@251A *, ,SGYU MA MKHAN LA
GDAMS PA BZHUGS, , #, ,KYE HO, ,BZHIN BZANG RNAL 'BYOR BRTZON PAS

NGA LA NYON, ,LEGS SO LEGS SO KHYOD KYI MDZAD PA LEGS, ,THEG PA'I
TSUL CHEN THUB PA'I GSUNG RAB RNAMS, ,SGYU MA LTA BUR RGYAL BAS
RAB TU GSUNGS, ,CHOS RNAMS THAMS CAD SGYU MA SMIG RGYU DANG, ,RMI
LAM GZUGS BRNYAN SPRUL PA LTA BU RU, ,LEGS PAR SHES NA NYON MONGS

SPANG DU MED, ,RANG GROL YE SHES THUB PA'I DGONGS PA'O, ,KHYOD
KYIS RDE'U SHING BU LA SOGS LA, ,SBYOR BA GOMS PAS SNGAGS KYIS
BSNUN PA NA, ,SKYES PA BUD MANG RTA DANG GLANG PO SOGS, ,GZUGS
BRNYAN SNA TSOGS SNANG BA 'BYUNG BA NA, ,DANG PO GANG NAS KYANG
NI MA BYUNG LA, ,SNANG

BA'I TSE NA SGYU MA YIN PA'I PHYIR, ,MTSAN NYID GANG YANG YOD MIN
SGYU MA BSDUS PA NA, ,'GAGS SHING MI SNANG GYUR TSE GANG DU'ANG
SONG BA MED, ,BSDUS TE MI SNANG GYUR KYANG SKAD CIG RGYUD MA
CHAD, ,DE LTAR SNANG DANG MI SNANG GNYIS KA'I MTSAN NYID MED,
,GCIG GNYIS YIN PHYIR JI SRID

@251B RKYEN NYID DANG, ,NYE BAR GNAS PAR SNANG TZAM MCHAD NYID
RDZOGS, ,DE BZHIN SMIG RGYU ZHES BYA MTSAN NYID KYANG, ,SA PHYOGS
TSA SGO CAN LA NYE BAR GNAS, ,NYI MAS GDUNG DANG SER BU'I 'JOL
PHYOGS 'BAB, ,RGYANG NAS BLTAS PAS CHU KLUNG GANG BAR MTHONG, ,DE
NYID BYUNG DANG SNANG BA 'GAGS

PAS KYANG, ,SNANG DANG MI SNANG DBYER MED MTSAN NYID GCIG ,RMI
LAM ZHES BYA SKYES BU GNYID LOG PAS, ,GNYID NANG KUN DGA' RA BA
SKYED MOS TSAL, ,LONGS SPYOD SNA TSOGS RMI ZHING SNANG GYUR
KYANG, ,BTZON RA KHRI MON SDUG BSNGAL SNA TSOGS SNANG, ,SKYE DANG
GNAS DANG 'GAG PAR 'GYUR

BA'I TSE, ,DON GYI CHA GZHAN BSGRUB PAR BYAS PA MED, ,GZUGS
BRNYAN ZHES BYA ME LONG DAG PA LA, ,SNA TSOGS GZUGS SU SNANG BAR
GYUR PA NA, ,SKYE 'GAG LA SOGS RNAM GZHAG GZHAN MED PAS, ,SNANG
DANG MI SNANG DBYER MED MTSAN NYID GCIG ,SBRUL PA ZHES BYA YE
SHES TING 'DZIN

NAM, ,RIG SNGAGS GRUB PA'I MTHU LAS BYUNG GYUR PA, ,ME TOG KHA
DOG DBYE BA'I RNAM PA YIS, ,DE BZHIN GSHEGS PA LA SOGS SNANG BAR
'GYUR, ,DE BZHIN PHYI NANG DNGOS PO SNA TSOGS SNANG BA DAG ,JI
SRID GZUNG DANG 'DZIN PA'I RNAM PAR RTOG PA YIS, ,BAG CHAGS DBANG
GIS

NYE BAR GNAS PA DE SRID DU, ,DNGOS PO SNA TSOGS SNANG BA 'BYUNG
BAR GYUR PA RNAMS, ,DANG PO BYUNG TSE GANG NAS MA BYUNG LA,
,SNANG TZAM NYID NA BAG CHAGS DBANG GIS SNANG, ,GZUNG 'DZIN GNYIS
KYI BAG CHAGS ZAD PA NA, ,MI SNANG GYUR TSE GANG DU'ANG SONG BA
MED, ,KHYOD KYI SGYU

MA SEMS DANG SEMS BYUNG DANG, ,TSOR BA 'DU SHES NYE BAR MI SPYOD
CING, ,'GRO BA'I PHUNG PO SEMS DANG SEMS BYUNG DANG, ,TSOR DANG
'DU SHES NYE BAR SPYOD PA CAN, ,MGO MI MTSUNGS ZHES YID GNYIS
BYED GYUR NA, ,MTSUNGS PAR GYUR PA'I SGYU MA LA SOGS PA, ,DRANG
SRONG DAG LA

BHA LE BCOL BA 'AM, ,BZANG PO'I SGYU MAS THUB LA GDUGS TSOD BUL,
,TSOGS GNYIS RDZOGS PA SGYU MA'I SNANG BA YIS, ,BYE BRAG GYUR PA
MED DE MGO MNYAM MO, ,SMIG RGYU DAG KYANG NYAMS KYI 'DU 'PHRO
YIS, ,LAM GYI BYA BA BYED KYANG MGO MNYAM MO, ,RMI LAM DAG LA LHA
YIS

@252A *, ,LUNG BSTAN NAS, ,MA 'ONGS DNGOS PO STON TE BYE BRAG
MED, ,GZUGS BRNYAN PRA YIS SNGAGS LAS GRUB PA YIS, ,LKOG GYUR
RKUN MO'I GZUGS MTHONG THA DAD MED, ,SBRUL PA 'GRO BA'I DON DU
RGYAL BAS SBRUL, ,BSKAL PAR GNAS TE MDZAD PA SGRUB PA YOD, ,LO
ZLA

SKAD CIG SNA TSOGS SNANG BA YANG, ,SBRUL PAR RTOGS TE BYE BRAG
MTSUNGS PA'O, ,DE LTAR SGYU MA 'DRA BA'I DNGOS PO SNA TSOGS KUN,
,'BYIN DANG SDUD DANG 'PHEL BAR BYED PA YIS, ,DE LTAR DE LA SDIG
PAS YONGS MI GOS, ,BSOD NAMS DAG KYANG DE BZHIN SHES PAR BYA,
,GANG LA

SDIG DANG BSOD NAMS GNYIS MED PA, ,DE LTAR GYUR LA BYANG CHUB RAB
TU GSUNGS, ,CHU YIS GNOD LA GZINGS KYIS PHAN PA SGRUB, ,CHU MED
GYUR TSE GZINGS KYIS DGOS PA MED, ,DE BZHIN GNAS NGAN LEN GYIS
GNOD KYI BAR, ,SGYU MAR SHES PA GANG LA YOD PA PHAN, ,GNAS NGAN
LEN GYI

GNOD PA BRAL BA NA, ,BSOD NAMS SGYU MA LTA BUS DGOS PA MED, ,SEMS
CAN SANGS RGYAS RANG BZHIN MNYAM PA STE, ,CHOS RNAMS THAMS CAD
NGO BO NYID KYIS STONG, ,RANG BZHIN 'OD GSAL GZOD NAS 'DUS MA
BYAS, ,SGYU MAS GOS MIN YI NAS SANGS RGYAS SO, ,DE LTAR SHES

NAS BDAG DANG DBYER MED PA, ,PHUNG SOGS SGYU MA TZAM DU SNANG BA
YIS, ,DE BZHIN GSHEGS PAR SHES PA'I BLO LDAN NI, ,LAM GYI MCHOG
TU RGYAL BAS RAB TU GSUNGS, ,DE LTAR KHYOD KYI BYA BA'I CHOS
MTSON DPE, ,BDEN PAS STONG PA'I CHOS NYID GANG YIN DE, ,NGES PA'I
DON DU YANG

DAG STONG PAR RTOGS, ,CHOS KYI DBYINGS YIN RNAM PAR DAG PA'I
NGANG, ,'GRO BA SGYU MAS LAM YANG DER GSHEGS NAS, ,YE SHES SGYU
MA LTA BUS DON BYED SHOG ,RNAL 'BYOR GYI DBANG PHYUG TILLI PAS
GRONG KHYER GRAGS PA SKYONG DU SGYU MA MKHAN LA GDAMS PA
DNGOS PO BSAM GYIS

MI KHYAB CES BYA BA RDZOGS SO,, AI THI, ,SA MA PA THA,