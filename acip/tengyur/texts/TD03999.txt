@119B *,,
,'PHAGS PA SA BCU'I MDO SDE'I GLENG GZHI BZHUGS, #, ,'PHAGS PA SA
BCU'I MDO SDE'I GLENG GZHI BSHAD PA, 'JAM DPAL GZHON NUR GYUR PA
LA PHYAG 'TSAL

LO; ,BYANG CHUB SEMS DPA'I TSOGS CHEN PO ZHES BYA BA LA, CHEN PO
NI YON TAN DANG GRANGS KYIS SO, ,DE LA THAMS CAD KYANG PHYIR MI
LDOG PA ZHES BYA BA NAS BZUNG STE, BYANG CHUB SEMS DPA' THAMS CAD
KYI SDE SNOD KYI YON TAN SGRUB PA SHIN TU YONGS SU RDZOGS PA
BSKAL PA BRJOD DU MED PA RGYUN MI 'CHAD

PAR RAB TU BSTAN PAS YON TAN BSNGAGS PA'I BSTAN PA ZAD MI SHES PA
SHA STAG CES BYA BA'I BAR 'DIS NI YON TAN GYI CHE BA BSTAN TO,
,'DIR BYANG CHUB SEMS DPA' RNAMS KYI YON TAN GYI KHYAD PAR NI
RNAM PA LNGAR BRJOD DE, MNGON SUM DU LUNG BSTAN PA THOB PA DANG,
SANGS RGYAS NYID DU NYE BA

DANG, YID KYI CHO 'PHRUL DANG, LUS KYI CHO 'PHRUL DANG, NGAG GI
CHO 'PHRUL LO, ,DE LA PHYIR MI LDOG BA ZHES BYA BA 'DIS MNGON SUM
DU LUNG BSTAN PA THOB PAR BSTAN TE, ,'DI LTAR SA BRGYAD PA LA MI
SKYE BA'I CHOS LA BZOD PA THOB PAS PHYIR MI LDOG PA'I BYANG CHUB
SEMS DPA' DAG SANGS RGYAS NYID

@120A *, ,DU SANGS RGYAS RNAMS KYIS MNGON SUM DU LUNG STON TE,
'DI NYID KYI BSHAD PA NI, THAMS CAD KYANG BYANG CHUB SEMS DPA'
THAMS CAD KYI YE SHES KYI SPYOD YUL RAB TU THOB PA'I GNAS BAS
GNAS PA ZHES BYA BA'O, ,BYANG CHUB SEMS DPA' THAMS CAD KYI YE
SHES NI DE BZHIN NYID

LA DMIGS PA'O, ,DE'I SPYOD YUL NI KUN BA RTAGS PA'I CHOS THAMS
CAD KYI SKYE BA MED PA STE, DE LA RNAM PAR RTOG PA THAMS CAD KYI
GNYEN POS RNYED PA NI RAB TU THOB PA'O, ,DE GANG YIN ZHE NA, MI
SKYE BA'I CHOS LA BZOD PA'I MTSAN NYID KYI GNAS PA STE, DES SA
BRGYAD PA LA GNAS PA'I

NGANG TSUL CAN GANG YIN PA DE DAG LA DE SKAD CES BYA STE, DES NI
PHYIR MI LDOG PA'I SA LA LUNG BSTAN PA THOB PAS MNGON SUM DU LUNG
BSTAN PA ZHES STON TO, ,SKYE BA GCIG GIS THOGS PA ZHES BYA BA
'DIS SANGS RGYAS NYID DU NYE BAR BSTAN TE, DE DAG NI MA 'ONGS
PA'I DUS NA SANGS RGYAS NYID

DU SKYE BA GCIG KHO NAS THOGS PA'I PHYIR RO, ,'DI'I BSHAD PA NI,
DE BZHIN GSHEGS PA THAMS CAD KYI YE SHES KYI YUL RTOGS PA LA 'JUG
PA RGYUN MI GCOD PA'I SPYOD YUL PA ZHES BYA STE, DE BZHIN GSHEGS
PA THAMS CAD KYI YE SHES KYI YUL NI NYON MONGS PA DANG SHES BYA'I

SGRIB PA LAS RNAM PAR DBEN PA'I DE BZHIN NYID DE, DE NYID SANGS
RGYAS NYID DO, ,DE RTOGS PA NI KHONG DU CHUD PA STE, DE NYID 'JUG
PA'O, ,DE LA RGYUN MI GCOD PA THOGS PA MED PAR NUS PA'I SPYOD YUL
PA STE, MTHU CAN GANG YIN PA DE DAG LA DE SKAD CES BYA'O, ,'JUG
PA NI RNAM PA

GSUM STE, MOS PAS SPYOD PA'I SA LA MOS PAS 'JUG PA DANG, RAB TU
DGA' BA LA SOGS PAS BCU RNAMS LA DE KHO NA RTOGS PAS 'JUG PA
DANG, SANGS RGYAS KYIS LA RTOGS PAS 'JUG STE, DE LA 'JUG PA GONG
MA GNYIS LAS BZLOG PA'I PHYIR RTOGS PA SMOS SO, ,YID KYI CHO

'PHRUL LA RNAM PA LNGA STE, SEMS CAN YONGS SU SMIN PAR BYA BA LA
MKHAS PA DANG, SMON LAM MNGON PAR SGRUB PA LA MKHAS PA DANG, YID
BZHIN GYI NOR BU LTAR 'GRO BA THAMS CAD NYE BAR 'GRO BA LA MKHAS
PA DANG, 'KHOR BA DAR MYA NGAN LAS 'DAS PA LA MI GNAS PAR MKHAS
PA DANG, BSAM

@120B GTAN LA SOGS PA MNGON PAR SGRUB PA LA MKHAS PA'O, ,DE LA
SEMS CAN YONGS SU SMIN BAR BYA BA LA MKHAS PA'I DBANG DU BYAS
NAS, 'GRO BA THAMS CAD YONGS SU SMIN PAR BYA BA DANG, GDUL BAR
BYA BA'I DUS BZHIN DU CHAD BA'I BYIN RLABS CAN GYI BYA BA THAMS
CAD YANG DAG PAR STON PA LA MKHAS

BA ZHES BYA BA GSUNGS TE, 'GRO BA THAMS CAD KYI DGE BA'I RTZA BA
YONGS SU SMIN PAR BYA BA DANG, YONGS SU SMIN BA'I 'DUL BAR BYA BA
STE, DE'I DON DU'O, ,DUS JI LTA BA BZHIN DU GANG GIS YONGS SU
SMIN PAR BYA BA DANG, 'DUL BAR BYA BA'I DUS GANG YIN PA'O, ,PHYAD
PA'I BYIN GYI RLABS

'BRAS BU YOD PA'I MTHU CAN GYI BYA BA GANG YIN PA DE THAMS CAD
YANG DAG PAR STON PA DE LA MKHAS PA DAG GO, ,SMON LAM MNGON BAR
SGRUB PA LA MKHAS PA'I DBANG DU BYAS NAS, BYANG CHUB SEMS DPA'
THAMS CAD KYI SMON LAM LA MNGON BAR SGRUB PA BSKAL PA DANG, DUS
DANG,

ZHING DANG, SPYOD PA LA RGYUN MI GCOD PAS GNAS PA ZHES BYA BA
GSUNGS SO, ,BYANG CHUB SEMS DPA' THAMS CAD KYI SMON LAM RNAMS NI
'DI KHO NA LAS 'OG NAS JI SKAD 'BYUNG BA RNAMS TE, DE DAG MNGON
PAR SGRUB PA NI GRUB PAR BYED PA'O, ,DE RGYUN MI GCOD PA NI BZANG
PO DANG,

SKAR MA LTA BU LA SOGS BSKAL PA GANG RNAMS DANG, MA 'ONGS PA'I
SKYE BA'I RGYUN GYI DUS RNAMS DANG, DE BZHIN GSHEGS PA 'BYUNG BA
YANG DAG PAR STON PA SANGS RGYAS KYI ZHING RNAMS DANG, SPYOD PA
LA RGYUN CHAD PAR MI BYAD PA STE, DE DAG GIS GNAS PA'I DANG TSUL
CAN GANG YIN

PA DE DAG LA DE SKAD CES BYA'O, ,DE NI SMON LAM MNGON PAR SGRUB
PA GOMS PAS DUS THAMS CAD DANG, YUL THAMS CAD DANG, GNAS THAMS
CAD DU DE DAG GI SMON LAM DAG 'BYUNG NGO ZHES BSTAN PA YIN NO,
,YID BZHIN GYI NOR BU LTAR 'GRO BA THAMS CAD NYA BAR 'TSO BA LA

MKHAS PA'I DBANG DU BYAS NAS, BYANG CHUB SEMS DPA' THAMS CAD KYI
'BYOR BA'I TSOGS BSOD NAMS DANG YE SHES SHIN TU YONGS SU RDZOGS
PA MI ZAD PA 'GRO BA THAMS CAD NYE BAR 'CHO PA LA ZHUGS PA ZHES
BYA BA GSUNGS SO, BYANG CHUB SEMS DPA' THAMS CAD KYI BSOD

@121A *, ,NAMS DANG YE SHES NI DON THAMS CAD KYI 'BYOR PAR GYUR
PA'I TSOGS 'GRUB PAR 'GYUR BA'I TSOGS NYID YIN PAS BYANG CHUB
SEMS DPA' THAMS CAD KYI 'BYOR BA'I TSOGS BSOD NAMS DANG YE SHES
TE, DES GZHAN GYI DON RNAM PA THAMS CAD DU YANG DAG

PAR SGRUB PA'I PHYIR SHIN TU YONGS SU RDZOGS PA'O, ,DUS THAMS CAD
DU RGYUN MI 'CHAD PA'I PHYIR MI ZAD PA STE, 'GRO BA THAMS CAD NYE
BAR 'TSO BA GANG YIN PA DE LA ZHUGS PA DAG GO, ,BSDUS PA'I DON NI
BYANG CHUB SEMS DPA' RNAMS KYIS BSOD NAMS DANG YE SHES KYI

TSOGS BSAGS PA'I PHYIR GANG GIS NA DE DAG YID BZHIN GYI NOR BU
LTAR DUS RTAG TU SEMS CAN THAMS CAD NYE BAR 'TSO BAR 'GYUR BA DE
LTAR BYAS SO ZHES BYA BA YIN NO, ,'KHOR BA DANG MYA NGAN LAS 'DAS
PA LA MI GNAS PAR MKHAS PA'I DBANG DU BYAS NAS, BYANG CHUB SEMS
DPA'

THAMS CAD KYI SHES RAB DANG THABS DAM PA MCHOG THOB PA ZHES BYA
BA GSUNGS TE, SHES RAB NI DE BZHIN NYID LA DMIGS PA'I YE SHES SO,
,THABS NI 'DIR SNYING RJE CHEN POR 'DOD DO, ,MCHOG NI RAB BO, ,DE
NI DAM PA YANG YIN LA MCHOG KYANG YIN NO ZHES BYA BAR TSIG RNAM
PAR

SBYAR TE, SHES RAB DANG THABS GNYIS KYI DAM PA MCHOG DE THOB PA
DAG GO, ,DE LA SHES RAB KYIS NI 'KHOR BA LA MI GNAS SO, ,SNYING
RJES NI MYA NGAN LAS 'DAS PA LA MI GNAS SO, ,'KHOR BA DANG MYA
NGAN LAS 'DAS PA'I SGO YANG DAG PAR STON PA'I BYANG CHUB SEMS
DPA'I SPYOD PA'I

RGYUN MI GCOD PA ZHES BYA BAS NI SHES RAB DANG THABS 'DI GNYIS
KYI 'BRAS BU BSTAN TO, ,RGYUN MI GCOD PA ZHES BYA BA'I SGRA NI RE
RE DANG SBYAR TE, 'KHOR BA'I SGO YANG DAG PAR STON PA'I BYANG
CHUB SEMS DPA'I SPYOD PA RGYUN MI GCOD PA ZHES BYA BA DANG, MYA
NGAN LAS 'DAS PA'I SGO YANG DAG PAR STON

PA'I BYANG CHUB SEMS DPA'I SPYOD PA RGYUN GCOD PA ZHES BYA BAR
SBYAR RO, ,SNYING BRTZE BAS NI 'KHOR BA'I SGO YANG DAG PAR STON
PA'I BYANG CHUB SEMS DPA'I SPYOD PA BLTAMS PA DANG, GZHON NU
DANG, BTZUN MO'I 'KHOR GYI NANG NA BZHUGS PA YANG DAG PAR STON PA
LA SOGS PA'I MTSAN NYID

@121B RGYUN MI GCOD DO, ,SHES RAB KYIS NI MYA NGAN LAS 'DAS PA'I
SGO YANG DAG PAR STON PA'I BYANG CHUB SEMS DPA'I SPYOD PA MNGON
PAR 'BYUNG BA LA SOGS PA'I MTSAN NYID RGYUN MI GCOD DO, ,BSAM
GTAN LA SOGS PA MNGON PAR SGRUB PA LA MKHAS PA'I DBANG DU BYAS
NAS,

BYANG CHUB SEMS DPA' THAMS CAD KYI BSAM GTAN DANG, RNAM PAR THAR
PA DANG, TING NGE 'DZIN DANG, SNYOMS PAR 'JUG PA DANG, MNGON PAR
SHES PA DANG, YE SHES KYI MNGON PAR ROL PA'I BYA BA THAMS CAD
YANG DAG PAR STON PA LA MKHAS PA ZHES BYA BA GSUNGS SO, ,BSAM

GTAN RNAMS NI DANG PO LA SOGS PA'O, ,RNAM PAR THAR PA NI BRGYAD
DO, ,TING NGE 'DZIN RNAMS NI NAM MKHA' MDZOD LA SOGS PA'O,
,SNYOMS PAR 'JUG PA NI MTHAR GYIS GNAS PA'I SNYOMS PAR 'JUG PA
DGU PO DAG GO, ,MNGON PAR SHES PA RNAMS NI LHA'I MIG LA SOGS

PA'O; ,YE SHES NI DE BZHIN NYID LA DMIGS PA'O, ,DE DAG GI RNAM
PAR ROL BA'I PHYIR DE DAG NYID MNGON PAR ROL PA'O, ,DE DAG NYID
BYA BA THAMS CAD DE, YID KYI SPYOD PA'I MTSAN NYID DE, ,DE STON
PA LA MKHAS PA DAG GO, ,LUS KYI CHO 'PHRUL NI RNAM PA GNYIS TE,

DE BZHIN GSHEGS PA THAMS CAD KYI 'KHOR GYI DKYIL 'KHOR DU CIG CAR
DU 'GRO BAR YANG DAG PAR STON PA DANG, 'DUL BA DANG MTHUN PA'I
LUS RAB TU SNANG BA YANG DAG PAR STON PA'O, ,DE BZHIN GSHEGS PA'I
'KHOR GYI DKYIL 'KHOR DU 'GRO BA YANG DAG PAR STON PA YANG DAM

PA'I CHOS KYI GTAM 'BYUNG BAR BYA BA'I DON DANG, CHOS KYI 'KHOR
LO YANG DAG PAR GZUNG BA'I DON DANG, DE BZHIN GSHEGS PA LA MCHOD
PA DANG, RIM GRO BYA BA'I DON DU'O, ,DE LA DAM PA'I CHOS KYI GTAM
'BYUNG BAR BYA BA'I DBANG DU BYAS NAS, BYANG CHUB SEMS DPA' THAMS

CAD KYI RDZU 'PHRUL GYI STOBS LA DBANG THOB PAS MNGON PAR 'DU BYA
BA MED PAR SEMS KYI SKAD CIG GIS DE BZHIN GSHEGS PA THAMS CAD KYI
'KHOR GYI DKYIL 'KHOR DU 'GRO BA LA SNGON DU 'DREN PA'I GTAM GYI
SKYES BUR GYUR BA ZHES BYA BA GSUNGS TE, RDZU 'PHRUL NI 'GRO
BA'O, ,DE'I STOBS

@122A *, ,NI MTHU'O, ,DE LA DBANG BA STE DE THOB PA'O, ,DE NYID
KYI PHYIR DE DAG MNGON PAR 'DU BYA BA MED PAS, LHUN GYIS GRUB PAR
SEMS KYI SKAD CIG KHO NAS DE BZHIN GSHEGS PA THAMS CAD KYI 'KHOR
GYI DKYIL 'KHOR DU CIG CAR DU 'GRO BA YANG DAG PAR STON

TO; ,DES NA DE DAG SNGON DU 'DREN PA'I GTAM GYI SKYES BU STE, DE
DAG NI THEG PA CHEN PO'I GTAM LA GTZO BO YIN BA'I PHYIR RO, ,DE
DAG NI BYANG CHUB SEMS DPA' THAMS CAD KYI RDZU 'PHRUL GYI STOBS
LA DBANG THOB PA YANG YIN LA, MNGON PAR 'DU BYA BA MED PAR SEMS
KYI SKAD CIG GIS DE

BZHIN GSHEGS PA THAMS CAD KYI 'KHOR GYI DKYIL 'KHOR DU 'GRO BA'I
SNGON DU 'DREN PA'I GTAM GYI SKYES BU 'ANG YIN NO ZHES BYE BRAG
GI BSDU BA'O, ,CHOS KYI 'KHOR LO YANG DAG PAR GZUNG BA DANG, DE
BZHIN GSHEGS PA LA MCHOD PA DANG, RIM GRO BYA BA'I DBANG DU BYAS
NAS, DE BZHIN GSHEGS PA

THAMS CAD KYI CHOS KYI 'KHOR LO YANG DAG PAR GZUNG BA DANG, SANGS
RGYAS LA MCHOD PA DANG, RIM GRO RGYA CHEN PO BYA BA LA MNGON PAR
BRTZON ZHES BYA BA GSUNGS TE, DE BZHIN GSHEGS PA THAMS CAD KYI
CHOS KYI 'KHOR LO YANG DAG BAR GZUNG BA DANG, RIM GRO RGYA CHEN
PO BYA BA LA MNGON PAR BRTZON

PA ZHES BYA BA'I THA TSIG GO, ,MCHOD PA NI GDUGS LA SOGS PAS SO,
,RIM GRO BYA BA NI BSNYEN BKUR BYA BA LA SOGS PAS SO, ,'DUL BA
DANG MTHUN PA'I LUS RAB TU SNANG BAR BYED PA YANG DAG PAR STON
PA'I DBANG DU BYAS NAS, BYANG CHUB SEMS DPA' THAMS CAD KYI LAS
YANG DAG PAR BLANG

PA CAN GYI MNYAM PA NYID KYI SBYOR BAS 'JIG RTEN GYI KHAMS THAMS
CAD DU LUS RAB TU SNANG BAR BYED PA THOB PA ZHES BYA BA GSUNGS
TE, BYANG CHUB SEMS DPA' THAMS CAD KYI LAS NI SEMS CAN GYI DON
SGRUB PA'O, ,DE YANG DAG PAR BLANG BA NI LEGS PAR KHAS BLANG
BA'O, ,DE SNGON DU 'GRO BA CAN

DU MNYAM PA NYID KYI SBYOR BA NI RJES SU CHAGS PA DANG, KHONG
KHRO BA MED PA DANG, 'DUL BA DANG MTHUN PA NYID KYI SA THAMS CAD
LA SGRUB PA'O, ,DE'I DON DU 'JIG RTEN GYI KHAMS THAMS CAD DU 'DUL
BA DANG MTHUN PA'I LUS SNANG BAR BYED PA GANG YIN PA LUS YANG DAG
PAR STON PA DE THOB PA DAG GO, ,DAG

@122B GI CHO 'PHRUL YANG RNAM PA GNYIS TE, DBYANGS KYIS 'JIG RTEN
GYI KHAMS MTHA' YAS PA KHYAB PA DANG, TSIG DANG YI GE SNA TSOGS
KYIS BSKAL PA MTHA' YAS PA RNAMS SU THEG PA CHEN PO RGYUN MI
'CHAD PAR RAB TU STON PA'O, ,DE LA DANG PO'I DBANG DU BYAS NAS,
CHOS THAMS CAD KYI DBYINGS LTAR

CHAGS PA MED PA'I DBYANGS SGROGS PAS KHYAB PAR BYED PAS DUS GSUM
THAMS CAD LA CHAGS PA MED PA'I SEMS KYI YE SHES KYIS YUL RGYAS
PAR 'GENGS PA ZHES BYA BA GSUNGS SO, ,SANGS RGYAS KYI CHOS THAMS
CAD KYI DBYINGS NI DE BZHIN NYID DO, ,DE LTAR CHAGS PA MED PA NI
THOGS PA MED

PA'O, ,DE GANG YIN ZHE NA, CHOS KYI DUNG NGO, ,GRAG PAR BYED PA'I
PHYIR SGROGS PA STE, ,DBYANGS KYI SGROGS PA YIN PAS DBYANGS
SGROGS PA STE, DBYANGS KYI RGYU NI CHOS KYI DUNG ZHES BYA BA'I
THA TSIG GO, ,DES KHYAB PAR BYED PA STE, KUN DU TSIG TU SNANG
BA'I RNAM PAR SHES PA 'BYUNG BA'I PHYIR DE SKAD CES

BYA'I, NGAG PHYI ROL NA GRUB PA NI MED DO, ,DUS GSUM THAMS CAD LA
CHAGS PA MED PA'I SEMS KYI YE SHES CAN GANG YIN PA'I SANGS RGYAS
BCOM LDAN 'DAS DE DAG LA DE SKAD CES BYA'O, ,SEMS SMOS PA NI PHYI
ROL MA GRUB PA'I PHYIR ZHES BYA BA TZAM DU ZAD PA'O, ,DE DAG GI
YUL NI 'JIG

RTEN GYI KHAMS THAMS CAD DE, 'JIG RTEN GYI KHAMS THAMS CAD DU
CHAGS PA MED PA'I DBYANGS SGROGS PAS KHYAB PAR BYED PAS DUS THAMS
CAD LA CHAGS PA MED PA'I SEMS KYI YE SHES KYI YUL RGYAS PAR
'GENGS PA NI KHYAB PAR BYED PA STE, DE BZHIN GSHEGS PA'I YE SHES

KYI YUL 'JIG RTEN GYI KHAMS RNAMS CIG CAR DU DBYANGS KYIS KHYAB
PAR BYED CES BYA BA'I THA TSIG GO, ,THEG PA CHEN PO YANG DAG PAR
RAB TU STON PA'I DBANG DU BYAS NAS, BYANG CHUB SEMS DPA' THAMS
CAD KYI SDE SNOD CES BYA BA LA SOGS PA GSUNGS SO, ,BYANG CHUB
SEMS DPA'I

SDE SNOD NI THEG PA CHEN PO'O, ,DE'I YON TAN 'BYOR BA NI YON TAN
PHUN SUM TSOGS PA'O, ,DE SHIN TU YONGS SU RDZOGS PA BSKAL PA
BRJOD DU MED PAR RGYUN MI 'CHAD PAR BAR CHAD MED PAR YANG DAG PAR
RAB TU BSTAN PA STE, YANG DAG PAR RAB TU BSTAN PA, DE LTA BUS YON
TAN BSNGAGS PA

@123A *, ,BSTAN PA; YON TAN BSTOD PA ZAD MI SHES PA CAN GANG YIN
PA DE DAG LA DE SKAD CES BYA BA STE, BSKAL PA DPAG TU MED PAR
YANG THEG PA CHEN PO'I YON TAN STON PA RNAMS KYI YON TAN BSNGAGS
PA'I BSTAN PA MI ZAD CES BYA BA'I THA TSIG GO, ,'DI LTAR RDO
RJE'I SNYING PO

DANG ZHES BYA BA LA SOGS PA NI GRANGS PHAL CHE BA BSTAN TO, ,BDAG
GIS BYANG CHUB SEMS DPA'I 'KHOR GYI NANG NA GTZO BOR GYUR BAS DE
LA SOGS PA STE, SO SOR BSTAN BAR BLTA'O, ,'PHAGS PA SA BCU'I MDO
SDE'I GLENG GZHI BSHAD PA, SLOB DPON SH'AKYA'I BLOS MDZAD PA
RDZOGS SO,, ,,

