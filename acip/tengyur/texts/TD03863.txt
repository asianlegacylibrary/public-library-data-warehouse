@348B #, ,RGYA GAR SKAD DU, MA DHYA MI KA AA BA T'A RA PRADZNY'A
N'A MA, BOD SKAD DU, DBU MA SHES RAB LA 'JUG PA ZHES BYA BA, 'JAM
DPAL GZHON NUR GYUR PA LA PHYAG 'TSAL LO, ,DBU MA SHES RAB LA
'JUG PA'I DON NI BDAG

GIS BSHAD PAR BYA STE, DGAG BSGRUB GNYIS KA DGAG 'BA' ZHIG ,DNGOS
LA DGAG SGRUB GANG YANG MED, ,DE LTA BU NI GOMS BYAS NA, ,PHUN
SUM TSOGS PA THOB PAR 'GYUR, ,MI DGE BCU NI SPANGS NAS NI, ,DGE
BA BCU NI DANG DU

BLANG, ,DNGOS POR ZHEN PA BKAG NAS NI, ,RANG LA BSGRUB TU CUNG
ZAD MED, ,SLONG BA'I DNGOS PO 'DI YANG NI, ,YANG DAG PA YI RANG
BZHIN MED, ,DU MA DANG NI GCIG BRAL PHYIR, ,SGYU MA'I GLANG PO JI
BZHIN NO, ,CHA SHAS SNA TSOGS

GNAS PA NA, ,RDUL PHRAN GCIG PU NYID MA YIN, ,DE NYID MED PAS DU
MA GANG, ,PHAN TSUN SPANGS TE GNAS PAS NA, ,GZHAN GYI DNGOS PO GA
LA YOD, ,DE NYID MED PAS DE BSAGS PA'I, ,RAGS PA'I GZUGS DANG
RDZAS SOGS GANG, ,

RNAM PA SNA TSOGS SNANG BA DANG, ,SHES PA THA NI MI DAD PAS,
,SHES PA DU MA NYID DU 'GYUR, ,RNAM PA BRDZUN PA NYID KYIS NA,
,SHES PA DE YANG BRDZUN PAR 'GYUR, ,DE LTA MIN NA BDEN NYID
'GYUR, ,DE NYID PHYIR NA SEMS BYUNG GANG, ,GCIG DANG DU

MA SPANGS PA YI, ,DNGOS PO GANG YANG MI GNAS TE, ,PHAN TSUN
SPANGS TE GNAS PHYIR RO, ,MNGON SUM LA SOGS 'GAL ZHE NA, ,MA YIN
MA BRTAGS NYAMS DGA' BA, ,DE NI BDAG GIS BKAG PA MED, ,THA SNYAD
TZAM ZHIG BSGRUB PA'I PHYIR, ,

DAM BCA' GTAN TSIGS NYID MA YIN, ,YE NAS SKYE MED RANG NYID LA,
,DGAG BYA MED LA BSGRUB BYA MED, ,MYA NGAN 'DAS DANG MA 'DAS PA,
,SKYE MED NGANG DU KHYAD PAR MED, ,SKYE MED NYID KYANG MA YIN TE,
,SKYE BA'I DNGOS PO MED PHYIR RO, ,KUN RDZOB MED LA

@349A *, ,DON DAM MED, ,SANGS RGYAS MED LA SEMS CAN MED, ,LTA BA
MED CING SGOM PA MED, ,'BRAS BU MED CING SPYOD PA MED, ,DE YI DON
NI BSGOM BYA STE, ,RTOG MED BLO NI RANG ZHIR GZHAG ,NGOS GZUNG
MED CING YENGS PA

MED; ,MTSAN MA MED CING GSAL BAR BSGOM, ,LANGS LA DNGOS POR SNANG
BA KUN, ,SGYU MA TZAM DU SHES BYAS NAS, ,SNGOM PA RNAM GSUM 'BAD
PAS BSRUNG, ,YAN LAG BDUN PA LA SOGS BYA, ,SNYING RJE PHAN SEMS
CHE BAR BYA, ,YUL LA

CHAGS PA SPANG BYA ZHING, ,'GRON PO'I TSUL GYIS GNAS PAR BYA,
,SEMS CAN MA DAD SPANGS NAS NI, ,BDAG NYID DGON PAR GNAS PAR BYA,
,DE YI 'BRAS BU SANGS RGYAS KYI, ,'BRAS BU CHEN PO THOB PA STE,
,CHOS KYI SKU DANG LONGS SPYOD RDZOGS, ,

SPRUL PA'I SKU RU GNAS PA YIS, ,SEMS CAN THAMS CAD SGROL PAR
BYED, ,DE PHYIR 'BAD PA THAMS CAD KYIS, ,DNGOS PO LTA BA THAG
BCAD DE, ,BAR DU SGOM PAS NYAMS SU BLANG, ,THA MAR 'BRAS BU THOB
PAR 'GYUR, ,DE BAS 'BAD DE BRTZON PAR

BYA; ,DE LTAR BDAG GIS BSHAD 'DI LA, ,PHYOGS 'DZIN PA YI SEMS BOR
LA, ,RIGS PA YIS NI DPYAD PAR BYA, ,CHOS LA SKUR PA GDAB MI BYA,
,G-YENG BA THAMS CAD SPANGS NAS NI, ,BSGRUB PA LA NI BRTZON PAR
BYA, ,BDAG GIS 'DI BYAS BSOD

NAMS KYIS, ,SEMS CAN THAMS CAD GROL GYUR CIG ,DBU MA SHES RAB LA
'JUG PA ZHES BYA BA, SLOB DPON CHEN PO ZLA BA GRAGS PAS MDZAD PA
RDZOGS SO,, ,,PAndI TA DE NYID DANG LO TZTSA BA 'GOS KHUG PA LHA
BTZAS KYIS BSGYUR PA'O,, ,,