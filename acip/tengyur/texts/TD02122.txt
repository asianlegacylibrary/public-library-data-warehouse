@161B #, ,RGYA GAR SKAD DU, SHR'I AE KA DZA t'I
BHA GA W'A NA MAndALA TZA KRA S'A DHA NAm

BOD SKAD DU, DPAL BCOM LDAN 'DAS RAL PA GCIG PA'I DKYIL 'KHOR GYI
'KHOR LO'I SGRUB THABS, BCOM LDAN 'DAS RAL BA GCIG PA LA PHYAG
'TSAL LO, ,CHOS SKU RANG SEMS BDE CHEN 'OD GSAL RNAM MI RTOG
,'BAR BA'I SKU MCHOG SNA TSOGS TSUL 'CHANG MKHA' 'BRA BA, ,LONGS

SPYOD RDZOGS SPRUL CHOS BDAG DBYER MED RO GCIG TSUL, ,RAL PA GCIG
'PHYANG RDO RJE'I DKYIL 'KHOR GTZO LA 'DUD, ,LNGA PHUNG DANG NI
DRI MA BZHI, ,CHEN PO BZHI DANG SPYOD YUL BRGYAD, ,RNAM BZHI TSOR
BA RNAM DAG LHA, ,YE SHES 'KHOR LO 'DIR BSHAD BYA, ,DANG PO KHO
NAR RNAL 'BYOR

@162A *, ,PAS BLA MA MCHOG LA RIM GRO YONGS SU RDZOGS PAR BYAS
TE, DE'I BKA' DRIN THOB PAS DKYIL 'KHOR CHEN PO'I BDAG PO LA
SKYABS SU 'GRO BA DANG, MA SMIN PA LA SOGS PA THAMS CAD LA SNYING
RJE CHEN POS GO 'PHANG BLA NA MED PAR SEMS BSKYED LA, SKU GSUNG
THUGS YE

SHES ROL PA'I NANG DU CHUD PAS DBANG BSKUR BA YANG DAG PAR BZUNG
NAS, ,RDO RJE'I DKYIL 'KHOR CHEN PO'I DE KHO NA NYID NGES PAR
'BYUNG BA 'DI BSGOM PAR BYA'O, ,YID DANG RJES SU MTHUN LAM BSAM,
,DUR KHROD DANG NI SHING DRUNG SOGS, ,YANG NA BDAG PO'I TSUL
'DRA'AM, ,DNGOS GRUB GNAS

NI RGYUD LAS BSNGAGS, ,DER BAR CHAD BSAL BA'I PHYIR GTOR MA SBYIN
PA SNGON DU 'GRO BAS BKA' BSGO ZHING LHA LA SOGS PA YANG DAG PAR
MCHOD DE SGRUB PA'I DON DU GSOL BA GDAB PAR BYA'O, ,GZHAN YANG JI
SNYED MCHOD PA'I YO BYAD DANG, CHO GA'I KHYAD PAR THAMS CAD LA
DGOS PA'I

RDZAS RNAMS THAMS CAD BSAGS PA DANG, GNAS NYE BAR BKOD PAS DGYES
PA BSKYED PA'I RGYUR GYUR PA DANG CI NAS KYANG BCOM LDAN 'DAS KYI
MTSAN MA MTHONG PAR PHYIR MI NUR 'BAD PA DANG, BRTZON PA DRAG POS
SPRO BAR BYA'O, ,DE NAS SGRUB PO DAM TSIG CAN, ,RAB TU BDE BA'I
STAN LA

'DUG ,SHEL LTAR DANGS PA'I YID KYIS SU, TSOGS RTEN DKYIL 'KHOR
DGUG PAR BYA, SE GOL GTOGS PAS LAG PA GNYIS RDO RJE'I KHU TSUR
BCINGS TE, GAR BSKOR NAS MDZUB MO GNYIS LCAGS KYU LTAR BYAS PAS
SPYAN DRANG BA DANG, MDZUB MO GNYIS DANG MTHE'U CHUNG

GNYIS MDUD DE 'KHOR LO LTAR BZHAG LA GZHUG PAR BYA'O, ,AOm AE HYE
HI BHA GA W'A NA SHR'I, AE KA DZA t'I MAndAL LA TZA KRA MA H'A
K'A RU nI KA HO SA MA YA DZA: SA MA STVAm, SA MA YA H'U%, SA MA
YA HO:ZHES BYA BA'I SNGAGS KYIS SO, ,BDAG GI DAD DANG MGON PO
YIS, ,THUGS RJE DANG NI DAM

TSIG GIS, ,NAM MKHA' LA NI NYI MA LTAR, ,DKYIL 'KHOR RGYAL PO
BYON PAR 'GYUR, ,JI SKAD 'CHAD PAR 'GYUR BA'I MTSAN NYID CAN GYI
RTEN BLTA BAS MA NGOMS PA'I RNAM PAR BKOD BRGYA CHEN PO MDUN GYI
MKHA'I NGOS LA BYON PAR BLTAS LA BDAG NYID KYI SNYING GAR NYI MA

@162B LA GNAS PA'I H'U% MTHING NAG LAS 'PHROS PA'I PHYI DANG NANG
DANG GSANG BA DANG DE KHO NA NYID KYI MCHOD PA THAMS CAD KYIS RAB
TU MCHOD NAS GUS PA DRAG POS SDIG PA BSHAGS PA LA SOGS PA BYA'O,
,THOG MED DUS NAS DE RING BAR, ,MI DGE GANG BGYIS SO SOR BSHAGS,
,'JIG RTEN 'JIG RTEN

'DAS PA YI, ,DGE BA LA NI RJES YI RANG, ,RAL PA GCIG MCHOG LHA
DANG SNGAGS, ,DE YI SRAS LA BDAG SKYABS MCHI, ,BDE CHEN 'OD GSAL
RNAM MI RTOG ,BYANG CHUB MCHOG SEMS SNYING RJE GZUNG, SRID PA DUS
GSUM TSOGS BSAGS PA, ,DE DAG 'GRO BA'I DON PHYIR BSNGO, ,BDAG
SOGS

MGON MED MGON GYUR PAS, DNGOS GRUB BGYI PHYIR BRTAN PA DGONGS,
,ZHES BRJOD PAR BYA'O, ,DE'I 'OG TU TSANGS PA'I GNAS PA BZHI'I
LHAG PA'I BSAM PA BRTAN POS BLO GROS YONGS SU SBYONGS LA, CHOS
THAMS CAD RANG BZHIN GYIS DE KHO NA NYID JI LTA BA BZHIN DU YID
LA BYA'O, ,AOm SVA

BH'A BA SHUDDHA:SARBA DHARM'A: SVA BH'A BA SHUDDHO&HAm, DNGOS KUN
MA LUS BSDUS PA'I SNGAGS, RTEN CING 'BREL PAR 'BYUNG BA CHE, ,DE
YI RANG BZHIN RANG BZHIN MED, ,NAM MKHA' LTA BUR MKHAS PAS BSGOM,
,AOm AA SARBA DHARMA PRA T'I SA MUTP'A DA H'U%, ,AOm SH'U N+YA
T'A DZNY'A NA BADZRA SVA BH'A A'A TMA KO&HAm ZHES BYA BA BRJOD
DO,,

STONG PA NYID CHEN PO'I DANG LAS RAm LAS BYUNG BA'I NYI MA'I
DKYIL 'KHOR GYI STENG DU H'U% YIG LAS DAG PAR SKYES PA'I SNA
TSOGS RDO RJE 'BAR BA CHEN PO BSAMS LA, DE LAS 'PHROS PA'I 'OD
ZER GYI LCE RAB TU RNON PO 'KHRIGS PAS RDO RJE'I SA GZHI DANG, RA
BA DANG, DRA BA DANG, GUR DU GRUB PAR

BLTA'O, ,DE DBUS AA DBYIBS NAM MKHA' DRI MED LA, ,AINDRA BYI RU
DUNG DANG GSER MDOG CAN, ,YA% RA% PA% LA% GZHU DANG ME THAB DANG,
,ZLA RGYAS RI DBYIBS DE STENG RNAM PAR SHES, ,DE DAG NYID GNAS
YONGS SU GYUR PA NI DKYIL 'KHOR GYI 'KHOR LO GRU BZHI PA DANG KA
BA BRGYAD

KYIS NYE BAR MDZES PA'O, ,DRA BA DANG DRA BA PHYED PA DANG TVA RA
NA LA SOGS PAS MDZES PAR BYA'O, ,AOm BADZRA SHUDDHA: SARBA DHA
RM'A BADZRA SHUDDHO&HAm, DE'I DBUS SU BSGOM PAR BYA BA NI CUNG
ZAD GYEN DU 'PHAGS PA'I PADMA'I SDONG PO KHA PHYE BA'I STENG DU
GNAS PA DBANG PHYUG CHEN PO DANG, AU MA DE BA BLTAS

@163A *, ,LA; DE'I STENG DU K'A LI LAS GRUB PA'I NYI MA DANG, A'A
LI LAS GRUB PA'I ZLA BA KHA SBYOR GYI NANG DU H'U% DANG BA% GYI
SA BON RAB TU 'PHRO BAR BSAMS TE, DE GYUR PA LAS RDO RJE GRI GUG
DANG THAD PA SNYING PO GNYIS NYID KYIS MTSAN PAR BLTA ZHING, YANG
'OD ZER CAN GYI MDZAD PA YONGS SU

BSGRUB PAS, BDAG NYID BCOM LDAN 'DAS MI BSKYOD PA RAL BA GCIG PA
SKU MDOG MTHING NAG G-YAS DANG G-YON GYI ZHABS BSKUM PA DANG
BRKYANGS PAS 'JIGS BYED DANG, DUS MTSAN MAN NA [*MA NAN?] CING BA
RDZIS PA, ZHAL GSUM DANG PHYAG DRUG PA, RNAM PAR MI RTOG PA'I NGO
BO NYID SHIN TU DBANG DU

BYUNG BA'I, DBU SKU DMAR SER RAL BA'I THOR COG GCIG TU 'PHYANG
BA, RDO RJE RAL PA GCIG MA DANG LHAN CIG MCHOG TU DGA' BAS 'KHYUD
PA, RDO RJE DANG RIN PO CHE DANG RUS PA DANG SBRUL GYI RGYAN GYIS
BRGYAN CING, PHYAG RGYA DRUG GIS NYE BAR SPRAS PA, MI MGO MANG
PO'I PHRENG BA'I DO SHAL

BRGYUD PA DANG, dA MA RU DANG, G-YER KHA DANG, SIL KHROL GYI
RGYAN DBYANGS PA, KENG RUS KYI THOD PA DANG, LAG PA RLON PA DANG,
AU DUMWA RA'I ME TOG GI PHRENG BAS DBU SPRAS PA, GLANG PO CHE'I
PAGS PA DANG, STAG GI PAGS PA DANG, STAG GI PAGS PAS G-YOGS SHING
SMAD DKRIS PA, CHUNG ZAD KHROS PA'I CHA BYAD

CAN, 'JIGS PAR BYED PA'I GAD MO DGOD CING ZHAL MCHE BA CUNG ZAD
GTZIGS PA'I BAR NAS ME STAG RNAM PAR 'PHRO BA, NYID KYI SKU LAS
SKYES PA'I YE SHES KYI ME DPUNG CHEN PO RNAM PAR 'KHYIL BA'I DBUS
NA GAR GYI ROL PAS NYE BAR MDZES PA'I BDAG NYID DO, ,G-YAS DKAR
G-YON DMAR

DBUS MTHING ZHAL SPYAN GSUM, ,PHYAG DRUG GRI GUG THOD PA RAL GRI
DANG, ,AUTPAL 'KHOR LO TSANGS PA'I MGO PO 'DZIN, ,JI BZHIN ZHAL
PHYAG YUM NI DMAR BA'O, ,DE NAS SNYOM PAR 'JUG PA'I SBYOR BA LAS
LHA'I 'KHOR LO DBYUNG BAR BYA STE, SHAR LA SOGS PA'I PHYOGS KYI
'DAB

BZHI LA LHUNG BA'I SA BON NI, AA AI AU AE ZHES BYA BA STE, NYI MA
DANG ZLA BA'I SBUBS SU CHUD CING DKAR PO DANG SER PO DANG DMAR PO
DANG LJANG GU'I KHA DOG CAN 'OD KYI SBYOR BAR 'KHOR LO DANG RIN
PO CHE DANG PADMA DANG RDO RJE RGYA GRAM SNYING PO DE NYID KYIS
MTSAN PAR GANG GYUR PA'O, ,DE DAG YONGS SU

@163B GYUR PA NI RDO RJE 'KHOR LO DANG RDO RJE RIN CHEN DANG RDO
RJE PADMO DANG, RDO RJE SNA TSOGS RNAMS SU GRUB PAR BLTA'O, ,DE
DAG GI SA BON NI RANG GI NYE BA'I RGYU'O, ,SKU MDOG NI SA BON GYI
KHA DOG GO, ,BYANG SHAR LA SOGS PA MTSAMS KYI 'DAB MA BZHI LA NI
SA BON GYI 'OD ZER LAS MNGON PAR GRUB PA'I DRI

CHEN DANG DRI CHU DANG, RAKTA DANG, BYANG CHUB KYI SEMS YONGS SU
DAG PA'I BDAG NYID KYI BUM PA KA P'A LAS MTSAN PA DAG BLTA'O,
,DE'I PHYIR ROL DU 'KHOR LO RTZIBS BRGYAD LA SHAR NAS BRTZAMS
PA'I RIM GYIS PHYOGS BZHIR LHUNG BA'I SA BON NI, ,A'A A'I A'U AI
ZHES BYA BA STE, SNGA MA

BZHIN DU DKAR PO DANG SER PO DANG, DMAR PO DANG, LJANG GU'I KHA
DOG CAN NO, ,NYI MA DANG ZLA BA'I SBUBS SU CHUD CING 'OD KYI
SBYOR BAS SGRON MA DANG, RDO RJE DANG, ZHAGS PA DANG, RAL GRI
DANG, SNYING PO DE NYID KYIS MTSAN PAR GANG GYUR PA'O, ,DE DAG
YONGS SU GYUR PA NI GTI MUG RDO RJE DANG

BAG CHAGS RDO RJE DANG, 'DOD CHAGS RDO RJE DANG, ZHE SDANG RDO
RJE RNAMS SU GRUB PAR BLTA'O, ,DE DAG GI PHYAG MTSAN NI RANG GI
NYE BA'I RGYU'O, ,SKU MDOG NI SA BON GYI KHA DOG GO, ,BYANG SHAR
LA SOGS PA MTSAMS KYI RTZIBS BZHIR LHUNG BA'I SA BON NI, AO AOO
AAm AA: ZHES BYA BA STE, NYI

MA DANG ZLA BA'I SBUBS SU CHUD CING SER PO DANG DKAR PO DANG,
DMAR PO DANG, LJANG GU'I KHA DOG CAN NO, ,'OD KYI SBYOR BAS RI
RAB DANG ZLA BA DANG, NYI MA DANG BA DAN DANG, SNYING PO DE NYID
KYIS MTSAN PAR GANG GYUR PA'O, ,DE DAG YONGS SU GYUR PAS NI BRTAN
PA'I RDO RJE MA DANG, SBYOR BA'I

RDO RJE MA DANG, 'BAR BA'I RDO RJE MA DANG, STOBS KYI RDO RJE MA
ZHES BYA BA'I LHA MOR MNGON PAR GRUB PAR BLTA'O, ,DE DAG GI PHYAG
MTSAN NI RANG GI NYE BA'I RGYU'O, ,SKU MDOG NI SA BON GYI KHA DOG
GO, ,DPAL LDAN LHA TSOGS 'DI DAG THAMS CAD KYANG, ,NYI ZLA DBUS
BRAL GDAN LA BRJID

PA DANG, ,G-YON PHYAG BDE CHEN ROS GANG THOD PA 'DZIN, ,RIN CHEN
RUS PA SPRUL RGYAN MTSUNGS PA YIN, ,DE BZHIN DU KHYAMS SHAR LA
SOGS PA PHYOGS BZHIR LHUNG BA'I SA BON NI, ,KA TZA tA TA ZHES PA
STE, DKAR PO DANG, SNGON PO DANG, SER PO DANG, DMAR PO'I KHA DOG
CAN NYI MA DANG ZLA

@164A *, ,BA'I SBUBS SU CHUD CING 'OD KYI SBYOR BAS ME LONG DANG,
PI WANG DANG DRI MCHOG DANG, ZHAL ZAS SNYING PO DE NYID KYIS
MTSAN PAR GANG GYUR BA'O, ,DE DAG YONGS SU GYUR PA NI GZUGS RDO
RJE MA DANG, SGRA RDO RJE MA DANG, DRI RDO RJE MA DANG, RO RDO
RJE MA'I LHA MO RNAMS MNGON PAR GRUB

BAR BLTA'O, ,DE DAG GI PHYAG MTSAN NI RANG GI NYE BA'I RGYU'O,
,SKU MDOG NI SA BON GYI KHA DOG GO, ,BYANG SHAR LA SOGS PA'I
KHYAMS KYI GRAR LHUNG BA'I SA BON NI, ,SA YA SHA KshA ZHES PA
STE, LJANG GU DANG, DKAR PO DANG, SNGON PO DANG, DMAR PO'I KHA
DOG CAN, NYI MA DANG ZLA BA'I SBUBS SU CHUD

CING; ,'OD KYI SBYOR BA NI NA BZA' DANG, CHOS 'BYUNG DANG,
MAndALA DANG, MAR MES MTSAN PAR GANG GYUR BA'O, ,DE DAG YONGS SU
GYUR PA NI, ,REG BYA RDO RJE MA DANG, CHOS RDO RJE MA DANG, ZHING
RDO RJE MA DANG, SNANG BA RDO RJE MA'I LHA MO RNAMS MNGON PAR
GRUB PAR BLTA'O, ,DE DAG GI PHYAG

MTSAN NI RANG GI NYE BA'I RGYU'O, ,SKU MDOG NI SA BON GYI KHA DOG
GO, ,DE NAS SHAR LA SOGS PA'I SGO BZHIR YANG DE BZHIN DU BLTA BAR
BYA STE, Ri DKAR PO LAS BYANG BA'I LCAGS KYU YONGS SU GYUR PAS NI
RDO RJE LCAGS KYU'O, ,R'i SER PO LAS BYUNG BA'I ZHAGS PA YONGS SU
GYUR PAR NI RDO RJE

ZHAGS PA'O, ,Li DMAR PO LAS BYUNG BA'I LCAGS SGROG YONGS SU GYUR
PAS NI RDO RJE LCAGS SGROG GO, ,L'i LJANG GU LAS BYUNG BA'I DRIL
BU YONGS SU GYUR PAS NI RDO RJE DRIL BU'O, ,KHYAMS NA LHA BRGYAD
PADMA NYI ZLA'I GDAN, ,RIN CHEN RUS BRGYAN SKYIL KRUNG PHYAG
MTSAN GCIG ,SGO

BZHIR GNAS NI NYI ZLA DBUGS BRAL GDAN, ,SBRUL RGYAN STANG STABS
G-YON PHYAG KA P'A LA'O, ,DE LTAR 'KHOR LO YONGS SU RDZOGS PA'I
KHOR YUG CHEN PO LA NI GRUB PA'I DUR KHROD BRGYAD KYIS YONGS SU
BSKOR BA STE, JI SKAD DU, GTUM DRAG TSANG TSING DKRIGS PA DANG,
,'UR 'UR

'BAR BAS KHYAB PA DANG, KENG RUS 'JIGS RUNG SHAR SOGS KYI,
,PHYOGS SU G-YON SKOR GYIS LEGS GNAS, HA HA DGOD PA DBANG LDAN
DU, ,BYIN ZAR DPAL GYI NAGS TSAL LO, ,MUN PA MI BZAD BDEN BRAL
DU, ,RLUNG DU K'I LA K'I LAR SGROGS, ,ZHES BYUNG BA BZHIN NO, ,

@164B DE DAG RE RER YANG SHING DANG PHYOGS SKYONG DANG KLU DANG,
SPRIN DANG ZHING SKYONG DANG, DGRA BCOM PA DANG, GRUB PA DANG
MKHA' 'GRO DANG, MCHOD RTEN DANG, ME DANG CHU CHEN PO LA SOGS PA
BRGYAD BRGYAD YOD PAR BLTA'O, ,DE'I 'OG TU BCOM LDAN 'DAS DKYIL
'KHOR CHEN PO'I BDAG NYID SHIN TU

MI 'PHROGS PA'I BDE BA BSAM GYIS MI KHYAB PA'I ROS RAB TU 'JUS
PAS HA CANG DGA' BAS MI ZAD PA'I NGO BOR MOS SHING, RIM GYIS
STONG PA NYID DU THIM PAR GYUR TE, BCOM LDAN MA DANG LHAN CIG TU
ZHU NAS RAB TU DANG BA'I GZUGS CAN GYI N'A DA DKAR BA DANG DMAR
BA'I RNAM PAR GNAS

PAR BSAM MO, ,DE'I TSE PHYOGS KYI 'DAB MA BZHIR RGYAL BA BZHI'I
THUGS KA LAS TSAD MED BZHI'I LHA MO SPRUL PAS SEMS CAN GYI DON DU
SLAR LDANG BAR GSOL BA GDAB PAR BYA'O, ,'JIG RTEN MGON PO BCOM
LDAN BZHENGS, ,'GRO BA NYON MONGS YONGS SU SKYOBS, ,STONG

PA'I TING 'DZIN SPANGS NAS SU, ,BYAMS CHEN SKU MCHOG BLTAMS PAR
MDZOD, ,THUGS RJE CHEN PO BCOM LDAN BZHENGS, ,SEMS CAN SDUG
BSNGAL RAB TU SGROL, ,ZHI BA'I MTHA' LA MI GNAS PAR, BRTZE CHEN
RNAM PAR 'PHRUL PAR MDZOD, ,BDE CHEN RGYAL PO BCOM LDAN BZHENGS,,

LUS CAN BDE DON YANG DAG GZIGS, ,ZAG MED DBYINGS THUGS MA GZHOM
PAR, ,DGYES CHEN KUN DU SNANG BAR MDZOD, ,GTZO CHEN RDO RJE BCOM
LDAN BZHENGS, ,SKYE BO DUB PA MNGON DGONGS LA, ,MTHA' GCIG RGYUN
CHAD MI BZHUGS PAR, ,MA LUS 'TSAL BA SGRUB TU GSOL, ,ZHES

BYA BA'I GLUS GNYID SAD PA DANG 'DRA BAR BYAS TE, SLAR SA BON GYI
YI GE GNYIS DANG MTSAN MA GNYIS LAS BCOM LDAN 'DAS YAB DANG YUM
MNGON PAR GRUB PA'I RIM PA SDANG JI SKAD SMOS PA BZHIN DU SPRUL
BAR BYA'O, ,GSANG SNGAGS LAS GRUB 'KHOR LOS SGYUR RGYAL BZHIN,
,KHRAG

'THUNG RAL PA GCIG 'PHYANG THUGS RJE YI, ,DBYINGS LAS SKU BLTAMS
MKHA' LAS NYI MA LTAR, ,MA LUS DON GRUB 'BAR BA DE RJES BSAM, ,DE
NAS GZHAL YAS KHANG DANG LHA RNAM PAR DAG PA KHONG DU CHUD PAR
BYA STE, 'DI SKAD DU MI MNYAM MED PAS ZUNG BZHI YIN, ,DRAN DANG
DBANG PO'I

@165A *, ,SGO BZHI YIN, ,BSAM GTAN BZHI NI RTA BABS BZHI, ,RNAM
THAR BRGYAD PHYIR KA BA BRGYAD, ,BYANG CHUB YAN LAG BDUN DAG
PHYIR, ,DRA BA DANG NI DRA BA PHYED, ,PHYOGS BZHI TSAD MED BZHI
YIN TE, ,PADMA 'KHOR LO SHES RAB THABS, ,RNAM PAR SHES BRGYAD
YONGS DAG PA, ,

DE NI DUR KHROD CHEN PO BRGYAD, ,CES BYA BA LTA BU DKYIL 'KHOR
YONGS SU DAG PA GANG YIN PA'O, ,DKYIL 'KHOR YONGS SU DAG PA YANG,
RE ZHIG ZLA BA NI ME LONG LTA BU'I RANG BZHIN NO, ,NYI MA NI
MNYAM PA NYID KYI RANG BZHIN NO, ,SA BON DANG MTSAN MA NI SO SOR
KUN DU RTOGS PA'I RANG BZHIN NO, ,

YONGS SU GYUR PA NI BYA BA GRUB PA'I RANG BZHIN NO, ,GZUGS BRNYAN
NYE BAR RDZOGS PA NI, ,CHOS KYI DBYINGS KYI YE SHES KYI RANG
BZHIN NO, ,RNAM PAR SHES PA'I PHUNG PO RNAM PAR DAG PA NI DPAL
RDO RJE RAL PA GCIG PA'O, ,GZUGS KYI PHUNG PO RNAM PAR DAG PA NI
RDO RJE 'KHOR LO'O, ,

TSOR BA'I PHUNG PO RNAM PAR DAG PA NI RDO RJE RIN CHEN NO, ,'DU
SHES KYI PHUNG PO RNAM PAR DAG PA NI RDO RJE PADMA'O, ,'DU BYED
KYI PHUNG PO RNAM PAR DAG PA NI RDO RJE SNA TSOGS SO, ,GTI MUG
RNAM PAR DAG PA NI GTI MUG RDO RJE'O, ,BAG LA NYAL RNAM PAR DAG
PA NI BAG CHAGS RDO RJE'O, ,'DOD CHAGS

RNAM PAR DAG PA NI 'DOD CHAGS RDO RJE'O, ,ZHE SDANG RNAM PAR DAG
PA NI ZHE SDANG RDO RJE'O, ,SA'I KHAMS RNAM PAR DAG PA NI BRTAN
PA'I RDO RJE MA'O, ,CHU'I KHAMS RNAM PAR DAG PA NI SBYOR BA'I RDO
RJE MA'O, ,ME'I KHAMS RNAM PAR DAG PA NI 'BAR BA'I RDO RJE MA'O,
,RLUNG GI KHAMS RNAM PAR DAG

PA NI STOBS KYI RDO RJE MA'O, ,GZUGS RNAM PAR DAG PA NI GZUGS RDO
RJE'O, ,SGRA RNAM PAR DAG PA NI SGRA RDO RJE MA'O, ,DRI RNAM PAR
DAG PA NI RDO RJE MA'O, ,RO RNAM PAR DAG PA NI RDO RJE MA'O, ,REG
RNAM PAR DAG PA NI REG RDO RJE MA'O, ,CHOS RNAM PAR DAG PA NI
CHOS RDO RJE MA'O, ,ZHING RNAM

PAR DAG PA NI ZHING RDO RJE MA'O, ,SNANG BA RNAM PAR DAG PA NI
SNANG BA RDO RJE MA'O, ,TSOR BA BDE BA RNAM PAR DAG PA NI RDO RJE
LCAGS KYU'O, ,TSOR BA SDUG BSNGAL RNAM PAR DAG PA NI RDO RJE
ZHAGS PA'O, ,TSOR BA BTANG SNYOMS RNAM PAR DAG PA NI RDO RJE
LCAGS SGROG GO, ,DE DAG GI BAG

@165B CHAGS RNAM PAR DAG PA NI RDO RJE DRIL BU'O, ,'OD GSAL BDE
CHEN MI RTOG RTAG CHAD RNAM PAR DAG ,PADMO THOD PA DBUGS BRAL
DBANG PHYUG AU MA'I GDAN, ,DUS GSUM MTHAR PHYIN SKYOB DRUG THABS
DANG SHES DAG PHYIR, ,ZHAL GSUM PHYAG DRUG PHYAG RGYA DRUG ZHABS
BRGYAD BSKUM NYID, ,DE BZHIN

DU RDO RJE 'KHOR LO LA SOGS NYI SHU RTZA BZHI'I DKYIL 'KHOR PA
THAMS CAD KYI GDAN DANG PHYAG MTSAN LA SOGS PA RNAM PAR DAG PA
YANG CI RIGS SU RIG PAR BYA'O, ,GANG YANG DKYIL 'KHOR BA LA RGYAS
GDAB PA'I PHYAG RGYA LDA'AM DRUG KYANG RNAM PAR RIG PAR BYA STE,
RE ZHIG BLA MA DANG LHAG PA'I

LHA LA PHYAG 'TSAL BA'I DON DU SPYI GTZUG TU 'KHOR LO STE, DE NI
MI BSKYOD PA'I BDAG NYID RNAM PAR DAG PA'O, ,RDO RJE 'DZIN PA'I
BKA' BSGO BA NYAN PA'I PHYIR RNA BA RNA CHA STE, DE'I 'OD DPAG
MED KYI BDAG NYID RNAM PAR DAG PA'O, ,GSANG SNGAGS ZAB MO BZLAS
PA'I PHYIR MGUL PA LA MGUL

DO STE, DE NI RIN CHEN 'BYUNG BA'I BDAG NYID RNAM PAR DAG PA'O,
,SROG CHAGS THAMS CAD LA 'TSE BA SPANGS PA'I PHYIR LAG PA LA LAG
GDUB STE, DE NI RNAM PAR SNANG MDZAD KYI BDAG NYID RNAM PAR DAG
PA'O, ,PHYAG RGYA NYE BAR BKOD PA BSTAN PA'I PHYIR RKED PA LA SKE
RAGS TE, DE NI DON YOD

GRUB PA'I BDAG NYID RNAM PAR DAG PA'O, ,RANG GI SHES RAB DANG
LHAN CIG PA'I PHYIR TSOM BU STE, DE NI RAL BA GCIG PA'I BDAG NYID
RNAM PAR DAG PA'O, ,DE NAS GZHAL YAS KHANG GI CHA NYI SHU RTZA
BZHI SHAR GYI 'DAB MA NAS BRTZAMS TE BYANG GI SGO'I BAR YUL NYI
SHU RTZA BZHIR RNAM PAR DAG PA SBYAR

BAR SHES PAR BYA ZHING RANG GI LUS KYI CHA NYI SHU RTZA BZHI YANG
YUL NYI SHU RTZA BZHIR RNAM PAR DAG PA LHA DANG SBYAR BA YANG
RTOGS PAR BYA STE, DANG PO KHO NAR DE KHO NA NYID KYI GNAS SNYING
GI DBUS SU DPAL RDO RJE RAL GCIG PA'O ZHES PA 'DI NI KHYAD PAR
RO, ,PULL'I RA M'A LA YA MGO LA RDO RJE

'KHOR LO ZHES PA NAS, DZ'A LANDHA RA SPYI GTZUG DANG, ,AOO tYAN
RNA BA G-YAS, ,AURBU D'A STE GLAD PA'I RGYAB, ,GO D'A WA RI RNA
BA G-YON, ,RA ME SHVA RA SMIN MA'I DBUS, ,DE B'I KO tA MIG GNYIS
DANG, MA LA WA NI PHRAG PA GNYIS, ,K'A MA RU PA NI MCHAN KHUNG
GNYIS, ,AO TRE NU MA GNYIS

@166A *, ,YIN NO, ,TRI SHA KU NE LTE BA DANG, ,KO SA LA NI SNA YI
RTZE, ,KA LIm GA NI KHA NYID DE, ,LAMP'A KA NI MGUL PA'O,
,K'ANYTZI SNYING GI RTZE MO DANG, ,HI MA LA YA LGANG PA GNYIS,
,BRE TA PU RI MTSAN MA DANG, ,GRi HA DE BA GSAR BA'I GNAS, ,SOO
RshAt NI BRLAG GNYIS TE, ,SU BARnA DRI BA BYIN

PA GNYIS, ,NA GA RA NI SOR MO RNAMS, ,SINDHU RKANG PA'I RGYAB
TU'O, ,MA RU MTHE BO RNAM GNYIS TE, ,KU LU T'A NI PUS MO GNYIS,
,RDO RJE DRIL BU ZHES BYA BA'I BAR DU GRANGS JI LTA BA BZHIN DU
SBYAR BAR BYA'O, ,DI RJES YAB DANG YUM RIM RDO RJE SNGON PO DANG,
,PADMA DMAR PO'I RGYAS GDAB GO CHA DRUG

DRUG BCING, ,DUD MDOG HA HI HU HE HO HAm ZHES DANG, ,KHRAG MDO GA
AA AI AU AE AO DANG AAm NYID DO, ,DE LA SNYING GAR NI LHA'O, ,MGO
BO LA NI HI'O, ,SPYI GTZUG TU HU'O, ,PHRAG PA GNYIS NI HE'O, ,MIG
GNYIS LA NI HO'O, ,YAN LAG THAMS CAD LA NI HAm DO, ,DE BZHIN DU
LTE BAR NI AA'O, ,

SNYING GAR NI AI'O, ,KHAR NI AU'O, ,MGO LA NI AE'O, ,SPYI GTZUG
TU AO'O, ,YAN LAG THAMS CAD LA NI AAm NGO, ,DE'I 'OG TU DAM TSIG
PA'I 'KHOR LO YONGS SU RDZOGS PA NYID BRTUL ZHUGS DANG, CHO GA DE
KHO NA NYID KYIS BYIN GYI RLABS BCUG PAS DES PAR BRTEN PAR BYA
BA'I DON DU,

YE SHES PA'I 'KHOR LO DRI MA MED PA DE SPYAN DRANGS TE, YANG DAG
PAR GZHUG PAR BYA'O, ,MDZUB MO MDUD BYAS GUNG MO RTZE SPRAD CING,
,MTHE BONG RDO RJE BRTAN POR RAB TU SBYAR, ,SOR MO GZHAN GDENGS
DPRAL BA'I DBUS GZHAG LA, ,BSKOR ZHING BSKOR BAS YONGS SU BSGYUR
BAR BYA, ,G-YON

BRKYANG G-YAS MNAN GYEN DU BLTA, MIG SGYUR PHEm GYI SGRA SGROGS
PAS, ,PHYOGS BCU'I 'JIG RTEN KHAMS BZHUGS PA'I, ,DPA' BO RNAL
'BYOR MA TSOGS DGUG ,CES BYA BA 'DI LTA BUS NYID KYI GNAS NAS DAM
TSIG RJES SU DRAN BAS MDUN GYI NAM MKHA'I NGOS 'DIR MNGON PAR

BYON PAR GYUR TO, ,AOm SARBA TA TH'A GA TA AA BHI shE KA TA SA MA
YA SHRI YE H'U%, THOG MAR SKU KHRUS GSOL BA'O, ,AOm P'A DYAm PRA
T'I TZTSA SV'A H'A, ZHAL BSIL DBUL BA'O, ,AOm AANYTZA M'A NAm PRA
T'I TZTSA SV'A H'A, ZHABS BSIL BA'O, ,AOm PADMA S'URYA TZAndA
MAndALA MA YE SV'A H'A, GDAN DBUL LO, ,DE NAS

@166B THOG MAR LUS THAMS CAD NYE BAR 'DUD PAS PHYAG BYAS TE, GANG
ZHIG SNA TSOGS RO GCIG DBANG PO'I GZHU 'DRA BA, ,NYON MONGS RDUL
BRAL BDE CHEN 'OD GSAL SPROS BRAL ZHING, ,YE SHES RGYUN 'BAB RDO
RJE'I DKYIL 'KHOR CHER 'BYUNG LA, ,GUS PA'I KHUR GYIS MGRIN PA
SMAD NAS BDAG PHYAG

'TSAL, ,DE NAS MCHOD PA BYIN GYIS BRLABS NAS DBUL BAR BYA STE,
AOm BADZRA PUshEP A'A:H'Um, AOm BADZRA DH'U PE A'A:H'U%, AOm
BADZRA D'I PE A'A:H'U%, AOm BADZRA GANDHE A'A:H'U%, AOm BADZRA
NEE BI DYE AA:H'U%, LAN GSUM GSUM GYIS SO, ,KHA DOG SNA TSOGS DRI
ZHIM DBYIBS MDZES ME TOG DANG, ,BDUG SPOS

AA KA RU DANG SBRUL GYI SNYING PO DANG, ,SNOD MDZES RIN CHEN
SGRON ME SNANG BA DRIR BCAS DANG, ,CHU GTZANG DRI MCHOG SNYING PO
SBYOR BA DPAG MED DANG, ,MDOG BZANG RO BRGYA LDAN PA'I ZHAL ZAS
MANG PO RNAMS, ,GUS BCAS YID 'ONG LHA MCHOG TSOGS LA 'BUL LAGS
KYIS, ,SEMS CAN

MA LUS SRID PA'I GDUNG BA ZHI BA DANG, ZAG MED BDE CHEN YE SHES
BDUD RTZIS MYOS PAR MDZOD, ,AOm NA MO BHA GA W'AN AE KA DZA t'I
SARBA MAndA LA TZAKRA DE BA T'A PUshEP PU DZA ME GHA SA MU DRA
SPA RA nA SA MA YE H'U% ZHES PA NAS, NEE BI DYE P'U DZA ME GHA SA
MU DRA SPA RA nA SA MA YE H'U% ZHES BYA BA'I BAR DU SBYAR BAS

DBUL BAR BYA'O, ,PI WANG GLING BU RDZA RDA RNGA ZLUM BZHAD MA
DANG, ,SGEG MO GLU MA GAR MA GZUGS MDZES RO DANG REG ,MAndALA
CHOS MA RGYAN SOGS DE BZHIN BKOD PA NI, ,ZAB CING RGYA CHE RGYA
MTSO SPRIN 'PHRO GZHAN YANG MCHOD, ,AOm A'A:BADZRA BI NI H'U%,
AOm A'A:BADZRA BAm SE H'U%, AOm A'A:BADZRA

MU RDZI H'U%, AOm A'A:MRi TAm GE H'U%, AOm A'A:BADZRA H'A SYE
H'U%, AOm A'A:BADZRA G'I TI H'U%, AOm A'A:BADZRA NRi RTI H'U%,
AOm A'A:BADZRA A'A DARSHE H'U%, AOm A'A:BADZRA RA SE H'U%, AOm
A'A: BADZRA SPARSHE H'U%, AOm A'A: BADZRA MAndAL LE H'U%, AOm
A'A: BADZRA DHARME H'U%, AOm A'A: BADZRA SARBA AA LAm K'A RE
H'U%, AOm A'A BADZRA SARBA P'U DZ'A RTHA ME GHA SA MU

DRA SPHA RA nA SA MA YA H'U%, 'DI DAG NI PHYI'I YO BYAD KYI MCHOD
PA'I RIM PA'O, ,DE NAS RGUN 'BRUM MAM BU RAM SHING LA SOGS PA LAS
BTUNG BA BZANG PO SBYAR TE, MTSAN MA BZANG PO'I KA P'A LA GANG
BAR BYAS NAS SGRON MA DANG, BDUD RTZI'I RO DANG LHAN CIG TU GYUR
PA MDUN DU GZHAG STE SNOD SBYANGS

@167A *, ,LA; ,AOm AA:BADZRA MA H'A SA MA YA HO ZHES BYA BAS DAM
TSIG DRAN PAR BYA'O, ,MAN NGAG JI BZHIN PAS LAG PA RDO RJE'I RANG
BZHIN DU BYIN GYIS BRLABS TE, G-YAS KYI MTHE BONG DANG, MDZUB MO
DANG, GUNG MO DANG, SRIN LAG DANG, MTHE'U CHUNG DANG, LAG MTHIL
RNAMS LA

GO RIMS LTAR, HA HI HU HE HO HAm, ZHES BYA BA'I YIG 'BRU GNAS LA
DKAR BA DANG, SNGO BA DANG, SER BA DANG, DMAR BA DANG, LJANG PA
DANG, MTHING GA'I MDOG CAN YAB KYI THUGS KA'I H'Um LAS 'PHROS
PA'I 'OD ZER RIG PA LAS YONGS SU GYUR PA'I GZUGS KUN DU 'OD DANG,
RDO RJE 'DZIN PA DANG, NOR

GYI DBYIG DANG, 'OD ZER CAN DANG LAS KYI BDE DANG, 'JIGS BYED
RGYAL PO RNAMS, G-YON ZLA BA'I GDAN LA RNAM PAR GNON CING, G-YAS
SKYIL KRUNG PHYED PA'I GAR GYIS MNGON PAR DGYES PA RANG GI SA BON
GYI KHA DOG CAN, 'KHOR LO LA SOGS PA SANGS RGYAS LNGA'I MTSAN MA
DANG, GRI

GUG GIS G-YAS KYI PHYAG MTSAN PA DANG, THAMS CAD KYANG G-YON NA
KHRAG GI BDUD RTZIS RAB TU GANG BA'I THOD PA CAN NO, ,DE BZHIN DU
G-YON GYI MTHE BO LA SOGS PAR YANG GRANGS JI LTA BAS, AA AI AU AE
AO AAm ZHES BYA BA'I YIG 'BRU GNAS BA LA DKAR BA DANG, SNGO BA
DANG, SER BA DANG, RAB TU

DMAR BA DANG, LJANG GU DANG, SINDHU RA'I MDOG CAN, YUM GYI THUGS
KA'I BAm LAS 'PHROS PA'I 'OD ZER REG PA LAS YONGS SU GYUR PA'I
GZUGS RAB GSAL MA DANG, RAB BRTAN MA DANG, RGYAN CAN MA DANG, 'OD
'CHANG MA DANG, TSOGS CAN MA DANG, SKRAG MDZAD MA RNAMS G-YAS NYI
MA'I GANG NA

LA GNON CING G-YON GYI SKYIL KRUNG PHYED PA'I GAR GYIS YONGS SU
DGYES MA, RANG GI SA BON GYI KHA DOG CAN 'KHOR LO LA SOGS PA
SANGS RGYAS LNGA'I MTSAN MA DANG, ,KA P'A LA G-YAS KYI PHYAG
MTSAN PA, THAMS CAD KYANG G-YON NA KHRAG GI BDUD RTZIS RAB TU
GANG BA'I THOD PA CAN NO, ,DE

NAS GO CHA DE DAG LA YE SHES KYI LHA YANG DAG PAR BKUG STE, DAM
TSIG LA BCUG NAS YID LAS BYUNG BA'I MCHOD PAS MCHOD CING THAL MO
MNYAM PAR SBYAR BAS PHAN TSUN RJES SU ZHUGS PA DANG, DE BSDAMS
PAS PHAN TSUN YONGS SU THIM PAR BLTA'O, ,GANG THIM PAR GYUR PA DE
YANG H'U% AA ZHES

@167B GSUNG MTHON POS BOS BAS STONG BA NYID DANG THIG LER MI GNAS
PAR YI GE GNYIS KYI GZUGS SU MNGON BAR BLTA BAR 'GYUR RO, ,DE NAS
G-YAS KYI SRIN LAG GIS DAM TSIG LA REG CING CHOS 'BYUNG BSNOL BA
BRI BAR BYA STE, ZUR DRUG LA GO CHA'I YI GE DRUG BRJOD PAS YI GE
DE DAG GIS MTSAN PAR BYA

BA DANG, DE'ANG G-YAS KYI MTHIL GYIS BON H'U% LAS MNGON PAR SKYES
PA'I RGYUN BDUD RTZIR 'DZAG PA NAS 'BYUNG BA'O, ,DE BZHIN DU
G-YON PA'I SRIN LAG GIS DAM TSIG CAN LA REG CING CHOS 'BYUNG
BSNOL BA SNGAR GYI RJES SU BRIS PAS 'OG TU GSAL BAR BYA STE, ZUR
DRUG LA GO CHA MA'I YI GE DRUG BRJOD

PAS YI GE DE DAG GIS MTSAN PAR BYA BA DANG, DE'ANG G-YON GYI
MTHIL GYI SNGAR GYI SA BON AA LAS MNGON PAR SKYES PA'I RGYUN BDUD
RTZI 'DZAG PA NAS 'BYUNG BA'O, ,MTHAR G-YAS DANG G-YON GYIS YAB
DANG YUM GYI CHO GA'I DKYIL 'KHOR GYI DBUS SU REG PAS HO DANG BAm
LHAN CIG GNAS

PA YANG BLTAS LA, SE GOL GTOGS TE HA CANG MI RING BA'I STENG GI
MKHAR 'PHAGS PAR BZHUGS SO, ,DE RJES G-YAS G-YON SNYING GAR ZLA
BA NYI MA DANG, CHU SKYES DBUS NAS SKU GSUNG THUGS BLTAS MING
BRJOD PAS, ,DKAR BSIL DMAR TSA RAB TU SNGO 'JAM 'OD REG PHYIR,
,DRI MED RAB BZHU

LHA TSOGS SBYOR BAS BDUD RTZI DBAB, ,DE LTAR 'OD KYIS BSKUL BA NA
DBUS KYI YI GE LAS GYEN DU 'GRENG BA'I ZER GYI CHO GA DAD BCAS
PA'I BCOM LDAN 'DAS YAB YUM SPYAN DRANGS NAS NAM MKHA'I YI GE LA
BSTIMS TE, DE MA THAG TU LHA BCU BZHI'I BDAG NYID DU GYUR NAS
SNYOMS PAR

ZHUGS PA DANG, THAMS CAD KYI SBYOR MTSAMS NAS THIG LE BDUD RTZI
RGYUN LTUNG BAS DAM TSIG BZHU BA'I KHU BA BSIL ZHING RNAM PAR
DKAR PA GYA NOM PAR BYA'O, ,RIM GYIS BDE BA CHEN PO'I RO MA BZOD
PA'I PHYIR GO CHA BCU BZHI 'OD KYI RNAM PAR ZHU BA BDAG PO LA
THIM PA DANG, DE YANG

MI 'PHROGS PA'I DGA' BAS RNAM PAR MYOS PA'I PHYIR SA BON GYI NGO
MTSAR ZHU BAR BSAM MO, ,DE NAS BAm HO BRJOD PAS BSAM GYIS MI
KHYAB PA'I RO CAN RNAM PA THAMS CAD PHUN SUM TSOGS PA'I YON TAN
BYED PAR BLTA'O, ,DE BZHIN DU YI GE DE YANG RTZA BA'I YI GE LA
THIM ZHING DE YANG

@168A *, ,'OD KYI GONG BUR ZHU BAS DAM TSIG LA KHYAB PAR BSTIMS
LA, MA LUS PA'I DKYIL 'KHOR PA THAMS CAD MNYES PAR GYUR BAS DGYES
PA'I RGYUR BYIN GYIS BRLABS TE, RDO RJE THAL MO'I GAR SGYUR BA
DANG LDAN PAS YANG DAG PAR MCHOD PAR BYA'O, ,'DI DAG NI NANG GI

DAM TSIG GIS MCHOD PA'I CHO GA'O, ,LTE BA'I DBUS LAS BYUNG BA
YIS, ,DPAL MO DANG NI SGRA LDAN MA, ,DUNG CAN MA DANG BDUD RTZI
'DZAG ,DGA' BYED MA DANG MYOS BYED MA, ,ZHING SKYONG MA DANG 'OD
KYI DPUNG, ,SNA TSOGS GLU GAR ROL MO BYED, ,RDZAS BCU DAG PA'I
BDUD RTZI'I RGYUN, ,PADMA'I

SNOD THOGS MCHOD PAR BSAM, ,GTZO CHEN DUR KHROD BCAS DKYIL 'KHOR,
,DNGOS DANG BDAG PO LAS SPRUL BA'I, ,SHES RAB THABS LDAN SNYOMS
ZHUG PAS, ,ZAG MED BDE CHEN MYOS GYUR MCHOD, ,DGA' BA CHEN PO 'OD
SKYED DE, ,LUS CAN KUN GYI SDUG BSNGAL BSAL,,

SLAR 'DUS CHAGS PA CHEN PO'O RO, ,SAD PAR BYAS TE SNYING RJES
BSLANG, ,'DI DAG NI GSANG BA DANG DE KHO NA NYID KYI MCHOD PA'I
KHYAD PAR RO, ,DE'I 'OG TU SDIG PA BSHAGS PA LA SOGS PA RANG NYID
KYI PHRIN LAS LA NYE BAR SBYAR BAR BYA STE, ,'BRAS BU MI BZAD
RANG BZHIN MI DGE DPAG MED

DANG; ,BGYI BA MA LAGS THUB PA'I BKA' LAS 'DAS GYUR GANG, ,ZAB MO
LEGS SNGAGS DAM TSIG RDO RJE'I RGYA DRAL BA, ,RING NAS GANG BSAGS
SDIG PA'I PHUNG PO DI RING BSHAGS, ,DKYIL 'KHOR BDAG PO RGYAL BA
YAB YUM 'GRO DON BRTZON, ,LHA TSOGS SRAS MANG DE YI

RJES 'JUG PHRIN LAS BYED, ,SNGAGS 'CHANG RNAMS KYANG NYIN RE
MCHOD PA'I LAS BRTZON PA, ,MA LUS NGO MTSAR BSOD NAMS RGYA MTSO
RJES YI RANG, ,KHRAG 'THUNG YE SHES DKYIL 'KHOR LHA TSOGS GSAL BA
LA, ,THUGS RJE'I RGYUN GYIS ZAG MED SNYOMS 'JUG ROL PA DANG,
,'BAR

BA'I 'OD BKYE GSANG SNGAGS RGYAL PO BKA' BSGO ZHING, ,BLA MED LAM
STON CHOS KYI 'KHOR LO BSKOR BAR BSKUL, ,STONG PAR BZHUGS DANG HA
CANG MI BSNYEL ZHI BA DANG, ,SGRUB PO GANG ZHIG DAM TSIG MED DANG
BAG MED LA, ,SDANG MDZAD MI SNANG STON PAR BZHED

@168B RNAMS LA, ,GDUNG BAS JI SRID DNGOS GRUB BAR DU BRTAN BZHUGS
GSOL, ,SKU GSUNG RANG BZHIN RAL BA GCIG MCHOG STON PA DANG, DE YI
NYER BSTAN RIM GNYIS BDUD RTZI'I RGYUN 'DRA'I CHOS, ,RJES 'JUG
BLO BZANG GO CHA BZANG LA RTUL PHOD PA, ,MNYAM MED SKYABS MCHOD
RIN CHEN

GSUM LA BDAG SKYABS MCHI, ,SHIN TU NGO MTSAR DE NYID SNYING POS
KUN KHYAB KYANG, ,MA RTOGS SDUG BSNGAL RNAM MANG SKYON GYIS
GZINGS PA YI, ,MGON MED GNYIS TSOGS 'GRO BA NAM MKHA' MNYAM PA'I
PHYIR, ,SA GSUM DBANG PHYUG RDO RJE'I SKU GSUNG THUGS THOB BGYI,
,RDO RJE

'KHOR LO PADMA LAS KYI RIGS, ,JI BZHIN JI SNYED MA TSIG SDOM PA
MA LUS GZUNG, ,GANG ZHIG SNGON CHAD MA SMIN MA SGROL MA BSGRAL
BA, ,DE DAG SMIN CING MYUR GROL BSGRAL PHYIR BDAG GIS 'BAD, ,NYI
ZLA'I SBYOR BAS MUN PA ZAD 'GYUR GRONG MCHOG LAM, ,BDUD RTZI
SGRON MA CHU GTER

YID 'ONG RIN PO CHE, ,RDUL MED RDUL BRAL YE SHES DBANG PHYUG
PHYAG RGYA CHE, ,BDE CHEN 'OD GSAL MI RTOG 'PHRUL PA THOB PAR
SHOG ,DE RJES GZHAN YANG SNA TSOGS MCHOD BYAS BSTOD SPRIN RGYA
MTSO RAB BSTOD DE, ,DKYIL 'KHOR GTZO BOR DBANG BSKUR PHYIR NI
GSOL BTAB RTZE GCIG YID

KYIS 'DUG ,DE NAS DES SPRUL SNYING GA LAS 'ONGS BDE GSHEGS LNGA
BDAG LHA MO LNGAS, ,RNAM DAG YE SHES BDUD RTZI'I RGYUN PHAB BDAG
LUS NGAG YID DAG PAR BYA, ,RNAM PA SNA TSOGS RNAM PAR SMIN, ,RNAM
PAR 'JOMS DANG RNAM MTSAN BRAL, ,DGA' DANG MCHOG DGA' DGA'

BRAL DANG, ,LHAN CIG SKYES DGA'I MTSAN NYID DO, ,DGOD DANG 'PHRAD
'KHYUD 'KHRIG PA DAG ,RNAM PAR DAG PHYIR BUM PA DANG, ,GSANG
DBANG SHES RAB BDE BA CHE, ,DBANG BZHIR RGYAL PO THOB PAR 'GYUR,
,THA MA'I THIGS PAS RIGS 'JOG PA, ,GTZO BO MI BSKYOD RDO RJES
MTSAN,,

RDO RJE 'KHOR LO LA SOGS BZHI, ,'KHOR LO LA SOGS BZHI NYID DO,
,GTI MUG RDO RJE SOGS BZHI YANG, ,'KHOR LO LA SOGS RIM BZHIN TE,
,SBYOR BA'I RDO RJE MA LA SOGS, ,MTSAMS BZHIR BDAG PO'I RGYA NYID
DAM, ,YANG NA 'KHOR LO SOGS RIM NYID, ,DE BZHIN GZUGS MDZES RDO
RJE

@169A *, ,SOGS, ,'KHOR LO LA SOGS RIM BZHIN TE, ,PHYOGS BZHIR REG
BYA RDO RJE SOGS, ,GRANGS BZHIN RIGS BZHIN NYID DANG NI, ,GTZO
BO'AM RIM DE NYID BZHIN BRTAG ,DE NAS MDUN GYI NAM MKHA' LA GNAS
PA'I DKYIL 'KHOR DE NYID CHER DGUG PA DANG, GZHUG PA DANG,

BCING BA DANG, MNYES PAR BYA BA'I PHYAG RGYA DANG, SNGAGS KYIS
RANG GI DAM TSIG LA MNGON PAR GZHUG PAR BYA'O, ,RDO RJE THAL
SBYAR MDZUB GNYIS BKUG ,RDO RJE BSDAMS PA NYID DANG NI, ,DE BZHIN
MTHE BONG GNYIS NANG BCUG ,SLAR YANG GAR BSKOR 'DI YI RGYA,
,DZA:H'U% BAm HO:DE LTAR DPAL LDAN

DAM TSIG CHE BKOD YE SHES MTHU LDAN RO GCIG GIS, ,SGRUB PO MKHAS
RNAMS NGA RGYAL BRTAN GNAS DNGOS GRUB MCHOG PHYIR SLAR YANG NI,
,GSANG SNGAGS RGYAL PO DON KUN SGRUB BYED NYI SHU DRUG BCAS MGAL
ME'I TSUL, ,DE BZHIN GANG YANG SNGAGS RIGS GZHAN BZLAS RANG RANG
DBUS,

GNAS 'OD 'PHRO BA'O, ,AOm YO GA SHUDDHA:SARBA DHARM'A YO GA
SHUDDHO&HAm, DPAL CHEN DPAL MO CHEN GNYIS THUGS, ,'DAM SKYES DMAR
DBUS H'Um DANG BAm, ,KHA DOG SNGON PO DMAR BSAMS LA, ,DE MTHA'
NYID GNYIS SNGAGS KYIS BSKOR, ,AOm A'A:SARBA TA TH'A GA TO GARBHE
BADZRA TA TVA DZNY'A NA

DZ'A LA H'U% PHAt SV'A H'A, AOm A'A:SARBA TA TH'A GA TO M'A TRI
BADZRA TA TV'A PA YA SPHA RA nA BAm H'U% PHAt SV'A H'A, BCOM LDAN
'DAS YAB YUM GYI SNGAGS SO, ,AOm A'A:BADZRA DZNY'A NA H'U% PHAt,
AOm A'A:BADZRO PA YA H'U% PHAt, BCOM LDAN 'DAS YAB YUM GYI NYE
BA'I SNYING PO'O, ,AOm A'A: BADZRA TZA KRA AA H'U%,

AOm A'A: BADZRA RATNA AE H'U% PHAt SV'A H'A, AOm A'A: BADZRA
PADMA AU H'U% PHAt SV'A H'A, AOm A'A: BADZRA BI SHVA AE H'U% PHAt
SV'A H'A, AOm A'A: BADZRA MO HA A'A H'U% PHAt SV'A H'A, AOm A'A:
BADZRA BA RA NA A'I H'U% PHAt SV'A H'A, AOm A'A: BADZRA R'A GA
A'U H'U% PHAt SV'A H'A, AOm A'A: BADZRA DVE shA AEE H'U% PHAt
SV'A H'A, AOm A'A: BADZRA STHI RA AO H'U% PHAt

SV'A H'A, AOm A'A:BADZRA YO GA AOO H'U% PHAt SV'A H'A, AOm
A'A:BADZRA DZVA LA AAm H'U% PHAt SV'A H'A, AOm A'A:BADZRA BA LA
AA:H'U% PHAt SV'A H'A, AOm A'A:BADZRA R'U PA NI KA H'U% PHAt SV'A
H'A, AOm A'A:BADZRA SHAPTA CA H'U% PHAt SV'A H'A, AOm A'A:BADZRA
GANDHA tA H'U% PHAt SV'A H'A, AOm A'A:BADZRA RA SA TA H'U% PHAt
SV'A H'A, AOm AA:BADZRA

@169B SPARshA PA H'U% PHAt SV'A H'A, AOm A'A: BADZRA DHARMA YA
H'U% PHAt SV'A H'A, AOm A'A:BADZRA KshA TRA SHA H'U% PHAt SV'A
H'A, AOm A'A:BADZRA A'A LO KA KshA H'U% PHAt SV'A H'A, AOm
A'A:BADZRA AAm KU SHA Ri H'U% PHAt SV'A H'A, AOm A'A:BADZRA P'A
SHA R'i H'U% PHAt SV'A H'A, AOm A'A:BADZRA BANDHA Li H'U% PHAt
SV'A H'A, AOm A'A:BADZRA GHAndA L'i H'U% PHAt SV'A H'A, LHA NYI
SHU RTZA

BZHI'I SNYING PO'I SNGAGS SO, ,YI GE RE RE 'BUM PHRAG GANG YIN
YAB YUM MNYES BYED YIN BSHAD GZHAN, ,PADMA DANG NI 'KHOR LO'I LHA
DANG KHYAMS BCAS GO RIMS BZHIN, ,'BUM PHRAG GSUM DANG GNYIS DANG
GCIG BZLAS MNGON SUM GZHAL YAS KHANG, ,MTHONG BA'AM RMI

LAM BRTAN DANG GSAL SNANG MCHOG THOB TING 'DZIN MTHU GRUB BRTAN
PA'I LTAS, ,DMIGS PAS DUB PAR GYUR PA DANG, ,RTZE GCIG BSAM GTAN
GO 'PHANG GNYER, ,RIM PA GZHAN YANG GOMS 'DOD PAS, ,DE NAS RNAM
PAR MI RTOG BSGOM, ,SPYI YI SNYING GA LTE BAR NI, ,ZLA

BA PADMA NYI STENG DU, ,HAm DANG H'U% DANG AAm ZHES KYI, ,YI GE
BDE GSAL MI RTOG RGYU, ,SNOD BCUD RLUNG RGYUN BRTAN G-YO MKHA',
,NYI MA ZLA BA SGRA GCAN 'DZIN, ,RMI LAM NAM MKHA'I SBYOR BA YIS,
,BLO CHEN RNAM 'BYOR BSGRUB PAR BYA, ,SPRO DANG SDUD DANG GZUNG
BA DANG, ,DMIGS

BRAL DANG NI RNAM PAR DAG ,SNA TSOGS MNGON PAR SPRUL PA NI, ,RIM
SOGS BLA MA RGYAS PAR 'CHAD, ,THUN MTSAMS RTAG TU BTOR MA SNGON
'GRO JI SNYED 'BYOR PA'I TSOGS 'KHOR LOS, ,LEGS MCHOD THAL SBYAR
DNGOS GRUB GSOL BTAB DAM TSIG MA GYUR KUN BZOD GSOL, ,

DE RJES MDUD PAS RDO RJE'I GAR BSKOR SE GOL BRDABS PAS YE SHES
KYI, ,DKYIL 'KHOR MKHAR BSKYOD SHIN TU LEGS ZHES DBUGS PHYUNG MI
SNANG GYUR PAR BSAM, ,DE LTAR SNGAGS PA BLO GSOL CAN BRTUL ZHUGS
ZAB MO SPYOD PAR NUS PAS JI SKAD BSHAD PA'I CHO GA 'DI DAG NYIN

RE BZHIN THUN GSUM GSUM BSNYEN PAR BYED CING, BLA MA DANG LHAG
PA'I LHA LA MNGON PAR DAD PA RGYUN MI 'CHAD PAS SBYOR BAR BYED
NA, DES CI NAS KYANG ZLA BA BDUN LAS MI RING BAR BCOM LDAN 'DAS
DKYIL 'KHOR CHEN PO'I LHA NYI SHU RTZA LNGA'I BDAG NYID KYI MTSAN
MA GDON MI ZA PAR MTHONG BAR

@170A *, ,'GYUR TE, 'DI LA THE TSOM MI BYA'O, ,JI SNYED 'DOD PA'I
DNGOS GRUB DANG LAS THAMS CAD KYANG 'GRUB PAR 'GYUR RO, ,TING NGE
'DZIN DANG YE SHES DANG GZUNGS KYI SGO DPAG TU MED PA YANG MNGON
DU 'GYUR RO, ,SPYIN BDAG DANG SLOB MA'I TSOGS DANG, RGYAL PO
DANG,

BRAM ZE LA SOGS PA THAMS CAD KYI RJE DPON THOB PAR 'GYUR ZHING,
SKYE BO THAMS CAD KYI YID BZHIN GYI NOR BU RIN PO CHE LTA BUR
'GYUR TE, MDOR NA DE NI LHA DANG MI DANG LHA MA YIN DANG BCAS
PA'I 'JIG RTEN NA STON PA LTA BUR BLTA BAR BYA'O, ,DPAL LDAN BLA
MED RGYUD RGYAL DE NYID RGYAL BA

RNAMS KYI SKU GSUNG THUGS MDZAD MA LUS PA YI GTER GANG YIN,
,SNGAGS 'CHANG NYID KYI SHIN TU BKA' BSGOS RDO RJE CAN DANG THOD
PHRENG ZHES BYA MKHA' 'GRO GNYIS KYIS RIM GSUM RGYAS BTAB SBAS PA
NI, MGON PO DE NYID MTHONG BA'I BLO MNGA' SPYAN GSUM LDAN PAS GLO
BUR KHA PHYE KHRAG 'THUNG

DKYIL 'KHOR LAS BYUNG BA, ,SPROS MED RAL PA GCIG 'CHANG JI BZHIN
SGRUB THABS BDAG GI BLA MA MCHOG GI SGRON ME LA BRTEN MTHONG,
,GNAS 'DIR 'BAD BYAS PA LAS RNYED PA YI, ,DGE BA DRI MED BDAG LA
GANG ZHIG YOD, ,DE MYUR 'GRO 'DIR RAL PA GCIG MCHOG GI, ,

GO 'PHANG NYI SHU LNGA YI BDAG NYID SHOG ,DPAL BCOM LDAN 'DAS RAL
PA GCIG PA'I DKYIL 'KHOR GYI 'KHOR LO'I SGRUB THABS, GRUB PA
BRNYES PA'I PAndI TA CHEN PO AA DZI TA MI RTA GUPTAS MDZAD PA
RDZOGS SO,, ,,RNAL 'BYOR GYI DBANG PHYUG CHEN PO SH'I DZA GA TA
MI TRA A'A NANDA

DANG; DE NYID KYI ZHABS KYI PADMO'I RDUL LA SPYI BOS REG CING
GSUNG GI BDUD RTZI'I RO MYANG BA, BOD KYI LO TZ'A BA GNUBS BYAMS
PA DPAL GYIS BSGYUR CING ZHUS TE GTAN LA PHAB PA'O,, 