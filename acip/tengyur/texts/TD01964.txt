@101A `, ,GSHIN RJE GSHED NAG PO'I 'KHOR
LO'I MAN NGAG BZHUGS,, #, ,'JAM

DPAL GSHIN RJE GSHED LA PHYAG 'TSAL LO, ,LAS GANG BYED KYANG DANG
PO BSNYEN PA LA 'JUG PAR BYA STE, DE YANG GNAS DBEN PAR, RANG
NYID RIM PA BZHIN DU H'Um LA GSHIN RJE'I RGYAL PO GZUGS KHRO BO
'JIGS BYED CHEN PO ZHAL GSUM PA, PHYAG DRUG PA, SKU MDOG SNGON
PO, ZHAL DBUS MA SKU,

DANG MTHUN, G-YAS ZLA BA LTA BU DKAR PO, G-YON PADMA DMAR PO LTA
BU'O, ,PHYAG G-YAS DANG PO NA RDO RJE, GNYIS PA RAL GRI, GSUM PA
NI GRI GUG 'DZIN PA'O, ,PHYAG G-YON GYI DANG PO NA 'KHOR LO, BAR
MA NA PADMA, THA MA NA BHANDHA'O, ,THOD PA RLON PA'I DO SHAL
DANG, THOD DANG THOD

DUM GYI GDU BU DANG, DBU RGYAN DANG, MGUL DO DANG, RNA CHA DANG,
SKA RAGS DANG, RKANG GDUB BYAS SHING, MA HE'I STENG NA NYI MA'I
GDAN LA G-YAS BSKUM, G-YON BRKYANG BAS BZHUGS PA, GSUS PA THUR DU
BSHAL BA, ZHAL GDANGS SHING LJAGS 'DRIL BA STE, 'JIGS PA'I TSOGS
KUN

@101B 'JIGS PAR BYED PA, SKRA KHAM SER ME DPUNG 'BAR BA LTA BU
GYEN DU 'KHYIL BA SMA RA DANG SMIN MA SER PO DANG LDAN ZHING MCHE
BA GTZIGS PA, SPYAN DMAR PO SHIN TU 'JIGS PAR BZLOG PA KHA SPU'I
BU GA THAMS CAD NAS MI BSKYOD PA'I GZUGS DPAG TU MED PA RGYUN DU
'PHRO BA, 'OD DANG 'OD ZER

DUS MTHA'I BSKAL BA'I ME LTAR 'BAR BA DANG LDAN PA BSGOMS LA, DE
NAS AOm HR'I: shtRi: WI KRI T'A NA NA H'Um H'Um PHAt PHAt SV'A
H'A, ZHES PA 'PHRO 'DU DANG BCAS PA'AM, LHA LA MA YENGS PA TZAM
GYIS ZLOS KYANG RUNG STE, GRANGS 'BUM MAM, MTSAN MA BZANG PO YANG
YANG MTHONG BA'I BAR DU

BZLAS SO, ,DE NI BSNYEN PA STE, LAS KUN LA DE LTAR BYE BRAG MED
PAR DANG POR MTHUN PAR BYA'O, ,DE LTAR LAS SU BYED PA'I DUS SU
BYE BRAG TU BYA STE, 'DI LTAR ZHI BAR BYED NA RANG LHA'I GZUGS SU
BSGYUR TE, MDOG DKAR POR BSGYUR BA DANG, BYAMS PA'I SEMS DANG
LDAN PAR BYAS LA, BDUD

RTZI'I RGYUD LAS 'BYUNG BA LTAR SNGA DRO'I DUS SU, SHING LO'AM
GRO GA'I SHUN PA GSAL, ,SKYES PA ZHI BAR BYED PA GUR KUM GYIS
BRI, BUD MED ZHI BAR BYED PA'I GI WANG GIS BRI BA NI, 'KHOR LO
RIM PA BZHI BRIS LA, DBUS LA RE MIG DGU DGUR BYA STE, ,DE YI PHYI
RIM BCU GNYIS MIG ,DE

YI PHYI RIM BCU DRUG MIG ,THA MA THOD PAS BSKOR BA BRI, ,DBUS KYI
RE'U MIG DGUR DGOD PA, ,DBUS CHAR YA DANG SHAR CHAR KshE, ,LHO
YI MIG LA MA BRI'O, ,NUB MIG MI BRI SHAR DU'O, ,DE DAG G-YAS SKOR
DAG TU 'DOD, ,DE MTSAMS RE'U MIG BZHI PO LA, ,SA BON GNYIS PAR
MIG

BCUG LA, ,G-YON SKOR DU NI BRI BAR BYA, ,ZHI BA'I SA BON AOm SV'A
H'A, ,RGYAS PA'I SA BON BOO shAt, RMONGS PA'I SA BON LAm YIN NO,
,DBANG GI HO STE MNGON SPYOD H'Um, PHO DGUG DZA: LA MO DGUG
HR'I:, ,DE LTAR BYE BRAG SHES BYAS LA, ,MA NOR BAR NI LEGS PAR
BRI, DE YI PHYI MAR 'KHOR LO NI, ,RE'U

MIG BCU GNYIS PA DE LA, ,YI GE G-YON SKOR DU BKOD PA, ,SHAR GYI
RE'U MI GNAS BZUNG BA'O, ,YA TZA NA RI, DZA SA DO RU, nA YO NI RA
RNAMS SO, ,DE YI PHYI RIM 'KHOR LO NI, ,RE'U MIG BCU DRUG PA DE
LA, ,SHAR GYI RE'U MIG NAS BRTZAMS NAS, ,G-YAS SKOR DU NI BRI BAR
BYA, ,

@102/3A *, ,SNGAGS DANG MING DANG BSKUL TSIG DANG, ,LDAN PAR SHAR
GYI RE'U MIG LA'O, ,DE YI 'OG MA'I RE'U MIG LA, ,SA BON GNYIS
DANG MING BCUG BRI, ,DE BZHIN RE'U MIG BCU DRUG LA, ,SPEL ZHING
SPEL ZHING BRA BAR BYA'O, ,DE LTAR BRIS PA'I 'KHOR LO DE, ,LUGS
DANG LUGS MIN

GNYIS SU BYA, ,CHU ZHING MNYAM PO GNYIS SU BYA'O, ,KHYAD PAR DU
NI 'OG MA LA, ,SNGAGS KYI MTHA' RU PHAt GZHAG GO, ,DE BZHIN KHA
SBYAR BYA LUGS NI, ,STENG 'OG SO SO'I YIG SNGAGS DAG ,MTHUN MTHUN
SO SOR MGO SPRAD SBYAR, ,DE NI ZLUM POR DRIL BYA LA, ,DRAG MIN
DAG LA SPRA TSIL

GYIS; ,PHYI ROL G-YOGS PA RAB BYAS LA, ,DE NAS KHAM PHOR MNYAM PO
GNYIS, ,BYAS PAS GCIG TU RTZI MAR DANG, ,SBRANG RTZI BSRES PAS
BKANG BA YI, ,NANG DU KHA SBYAR 'KHOR LO GZHUG ,DE NAS KHAM PHOR
GCIG GIS NI, ,STENG NAS KHA NI DGAB PAR BYA'O, ,DE LA LAS KYI
MDOG

MTHUN PA'I, ,SKUD PA'I KHRIS NI MDUN DU DKRI, ,DE NAS RANG LHA'I
LAS MTHUN PA'I, ,GZUGS SU RANG NYID RAB BYAS TE, ,'KHOR LO KHA
SBYAR STENG DU YANG, ,DE 'DRA'I GSHIN RJE RU BSAMS LA, ,DE LA ME
TOG DRI CHAB MDOG DANG MTHUN PA YI, ,BDUG SPOS LA SOGS MCHOD BYAS
LA, ,BSGRUNG

BYA ZLA BA LA BZHAG STE, ,RANG NYID ZLA BA'I RDO RJE YIS, ,LTE
BA'I H'Um LAS RANG 'DRA BA'I, ,KHRO BO DU MA YE SHES KYI, ,CHUS
GANG BUM PA LAS MTHUN MDOG ,'DZIN PA SPROS PA SLAR BSDUS TE,
,BSGRUB BYA'I SPYI BOR DBANG BSKUR BAS, ,GANG 'DOD 'BRAS BU THOB
BSAMS LA, ,THUN MTSAMS

BZHI LA GSANG SNGAGS NI, ,MING DANG BSKUL TSIG BCAS PA BZLOG
,DBANG LA BYE BRAG TU BYA BA, ,TZANDAN DMAR DANG SRIN LAG KHRAG
,RGYA SKYEGS KHU BA BTZAG KYANG RUNG, ,DMAR PO'I RDZAS KYIS BRI
BAR BYA, ,BUD MED DGUG LA KHYAD PAR NI, ,DUR KHROD KYI NI RAS MA
LA, ,PADMA'I RAKTAS

BRI BYA STE, ,BUD MED BHANDHA KHA SBYAR GZHUG ,RMONGS LA KHYAD
PAR DUR RAS LA, ,LDONG ROS KYIS BRIS KHAM PHOR GZHUG ,DE STENG
SUm LAS RI RAB DANG, ,LAm SER SNA TSOGS RDO RJE YI, ,STENG DU LHA
BSKYED KUN LA SBYAR, ,RMONGS RGYAS SER PO DBANG DGUG DMAR, ,DRAG
DANG TSAR GCAD

@102/3B GNAG GZHI DKAR, ,DE LTAR KHA DOG BYE BRAG SBYAR, ,DRAG PO
KHYAD PAR DBYE BA NI, ,DUR KHROD RAS LA 'KHOR LO NI, ,GONG DANG
MTHUN PAR BRI BAR BYA, ,SNAG TSA SKE TSE TSA DANG DUG ,NIM PA SGA
DANG PI PI LING, ,NA LE SHAM YUNGS KAR NAG DMAR, ,SHING NAG CHAN
PO'I SA BON DANG, ,TZI TRA

KA YI KHU BA DANG, ,SRIN LAG KHRAG DANG DUR KHROD SOL, ,DE RNAMS
RNYED TSAD BSRES PAS BYA, ,SNYU GU BYA ROG SGRO RTZES BYA, ,DES
NI 'KHOR LO LEGS BRIS LA, ,KHA SBYAR DRIL TE RGYU RNAMS LA, ,BYAS
PA'I GZUGS BRNYAN SNYING GAR GZHUG ,DE NAS GZHAN YANG RI RTZE YI,
,SA NI SHIN TU SKAM

PO LA, ,RIGS NGAN KHA NAS CHU BLANGS SBRU, ,SBRUS PA'I 'DAG PA DE
LAS NI, ,GSHIN RJE'I RGYAL PO'I GZUGS BYAS TE, ,G-YAS BSKUM G-YON
BRKYANG BGRAD PA LA, ,G-YAS PA THO BA ZHAGS PA G-YON, ,GSUS PA
CHE LA THUR BSHAL BA, ,BYAS LA MDUN DU GZHAG PAR BYA'O, ,MAR
NGO'I TSES

BRGYAD BCU BZHI LA, ,LAS DAG NYIN PHYED NAM PHYED NA'O, ,RANG
NYID KHRO GZUGS KHRO SEMS KYIS, ,LHO RU KHA BLTAS STAN PA DER
'DUG ,DE NAS RANG SNYING H'Um YIG LAS, ,KHRO RGYAL MDOG NAG ZHAL
GCIG PA, ,PHYAG GNYIS 'KHOR LO LCAGS KYU THOGS, ,MTSON CHA SNA
TSOGS 'DZIN SPROS LA, ,BSGRUB

BYA'I GO CHA MTSON CHA KUN, ,PHROGS TE DRANGS NAS RANG SNYING GI
,SA BON H'Um LA THIM PAR BSAM, ,TSUL DES DE YI KHYIM STONG BSAM,
,DE NAS YANG NI RANG SNYING LAS, ,GONG LTAR KHRO BO RAB SPROS
PAS, ,BSGRUB BYA DRANGS NAS SNGAGS PA YIS, ,MDUN DU KHA DOG NAG
PO RU, ,GZUGS BRNYAN LA

BSTIM GSAL PO RU, ,DE LA SNA TSOGS NAD RNAMS KYIS, ,MNAR BAR BSAM
ZHING GCER BU DANG, ,RAB TU 'DAR ZHING SEMS GDUNG DANG, ,LUS NI
SHIN TU SDUG BSNGAL ZHING, ,LUS LA SHU BA RAL GRI MDA', ,STA RE
LA SOGS MTSON RNAMS KYIS, ,TSABS CHER GZER BAR BSAM PAR

BYA'O, ,DE YANG RLUNG NAG CHES G-YENGS PAS, ,SHIN TU GRANG BAS
'KHYAGS PAR BSAM, ,ME CHEN RAB 'BAR BAS BSKOR TE, ,RAB TSABS
KYANG GDUNG BAR BSAM, ,DE LA'ANG KHYI DANG SENG GE WA, ,STAG DANG
BYA ROG BYA RGOD DANG, ,MCHU RINGS SOGS PA RNGAM TSUL DU, ,BSGRUB
BYA'I

@104A *, ,LUS DE BZA' BAR BLTA, ,DE NAS GZUGS BRNYAN DE LA NI,
,TSER MA RNON PO RAB BLANGS LA, ,BAR MTSAMS MED PAR RAB PHUG LA,
,TSA BA'I LDE GUS RAB BSKUS LA, ,DE NAS GSHIN RJE'I LTO BAR GZHUG
,DE GSUS BSGRUB BYA RAB BSAMS LA, ,RANG SNYING KHRO BO MTSON
THOGS

SPRO, ,DE YIS GSHIN RJE'I GZUGS GNAS PA'I, ,BSGRUB BYA DE BSAD
DE'I SHA KHRAG ,ZOS 'THUNGS RUS CHOG RKANG GZHIBS BSAM, ,SPRUL PA
BYA RGOD GZUGS CAN GYIS, ,NANG KHROL PHYUNG KHYER KHAR SONG BSAM,
,LAS NGAN BYED DE DMYAL BAR 'GRO, ,MI GDUNG BYA PHYIR DE YI SEMS,
,RGYAL

BA'I GZUGS SU RANG SNYING GI ,'OD KYIS BSDUS TE RGYAL BA YI,
,ZHING SAR KHYER NAS BKOD PAR BSAM, ,DE LTAR LAS KYI TSUL DE
NYID, ,SDIG PA CAN LA DGONGS PAS GSUNGS, ,YANG NA GSHIN RJE'I
SGOM LUGS GZHAN, ,ZHAL GCIG PHYAG GNYIS G-YAS ZHAGS PA, ,G-YON PA
SDIGS

MDZUB LDAN PA LA, ,DBU RGYAN RANG RANG RIGS BDAG GO, ,SO SO'I
SNGAGS KYI DBYE BA NI, ,GSAL BAR BRIS PA 'DI YIN NO, ,AOm HR'I:
shtRI: WI KRI T'A NA NA H'Um H'Um PHAt PHAt SV'A H'A, CHE GE MO
SH'ANTI DKU RU SV'A H'A, 'DI NI LAS KYI BZLAS PA DANG, ,'KHOR LO
RTZIBS BCU DRUG PA SPEL LA, ,DGOD PA'I

SNGAGS, ,AOm HR'I: shtRI: WI KRI T'A NA NA H'Um H'Um PHAt PHAt
BOO shAt CHE GE MO BUshtIm KU RU BOO shAt DANG, ,AOm HR'I: shtRi:
WI KRI T'A NA NA H'Um H'Um PHAt PHAt, HO CHE GE MO DZA: DZA HR'I
WA SHAm KU RU HO:, AOm HR'I: shtRi: WI KRI T'A NA NA H'Um H'Um
PHAt PHAt, BOO shAt CHE GE MO SHA NA YA BA SHA NA YA, AOm HR'I:
shtRi: WI KRI T'A NA NA H'Um H'Um PHAt PHAt, HR'I:

BUD MED CHE GE MO A'A KARshA YA HR'I:, AOm HR'I: shtRi: WI KRI
T'A NA NA H'Um H'Um PHAt PHAt DZA:, SKYES PA CHE GO MO LA A'A
KARshA YA DZA:, AOm HR'I: shtRi: WI KRI T'A NA NA H'Um H'Um PHAt
PHAt, LAm CHE GE MO RANG GI GNAS DANG BCAS PA, ,STAm BHA YA LAm,
DRAG PO'I 'KHOR LO 'OG MA'I, ,AOm HR'I: shtRi: WI KRI T'A NA NA
H'U m H'Um PHAt PHAt H'Um CHE GE MO

M'A RA YA PHAt, STENG MA'I, AOm HR'I; shtRi: WI KRI T'A NA NA
H'Um H'Um PHAt PHAt, H'Um CHE GE MO M'A RA YA H'Um, AOm CHE GE
SV'A H'A, ,BOO shAt CHE GE MO BOO shAt, LAm CHE GO MO LAm, HO CHE
GE MO HO, ,DZA: CHE GE MO DZA: HR'I: CHE GE MO HR'I: DBUS KYI
RE'U MIG GRVA BZHI DANG, ,GSUM PA BCU DRUG PA LA NI, ,SPEL BA'I
SNGAGS

@104B SU SHES PAR BYA, ,RING PO DAG NI SPEL BA STE, ,LAS DUS
BZLAS PA DE LTAR RO, ,GRU BZHI DANG GSUM PA'I PHYOGS BCU DRUG
SPEL LO, ,GSHED NAG 'KHOR LO'I MAN NGAG ,SLOB DPON CHEN PO N'A GA
BO DHIS MDZAD PA RDZOGS SO,, ,,LO TZ'A BA DGE SLONG CHOS RAB KYIS
BSGYUR, 