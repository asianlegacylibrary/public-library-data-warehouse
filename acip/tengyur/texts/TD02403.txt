@27B #, ,RGYA GAR SKAD DU, AA NUTTA RA SARBA SHUDDHE KRA MAm N'A MA,
BOD SKAD DU, BLA MED SBYOR BA'I RIM PA ZHES BYA BA, DPAL HE RU KA
LA PHYAG 'TSAL LO, ,JI LTAR PADMA 'DAM LAS SKYES, ,DE BZHIN MA
RIG MUN PA LAS, ,GNYIS MED RIG PA SKYE 'GYUR BA'I, ,RANG RIG DE
LA PHYAG 'TSAL

NAS, ,BLA MED SBYOR BA'I RIM PA YIS, ,DRI MED DAM CHOS BSHAD PAR
BYA, ,STONG DANG SHIN TU STONG PA STE, ,STONG PA CHEN PO GSUM PA
YIN, ,BZHI PA RGYU 'BRAS THAMS CAD DO, ,THABS SHES YANG DAG SBYOR
BA YIS, ,RDZOGS RIM YANG DAG NYE BAR 'GYUR, ,RDZOGS PA NYE BAR

MTHONG BA YIS, ,THAMS CAD STONG PA'I 'OD GSAL YIN, ,RANG RIG GSUM
GYI RNAL 'BYOR GYIS, ,RGYU GSUM RNAM PAR DAG PAR 'GYUR, ,STONG
NYID DON NI RTOGS PA YIN, ,BLA NA MED PA'I GNAS THOB 'GYUR, ,'OD
GSAL STONG PA SHES RAB DANG, ,SEMS NYID GZHAN GYI RJES

SU 'BRANG, ,DE LA BDAG GIS 'DI LTAR NI, ,YANG DAG 'PHROS PAS
BSHAD PAR BYA, ,RNAM PAR CHAGS SHING SHIN TU CHAGS, ,CHAGS PA
CHEN PO DE BZHIN NO, ,GTI MUG LA SOGS DUG GSUM GYIS, ,BRTAN DANG
G-YO BA'I SEMS NYID 'DI, ,'DAS DANG MA 'ONGS DA LTAR GSUM,,

@28A *, ,ZHI DANG CHAGS DANG RTOGS PAR LDAN, ,PHYI ROL JI LTAR
NANG NA GNAS, ,'DAS DANG MA 'ONGS DA LTAR BA, ,'DAS PA'I 'DAS PAR
BDAG GNAS SO, ,SRID PA CHE DANG SHIN TU SRID, ,BKRES DANG SKOM PA
KUN DU LDAN, ,TSOR BA NYAL BA'I TSOR BA DANG, ,SHIN TU TSOR BA'I

SKAD CIG GCIG ,SO SOR RTOG DANG SNYING RJER LDAN, ,NGO MTSAR LDAN
PA'I RNAL 'BYOR LA, ,NYAMS DANG PHRAG DOG RNAM PAR BSAGS, ,DE
LTAR SUM CU RTZA GSUM GYIS, ,RANG RIG YE SHES RNAM PAR 'GRIBS,
,RNAL 'BYOR BA YI NYAMS LEN LA, ,NAM MKHA' BDE CHEN PADMA'I

DBUS, ,ZLA BA'I GDAN LA HAm YIG GNAS, ,KUN RDZOB GSAL ZHING DRI
MA MED, ,'BYUNG 'JUG RLUNG 'DZIN YE SHES YIN, ,ZLA TSES DMAR PO
SHES RAB STE, ,DBYANGS YIG DANG PO THIG LER LDAN, ,RLUNG NI 'DZIN
PHYIR BSGOM PAR BYA, ,DE NI 'OD GSAL SKAR CHEN LTAR, ,SEMS

NYID STONG PA'I THABS YIN NO, ,GZUGS DANG BRAL ZHING KHA DOG MED,
,ZHI BA'I RNAM PA ZUNG 'JUG BRAL, ,BRTAN DANG G-YO BA'I THA SNYAD
MED, ,DE LTAR BLA MA'I DRIN GYIS NI, ,'DAS DAR MA 'ONGS DA LTA
BA, ,RDO RJE'I BZLAS PA'I TING 'DZIN GYIS, ,CI YANG MTHONG 'GYUR
THE TSOM MED, ,JI LTAR

BUD SHING SKAM PO LA, ,ME RGYU GNAS KYANG 'BAR BA MED, ,DE BZHIN
BRDA DANG RTZOL MED LA, ,BYAMS SEMS GNAS KYANG GRUB PA MED, ,DE
PHYIR NGA RGYAL LA SOGS SPANG, ,BRTZON 'GRUS BSKYED LA BLA MA
BKUR, ,DBANG BSKUR THOB NAS NYAMS LEN GYIS, ,RNAL 'BYOR DANG PO'I
SBYOR BA

YIS, ,SA NI BRGYAD PO THOB PAR 'GYUR, ,'OD GSAL GSUM LDAN RDZOGS
PA YIS, ,YONGS SU RDZOGS PA'I SA THOB PO, ,DBANG BSKUR THOB KYANG
SKUR PA 'DEBS PA DANG, ,BRTZON 'GRUS CHUNG LA LOG LTA 'DZIN PA
DANG, ,BLA MA'I SKYON BRJOD YON TAN BRJOD MI 'GYUR, ,RGYAL BA'I
LAM NI DE

YIS THOB MI 'GYUR, ,BKUR STI MED CING DE NYID THOB TU RE, ,TSIG
NI 'JAM STE KHRO TSUL BSTAN NAS 'GRO, ,MI TSOGS MANG PO GNAS PA'I
SA RU NI, ,BLA MA MTHONG YANG PHYAG SOGS MI BYED DE, ,SNOD DANG
MI LDAN GDAMS NGAG MI SPYIN NO, ,YON TAN BZANG THOB BRTZON 'GRUS
LDAN PA NI, ,

@28B BLA MA 'KHOR SOGS BKUR STI LDAN PA LA, ,SANGS RGYAS RNAMS
DANG MNYAM PA'I DGA' BA 'DZIN, ,RGYAL BAS GSUNGS PA'I CHOS LA
SRED PA CHE, ,RGYUD RTEN RGYUD MANG RDO RJE SEMS DPA' NI, ,BYANG
CHUB SEMS DPA'I LAM DU 'GYUR BA DE, ,DGE BA'I RTZA BA GANG THOB
RGYUR 'GYUR BA, ,'GRO BA

DRUG LA BSNGO ZHING BKRA SHIS SHOG ,BLA MED SBYOR BA'I RIM PA
ZHES BYA BA SLOB DPON B'A DA GA DZAS MDZAD PA RDZOGS SO,