@6A #, ,RGYA GAR SKAD DU, SAm BA RA BYA KHY'A, BOD SKAD DU, SDOM PA
BSHAD PA, DPAL RDO RJE SEMS DPA' LA PHYAG 'TSAL LO, ,DPA' BO RNAL
'BYOR MA 'BREL LAS, ,BDE MCHOG BSHAD PA 'BYUNG BA STE, AINDRA
BH'U TI'I GZHUNG NYID DANG, ,KUN SPYOD D'A RI KA GZHUNG GIS,
,DPA' PO

DANG NI RNAL 'BYOR MA, ,ZHAL GCIG PHYAG GNYIS BA RU GSUNGS, ,DPAL
LDAN 'BAR BA 'DZIN ZHABS SAM, ,KA TZO TA YI GZHUNG RNAMS KYIS,
,DPA' BO DANG NI RNAL 'BYOR MA, ,ZHAL GCIG PHYAG GNYIS PA RU
GRAGS, ,MKHA' 'GRO MA SOGS DPA' BOR BCAS, ,SGO SKYONG MA DANG
YANG DAG

LDAN; ,KHRO BO'I GZUGS NI H'Um DANG BCAS, ,ZHAL GCIG PA LA PHYAG
BZHI BA, ,LHA MO RAB TU GTUM SOGS BZHIN, ,SKU MDOG SNA TSOGS
KHYAD PAR RO, ,BRTUL ZHUGS ZHAL SNGA NAS KYI GZHUNG, ,PHYAG GNYIS
DANG NI ZHAL GCIG PA, ,SGEG SOGS RO NI THAMS CAD KYIS, ,DE RNAMS
'GYING

BAS ROL BAR 'GYUR, ,YANG NA SEMS NI RNAM DAG PA, ,SKU MDOG SNGON
PO RNAM PA'I DBYIBS, ,DPA' BO LHA MOR YANG DAG LDAN, ,KHA CIG GIS
NI GZHUNG DU BRJOD, ,SKU GSUNG THUGS KYI DBYE BA YIS, ,KHA DOG
GSUM DU YANG DAG GNAS, ,GANG PHYIR 'KHOR LO GSUM GSUNGS

PA; ,DE PHYIR KHA DOG GSUM DU 'GYUR, ,'DI RNAMS NANG NAS GANG
'DOD PHA, ,DE KUN RNAL 'BYOR PAS GUS BYA, ,PHYAG GNYIS LA SOGS
BRTZAMS NAS NE, ,JI SRED PHYAG NI 'BUM DE BZHIN, ,PHYAG DANG ZHAL
NI GRUB PHYIR MIN, ,BSAM YAS SBYOR PAS BSAM PAR BYA, ,DE LTAR BLO

@6B BZANG SHES NAS NI, ,GNYIS MED YE SHES BSGOM PAR BYA, ,DAD PA
TZAM GYIS 'JUG BYA BA, ,DPYAD PA NYID DU SBYAR MI BYA, ,MCHOG TU
DGA' BAS 'DI DAG KUN, ,GANG BSGOMS 'BRAS BU MCHOG PHAN TE, ,LHAN
CIG SKYES PAR THIM PA YIS, ,HE RU KA NYID RNAM PAR BSGOM, ,BLA

MA'I BKA' LUNG BLANGS NAS NI, ,DANG POR GUS PA'I SEMS KYIS SU,
,BRTEN PA'I SEMS KYIS SGOM BYED NA, ,DAM PA'I PHUN TSOGS THOB PAR
'GYUR, ,'BAR BA'I PHYAG RGYAR SDOM PAR MIN, ,SLOB DPON KHA CIG
SMRA BAR BYED, ,HE RU KA 'BYUNG RGYUD GSUNG YIN, ,BDE MCHOG NYID
DU MA

YIN PAS, ,DE PHYIR BDAG GIS MA BRIS TE, ,DPAL LDAN RDO RJES BZOD
PAR MDZOD, ,MAN NGAG GIS NI PHYAG MO YI, ,RGYUD DU NGES PAR RAB
TU GRAGS, ,'BAR BA YI NI PHYAG RGYA YIS, ,DKYIL 'KHOR DGUG PA'I
DON DANG NI, ,BDE MCHOG GTOR MA'I LAS RNAMS KYANG, ,HE RU KA NI

'BYUNG RGYUD DU, ,HE RU KA PHYAG LA GNAS PA, ,HE RU KA YI RGYUD
DU GSUNGS, ,NA BZA' DAG GI KHYAD PAR NI, ,STAG GI PAGS PA MNABS
PA STE, ,BDAG GI BLA MAS GSUNGS PA YANG, ,LHAN CIG SKYES PAS SMAD
DKRIS NA, ,RDO RJE MKHA' 'GRO YI NI GZUGS, ,RTAG TU DU BA MCHOG

GI MCHOG ,DKAR BA DANG NI KHRAG GI MDOG ,KHAMS DRUG GIS NI BSDUS
PA YI, ,KHA DOG LA SOGS MTSUNGS PA'I GZUGS, ,DANG PO NYI MA LTA
BU'I ZHAL, ,LHA MO SKRA NI GROL BA NYID, ,GZHUNG NI 'DI GNYIS
BGROS NAS NI, ,SNYING GA RU NI BSGOM BYA ZHING, ,JI LTAR 'DOD
PA'I

DE NYID BYA, ,GZHAN YANG KHRAG GI RTZA RGYUD DU, ,SHIN TU DMAR
BAR 'BAB PA YANG, ,BUD MED ME ROG G-YAS NAS SO, ,G-YON DU KHU BA
'BAB PA NI, ,CHU YI RGYA MTSO LTA BU STE, ,DE NI DPA' BO'I RANG
BZHIN NO, ,RKANG DANG RUS PA RTZA RGYUS RLUNG, ,LNGA PA KHU BA DANG
LDAN PA, ,PHA LAS GYUR PA

'DI RNAMS YIN, ,MA YI SHA PAGS KHRAG DANG NI, ,CHU DANG ME DANG
BCAS PA NYID, ,DE NYID KYIS NI GANG GRUB PA, ,'DI NI MGON PO HE
RU KA ,BSKYED DANG SKYED PAR BYED PA PO, ,PHAM GNYIS NI DBYER MED
PAS, ,DPAL LDAN BDE MCHOG BSHAD PA 'DI, ,YON TAN KUN GYI GTER
GYUR PA, ,DNGOS

@7A *, ,PO KUN GYI RANG BZHIN NO, ,DE LTAR SHES NAS DE YI GZUGS,
,SRID GSUM BDE BA STER BA NI, ,DE NYID RNAL 'BYOR PA YIS BSGOM,
,SGA YI TSUL LA DES 'BYUNG BA, ,ZHES BYA LA SOGS GANG 'DOD DE,
,DE DON BDAG GIS BSHAD PAR BYA, ,'JUG PA YI YANG MTSAN NYID NI,,

RAB TU 'JUG PA'I DKYIL 'KHOR SOGS, ,PHYI ROL RNAM GCIG MTSAN NYID
DO, ,SANGS RGYAS KUN GYI RANG BZHIN TE, ,SANGS RGYAS KUN GYIS RAB
TU GSUNGS, ,LDOG PA BDAG GIS BRJOD PAR BYA, ,'KHOR LO SDOM PAR
YANG DAG GNAS, ,LHAN CIG SKYES BA RNAMS KYI GZUGS, ,DE NI

SNYING GAR RTAG TU GNAS, ,PHYI ROL NANG DU MNYAM PA NYID, ,DKYIL
'KHOR KYI YANG SEMS KYIS NI, ,RNAM PAR DGONG PA BSHAN NAS SO, ,DE
NI LUS GNAS BSHAD PAR BYA, ,HE RU KA YI ROL PAR BRJOD, ,RNAM DAG
DANG NI HE RU KA ,YAN LAG DAG DANG NYID LAG DANG, ,LDAN CIG SKYES
PAS

MNYAM BZHAG PAS, ,PHYIS NI RNAL 'BYOR BA YIS BSGOM, ,GO RIMS
BZHIN DU LUS SKYES NI, ,RDO RJE PHUR BU LHAN CIG SKYES, ,BCINGS
PA THIG SKUD RAB TU LDAN, ,SHIN TU MTSAMS MED BRTAN PAR BCINGS,
,GUR NI RUS PA'I PHRENG BA NYID, ,MCHOD PA'I CHO GA KHYAD PAR
BZANG, ,

YAN LAG PHYAG RGYAS BRGYAN PA DANG, ,GO MTSAMS MED PAR BCINGS PA
NI, ,DE NI GO CHA CHEN POR LDAN, ,GANG ZHIG MI DMIGS PA YIS
BRTZE, ,SEMS CAN KUN LA PHAN MDZAD MA, ,LHA DANG LHA MIN MI RNAMS
LA, ,'DI DAG THAMS CAD DE YIS KHYAB, ,RKANG PA'I MTHIL DU RTZOM
PA'I

RLUNG; ,YANG DAG GNAS SHING LTER SON PAR, ,ME YI DKYIL 'KHOR GZI
BRJID 'BAR, ,LTO BAR CHES NI DKAR BA YI, ,CHU NI MDZES PA NYID
KYI GZUGS, ,BRANG DU YANG NI DBANG CHEN NI, ,KHA DOG SER POS RNAM
PAR SMAS, ,MGRIN PA'I STENG DU BRTEN PA YI, ,RTZE BRGYAD LDAN

PA'I RI RAB PO, ,BDUN LDAN NYI MA A'A LI ZLA, ,DRI MED ZLA BA'I
GZI BRJID NYID, ,NANG DU 'GRO DANG 'ONG BA DANG, ,CHU SKYES 'DAB
MA SUM CU DRUG ,LDAN PAR RDO RJE'I DBUS SON PAR, ,A'A LI K'A LI
LAS BYUNG GRUB, ,MDZES PA'I SPYI BOR H'Um BYAS TE, ,DER GNAS GSER
GYI GNAS SU NI, ,

@7B SNA TSOGS DBUS SU DANG PO'I MING, ,ZHES BYA LHAN CIG SKYES PA
YANG, ,DRI MED ZLA BA'I GZI BRJID NYID, ,YAN LAG KUN GYI MTSAMS
SU NI, ,RIM GYIS 'GRO BAR BYED PADMA, ,SNA RTZE DBUS KYI GNAS SU
YANG, ,RIM PAS SKYED PAR BYED PA NI, ,SUM CU RTZA DRUG ROR LDAN
PA'I, ,SHIN TU

MDZES PA'I RTZA RNAMS KYIS, ,SPYI SKYES THOG MA MED PA YI, ,SANGS
RGYAS NYID NI BSKUL BAR BYA, ,MKHA' 'GRO BYA BZHIN RNAM DAG
KHAMS, ,MKHA' 'GRO MA YI DRA BZHES, ,'DI YI DON NI YANG DAG
GRAGS, ,RGYA MTSO SHIN TU SNA TSOGS PA'I, ,'GRAM DANG RI YI DBANG
POR LDAN, ,ZAB

MO SNA TSOGS SNYING PO YANG, ,GDOD NAS GRUB PA'I DUR KHROD NYID,
,RGYAL MTSAN BA DAN SNA TSOGS DANG, ,DRI LA BU DO SHAL SHIN TU
MDZES, ,GSUM GYIS BSKYED PA'I DKYIL 'KHOR NI, ,DE YI LUS SU DKYIL
'KHOR NYID, ,SRAD BU MCHOG GIS SHIN TU SMRAS, ,RNGA YAB KYIS NI
G-YOB PA

DANG; ,SO PHAG RNAM PAR DAG PA YI, ,RDUL TSON DRI MA MED PA DANG,
,BUM PA LA SOGS GZHAG PA DANG, ,DE BYUNG LDAN PAR GANG BAS NI,
,LHAN CIG SKYES GNAS BRI BAR BYA, ,THAL BA RO BSREGS LAS BYUNG
BA, ,BDAG NAS KHRO BA MED PA YIS, ,SBYOR BA'I YE SHES SHIN TU
MDZES, ,

PHAG MO GNYIS SU MED PA'I GZUGS, ,HE RU KA DE SEMS SU BRJOD,
,RGYU LNGA ZHES BYA'I RIG PA NI, ,RDO RJE ZHES NI MNGON PAR
BRJOD, ,DER GNAS SA BON RDZOGS PA NI, ,DE NI HE RU KA DPAL BRJOD,
,GNYIS MED DON GYIS SHR'I YI SGRA, ,HE NI RGYU NI RNAM SPANGS PA,
,RU YI GZUGS NI 'JIGS

PA'I DON, ,KA NI GANG DU'ANG MI GNAS PA'O, ,A'A LI K'A LI MNYAM
SBYOR BAS, ,DKAR ZHING DMAR BA'I RANG BZHIN CAN, ,SHR'I NI YANG
DAG BSHAD PA NI, ,THAMS CAD SKYED PAR BYED PA'I RGYU, ,SHR'I NI
KLA KLO'I SKAD KYIS NI, ,BHA GA'I DON DU MNGON PAR BRJOD, ,SEMS
NI HE RU KA NYID DE, ,

DPAL HE RU KAR RAB TU BSGRAGS, ,BHA GA'I SGRA NI NGAG LAM 'DAS,
,RU NI DRI MA RNAM BAR SPANGS, ,HE NI RGYU NI RNAM 'JIG PA, ,PHAG
MO'I SGRAR NI RAB TU GRAGS, ,SKYES PAR BYED PA'I RGYU YI PHYIR,
,RAL PA'I RTZA BA ZHES BYAR BSHAD, ,SNA TSOGS SEMS CAN DON BYED
PHYIR, ,SNA TSOGS RDO RJER

@8A *, ,RNAM PAR GNAS, ,BYANG CHUB SEMS NI ZLA BAR GSUNGS, ,DPAL
LDAN BDE CHEN 'KHOR LOR GNAS, ,DER GNAS RTAG TU 'DZAG PA NI, ,RDO
RJE PADMAR YANG DAG GNAS, ,CHA KUN DU NI YONGS GANG BAS, ,RGYA
MTSO YI NI LAM RNAMS SU, ,'DZAG PA YI NI LAM PA STE, ,LTE BA'I

'GRAM GNAS BDUD RTZE NI, ,SNGAR GSUNGS RGYAL BA'I TSOGS RNAMS
SKYES, ,STONG PA'I RNAM PAR SBYOR BA LAS, ,LHA DANG LHA MIN MI
RNAMS NI, ,RANG BZHIN GCIG PAS DAG PA NI, ,SHIN TU DAG PAS BSDIGS
PAR BYED, ,BYANG CHUB SEMS BYUNG THAL BA YIS, ,YAN LAG KUN LA
RNAM PAR GNAS, ,THAL

BA'I DAG PAR RTAG TU BRJOD, ,PHYI ROL NANG DU YONGS DAG GNAS,
,YAN LAG BCU GNYIS LAS BYUNG PHYIR, ,PHYAG NI BCU GNYIS RNAMS
DANG LDAN, ,ZHAL BZHI YANG DAG GSUNGS PA NI, ,RNAM THAR BZHI NI
DAG PA'O, ,LHA MO GZUGS CAN MKHA' 'GRO MA, ,DUM SKYES MA DANG L'A
M'A NYID, ,

GRUB PA'I RNAL 'BYOR MA RNAM BZHI, ,RGYUD DANG MI RGYU SKYONG BAR
MDZAD, ,GNYIS MED RNAM PA'I RNAL 'BYOR GYIS, ,GANG TSE DBANG SOGS
'THUNGS PA NI, ,DE TSE BZA' BA ZHES BYAR BRJOD, ,PHYAG RNAMS NYID
KYI MTSAN NYID DO, ,RTZE GSUM SKU GSUM DAG PA'I PHYIR, ,GLANG PO
GTI MUG RNAM PAR

'JIG ,LUS NGAG YID GSUM LAS BYUNG BA'I, ,SKYON NI DGRA STAS GCOD
PAR BYED, ,GRI GUG RNON POS SEMS CAN DON, ,BRTZON 'GRUS YANG DAG
LDAN PHYIR 'PHYAR, ,RTAG TU DGA' BA'I RANG BZHIN GYIS, ,SGRA NI
CANG TE'U BRTAG PAR BYA, ,YE SHES LNGA YI RANG BZHIN PAS, ,RDO
RJE

STONG PA'I MES BSREGS PA, ,BYANG CHUB SEMS KYI RANG BZHIN GYI,
,KHA tV'Am GA NI YAN LAG GNAS, ,THOD 'GRO SKYONG BA THOD PA'I
SKU, ,DES NA DE NI THOD PAR BRJOD, ,SNYING RJE'I RO YIS GANG BA
NI, ,'THUNGS PA HE RU KA NYID RGYAL, ,ZHAGS PAS SKYON NI RNAM PAR
BCINGS, ,LUS CAN MA

LUS GZHAN DBANG 'GYUR, ,MGO BO TSANGS PA'I RANG BZHIN NYID, ,DRIL
BU SHES RAB RANG BZHIN PHYIR, ,YIG 'BRU LNGA BCU'I MGO BO RNAMS,
,RANG BZHIN GYIS NI RNAM PAR MDZES, ,MGUL GYI NOD BU PHRENG BAS
BRGYAN, ,GRUB PA'I GNAS NI KUN GYI BDAG ,MCHE BA BZHI DANG RAB
LDAN

@8B PAS; ,BDUD BZHI RNAM PAR DRAL BAR MDZAD, ,TSEMS PHRENG RTAG
TU GNYIS MED PA, ,ME STAG TSOGS DANG YANG DAG LDAN, ,PHA ROL
PHYIN DRUG RNAM DAG PA, ,PHYAG RGYA DRUG GIS LEGS PAR BRGYAN,
,NAM MKHA'I GOS KYI RANG BZHIN GYIS, ,STAG GI PAGS PA CHA MED
PAR, ,KUN

GYI 'GRO BA THAMS CAD NI, ,STONG PA'I SBYOR BAS G-YAS BRKYANG PA,
,HE RU KA YI KHYAD PAR LAS, ,DES NA G-YAS BRKYANG BA ZHES BSHAD,
,G-YON PA'I YAN LAG BSKUM PA ZHES, ,TSIG TU BRJOD PAS G-YAS
BRKYANG BA, ,MTSAN NYID YANG DAG THOB PA YIN, ,DPAL LDAN HE

RU KA 'BYUNG BA, ,'KHOR LO TSOGS NI KUN DU'O, ,SLOB DPON GZHAN
GYI LUGS DAG GIS, ,G-YAS PA'I ZHABS NI BSKUM PAR 'DOD, ,BLO BZANG
KHA CIG GAR YANG BYED, ,GNYIS KA 'DOD PA MA YIN TE, ,G-YON NA
G-YON PA SKYE BOS MDZES, ,DON MCHOG THAMS CAD SBYIN PAR

NUS; ,G-YON GYIS RTAG TU RNAL 'BYOR PA'I, ,GNOD PA KUN LAS 'JIGS
RGYAL BYED, ,GANG PHYIR SNGOM PA GTZO BO YIS, ,NGES PAR THAMS CAD
G-YON LAS 'BYUNG, ,DE PHYIR CHOGS NUS PA KUN, ,LAS NI G-YON PAS
RTAG TU BYA, ,SEMS DANG SEMS MIN 'GOG PA'I LAM, ,MTSO

SKYES SU NI BUS GANG MTSON, ,RDO RJE MTHAR NI RNAM BYUNG BA'I,
,RO MNYAM RTZE GCIG DE YIN TE, ,PHAG MO SBYOR MCHOG SKYES 'DZIN
RIG ,GANG PHYIR GTZO BOR GNAS PA NI, ,LHA MO MCHOG GNAS SDOM PA
STE, ,DE PHYIR G-YON PA'I CHOGS BRGYAN, ,NYI ZLA RNAM DAG SRID
LAS SKYES, ,RANG BZHIN GYIS

NI RO MNYAM DE, ,PADMA MCHOG GI GNAS SU LHUNG, ,RI SKYES RANG
BYUNG YANG DAG LDAN, ,dE NI MKHA' 'GRO MA ZHES BYA, ,SANGS RGYAS
KHAMS SU RAB TU BRTAGS, ,NAM MKHA' KUN DU RGYU GRUB PAS, ,MKHA'
'GRO MA ZHES BYA BAR BRJOD, ,DE LAS SKYES PA GZUGS JI BZHIN, ,GZUGS
CAN

MA ZHES MNGON PAR BRJOD, ,GZUGS LAS RIM PAS SKYES PA NYID, ,MTSON
PAR YANG NI DU MA SKYES MA, ,GANG YANG MDZES PAS YONGS GDAB,
,SKYES PA BUD MED LAS BYUNG BA, ,MTSAN MA KUN NI YONGS SU RDZOGS,
,DES NA L'A MAR RAB TU GRAGS, ,NGA RGYAL LA SOGS KUN BRAL BA,
,DES NA BLA

@9A *, ,RE RU NI GRAGS, ,PADMA CHOS KYI DBYINGS YIN TE, ,DE NI
SANGS RGYAS KUN GYI GNAS, ,'DOD CHAGS SKYON DANG BRAL BA NI,
,BZHI BA'I GNAS SKABS DANG LDAN PAS, ,RNAM PA KUN GYI MCHOG LDAN
PA, ,DE NI DPA' BO ZHES BYAR BRJOD, ,DE NAS THAMS CAD YANG DAG
THOB, ,

STONG PA SNYING RJE'I BDAG NYID CAN, ,LHAN CIG SKYES DGA'I NGO BO
GANG, ,DE NI DPA' MO'I DBANG PHYUG YIN, ,'DI NI DGA' BA'I BRJOD
MED PA, ,'KHOR LO SNGOM PA SDE TSAN MTHA', ,RTAG TU KHA NI 'OG
GIS NI, ,YAN LAG KUN GYI YID 'PHRAG [*'PHROG?] 'JAG ,'DOD CHAGS LA SOGS
RTZVA DANG MTSUNGS, ,YE

SHES SRIN BUS ZOS PA NI, ,MI RTOG PA YI RANG BZHIN GYIS, ,KUN
RDZOB TU NI DE MYONG NGO, ,NAM MKHA' PADMA'I MKHA' DBUS SU,
,MKHA' SPYOD DU NI 'GRO BAR 'DOD, ,DER GNAS SHIN TU RNAM SPROS
PA, ,MKHA' SPYOD 'KHOR LOR YANG DAG BSHAD, ,SA ZHES BYA BA RAB TU
GNAS, ,LTE BA'I

PADMAR SKYE DANG 'CHI, ,DER GNAS SHIN TU LEGS PAR BYA, ,SA SPYOD
'KHOR LOR YANG DAG BSHAD, ,SA 'OG CES NI GANG GSUNGS PA, ,PADMAR
BYANG CHUB SEMS LHUNG PA, ,DRI MED YID KYI PHA ROL TU, ,SA YI 'OG
TU GNAS PA'I SEMS, ,CHOS DANG LONGS SPYOD SPRUL PA YIS, ,HE RU KA
YI RNAM

PAR GNAS, ,A'A LI K'A LI MNYAM LDAN PA, ,LHAN CIG SKYES PA'I DGA'
BAS MDZES, ,A'A KHY'A SPRUL BA'I 'KHOR LO NI, ,PADMA'I NANG DU
YANG DAG GNAS, ,LHAN CIG SKYES PA'I ROL PA STE, ,'JIG RTEN GSUM
GYI RGYAS PAR BRJOD, ,AOm TR'm HR'I: KHAm PADMA PHYOGS PHYOGS
'DAB MA LA, ,

L'Am M'Am P'Am T'Am MTSAMS CHA LA, ,DBUS SU HE RU KA SA BON, ,LTE
BA MCHOG TU PAD RANG GNAS, ,CHOS KYI LTE BA PAD CHEN POR, ,STONG
BA'I RDO RJE 'CHANG BA GNAS, ,DER GNAS RTAG TU 'DZAG PA STE,
,'DOD PA'I DON KUN GRUB BAR BYED, ,DE STENG LONGS SPYOD 'KHOR LO
LA, ,AOm GYI YI

GES MTSAN PA YI, ,KHA NI RTAG TU GYEN TU BLTA, ,AA AI LHAN CIG AU
AE NI, ,RNAL 'BYOR MA MCHOG DPA' BOR LDAN, ,DE STENG MGRIN PA'I
GNAS SU NI, ,DE RU MKHA' 'GRO MA GNAS PA, ,DER NI RTAG TU GNAS PA
NI, ,MCHOG TU DGA' BA NYID DU 'DOD, ,BDE BA CHEN PO'I 'KHOR

@9B LONG H'Um; ,ZLA BA'I 'OD ZER LTAR 'DZAG 'DOD, ,DER NI 'GRO
DANG 'ONG BAR BAR NI, ,MIG GIS KYANG NI MTHONG MI 'GYUR, ,MYUR
BA STENG DU RNAM PAR BSHAD, ,RLANGS PA DES SU RNAM PAR GNAS, ,'CHING
BA DBUS SU YANG NGAG GNAS, ,DAL BA RTAG TU RAB TU GRAGS, ,RGYU
MTHUN DANG NI

RNAM SMIN DANG, ,SKYES BU DE BZHIN MTSAN NYID MED, ,'DIR NI 'BRAS
BU RNAM BA BZHI, ,DGA' BA RNAMS SU RAB TU GRAGS, ,CHUNG DU 'BRING
DANG CHEN PO DANG, ,CHEN PO LAS KYANG CHEN PO STE, ,SEMS KYI DBYE
BA RNAM PA BZHI, ,MID LA SOGS PA RNAM PAR 'PHRUL, ,LUS LA SPRUL
PA'I

'KHOR LO NI, ,DES PAR LTE BA LAS SKYES TE, ,DE NI SNA TSOGS SKAD
CIG BSHAD, ,CHOS KYI RANG BZHIN SKYE BA NI, ,RTAG TU SDUG BSNGAL
ZHI BA'O, ,RNAM PAR SMIN NYID SNYING GA LAS, ,RTAG PA RU NI SKYED
PAR BYED, ,LONGS SPYOD CES NI BYA BA LA, ,DU MA RNAMS KYI CHA
SHES BYA, ,DE NI RNAM NYED RANG

BZHIN NO, ,SPYI BOR SHES DANG SHES BYA GNAS, ,YID LA RNAM PAR
SPANGS PA STE, ,DE NI MTSAN NYID BRAL RANG BZHIN, ,LHAN CIG SKYES
SOGS DGA' BA BZHI, ,LHAN CIG SKAD CIG DAG LAS SKYES, ,'KHOR LO'I
GTZO BOR SKAD CIG NI, ,GZHAN YANG DGA' BA'I MTSAN NYID NI,
,PHRENG BA

TZANDAN BUD MED SOGS, ,GANG TSE MTHONG PAS BDE 'DZIN PA, ,DE
TSE DGA' BAR YANG DAG BSHAD, ,SEMS CAN KUN LA YANG DAG GNAS, ,RDO
RJE PADMAR MNYAM SBYOR BAS, ,JI LTAR SEMS NI RNAM PAR GNAS, ,DE
YI SEMS GANG MTSON PA NI, ,DE TSE MCHOG TU DGA' BAR BRJOD, ,

SBYOR BA LAS NI DGA' BRAL SEMS, ,BDE BA'I MTHAR NI YANG DAG GNAS,
,DE NI DGA' BRAL ZHES BYAR GSUNGS, ,SKYE DANG 'JIG PAR RAB TU
GRAGS, ,DGA' DANG MCHOG TU DGA' BA DANG, ,DGA' BRAL DANG NI RNAM
GSUM MO, ,LHAN CIG SKYES PA'I RANG BZHIN 'DI, ,BRTAN

G-YO KUN SOGS RANG BZHIN TE, ,LHAN CIG SKYES PAS THAMS CAD GANG,
,BSAM YAS SU NI RGYAL BAS GSUNGS, ,GANG PHYIR BRJOD MED KUN 'GRO
BA, ,YE SHES HE RU KA RU BRJOD, ,SHES RAB GZHAN GYI GNAS SU
BRJOD, ,GANG GI GNAS 'DI THABS NYID DE, ,'DI DAG GNYIS SU MED

@10A *, ,PAS NI; ,SBYOR BA'I GNAS SU GNAS PA YIN, ,DE LAS BYUNG
BA DE NYID GNAS, ,DE DANG BRAL BAR GANG GNAS PA, ,LHAN CIG SKYES
ZHES YANG DAG BRJOD, ,DAG GI LAM 'DAS SPYOD YUL NYID, ,BDAG GI DE
NYID RTAG SNGAGS DANG, ,DKYIL 'KHOR DE NYID YANG DAG LDAN, ,

CHOS DANG LONGS SPYOD SPRUL PA 'DI, ,'DI YI SKU LA RNAM PAR GNAS,
,DMIGS PA LAS NI SANGS RGYAS YIN, ,DMIGS PA MED PA RDO RJE 'DZIN,
,GNAS GNYIS DAG TU MA BRTEN PA, ,SHES RAB GNYIS MED NYE BAR
GSUNGS, ,GNAS BCU LA SOGS SA DAG NI, ,PHA ROL PHYIN MCHOG BCU

PO DE; ,NYI SHU RTZA BZHIR PHYE BA YIS, ,THAMS CAD LUS LA RNAM
PAR GNAS, ,'DI RNAMS RIM PA JI LTA BAR, ,SPYI BO SPYI GTZUG LA
SOGS DANG, ,JI SRID PUS MO GNYIS DAG TU, ,'DI RNAMS KYI NI GNAS
DAG TU, ,BDAG BO LA SOGS BLTA BAR BYA, ,SKYED PA DANG NI GNAS PA
DANG, ,

RAB TU THIM PA ZHES BYA BA, ,PULLI RA NI BDAG PO STE, ,'BAR BA
'DZIN PAR LONGS SPYOD GNAS, ,AOO dYA NA DU NI THIM PAR GSUNGS,
,GNAS SOGS ZHING DANG DUR KHROD DU, ,YAN LAG KUN LA THIM PAR
'GYUR, ,SDOM PA ZHES BYA'I MTSAN NYID DO, ,SPRUL PA YIS NI GANG
BU SKYES, ,

LONGS SPYOD RDZOGS PA'I RGYU YI GNAS, ,CHOS KYI SKU YI RANG BZHIN
GYIS, ,THIM PAR 'GYUR BAR THE TSOM MED, ,DE LTAR SKU YI CHA RNAMS
KYI, ,DBANG DANG LONGS SPYOD DAG DANG THIM, ,JI LTAR GNAS SU DE
BZHIN DU, ,DGA' BA RTAG TU SKYE BAR 'GYUR, ,SKYE BA DANG NI GNAS
PA DANG, ,RIM PA

YIS NI RAB THIM 'GYUR, ,RDO RJE MKHA' 'GRO MA BSKUL BAS, ,GNAD
KYI SGO NAS DBYE BAR BYA, ,DPAL LDAN 'BAR 'DZIN BU GAR NI, ,DE YI
SKAD CIG BDE 'BYUNG BAS, ,BDE BAS THIG LE SKYES 'GYUR ZHING,
,THIG LE BRTAN DANG G-YO BA'I BDAG ,DE NI PHAG MO DE SANGS RGYAS,
,DPA' BO GNYIS

MED LDAN PA YIN, ,PHUNG SOGS SANGS RGYAS DE RNAMS DANG, ,KHAMS
KYI 'ANG 'BYUNG KHUNGS RNAM PAR BRJOD, ,BUD MED SKYES PA GNYIS SU
BRTAGS, ,LHAN CIG SKYES PA RNAM PA GNYIS, ,THAMS CAD YUL DU BRJOD
PA NI, ,NAM MKHAR SHIM PAS BDUD RTZIR 'GYUR, ,DE LA GANG DAG
SPYOD PA NI, ,

@10B THAMS CAD MKHA' LA SPYOD PAR 'GYUR, ,MKHA' 'GRO KUN GYI DRA
BA YI, ,BDE BDAG GI SNYING PO'O, ,'DIR NI PHRENG MED SNGAGS BZLAS
MED, ,LHAN CIG SKYES PAS THAMS CAD GNAS, ,DE PHYIR RNAM RTOG MED
PA YIS, ,'BAD PAS GUS PA BSKYED PAR BYA, ,'JIGS DANG NGO CHA

RTAG TU SPANG, ,RNAL 'BYOR ROL PAS GNAS PAR BYA, ,'DI LDAN BZLAS
BRJOD SBYIN SREG DANG, ,MCHOD SBYIN BSAM GTAN DKYIL 'KHOR SOGS,
,BUM PA RDUL TSON THIG CHOG ,LUS LA LHAN CIG SKYES GRUB PAS,
,SRUB DANG BSRUB PA'I SBYOR BA LAS, ,YE SHES ME NI SHIN TU

'BAR; ,LAS KYI RLUNG GIS BSKUL NAS NI, ,LTE BA'I PADMAR RNAM PAR
GNAS, ,DU BA 'THUL BA 'BAR BA DANG, ,LHAN CIG SKYES PA'I RANG
BZHIN GSAL, ,YE SHES 'KHOR LOR SON PA YIS, ,SANGS RGYAS RNAMS NI
BSREGS NAS NI, ,LONGS SPYOD RDZOGS PA'I 'KHOR LOR ZHUGS, ,

THABS LA MCHOD PA BYAS NAS NI, ,MDZOD SPUR YID NI ZHUGS GYUR PAS,
,AOO dYA NA ZHES NI BYA BA YI, ,GNAD KYI SGO NAS 'THON NAS KYANG,
,DZ'A LANDHA RAR RAB TU ZHUGS, ,BDE GSHEGS THAMS CAD BSREGS NAS
NI, ,LHA MO YID KYI SHUGS LDAN NA, ,DMIGS KYIS MTHONG BAR MI

'GYUR RO, ,SANGS RGYAS THAMS CAD BSKUL NAS NI, ,BDUD RTZI PHUNG
POR BYAS NAS KYANG, ,'O MA'I RGYUN LTAR 'DZAG PAR 'GYUR, ,GSER
GYI SGOR NI ZHUGS PAR 'GYUR, ,LONGS SPYOD 'KHOR LOR GNAS NAS
KYANG, ,SA YI BU GAR 'DZAG PAR 'GYUR, ,ZO CHUN RGYUN MO LTA

BU NI; ,SEMS KYI NGO BOR NGAL BSO NAS, ,RGYUN MI 'CHAD PAR BSREGS
NAS KYANG, ,RGYAL BA RNAMS NI MNYES PAR BYED, YANG DAG LAS NI RAB
TU 'BYUNG, ,LTE BA'I PADMAR YANG DAG GNAS, ,KUN NAS YANG NI 'GRO
BA DANG, ,DE BZHIN DU NI RGYUN LO NYID, ,MKHA' 'GRO RTZA NI KUN

SPYOD NI, ,BDE MCHOG 'KHOR LOR BSHAD PA'I, ,SNGOM PA BSHAD PA
ZHES BYA BA, SLOB DPON CHEN PO BRTUL ZHUGS KYI SPYOD PA LA ZHUGS
PA NAG PO PAS MDZAD PA RDZOGS SO,, ,,DZA GO TA LAR 'OD STON CHOS
'BYUNG GIS BSGYUR BA'O,,