@35B #, ,RGYA GAR SKAD DU, AA TI YO GA
BH'A BA NA N'A MA, BOD SKAD DU, AA TI RNAL 'BYOR GYI SGOM

PA'I THABS ZHES BYA BA, 'PHAGS PA 'JAM DPAL LA PHYAG 'TSAL LO,
,DUR KHROD BRGYAD LA 'JIGS BYED BRGYAD, ,DUS MTHA'I ME 'BAR KHAMS
GSUM BSREG ,TSANGS PA'I GO NAS DU BA 'THUL, ,RGYA MTSO BSKAM
SHING PADMA 'BAR, ,RDO RJE ZE 'BRU'I DBUS SU NI, ,NYI MA'I GDAN

STENG GNAS PA DE, ,NAM MKHA'I 'OD CHEN H'Um NYID SGROGS, ,MDZES
PA'I SEMS NYID RGYU BA YIN, ,RUS SBAL 'THEN CING SGRA SKAD
'BYUNG, ,RI BONG CAN GYIS MDUD PA BKROL, ,NYAMS MYONG DPA' BO
RANG RIG RGYAL, ,LHAN CIG SKYES PA'I BDAG ,MGON PO NYID NI BSAM
PAR

GYIS, ,DE NYID SNYING RJE'I DKYIL 'KHOR 'PHRO, ,DE NYID DUR KHROD
ME YIN TA, ,DE NYID SMRA DANG ZLA RGYAN 'DZAG ,SKYE RGA SHI DANG
KHAMS GSUM GNAS, ,RANG NYID DRAN TE DE NYID MTHONG, ,'DI NI GNYIS
MED DBYIBS DANG BRAL, ,DNGOS PO'I CHO 'PHRUL BRDZUN PA STE, ,SEMS
NYID 'KHRUL PAS

MA RTOGS SO, ,AA TI'I RNAL 'BYOR RIG PA MED, ,JI LTAR BZHAG PA DE
LTAR YIN, ,GNYIS MED SEMS LA RTAG LTA DANG, ,CHAD PAR 'GYUR BA
'ANG MA YIN NO, ,DE PHYIR NYI ZLA'I DBUS SU NI, ,PHRA BA'I H'Um
NYID BSGOM PAR GYIS, ,AA TI RNAL 'BYOR GYI BSGOM PO'I MAN NGAG
CES BYA BA SLOB DPON KLU'I

@36A *, ,BYANG CHUB KYIS MDZAD PA RDZOGS SO,,