@101A #, ,RGYA GAR SKAD DU,
A'ARYA W'A G'I R'A DZA MANYDZU SHR'I S'A DHA NAm, BOD SKAD DU,
'PHAGS PA 'JAM DPAL

NGAG GI RGYAL PO'I SGRUB THABS, 'JAM DPAL MGON LA PHYAG 'TSAL LO,
,GUR GUM BZANG PO LTAR DMAR GZHON NU'I SKU LA DPAL GYIS MTSAN,
,RDZOGS PA'I SANGS RGYAS 'OD KYIS RMONGS PA'I DRA BA BCOM PA
BZHIN, ,DBANG PHYUG YONGS BCINGS PHYAG GIS DAM CHOS 'CHAD PA'I
TSUL MDZAD PA,,

ROL PA'I STABS BZHUGS 'DOD SBYIN NGAG GI RGYAL PO LA PHYAG 'TSAL,
,SNGA BAR LANGS TE DANG POR NI, ,PAm LAS SNYING GAR SNA TSOGS
PAD, ,AA LAS ZLA BA'I DKYIL 'KHOR STENG, ,HR'I:YIG GUR GUM LTA
BUR DMAR, ,BLTAS NAS ZHAL BSANG LA SOGS BYA, ,BSAM GTAN KHANG PA
GTZANG MA

@101B RU; ,BDE BA'I STAN LA YANG DAG GNAS, ,SNGAGS DANG SANGS
RGYAS YON TAN GNAS, ,BYAMS PAS 'GRO LA BU SDUG BZHIN, ,DGA' BAS
YON TAN STONG LDAN LTAR, ,SDUG BSNGAL RGYUR GYUR SDUG BSNGAL LAS,
,GDON PAR 'DOD PA'I SNYING RJE YIS, ,RTAG TU RAB DGA' DE BZHIN
DU, ,YON TAN

DAM PA RAB SBYOR 'DOD, ,RANG GI DON LA MI LTA BAR, ,BTANG SNYOMS
GZHAN GYI DON BYED PA, ,SNGAGS PAS BSGOM BYA 'OD ZER TSOGS,
,SPROS NAS RGYAL RNAMS GDAN DRANGS TE, ,DE YIS NAM MKHA' GANG BAR
BLTA, ,YID KYI RANG BZHIN LAS BYUNG MCHOD, ,BYUG PA DRIL PHYIS
KHRUS RNAMS DANG, ,SNA

TSOGS RGYAN GYIS BRGYAN PAR BYA, ,MCHOD PA'I SPRIN TSOGS 'PHRO BA
YI, ,KHAMS GSUM YANG DAG LHA RU SPRO, ,YANG NA SO SO GRANGS MED
PA'I, ,LUS SPRUL NAS NI PHYAG BYA'O, ,'DOD CHAGS ZHE SDANG GTI
MUG DANG, ,RNAM GSUM LUS NGAG YID DBANG GIS, ,BYAS PA'I SDIG DANG
BYED PA

LA; ,RJES SU YI RANG DE RNAMS BSHAGS, ,SEMS CAN DON BYED DANG
BCAS PA'I, ,SDOM PA YANG NAS YANG DU GZUNG, ,RDZOGS PA'I SANGS
RGYAS 'JAM DBYANGS SOGS, ,SBYIN PA LA SOGS DGE LAS SKYES, ,YANG
DAG RDZOGS LA GSOL 'DEBS SHING, ,YUN RING DAM CHES GSUNG BAR

BSKUL; ,DKON MCHOG GSUM LA SKYABS 'GRO ZHING, ,BYANG CHUB SEMS
KYI LAM MCHOG BSTEN, ,AOm SH'U N+YA T'A DZNY'A NA BADZRA SVA BH'A
BA A'ATMA KO&HAm, ,DE NAS SNA TSOGS PADMA GNAS, ,AOm YIG LAS
SKYES ZLA STENG GNAS, ,YI GE'I TSOGS 'PHRO BLTA BYAS NAS, ,'GRO
BA RNAMS LA 'JAM DBYANGS

MCHOG ,DGUG GZHUG BYAS NAS SNGAGS PA YIS, ,NGAG GI RGYAL PO BSGOM
PAR BYA, ,GUR GUM LTAR DMAR MDZES PA'I SKU, ,SGYU MA 'DOD LHA LAS
RGYAL BA, ,HA RI HA RI'I GDAN LA BZHUGS, ,'KHRUL PA MED PA ROL
PA'I STABS, ,PHYAG G-YON SDONG BU DANG BCAS PA'I, ,AUTPAL SNGON
PO YONGS SU

BSNAMS; ,RDZOGS PA'I SANGS RGYAS YON TAN TSOGS, ,RIN CHEN RGYAN
GYIS RAB MDZES PA, ,'OD ZER 'PHRO ZHING 'THON 'GYUR NAS, ,SANGS
RGYAS TSOGS KYI PHRENG BA BLTA, ,CHOS KYI 'KHOR LO'I PHYAG RGYA
CHE, ,PHYAG GI PADMA NGES PAR SBYAR, ,DE BZHIN AUTPAL DANG 'DRA
BA'I, ,HR'I:YIG 'OD ZER SNA

@102A *, ,TSOGS KYIS, ,GZHAN GYI MGON BYED GDAN DRANGS TE, ,GZHAL
YAS KHANG PA DANG MTSUNGS PAR, ,DE DAG MTSUNGS NYID GDAN DRANGS
TE, ,DAM TSIG RNAM GSUM BRTAN PAR BYA, ,DE NAS YANG DAG RDZOGS
SANGS RGYAS, ,DGUG GZHUG DBANG DU BYA BA RNAMS, ,AOm BADZRA SATVA
SA MA YA, TRi SHYA HO,

SA MA YA STVAm, SA MA YA STVAm, SA MA YA STVAm, AA HAm DZA:H'Um
BAm HO: AOm GYIS SKU BYIN GYIS BRLAB, A'A:YIS GSUNG BYIN GYIS
BRLAB, H'Um GIS THUGS BYIN GYIS BRLABS NAS, AUTPA LA'I PHYAG RGYA
DANG, YI GE'I TSOGS KYIS YE SHES BYIN GYIS BRLABS TE, 'OD ZER
GYIS YANG DAG PAR BSKUL NAS,

RDZOGS PA'I SANGS RGYAS KYI SKU LAS 'THON TE LHA'I RNAM PAR BKUG
NAS BUM PA'I YE SHES KYI CHU DANG, RDO RJE SPYI BOR SBYIN PAR
BYA'O, ,PHYOGS BCU'I SANGS RGYAS RNAMS KYIS MCHOD, ,SANGS RGYAS
MCHOD PA'I DPUNG GNYEN GYIS, ,SLAR YANG SRID PAR 'BYUNG BA YI,
,SRID PA GRUB CING DAG PAR 'GYUR, ,SLAR

YANG BSGOM BYA LAS THOB PA, ,LUS DANG SEMS NI SHIN TU SBYANG, ,DO
SHAL PHRENG BA'I RIM PA YIS, ,DE NAS SNGAGS BZLAS YANG DAG
BRTZAM, ,KHAMS GSUM MA LUS PA YON TAN GYI RGYA MTSOR BYAS NAS
GZHUG PA LA SOGS PA BYAS TE, RNAM PAR BSGOMS LA AOm A'A:H'Um ZHES
PAS BKUG NAS BZOD PAR

GSOL BAR BYA'O, ,BDAG NYID 'JAM PA'I MCHOG TU 'GYUR, ,'GRO RNAMS
DE YI RANG BZHIN BLTA, ,GANG DANG GANG SBYOR LAS RNAMS LA, ,SEMS
CAN DON LA DE BZHIN DGOD, ,DKON MCHOG GSUM LA RAB DAD PA'I, ,SLOB
MA RNAMS KYIS SHES BYA LA, ,'JIG RTEN DNGOS GRUB NGES PA NI,
,NGAG GI RGYAL

PO'I SGRUB THABS YIN, ,BLA MA DANG, SANGS RGYAS DANG, BYANG CHUB
SEMS DPA' DANG, YI DAM GYI LHA THAMS CAD NANG DU BSGOMS NAS, DE'I
MAndAL MDOR BSDUS PA BRTZAM PAR BYA'O, ,AOm HR'I:SV'A H'A ZHES PA
NI LAG PA BKRU BA DANG, ZHAL BSIL BA'I SNGAGS SO, ,AOm H'Um STAN
BYIN GYIS BRLAB PA'I

SNGAGS SO, ,AOm BADZRA BH'U MI H'Um, SA YONGS SU GZUNG BA'I
SNGAGS SO, ,AOm SARBA BIGHN'Am NUD S'A RA YA H'Um SV'A H'A, BA'I
LCI BA LA SOGS PA LEN PA'I SNGAGS SO, ,DE NAS LEGS PAR BYUGS NAS,
AOm BADZRA RE KHE H'Um ZHES PA NI RE KHE H'Um ZHES PA NI RE KHA
BYIN GYIS BRLAB PA'I SNGAGS SO, ,YANG ME TOG GCIG MAndAL DU PHUL
NAS,

@102B AOm SU RE KHE SARBA TA TH'A GA T'A DHI TIshthANTU SV'A H'A,
ZHES BRJOD NAS LAG PA BKRU BAR BYA'O, ,DE'I RJES SU ME TOG CIG LA
BZLAS NAS, AOm MA nI DHA RI BADZRA nI MA H'A PRA TI S'A RER KshA
RAKshA M'Am H'Um PHAt SV'A H'A, ZHES PAS RANG GI SPYI BOR ME TOG
CIG BZHAG NAS BDAG NYID BSRUNG BAR BYA'O, ,YANG AOm A'A:H'Um ZHES
PA NI BDAG NYID

BSRUNG BA'I SNGAGS SO, ,MAndAL DE LA SNA TSOGS PADMA'I GZUGS SU
DMIGS NAS, DE'I STENG DU ZLA BA, DE'I STENG DU GUR GUM LTAR DMAR
BA'I BCOM LDAN 'DAS KYI SA BON GYI 'OD ZER GYIS THOG MA MED PA
NAS YANG DAG PAR GRUB PA'I BCOM LDAN 'DAS RAB TU 'BAR BA GDAN
DRANGS TE, RIM PA BZHIN DU

BYON NAS DE LA DE BZHIN DU RAB TU ZHUGS SHING BCOM LDAN 'DAS
BSKYED NAS, AOm MANYDZU GHO sh'A YA BADZRA PU shPE H'Um AOm
AAKshO BHYA BADZRA PUshPE H'Um, AOm BADZRA BEE RO TZAN'A YA
BADZRA PU shPE H'Um, RATNA SAm BHA BA DANG, AA MI T'A BH'A DANG,
AA MO GHA SIDDHI DANG, LO TZ'A NA DANG, M'A MA K'I DANG, PAndA
R'A DANG, T'A R'A RNAMS SNGON MA

BZHIN DU ME TOG DANG, SPOS DANG, MAR ME DANG, ZHAL ZAS DANG, DRI
BZANGS DANG, GOS 'PHYANG BA LA SOGS PA BYIN GYIS BRLABS NAS DBUL
BAR BYA'O, ,PHYAG 'TSAL BA DANG, SDIG PA BSHAGS PA DANG, BSOD
NAMS LA RJES SU YI RANG BA RNAMS BYAS NAS SNGAGS BZLAS PAR BYA'O,
,DE NAS

GSHEGS PA NI AOm BADZRA MU:ZHES SO, ,AOm AA K'A RO MU KHAm SARBA
DHARM'A n'Am A'ADYA NUTPANNA TV'A CA AOm A'A:H'Um PHAt SV'AH'A,
ZHES PA NI 'BYUNG PO THAMS CAD KYI SNGAGS SO, ,AOm HA R'I TYEE MA
H'A YAKshI nE HA RE HA RE, SARBA P'A PA NI MA K'Im SARBA YA
Ksh'Im nI PRA BE SHA NI SV'A H'A, 'PHROG MA'I SNGAGS SO, ,AOm AA
GRA PIn d'A SHIBHYA:SV'A H'A,

PHUD KYI CHANG BU'I SNGAGS SO, ,AOm AU TZTSIshtA PInd'A SHA NE
BHYA:SV'AH'A, LHAG MA'I CHANG BU'I SNGAGS SO, ,AOm A'A:SARBA TA
TH'A GA T'A BHI shE KA SA MA YA SHRI YE H'Um H'Um ZHES PA NI SKU
GZUGS LA SOGS PA SKU KHRUS GSOL BA'I SNGAGS SO, ,RDO RJE RNAL
'BYOR MAS GSUNGS PA'I 'JAM DPAL NGAG GI RGYAL PO'I

SGRUB THABS RDZOGS SO,, 