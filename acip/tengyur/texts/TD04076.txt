@128B #, ,SHES RAB KYI PHA ROL TU PHYIN BSGOM PA'I MAN NGAG ,SHES
RAB KYI PHA ROL TU PHYIN PA LA PHYAG 'TSAL LO, ,DE LTAR THOS PA
DANG BSAMS PA LAS BYUNG BA'I SHES RAB BSHAD ZIN TO, ,DE DAG RNYED
NAS SHES

RAB KYI PHA ROL TU PHYIN PA BSGOM PAR BYA'O ZHES SNGAR BSTAN PAS,
DE NAS 'DI'I BSGOM PA BRJOD PAR BYA'O, ,THOS PA DANG BSAM PA DANG
BSGOM PA RNAMS KYI RAB TU SBYOR BA NI GNYIS TE, GUS PAR SBYOR BA
DANG, RGYUN TU SBYOR BA'O, ,RAB TU SBYOR BA NI GOMS PAR SBYOR
BA'O, ,GUS

PA DANG DGA' BA DANG SPRO BAS SBYOR BA NI GUS PAR SBYOR BA YIN
LA, BAR MA CHAD PAR SBYOR BA NI RGYUN DU SBYOR BA'O, ,BSGOM PA LA
YANG RNAM PA GSUM STE, ZHI GNAS DANG LHAG MTHONG DANG, ZHI GNAS
DANG LHAG MTHONG ZUNG DU 'BREL PAR 'JUG PA'I BSGOM PA'O, ,DE LA
JI SNYED

YOD PAR GYUR PA DANG, JI LTA BA BZHIN DU GYUR PA LA RNAM PAR MI
RTOG PA'I GZUGS BRNYAN DU GYUR PA NI ZHI GNAS KYI DMIGS PA'O, ,JI
SNYED YOD PAR GYUR PA DANG, JI LTA BA BZHIN DU GYUR PA LA RTOG PA
DANG BCAS PA'I GZUGS BRNYAN DU GYUR PA NI LHAG MTHONG GI DMIGS
PA'O, ,

'DE NI BYANG CHUB SEMS DPA' GCIG PU DBEN PAR GNAS BCAS LA, JI
LTAR BSAMS PA'I DON YID LA BYA STE, YID KYI BRJOD PA SPANGS NAS
SEMS NYID DE LTAR SNANG BA LAN MANG DU YID LA BYA STE, JI SRID
LUS DANG SEMS SHIN TU SBYANGS PA MA SKYES KYI BAR DU ZHI GNAS
DANG RJES SU

MTHUN PA YID LA BYED PA YIN LA, GANG GI TSE SKYES PA DE'I TSE ZHI
GNAS YIN NO, ,LUS DANG SEMS SHIN TU SBYANGS PA THOB PA YIN LA DE
NYID LA GNAS TE, JI LTAR BSAMS PA DE NYID KYI DON NANG GI TING
NGE 'DZIN DANG GZUGS BRNYAN GYI SPYOD YUL LA LHAG PAR MOS PAS SO
SOR BRTAGS

PAR BYA STE, JI SRID DU LUS DANG SEMS SHIN TU SBYANGS PA MA SKYES
PA DE SRID DU NI LHAG MTHONG DANG RJES SU MTHUN PA YIN LA, GANG
GI TSE SKYES PA DE'I TSE LHAG MTHONG YIN NO, ,DE'I 'OG TU RNAM
PAR RTOG PA DANG BCAS PA'I GZUGS BRNYAN NYID LA DMIGS TE, SEMS DE
NYID LA GANG GI TSE RGYUN MI

@129A *, ,'CHAD PA DANG, BAR MA CHAD PA'I YID LA BYED PA'I RGYUN
GYIS GNYIS KA YANG NYAMS SU MYONG BA DE'I TSE ZHI GNAS DANG LHAG
MTHONG ZUNG DU 'BREL PA'I LAM ZHES BRJOD DE, ,DE LA ZHI GNAS DANG
LHAG MTHONG NI ZUNG YIN LA, ,'BREL PA NI LDAN PA STE PHAN TSUN
BCINGS

NAS 'JUG PA'O, ,'DIR SGRIB PA LNGA RNAMS KYI NANG NAS, RGOD PA
DANG 'GYOD PA RNAMS NI ZHI GNAS LA SGRIB PA'O, ,RMUGS PA DANG
GNYID DANG THE TSOM NI LHAG MTHONG LA SGRIB PA'O, ,'DOD PA LA
'DUN PA DANG GNOD SEMS NI GNYIS KA LA SGRIB PA'O, ,GANG GI TSE
RMUGS PA DANG

GNYID YANG DAG PAR BSAL BAR 'GYUR BA DE'I TSE ZHI GNAS YONGS SU
DAG PAR GYUR PA YIN LA, GANG GI TSE RGOD PA DANG 'GYOD PA SHIN TU
BSAL BAR GYUR PA DE'I TSE LHAG MTHONG YONGS SU DAG PAR GYUR PA
YIN NO, ,DE LA BCOM LDAN 'DAS KYIS ZHI GNAS NI RNAM PA DGUR BKA'
STZAL TE,

JI LTA BA BZHIN DU SEMS DE NANG DU 'JOG PAR BYED, ,KUN DU 'JOG
PAR BYED, ,YONGS SU 'JOG PAR BYED, ,NYE BAR 'JOG PAR BYED, ,'DUL
BAR BYED, ,ZHI BAR BYED, ,NYE BAR ZHI BAR BYED, ,RGYUD GCIG PAR
BYED, ,SEMS MNYAM PAR 'JOG PAR BYED CES GSUNGS SO, ,DE LA DANG

PO PHYI ROL GYI DMIGS PA RNAMS LAS SEMS BLAN TE NANG DU RAB TU
BSDUS NAS SEMS DANG POR BRTAG PA NI NANG DU 'JOG PA'O, ,DE NAS
RANG BZHIN GYIS G-YO BA'I SEMS DE NYID RGYUN DU GTOD CING 'JOG PA
NI KUN TU 'JOG PA'O, ,DE NAS DRAN PA NYAMS PAS PHYI ROL DU RNAM
PAR G-YENG

BA SHES PAR BYAS LA SLAR BLAN NAS SEMS DE LA 'JOG PA NI YONGS SU
'JOG PA'O, ,DE NAS SEMS RANG BZHIN GYIS RGYA CHE BA LAS YANG DANG
YANG DU BSDUS TE PHRA RAGS BYAS NAS GONG NAS GONG DU 'JUG PA NI
NYE BAR 'JOG PA'O, ,DE NAS TING NGE 'DZIN GYI YON TAN LA BLTAS TE
DE NYID LA

DGA' BA NI 'DUL BA'O, ,DE NAS RNAM PAR G-YO BA'I SKYON BLTAS NAS
YID PHYIR PHYOGS PA RAB TU ZHI BAR BYED PA DE NI ZHI BA'O, ,CHAGS
SEMS DANG YID MI BDE BA LA SOGS PA RNAMS ZHI BAR BYED PA DE NI
NYE BAR ZHI BA'O, ,DE NAS DMIGS PA GCIG LA RANG GI DANG GIS 'JUG

@129B PA NI RGYUD GCIG PA STE, YANG DAG PA MA YIN PAR GYUR PA LAS
'BAD PAS YANG DAG PAR 'BYED PA NI RGYUD GCIG TU BYED PA'O, ,DE
NAS RGYUD GCIG TU BYED PA GOMS PA LHUN GYIS GRUB PAS RANG GI
NGANG GIS 'JUG PA YANG DAG PAR RANG DBANG THOB PAS 'DZIN PA NI
SEMS MNYAM

PAR 'JOG PA'O, ,DE SKAD DU MDO SDE RGYAN LAS, SEMS NI DMIGS PA
SBYAR TE, ,RGYUN DE LAS NI G-YENGS MI BYED, ,RNAM PAR G-YENG BA
SHES NAS SU, ,DER NI SLAR YANG MYUR BLAN NAS, ,NANG DU SEMS NI
BSDU BAR BYA, ,BLO LDAN GONG NAS GONG DU SBYOR, ,TING

'DZIN YON TAN LA BLTAS NAS, ,DE NYID LA NI DGA' BAR BYA, ,RNAM
PAR G-YENGS PA'I SKYON BLTAS NAS, ,PHYIR PHYOGS PA NI ZHI BAR
BYA, ,CHAGS SEMS YID MI BDE BA LA SOGS, ,LANGS PA DE BZHIN DU NI
'DUL, ,DE NAS MNGON PAR 'DU BYED PAS, ,SEMS NI RNAL DU 'JUG

PAR BYA, ,SDOM BRTZON CAN GYIS GUS BYAS NAS, ,'BAD DE 'JUG PA
THOB PAR 'GYUR, ,ZHES GSUNGS SO, ,LHAG MTHONG YANG BZHIR GSUNGS
TE, JI LTAR YANG DE'I CHOS RNAMS RNAM PAR 'BYED DO, ,RAB TU RNAM
PAR 'BYED DO, ,YONGS SU RTOG GO, ,YONGS SU DPYOD PAR BYED DO ZHES
GSUNGS SO, ,DE LA JI SNYED

YOD PAR GYUR PA LA SO SOR RTOG PA NI RNAM PAR 'BYED PA'O, ,JI LTA
BA BZHIN DU GYUR PA LA SO SOR RTOG PA NI RAB TU RNAM PAR 'BYED
PA'O, ,RNAM PAR MI RTOG PA YID LA BYED PA SHES RAB DANG LHAN CIG
TU GYUR PAS MTSAN MA'I RNAM PA BZUNG BA NI YONGS SU RTOG PA'O,
,KUN TU DPYOD PA NI YONGS SU DPYOD PA'O, ,'DI DAG GI

BSHAD PA NI 'PHAGS PA BYAMS PAS THEG PA CHEN PO'I CHOS MNGON PA
KUN LAS BTUS PA LAS, JI LTA BA YANG DE CHOS RNAMS RNAM PAR 'BYED,
,RAB TU RNAM PAR 'BYED, ,YONGS SU RTOGS PAR BYED, ,YONGS SU SPYOD
PAR BYED, ,GNAS NGAN LEN GYI MTSAN MA'I GNYEN

POR BLANG BA DANG, PHYIN CI LOG NGES PAR BSAL BA DANG, PHYIN CI
MA LOG PA LA SEMS MNYAM PAR GZHAG PA DAG NYE BAR BLANGS NAS SO
ZHES GSUNGS TE, 'DIR TSIG 'DI DAG GI DON NI GNAS NGAN LEN NI
PHYIN CI LOG GI BAG CHAGS TE, ,DE YANG PHYIN CI LOG GONG NAS GONG
DU SKYED

@130A *, ,PAR BYED PA'I NUS PA SEMS KYI RGYUD LA GNAS PA'I MTSAN
NYID DE, ,DE'I MTSAN MA NI GANG GI PHYIR DE YONGS SU GSO BAR BYED
PA STE, PHYIN CI LOG LA MNGON PAR ZHEN PA SNGA MA SNGA MA DAG GO,
,DE ZAD PAS GNAS NGAN LEN ZAD DO, PHYIN CI LOG SKYE BAR MI 'GYUR

TE; MTSAN MA'I GNYEN PO GOMS PA LAS MTSAN MA ZAD PA YIN TE, GNYEN
PO DE NI 'BYED PA DANG, RAB TU RNAM PAR 'BYED PA STE, DE BAS NA
'DI GNYIS NI GNAS NGAN LEN GYI MTSAN MA'I GNYEN PO NYE BAR BLANGS
TE BSTAN TO, ,YONGS SU RTOG PA NI PHYIN CI LOG NGES PAR BSAL

BA NYE BAR BLANGS NAS BSTAN TO, ,GANG GI PHYIR DE NI JI LTAR
BZHIN DU RNAM PAR PHYE BAS PHYIN CI LOG GI DOGS PA GCIG TU BSAL
NAS, BRJID PA MED PA YID LA BYED PAS YONGS SU BSTZAL NAS LHAG PAR
DMIGS PA STE, DE BAS NA 'DI NI PHYIN CI LOG NGAS PAR BSAL BA ZHES
BYA'O,,

DE LTAR 'DIS PHYIN CI LOG NGES PAR BSAL BAS PHYIN CI MA LOG PAR
BYAS LA, PHYIN CI MA LOG PAR DER MNGON SUM BZHIN DU MTHONG BA'I
DON LA SEMS BZHAG NAS SO SOR RTOG PA NI YONGS SU DPYOD PA STE, DE
BAS 'DI NI PHYIN CI MA LOG PA LA SEMS GZHAG PA NYE BAR BLANGS TE
BSTAN

PA'O ZHES BYA BA YIN NO, ,DE LTAR LHAG MTHONG RNAM PA BZHI'I
BSGOM PA YONGS SU RDZOGS PAS LHAG MTHONG GIS NI GNAS NGAN LEN GYI
'CHING BA LAS GROL BA YIN NO, ,ZHI GNAS RNAM PA DGU'I BSGOM PA
YONGS SU RDZOGS PAS NI MTSAN MA'I 'CHING BA LAS GROL BAR 'GYUR
TE, PHYIN

CI LOG GI MTSAN MA PHYIN CI LOG GI DON GYI RNAM PA 'GAG PA'I
MTSAN NYID YIN PA'I PHYIR RO, ,DE SKAD DU YANG, ,ZHI GNAS NGANG
NI LHAG MTHONG DAG ,BSGOMS PAS GNAS NGAN LEN DANG NI, ,MTSAN MA
YI NI 'CHING BA LAS, RNAL 'BYOR BA NI GROL BAR 'GYUR, ,ZHES
GSUNGS

TE; TSIGS SU BCAD PA 'DI'I DON NI CI RIGS PAR SBYAR LA, ,GO RIMS
BZHIN DU MA YIN NO, ,DE BAS NA RNAL 'BYOR DANG BSGOM PA NI RNAM
GRANGS YIN LA, ZHI GNAS DANG, LHAG MTHONG DANG, ZHI GNAS DANG
LHAG MTHONG ZUNG DU 'BREL PA NI RNAL 'BYOR GYI THUN MONG GI DBYE
BA'O, ,SHES

@130B RAB KYI PHA ROL TU PHYIN PA BSGOM PA'I MAN NGAG, ,SLOB DPON
MKHAS PA RIN CHEN PO RIN CHEN 'BYUNG GNAS ZHI BA'I ZHAL SNGA NAS
MDZAD PA RDZOGS SO,, ,,RGYA GAR GYI MKHAN PO SH'AN TI BHA DRA
DANG, ZHU CHEN GYI LO TZ'A BA 'GOS LHAS BTZAS KYIS BSGYUR CING
ZHUS TE GTAN LA PHAB PA,, ,,

