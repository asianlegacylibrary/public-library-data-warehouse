@172A #, ,RGYA GAR SKAD DU, A'ARYA MANYDZU SHR'I GU HYA TANTRA SYA
MAndA LA BI DHI:, BOD SKAD DU, 'PHAGS PA 'JAM DPAL GSANG BA'I
RGYUD KYI DKYIL 'KHOR GYI CHO GA, ,'JAM PA'I DBYANGS LA PHYAG
'TSAL LO, ,'PHAGS PA 'JAM DPAL DBYANGS KYI NI, ,KHRO BO YI NI
BSNYEN PA DAG ,SNGON DU

BSNYEN PA BYAS NAS NI, ,DE YI DKYIL 'KHOR BRI BAR BYA, ,DE NAS
'DI YI DKYIL 'KHOR NI, ,DNGOS GRUB DAM PA SBYIN MDZAD PA, ,'JIG
RTEN GSUM PO 'KHRUG PAR MDZAD, ,YI DGAS DMAR PO ZHES BYA YI,
,TSAD DU 'DI NI DKYIL 'KHOR 'DI, ,GNAS NI GANG DU 'GRUB 'GYUR BA,
,SNGAGS PAS

@172B THOG MA NYID DU NI, ,DE YI GNAS NI BRTAG PAR BYA, ,SHING
GCIG DANG NI DUR KHROD DANG, ,KHYIM STONG DANG NI BZHI MDO DANG,
,MCHOD RTEN 'GRAM DANG LHA KHANG 'GRAM, ,THIBS PO LAM SRANG GNYIS
PA DANG, ,SKYED MOS TSAL DANG RI YI RTZE, ,CHU YI 'GRAM MAM NAGS
TSAL DANG, ,LHA CHEN GYI NI GNAS KYANG

RUNG, ,BA LANG LHAS SAM YUL GYIS, ,KHYAD PAR DU NI YUL GTZANG
SAR, ,YANG NI YID NI RAB 'JUG PA, ,DER NI DKYIL 'KHOR RAB TU BYA,
,SHAR DANG BYANG NI DMA' BA'AM, ,KHA DOG SNUM PAR RAB TU BZANG,
,BA TSVA MED CING MA GAS PA, ,DANG POR MKHAS PAS BRTAG PAR BYA,
,DAG

PA'I GZUGS NI RAB BZUNG STE, ,DE NYID GSUM BRJOD SA LA NI, ,LAG
GIS BRDAB PA DAG TU BYA, ,RAB 'GYUR LHA MO SBRAN PAR BYA, ,SKYOB
BA SANGS RGYAS THAMS CAD KYI, ,SPYOD PA'I TSUL DANG KHYAD PAR
GYI, ,SA DANG PHA ROL PHYIN PA LA, ,LHA MO KHYOD NI DPANG DU
GYUR, ,SH'AKYA SENG GE SKYOB PA

YIS, ,JI LTAR BDUD KYI TSOGS BCOM PA, ,DE BZHIN BDAG GIS BDUD LAS
NI, ,RGYAL BAR BYAS TE DKYIL 'KHOR BRI, ,GSER GYI MDOG DANG LDAN
PA YI, ,SA YI LHA MO JI BZHIN DU, ,SA LAS RAB TU 'THON PA NI,
,RKANG BKRU MCHOD YON MNYES PAR BYAS, ,SNGON GYI DUS NA DE BZHIN

GSHEGS, ,SH'AKYA SENG GES SA 'DIR NI, ,SDE DANG BCAS PA'I BDUD
BTUL NAS, ,CHOS RNAMS MNGON RDZOGS SANGS RGYAS BZHIN, ,DE NAS RIG
'DZIN CAN GYIS NI, ,SEMS CAN DON DU DKYIL 'KHOR BYED, ,SA YI LHA
MOS DBANG MDZOD CIG ,BDUD RNAMS ZHI BAR MDZAD DU GSOL, ,SA BSLANG

BA'I CHO GA'O, ,DE NAS RIG 'DZIN NAN GYIS NI, SA NI YANG DAG
SBYANG BAR BYA, ,KHRO BO YI NI NGA RGYAL GYIS, ,'BYUNG BO'I GTOR
MA BYIN NAS KYANG, ,NGA NI RDO RJE 'DI MING STE, ,SLOB MA DAG
DANG SEMS CAN GYI, ,DON DU DKYIL 'KHOR CHEN PO NI, ,YI DAGS PHAL
CHEN ZHES BYA BZHENGS, ,GANG

DAG SA 'DIR GNAS PA YI, ,LHA KLU GNOD SBYIN DRI ZA DANG, ,NAM
MKHA' LDING DANG SHA ZA'I TSOGS, ,'BYUNG PO MANG PO THAMS CAD
KUN, ,MCHOD SBYIN BDEN PA 'DI LONG LA, ,'DI RU MA GNAS GZHAN DU
DENG, ,KHRO BO 'BAR BA'I BKA' BYUNG GIS, ,SKAD CIG GIS NI MYUR DU
DENG, ,GANG DAG

@173A *, ,BSAM PA DANG LDAN ZHENG, ,KHRO BO CHEN PO'I BKA' GCOG
PA, ,MYUR DU 'GRO BAR MI SEMS NI, ,SPYI BO TSAL BA BRGYAR 'GAS
SO, ,AOm AA KRO TE KA YA M'A NTA KA HA NA MA THA BHANYDZA H'Um
PHAt, BGEGS KYI PHYOGS NAS BRJOD NAS KYANG, ,KHRO BO 'BAR BA'I
BZHIN GYIS NI, ,RKANG

MTHIL H'Um LAS RDO RJE MCHOG ,'BAR BAS BGEGS NI BSKRAD PAR BYA,
,SA LA SNGAGS CHU GTOR NAS KYANG, ,SA YI DBUS SU KHRU GANG BRKO,
,SOL BA LA SOGS RO DAG NI, ,BSAL NAS SNGAGS KYI CHU YIS GTOR,
,RIN CHEN LNGA STZOGS GANG BA YI, ,BUM PA'I NANG DU BCUG NAS
KYANG, ,RANG

GIS KYANG NI DGANG BAR BYA, ,DRI YI CHU YIS GTOR BAR BYA, ,BA YI
LNGA DANG LDAN PA YI, ,LCI BAS KYANG NI BYUG PAR BYA, ,DKYIL
'KHOR NYIS 'GYUR LHAG TZAM DU, KUN DU SBYO RAB [*SBYOR BA?]
BRTZAM PAR BYA'O, ,SA SBYANG BA'O, ,DE NAS MKHAS PAS STA GON GYI,
,LAS NI GNYIS PA RAB TU BRTZAM, ,LNGA

YI RDZAS LA SBYAR BA YI, ,DRI YI CHUS NI DKYIL 'KHOR BYA, ,DE NAS
TZANDAN DMAR POS KYANG, ,PADMA DAG GI GZUGS SU BYA, ,YI DAGS
'DZIN PA'I SNGAGS DAG GIS, ,ME TOG DMAR PO DBU SA STZOGS BZHAG
,DE NAS MCHOD YON GZHAG PAR BYA, ,ME TOG SDU GU DRI ZHIM DANG,
,AA GA

RU DANG SBYAR BA YI, ,GU GUL BDUG PA'ANG DE BZHIN NO, ,MAR ME MAR
GYI MAR ME MCHOG ,DRI YI DON DU TZANDA MCHOG ,TZANDA NA DKAR PO
DMAR PO YI, ,GTOR MA NYA DANG SHA LA SOGS, ,SBYAR THUG LA SOGS DE
BZHIN NO, ,ME TOG CHUR BCAS AARKA DANG, ,RAS LA STZOGS PA THAMS
CAD DO, ,DE

LTAR DE NI TSOGS BSAGS NAS, ,SLOB DPON GYIS NI KHRUS BYAS NAS,
,SMYUNG BA BYAS TE MNYAM GZHAG PAS, ,KHRO BO'I BSRUNG BAS BYIN
GYIS BRLAB, ,'DI LTAR RTOG PA ZHIB MO LAS, ,GSUNGS PA'I RIM PAS
KHRO BO NYID, ,BSKYED DANG SPYAN DRANGS LA STZOGS KYIS, ,LHA DE
'BAD DE

MNYES PAR BYA, ,DE NAS 'BAD DE GSOL BA GDAB, ,DKON MCHOG GSUM
DANG RIGS GSUM GYI, ,MGON PO DE BZHIN GSHEGS DANG BCAS, ,GANG DAG
RIGS KYI KHRO BO'I TSOGS, ,MA LUS BDAG LA DGONGS SU GSOL, ,SLOB
MA LA NI PHAN PA DANG, ,KHRO BO KHYOD LA MCHOD PA'I

@173B PHYIR, ,BDAG NI NANG PAR DKYIL 'KHOR BGYID, ,BYIN GYIS
BRLAB CING GNANG MDZAD CING, ,THUGS RJES RJES SU GZUNG DU GSOL,
,ZHES LAN GSUM BRJOD DO, ,LHA GNAS PA'I RIM PA'O, ,GSER SOGS RIN
CHEN LAS BYUNG BA'I, ,BUM PA BZANG PO MA NYAMS PA'I, ,KHRUS KYES

GTZANG MAR BYAS PA YI, ,DRI YI CHUS KYANG BYUG PAR BYA, ,MTSAN
NYID LDAN PA'I BUM PA GNYIS, ,PADMA'I STENG DU BE CON DANG, ,LAS
KYI RGYA GRAM BRI BAR BYA, ,GTZANG MA'I GOS KYIS MGUL BA DKRI,
,DANG PO 'OD GSAL RGYU LAS NI, ,KHA DOG DKAR PO BAm LAS BYUNG,
,JI BZHIN DBYIBS SU BSKYID [*BSKYED?]

NAS SU, ,DE YI NANG DU PADMA BSAM, ,PADMA'I LTE BAR NYI MA LA,
,H'Um LAS BYUNG BA'I KHRO BO BSKYED, ,KHRO BO GNYIS PO DE DAG NI,
,RANG MTSAN KHA DOG LDAN PAR BYA, ,SPYAN DRANGS NAS NI RAB BCUG
NAS, ,MCHOD YON LA SOGS DE LA DBUL, ,SO SO'I SNYING PO BRGYA RTZA
BRGYAD, ,BZLAS NAS CHU YI RANG

BZHIN DU, ,KHRO BO GNYIS KA GYUR PAR BSAM, ,RIN CHEN SMAN LA
STZOGS PA DANG, ,DPAG BSAM SHING STZOGS KHA RGYAN BYAS, ,BUM PA
GNAS PA'I CHO GA'O, ,SLOB MA GNAS PA'I CHO GA DAG ,GZHAN DU RTOG
PA ZHIB LAS BSHAD, ,DE BAS 'DIR NI DE BZHIN NO, ,SPYI YI LAS KYIS
GNAS PAR

BYA, ,'ON KYANG RANG GIS CHO GA DAG ,CUNG ZAD 'DI DAG SBYAR BAR
BYA, ,SLOB MA SMYUNG BAR BYAS NAS KYANG, ,KHRUS KYI CHO GA LEGS
BYAS TE, ,KHRO BOS BSRUNG BA BYIN BRLABS NAS, ,BLA MA LA NI GSOL
BA GDAB, ,DPA' BO CHEN PO DENG GSON CIG ,BDAG NI 'KHOR BAS SKYO
BA DANG, ,SEMS CAN KUN LA

PHAN PA'I PHYIR, ,GSUM LA SKYABS SU 'GRO BA GSOL, ,DKYIL 'KHOR
LHA LA DE BZHIN NO, ,KHYAD PAR DU NI SLOB DPON LA'O, ,BYANG CHUB
SEMS KYANG BDAG LA GSOL, ,SNGAGS KYI SPYOD DANG BRTUL ZHUGS GANG,
,NGE BZHIN BDAG NI BSGRUB PAR 'TSAL, ,THAR CHEN GRONG DU 'JUG PAR
'TSAL, ,BLO

CHEN GYIS NI BSKYAB DU GSOL, ,SLOB MA'I TSIG GSAN BLA MA BZANG,
,BRTZE BAS BU LA MNGON PHYOGS NAS, ,DANG BA'I BZHIN GYIS 'DI SKAD
SMRA, ,BU GCIG 'DIR SHOG THEG CHEN GYI, ,KHYOD NI TSUL CHEN SNOD
GYUR TE, ,RIG PA 'DZIN PA SPYOD BA'I TSUL, ,KHYOD LA YANG NI
BSHAD PAR BYA, ,DUS GSUM BYON

@174A *, ,PA'I SANGS RGYAS RNAMS, ,SEMS CAN PHAN PHYIR GANG
BZHUGS PA, ,KUN GYIS THABS CHEN SNGAGS KYI NI, ,CHO GA MKHYEN NAS
THAMS CAD MKHYEN, ,DE BAS KUN MKHYEN THOB BYA'I PHYIR, ,GSANG
SNGAGS SPYOD PA MNYAM MED PA, ,BDUD KYI TSOGS RNAMS 'DUL BYED
PA,,

KHYOD KYIS BLO GROS 'DI GYIS SHIG ,DE SKAD SPRO BA BSKYED NAS SU,
,SLOB MAS PHYAG 'TSAL LA SOGS PA, ,YAN LAG BDUN PA'I SMON LAM
BYA'O, ,DE NAS SLOB DPON GYIS SNGOM PA DPOG STE, SANGS RGYAS CHOS
DANG DGE 'DUN LA, ,KHYOD KYIS SKYABS SU 'GRO BAR GYIS, ,DKYIL

'KHOR LHA DANG SLOB DPON DAG ,KHYOD KYIS RTAG TU GZUNG BAR BYA,
,SEMS CAN THAMS CAD SGROL BYED PA'I, ,BYANG CHUB SEMS NI MNYAM
MED PA, ,YANG DAG BRTAN POR GZUNG BAR BYA, ,RIG PA 'DZIN PA'I
SDOM PA GZUNG, ,SROG CHAGS GSOD DANG MA BYIN LEN, 'DOD PA BRDZUN
RNAMS MI

BYA'O, ,NYES PA KUN GYI RTZA BA YI, ,CHAD NI BTUNG BA SPANG BAR
BYA, ,LUS KYI LAS NI RNAM GSUM DANG, ,NGAG GI NYES PA RNAMS BZHI
DANG, ,YID KYI RNAM GSUM BSRUNG BAR BYA, ,SEMS CAN 'TSE BA MA LUS
SPANG, ,SEMS CAN DON LA MNGON DGA' ZHING, ,THEG PA CHEN PO'I LAM
LA

GNAS, ,DAM PA NYE BAR MNYES PA DANG, ,'DUL BA'I DON NI MA LUS
BYA, ,LHA DANG LHA MIN GSANG BA PA, ,DE LA BRNYAS PAR MI BYA'O,
,PHYAG RGYA BZHON PA MTSON CHA RNAMS, ,'GOM PA'AM BRDZI BAR MI
BYA'O, ,SPYOD DANG BRTUL ZHUGS GSANG BA GANG, ,GSANG BA BRTUL
ZHUGS

BRTAN POR GYIS, ,SLOB MA BRTAN PO RAB DANG BAS, ,JI SKAD GSUNGS
PA'I SDOM PA KUN, ,'KHOR BAS SKYO BA'I YID BZHAG NAS, ,NGES PAR
LEGS PA'I DON DU GZUNG, ,DKON MCHOG GSUM LA SKYABS SU MCHI, ,SDIG
PA MANG PO KUN NAS BSHAGS, ,DGE PA KUN LA YI RANG

NGO, ,SANGS RGYAS BYANG CHUB GZUNG BAR GYIS, ,JI LTAR DUS GSUM
MGON PO RNAMS, ,BYANG CHUB TU NI NGES MDZAD PA'I, ,MNYAM MED
BYANG CHUB SEMS NI BSKYED, ,SEMS CAN MA LUS DON GYI PHYIR, ,BDAG
GIS SDOM PA MA LUS GZUNG, ,SEMS CAN MA BSGRAL DPAG MED PA, ,MYA
NGAN

@174B 'DAS LA DGOD PAR BYA, ,LUS NGAG YID KYI NYES RNAMS BSDAMS,
,BAG MED CHANG RNAMS BTUNG BA YANG, ,THEG PA DMAN LA 'DAD MI
BGYI, ,LHA DANG LHA MIN GSANG BA PA, ,BLA MA BRNYAS PAR MI BYA'O,
,PHYAG RGYA BZHON PA MTSON CHA DANG, ,MTSAN MA LA SOGS MI 'GOM
MO, ,RIG PA 'DZIN

PA'I SDOM PA KUN, ,TSUL CHEN SNGAGS PAS GSUNGS PA KUN, ,KUN NAS
KUN DU GZUNG BAR BGYI, ,LAS DANG BKA' STZAL MA LUS BGYI, ,SPYI
GTZUG LA SOGS GNAS RNAMS SU, ,KHRO BO'I SNGAGS RNAMS GZHAG PAR
BYA, ,SO SHING SRUNG SKUD DE BZHIN SBYIN, ,KU SHA'I STAN LA CHO
GA BZHIN, ,

SLOB MA GNAS PA'I CHO GA'O, ,JI LTAR RIM PAR DKYIL 'KHOR LA,
,MCHOD YON LA SOGS PHUL NAS KYANG, ,YID KYIS NAM MKHAR BZHUGS NAS
NI, ,NAD PAR MKHAS PAS THIG GSAB BO, ,DKAR PO DMAR PO SNGON PO
YI, ,KHA DOG GSUM PA'I SKUD BA NI, ,RAS BAL LA SOGS BTZOS

PAS BYA, ,STONG PA RGYU LAS YI GE GSUM, ,SO SO'I CHA RU BSKYED
NAS KYANG, ,SKU GSUNG THUGS DAG BSAM PAR BYA, ,NAM MKHAR GNAS
PA'I DE BZHIN GSHEGS, ,YE SHES THIG SKUD BKUG STE GZHUG ,DRI YI
PHYOGS LA SOGS PAS MCHOD, ,GNYIS SU MED PA'I SNGAGS KYIS NI, ,

THIG SKUD SUM SGRIL MDZES PA YIS, ,MKHAS PAS THIG BTAB PHUN SUM
TSOGS, ,SHAR GYI SGO RU GNAS NAS KYANG, ,KHRO BO'I SKUR NI RANG
BYAS NAS, ,SNGAGS KYI YI GE DGOD PAR BYA, ,G-YON GYI KHU TSUR LTE
BAR BSTEN, ,LAS KYI KHRO BOR BSAMS NAS SU, ,THOG MAR SHAR NAS

NUB DU'O, ,DE 'OG LHO NAS BYANG DU STE, ,NAM MKHAR THIG GNYIS
GDAB PAR BYA, ,PHYOGS BCU NA BZHUGS DE BZHIN GSHEGS, ,'GRO DON
DUS LA BAB PAR BSKUL, ,DE NAS YANG NI DE BZHIN TE, ,THIG SKUD DE
NI PHYOGS MTSAMS NAS, ,SHAR LHO YI NI MTSAMS NAS KYANG, ,NUB NAS

BYANG GI MTSAMS DAG TU, ,THIG GIS RAB TU TSAD BYAS TE, ,GRU BZHI
PAR NI THIG GDAB BO, ,RIM PA GCIG PA MDZES PA LA, ,SGO BZHI DAG
GIS MDZES PAR BYA, ,DKYIL 'KHOR DANG NI 'TSAM PA YI, ,DBUS SU
PADMO BRI BAR BYA, ,PADMO DANG NI PHYOGS BZHI'I SGO, ,THE TSOM
MED PAR

@175A *, ,MNYAM PAR BYA, ,SNYING PO MDZES PA'ANG DE BZHIN TE,
,THAMS CAD CHO GA BZHIN DU GDAG ,CHO GA BZHIN DU DKYIL 'KHOR DE,
,KUN DU THIG GIS BTAB NAS KYANG, ,MCHOD YON BZHENGS TE RAB TU
GSHEGS, ,YI GE GSUM DANG MU: YIS 'GROL, ,AOm A'A: H'Um MU: DUR
KHROD

RDZAS KYI THAL BAS NI, ,PHYI NAS KUN DU BRI BAR BYA, ,YI DGAS
PHAL CHEN GSANG MCHOG NI, ,DKYIL 'KHOR MKHAS PAS NUB MO BRI,
,KHRU GANG LA SOGS RIM PA NAS, ,KHRU NI BRGYAD PA'I BAR DU STE,
,DE LAS LHAG PA YONG MI BRI, ,LAS KYI RIM PA SO SOR BRI, ,DUR
KHROD THAL BAS

SBYAR BA'I TSON, ,KHA DOG GSUM NI BCOS PAR BYAS, ,STONG PA NYID
KYI RGYU LAS TE, ,KHA DOG GSUM NI YI GES BSKYED, ,YE SHES TSON
DAG BKUG NAS KYANG, ,GNYIS MED BYAS LA MCHOD YON DBUL, ,KHRO BO'I
YI GE DAG BZLAS LA, ,RIM PA BZHIN DU BRI BAR BYA, ,CHOS KYI
DBYINGS

KYI RANG BZHIN GYIS, ,SEMS CAN KHAMS NI SGROL BAR BYED, ,DE BZHIN
GSHEGS PA THAMS CAD KYIS, ,GSHIN RJE GSHED NI MCHOG GI GNAS,
,DBANG LDAN PHYOGS SU KHA DOG GSUM, ,JI BZHIN LEGS PAR BRIS NAS
KYANG, ,KHRO BO'I SNGAGS KYIS BRTAG PAR BYA, ,NYES PA

KUN LAS RNAM GROL BA'I, ,TSON GYI LAS NI DE NAS BRTZAM, ,DBUS SU
LEGS PAR GZHAG NAS KYANG, ,KHRO BOS KYANG NI BYIN GYIS BRLAB, ,DE
NYID GSUM GYI GSANG SNGAGS BZLAS, ,DE BZHIN THIG LAS GSUM BRI
STE, ,DBUS KYI PADMO GSER GYI MDOG ,'DAB MA DAG NI

DMAR POS BRGYAN, ,SNYING PO ZE BA MDZES PA DE, ,GSER GYI KHA DOG
BZHIN DU BYA, ,THAMS CAD DUR KHROD THAL BAS BSKOR, ,SGO DANG
PHYOGS MTSAMS LA SOGS PA, ,RIGS NI DBYE BAS PHYE BAR BRI, ,RTA
BABS ME YI PHRENG BA'I MTHAR, ,THAMS CAD RIGS KYI KHA DOG BYA,
,LHO PHYOGS

KYI NI SGO PHYE LA, ,LHAG MA RNAMS NI BCAD PAR BRI, ,GZHAN YANG
YI DGAS LHAG PA YI, ,PADMO'I LTE BAR BRI BAR BYA, ,DE BZHIN
PHYOGS SGO NANG DAG DANG, ,PHYOGS RNAMS DE DAG THAMS CAD DU, ,YI
DAGS BZHI DANG MGO MED DO, ,DUR KHROD THAL BAS SPAGS TE BRI,
,BYANG SHAR LA

@175B SOGS GRVA RNAMS SU, ,MKHAS PAS CE CON PHYAG RGYA BRI, ,GAL
TE BRI BAR MI NUS NA, ,YI DGAS PHAL CHEN DBUS DAG TU, ,PADMA LNGA
BRIS GANG YIN PA'O, ,DE YI STENG DU YI DGAS NI, ,YI DAGS KYI NI
SNGAGS MCHOG GIS, ,BSAM PA DAG NI BYAS KYANG RUNG, ,GRVA YI DBYUG
PA BZHI PO YANG,

SNGAGS NYID KYIS NI BSAM PAR BYA, ,DE BZHIN SNGAGS KYIS THAMS CAD
BYA'O, ,GAL TE DRI BAR NUS KYANG NI, ,SNGAGS NYID STENG DU GZHAG
PAR BYA, ,SGO YI YI DAGS BZHI PO YANG, ,SNGAGS KYIS BYIN GYIS
BRLAB PAR GSUNGS, ,DKYIL 'KHOR BRI BA'I CHO GA'O, ,DKYIL 'KHOR
RDZOGS PAR SHES NAS

NI, ,RNAM RGYAL KHRO BO'I BUM PA NI, ,LHO YI SGO YI DBUS SU GZHAG
,LAS KYI BUM PA BYANG SHAR TE, ,BGEGS SRUNGS ZHES NI BRJOD LA
GZHAG ,MAR ME MAR GYI RGYU LAS TE, ,SNYING PO 'JAM PA BRGYAD KYIS
BSKONG, ,LHA BA SHOS DAG KYANG DE YI GRANGS, ,BDUG PA MCHOG DANG
AA GA RU, ,DE YI

GRANGS SU MNYAM PAR GZHAG, ,TZANDAN DKAR DMAR DE BZHIN BLANG,
,MCHOD PA'I KHYAD PAR GZHAN YANG STE, ,THAMS CAD CHO GA BZHIN DU
GZHAG ,NYA DANG SHA DANG ZAN DRON TSOGS, ,KHYAD PAR GTOR MA DAG
KYANG GZHAG ,YI DAGS PHAL CHEN PHYI ROL DU, ,CHU DANG BCAS PA'I
ME TOG GZHAG,

JI LTAR CHO GA ZHIB MO BZHIN, ,PHUN SUM TSOGS PA'I YO BYAD GZHAG
,GNAS DANG GNAS SU DE BZHIN BRGYAN, ,DE 'OG SLOB DPON BDAG NYID
KYIS, ,KHRUS KYI CHO GA BYAS NAS KYANG, ,RANG GI SNYING PO SNGAGS
KYIS NI, ,THAMS CAD YAN LAG SNGAGS KYIS BYA, ,SMYUNG BAS BYANG
CHUB SEMS

LDAN PAS, ,JI LTAR RIM PAS BSKYED NAS KYANG, ,MJUG TU KHRO BO
GSHIN RJE GSHED, ,SNGAGS BRJOD PAS NI SPYAN DRANGS NAS, ,RANG GI
SNYING PO SA BZHUGS SU GSOL, ,YI DGAS KYI NI SPYI BOR YANG, ,ME
TOG DMAR PO BZHAG PAR BYA, ,BLO LDAN GYIS NI KHRO BO LA'O, ,DE
NAS TZANDAN DMAR

BO DBUL, ,TZANDAN GYIS NI GTOR BA YI, ,ME TOG SNGAGS KYIS DBUL
BAR BYA, ,DE NAS GTZO BO'I SNYING POS DBUL, ,'BYUNG BA'I GTOR MA
KHRO BO LA, ,PHUL NAS YI DAGS PHAL CHEN GYI, ,PHYI ROL DU NI
MKHAS PA YIS, ,SME GTOR RNAMS KYANG DBUL BAR BYA, ,DE NAS GTZO
BO'I SNYING PO NYID, ,

@176A *, ,BRGYA RTZA BRGYAD DU BZLAS PAR BYA, ,KHRO BO'I GTZO LA
PHYOGS NAS NI, ,DE NAS YANG NI BDUG PA 'BUL, ,CHO GAS KHRUS BYAS
SMYUNG BA YI, ,SLOB MA DAG GI BSOD NAMS KYANG, ,SNGAGS KUN GYIS
NI GZI BYIN BSKYED, ,KHRO BO YI NI SNYING PO YI, ,LAG GNYIS ME

TOG BYIN NAS NI, ,GOS KYIS GDONG NI G-YOGS PAR BYA, ,KHRO BO'I
SNGAGS KYIS SGO DRUNG GZHAG, ,BLA MA RDO RJE 'CHANG GIS KYANG,
,MTSOG MA SPYI GTZUG LA SOGS LA, ,SNGAGS RNAMS MA LUS GZHAG PAR
BYA, ,BSANG GTOR SNGON 'GRO DE BZHIN TE, ,RIN CHEN GSER STZOGS
YON

MCHOG DAG ,'BAD PAS BLA MA LA PHUL NAS, ,'JUG PA'I SNGON DU GSOL
BA GDAB, ,'DI NI DNGOS GRUB THOB PA'I RGYU, ,SANGS RGYAS KUN GYIS
RAB SBRUL PA'I, ,BLA MA LA NI PHYAG 'TSAL TE, ,SEMS CAN KUN GYI
DON GYI PHYIR, ,BDAG NI DKYIL 'KHOR 'JUG PAR 'TSAL, ,'JAM

DPAL KHRO BO MI BZAD PA, ,DE YI DKYIL 'KHOR DAM PA MCHOG ,YI DGAS
MANG PO ZHES BYA'I PHYIR, ,BDAG GIS SLOB MA GZHUG BAR BGYI, ,AOm
A'A: H'Um ZHES PAS BSKUL BAR BYA'O, ,DE NAS SLOB MA BDAG NYID
DNGOS GRUB KYI SNOD DU BYA BA'I PHYIR NA 'DI DAG BYA STE, ,BLA NA
MED PA'I SANGS

RGYAS DANG, ,CHOS DANG BYANG CHUB SEMS DPA'I TSOGS, ,'GRO BA MA
LUS PA YI SKYABS, ,BDAG NI GSUM LA SKYABS SU MCHI, ,DE NAS SKYABS
NI GSUM PO DANG, ,DKYIL NA GSHIN RJE GSHED GCIG PU, ,DPA' BO KHRO
BO MI BZAD PA, ,DE DAG KUN LA PHYAG 'TSAL LO, ,DKON MCHOG GSUM

DANG KHRO BO NI, ,RTAG TU BDAG NI MCHOD PAR BGYID, ,BLA MA LA
YANG DE BZHIN DU, ,SGO GSUM DANG BA'I SEMS KYIS MCHOD, ,DKYIL
'KHOR LA ME TOG GTOR RO, ,LUS KYI NYES PA GSUM RNAMS DANG, ,NGAG
GI BZHI PO NYES PA SPYAD, ,YID KYI NYES SPYAD GSUM PO STE, ,LUS
KYI SGRIB

PA MA LUS BSHAGS, ,SANGS RGYAS SRAS BCAS 'PHAGS PA YI, ,THAR PAR
BYAS PA'I DGE BA DANG, ,THAMS CAD THAR BAR GYUR PA YI, ,BDAG
GZHAN DGE LA YI RANG NGO, ,SA BON MCHOG LAS RANG BYUNG BA'I,
,THAR PAR GYUR PA'I DGE BA'I TSOGS, ,SEMS CAN MYA NGAN 'DAS
PA'O,,

@176B BYANG CHUB CHEN POR YONGS SU BSNGO, ,PHYOGS BCU'I ZHING
RNAMS DAG PAR NI, ,SEMS CAN PHAN PHYIR GANG BZHUGS RNAMS, ,THABS
KYIS MYA NGAN 'DA' BZHED BA, ,MYA NGAN MI 'DA' BZHUGS SU GSOL,
,MA SMIN PA RNAMS SMIN PA DANG, ,SMIN PA GROL BAR BYA BA'I PHYIR,
,DAM CHOS BDUD RTZI 'BYUNG BA YI,,

GSUNG NI DU MAR BSGRAG PAR MDZOD, ,DE NAS SLOB DPON GYIS SNGAR
GYI SDOM PA THAMS CAD BRJOD DE SBYIN PAR BYA'O, ,SLOB MAS KHAS
BLANGS PA BRJOD PAS, ,SDOM PA MA LUS GZUNG BAR BYA, ,DE RING PHAN
CHAD BU KHYOD NI, ,DE BZHIN GSHEGS PA'I RIGS SU ZHUGS, ,NGA YI YE
SHES CHEN PO SBYIN,,

DE YIS DNGOS GRUB MCHOG THOB 'GYUR, ,GANG DAG DKYIL 'KHOR MA
ZHUGS LA, ,GSANG BA 'DI NI SMRA BA MIN, ,BAG MED SEMS KYIS SMAS
GYUR NA, ,DNGOS GRUB CUNG ZAB THOB MI 'GYUR, ,DE NAS DAM TSIG CHU
BLUD DE, ,'DI NI KHYOD KYI DMYAL BA'I CHU, ,DAM TSIG 'DAS NA

SREG PAR BYED, ,DAM TSIG BSRUNGS NA DNGOS GRUB 'THOB, ,'THUNG CIG
RDO RJE'I DAM TSIG YIN, ,DRI DANG ME TOG LDAN PA'I CHUS, ,LAG PA
G-YAS PAS BLUD PAR BYAS, ,AOm A'A: H'Um, DUS 'DI NYID NAS BU
KHYOD KYI, ,DE BZHIN GSHEGS PA NGA YIN GYIS, ,NGA YIS JI LTAR

BKA' STZAL MCHOG ,MNYAN DANG BSGRUB PA DAG KYANG GYIS, ,KHYOD NI
NAM YANG LA NGA LA NI, ,MA DAD PA YI SEMS RNAMS SPANG, ,SLOB MA
MOS PA MED PA YIS, ,DNGOS GRUB RING BAR RGYAL BAS GSUNGS, ,JI
LTAR DNGOS GRUB THOB MI THOB, ,RGYUD LAS 'BYUNG BZHIN PHRA RNAMS
BRTAG ,LAS

KYI BYA BA RAB 'JUG PA, ,RIM PA 'DI LAS SHES PAR 'GYUR, ,SLOB MA
MTSAN LDAN NYES SKYON MED, ,SHIN TU BKRUS TE RGYAN GYIS BRGYAN,
,BA YI RNAM LNGA BLUD NAS NI, ,DE 'OG SMYUNG BAR GANG GNAS PA,
,ZHIM PA'I DRI YIS LUS LA BYUG ,GOS DANG RGYAN GYIS BRGYAN PAR
BYAS,,

SHAR GYI PHYOGS SU KHA BLTAS LA, ,KU SHA'I STAN LA GZHAG PAR BYA,
,DE YI LAG GNYIS SNYIM PA'I NANG, ,TZANDAN GTOR MA'I ME TOG
SBYIN, ,AA GAR NAG PO'I DU BAS KYANG, ,DE NAS MYUR DU SNGAGS
BRJOD DE, ,SGRUB PA'I CHO GA 'DI YIS NI, ,SNOD LA DBAB PA'I LAS
BYA'O, ,

@177A *, ,AOm AA KRO TE KA YA M'ANTA KA HA NA MA THA BHANYDZA
H'Um YA M'ANTA KA GRi HnA AA BE SHA H'Um PHAt, SNOD LA BABS GYUR
DE NAS NI, ,DGE DANG MI DGE DRI BAR BYA, ,'BYUNG BA BYUNG BA BDEN
PAR SMRA, ,SEMS CAN CHEN PO 'DI GYIS LA, ,'DI MIN ZHES NI RJOD
PAR BYED, ,DE NAS KHRO BO

MCHOG DE LA, ,ME TOG LDAN PA'I AARGHA DBUL, ,DE NAS BDE GSHEGS
BSTAN PA YI, ,DAM TSIG KYANG NI BSTAN PAR BYA, ,SNOD KYIS THOS
NAS DE NAS SU, ,DE BTANG NAS NI SA LA 'GYEL, ,RIG PA KHRO BO
GSHIN RJE GSHED, ,GRUB PA DE LAS BZHUD PAR 'GYUR, ,DE LAS SLOB

MAS ME TOG NI, ,GSHIN RJE GSHED LA GTOR BA NI, ,RANG GI SNYING
POS ME TOG NYID, ,DKYIL 'KHOR LA NI GTOR BAR BYA, ,AOm A'A: H'Um,
LHO PHYOGS SGO NAS DE BZHIN TE, ,DE NAS GDONG RAS BSAL NAS KYANG,
,DBYUG PA'I PHYAG RGYA BSTAN PAR BYA, ,DE NAS DKYIL 'KHOR DE
BZHIN

TE, ,DE BZHIN GSHEGS PAS DE RING NYID, ,KHYOD NI NAN TAN MIG PHYE
STE, ,NGA YIS JI BZHIN MIG PHYE BAS, ,MI BZAD DKYIL 'KHOR MTHONG
BAR GYIS, ,AOm A'A: H'Um, DE NAS BE CON GYI PHYAG RGYA BSTAN PAR
BYA STE, DKON MCHOG GSUM GYI DAM TSIG NI, ,MNGON PAR BSTAN PA
SNGAR BYAS

NAS, ,LAG PA G-YAS PA CHO GA BZHIN, ,LEGS PAR RAB TU BCING BAR
BYA, ,RIG 'DZIN DAG GIS RTAG PAR NI, ,LAG PA'I SOR MO THAMS CAD
KYIS, ,MTHE BONG LEGS PAR SPRAS NAS NI, ,RAB TU BSDAMS PA BZANG
PA BCING, ,CHO GA SHES PAS BE CON RGYA, ,SNYING PO

SNGAGS SAM LOGS SHIG TU, ,SNGAGS PA PHYAG RGYA'I SNGAGS GYIS
BCING, ,GZHAN DU YANG NI MA YIN NO, ,AOm NA MO BUDDHA, DHARMM'A,
SAm GHA BHYA:, SARBBA TA TH'A GA TA KRO DHA BI DZA YA, AA G+NI
DZVA LI TA DZI HA PRA TA SHR'I RI H'Um H'Um PHAt, DE LTAR BE CON
PHYAG RGYA DANG SNGAGS BSTAN NAS DKYIL 'KHOR

YANG YI DAGS PHRENG BA LA SOGS PA THAMS CAD BSTAN PAR BYA'O, ,DE
NAS SLOB DPON BDAG NYID KYIS, ,BSTAN PA'I BE CON RGYA BCINGS NAS,
,LHO PHYOGS SGO NAS SLOB MA YIS, ,DRI SOGS MCHOD PA MA LUS DBUL,
,DE NAS SNGAGS PA DBANG BSKUR LA, ,CHU DANG ME TOG BCAS PA YI, ,

@177B SNYING PO GDAB PA'I BUM PA YIS, ,KHRO BOS DBANG BSKUR MCHOG
SBYIN NO, ,AOm AA KRO TE KA YA M'ANTA KA HA NA MA THA BA NYDZA
H'Um PHAt, DE NAS KHRO BO'I SNYING PO YIS, ,CHO GA BZHIN DU DBANG
BSKUR LA, ,BDUG PA ME TOG PHRENG LDAN PAR, ,SNYING PO DE LA SBYIN
BAR BYA, ,AOm AA KRO TE KA YA LA SOGS, ,SNGAGS

KYI DON NI BCU BDUN PA, ,KHRO BO DE NYID KYIS GSUNGS PA, ,DE RING
PHAN CHAD BU KHYOD KYIS, ,KHRO BO DRAN PAR BYA ZHING BZLAS,
,GZHAN YANG SNGAGS KYI SPYOD PA'I MCHOG SMYUNG BAR BYANG CHUB
SEMS LDAN LAS, ,SKYE BO MED BA'I NAGS TSAL DU, ,RU RAG+SHA YI
PHRENG THOGS SHING, ,LAG PA DRI YIS BYUGS NAS

KYING, ,THE TSOM MED PAR 'GRUB PAR 'GYUR, ,'JIG RTEN LHA LA PHYAG
MI 'TSAL, ,GLANG PO LA YANG LAM MI BZUR, ,RGYAL PO LA YANG PHYAG
MI BTZAL, ,BGROD DKA' BA NAS BGROD PAR BYED, ,KHRO BO 'BA' ZHIG
SEMS BYED CING, ,SPYOD DANG BRTUL ZHUGS BRTEN PAR GYIS, ,ZHES
BRTUL

ZHUGS SBYIN PAR BYA'O, ,DE NAS SLOB MA DBANG THOB DES, ,GSHIN RJE
GSHED NI KHRO BO YI, ,TSUL LAS BDAG NI DON YOD DE, ,LHA KHYOD KUN
LA BDE MDZAD BA, ,KHRO BO KHYOD NI BDAG GIS MNOS, ,MNOS ZHES KHRO
BO ME TOG GTOR, ,DE NAS SLOB MAS PHYAG BYAS TE, ,CI NUS YON MCHOG
DBUL BAR

BYA, ,SNGAGS PAS BRA MA MCHOD BYAS NA, ,DNGOS GRUB 'GRUB 'GYUR
GZHAN DU MIN, ,SLOB MA SNYING PO BYIN NAS NI, ,PHRENG BA TZANDAN
LA SOGS PAS, ,MCHOD NAS DE YI 'OG TU NI, ,PHYI ROL DU NA SNGAR
BZHAG PA'I, ,DRI CHU LA SOGS BKANG BA'I SNOD, ,DE NAS MCHOD BA
PHUL NAS NI, ,'JAM

DBYANGS KHRO BO MI BZAD PA, ,MTHU RTZAL DRAG PO SLAR YANG GTANG,
,DE BTANG BA YI 'OG TU NI, ,DKYIL 'KHOR DU YANG MCHOD YON DBUL,
,RGYA CHER SA YI DKYIL 'KHOR NI, ,DNGOS GRUB MTSUNGS MED 'DOD PA
YI, ,RIG SNGAGS 'CHANG GIS DE LTAR NI, ,MCHOD PA DE LTAR LEGS PAR
BYA, ,

SNOD NI GSAR SOGS RIN CHAN DU, ,TSON RTZI LEGS PAR BSDU BAR BYAS,
,GTZANG MA'I CHU BO LA STZOGS POR, ,PHYI NAS KYANG NI RNAM LNGAS
BYUG ,TSUL CHEN RGYUD LAS GSUNGS PA YI, ,DKYIL 'KHOR 'JUG PA'I
CHO GA BYAS, ,CHUNG ZAD DGE BA GANG THOB 'DIS, ,'JAM DPAL KHRO

@178A *, ,PO'I GNAS THOB SHOG ,'PHAGS PA 'JAM DPAL GSANG BA'I
RGYUD KYI DKYIL 'KHOR GYI CHO GA ,SLOB DPON DON YOD PA'I ZHABS
KYIS MDZAD PA RDZOGS SO,, 