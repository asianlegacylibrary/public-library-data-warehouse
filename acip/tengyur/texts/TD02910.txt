@310A #, ,RGYA GAR
SKAD DU, BADZRA BI D'A RA nA N'A MA DH'A RA n'I BI DHI:, BOD SKAD
DU, RDO RJE RNAM PAR 'JOMS PA ZHES BYA BA'I GZUNGS KYI CHO GA,
,RDO RJE RNAM PAR

@310B 'JOMS PA LA PHYAG 'TSAL LO, ,ZHI YANG GDUG 'DUL KHRO MCHOG
SKU 'DUD DE YI CHO GA BSHAD, RANG SKAD CIG GIS LHA'I NGA RGYAL
DANG LDAN PA'I THUGS KAR ZLA BA'I DKYIL 'KHOR GYI STENG DU GZUNGS
KYI SNGAGS BSAMS LA DE'I 'OD KYIS SANGS RGYAS DANG BYANG CHUB
SEMS DPA' DANG, BCOM LDAN 'DAS

PHYAG NA RDO RJE DANG BCAS PA SPYAN DRANGS LA, MCHOD PA DANG,
SDIG PA BSHAGS PA DANG, BSOD NAMS LA RJES SU YI RANG BA DANG,
DKON MCHOG GSUM LA SKYABS SU GSOL BA DANG, BYANG CHUB TU SEMS
BSKYED PA DANG, LAM LA GNAS PA DANG, LUS DBUL BA DANG, DGE BA'I
RTZA BA BSNGO BA

BYAS LA, AOm SH'U N+YA H'A DZNY'A NA BADZRA SVA BH'A BA A'ATMA KO
NYA\HAm ZHES PAS CHOS THAMS CAD STONG PA NYID DU LHAG PAR MOS PAR
BYA'O, ,DE'I RJES LA GZUNGS KYI YI GE SGRA TZAM LA DMIGS PA DANG,
DE YONGS SU GYUR PA LAS, GZUNGS KYI YIG 'BRU RNAM PAR BSAM PA
DANG, DE YONGS SU GYUR PA LAS ZLA BA'I DKYIL

'KHOR CHEN PO GZUNGS KYI YI GE RNAMS GZUNGS KYI TSUL DU NANG NA
GNAS PAR BSAMS LA, DE LAS PHYAG NA RDO RJE'I SKU DPAG TU MED PA
'PHROS PAS SEMS CAN THAMS CAD KYI SDIG PA DANG SDUG BSNGAL
SBYANGS TE, BLA NA MED PA'I BYANG CHUB LA BKOD DE, SLAR 'DUS NAS
ZLA BA LA THIM, DE YONGS SU GYUR

PA LAS BCOM LDAN 'DAS PHYAG NA RDO RJE'I THUGS KYI SPRUL PA RDO
RJE RNAM PAR 'JOMS PA SKU MDOG LJANG GU PHYAG G-YAS NA SNA TSOGS
RDO RJE NGOS GCIG MED PA BSNAMS PA G-YON PA DRIL BU DKUR BRTEN
PA, RGYAN THAMS CAD KYIS BRGYAN PA, SEMS DPA'I SKYIL MO KRUNG DU
BZHUGS PA, DE'I THUGS KA'I ZLA

BA'I DKYIL 'KHOR GYI STENG DU GZUNGS KYI YI GE RNAMS BSAM MO,
,DE'I SNGAGS KYI 'OD KYIS MDUN DU YE SHES SEMS DPA' RANG DANG
'DRA BA LCANG LO CAN GYI PHO BRANG NAS SPYAN DRANGS NAS, ME TOG
GLA SOGS PAS MCHOD NAS BSTOD DE, DE GNYIS KYI ZLA BA'I DKYIL
'KHOR GYI STENG GI SNGAGS LAS 'OD

'PHROS PAS SNGAGS KYI YI GE RAB 'OD BSKAL PA'I ME 'DRA PAR BSAM,
,YE SHES SEMS DPA' SKU DANG DE'I THUGS KA'I ZLA BA DANG, DE'I
STENG GI GZUNGS KYI YI GE LA LA DMIGS TE GZUNGS GDON NO, ,YANG
DAM TSIG SEMS PA'I GSUNG LA DMIGS TE GZUNGS GDON NO,,

@311A *, ,DE BZHIN DU RIM GYIS THUN BZHI RU GZUNGS 'BUM BZLAS PA
NI SNGON DU BSNYEN PA'O, ,DE NAS NAD PA LA SOGS PA'I DON DU SA
PHYOGS GTZANG MA RU BA'I RNAM PA LNGAS BYUGS TE, ME TOG GI SIL MA
DGRAM PAR BYA'O, ,PHYOGS SKYONG BCU DANG BCAS PA'I DKYIL 'KHOR
BRI BA'AM, MAndAL GANG

YANG RUNG BA BYAS LA, RIN PO CHE'AM SA LAS BYAS PA'I BUM PA RTZA
BA MI GNAG PA NAG POR RI MED PAR RIN PO CHE SNA LNGA DANG, 'BRU
LNGA DANG, SMAN LNGA DANG, SNYING PO LNGA DANG, SPOS DRI ZHIM PO
BLUGS TE, LDUM BUS KHA BRGYAN LA MGRIN PAR RAS KYIS DKRI'O,
,BHR'Um LAS RIN PO CHE'I BUM PAR BSKYED DE BAm

LAS BDUD RTZI'I RGYA MTSO, PAm LAS PADMA DE'I STENG DU GONG BZHIN
DU BCOM LDAN 'DAS BSKYED LA, YE SHES SEMS DPA' SPYAN DRANGS TE
MCHOD BSTOD BYAS LA GTOR MA BTANG STE, GONG BZHIN BZLAS PAR
BYA'O, ,DE NAS NAD PA SDOM PA 'DZIN DU BCUG LA, BUM PA'I CHUS
KHRUS BYAS NA NAD PA NAD

LAS THAR PAR 'GYUR RO, ,RDO RJE RNAM PAR 'JOMS PA'I KHRUS KYI CHO
GA SLOB DPON BYANG CHUB SNYING POS MDZAD PA RDZOGS SO,,