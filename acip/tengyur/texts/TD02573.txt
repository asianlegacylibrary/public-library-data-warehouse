@34B #,
,RGYA GAR SKAD DU,

A'ARYA [?] MANYDZU SHR'I NA' MA SAm G'I TI TZAKshU BI DHI N'A MA,
BOD SKAD DU, 'PHAGS PA 'JAM DPAL GYI MTSAN YANG DAG PAR BRJOD
PA'I SPYAN DBYE BA'I CHO GA ZHES BYA BA, 'PHAGS PA 'JAM DPAL
GZHON NUR GYUR PA LA PHYAG 'TSAL LO, ,'KHOR BA'I RGYA MTSO BRGAL
DGA' NAS, ,MYA NGAN 'DAS PA'I SKAM SAR

BYON, ,SANGS RGYAS SKU LNGA'I BDAG NYID CAN, ,'JAM DPAL DBYANGS
LA PHYAG 'TSAL LO, ,GZHAN LA PHAN PA'I BLO MCHOG GIS, ,DKON MCHOG
GSUM GYI GZUGS BRNYAN RNAMS, ,RAB TU GNAS PA'I CHO GA NI, ,BZANG
ZHING DGE BA BSHAD PAR BYA, ,DE NAS RDO RJE SLOB DPON

BLO GROS DANG LDAN PAS GTZUG LAG KHANG NGAM SKU GZUGS LA SOGS
PA'I SANGS RGYAS DANG BYANG CHUB SEMS DPA' LA SOGS PA'I GZUGS
BRNYAN NAM GLEGS BAM DANG MCHOD RTEN LA SOGS PA RAB TU GNAS PAR
BYA BAR 'DOD PAS, RI BO'AM NAGS TSAL LA SOGS PA'I GNAS SU BSNYEN
PA RGYAS PAR

BYAS LA, 'BAD PA THAMS CAD KYIS BSGOM BZLAS BYA'O, ,DE LA 'DIR
GANG RAB TU GNAS PA BYA BAR 'DOD PA DE RNAMS STA GON DU BYA STE,
BDAG TU GZUNG BA'I BGEGS THAMS CAD BSKRAD DO, ,GU GUL GYIS BDUG
CING BGEGS BSKRAD PA'I CHA GA SHAS CHER BYA'O, ,BDE BAR GSHEGS PA
RNAMS LA 'DI SKAD

CES SNYAN GSAN DBAB PAR BYA STE, 'JI LTAR DGA' LDAN GNAS MCHOG
NA, ,BDE BAR GSHEGS PA BZHUGS PA DE, ,SGYU 'PHRUL LHA MO'I LHUMS
ZHUGS LTAR, ,DENG NUB BDE GSHEGS THAMS CAD NI, ,DE ZHIN GZUGS
BRNYAN 'DI LA NI, ,'JUG PAR SHIN TU MDZAD DU GSOL, ,'DI LA SANGS
RGYAS

RTAG TU BZHUGS, ,BYANG CHUB SEMS NI BSKYED PA DANG, ,YON BDAG
RNAMS KYI DON BYA'I PHYIR, ,BDAG GIS SBYOR BA 'DI BGYIS NA, ,CI
'BYOR BA YI MCHOD PA RNAMS, ,ME TOG LA SOGS BZHES SU GSOL, ,BDAG
DANG YON BDAG BCAS PA LA, ,THUGS BRTZE BAR NI DGONGS BCAS NA, ,

@35A *, ,KUN GYIS 'DI DENG BYIN RLOB CING, ,'DI NYID DU NI BZHUGS
PAR RIGS, ,ZHES BRJOD LA, SKU GZUGS LA SOGS PA RAB TU GNAS PA
GANG BYED PA DE GSHIN RJE GSHED KYIS BSRUNG ZHING, A'A: H'Um AOm
HR'I: AA ZHES BYA BAS RGYAS BTAB LA GZHAG GO, ,DE NAS BCOM LDAN
'DAS

'JAM DPAL YE SHES SEMS DPA'I DKYIL 'KHOR RIGS THAMS CAD BSDUS PA
ZHES BYA BA BRIS LA, DER BUM PA THAMS CAD BCUG LA DKYIL 'KHOR
DE'I BYANG NGOS SU KHRUS KYI KHANG PA SHIN TU MDZES PA YID DU
'ONG BA, GSER GYI KA BA BZHI DANG MU TIG GI CHUN 'PHYANG 'PHYANG
BA, ,DRI ZHIM PO TZANDAN LA

SOGS PA SROG CHAGS LAS MA BYUNG BA'I DRIS CHAG CHAG BTAB LA, RIN
PO CHES SBRAS SHING GCAL DU BKRAM PA BYAS LA, KHRUS KYI KHANG PA
GANG YIN PA DE NYID RAB TU GNAS PAR 'DOD PA'I LHA RNAMS GANG YIN
PA SPYAN DRANGS LA TSUL DANG MTHUN PAR GZHAG LA, SKU KHRUS GSOL
BA NI BKRA SHIS

KYI TSIGS SU BCAD PA DANG, ROL MO'I SGRA SNA TSOGS DANG LDAN PAS
KHRUS BYAS TE, JI LTAR BLTAMS PA TZAM GYIS NI, ,LHA RNAMS KYIS NI
KHRUS GSOL LTAR, ,DE BZHIN BDAG GIS LHA YI CHU, ,DAG PA YIS NI
SKU KHRUS GSOL, ,AOm SARBA TA TH'A GA TA AA BHI shE KA TA SA MA
YA SHRI YE

H'Um, LUGS MA YIN NA DNGOS SU KHRUS BYA, DE LAS GZHAN PA GANG YIN
YANG ME LONG GI NGOS LA SRAN PHYE DANG, BAG PHYE DANG, 'BRAS YOS
DANG, YONGS KAR DANG, TIL MAR DANG, 'O MA DANG, TZANDAN DANG, GA
PUR BTAB LA, ME TOG DANG BCAS TE KU SHA'I PIR GYIS BKRU

BAR BYA'O, ,DE YANG 'DI SKAD DU, ,JI LTAR DAM PA TOG DKAR DGA'
LDAN NAS, ,LHA MDZES LHUMS ZHUGS BLTAMS LA KHRUS GSOL LTAR, SKU
GDUNG RING BSREL DRI MA MED PAR BYAS, ,SPRUL SKU YID 'ONG RNAMS
LA SKU KHRUS GSOL, ,PHYOGS BCU BDUD RTZI DAM PA'I CHAR 'BEBS

PA, ,RGYAL BA DAM CHOS RNAMS LA SKU KHRUS GSOL, ,AOm SARBA TA
TH'A GA TA PU Rn'A DI PA KRO DHA YE SV'A H'A, ZHES BYA BA DANG,
DE NAS SNGAR BSNYEN PA BYAS PA'I BUM PA LHA'I CHUS BKANG LA SLOB
DPON GYIS BZUNG NAS ME LONG LA DRI'I THIG LE LNGA DANG, ME TOG GI
TSOM PU LNGA DANG BCAS PA LA 'DI SKAD BRJOD

@35B DE SKU KHRUS GSOL BA NI, GZUGS KYI PHUNG PO RNAM DAG PA,
,GTI MUG DRI MA SBYONG BYED PA'I, ,CHOS KYI DBYINGS KYI YE SHES
KYIS, ,DPAL LDAN SKU YI SKU KHRUS GSOL, ,TSOR BA'I PHUNG PO RNAM
DAG PA'I, ,NGA RGYAL DRI MA SBYONG BYED PA'I, ,MNYAM PA NYID KYI
YE SHES KYIS, ,DPAL LDAN

YON TAN SKU KHRUS GSOL, ,'DU SHES PHUNG PO RNAM DAG PA'I, ,'DOD
CHAGS DRI MA SBYONG BYED PA'I, ,SO SOR RTOG PA'I YE SHES KYIS,
,DPAL LDAN GSUNG GI SKU KHRUS GSOL, ,'DU BYED PHUNG PO RNAM DAG
PA'I, ,PHRAG DOG DRI MA SBYONG MDZAD PA'I, ,BYA BA NAN TAN YE
SHES KYIS, ,DPAL LDAN PHRIN

LAS SKU KHRUS GSOL, ,RNAM SHES PHUNG PO RNAM DAG PA'I, ,ZHE SDANG
DRI MA SBYONG MDZAD PA'I, ,ME LONG LTA BU'I YE SHES KYIS, ,DPAL
LDAN THUGS KYI SKU KHRUS GSOL, ,AOm SARBA TA TH'A GA TA BUDDHA
BADZRA RATNA PADMA KARMMA AA BHI shE KA TA SA MA YA SHRI YE H'Um,
DE'I RJES LA RAS GTZANG MA DRIS BSKUS PAS SKU PHYIS TE, RGYAL

BA'I SKU NI MKHA' LA ZLA BZHIN GSAL, ,SANGS RGYAS SKU LA DRI MA
MI MNGA' YANG, ,'GRO BA'I BAG CHAGS MA LUS BSAL BYA'I PHYIR, ,KHA
TSAR MA NYAMS RAS KYIS SKU PHYIS PAS, ,SEMS CAN BAG CHAGS MA LUS
BYANG GYUR CIG, ,NI RM'A K'A YA SHUDDHO&HAm ZHES PAS SKU PHYIS
LA, RIGS DANG MTHUN PA'I NA BZA'

RNAMS KYANG DBUL ZHING BKRA SHIS KYANG BRJOD DO, ,AOm 'DI PA NA
PA YE SV'A H'A, DRIS BSGO'O, ,AOm GANDH'A YA SV'AH'A, ZHES PAS NA
BZA' DBUL, AOm A'A BH'A RA nI PI BH'U sh' YA SV'A H'A, ZHES BYA
BAS BYANG CHUB SEMS DPA' RNAMS LA RGYAN DBUL TE, 'GRO KUN YUN DU
BSKYANG BA'I PHYIR, ,LHA YIN BZA'

DAM PA NI, ,BDE BAR GSHEGS PA RNAMS LA DBUL, ,CI BDE BAR NI BZHES
SU GSOL, ,ZHES PA DANG, BYANG CHUB YAN LAG RGYAN GYUR CING, ,'GRO
BAS BSOD NAMS THOB BYA'I PHYIR, ,BDE GSHEGS SRAS LA RGYAN MCHOG
DBUL, ,CE BDE BAR NI BZHES SU GSOL, ,ZHES PAS RGYAN GDAGS

SO; ;DE NAS DKYIL 'KHOR SPYAN DRANGS LA BDAG NYID DKYIL 'KHOR
SGRUB STE, BDAG NYID KYI 'KHOR LO LA MCHOD PA RDZOGS PA'I RJES LA
RAB GNAS KYI LHA SHIN TU GSAL BAR BYAS TE, YE SHES KYI 'KHOR LO
BAR SNANG LA BSDUS TE, SPYAN DRANGS LA GNYIS SU MED PAR BSTIMS TE
DBANG

@36A *, ,BSKUR RGYAS BTAB LA, MCHOD PA SHIN TU RGYAS PAR DBUL BA
NI DNGOS SU 'BYOR BA'I MCHOD PA LNGA DANG, YID KYIS SPRUL PA'I
MCHOD PA BRGYAD KYIS YANG DAG PAR MCHOD PAR BYA'O, ,GZHAN YANG
SGRA DANG ROL MO'I BYE BRAG BSAM GYIS MI KHYAB PAS YANG DAG PAR
MCHOD PAR BYA'O, ,

DE LTAR LEGS PAR MCHOD CING SBYIN SREG GI LAS KYANG BRTZAM PAR
BYA'O, ,DE'I RJES LA GTOR MA RGYA CHEN PO YANG BSHAMS LA GZHAG
GO, ,DE LTAR YE SHES SEMS DPA' BCUG LA NAD BAR NYI MA SHAR KAR
SPYAN DBYE BAR BYA STE, BDAG NYID RNAM SNANG CHEN PO'I TING NGE
'DZIN LA GNAS PAS DES GSER LAS

BYAS PA'I THUR MA THOGS LA, RGYAL BA MKHA' LA BYON PA'I THUGS RJE
CAN, ,SANGS RGYAS SPYAN LA 'GAG PA MI MDA' YANG, ,SEMS CAN RNAMS
KYI BAG CHAGS SBYANG SLAD DU, ,BDER GSHEGS RNAMS KYI SPYAN NI
DBYE BAR BGYI, ,SEMS CAN LDONGS PA THAMS CAD BSAL GYUR CIG ,AOm

NIRM'A K'A YA BADZRA TZAKshU PRA BE SHA BI SHODHA NA SV'A H'A,
GSER GYI SNYAN BRUD PA THOGS LA, ,RGYAL BA'I SNYAN LA 'GAG PA MI
MNGA' YANG, ,SEMS CAN THOS PAS PHONGS GYUR TE, ,RGYAL BA CHOS KYI
RNGA BRDUNGS LTAR, ,DE BZHIN SEMS CAN KUN DON PHYIR, ,BDE GSHEGS
SNYAN NI DBYE

BAR BGYI, ,CHOS KYI SGRA RNAMS THOS GYUR CIG ,AOm NIRM'A K'A YA
RI BYA KARnA YE SVA BH'A BA SHUDDHO &HAm, GSER GYI TSER GZUNGS
THOGS LA, ,RGYAL BA'I SHANGS LA 'GAG PA MI MNGA' YANG, ,'GRO BA'I
SEMS CAN DON GYI PHYIR, ,ZAG BCAS PHUNG PO'I DRI MA SPANGS NAS
NI, ,RNAM PAR DAG

PA DRI MED SKYED BYED LTAR, ,RGYAL BA'I SHANGS NI BDAG GIS DBYE
BAR BGYI, ,ZAG MED DRI MED DAM PA TSOR GYUR CIG ,AOm NIRM'A K'A
YA DHA BYA N'A SA YE SVA H'A, ,RIN PO CHE'I THUR MA THOGS LA,
,'GRO BA CHOS KYIS PHONGS PA LA, ,DAM CHOS BSGRAG PAR BYA BA'I
PHYIR, ,CHOS

KYI RO LDAN DAG PA YIS, ,'GRO BA THAMS CAD TSIM MDZAD LTAR, ,RO
MCHOG BRGYA LDAN ZHAL ZAS RNAMS, ,DBUL PHYIR ZHAL NI DBYE BAR
BGYI, ,AOm NIRM'A K'A YA AID NI BYA MU KHA YE SV'A H'A, DE NAS
RAB BYUNG GI GZUGS YIN NA SPU GRI THOGS LA, JI LTAR RANG BYUNG
MCHOD RTEN DU, ,

@36B STON PAS KHYIM PA'I RTAGS SPANGS LTAR, ,'GRO BA SEMS CAN DON
GYI PHYIR, ,KHYIM PA'I RTAGS RNAMS SPANG BAR BGYI, ,SNAM SBYAR
DANG BLA GOS GSOL NAS, ,JI LTAR SMAN PA'I RGYAL PO 'TSO BYED
KYIS, ,RGYAL BA'I SKU LAN BZA' GSOL BA LTAR, ,DE BZHIN 'GRO BA
RNAMS LA SMAN PA'I PHYIR, ,NGO TSA

KHREL YOD GOS MCHOG GSOL BAR BGYI, ,AOm NIRM'A K'A YA TO PHYOL
TRA PRA NA YE SV'A H'A, ZHES BRJOD PAR BYA ZHING DBUL LO, ,AOm AU
PA SU K'A SA PA RI SR'A BA nA YE SV'A H'A, ZHES PAS CHU TSAGS
DANG LHUNG BZED LA SOGS PA DBUL LO, ,DE NAS THUGS KAR RDO RJE DIR
BSGOS PA BZUNG LA, MTSAN DANG

DPE BYAD LA SOGS PA BSKYED DE, DUNG DANG DPAL BE'U G-YUNG DRUNG
'KHYIL PA 'DI, ,BKRA SHIS RDZAS BRGYAD DAG GIS RNAM BRGYAN PA,
,RGYAL BA'I THUGS LA RNAM PAR RGYAL GYUR CIG ,AOm NIRM'A K'A YA
TRIm SHAD MA H'A PU RU shA LAKshA nA SHO DHA AA NU BYANYDZA YE
SV'A H'A, BDE BAR GSHEGS PA'I GZUGS BRNYAN DE 'KHOR

LOS SGYUR BA'I CHA BYAD YIN NA DE LTAR MA YIN TE, DUNG DANG SO
MANGS DANG RAL GRI LA SOGS PA DBUL LO, ,DPAL BE'U LA SOGS PAS
BRGYAN PA NI SHES PAR BYA'O, ,GLEGS BAM LA RAB TU GNAS PAR BYED
PA YIN NA, ,RDO RJE CHOS KYI NGO BO SANGS RGYAS SNANG BA MTHA'
YAS NGES PAR AA LAS BSKYED LA YE SHES

SEMS DPA' BCUG STE DBANG BSKUR RGYAS BTAB NAS GLEGS BAM DU BYA'O,
,DE LA NA BZA' DBUL BA NI, ,BYANG CHUB YAN LAG RNAM DAG PA'I,
,DAM CHOS GSUNG GI 'OD ZER GYIS, ,NA BZA' DRI MA MED PA 'DI, ,DAM
PA'I CHOS LA DBUL BAR BGYI, ,AOm DHARMA DHE BHYA PRA TA SV'A H'A,
ZHES BYA BAS

DBUL, DE'I RJES LA RDO RJE THAG PA GANG YIN PA DES BSDAMS TE,
MTSAL LAM SIN DHU RA'I RGYA RIM PA BDUN DU BTAB LA, AOm BADZRA MU
DRA BANDHA YA AA DHI TI shthA SV'A H'A, ZHES BRJOD DO, ,RAB TU
GNAS PA DE MCHOD RTEN YIN NA BDE BAR GSHEGS PA RIGS LNGA'I SANGS
RGYAS SU RDZOGS PAR BYAS LA YE SHES

SEMS DPA' YANG NGES PAR BCUG NAS DBANG BSKUR RGYAS BTAB NAS MCHOD
DE BKRA SHIS BRJOD LA DE RNAMS LAS BYUNG BA'I BYANG CHUB SEMS
DPA' CHEN PO'I MCHOD RTEN DU DMIGS LA, AOm AA RA DZE BI RA DZE
SV'A H'A, ZHES PAS SA DKAR BYUG ,AOm AAR MA YE SV'A H'A, ZHES PAS
BRE GZUGS, ,

@37A *, ,AOm TZAKRA BTA NA YE SV'A H'A, ZHES PAS 'KHOR LO GZUGS
SO, ,AOm TZTS'A TRA YE SV'A H'A, ZHES PAS GDUGS DBUL LO, ,AOm KU
BI RA DH'A DZA YE SV'A H'A, ZHES PAS RGYAL MTSAN GZUGS, ,AOm P'A
TA KA YE SV'A H'A, ZHES PAS BA DAN GDAGS, ,AOm PA tU D'A MA LAm
PA YE SV'A H'A, ZHES

PAS DAR DPYANGS GDAGS, ,AOm PUshPA M'A LA YE SV'A H'A, ZHES PAS
ME TOG GI PHRENG BA GDAGS SO, ,BYANG CHUB SEMS DPA' YIN NA KHAB
DANG SNYUNG BU DANG SO MNGAS DBUL, 'GRO BA SEMS CAN KUN LA PHAN
PA'I PHYIR, ,RIG PA'I GNAS LNGA DAG LA BSLAB BYA ZHES, ,JI LTAR
THUGS

DAM RGYA CHE BZHES PA BZHIN, ,MKHO BA'I YO BYAD RNAMS KYANG DBUL
BAR BGYI, ,AOm AU PA SU KA LA SA PA NI SK'A RA YE SV'A H'A, DE
NAS THAMS CAD THUN MONG DU YANG MCHOD PA RGYA CHEN POS MCHOD LA,
GDUGS GSER GYI YU BA CAN LA SOGS PAS MCHOD DE, 'BYOR PA DANG LDAN
NA SBYIN SREG KYANG

RGYAS PAR BYA'O, ,MA 'BYOR NA TZ'A RU DBUL BAR BYA'O, ,DE NAS
RANG GI DKYIL 'KHOR GYI LHA RNAMS GSHEGS SU GSOL TE, RDZOGS SANGS
RGYAS DANG DE YI SRAS, ,BYANG CHUB SEMS DPA'I TSOGS RNAMS KUN,
,RIGS BSDUS DKYIL 'KHOR 'KHOR DANG BCAS, ,GANG DAG CHO GA MA

TSANG BA, ,DE DAG BZOD PAR MDZAD DU GSOL, ,KUN DU ZHI DANG RGYAS
PA YI, ,YON BDAG CHED LA RAB MDZAD NAS, ,SANGS RGYAS YUL DU
GSHEGS NAS KYANG, ,SLAR YANG BYON PAR MDZAD DU GSOL, ,SA DANG CHU
DANG ME RLUNG GIS, ,JI SRID BSKAL PA 'JIG BAR RU, ,SANGS

RGYAS KUN GYI SKU GZUGS LA, ,DE SRID BCOM LDAN BSRUNG BAR MDZOD,
,THUGS BZANG YID LAS BYUNG BA YI, ,SLOB DPON SLOB MAR BCAS PA LA,
,BU DANG TSA BO BSRUNG MDZAD NAS, ,RAB GNAS DE BAS GSHEGS SU
GSOL, ,AOm BADZRA MU:, DE NAS DAM TSIG 'KHOR LO RANG LA BCUG NAS
RAB

GNAS KYI YE SHES SEMS DPA' BRTAN PAR BZHUGS SU GSOL BA NI, SLOB
DPON DANG YON BDAG GNYIS KAS GDAN KHRI LA 'JUS LA ME TOG GI
PHRENG BA DBUL TE, DE SRID ME DANG CHU DANG NI, ,RLUNG GI BSKAL
PAS 'JIG PAR DU, ,SEMS CAN KUN GYI DON GYI PHYIR, ,BCOM LDAN
KHYOD NI BZHUGS PAR

@37B MDZOD, ,CES BRJOD LA, ,PHYAG NA RDO RJE LA MCHOD PA DBUL
ZHING, ,SPRUL SKU BSRUNG BAR MDZAD DU GSOL, ,ZHES BRJOD DO, ,DE
NAS CHOS SKYONG GIS SRUNG MA'AM PHYOGS SKYONG NGAM, MA H'A K'A
LA'AM, YANG NA GANG YANG RUNG BA LA GTOR MA RGYA CHEN PO DBUL
ZHING, ,SEMS CAN KUN GYI DON GYI PHYIR, ,SKU GZUGS

BSRUNG BA'I LAS BCOL BAR BYA'O, ,'GRO BA SEMS CAN DON SLAD DU,
,BDE GSHEGS RNAMS NI BZHUGS BGYID PAR, ,BDAG DANG GZHAN GYI DON
GYI PHYIR, ,SPRUL SKU GZUGS BRNYAN MTHONG BAR MDZOD, ,CES BRJOD
DO, ,GZHAN YANG YUL PHYOGS DE NA GNAS PA'I GNOD SBYIN PHO MO LA
YANG

GTOR MA BTANG LA CHED CHER GTAD DO, ,GNAS BRTAN DANG KHYIM PA'I
GTZO BO RNAMS LA YANG SNYIGS MA LNGA'I DUS SU SPRUL PA'I SKU 'DI
YIN GYIS, KHYOD KYIS MA NYAMS PAR RUNGS SHIG CES BRJOD LA, SKU'AM
GLEGS BAM MAM MCHOD RTEN GANG YIN PA DE NA BZA' GSOL TE 'GRO BA
RNAMS LA BSTAN TO, ,

MTHONG BA TZAM GYIS BSKAL PA DPAG TU MED PA'I SGRIB PA MA LUS PAR
'BYUNG BAR 'GYUR RO, ,YON BDAG GANG YIN PA DES GLU GAR BYA ZHING
BKRA SHIS BRJOD LA SNGAGS KYIS BTAB PA'I ZHAL ZAS LHAG MA RNAMS
LA LONGS SPYOD DO, ,RAB GNAS DMAN PA MI SHIS PHYIR, ,RAB GNAS
BZANG PO 'DI BYAS PAS, ,

BYAS PA GANG DES 'GRO BA KUN, ,MTHONG BA TZAM GYIS SDIG BYANG
NAS, ,SPRUL PA'I SKU YI ZHAL MTHONG SHOG ,'PHAGS PA 'JAM DPAL GYI
MTSAN YANG DAG PAR BRJOD PA'I RAB TU GNAS PA'I CHO GA ZHES BYA
BA, SLOB DPON 'JAM DPAL BSHES GNYEN GYIS MDZAD PA RDZOGS SO,
,RGYA GAR GYI MKHAN PO

SU BADZRA DANG, ,BOD KYI LO TZ'A BA CHOS KYI SHES RAB KYIS BSGYUR
BA'O,,