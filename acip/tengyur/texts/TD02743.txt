@128A *, ,THUGS RJE
CHEN PO YE SHES SEMS DPA' LA PHYAG 'TSAL LO, ,RNAL 'BYOR DBANG

PHYUG BYAMS PA DANG, ,SNYING RJE DGA' BA BTANG SNYOMS LAS, ,BYUNG
BA'I BYANG CHUB SEMS KYI BDAG ,'JIG RTEN MGON PO LA PHYAG 'TSAL,
,DE ZHABS PADMO LA REG PAS, ,'JIG RTEN SDUG BSNGAL BSGRAL BA'I
PHYIR, ,JI BZHIN JI LTAR SGRUB PA'I THABS, ,MDOR BSDUS BDAG GIS

BSTAN PAR BYA, ,MKHA' LTAR DRI MED STONG NYID DBYINGS, ,DBANG
PO'I GZHU LTAR GSAL BA'I DNGOS, ,PADMO ZLA BA RGYAS LA GSUNGS
THUGS 'OD 'PHRO SGYU MA'I RNAM THAR SPRUL PA'I SKU, ,RAB MDZES
SKU NI GZI BRJID BRTAN MDZES 'BAR BA'I 'OD ZER DKAR 'KHRIGS PA,
,SKYIL KRUNG PHYED BRKYANG DUL

BA'I PHYAG G-YAS MCHOG SBYIN PADMO G-YON GYI PHYAG ,PADMO SDONG
MDZES DRI MED 'DAB RGYAS GZHON NU SGEG MO'I THUGS KAR 'DZIN,
,SHEL LTAR DRI MED AUTPAL SPYAN RING KUN NAS YID 'PHROG 'OD 'BAR
ZHAL, ,BRTAN PO DKAR GSAL ZLA RGYAS STONG LHAG RAL PA'I COD PAN
THUB PA'I GDAN,,

'BAR BA'I RIN CHEN DRI MED SNA TSOGS SHIN TU 'OD SBYANGS LEGS
SPRAS MDZES, ,MKHA' LA NYI LTAR LHAM ME LHANG NGE NAM MKHA'I
MTHA' GTUGS 'OD 'GYED PA, ,DPE BYANG MTSAN RDZOGS GCIG PU SKYOB
PA SKYABS KYI DAM PA BLA MED NI, ,SHIN TU RTOGS DKA' DE NYID
BZHIR GYUR SNYING GI

@128B PAD 'DAB HR'I:YIG GIS, ,GANG BA'I PHYOGS RNAMS DE BZHIN DE
GZUGS AOm DANG A'A:DANG HR'I:H'Um BSAM, ,DKAR SOGS KHA DOG NGAG
GI PHRENG BA YID NI YE SHES YIG 'BRU'I DNGOS, ,BRTZE BA'I RLUNG
BSKYOD YE SHES MI 'BAR 'GRO BA'I SDIG TSOGS BUD SHING BSREG ,ZHI
BA'I DANG LA

GNYIS MED MI DMIGS MKHA' LTAR SPROS BRAL RO GCIG RO, ,BDE CHEN
'BYUNG GNAS YE SHES DRI MED MNYAM GZHAG CHEN POR BSGOM PAR BYA,
,DE RJES MCHOD SOGS DAG PA'I YAN LAG CHO GA JI BZHIN YE SHES SEMS
DPA' LEGS BCUG STE, ,RNAM GSUM 'KHOR BA DKAR DMAR SNGO TSUL

GO RIMS JI BZHIN SKU GSUNG THUGS, ,MTHO RIS SA STENG NGAN 'GRO'I
SAR GNAS SKYE DGU'I SNYING RAB SIM BYED PAS, ,BRTAN G-YO'I MTSAN
NYID DAM PA'I ZHAL BZHIN MKHAS PAS RAB TU SHES PAR BYA, ,THUGS
RJE CHEN PO YE SHES SEMS DPA'I SGRUB THABS RDZOGS SO,, ,,

