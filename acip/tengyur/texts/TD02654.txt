@308A #, ,BCOM LDAN 'DAS MI
BSKYOD PA LA PHYAG 'TSAL LO, ,SGRUB PO DAM TSIG LDAN PA YIS,
,DGON PA'AM GRONG MTHA' LA SOGS PAR, ,KHRUS BYAS GTZANG MAR YONGS

BYAS TE, ,BDE BA'I STAN LA 'DUG BYAS NAS, ,RANG LHAR GSAL BA'I
THUGS KA RU, ,PADMA ZLA BA'I STENG DU H'Um, ,DE LAS 'OD ZER
'PHROS PA YIS, ,BLA MA DANG NI MI BSKYOD PA, ,SPYAN DRANGS MDUN
DU BZHUGS PA LAS, ,BDUN PO RNAM PAR DAG PA BYA, ,TSAD MED BZHI
DANG LDAN PAR NI, ,CHOS RNAMS

THAMS CAD DNGOS MED PAR, ,SEMS KYIS BSGOM PAR BYA BA YIN, ,AA LAS
ZLA BA'I DKYIL 'KHOR BSGOM, ,RANG RIG SA BON DE DBUS SU, ,BSAMS
NAS DAM TSIG PHYAG RGYA BCA', ,DE NAS RANG GI SA BON DANG, ,PHYAG
MTSAN PHYAG RGYAS DE BYIN BRLAB, ,DE RNAMS GYUR PA MI 'KHRUGS PA,
,ZHAL

GCIG PHYAG GNYIS SKU MDOG SNGO, ,G-YON PA PAD GZHAG RDO RJE DANG,
,G-YAS PA SA GNON TSUL CAN BSGOM, ,LTAG 'OG RIM PA JI BZHIN DU,
,SANGS RGYAS RNAMS KYIS DBANG BSKUR RO, ,RANG NYID RANG LHAR
BSGOMS NAS NI, ,MI 'KHRUGS MDUN NAM SPYI BOR BSGOM, ,RANG LUS MI
'KHRUGS

BSGOMS LA BSTIM, ,THUGS KAR PAD ZLA H'Um LAS NI, ,DBUS SU MI
'KHRUGS PA NYID BSGOM, ,PHYOGS BZHIR SANGS RGYAS BZHI BSGOM BYA,
,MCHOD DANG BSTOD DANG BZLAS PA DANG, ,GNYIS SU MCHOD BSTOD GTOR
MA SBYIN, ,DE LTAR THUN BZHI'I RIM PA NI, ,BSNYEN PA SNGON DU
SONG BA YIS, ,GANG

'DOD PA YI DON DU NI, ,SGRUB PA LAS LA SBYAR BAR BYA, ,BCOM LDAN
'DAS MI 'KHRUGS PA'I SGRUB THABS DPAL MAR ME MDZAD YE SHES KYIS
MDZAD PA RDZOGS SO,, ,,RGYA GAR GYI MKHAN PO DE NYID DANG, BOD
KYI LO TZ'A BA DGE SLONG TSUL KHRIMS RGYAL BAS BSGYUR BA'O,, ,,

