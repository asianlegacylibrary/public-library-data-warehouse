@353B `[?], ,SDEB SBYOR MNYAM PA'I BRiTTA YI GE NYER GCIG PA RAB
BYED LDAN LAS GZHUNG GIS DNGOS SU MA ZIN PA, NGO MTSAR RTOGS BYED
KYI DGONGS PAS BGRANGS PA'I SPYIR GYI RNAM GRANGS SA YA GNYIS
DANG DGU KHRI BDUN STONG CHIG BRGYA NGA GNYIS MCHIS PA'I NANG
GSES 'BUM PHRAG LNGA DANG BZHI KHRI DRUG STONG DGU BRGYA GO BDUN
PA NA YOD PA'I PR'AST'A RAS BCINGS PA'O,,

*, ,SAmGHA: SHUBH'A MI TA HE TU NOTP'A D'A SHA YASARBA P'URnAm
KALPA DRU MO, ,DZNY'A NA SHTZA K'A RU nA PALLA BO TPHU LLAm HI TA
SOO KHYA BEE P'A KYA MMANYDZA R'I,

#, ,DGE TSOGS DPAG TU MED PA'I RGYUS BSKYED BSAMS KUN RDZOGS PA'I
DPAG BSAM SHING, ,MKHYEN DANG BRTZE BA'I YAL 'DAB RAB RGYAS PHAN
BDE'I SNYE MA G-YUR DU ZA, ,

@354A *, ,SARBA SYA LO KARA TH'A DHI MUKT'A N'Am PA RI P'U RA nO
NNAm SAm BUDDHA T'A, ,MANT'A RA BARshA PRA WE SHA Y'A DYA TRAm KU
SU MA: SHUBHAm SHRE Y'A MMANGGA LAm, ,

*, ,'JIG RTEN KUN GYI MOS PA'I SHING RTA PHYUR BUR 'GENGS PA'I
RDZOGS SANGS RGYAS, ,DENG 'DIR DGE LEGS SHIS PA'I ME TOG MAND'A
RA BA CHAR DU BSNYIL,1 ,

@354B MING TSIG YI GE TSOGS PA'I RJOD BYED LUNG GI LHUNG LHUNG
SGRA SNYAN 'BYIN, ,BRJOD PAR BYA BA DON BZANG GSER GYI BYE MA
'DREN CING KHAMS GSUM GYI, ,'GRO BA'I NYON MONGS DRI MA SBYONG
BYED BSIL BA DAM PA'I ZLA GZUGS KYANG, ,

GSAL BAR SNANG BA'I CHOS KYI RGYUN GSUM BYANG CHUB LANG TSO BRTAS
PA'I BCUD, 2 ,THUB PA'I MGRIN LAS BAB PA'I BDUD RTZIS RTOGS PA'I
LUS STOBS MCHOG TU RGYAS, ,BSLAB GSUM GSER GYI DRA BAS GDONG
MDZES CHOS KUN RNAM

'BYED MCHE BA RNO, ,MTHA' MED 'GRO BA SRID LAS GDON PA'I G-YAR
DAM KHUR NI KHYER BA PO, ,RIG DANG ZHABS LDAN 'PHAGS PA'I DGE
'DUN SA SRUNG PHRENG BA BYANG CHUB GROGS, 3 ,SNA TSOGS LAS KYI
LAG PAS MA BDAR MKHYEN PA'I

DKYIL 'KHOR RNAM PAR GSAL, ,GZHAN GYI 'BANGS SU BSKOS PA MIN PAR
THUGS RJE'I GZIGS PA 'GRO LA 'JUG ,BCU DRUG LANG TSO DAR LA BAB
KYANG RGYAL BA MA LUS SKYED PA'I YAB, ,'JAM PA'I DBYANGS NYID
SKYE BAR

DGE BA'I BSHES SU GSOL BA'I THAL MO SBYAR,4 ,BEEd'URYA YI RGYUD
MNGAS SNYAN PAR 'KHRUL BA'I SGRA DANG BSRES PA'I GSUNG, ,YAN LAG
DRUG CU RDZOGS PA'I GDANGS LAS SHES BYA THAMS CAD SNYAN PA'I
GLUR, ,'DREN PA DE YIS SKYE

@355A *, ,'PHAGS SNYING GI BRTAN PA 'PHROG PA'I MTSO BYUNG MA,
,MGRIN PA PADMA'I RDZING DU 'JUG PHYIR SNYAN PA'I TSIG GI MCHOD
SPRIN SPRO,5 ,RING NAS THUB PA'I BSTAN LA PHAN PA'I SMON LAM PHO
NYAS BOS

PA'I MGRON, ,MI BDAG CHEN PO RIGS MCHOG S'A LA'I RKANG 'THUNG
PHRENG BAR BCAS PA YIS, ,SNYING STOBS BLA NAS BLA MAR 'PHAGS PAS
BDE GSHEGS BKA' YI DGONGS 'GREL CHE, ,GANGS CAN BRDA RU 'GYUR RO

'TSAL RNAMS MI ZAD MA MO NYID DU BSKRUN,6 ,AE MA SNYING STOBS
LDAN PA'I SNYING STOBS MCHOG GI RTZOM PA 'DI 'DRA SNGON, ,MIG GI
DBANG POS LONGS SU MA SPYAD DE BZHIN RNA LUNG YANGS PO NA, ,LHUNG
BA MED

PA DE NI CI ZHES PHYOGS KYI DGA' MA KHENGS LDAN DAG ,PHAN TSUN
'DRI DANG LAN LDON MCHID KYI RNGA NI LHANG LHANG BRDUNG BA
BZHIN,7 ,TSUL 'DI BSGRUB LA ZHING DANG DMIGS PA SBYOR BA RNAM PAR
DAG PA LAS, ,BYUNG BA'I

RNAM DKAR DGE BA GANG DE GAL TE GZUGS SU 'GYUR SRID NA, ,LAM GSUM
KHONGS SU MI CHUD DOGS PAS 'JIG RTEN KUN GYI BYED PA POS, ,MI
MJED CES SU GRAGS PA'I SNOD 'DI CHED DU YANGS PAR SPRUL

@355B LAM SNYAM,8 ,DE LTA NA YANG BYANG CHUB MCHOG GI SA BON
BSGYUR MIN DE SRID DU, ,GNAS SKABS MTHO RIS 'BRAS BU ZHIG GAM
SDIG PAS KYANG NI MTHAR GTUGS BYED, ,DES NA 'KHOR GSUM DMIGS PA'I
DUG MED RAB TU ZHI BA'I DBYINGS

NYID DU, ,RMI LAM SGYU MA'I RTZE 'JO LA ROL MNYAM PAR 'JOG PA'I
BSNGO BA BGYI,9 ,NAM MKHA'I MTHAS GTUGS PHYOGS DANG PHYOGS BRAL
DANG, ,STENG 'OG DAG NA RGYA MTSO'I RDUL SNYED KYI, ,ZHING KHAMS
RNAMS SU BYON DANG

'BYON 'GYUR DANG, ,DA LTAR 'TSO ZHING GZHES PA'I CHOS RNGA CHE,10
,DE DAG RE RE LA YANG GDUNG 'TSOB KYI, ,RGYAL BA'I SRAS DANG SLOB
MA BYE BA PHRAG ,BGRANG LAS 'DAS PA'I 'KHOR GYIS BSKOR BA DAG
,SMON LAM DON YOD BYED

PA'I DBANG POR BLTA,11 ,GSANG GSUM MI ZAD RGYAN GYI 'KHOR LO'I
MDZOD, ,BRNYES PA GANG GI YON TAN PHYOGS RE'I 'PHRIN, ,YID KYI
NGOS SU GSAL BAR BRIS NAS NI, ,GRANGS MED LUS RAB BTUD PA'I PHYAG
BGYI'O,12 ,

BLO YI BANG MDZOD PHYE BA LAS BLANGS PA'I, ,NYE BAR SPYOD PA
RNAMS DANG RIN CHEN BDUN, ,'DOD YON MA TSANG MED PA'I STONG GZUGS
SPRIN, ,MCHOD 'OS KUN GYI SPYAN LAM 'BYUNG GYUR CIG 13 ,CHAGS
SDANG RMONGS PA'I DGRA YIS

@356A *, ,RAB BDAS PAS, ,BSLAB GSUM BCAS PA'I DBANG GI RGYAL PO
DAG ,NYES LTUNG 'DAM GYI NANG DU BSKYUR BA'I DRI, ,GNYEN PO STOBS
BZHIS BSHAGS PA'I CHAB KYIS 'KHRUD,14 ,

'PHAGS BZHI SO SKYES BSAGS PA DGE BA'I MTSO, ,PHAN DANG BDE BA'I
RLABS PHRENG G-YO BA DER, ,PHRAG DOG RDUL GYI 'TSUB MA MI 'THOR
BAR, ,YI RANG 'DZUM PA'I ZLA 'OD DKAR POS BRAN,15 ,'GRO

'DUL KHA LO SGYUR BA KHYED RNAMS LA, ,SKYO ZHING DUB PA'I NONGS
PA MI MNGA' YANG, ,'JIG RTEN MTHUN PAR BTANG SNYOMS MI BZHUGS
PAR, ,ZAB DANG RGYA CHE'I CHOS 'KHOR BSKOR BAR BSKUL,16 ,SNA

TSOGS SPROS PA'I GZHA' RIS MYA NGAN LAS, ,BRGAL BA'I DGON PAR
GZHOL BAR MI MDZAD PAR, ,SNGON GYI SMON LAM LA DGONGS BSKAL BA
NI, ,GRANGS MED SRID DU BZHUGS PAR GSOL BA 'DEBS,17 ,

DE LTAR BGYIS PA'I LEGS BYAS DE YIS BDAG ,SEMS CAN MOS PA'I MKHA'
LA BGROD MKHAS PA'I, ,KUN MKHYEN CHOS KYI NYI MA MNGON GYUR NAS,
,'JIG RTEN DGE BA'I SNANG BAS 'GENGS PAR SHOG,18 ,

@356B DE 'DRA'I BYANG CHUB 'DOD PA'I KO KI LAS, ,GZHI LAM 'BRAS
BU'I DGE LEGS YID GCUGS GROGS, ,'GUGS PA'I CHED DU SNYAN PA'I
MING BZUNG NAS, ,BSNGO SMON TSIG GI RGYANG GLUS 'BOD LA DGONGS,19
,DE BZHIN GSHEGS PA RNAMS DANG BYANG CHUB SEMS, ,RKYEN GCIG

RTOGS DANG NYAN THOS SO SKYE YIS, ,DUS GSUM RJES SU 'BREL PAR SGO
GSUM GYIS, ,LEGS PAR SPYAD PA'I DGE TSOGS GANG YIN DANG,20 ,CHOS
TSUL 'DI YI CHED DU GTONG BA'I PHYAG ,'DOD LDAN YONGS KYI DPAG
BSAM MA BRKYANG BA LAS, ,MKHO DGU MA TSANG MED PA'I MCHOD SBYIN
DANG, ,

SGO GSUM THANG RER 'BAD PA'I DGE BAR BCAS,21 ,DENG 'DIR GCIG TU
BSDAMS PA'I GANGS KYI RI, ,'KHOR GSUM DMIGS PA MED PA'I 'OD PO
CHES, ,ZHI BSIL DAM PA'I RGYUN DU BSGYUR BA'I KLUNG, ,BYANG CHUB
MCHOG GI RGYA MTSOR RO GCIG SHOG 22 ,DE YI RTEN 'BREL SNANG BA MA

'GAGS GDANGS, ,NGO MTSAR SGYU MA'I MCHOD SPRIN BDAG CAG GI ,SMON
LAM 'GRUB PA'I BDEN DBANG MCHOD PA'I 'OS, ,BZHUGS SO 'TSAL GYI
SPYAN LAM 'BYUNG GYUR CIG 23 ,GANG ZHIG THOS NA SDUG BSNGAL RGYUR
BCAS LAS, ,SKYOB CING MCHOG GI GO 'PHANG SBYIN PA'I CHOS, ,PHAN

BDE'I GZI BYIN 'JIG RTEN GSUM GYI BLAR, ,RAB TU 'BAR ZHING YUN DU
BRTAN GYUR CIG 24 ,YONGS RDZOGS BSTAN PA'I DGONGS DON MA NOR
GTAM, ,SMRA BA'I BLO DANG NGAG GI BANG MDZOD DE, ,'JAM DPAL GZHON
NUS BYIN PA SA SKYA BA'I, ,BSTAN PA THUB PAS BSNGAGS PA RGYAL
GYUR CIG 25,

THAMS CAD MKHYEN PA'I GSUNG GI TAMBU RAS, ,BSTAN LA MKHAS PA'I
BYA BA BGYIS MTHA' RU, ,'TSANG RGYA 'GYUR BA'I LUNG BSTAN KUN
DGA' BZANG, ,DE YI LUGS MCHOG KUN DU DAR GYUR CIG 26 ,DPAL LDAN
RGYAL BA'I PHRIN LAS RGYA MTSO LAS, ,RNAM PAR 'PHRUL BA'I SMRA
MCHOG NYIN MO'I

MGON; ,YONGS RDZOGS CHOS KYI RGYAL SRID SKYONG BA'I SLAD, ,ZHABS
PAD RDO RJE'I KHRI LA BRTAN GYUR CIG 27 ,SO SO THAR PA 'DUL BA'I
GZHUNG BZHIN BCA', ,BYANG SEMS BSLAB PA MDO SDE'I LUGS SU BSHAD,
,GSANG SNGAGS RGYUD SDE ZAB MO'I DON BZHIN GDAMS, ,'CHAD MKHAS

@357A *, ,MANG POS BSTAN PA SKYONG GYUR CIG 28 ,SGRA TSAD RIG
PA'I MDA' GZHU'I 'KHRUL 'KHOR GYIS, ,SMRA NGAN BDEN PA BRAL BA'I
PHYOGS KUN LAS, ,RNAM RGYAL GRAGS PA'I S'I TA 'PHROG BYED PA'I,
,RTZOD MKHAS MANG PO'I LOG RTOGS CHOM GYUR CIG 29 ,SDE SNOD GSUM
GYIS

BRJOD PAR BYA BA'I DON, ,BCAD LHUG SPEL MA'I RJOD BYED ME NA KAS,
,SGRA DON RGYAN GYI GLING BU 'BUM BSGYUR BA'I, ,RTZOM MKHAS MANG
PO'I BSTAN PA GSAL GYUR CIG 30 ,BSTAN PA'I RTZA LAG DGE 'DUN 'DUS
PA'I SDES, ,BSHAD DANG SGRUB PAS SA STENG YOM YOM DU, ,BGYID PA
DE LA SKRAG

NAS ME TOG GZHU, ,STONG PA'I BRDZU LA ZHUGS SNYAM BYED GYUR CIG
31 ,THUB CHEN RANG GI LUNG RTOGS DAM PA'I CHOS, ,DAR ZHING RGYAS
PA'I GNAS SU RAB BSNGAGS PA, ,BOD CHEN SDE BZHI DGE BCU'I 'BYOR
PA CAN, ,SA PHYOGS 'DIS MTSON YANGS PA'I RGYAL KHAMS SU,32 ,BSTAN
LA DGA'

BA'I LHA RNAMS NAM MKHA' LA, ,DUS SU LHAGS NAS SPRIN GYI 'THOR
YAB BZUNG, ,SVA STI DBYANGS SU LEN CING CHU GTZANG GI, ,AANDHA
RNYIL GYI SIL MA 'BEBS GYUR CIG 33 ,DE TSE GSER LDAN DGA' MA RANG
GI LUS, ,SNGO BSANGS MDZES PA'I ME TOG RGYAN DANG BCAS, ,RTZA
LDUM LO 'DAB MYU GU

'BRAS BU'I TSOGS, ,SMIN PA'I DGA' STON CI YANG NGOM GYUR CIG 34
,YANGS PA'I 'JIG RTEN KHAMS KYI LUS CAN RNAMS, ,KUN 'BYUNG LAS
KYI SPRUL PA SGYU MA'I LUS, ,NYAMS DANG DUS MIN 'JIG BYED NAD KYI
RIGS, ,MUN NAD SGRON ME BTEG BZHIN YAL GYUR CIG 35 ,ZAG BCAS

SDUG BSNGAL NYID DU BSTAN PA'I 'PHRIN, ,LO ZLA ZHAG DUS RUNG BA
MIN PA'I SKEG ,SRI DANG GZHAN GYI BYAD KHA SBOD GTOD DAG ,'BRAS
BU 'BYIN PA'I NUS PA BRAL GYUR CIG 36 ,LAS DANG SMON LAM LOG PA'I
CHU KLUNG GIS, ,DBANG MED BDAS TE LEGS PA'I GEGS BYED CING, ,NYES
PAR SBYOR

BA'I GDON BGEGS 'BYUNG PO RNAMS, ,BYAMS PA CHEN POS 'KHYUD BZHIN
GNAS GYUR CIG 37 ,KHROS PAS GTZUBS PA'I MIG BSGYUR SMIN MA 'KHYOG
,KHRAG GIS BSGOS PA'I MTSON CHAR 'BEBS PA YIS, ,PHAN TSUN GCOD
DANG 'BIGS PA'I MI SRUN TSOGS, ,SEMS RGYUD SNYING RJE BAS

@357B KYANG MNYEN GYUR CIG 38 ,BKRES PA'I NYEN PAS LUS STOBS CHES
DMAN ZHING, ,BZA' BTUNG MING NAS 'DZER BA'I SKAD KYIS SMON, ,RDUL
GYIS G-YOGS PA'I SKRA SPU GZINGS BYED PA'I, ,BKRES PHONGS BSKAL
BA MING YANG MI GNAS SHOG 39 ,PHAN TSUN BRKU DANG 'PHROG SOGS LUS
MED

NI; ,LAG PA'I BRDZU LA ZHUGS 'DRA'I LOG 'TSO DAG ,YONGS SU SPANGS
NAS RANG RANG LONGS SPYOD KYIS, ,CHOG SHES MI ZAD GTER LA SPYOD
GYUR CIG 40 ,MDZA' BAR GYUR BA'I 'GRO BA PHAN TSUN DAG ,MTHONG NA
BYAMS PA CHEN POS SBREL BA'I 'DZUM, ,SO PHRENG DKAR BA'I 'OD ZER
SNGON 'GRO

MAS; ,MDUN NAS BSU BA BYED BZHIN GNAS GYUR CIG 41 ,'CHI BA MED
PA'I TSE DANG BSOD NAMS STOBS, ,CHOS MTHUN 'BYOR BA RNAMS NI
GANGGA'I RGYUN, ,DKAR PHYOGS ZLA BA NYIN MOR BYED PA'I 'OD,
,DBYAR GYI CHU GTER RNAMS SU 'GRAN PAR SHOG 42 ,RGYAL BA GNYIS
PA'I CHOS KYI RGYAL SRID

LA; ,MGRIN PA'I BKRA SHIS CHOS DUNG 'KHYIL PA LAS, ,'CHAD RTZOD
RTZOM PA'I SGRA DBYANGS LDIR DE YI, ,BZHED PA'I DON KUN LHUN GYIS
GRUB GYUR CIG 43 ,BSTAN PA DAM PA'I LHA GNAS SNYING GI STOBS,
,RMAD BYUNG PHRAG PAR 'DEGS PA'I SA 'DZIN DES, ,TSE RABS DU MA'I
RING NAS

SMON PA'I GNAS, ,THAMS CAD MKHYEN PA'I SA LA REG GYUR CIG 44 ,LAS
DBANG GSER GYI 'KHOR LO SNGON 'GRO MAS, ,YANGS PA'I CHAB SRID RI
GLING RGYA MTSOR BCAS, ,RANG DBANG BYED PA'I PHO NYA DANG PO'I
'PHRIN, ,BLA MA CHE ZHES PHYOGS KYI BU MOS SMRA,45 ,KUN DGA'I
DPAL STER LUNG DANG

RTOGS PA'I BSTAN, ,BLA NA 'DEGS PA'I PHRIN LAS RGYA MTSO'I GOS,
,YONGS SU KHYAB PA'I SDE BZHI LDAN PA GANG, ,'GRO BA'I BSOD NAMS
KHRI 'PHANG BRTAN GYUR CIG 46 ,GANG GI BGROD BYED ZUNG GI CHU LAS
SKYES, ,RAB DMAR DBANG GI RDUL PHRENG SKYUGS PA DE, ,KHENGS LDAN
PHYOGS KYI

SA 'DZIN BYE BA'I GTZUG ,KUN LAS RNAM PAR RGYAL BAR BRTAN GYUR
CIG 47 ,'PHEL ZHING RGYAS PAR GYUR CIG 'CHI MED TSE, ,RGUD PA MED
PA'I CHAB SRID MNGA' THANG DPAL, ,RNAM PAR GNON DU MED PA'I 'KHOR
DANG STOBS, ,NUB PA MED PAR GRAGS PA'I YI GE RNAMS,48 ,RIGS DANG
STOBS

@358A *, ,DANG DPUNG TSOGS 'BYOR PA YIS, ,KHENGS PAS DREGS PA
RNAMS KYANG RANG DBANG DU, ,RTZE GCIG 'DUN PA'I DMAR MDANGS MKHUR
TSOS PA, ,'PHOS PA'I MDZES PA CI YANG 'BYUNG GYUR CIG 49 ,CHOS
DANG SRID KYI PHRIN LAS NAM MKHA'I MTHA', ,RTOGS PHYIR RING DU SO

SNYAM BGYID PA DER, ,GEGS BYED MI DANG MI MIN GNOD PA RNAMS, ,NAM
YANG 'JUG PA'I GO SKABS MA GYUR CIG 50 ,TSUL GNAS THOS BSAM BSGOM
PA'I 'KHOR LO YIS, ,LUNG DANG RTOGS PA'I RGYAL SRID CHEN PO LA,
,DBANG MDZAD CHOS KYI RGYAL PO MNGON GYUR NAS, ,SA GSUM BSTAN

PA'I RGYAL RNGA BRDUNG BAR SHOG 51 ,DE LTA'I BYANG CHUB SGRUB PA
LA SDANG BA'I, ,SDIG PAS SNYING NAS BZUNG 'DRA'I GDUG CAN RNAMS,
,SKAD CIG GSON DU RUNG NA SRUNG MA'I TSOGS, ,DKAR PHYOGS DGA'
BA'I RU MTSON CI STE SGRENG,52 ,LUGS BRGYA DPYOD PA'I BLO GROS BA
KU LA, ,'JAM DPAL BYIN

RLABS SGEG MO'I 'GRAM CHANG GIS, ,PHYE BA GANG DE'I SKU TSE LAS
DBANG DANG, ,YON TAN RGYA MTSO'I DPAL LA SPYOD GYUR CIG ,LUS CAN
YONGS KYI BSOD NAMS KHANG PA RU, ,BDE SKYID MGRON DU KHUGS PA'I
'CHI MED MGON, ,BSTAN SRID LHA YI GZHAL MED YANGS PO NA, ,MKHYEN
PA'I MIG

STONG 'DZUM PAR MA GYUR CIG 54 ,SA SPYOD MCHOG GI BSOD NAMS G-YAB
MO YIS, ,BOS BZHIN BYON PA'I CHOS BLON CHEN PO RNAMS, ,DGE BA BCU
DANG MTHUN PA'I BKA' KHRIMS KYIS, ,KHAMS GSUM 'GRO BA BDE LA DGOD
GYUR CIG 55 ,CHOS SBYIN 'DI YI LAS BYED MGO 'DREN DU, ,'OS PA'I

YI GE DAM PA GANG GI GTZUG ,BAB PA DE YANG SKYE NAS SKYE BA RU,
,RGYAL BA'I GSUNG RAB KUN LA DBANG 'BYOR SHOG 56 ,RTAGS GSUM
SNGON RJES 'JUG DANG BYA BYED LAS, ,DUS GSUM RNAM DBYE 'BYED PA'I
BLO GROS KYIS, ,BRDA DAG BYED PA RNAMS NI BYANG CHUB PAR, ,MCHOG
GI BSTAN LA BYA BA BYED

GYUR CIG 57 ,BZO GNAS SBYANGS PA'I MTHAR SON SKU GZUGS DANG, ,YI
GE'I RIG BYED 'DRI 'DON RKO BA SOGS, ,SGO GSUM LAS KYI 'BREL
THOGS THAMS CAD KYANG, ,TSOGS GNYIS RDZOGS PA'I 'BRAS BU MNGON
GYUR CIG 58 ,BDAG KYANG BYANG CHUB BAR GYI SKYE BA'I PHRENG,
,RNAM GSUM

@358B TSUL KHRIMS DAG CING LUNG RIGS DANG, ,GDAMS PA MI ZAD RIN
CHEN MDZOD BZUNG NAS, ,BSTAN DANG 'GRO BA'I DON CHEN BYED GYUR
CIG 59 ,YONGS RDZOGS BSTAN PA'I GLEGS BAM PHRENG BA DAG ,GANG DU
BZHUGS DANG GANG GIS SPYAN 'DREN MDZAD, ,NYAN DANG KLOG DANG
MCHOD SBYIN BYED PA DER, ,THOG

MTHA' BAR DU DGE BA'I BDEN PAS SKYONG,60 ,MDOR NA SPYI DANG BYE
BRAG 'GRO BA YI, ,MTSAN NAS SMOS DGU THAMS CAD MTHONG BA'I CHOS,
,PHYI MAR BCAS LA MI BSLU NGES PA'I SKYABS, ,DKON MCHOG GSUM DANG
BRAL BAR MA GYUR CIG 61 ,MNGON PAR MTHO DANG NGES LEGS BSGRUB
PA'I RTEN, ,

DAL BRGYAD 'BYOR PA BCU DANG MI 'BRAL ZHING, ,GANG DE 'JIG PA'I
CHOS SU SHES NAS NI, ,DGE BA'I SNYING PO CAN DU BYED GYUR CIG 61
,SRID PAR 'CHING BA'I 'KHYUD PO KHYOD NYID CES, ,BDAG DON ZHEN LA
RNAM PA BRGYAS SMAD CING, ,GZHAN DON BYANG CHUB MCHOG TU SMON PA
DANG, ,'JUG PA'I

BSAM PA RNAM PAR DAG GYUR CIG 63 ,NYAM THAG DBUL BA'I TSOR BA
DBUGS 'BYIN SLAD, ,GTONG PHOD PHYAG GI DPAG BSAM BRKYANG BA LAS,
,LAN DANG RNAM SMIN RE BA'I 'DOGS THAG GIS, ,BCING BA MED PA'I
SPYIN PA MTHAR PHYIN SHOG 64 ,SRID PA'I 'DUN PAS DBEN PA GZHAN
DON DU, ,

BYANG CHUB 'DOD PA'I MKHUR TSOS 'DZUM BSU BA'I, ,BAG YOD SDOM
PA'I K'A SHI MDZES DGA' MAR, ,RNAM GSUM TSUL KHRIMS RGYAN GYIS
BKLUB PAR SHOG 65 ,THOS BSAM BSGOM PA'I DKA' THUB GDUNG BA DANG,
,GSHE DANG BRDEG SOGS GZHAN GYIS GTZES PA RNAMS, ,CHU LA BRIS
PA'I

RI MO JI BZHIN DU, ,MA RMAS BZOD PA'I G-YAR DAM BRTAN PAR SHOG 66
,BSREG ZA RAB TU 'BAR BA BUD SHING GIS, ,TSIM PA MED LTAR RGYAL
SRIS SPYOD PA'I KHUR, ,JI TZAM LCI LA PHYIR ZHING SPRO BA YIS,
,DE LA 'JUG PA'I BRTZON 'GRUS RTZOM PAR SHOG 67 ,'GRO LA SNYING
RJE SHIN TU MNYEN LDAN

GYIS; ,LAN BRGYAR DKRIS NAS BDAG GI BDE DGE DANG, ,GZHAN GYI SDUG
BSNGAL MNYAM DANG BRJE SEMS KYIS, ,RANG NYID GCES PA'I MGO BO
GNON PAR SHOG 68 ,MTSAN RTOG TSOR MA MED PA'I ZHIG GNAS DANG,
,GNAS LUGS BRJOD BRAL RTOGS PA'I LHAG MTHONG DAG ,YA BRAL MED
PA'I

@359A *, ,RTZE GCIG RNAL 'BYOR GYIS, ,BDAG TU 'DZIN PAR DRUNG NAS
'BYIN PAR SHOG 69 ,SNA TSOGS THABS LA MKHAS PA'I DPUNG TSOGS
KYIS, ,CHOS KUN BDAG MED RNAM PAR 'BYED PA'I MTSON, ,GDENGS PA
TZAM GYIS NYON MONGS DGRA BO CHE, ,GZHOM PA'I SHES RAB PHA ROL
PHYIN

PAR SHOG 70 ,PHONGS PHONGS DBUGS RAB 'BYIN PA LAG PA'I MTHIL,
,DMAR DMAR BA RTZE BA'I TSON GYIS BYUGS 'DRA LAS, ,LHUG LHUG
STZAL BA'I ZANG ZHING SBYIN PA YIS, ,MANG MANG SKYE BO 'KHOR DU
SDUD PAR SHOG 71 ,DE MTHONG DGA' BA'I 'DZUM DKAR YID 'ONG MAS,
,BLTAS TE CHOS DANG

THAR PA'I PHAN YON DAG ,MCHID DU SNYAN PAR SMRA BAS THAMS CAD
KYANG, ,DGE BA'I PHYOGS SU SPRO BA BSKYED PAR SHOG 72 ,ZHUM LA
GZENGS BSTOD RGOD LA SKYO BA BSKYED, ,RMUGS PA NGO MTSAR GTAM
GYIS BRID BYAS NAS, ,DON SPYOD PA YIS RANG RANG MOS PA DANG,
,'TSAM PA'I CHOS LA LEGS

PAR SBYAR BAR SHOG 73 ,LAM LA ZHUGS PA'I GANG ZHAG DGE BA'I BLO,
,BRTAN LDAN BYA BA'I CHED DU RANG NYID KYANG, ,SBYIN SOGS BRTZON
PA'I DON MTHUN BYA BA YIS, ,SEMS CAN YONGS SU SMIN PAR BYED PAR
SHOG 74 ,BSKAL PA GRANGS MED GSUM GYI TSOGS ZUNG GI, ,RGYA MTSO
BSRUBS PA'I SNYING

PO SA LAM DANG, ,'BRAS BU'I YON TAN CHA RDZOGS RGYU SKAR BDAG
,MDA' LNGA'I MUN PA KUN LAS RGYAL BAR SHOG 75 ,SGRIB GNYIS ZAD
PA'I 'KHOR TSOGS GRANGS MED DBUS, ,SKU GNYIS ZUNG 'JUG LONGS
SPYOD RDZOGS PA'I DPAL, ,BDEN GNYIS ZUNG 'JUG 'DOMS PA'I CHOS
RNGA CHE,,

DON GNYIS MTHA' RU PHYIN PA MNGON GYUR CIG 76 ,ZLA BA GCIG LAS JI
SNYED CHU YI SNOD, ,DE SNYED GZUGS SU 'GOG MED STON BZHIN DU,
,GANG DE NYID LAS MCHOG GI SPRUL PA'I SKU, ,'BAD MED 'JIG RTEN
KUN DU SNANG BYED SHOG 77 ,GSANG GSUM YON TAN MI ZAD YID BZHIN
GYI,,

NOR BU BUM PA BZANG DANG DPAG BSAM LTAR, ,MCHOG DMAN PAR MA'I
GDUL BYA JI SNYED KYI, ,RE BA'I SHING RTA KUN NAS 'GENGS PAR SHOG
78 ,'JIG RTEN GSUM NA MI BSLU NGES PA'I SKYABS, ,DKON MCHOG GSUM
'DRA MI SRID GTAM GYI RNGA, ,BDEN MTHA' GSAL BAS LHANG LHANG
BRDUNG DE

@359B YIS; ,BDAG GI SMON LAM SNYING POS LCI GYUR CIG 79 ,BDAG CAG
MOS PA'I KHANG BZANGS YANGS PAR DAD PA'I SPOS CHUS KUN NAS BRAN
PA'I GNAS 'DI RU, ,DKAR PHYOGS LHA RNAMS RIN CHEN GDUGS DANG
RGYAL MTSAN THOGS NAS ME TOG SIL MAS MCHOD PA'I DBUS, ,RGYAL BA
SRAS

DANG BCAS PA MGRIN BSGRIGS SVA STI DZA YA SNYAN PA'I GLING BU
'BUM BSGYUR NAS, ,BSTAN PA DRI MED YUN DU GNAS SHING 'JIG RTEN
BDE BA'I SHIS PA KUN GYIS SKYONG GYUR CIG 80 ,DGA' LDAN LHA YI
GZHAL MED NAS 'PHOS 'DZAM BU'I GLING 'DI DAM PA'I SNYING POS LCI
BA'I GLAD, ,LHUMS SU ZHUGS

DANG PADMA LTAR 'KHRUNGS GZHON NU ROL RTZED MDZAD DANG BTZUN MO'I
'KHOR GYIS BSKOR, ,NGES PAR 'BYUNG DANG DKA' BA RAB SPYAD BYANG
CHUB MCHOG BRNYES BDUD LAS RNAM RGYAL CHOS RAB STON, ,SA GSUM
CHOS KYI SNANG BAS KHYAB PA'I BKRA SHIS DAM PAS 'DI NA SHIS PA'I
'BAB STEGS MDZOD,81 ,

PHYOGS BCU RAB 'BYAM MU DANG MTHA' YIS THUG PA MED PA'I ZHING NA
RAB GSHEGS STOBS BCU PA'I, ,MCHU SGROS MTSO SKYES DMAR PO'I 'DAB
MA 'DZUM LAS 'PHOS PA'I TSANGS DBYANGS RKANG DRUG GLU DANG BCAS,
,'GRO KHAMS MAS PAR MI 'TSAM MED PA'I ZAB DANG RGYA CHE LEGS
GSUNGS

SBRANG RTZI'I DGA' STON GYIS, ,RNAM GROL SROG GI KA BA TSUGS PA'I
BKRA SHIS DAM PAS SKYE DGU THAMS CAD BDE GYUR CIG 82 ,DE SKAD
BDAG GIS SMRAS PA'I 'BRAS BU MI BSLU NGES PAR GSUNG GI RDO RJE
GRUB PA MIN, ,'CHI MED DRANG SRONG BDEN TSIG GRUB PA'I NGAG GI
MTSON CHA STONG BA RNYED PA NYID KYANG

MIN; ,'ON TE SNGON GYI 'JAM DPAL LA SOGS RGYAL SRAS SPYOD PA'I
SMON LAM RGYA MTSO'I RJES ZHUGS NAS, ,DGE RTZA BYANG CHUB CHEN
POR SMIN BYAS JI LTAR SMON PA NAM YANG DON MED MA GYUR CIG 83 ,DE
LTAR THAMS CAD MKHYEN PA CHEN PO NYID MA'I GNYEN GYI BKA' LUNG
SPYI DANG BYE BRAG GI DGONGS DON MA

LUS PA RNAM PAR 'GREL PA'I BSTAN BCOS 'GYUR RO 'TSAL GYI CHOS
SBYIN RGYUN MI 'CHAD PA'I NGO MTSAR 'PHRUL GYI PHYI MO RDZOGS
LDAN BSKAL PA'I BSOD NAMS KYI SPRIN PHUNG RGYAS PAR DKRIGS PA
ZHES BYA BA'I GLEGS BAM GYI PHRENG BA BRGYA PHRAG GNYIS LA BKRA
SHIS PA'I RTAGS KYIS NYE BAR LHAG PA 'DI

@360A *, ,NI; BCOM LDAN 'DAS THUB PA'I DBANG PO'I MGUR GYI BUM PA
BZANG PO LAS, LUNG BSTAN GYI BDUD RTZI NOD PA'I RGYAL TSAB KYI
SKYES BU CHEN PO, ,MKHYEN RAB RGYAL BA NYID LAS DMIGS SU MED PA'I
BDAG NYID CHEN PO DPAL RDO RJE 'CHANG KUN DGA' BZANG PO ZHES
PHYOGS

THAMS CAD DU YONGS SU GRAGS PA DE NYID KYI ZHABS STEGS MI 'JIGS
GDONG LNGA'I DBANG PO RNAM PAR BSGYINGS PA'I KHRI 'PHANG MTHON PO
GA LA BA DER, 'KHOR LOS MTSAN PA'I ZHABS ZUNG NYE BAR BKOD NAS,
,RNAM PAR DKAR BA'I PHRIN LAS KYI 'KHOR LOS 'CHI MED LAM GYI MU
MTHA' GZHAL PA

SNYAM BYED PA GANG GI MTSAN NAS SMOS NA MKHAN CHEN 'JAM PA'I
DBYANGS BKRA SHIS LHUN GRUB GRAGS PA'I RGYAL MTSAN DPAL BZANG PO
PA'I ZHAL SNGA NAS KYIS, ,YONGS RDZOGS BSTAN PA'I DGONGS 'GREL
CHEN PO 'DI DAG PAR DU BRKO BA CIG BYUNG NA, RGYAL BA'I BSTAN PA
RIN PO CHE

'JIG RTEN GYI KHAMS SU YUN RING POR GNAS PA'I RGYUR 'GYUR BA SOGS
PHAN YON DPAG TU MED PAS SNGON DRANGS PA'I BKA' STZAL PHEBS PAR
BRTEN, KUN MKHYEN BU RAM SHING BA'I RING LUGS DRI MA MED PA YONGS
SU DAR BA'I YUL GRU CHEN PO NYID DU CHES CHER BSNGAGS PA RNAMS
KYI NANG GSES

BOD CHEN POR GRAGS PA'I SA'I STENG GI DKYIL 'KHOR PHAL CHE BA DAG
,CHOS TSUL DGE BA BCU DANG MTHUN PA'I PHRIN LAS DANG STOBS KYI
'KHOR LOS MNGA' SGYUR ZHING KHYAD PAR GNAM GYIS BSKOS PA SHAR
PHYOGS GONG MA CHEN PO'I LAS LUNG GIS BOD CHEN LJONGS KYI SKYE
'GRO SPYI'I RJE BOR MNGA'

GSOL BA'I SDE DGE SA SPYOD CHEN PO BSTAN PA TSE RING ZHES GRAGS
PA'I RNGA GSANG PHYOGS KYI KHO RA KHOR YUG DAG TU KHYAB PA DE
NYID KYIS, YA RABS DAM PA'I SPYOD TSUL BSNGAGS PAR 'OS PA RNAMS
KYI NANG NAS KYANG BLA MA'I BKA' TSUL BZHIN DU BSGRUB PA DE NI
CHES MCHOG TU GYUR BA'I LUNG RIGS

KYI NOR BU DAM PAR THUGS LA BCANG NAS, MKHAN CHEN DAM PA'I BKA'
STZAL JI LTAR PHABS PA DE LTAR BSGRUB PAR ZHAL GYIS 'CHES TE,
DMAR SER ZHES PA ME SPRUL GYI LO'I ZLA TSES DGE BA NAS LAS KYI
DBU TSUGS PAR MDZAD, DE NAS BRTZAMS TE SNYING STOBS RMAD DU BYUNG
BA'I KHUR GYIS BYA BA 'DI

@360B NYID KYI THOG MTHA' BAR GSUM DU 'GRUB PAR BYED PA'I BDAG
PO'I RKYEN NI GONG DE'I RIGS SRAS DRI MA MED PA BOD CHEN LJONGS
KYI SKYE 'GRO SPYI'I BSOD NAMS DANG DBANG THANG GI RIN CHEN PHUNG
PO GCIG TU SPUNGS PA'I KHRI 'PHANG MTHON PO LA, LHA DANG MI'I
MCHOD PA'I BYE BRAG BSAM GYIS MI KHYAB PA

DANG BCAS PAS PHYOGS THAMS CAD LAS RNAM PAR RGYAL BAR MNGA' GSOL
BA'I TSE NA CHOS DANG SRID KYI PHRIN LAS 'KHOR LO RTZIBS STONGS
DANG LDAN PA PHYOGS KYI MTHAR BGROD PA CAN SDE DAG BLA MA KUN
DGA' PHRIN LAS RGYA MTSO'I SDE ZHES YONGS SU GRAGS PA 'DI NYID
KYI LAS DBANG DANG BSOD

NAMS GZHAL DU MED PA'I GSER LDAN DGA' MA'I LTO BA YANGS PAR,
,SNGON CHAD GANG GIS BSKRUN PAR MA NUS PA'I LEGS BYAS KYI RGYA
MTSO CHEN PO 'DI NYID KYI KHUR YONGS SU 'DZIN PA LA SPRO BA MCHOG
GI RTZE MOR 'DZEG PAR GYUR TE, BZHED PA TSUL BZHIN DU SGRUB PA'I
PHRIN LAS KYI KHA

LO SGYUR ZHING, LAS BYED RNAMS KYI MGO 'DZIN PAR, PHYAG MDZOD 'GU
RU BKRA SHIS DANG, GNYER PA AA ZLOS DANG, DGE SLONG TSUL KHRIMS
RAB BRTAN, PAR DPON GZUNGS SKYABS RNAMS DANG, ZHUS DAG PA BDAG
DANG, DE'I GROGS LDAN PA RMUGS SANGS SBYIN PA RGYA

MTSO; SPO LU'I DRUNG YIG BLO GROS RGYAL MTSAN, LCAGS RA'I DGE
BSHES BSTAN 'DZIN LHUN GRUB, 'DZOM THOG PA AO RGYAN BKRA SHIS
RNAMS DANG BCAS TE, PHYI MO KHUNGS THUB RGYAS BSDUS CHA GSUM TZAM
DANG ZHIB PAR GTUGS NAS ZHU DAG NAN CHER BGYIS NAS STOD SMAD
PHYOGS KYI

SMYUG 'DZIN PA BRGYAD CU KHA YAR DANG, PAR MKHAN BRGYA PHRAG LNGA
TZAM BSAGS NAS, RNGA CHEN ZHES PA CHU PHO KHYI'I GNAM LO GSAR DU
SHAR BA'I ZLA TSES DGE BAR, MKHAS SHING GRUB PA'I SKYES CHEN
BGRANG BA LAS 'DAS PA BYON PA DANG 'BYON PA DANG 'BYON 'GYUR BA'I
GDAN SA CHEN PO

DPAL SDE DGE LHUN GRUB STENG GI RGYAL KHAB CHEN POR LEGS PAR GRUB
PAR BGYIS PA PHYOGS THAMS CAD DU DAR ZHING RGYAS PAR GYUR CIG
,CES PA THAMS CAD MKHYEN PA CHEN PO NYI MA'I GNYEN GYI BKA' SPYI
DANG BYE BRAG GI DGONG SPA MA LUS PA RNAM PAR 'GREL BA'I BSTAN
BCOS 'GYUR

@361A *, ,RO 'TSAL GYI CHOS SBYIN RGYUN MI 'CHAD PA'I PHYI MO
RDZOGS LDAN BSKAL BA'I BSOD NAMS KYI SPRIN PHUNG RGYAS PAR DKRIGS
PA 'DI DAG YONGS SU RDZOGS PAR GRUB PA'I BSNGO BA SMON LAM GYI

TSIGS SU BCAD PA GZHI LAM 'BRAS BU'I DGE LEGS YID GCUGS MDZA' BO
'GUGS PA'I RGYANG GLU ZHES BYA BAR BYANG MDOR BSDUS TZAM DANG
BCAS PA 'DI NI, ZHU DAG PA BANDE TSUL KHRIMS RIN

CHEN NAM, 'BYUNG DU RUNG BA'I YON TAN LA SMON PA'I THA SNYAD DU
NGAG GI DBANG PO 'JIGS BRAL PHYOGS LAS RNAM PAR RGYAL BA'I LHA
DBYANGS CAN SNYEMS PA'I LANG TSO'I SDE ZHES BTAGS PA'I SNYOM

LAS PA DES, NAM MKHA' LDING GI 'PHUR LDING LA BUNG BA GZHON NUS
'GRAN PA BZHIN DU SMRAS PA DGE LEGS 'PHEL BAR GYUR CIG, ,,YANG
SMRAS PA, LHUNG LHUNG SNYAN PA'I SGRAR BCAS 'BAB

PA'I KLUNG, ,DRANG SRONG KHROS PA'I DMOD PAS MA BCINGS NA, ,SKAL
LDAN SHING RTA'I RE BA RDZOGS BYED PA'I, ,LAM GSUM DRI MA SBYONG
BYED DE RMAD BYUNG, ,ZHES SO, ,SARBA MANGGA LAm,, ,,