@71B #, ,'PHAGS PA GA YA MGO'I RI ZHES BYA BA'I MDO'I RNAM PAR BSHAD
PA, 'JAM DPAL GZHON NUR GYUR BA LA PHYAG 'TSAL LO, ,MDOR BSDUS PA
NI GLENG GZHI DANG MTHUN PA'I NYAN PA PO PHUN SUM TSOGS PA DANG,
TING NGE 'DZIN DANG, RTOGS PA PO RNAM PAR DAG PA DANG,

BRTAG PAR BYA BA'I DNGOS PO DANG, BZHENGS PA DANG, BSTAN PA DANG,
BYANG CHUB SEMS DPA'I YON TAN GYI MTHU DANG, SPYOD PA RNAM PAR
DBYE BA'O, ,SPYOD PA RNAM PAR DBYE BA DE YANG BSDU BA RNAM PA
GNYIS KYIS BSDUS PAR RIG PAR BYA STE, RGYUS BSDUS PA DANG, 'BRAS
BUS BSDUS PA'O, ,

DE LA GLENG GZHI NI SANGS RGYAS DU MA BZHUGS BZHUGS PA'I PHYIR
TE, YUL DER 'DUS PA DE BRJOD PAS CHOS KYI RNAM GRANGS 'DI YANG
SANGS RGYAS DU MAS YONGS SU BZUNG BAR BSTAN PA'I PHYIR RO, ,MTHUN
PA'I NYAN PA PO PHUN SUM TSOGS PA NI MI SLOB PA DANG, SLOB PAS
BSDUS PAR RIG PAR BYA'O, ,

DE LA MI SLOB PA NI RNAM PA BRGYAD KYIS RIG PAR BYA STE, LHAG
MTHONG GI BYA BA SHIN TU RDZOGS PA'I PHYIR BYA BA RDZOGS PA DANG,
TING NGE 'DZIN GYI SGRIB PA SPANGS PA'I PHYIR BYA BA ZIN PA DANG,
KHUR BLANGS PA BOR BA STE, KHUR DE YANG NYE BAR LEN PA'I PHUNG PO
LNGA PO DAG GO, ,MYA NGAN LAS 'DAS PA MNGON SUM

@72A *, ,DU BYED PA DANG, KHAMS GSUM NAS BYUNG BA DANG, MA NOR
BA'I GDAMS NGAG BSGOMS TE DE LA GNAS NAS NYON MONGS PA SHIN TU
SPANGS PA DANG, RDZU 'PHRUL GYI RKANG PA SHIN TU BSGOMS PA DANG,
DAD PAS BYIN PA YONGS SU SPYOD PA'I 'OS SU GYUR PAS SO, ,RNAM PA

GNYIS KYIS SLOB PAR RIG PAR BYA STE, BSLAB PA MA RDZOGS PA DANG,
JI LTAR 'DOD PA'I DON YONGS SU MA RDZOGS PAS SO, ,DE LA TING NGE
'DZIN NI BRTAG PAR BYA BA'I DNGOS PO STE, RTOG GE'I YUL MA YIN
PAR KUN TU BSTAN PA'I PHYIR RO, ,DON GYI SKABS 'DIR NI BCOM LDAN
'DAS KYI

TING NGE 'DZIN NYAN THOS DANG RANG SANGS RGYAS DANG THUN MONG MA
YIN PAR RIG PAR BYA'O, ,'DIS NI DON 'DI DE DAG GI YUL YANG YIN
PAR YONGS SU BSTAN PAR 'GYUR RO, ,DE LA RTOG PA PO RNAM PAR DAG
PA NI BYANG CHUB BRNYES PAR BSTAN TE, BYANG CHUB BRNYES PA DE
YANG NYAN THOS DANG RANG SANGS

RGYAS RNAMS LAS YE SHES THUGS SU CHUD PAR BYED BRAG TU GYUR RO,
,YE SHES THUGS SU CHUD PA DE YANG RNAM PA BCU BDUN GYIS RIG PAR
BYA STE, DAM BCAS PA NYAMS SU LON PA DANG, KHUR BLANGS PA BOR BA
STE KHUR GYI DON NI SNGA MA BZHIN NO, ,NYON MONGS PA'I SGRIB BA
SHIN TU SPANGS PHA DANG, SHES

BYA'I SGRIB PA SHIN TU SPANGS PA DANG, CHOS THAMS CAD YANG DAG PA
JI LTA BA BZHIN DU MNGON SUM DU BYAS PA DANG, LTA BA THAMS CAD
KYI ZUG RDU BTON PA DANG, SMON LAM DANG BRAL BA DANG, 'JIG RTEN
LAS 'DAS PA'I YE SHES RAB YANG DAG PAR BSGRUBS PA DANG, CHOS KYI
'KHOR LO RAB TU BSKOR BA DANG,

BDAG MED PA'I SGRA BSGRAGS PA DANG, PHYIR RGOL BA SHIN TU TSAR
BCAD PA DANG, RKYEN KUN TU SBYOR BA MI 'BYUNG BA DANG, 'JIG RTEN
PA DANG 'JIG RTEN LAS 'DAS PA'I CHOS YANG DAG PAR BSHAD PA DANG,
PHYIN CI LOG PA MNGON PAR ZHEN PA SPANGS PA DANG, 'PHAGS PA'I LAM
YAN LAG BRGYAD PA'I

RJES SU MTHUN PA DANG, MU STEGS CAN ZHING NGAN PA RNAM PAR BZLOG
PA DANG, BSOD NAMS KYI ZHING DKON MCHOG GSUM KUN TU BSTAN PAS SO,
,DE LA BRTAG PAR BYA BA'I DNGOS PO NI GANG GIS GANG ZHIG JI LTAR
KHONG DU CHUD PA'O, ,DE DAG NI KUN TU BRTAGS PA YIN PAS DUS GSUM
DU YANG RANG

@72B BZHIN MED PAR RIG PAR BYA'O, ,DE LA LUS DANG SEMS KYI KHONG
DU CHUD PAR MI RIGS PA'I TSUL DU GZHAG PAS BYIS PAS RDZAS SU YOD
PAR BTAGS PA GZHAN YANG MI SRID PAR BSTAN TO, ,DE LA LUS KYIS MI
RIGS PA'I TSUL NI RNAM PA BRGYAD KYIS RIG PAR BYA STE, SPYOD PA
MED PA DANG, KUN

TU BRTAGS PA LAS BYUNG BA DANG, 'DU SHES MED PA DANG, RKYEN RNAMS
TSOGS PA LAS BYUNG BA DANG, MI GTZANG BA DANG, THER ZUG MA YIN PA
DANG, RANG BZHIN GYIS BSGRIMS TE YONGS SU BSKYANG DGOS PA DANG,
'JIG PA'I DANG TSUL CAN GYIS SO, ,SEMS KYI KHONG DU CHUD PAR MI

RIGS PA'I TSUL NI RNAM PA DRUG GIS RIG PAR BYA STE, LOG PAR SNANG
BAS BYIS PA'I SKYE BO RMONGS PAR BYED PA DANG DGE BA DANG MI DGE
BA'I RKYEN LAS BYUNG BA DANG, MI GNAS PA DANG, KUN BRTAGS PA'I
MTSAN NYID MI DMIGS PA DANG, RANG BZHIN GYIS STONG PA DANG, RING
DU SONG BAS SO,,

DE LA KHONG DU CHUD PAR BYA BA'I DON NI MING DANG THA SNYAD TZAM
DU ZAD PAS KUN BRTAGS PA'I RANG BZHIN MED PAR RIG PAR BYA'O, ,THA
SNYAD TZAM DE YANG RNAM PA NYI SHU RTZA GNYIS KYIS RIG PAR BYA
STE, DNGOS PO MED PA DANG, RTOG GE'I YUL LAS SHIN TU 'DAS PA
DANG, CHOS RANG BZHIN GYI STONG PA

DANG; MTSAN MA MED PA DANG, BYIS PA'I YUL LAS SHIN TU 'DAS PA
DANG, RNAM PAR SHES PA'I YUL LAS SHIN TU 'DAS PA DANG, GNAS MED
PA DANG, MA SKYES MA 'GAGS PA DANG, THA SNYAD THAMS CAD LAS SHIN
TU 'DAS PA DANG, DGE BA DANG MI DGE BA MNGON PAR 'DU BYED PA'I

LAS MI DMIGS PA DANG, LTA BA PO DANG BRAL BA DANG, RNA BA'I RNAM
PAR SHES PA'I SPYOD YUL LAS YANG DAG PAR 'DAS PA DANG, YID KYI
RNAM PAR SHES PA'I SPYOD YUL LAS YANG DAG PAR 'DAS PA DANG, RTEN
MED PA DANG, NAM MKHA' LTA BU DANG, 'DUS MA BYAS PA DANG, SKABS
MED PA DANG,

NYI TSE'I SHES PA LAS SHIN TU 'DAS PA DANG, TSAD MED PA DANG,
GZHAN DAG LA BSTAN DU MED PA DANG, SO SO RANG GIS RIG PA DANG,
SNANG BA MED PA DANG, BRJOD DU MED PAS SO, ,DA NI JI LTAR KHONG
DU CHUD PA DE YANG MING DANG, BTAGS PA DANG, BRDA DANG, THA SNYAD
TZAM DU ZAD PAS KUN BRTAGS

@73A *, ,PA'I RANG BZHIN MED PAR RIG PAR BYA'O, ,MING DANG, BRDA
DANG, BTAGS PA DANG, THA SNYAD TZAM DE YANG RNAM PA DRUG GIS
YONGS SU BSTAN TE, YANG DAG PA MA YIN PA KUN BRTAGS PA DANG, GSOG
DANG, BDAG MI DMIGS PA DANG, 'JIG RTEN PA'I SHES

RAB LAS SHIN TU 'DAS PA DANG, YI GE'I LAM LAS YANG DAG PAR 'DAS
PA DANG, NGAR 'DZIN PA DANG NGA YIR 'DZIN PA DANG BRAL BAS SO,
,DE LTAR NA KHONG DU CHUD PA PO GANG YIN PA DANG, KHONG DU CHUD
PAR BYA BA GANG YIN PA DANG, RNAM PA GANG GIS KHONG DU CHUD PA DE
DAG DE LTAR YANG DAG PA'I

SHES RAB KYIS YANG DAG PA JI LTA BA BZHIN DU MTHONG, YONGS SU
SHES, MNGON SUM DU BYAS PA 'DI NI MNGON PAR RDZOGS PAR BYANG CHUB
CES BYA'O, ,MNGON PAR RDZOGS PAR BYANG CHUB PA DE YANG 'GYUR BA
MED PA DANG, MI 'GYUR BA GNYIS KYIS RAB TU DANG BA DANG, RAB TU
ZHI BAR

YONGS SU BSTAN TO, ,MTSAN NYID MED PA'I DON NI SNGA MA BZHIN NO,
,TING NGE 'DZIN GYI BYA BA NI YONGS SU RDZOGS PA LA BSTAN PA'I
BYA BA NI NYE BAR GNAS PA'I PHYIR BZHENGS PAR RIG PAR BYA'O, ,DE
LA BSTAN PA NI RNAM PA GNYIS TE, TING NGE 'DZIN MYONGS BA'I DON
'PHAGS PA 'JAM DPAL LAS

BRTZAMS TE BSTAN PA DANG, DES ZHUS PA GTAN LA PHAB PAR BSTAN
PA'O, ,CI'I PHYIR 'PHAGS PA 'JAM DPAL LA BKA' STZAL ZHE NA, BSTAN
PA 'DI'I CHED DU DES BYIN GYIS BRLABS PA'I PHYIR RO, ,CI'I PHYIR
DES BYIN GYIS BRLABS TE 'DI BSHAD CE NA, BSHAD PA 'DI ZAB PA'I
PHYIR SHES RAB ZAB

PA NYID KYI DBANG DU BYAS SO, ,CI'I PHYIR 'PHAGS PA 'JAM DPAL
GYIS ZHUS SHE NA, DE NYID LA BKA' STZAL PAS DE NYID KYIS ZHUS PAR
RIGS PA'I PHYIR RO, ,ZHUS PA DE YANG 'JUG PA RNAM PAR DAG PA RIG
PAR BYA'O, ,'JUG PA RNAM PAR DAG PA DE YANG RNAM PA DGUS RIG PAR
BYA STE, SPROS PA BOR BA DANG,

CHOS SU 'DZIN PA BOR BA DANG, BLA GAB MED PA'I DON NI SNGA MA
BZHIN DANG, ZHI BA DANG, RTAG PA DANG, MI RTAG PAR 'DZIN PA BOR
BA DANG, LAM LA SKUR PA 'DEBS PA BOR BA DANG, SKUR BA DANG, SGRO
BTAGS PA RNAM PAR SPANGS PA DANG, CHOS THAMS CAD LA TSUL GCIG TU
'JUG PA DANG, SHES

@73B RAB KYI PHA ROL TU PHYIN PA BSGOM PA DANG, KHAMS GSUM PA LA
YANG DAG PAR 'DAS PA LA SOGS PA TSIG BZHI'I DON RNAM PAR DBYE PA
NI SNGA MA BZHIN NO, ,DE LA BYANG CHUB SEMS DPA'I YON TAN GYI
MTHU NI RNAM PA GNYIS KYIS RIG PAR BYA STE, JI LTAR 'DOD PA'I DON
YONGS SU RDZOGS PA DANG, SPOBS

PA THOGS PA MED PA'O, ,JI LTAR 'DOD PA'I DON YONGS SU RDZOGS PA
DE YANG GONG NAS GONG DU RNAM PA BCU BZHIS MNGON PAR BSGRUB PAR
RIG PAR BYA STE, BCU BZHI GANG ZHE NA, GDAMS NGAG MI BRJED PA
DANG, LEGS PAR BZUNG BA'I GDAMS DAG 'DUS BYAS LA NYE BAR RTOG PA
DANG, DE LA

YANG NYES PAR LTA BA DANG, NYES PA DE DAG DANG MI BSTEN PA DANG,
DGE BA'I LAS YANG DAG PAR 'DZIN PA DANG, LUS DANG NGAG DANG YID
KYI LAS RNAM PAR DAG PA DANG, TSUL KHRIMS YONGS SU DAG PA DANG,
SEMS CAN GYI DON DANG MTHUN PA DANG, TSOGS YONGS SU RDZOGS PA
DANG, YONGS SU

MI SKYO BA DANG, LAS KYI 'BRAS BU RNAM PAR DAG PA DANG, SBYOR BA
RNAM PAR DAG PA DANG, SEMS CAN GYI DON RNAM PAR DAG PA DANG,
GZHAN GYIS MI BKRI BA RNAM PAR DAG PAS SO, ,SPOBS PA THOGS PA MED
PA NI SA BCUS BSDUS PA'I SEMS BSKYED PA RNAM PA BZHIS RAB TU DBYE
BAS BSTAN PAR RIG

PAR BYA'O, ,RAB TU DBYE BA BSTAN PA DE YANG BZHI PA RNAM PA BCU
GNYIS KYIS YONGS SU BSTAN TE, RNAM PA BCU GNYIS GANG ZHE NA, GONG
NAS GONG DU RGYU CHUD MI ZA BA DANG, YANG RGYU'I RIM GYIS 'BRAS
BU YONGS SU DAG PA DANG, YANG SMON LAM LA BRTEN TE SANGS RGYAS
KYI CHOS THAMS CAD 'DZIN PA DANG,

TSUL KHRIMS DANG SDOM PA RNAM PAR DAG PA DANG, BSGOM PA'I LAM NA
SHES RAB DANG THABS KYIS CHOS THAMS CAD LA SBYOR BA DANG, KHUR
BLANGS PA MI 'DOR BA DANG, YANG GONG NAS GONG DU MTHU RNAM PAR
DAG PA DANG, YANG DBANG PO RNO BA'I PHYIR BYANG CHUB KYI PHYOGS
KYI CHOS LA LHAG PAR DMIGS PA DANG,

SHES RAB KYI KHYAD PAR GYIS SPYOD PA MTHA' YAS PA YANG DAG PAR
SGRUB PA DANG, RTZOL BA'I YONGS SU G-YO BA THAMS CAD LAS SHIN TU
'DAS PA DANG, RGYAL TSAB TU RAB TU GNAS PA DANG, YANG BZHI LA
LHAG PAR DMIGS PA DANG, BLOS RAB TU RNAM PAR 'BYED PA DANG, THABS
MKHAS PAS CHOS

@74A *, ,THAMS CAD LA 'JAL BA DANG, YE SHES KHONG DU CHUD PA
DANG, YANG RANG BZHIN GYIS RUS PHUN SUM TSOGS PA DANG, 'JIG RTEN
PA DANG, 'JIG RTEN LAS 'DAS PA'I THOS PA 'DZIN PA DANG, SPROS PA
LAS DBEN PA DANG, LHUN GYIS GRUB PAR SEMS CAN GYI DON

BYED PA DANG, YANG MOS PAS SPYOD PA NA MNGON PAR 'DU BYED PA
YONGS SU SMIN PAS SA DANG PO LA LHAG PAR DMIGS PA DANG, YE SHES
YONGS SU SMIN PAS SBYOR BA LAS BYUNG BA'I SPYOD PA LA LHAG PAR
DMIGS PA DANG, BSGOM PA YONGS SU SMIN PAS SANGS RGYAS KYI CHOS MA
THOB PA RNAMS LA LHAG

PAR DMIGS PA DANG, 'BRAS BU YONGS SU SMIN PAS JI LTAR 'DOD PA
BZHIN DU MNGON PAR RDZOGS PAR RTOGS PA DANG, YANG MA NOR BAR DGE
BA BSGOM PA'I GNAS DANG, MA NOR BA'I CHOS LA NGES PAR RTOGS PA'I
SKYE GNAS DANG, MA NOR BAR BSGOM PA'I GNAS DANG, RANG GI SEMS LA

DBANG BSGYUR BA DANG, YANG DGE BA'I RTZA BA MTHA' YAS PA 'DZIN PA
DANG, CHOS MTHA' YAS PA LA NGES PAR RTOGS PA DANG, TING NGE 'DZIN
GYI SGO MTHA' YAS PA'I RJES SU 'JUG PA DANG, RNAM PAR ROL PA
MTHA' YAS PA MYONG BA DANG, YANG NYON MONGS PA'I NAD KYI GNYEN
PO'I GNAS DANG, NYON

MONGS PA'I NAD DANG MTHUN PA'I SMAN RAB TU SHES PA DANG, SHES NAS
KYANG THABS LA GNAS TE JI LTAR MTHUN PA BZHIN DU SBYOR BA DANG,
NYON MONGS PA'I NAD LAS GSO BA DANG, YANG NYAN THOS DANG RANG
SANGS RGYAS THAMS CAD ZIL GYIS NON PA DANG, DE YANG BSLAB PA'I
GNAS THAMS CAD LAS

KHYAD PAR DU 'PHAGS PA DANG, BSGOM PA KHYAD PAR DU 'PHAGS PA
DANG, BSGOMS PA'I 'BRAS BU KHYAD PAR DU 'PHAGS PA'O, ,CHOS KYI
MNGA' BDAG MNGON SUM DU BZHUGS BZHIN DU 'PHAGS PA 'JAM DPAL LA
YONGS SU DRIS PA GANG YIN PA DE NI BYANG CHUB SEMS DPA'I YON TAN

BRJOD PA'I PHYIR RO, ,DE YANG CI'I PHYIR ZHE NA, BYANG CHUB SEMS
DPA' RNAMS LA KHONG KHRO BA'I SEMS 'BYUNG BA RNAMS DANG BA BSKYED
PA'I PHYIR RO, ,DE LA RGYUS BSDUS PA'I SPYOD PA'I RNAM PAR DBYE
BA NI RGYU RNAM PAR DAG PA KHYAD PAR DU 'PHAGS PAS YONGS SU BSTAN
TO, ,RGYU RNAM PAR DAG

@74B PA KHYAD PAR DU 'PHAGS PA DE YANG BSTAN PA RNAM PA BZHIS
YONGS SU BRJOD DE, TSOGS DANG RNAM PAR DAG PA'I LAM BSTAN PA
DANG, BSOD NAMS DANG YE SHES KYI TSOGS BSTAN PA DANG, YANG DAG
PA'I MTHA' DE KHONG DU CHUD PAR BYA BA'I THABS BSTAN PA DANG,
RJES SU MTHUN PA'I SGRUB

PA BSTAN PAS SO, ,DE LA TSOGS KYI LAM BSTAN PA NI RNAM PA BRGYAD
KYIS RIG PAR BYA STE, SEMS CAN RNAM PA THA DAD PA YONGS SU SMIN
PAR BYED PA DANG, DE DAG GI NYES PAR SPYOD PA SNA TSOGS KYIS JI
MI SNYAM PA DANG, DKAR PO'I CHOS THAMS CAD YANG DAG PAR SDUD PAR
BYED PA DANG, BYANG

CHUB KYI PHYOGS KYI CHOS LA LHAG PAR DMIGS PA DANG, MTSAN NYID MI
'DRA BA DANG, SMON LAM RNAM PA SNA TSOGS DANG, 'DUL PA'I SEMS CAN
JI LTA BA BZHIN DU YONGS SU SHES PA DANG, TSOGS RNAM PA SNA TSOGS
NYE BAR SGRUB PAS SO, ,RNAM PAR DAG PA'I LAM BSTAN PA YANG RNAM
PA BRGYAD

KYIS RIG PAR BYA STE, DGE BA DANG MI DGE BA'I CHOS LA SPYOD PA
DANG, RKYEN GYIS MI LTA BAR CHOS THAMS CAD MNGON DU GTONG BA
DANG, CHAGS PA THAMS CAD LAS GROL BA DANG, NYID MTSAMS SBYOR BA
GCOD PA DANG, YANG DAG PA JI LTA BA BZHIN DU MTHONG BA DANG, TSUL
GCIG TU YANG DAG PAR

GZHOL BA DANG, BYIS PAS KUN TU BRTAGS PA LA YANG DAG PA JI LTA BA
BZHIN DU YONGS SU RTOGS PA DANG, ZHI BA'I DBYINGS SU MNGON SUM DU
BYED PAS SO, ,DE LA BSOD NAMS DANG YE SHES KYI TSOGS BSTAN PA NI
RNAM PA GNYIS KYIS RIG PAR BYA STE, DGE BA'I RTZA BA'I TSOGS SNA
TSOGS SGRUB PA DANG,

YONGS SU GCOD PA STE, DE'I DON NI SNGA MA BZHIN NO, ,YANG GNYIS
TE, KHAMS GSUM NA SPYOD PA DANG, KHAMS GSUM NAS BYUNG BA'O, ,YANG
GNYIS TE, ZANG ZING DANG BCAS PA'I 'BRAS BU MNGON PAR 'GRUB PA
DANG, ZANG ZING MED PA'I 'BRAS BU MNGON PAR 'GRUB PA'O, ,YANG
GNYIS

TE; RNAM PAR SHES PA'I SPYOD YUL YIN PAS MTHA' DMIGS PA DANG,
RNAM PAR SHES PA'I SPYOD YUL LAS YANG DAG PAR 'DAS PAS MTHA' MI
DMIGS PA'O, ,YANG GNYIS TE, 'DUS BYAS KYI DBYINGS YONGS SU SHES
PA DANG, 'DUS MA BYAS KYI DBYINGS YONGS SU SHES PA'O, ,DE LA YANG

@75A *, ,DAG PA'I MTHA' NI RNAM PA BZHIS BSTAN TE, MI RTAG PA
NYID KYIS NYES PA YONGS SU SPANGS PA DANG, RANG GI MTSAN NYID
KYIS GNAS PA DANG, RTAG TU CHOS KYI DBYINGS KYI RANG BZHIN DU
GNAS PA DANG, DOR BA MED CING GZHAG PA MED PAS TE, DOR BA MED
CING GZHAG PA MED PA'I

DON NI SNGA MA BZHIN NO, ,DE KHONG DU CHUD PAR BYA BA'I THABS
BSTAN PA NI, DE MA THAG TU GSUNGS PA'I TSIG GSUM DANG, BCU PA
PHRAG DRUG GIS YONGS SU STON TE, GANG GIS JI LTAR GANG GI DON DU
GANG DU GNAS TE KHONG DU CHUD PAR BYED PA'O, ,DE LA YE SHES 'KHOR
DANG BCAS PAS NI KHONG DU CHUD PAR

BYED DE, DE YANG RNAM PA SUM CU RTZA GSUM GYIS BSTAN PAR RIG PAR
BYA STE, SEMS RNAM PAR DAG PAS LAM RNAM PAR DAG PA DANG, LAM RNAM
PAR DAG PAS SEMS RNAM PAR DAG PA DANG, YANG DAG PA'I MTHA' NI LAM
DANG YE SHES KYI DMIGS PA NYID GCIG PU STE, GNAS YIN ZHING GCIG

LA GCIG RTEN PA DANG, YANG DAG PA'I MTHA'I YE SHES LA GNAS TE
GNAS 'GYUR BA DANG, GNAS GYUR PAS YE SHES SHIN TU RNAM PAR DAG
PAR 'GYUR BA DANG, PHAN TSUN BYA BA BYAS PAR GNAS PA DANG, SHES
BYA'I DNGOS PO YANG DAG PA JI LTA BA BZHIN DU YONGS SU SHES PA
DANG, THOG MA

MED PA'I 'KHOR DANG LDAN PA'I SEMS CAN RNAMS KYI THAR PA'I SA BON
DANG MTHUN PA YONGS SU SHES PA DANG, LAS SNA TSOGS KYI RNAM PAR
SMIN PA DE DANG MTHUN PA YONGS SU SHES PA DANG, BDAG LA PHAN PA
DANG GZHAN LA PHAN PA DANG MTHUN PAR YONGS SU SHES PA DANG, DGE
BA'I RTZA BA CHUNG DU

YANG TSAD MED PAR BYED PA DANG, DGE BA DANG MI DGE BA LA RNAM PAR
DPYOD PA DANG, RNAM PA SNA TSOGS KYI 'BYUNG BA YANG DAG PA JI LTA
BA BZHIN DU YONGS SU SHES PA DANG, DGE BA DANG MI DGE BA'I CHOS
'DZUD PA DANG 'BYIN PA DANG, DUS DANG DUS MA YIN PA LA YONGS SU
RTOG PA DANG, MTHA'

GNYIS SPANGS NAS NANG LA BRTEN PA DANG, LUS DANG NGAG DANG YID
KYIS NYES PAR SPYOD PA DANG BRAL BA'I PHYIR BRTZON 'GRUS BRTZAMS
PA DANG, GZHAN DAG KYANG BSLAB PA DE NYID LA 'GOD PA DANG, BSGOM
PA LA BRTEN NA RJE SU CHAGS PA DANG, KHONG KHRO BA BOR BA DANG,
'KHOR MA

@75B RUNGS PA MA YIN PA GDAMS PA DANG, MA NOR BAR THOS PA YONGS
SU BTZAL BA DANG, CHOS THAMS CAD LA DBANG SGYUR BA DANG, BSAM PA
DANG BAG LA NYAL SHES NAS JI LTAR MTHUN PAR CHOS STON PA DANG, DE
KHO NA KHONG DU CHUD PAR BYA BA DANG, SEMS LA YANG DAG PA DANG
YANG DAG PA MA YIN PAR 'DZIN

PA RNAM PAR SPONG BA DANG, BYANG CHUB KYI TSOGS YONGS SU RDZOGS
PA DANG, SEMS CAN YONG SU SMIN PAR BYED PA DANG, CHOS RNAMS KYI
'BYUNG BA DANG 'JIG PA LA YONGS SU RTOG PA DANG, CHOS THAMS CAD
LA MKHAS PA DANG, MYA NGAN LAS 'DAS PA LA 'DOD PA MED PA DANG, MI
'JIGS PA BZHI THOB

PA DANG, CHOS THAMS CAD LA LHUN GYIS GRUB PA'I YE SHES THOB PA
DANG, CHOS THAMS CAD LA THE TSOM MED PA DANG, DON DAM PA'I TSUL
LA 'JUG PAS MNGON PAR ZHEN PA MED PA'I DON NI SNGA MA BZHIN NO,
,JI LTAR KHONG DU CHUD PAR BYED PA'I DON DE YANG RNAM PA BCUS
YONGS SU BSTAN PAR RIG PAR BYA STE, 'PHAGS

PA DANG 'PHAGS PA MA YIN PA'I 'DUS BYAS DANG 'DUS MA BYAS KYI LUS
LA RTOG PA DANG, YANG DAG PA DANG YANG DAG PA MA YIN PA'I DON LA
RTOG PA DANG, KUN NAS NYON MONGS PA DANG RNAM PAR BYANG BA CHUNG
DU DANG 'BRING DANG CHEN PO LA RTOG PA DANG, DGE BA DANG MI DGE
BA'I SRED PA LA RTOG PA DANG, PHYIN CI

LOG DANG PHYIN CI MA LOG PA'I LTA BA LA RTOG PA DANG, SGO SNA
TSOGS NAS BSAGS PA'I DGE BA'I RTZA BA LA RTOG PA DANG, SEMS CAN
GYI KHAMS MTHA' YAS PA LA RTOG PA DANG, MNGON PAR ZHEN PA MED
PA'I DON NI SNGA MA BZHIN DANG, DON DANG DON MA YIN PA DANG LDAN
PA LA RTOG PA DANG, MOS PA THA DAD

PA'I SEMS CAN LA BYANG CHUB KYI SNYING PO KUN TU STON PA LA RTOG
PAS SO, ,GANG GI DON DU KHONG DU CHUD PAR BYED PA DE YANG RNAM PA
BCUS BSTAN TE, SBYIN PA RNAM PAR DAG PA DANG, TSUL KHRIMS RNAM
PAR DAG PA DANG, BZOD PA RNAM PAR DAG PA DANG, BRTZON 'GRUS RNAM
PAR DAG PA DANG, BSAM GTAN

RNAM PAR DAG PA DANG, SHES RAB RNAM PAR DAG PA DANG, THABS RNAM
PAR DAG PA DANG, SMON LAM RNAM PA DAG PA DANG, STOBS RNAM PAR DAG
PA DANG, YE SHES RNAM PAR DAG PAS SO, ,GANG DU GNAS TE KHONG DU
CHUD PAR BYED PA DE YANG RNAM PA BCUS BSTAN PAR RIG PAR BYA STE,
SDOM PA RNAM PA

@76A *, ,GSUM RNAM PAR DAG PA DANG, BDAG TU 'DZIN PA RNAM PAR
SPANGS PA DANG, SMAD PA DANG MA SMAD PA YONGS SU SPANGS PA DANG,
DNGOS PO YOD PA DANG DNGOS PO MED PAR MNGON PAR ZHEN PA MED PA
DANG, MI DMIGS PA'I TSUL GYIS NYAN THOS DANG, RANG SANGS RGYAS
DANG BYANG CHUB

SEMS DPA'I SA LA SO SOR RTOG PA DANG, 'DZIN PA THAMS CAD DANG
BRAL BA DANG, KUN RDZOB DANG DON DAM PA LA MKHAS PAS PHYIN CI MA
LOG PA'I LAM STON PA DANG, SEMS CAN GDUL BA'I PHYIR SKYE BA THAMS
CAD LA MI SKYO BAS SO, ,RJES SU MTHUN PA'I CHOS SGRUB PA NI MI
BSLU BAS YONGS SU

BSTAN TO, ,YANG NYAN THOS DANG RANG SANGS RGYAS KYI THEG PA MNGON
SUM DU BYED PA DANG, DE DAG LA 'DOD PA MED PA'O, ,YANG BDAG NYID
LAM BZANG POR ZHUGS PA DANG, GZHAN DAG LA YANG LAM DE STON PAS
SO, ,MOS PAS SPYOD PA'I SA LA RNAM PAR GNAS PA MNGON PAR 'DU BYED
PA DANG BCAS

PA'I SHES PA DANG, BSGOM PA'I LAM LA GNAS PA MNGON PAR 'DU BYED
PA MED PA'I YE SHES KYIS SO, ,YANG SHES RAB DANG THABS LA MKHAS
PA DANG, MTSAN NYID GCIG GI RJES SU 'JUG PAS SO, ,YANG GNYIS LA
KUN TU SPYOD PA YONGS SU SPONG BA DANG, DGE BA'I CHOS BSGOM PA'I
BRTZON

'GRUS BRTZAMS PAS SO, ,YANG CHOS THAMS CAD LEGS PAR BSLAB PA
DANG, DE BZHIN NYID KHONG DU CHUD PA'I BSGOM PA LA MKHAS PAS SO,
,RGYU RNAM PAR DAG PA KHYAD PAR DU 'PHAGS PA RNAM PA 'DI BZHIS
'BRAS BU RNAM PAR DAG PA KHYAD PAR DU 'PHAGS PAR KHONG DU CHUD
PAR BYA STE, DE NI DE BZHIN

GSHEGS PA RNAMS KYI YE SHES DUS GSUM SKAD CIG GCIG DANG LDAN
PA'O, ,MA NOR BAR BSHAD DE STON PA'I THUGS MNYES PAS LEGS PAR
BSHAD DO ZHES BYA BA'I DON DU RIG PAR BYA'O, ,STON PA PO RNAM PAR
DAG PA DANG, BSTAN PA RNAM PAR DAG PA DANG, BSTAN PA'I 'BRAS BU
RNAM PAR DAG PAS

MNGON PAR BSTOD PA'I DON RIG PAR BYA'O, ,'PHAGS PA GA YA MGO'I RI
ZHES BYA BA'I MDO'I RNAM PAR BSHAD PA, SLOB DPON DBYIG GNYEN GYIS
MDZAD PA RDZOGS SO,, ,,RGYA GAR GYI MKHAN PO SU RENDRA BO DHI
DANG, ZHU CHEN GYI LO TZ'A BA BANDE YE SHES SDES BSGYUR CING ZHUS
TE GTAN LA PHAB PA,, ,,

