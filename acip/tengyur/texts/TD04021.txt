@40A *,,DBUS DANG MTHA' RNAM PAR 'BYED PA'I TSIG LE'UR BYAS PA
BZHUGS SO, ,

@40B #, ,RGYA GAR SKAD DU, MA DHY'ANTA BI BHAm GA K'A RI K'A, BOD
SKAD DU, DBUS DANG MTHA' RNAM PAR 'BYED PA'I TSIG LE'UR BYAS PA,
'JAM DPAL GZHON NUR GYUR PA LA PHYAG 'TSAL LO, ,MTSAN NYID SGRIB
PA DE KHO NA, ,GNYEN PO DAG NI BSGOM PA DANG, ,DE

YI GNAS DANG 'BRAS BU 'THOB, ,THEG PA BLA NA MED PA'O, ,YANG DAG
MA YIN KUN RTOG YOD, ,DE LA GNYIS PO YOD MA YIN, ,STONG PA NYID
NI 'DI LA YOD, ,DE LA YANG NI DE YOD DO, ,STONG PA MA YIN MI
STONG MIN, ,DE LTA BAS NA THAMS CAD BSHAD, ,YOD PAS MED

PAS YOD PAS NA, ,DE NI DBU MA'I LAM YIN NO, ,DON DANG SEMS CAN
BDAG RNAM RIG ,SNANG BA'I RNAM PAR SHES PA NI, ,RAB TU SKYE'O
DE'I DON MED, ,DE MED PAS NA DE YANG MED, ,YANG DAG MA YIN KUN
RTOG PA, ,DE NI DE PHYIR GRUB PA YIN, ,DE BZHIN MA YIN YE

MED YIN, ,DE ZAD NAM NI GROL BAR 'DOD, ,BRTAGS PA DAG NI GZHAN
DBANG DANG, ,YONGS SU GRUB PA NYID KYANG NGO, ,DON PHYIR YANG DAG
MIN RTOG PHYIR, ,GNYIS PO MED PA'I PHYIR BSHAD DO, ,DMIGS PA LA
NI BRTEN NAS SU, ,MI DMIGS PA NI RAB TU SKYE, ,

MI DMIGS PA LA BRTEN NAS SU, ,MI DMIGS PA NI RAB TU SKYE, ,DE YI
PHYIR NA DMIGS PA NI, ,MI DMIGS NGO BO NYID DU GRUB, ,DE LTA BAS
NA DMIGS PA DANG, ,MI DMIGS MNYAM PAR SHES PAR BYA, ,YANG DAG MA
YIN KUN RTOG NI, ,SEMS DANG SEMS BYUNG KHAMS

GSUM PA, ,DE LA DON MTHONG RNAM PAR SHES, ,DE YI KHYAD PAR SEMS
LAS BYUNG, ,GCIG NI RKYEN GYI RNAM PAR SHES, ,GNYIS PA NYE BAR
SPYOD PA CAN, ,NYE BAR SPYOD DANG YONGS GCOD DANG, ,DE YI 'JUG
BYED SEMS LAS BYUNG, ,SGRIB PA'I PHYIR DANG 'DEBS PA'I PHYIR,
,KHRID

PA'I PHYIR DANG KUN 'DZIN PHYIR, ,RDZOGS BYED PHYIR DANG GSUM
GCOD PHYIR, ,NYE BAR GCOD PHYIR SDUD PA'I PHYIR, ,SBYOR BA'I
PHYIR DANG MNGON DU'I PHYIR, ,SDUG BSNGAL PHYIR NI 'GRO NYON
MONGS, ,RNAM GSUM RNAM GNYIS KYANG NYON MONGS, ,RNAM BDUN YANG
DAG MIN RTOG LAS, ,STONG

@41A *, ,PA NYID NI MDOR BSDU NA, ,MTSAN NYID DANG NI RNAM GRANGS
DANG, ,DE YI DON DANG DBYE BA DANG, ,SGRUB PA DAG STE SHES PAR
BYA, ,GNYIS DNGOS MED DANG DNGOS MED PA'I, ,DNGOS PO STONG PA'I
MTSAN NYID DO, ,YOD PA MA YIN MED PA'ANG MIN, ,THA DAD GCIG PA'I

MTSAN NYID MIN, ,STONG PA NYID NI MDOR BSDU NA, ,DE BZHIN NYID
DANG YANG DAG MTHA', ,MTSAN MA MED DANG DON DAM DANG, ,CHOS KYI
DBYINGS NI RNAM GRANGS SO, ,GZHAN MIN PHYIN CI LOG MA YIN, ,DE
'GOG 'PHAGS PA'I SPYOD YUL DANG, ,'PHAGS PA'I CHOS KYI RGYU YI

PHYIR; ,RNAM GRANGS DON TE GO RIMS BZHIN, ,KUN NAS NYON MONGS
RNAM PAR DAG ,DE NI DRI BCAS DRI MA MED, ,CHU KHAMS GSER DANG NAM
MKHA' RNAMS, ,DAG PA BZHIN DU DAG PAR 'DOD, ,ZA BA BZA' DANG DE
YI LUS, ,GNAS KYI GZHI YI STONG PA NYID, ,DE

YANG GANG GIS JI LTAR MTHONG, ,GANG PHYIR DE YANG STONG PA NYID,
,DGE GNYIS THOB PAR BYA BA'I PHYIR, ,RTAG TU SEMS CAN PHAN BYA'I
PHYIR, ,'KHOR BA GTANG BAR MI BYA'I PHYIR, ,DGE BA MI ZAD BYA
BA'I PHYIR, ,RIGS KYANG RNAM PAR DAG BYA'I PHYIR, ,MTSAN DANG DPE
BYAD THOB BYA'I

PHYIR; ,SANGS RGYAS CHOS RNAMS DAG BYA'I PHYIR, ,BYANG CHUB SEMS
DPA' SGRUB PAR BYED, ,GANG ZAG DANG NI CHOS RNAMS KYI, ,DNGOS PO
MED 'DIR STONG PA NYID, ,DE DNGOS MED PA'I DNGOS YOD PA, ,DE NI
DE LAS STONG NYID GZHAN, ,GAL TE NYON MONGS DE MA GYUR, ,LUS

CAN THAMS CAD GROL BAR GYUR, ,GAL TE RNAM DAG DE MA GYUR, ,'BAD
PA 'BRAS BU MED PAR 'GYUR, ,NYON MONGS MA YIN MI RMONGS MIN, ,DE
NI DAG DANG MA DAG MIN, ,BSTAN BCOS DBUS DANG MTHA' RNAM PAR
'BYED PA LAS, MTSAN NYID KYI LE'UR BCAD PA ZHES BYA

BA STE DANG PO'O,, ,,KHYAB DANG NYI TSE LHAG PA DANG, ,MNYAM DANG
LEN DANG SPONG BA NI, ,GNYIS KYI SGRIB PAR BSTAN PA YIN, ,NYON
MONGS MTSAN NYID RNAM DGU'O, ,KUN TU SBYOR RNAMS SGRIB PA YIN,
,SKYO BA DANG NI BTANG SNYOMS DANG, ,DE KHO NA NI MTHONG BA DANG,
,'JIG

@41B CHOGS LTA DANG DE'I GZHI DANG, ,'GOG DANG LAM DANG DKON
MCHOG DANG, ,RNYED PA DANG NI BKUR STI DANG, ,YO BYAD BSNYUNGS PA
YONGS SHES LA, ,DGE LA SOGS PA BCU LA GZHAN, ,SBYOR BA MED DANG
SKYE MCHED MIN, ,RNAL 'BYOR MIN PAS GANG BSKYED DANG, ,SKYE BA

MED DANG YID MI BYED, ,TSOGS NI RAB TU MA RDZOGS DANG, ,RIGS DANG
BSHES GNYEN MI LDAN DANG, ,SEMS NI YONGS SU SKYO BA DANG, ,SGRUB
PA DANG YANG MI LDAN DANG, ,SKYE BO NGAN SDANG 'GROGS PA DANG,
,RANG GI GNAS NGAN LEN GSUM LAS, ,LHAG MA SHES

RAB MA SMIN DANG, ,RANG BZHIN GYIS NI GNAS NGAN LEN, ,LE LO DANG
YANG BAG MED DANG, ,SRID DANG LONGS SPYOD CHAGS PA DANG, ,SEMS NI
ZHUM PAR GYUR PA DANG, ,MA DAD PA DANG MA MOS DANG, ,SGRA BZHIN
DU NI SPYOD PA DANG, ,DAM CHOS CHED CHER MI 'DZIN DANG, ,RNYED LA

GDU DANG SNYING RJE MED, ,THOS PAS PHONGS DANG NYUNG BA DANG,
,TING 'DZIN SBYANGS PA MA BYAS PA'O, ,DGE DANG BYANG CHUB YANG
DAG 'DZIN, ,BLO LDAN 'KHRUL MED SGRIB PA MED, ,BSNGO DANG MI
SKRAG SER SNA MED, ,DBANG NI DGE LA SOGS PA'O, ,DE DAG GI NI
SGRIB PA RNAMS, ,

GSUM GSUM DAG TU SHES PAR BYA, ,BYED RGYU BCU NI SKYE BA DANG,
,GNAS PA RTEN DANG BSTAN BYA DANG, ,'GYUR DANG 'BRAL DANG GZHAN
DU DANG, ,YID CHES GO 'BYED 'THOB RNAMS LA, ,MIG DANG ZAS SA MAR
ME DANG, ,ME LA SOGS PA DE YI DPE, ,ZOR BA BZO SHES DU

BA DANG, ,RGYU DANG LAM LA SOGS PA GZHAN, ,PHYOGS DANG PHA ROL
PHYIN SA LA, ,SGRIB PA DAG NI GZHAN YIN NO, ,GZHI LA MI MKHAS LE
LO DANG, ,GNYIS KYIS TING 'DZIN NYAMS PA DANG, ,MI SKYED PA DANG
NYAM CHUNG DANG, ,LTA DANG GNAS NGAN LEN SKYON CHAGS, ,PHYUG PO

DANG NI BDE 'GRO DANG, ,SEMS CAN MI GTONG SGRIB PA DANG, ,NYES PA
DAG DANG YON TAN RNAMS, ,'BRI DANG 'PHEL DANG 'DZUD PA DANG,
,GROL BAR BYED DANG MI ZAD DANG, ,DGE BA RGYUN MI 'CHAD PA DANG,
,NGES PAR BYED DANG CHOS RNAMS LA, ,LONGS PAR SPYOD DANG YONGS
SMIN

@42A *, ,BYED; ,KUN DU 'GRO DON MCHOG GI DON, ,RGYU MTHUN DON GYI
MCHOG NYID DANG, ,YONGS SU 'DZIN PA MED DON DANG, ,RGYUD RNAMS
THA DAD MED DON DANG, ,NYON MONGS RNAM DAG MIN DON DANG, ,THA DAD
MED PA'I DON NYID DANG, ,BRI MED 'PHEL BA MED

DON DANG, ,DBANG NI RNAM PA BZHI YI GNAS, ,CHOS KYI DBYINGS LA MA
RIG PA, ,NYON MONGS CAN MIN SGRIB PA BCU, ,SA BCU'I MI MTHUN
PHYOGS RNAMS KYI, ,GNYEN PO DAG NI SA YIN NO, ,NYON MONGS PA YI
SGRIB PA DANG, ,SHES BYA'I SGRIB PA NYID DU BSTAN, ,

DER NI SGRIB PA THAMS CAD DE, ,DE ZAD NAS NI GROL BAR 'DOD,
,BSTAN BCOS DBUS DANG MTHA' RNAM PAR 'BYED PA LAS, SGRIB PA'I
LE'UR BCAD PA ZHES BYA BA STE GNYIS PA'O,, ,,RTZA BA MTSAN NYID
DE KHO NA, ,PHYIN CI MA LOG MTSAN NYID DANG, ,'BRAS BU

RGYU YI DE KHO NA, ,RAGS PA DANG NI PHRA BA DANG, ,GRAGS DANG
RNAM PAR DAG YUL DANG, ,BSDU DANG DBYE BA'I MTSAN NYID DANG,
,MKHAS DE KHO NA RNAM BCU NI, ,BDAG TU LTA BA'I GNYEN PO'O, ,NGO
BO NYID GSUM RTAG MED DANG, ,YOD KYANG KHO NA MA YIN DANG, ,YOD

DANG MED DE KHO NA STE, ,NGO BO NYID NI GSUM DU 'DOD, ,'DI LA
CHOS DANG GANG ZAG DANG, ,GZUNG BA DAG DANG 'DZIN PA DANG, ,YOD
DANG MED PAR SGRO 'DOGS DANG, ,SKUR PA 'DEBS PAR LTA BA DAG ,GANG
SHES NAS NI MI 'BYUNG BA, ,DE DE KHO NA'I MTSAN NYID DO, ,MI RTAG

DON NI MED DON DANG, ,SKYE ZHING 'JIG PA'I MTSAN NYID DANG, ,DRI
BCAS DRI MA MED DON TE, ,RTZA BA'I KHO NAR GO RIMS BZHIN, ,SDUG
BSNGAL LEN DANG MTSAN NYID DANG, ,'BREL PA GZHAN DU 'DOD PA YIN,
,DNGOS MED DE DNGOS MA YIN DANG, ,RANG BZHIN GYIS NI STONG PAR

'DOD, ,MTSAN NYID MED PAS BDAG MED DANG, ,DE DANG MI MTHUN MTSAN
NYID DANG, ,RANG GI MTSAN NYID BSTAN PA YIN, ,DE PHYIR SDUG
BSNGAL BDEN PAR 'DOD, ,BAG CHAGS DANG NI KUN NAS 'BYUNG, ,MA BRAL
PA YANG DE BZHIN NO, ,NGO BO NYID DANG GNYIS MI SKYE, ,DRI

@42B MA ZHI BA GNYIS SU 'DOD, ,YONGS SU SHES DANG SPANG BA DANG,
,THOB PAR MNGON SUM BYA BAS NI, ,LAM GYI BDEN PA YANG DAG BSHAD,
,BTAGS PA DANG NI SHES PA DANG, ,DE BZHIN BRJOD PA RAGS PA YIN,
,DAM PA'I DON NI GCIG PU'O, ,DON DANG THOB DANG SGRUB PA

NI; ,DON DAM RNAM PA GSUM DU 'DOD, ,'GYUR MED PHYIN CI MA LOG PA,
,YONGS SU GRUB PA RNAM PA GNYIS, ,GCIG GIS 'JIG RTEN GRAGS PA
STE, ,GSUM GYIS RIGS PA'I GRAGS PA'O, ,RNAM DAG SPYOD YUL RNAM
GNYIS TE, ,GCIG PU KHO NAR BRJOD PA

YIN; ,RGYU DANG RNAM PAR RTOG PA DANG, ,MING NI RNAM PA GNYIS SU
BSDU, ,YANG DAG YE SHES RAB KHO NA, ,GCIG PU KHO NAS BSDUS PA
YIN, ,'JUG DE KHO NA RNAM PA GNYIS, ,GNAS PA DANG NI NGAN PAR
ZHUGS, ,MTSAN NYID RNAM PAR RIG DANG DAG ,YANG DAG SGRUB

PA GCIG PU'O, ,GCIG DANG RGYU DANG ZA BA DANG, ,BYED PA DANG NI
DBANG BSGYUR DANG, ,BDAG PO'I DON DANG RTAG PA DANG, ,NYON MONGS
PA DANG DAG PA'I GNAS, ,RNAL 'BYOR CAN DANG MA GROL GROL, ,'DI
DAG LA NI BDAG TU LTA, ,KUN TU RTOG DANG RNAM RTOG DON, ,CHOS
NYID

DON GYIS DE DAG DER, ,THOG MA DU MA NYID DANG NI, ,BSDUS DANG
YONGS SU PHYE BA'I DON, ,'DZIN DANG GZUNG DANG DE 'DZIN PA, ,SA
BON DON TE GZHAN DU 'DO, ,TSOR DANG DON RNAMS YONGS GCOD KYI,
,NYER SPYOD 'BYUNG SGO GZHAN YIN NO, ,RGYU DANG 'BRAS BU RTZOL BA
LA, ,

SGRO 'DOGS MED CING BSKUR 'DEBS MED, ,MI 'DOD 'DOD DANG RNAM DAG
DANG, ,MNYAM DU 'BYUNG DANG DBANG BYED DANG, ,'THOB DANG KUN TU
SPYOD PA DAG ,GZHAN DBANG NYID KYI DON TE GZHAN, ,'DZIN DANG GNAS
DANG RGYUN MI 'CHAD, ,SPYOD DANG DAG PA GNYIS KYI PHYIR, ,

'BRAS BU RGYU RNAMS SPYAD ZIN DANG, ,DE BZHIN MA SPYAD GZHAN YIN
NO, ,TSOR BA RGYU DANG BCAS PA'I DON, ,DE YI RGYU NI SGRUB PA
YIN, ,DE ZHI BA DANG GNYEN PO'I DON, ,LDAN PA'I PHYIR NA GZHAN DU
'DOD, ,DE YI RGYU NI SGRUB PA YIN, ,KUN 'BYUNG BA YI BDEN PA STE,
,YON

@43A *, ,TAN SKYON DANG RNAM MI RTOG ,SHES PAS GZHAN LAS BDAG GIS
NI, ,NGES PAR 'BYUNG PHYIR GZHAN ZHES BYA, ,BTAGS BCAS RGYUR BCAS
RGYU MTSAN DANG, ,RAB TU ZHI BA DON BCAS NI, ,THA MA NYID DU
BSHAD PA YIN, ,BSTAN BCOS DBUS DANG

MTHA' RNAM PAR 'BYED PA LAS, DE KHO NA'I LE'UR BCAD PA ZHES BYA
STE GSUM PA'O,, ,,GNAS NGAN LEN PHYIR SRED RGYU'I PHYIR, ,GZHI YI
PHYIR DANG MA RMONGS PHYIR, ,BDEN PA BZHI LA 'JUG BYA BAS, ,DRAN
PA NYE BAR GZHAG PA BSGOMS, ,MI MTHUN PHYOGS DANG

GNYEN PO RNAMS, ,RNAM PA THAMS CAD YONGS SHES NA, ,DE DAG SPONG
PHYIR BRTZON 'GRUS NI, ,RNAM PA BZHI DAG RAB TU 'BYUNG, ,DER GNAS
LAS SU RUNG BA NYID, ,DON RNAMS THAMS CAD 'BYOR PAR 'GYUR, ,NYES
PA LNGA SPANG 'DU BYED BRGYAD, ,BSTAN PA'I RGYU LAS

BYUNG BA'O, ,LE LO DANG NI GDAMS NGAG RNAMS, ,BRJED DANG BYING
DANG RGOD PA DANG, ,'DU MI BYED DANG 'DU BYED DE, ,'DI DAG NYES
PA LNGAR 'DOD DO, ,GNAS DANG DE LA GNAS PA DANG, ,RGYU DANG 'BRAS
BU NYID DU'O, ,DMIGS PA BRJED PAR MA GYUR DANG, ,BYING DANG

RGOD PA RTOGS PA DANG, ,DE SPONG MNGON PAR 'DU BYED DANG, ,ZHI
TSE RNAL DU 'JUG PA'O, ,THAR PA'I CHA DANG MTHUN BSKYED NAS,
,'DUN DANG SBYOR BA DBANG BYED DANG, ,DMIGS PA BRJED PAR MA GYUR
DANG, ,MI 'PHRO RNAM PAR 'BYED KYANG NGO, ,MI MTHUN PHYOGS NI
SRAB PA'I

PHYIR; ,STOBS LDAN 'BRAS BU PHYI MA YIN, ,DBANG PO RNAMS DANG
STOBS RNAMS LA, ,NGES 'BYED CHA MTHUN GNYIS GNYIS SO, ,RANG BZHIN
YAN LAG GNAS YAN LAG ,GSUM PA NGES 'BYUNG YAN LAG STE, ,BZHI PA
PHAN YON TAN LAG YIN, ,RNAM GSUM

NYON MONGS MED YAN LAG ,'DI LA GZHI DANG GNAS DANG NI, ,NGO BO
NYID DU BSTAN PA YIN, ,YONGS SU GCOD DANG GO BYED DANG, ,RNAM
GSUM GZHAN YID CHES PAR BYED, ,MI MTHUN PHYOGS KYI GNYEN POR NI,
,LAM GYI YAN LAG DE BRGYAD DO, ,LTA DANG TSUL

@43B KHRIMS YO BYAD BSNYUNGS, ,GZHAN LA RNAM PAR RIG BYED 'DOD,
,NYON MONGS NYE BA'I NYON MONGS DBANG, ,MI MTHUN PHYOGS KYI GNYEN
PO'O, ,RJES SU MTHUN LA PHYIN CI LOG ,RJES SU 'BREL BCAS BZLOG PA
DANG, ,PHYIN CI MA LOG PHYIN CI LOG ,RJES SU 'BREL

MED BSGOM PA'O, ,BYANG CHUB SEMS DPA' RNAMS KYI NI, ,DMIGS DANG
YID LA BYED PA DANG, ,'THOB PAS DE NI KHYAD PAR 'PHAGS, ,RGYU YI
GNAS DANG ZHUGS PA DANG, ,SBYOR DANG 'BRAS BU BRJOD PA DANG, ,BYA
DANG BYA MED KHYAD PAR DANG, ,DE NI BLA

MA BLA NA MED, ,MOS PA DANG NI 'JUG PA DANG, ,NGES PAR 'BYUNG
DANG LUNG BSTAN DANG, ,BRJOD PA DANG NI DBANG BSKUR DANG, ,PHYIN
PA DANG NI PHAN YON DANG, ,BYA BA BSGRUB PA BSTAN PA'O, ,CHOS KYI
DBYINGS LA RNAM GSUM STE, ,MA DAG MA DAG DAG PA DANG, ,

RNAM PAR DAG PAR CI RIGS SBYAR, ,'DI LAS JI LTAR 'OS 'OS SU,
,GANG ZAG RNAM PAR GZHAG PAR 'DOD, ,SNOD GYUR RNAM PAR SMIN BRJOD
DANG, ,DE YI DBANG GIS STOBS DANG NI, ,'DOD DANG 'PHEL DANG RNAM
DAG STE, ,DE DAG 'BRAS BU GO RIMS BZHIN, ,PHYI

MA PHYI MA THOG MA DANG, ,DE GOMS BYAS DANG RDZOGS PA'O, ,RJES SU
MTHUN DANG MI MTHUN PHYOGS, ,BRAL BA DANG NI KHYAD PAR DANG, ,BLA
MA DANG NI BLA NA MED, ,'BRAS BU GZHAN TE MDOR BSDUS PA'O, ,BSTAN
BCOS DBUS DANG MTHA' RNAM PAR 'BYED PA LAS, GNYEN

PO BSGOM PA'I LE'UR BCAD PA ZHES BYA STE BZHI PA'O,, ,,BLA MED
NYID NI SGRUB PA DANG, ,DMIGS PA DANG NI YANG DAG 'GRUB, ,BSTAN
PA YIN PAR 'DOD PA'O, ,SGRUB PA DAG NI RNAM DRUG STE, ,PHA ROL
PHYIN PA DE DAG LA'O, ,DAM PA DANG NI YID BYED DANG, ,

RJES SU MTHUN CHOS MTHA' SPANGS DANG, ,KHYAD PAR CAN DANG KHYAD
PAR MED, ,DAM PA BCU GNYIS BDAG NYID DE, ,RGYA CHE BA DANG YUN
RING DANG, ,CHED DU BYA DANG MI ZAD DANG, ,RGYUN MI 'CHAD DANG
TSEGS MED DANG, ,DBANG 'BYOR BA DANG YONGS GZUNG DANG, ,RTZOM
DANG

@44A *, ,'THOB DANG RGYU MTHUN DANG, ,'GRUB PA DAM PAR 'DOD PA
YIN, ,DE PHYIR DAM PA'I DON GYIS NI, ,PHA ROL PHYIN PA BCUR 'DOD
DO, ,SBYIN DANG TSUL KHRIMS BZOD BRTZON 'GRUS, ,BSAM GTAN DANG NI
SHES RAB THABS, ,SMON

LAM STOBS DANG YE SHES DANG, ,'DI DAG PHA ROL PHYIN BCU'O, ,LAS
NI RJES SU 'DZIN BYED DANG, ,GNOD MI BYED DANG DE LA BZOD, ,YON
TAN 'PHEL DANG 'DZUD NUS DANG, ,RNAM PAR GROL BAR BYED PA DANG,
,MI ZAD PA DANG RTAG 'JUG DANG, ,NGES PAR

LONGS SPYOD SMIN PAR BYED, ,THEG PA CHEN POR JI LTA BUR, ,CHOS
RNAMS BTAGS PAR MDZAD PA DAG ,BYANG CHUB SEMS DPA' RTAG PAR YANG,
,SHES RAB GSUM GYIS YID BYED PA'O, ,KHAMS RTAS BYED DANG 'JUG
BYED DANG, ,DE NI DON RNAMS

'GRUB PAR 'GYUR, ,DE NI CHOS SPYOD RNAM BCU DANG, ,YANG DAG LDAN
PAR SHES PAR BYA, ,YI GE 'DRI MCHOD SBYIN PA DANG, ,NYAN DANG
KLOG DANG LEN PA DANG, ,'CHAD DANG KHA DON BYED PA DANG, ,DE SEMS
PA DANG BSGOM PA'O, ,SPYOD PA DE BCU'I BDAG

NYID NI, ,BSOD NAMS PHUNG PO DPAG TU MED, ,KHYAD PAR PHYIR DANG
MI ZAD PHYIR, ,GZHAN LA PHAN 'DOGS MA ZHI'I PHYIR, ,MI G-YENG
PHYIN CI MA LOG PAR, ,GYUR PA RJES SU MTHUN PA'I CHOS, ,LDANG
DANG YUL LA 'JUG PA DANG, ,DE BZHIN RO MYANG BYING DANG RGOD, ,

YID CHES PA YI BSAM PA DANG, ,YID LA BYED PA NGAR 'DZIN DANG,
,CHUNG NGU'I SEMS NI G-YENG BA STE, ,BLO LDAN RNAMS KYIS SHES PAR
BYA, ,YI GE DON DANG YID BYED DANG, ,MI 'PHRO BA DANG MTSAN NYID
GNYIS, ,MA DAG DAG DANG GLO BUR DANG, ,MI SDANG BA

DANG KHENGS PA MED, ,'BREL PA'I PHYIR DANG 'DRIS PHYIR DANG, ,MA
'BREL PHYIR DANG MA 'DRIS PHYIR, ,DON YOD PA DANG MED PA STE, ,DE
NI YI GE MA LOG PA'O, ,GNYIS SU SNANG BAR GYUR PA NI, ,DE LTAR
YOD PA MA YIN TE, ,DE NI DON LA MA LOG PA, ,YOD

@44B DANG MED PA RNAM PAR SPANGS, ,RTOG PA DE YIS BSGOS PA YI,
,RTOG PA YID BYED DE'I GNAS NI, ,YID LA BYED PA MA LOG PA, ,GNYIS
SU SNANG BA'I RGYU LA'O, ,DON GYIS MED DANG YOD PA STE, ,SGYU MA
LA SOGS BZHIN DU 'DOD, ,DE NI MI 'PHRO MA LOG

STE; ,YOD DANG MED PA MI 'PHRO PHYIR, ,RTOG PA THAMS CAD MI 'JUG
PHYIR, ,THAMS CAD MING TZAM KHO NA STE, ,RANG GI MTSAN NYID MA
LOG PA'O, ,DON DAM RANG GI MTSAN NYID LA'O, ,CHOS KYI DBYINGS NI
MA GTOGS PAR, ,'DI LTAR CHOS YOD MA

YIN TE, ,DE PHYIR SPYI YI MTSAN NYID DER, ,DE NI PHYIN CI MA LOG
PA'O, ,PHYIN CI LOG GI YID LA BYED, ,MA SPANGS PA DANG SPANGS PA
LAS, ,DE NI MA DAG RNAM DAG STE, ,DE YANG DE LA MA LOG PA'O,
,CHOS KYI DBYINGS NI RANG BZHIN GYIS, ,RNAM

PAR DAG PHYIR NAM MKHA' BZHIN, ,GNYIS NI GLO BUR BYUNG BA STE,
,DE YANG DE LA MA LOG PA'O, ,CHOS RNAMS DANG NI GANG ZAG GI, ,KUN
NAS NYON MONGS RNAM DAG MED, ,MED PHYIR DE BAS SKRAG DANG NGA,
,MED DE DE 'DIR MA LOG PA'O, ,GANG LA GANG

ZHIG GANG LAS 'KHRUL, ,MA 'KHRUL GANG ZHIG GANG LA DANG, ,'KHRUL
DANG MA 'KHRUL 'BRAS BU NYID, ,DE GNYIS KYI NI MTHA' MA'O, ,YOD
MED PHYIN CI MA LOG DANG, ,GNAS DANG SGYU MA LTA BU NYID, ,MI
RTOG PA DANG RANG BZHIN GYIS, ,RTAG

PAR 'OD GSAL GNYID DANG NI, ,KUN NAS NYON MONGS RNAM BYANG DANG,
,DE BZHIN NAM MKHA' LTA BU NYID, ,'GRIB PA MED DANG LHAG MED PA,
,RDO RJE'I TSIG NI BCU ZHES BYA, ,THA DAD PA DANG GCIG MTHA'
DANG, ,MU STEGS NYAN THOS

GNYI GA DANG, ,GANG ZAG CHOS LA SGRO 'DOGS DANG, ,SKUR 'DEBS
MTHA' RNAMS GNYIS GNYIS DANG, ,MI MTHUN PHYOGS DANG GNYEN PO'I
MTHA', ,RTAG DANG CHAD PAR 'DU SHES DANG, ,GZUNG DANG 'DZIN DANG
KUN NYON MONGS, ,RNAM PAR BYANG LA

@45A *, ,GNYIS DANG GSUM, ,RNAM PAR RTOG PA GNYIS KYI MTHA', ,DE
NI RNAM PA BDUN DU 'DOD, ,DNGOS YOD DNGOS MED ZHI BYA DANG, ,ZHI
BYED SKRAG BYA DE LA 'JIGS, ,GZUNG DANG 'DZIN DANG YANG DAG NYID,
,LOG PA NYID DANG BYED DANG

MIN; ,SKYE BA MED DANG MNYAM PA'I DUS, ,DE NI RNAM RTOG GNYIS KYI
MTHA', ,KHYAD PAR CAN DANG KHYAD MED NI, ,SA BCU DAG TU SHES PAR
BYA, ,RNAM PAR GZHAG DANG DE BZHIN DBYINGS, ,SGRUB DANG SGRUB
DANG 'DZIN PA DANG, ,NGES PAR 'DZIN DANG RAB TU

'DZIN; ,RAB TU RTOGS DANG RAB RGYAS DANG, ,RNAM PAR RTOG DANG
RNAL 'DUG DANG, ,PHUL DU BYUNG BA'I DMIGS PAR 'DOD, ,MA TSANG MED
DANG MI SPONG DANG, ,MI G-YENG BA DANG RAB RDZOGS DANG, ,YANG DAG
SKYED DANG 'PHEL BA DANG, ,LAS SU

RUNG DANG MI GNAS DANG, ,SGRIB PA MED PA NYID DANG DE, ,RGYUN MI
GCOD PA YANG DAG 'GRUB, ,DBUS RNAM 'BYED PA'I BSTAN BCOS TE,
,RTOGS PAR DKA' DANG SNYING PO'I DON, ,DON CHEN DE BZHIN KUN GYI
DON, ,DON MED THAMS CAD SEL BA'O, ,

BSTAN BCOS DBUS DANG MTHA' RNAM PAR 'BYED PA LAS, THEG PA BLA NA
MED PA'I LE'UR BCAD PA ZHES BYA BA STE LNGA PA'O,, ,,BSTAN BCOS
DBUS DANG MTHA' RNAM PAR 'BYED PA ZHES BYA BA'I TSIG LE'UR BYAS
PA 'PHAGS PA BYAMS PAS MDZAD PA RDZOGS

SO;; ,,RGYA GAR GYI MKHAN PO JI NA MI TRA DANG, SH'I LENDRA BO
DHI DANG, ZHU CHEN GYI LO TZ'A BA BANDE YE SHES SDES BSGYUR CING
ZHUS TE GTAN LA PHAB PA'O,, ,,

@45B [BP]