@209A #, ,RGYA GAR SKAD DU, KU RU KULLE S'A DHA
NAm, BOD SKAD DU, KU RU KULLE'I

@209B SGRUB THABS, KU RU KULLE LA PHYAG 'TSAL LO, ,CHU SKYES RNAM
PAR RGYAS PAR BUNG BA 'KHOR 'DRA'I SPYAN, ,MNGON GSAR MCHOG GI
DPAL MO 'PHROG PA'I LUS KUN MDZES, ,AUTPAL RGYAS PA'I GZHU RGYAS
MDA' DANG LCAGS KYUS MTSAN, ,'DOD PA'I SBRUL 'JOMS KU RU KULLE LA
PHYAG 'TSAL, ,DANG POR

RE ZHIG BSGOMS PA'I THOG MAR SKYE BOS DBEN PA'I SA PHYOGS SU DRI
LNGAS BYUGS TE, BRTUL ZHUGS DANG LDAN PA SEMS DGA' BAS STAN BDE
BA LA NYE BAR 'DUG STE, DE'I PHYI NAS SNYING GAR RA YIG DMAR PO
LAS NYI MA'I DKYIL 'KHOR 'BAR ZHING 'KHRIGS PA LA, DE NAS RANG GI
SNYING GAR DBYANGS YIG

DANG PO LAS ZLA BA'I DKYIL 'KHOR, ,DE NAS SA'I PHA ROL GYI SA BON
GYI 'OG TU MES RNAM PAR BRGYAN PA BZHI BA'I DBYANGS KYIS BRGYAN
PA'O, ,DE NAS SA BON LAS SMIG RGYU 'BAR BAS PHYOGS BCU'I 'JIG
RTEN GYI KHAMS THAMS CAD SNANG BAR MDZAD NAS DPAL LDAN KU RU
KULLE'I GZUGS SU BKOD

NAS SLAR LOG STE, DE NYID DU SA BON LA RAB TU ZHUGS TE SMIG
RGYU'I DRA BAR BSGOM PAR BYA'O, ,DE'I PHYI NAS NAM MKHA'I PHYOGS
SU MDUN DU LO BRGYAD GNYIS LON PA'I RNAM PA 'BAR ZHING DBU SKRA
DMAR SER GYEN DU BRDZES PA LA THOD PA LNGAS DBU BRGYAN PA, BYA
KHYUD [*KHYUNG?] GI GDAN LA RDO RJE SKYIL KRUNG GIS

BZHUGS PA, 'OD ZER DKAR PO'I DKYIL 'KHOR DANG LDAN PA, PHYAG DRUG
PA, G-YAS DANG G-YON GYI DANG PO GNYIS KYIS 'JIG RTEN GSUM LAS
RNAM PAR RGYAL BA'I PHYAG RGYA MDZAD PA, GNYIS PA'I G-YON PA
DANG, G-YAS PA DAG GIS MI 'JIGS PA DANG, KUNDA DKAR PO'I DOG PA
BSNAMS

PA; PHYAG LHAG MA GNYIS KYIS BGRANG PHRENG DANG, SPYI BLUGS
BSNAMS PA, SGEG PA'I NYAMS DANG LDAN PA, GSER GYI GDU BUS LAG PA
BRGYAN PA, LANG TSO GZHON ZHING RGYAS PA, NA BZA' DKAR PO BSNAMS
PA, STOD KOR DKAR PO CAN, ,RGYAN THAMS CAD KYIS BRGYAN PA, DE
BZHIN

GSHEGS PA LNGA'I DBU RGYAN CAN, THUGS KAR AUTPA LA DKAR PO'I ZE'U
'BRU LA ZLA BA'I DKYIL 'KHOR LA DE'I SA BON BKOD NAS NGA RGYAL
RNAM PAR BSGOM PAR BYA STE, BDAG NYID RJE BTZUN MA KU RU KULLE
ZHES SO, ,DE NAS RANG GI SNYING GAR DBYANGS YIG DANG PO LAS YANG
DAG PAR BYUNG BA'I ZLA BA'I

@210A *, ,DKYIL 'KHOR LA GNAS PA, BRGYAD PA'I SA BON, DE LAS
BYUNG BA'I NYER SPYOD LNGA'I MCHOD PA DANG LDAN PA RNAM PA SNA
TSOGS PA'I LHA MO RNAMS KYIS MCHOD PA'I 'OD ZER GYI DRA BA SPROS
PAS MCHOD PAR BYA BA NI MCHOD PA'O, ,MCHOD NAS MCHOG GI SNYING
RJE CAN GI RNAL 'BYOR PA GUS PAS

'DUD CING LUS DANG NGAG DANG YID KYIS PHYAG 'TSAL BA NI 'TSAL
BA'O, ,PHYAG 'TSAL NAS YANG SDIG PA BSHAGS PA DANG, BSOD NAMS LA
RJES SU YI RANG PA LA SOGS PA BYA STE, BDAG GIS SDIG PA MI DGE
BA'I LAS CI BGYIS PA DANG, BGYIS PA LA RJES SU YI RANG BA DE
THAMS CAD BCOM LDAN 'DAS

MA'I SPYAN SNGAR MNGON SUM DU BSHAGS SO, ,DE'I RJES SU BYANG CHUB
TU SEMS BSKYED PAR BYA BA NI SRID PA'I RGYA MTSOR LHUNG BA DE
RNAMS GDON PAR BYA BA'I PHYIR SEMS KYI RDO RJE MCHOG TU BYA'O
ZHES BDAG NYID BYANG CHUB TU SEMS BSKYED PAR BYA'O, ,DE'I PHYI
NAS TSAD MED PA'I GNAS BZHI BSGOM PAR BYA'O, ,DE'I RJES

SU BSGOM PA THAMS CAD RNAM PAR DPYAD NAS, RANG BZHIN GYIS LUS
YONGS SU GTONG BA'I NGO BO NYID RNAM PAR DAG PA'I SNGAGS KYI DON
MNGON DU BYA ZHING 'JIG RTEN GSUM GYI BDAG NYID STONG PA NYID DU
RNAM PAR BSGOMS TE SNGAGS 'DIS RANG GI SEMS BYIN GYIS BRLAB PAR
BYA'O, ,AOm SH'U N+YA T'A DZNY'A NA BADZRA SVA BH'A

WA A'ATMA KO&HAm, PHYI NAS SNGON DU GSUNGS PA'I SMON LAM GYI
STOBS LAS SEMS CAN GYI DON LA MNGON PAR BLTA BZHIN PA'I SNGAGS
PA'I LUS LHA'I SKUR BSKYED PAR BYA'O, ,SNGAGS DGOD PA'I RIM PAS
LHA'I SKUR MTSON PA'O, ,DE'I RJES SU NAM MKHA'I PHYOGS SU DRUG
PA'I SA BON LAS SKYES

PA'I PADMA DKAR PO RNAM PAR RGYAS PA'O, ,DE'I STENG DU BRGYAD
PA'I SA BON THIG LE DANG BCAS PAS BRGYAN PA'I 'OG TU DRUG PA'I
DBYANGS DANG BCAS PA'O, ,DE'I STENG DU SNA TSOGS RDO RJE, ,DES SA
GZHI RDO RJE'I RANG BZHIN DANG, ,RDO RJE'I BLA RE DANG, RDO RJE'I
RAB YANG BSAM PAR BYA'O, ,DE'I DBUS SU AE

YIG GI RNAM PA RAB TU GSAL BA'I CHOS 'BYUNG YE SHES DKAR PO RNAM
PAR BSGOM PAR BYA'O, ,DE'I DBUS SU BRGYAD PA'I SA BON DKAR PO'I
'OG TU MES RNAM PAR BRGYAN PA, ,STENG DU BZHI PA'I DBYANGS KYIS
BRGYAN PA TSEG DRAG DANG BCAS PA, DE LAS BYUNG BA'I CHU SKYES
DKAR PO 'DAB MA BRGYAD PA, DE'I

@210B STENG DU ZE'U 'BRU LA SA BON DANG MTSUNGS PA, DE LAS BYUNG
BA'I NYI MA DE'I STENG DU DBYANGS YIG DANG PO LAS BYUNG BA'I ZLA
BA DANG NYI MA LA DPE BYAD BZANG PO BRGYAD CUS SPRAS PA DANG ZLA
BA MTHONG BA'I BDAG NYID MTSAN SUM CU RTZA GNYIS KYIS RNAM PAR
BRGYAN PA, 'DI DAG GI DBUS SU SA BON DKAR PO, DE YONGS SU GYUR

PA LAS AUTPA LA DKAR PO LA K'A LI DANG A'A LI LA RANG GI SEMS RAB
TU ZHUGS PAR BLTA'O, ,PHYI NAS ZLA BA'I GDAN DANG PADMA SEMS GCIG
TU GYUR PA KHU BA BZHIN DU BDAG NYID RNAM PAR BSGOMS NAS, DE NAS
SNGON DU GSUNGS PA'I KU RU KULLE'I SKUR BDAG NYID BSGOM PAR
BYA'O, ,DE NAS BSGOM PAR

BYA BA RANG GI SNYING GAR RA YIG LAS NYI MA RNAM PAR BSGOMS TE,
DE'I LTE BA LAS BON SLAR YANG BSGOM PAR BYA'O, ,DE LAS BYUNG BA'I
'OD ZER GYIS MGON PO 'OD DPAG TU MED PA GDAN DRANGS NAS GSANG BA
DANG GZHAN GYI MCHOD PAS DE YANG DAG PAR MCHOD, ,YANG DBANG BSKUR
BA ZHU BAR BYA'O, ,DE LA

'DIS ZHU BA STE, AA BHI shINYTZANTU M'Am, AA MI T'A BH'A NA, ZHES
PAS SO, ,DE NAS MGON PO 'OD DPAG TU MED PA DES BDUD RTZI LDAS
YONGS SU GANG BA'I BUM PA RANG GI THUGS KA NAS 'PHRO BAR BSGOM
PAR BYA'O, ,DE NAS BDUD RTZI LNGAS GANG BA'I BUM PA DE RNAMS KYIS
BCOM LDAN 'DAS MA LA KHRUS GSOL BAR

BYA'O ZHES SO, ,DE NAS RANG GI THUGS KAR RAB TU ZHUGS PAR BSAM
PAR BYA'O, ,DE NAS RNAM PAR BKOD PAS SPYI BOR MGON PO 'OD DPAG TU
MED PA BSAM PAR BYA'O, ,DE NAS THUN MTSAMS GSUM DU BSGOM ZHING
BSGOM PAR BYA BA BKOD NAS SNGAGS BZLAS PAR BYA'O, ,SNGAGS DGOD PA
BSDUS

PA NI DRUG PA'I GSUM PA'I SA BON LA ZLA BA PHYED PAS THIG LE'I
'OG TU BRGYAN PA LNGA PA'I DBYANGS KYI DBYE BA LAS STENG DU GTZUG
TOR GYI CHA'I MTHAR THUG PAR DGONG PAR BYA'O, ,DANG PO'I DBYANGS
YIG DKAR PO LAS BYUNG BA ZLA BA PHYED PAS RNAM PAR BRGYAN PA BKOD
NAS MGRIN PA DMAR PO LA GSUM PA

GSUM PA'I SA BON ZLA BA PHYED PAS RNAM PAR BRGYAN PA, 'OG TU ME
YIS RNAM PAR BRGYAN PA BZHI PA'I DBYANGS DANG LDAN PAS LTE BA'I
'OG GSANG GNAS KYI MTHAR THUG PA SER PO'O, ,DANG PO'I GNYIS PA'I
SA BON LA ZLA BA PHYED PAS RNAM PAR BRGYAN PA BKOD NAS RKANG PA'I
MTHAR THUG

@211A *, ,PA LJANG GU'O, ,SA DANG CHU DANG, ME DANG, RLUNG DANG,
NAM MKHA' DANG LNGA'O, ,KshAm DZAm KHAm GAm SKAm SAm, DZA:H'Um
BAm HO:KHAm RAm, MGO BO DANG, SNYING GA DANG, SPYI BO DANG, LTE
BA DANG, MGRIN PAR BYA STE, DUG NAG PO'I PHUNG PO LA SOGS PA LAS
BYUNG BA YANG DAG

PAR 'JOMS PAR BYED DA, ,DE NAS RTZA BA'I SNGAGS BTU BA NI DANG PO
LA YI GE'I DBANG PO SBYIN PAR BYA'O, ,DE NAS LNGA PA'I LNGA PA
DANG BDUN PA'I LNGA PA'I MTHA' LA THIG LE GNYIS KYIS BRGYAN PA'O,
,DE NAS DANG PO'I DANG PO'I SA BON LA LNGA PA'I DBYANGS KYIS
BRGYAN PA'O, ,DRUG PA'I GNYIS PA'I

SA BON LA LNGA PA'I DBYANGS DANG LDAN PA'O, ,YANG DANG PO'I DANG
PO'I SA BON LA LNGA PA'I DBYANGS DANG LDAN PA'O, ,DRUG PA'I GSUM
PA'I SA BON LA DE NAS DANG PO'I BCU GCIG PAS RNAM PAR BRGYAN
PA'O, ,BDUN PA'I BZHI PA'I SA BON LA 'OG TU MES RNAM PAR BRGYAN
PA'O, ,MGO LA BZHI PA'I

DBYANGS DANG LDAN PAR BYAS NAS MTHA' LA TSEG DRAG DANG BCAS PA
MTHA' LA NA MO SLAR YANG BOO shA tA DE'I MTHA' LA BZLAS PAR
BYA'O, ,SV'A H'A'I MTHA' CAN SLAR YANG THAMS CAD LA BYA'O, ,BCO
LNGA PO'I SA BON 'DI RNAMS KYI SNGAGS KYI YI GE'I GRANGS KYI 'BUM
DU BZLAS LA BCU CHAS

ME TOG DKAR POS SBYIN SREG BYA'O, ,G-YAS SU SROG RAB TU 'JUG PAS
NYI MA DANG ZLA BAR GYUR PAR BCING BA DANG, G-YAS G-YON GYI SROG
BCING BAR BYAS NAS SNGAGS PAS RTAG TU BZLAS PAR BYA'O, ,SHEL DANG
MU TIG GI 'BRAS BU'I BGRANG PHRENG GIS BRGYA RTZA BRGYAD KYI RDOG

PO SRAD BUS BRGYU BAR BYA'O, ,SROG 'BYUNG BA'I DUS SU RDOG PO
BSKYOD PAR BYA'O, ,BDAG NYID GANG ZHIG DNGOS GRUB 'DOD PAS SROG
'DZUG PA NA SNGAGS BZLAS PAR BYA'O, ,AOm MA:KshA:KU RU KULLE
HR'I:NA MO BOO shA tA SV'A H'A, LHA MO'I SNYING GA'I SNGAGS SO,
,AOm SHVE TE H'Um PHAt

MGO LA'O, ,AOm SHVE TE DZ'A tA NI SV'AH'A SKRA LA'O, ,AOm RATN'A
MI T'A BH'A PADMA TZ'A BE TI GO CHA'O, ,AOm TZA KshU:SA MANTA
TZAKshUR BI SHO DHA NE SV'A H'A MIG LA'O, ,AOm BH'A YA N'A SA NI
T'A SA NI TR'A SE T'A SE TR'A SA YA TR'A SA YA SARBA N'A GA YA
KshA BH'U TAN BHRi tI TR BEE RA TRA SHVE TA DZ'A tA NI H'Um H'Um
PHAt PHAt SV'AH'A, MTSON CHA'O, ,

@211B MU TIG GI BGRANG PHRENG GIS BZLAS PAR BYA'O, ,BDUD RTZI
LNGA'I BZA' BA SNGAGS 'DIS SBYANG BAR BYA'O, ,AOm A'A:H'Um ZHES
PA'I YI GE GSUM GYI DE NYID GSUM GYIS DE BYIN GYIS BRLABS PAS
SNGAGS 'GRUB BO ZHES SO, ,RANG GI SNYING GAR DBYANGS YIG DANG PO
LAS THOD PA

GSUM BSAM ZHING STENG DU PADMA'I SNOD DO, ,DE'I DBUS SU SA BON
LNGA'O, ,DE NAS SA BON LAS BYUNG BAS P'U LI RA MA LA YAR SONG NAS
SLAR YANG JI SRID DZ'A LANDHA RA'I BAR DU'O, ,DE NAS DZ'A LANDHA
RA RA SONG NAS DE BZHIN GSHEGS PA RNAMS RTOGS PAR BYA'O, ,DE LA
THAMS CAD

GCIG TU GYUR PAS MYUR DU ZLA BA'I DKYIL 'KHOR GYI GZUGS SU BLTA
BA NI BDUD RTZI'O, ,DRIL BU'I BU GA'I LAM NAS 'DZAG PAR BYED PA'I
BDUD RTZI DES PHUNG PO DANG KHAMS DANG SKYE MCHED RNAMS CHIM PAR
BYA'O, ,TSIM PA DANG DE'I SNOD LA YANG GNAS PAR BYA'O, ,DE LA
DRIL BU'I STENG

DU H'Um YIG MGO THUR DU 'PHYANG BA'O, ,DE LA STENG DU AOm YIG
BLTA BAR BYA'O, ,DE NAS RANG GI SNYING GA'I SA BON LA PADMA'I
SNOD LA YE SHES KYI BDUD RTZI DRI MA MED PA'O, ,DE NAS YAm YIG
YONGS SU GYUR PA LAS RLUNG GI DKYIL 'KHOR BA DAN GYIS MTSAN PA
GZHU'I RNAM PA NAG

PO'O, ,DE'I STENG DU RAm YIG YONGS SU GYUR PA LAS ME'I DKYIL
'KHOR GRU GSUM RAm YIG 'BAR BAS MTSAN PA ME'I 'OD DU LDAN PA'I
MDANGS CAN NO, ,DE'I STENG DU LTE BAR 'DAB MA DKAR PO BRGYAD DANG
LDAN PA'I ZE'U 'BRU DANG BCAS PA GSANG BA'I SBUBS KYI MTHAR THUG
PAR SON

BAR BSAM PAR BYA'O, ,DE'I DBUS SU HR'I:YIG 'BAR BA'I PHRED BA
'KHRIGS PAS SHIN TU GSAL BDE YONGS SU GYUR PA LAS BCOM LDAN 'DAS
MA KU RU KULLE YE SHES KYI BDUD RTZIS TSIM PAR BYA ZHING, DE
BZHIN GSHEGS PA LNGA ZHUGS PA BSGOM PAR BYA'O, ,'DIS YE SHES

KYI BDUD RTZI'I CHAR 'BAB PAR BSAM ZHING DUG G-YO BA THAMS CAD
ZIL GYIS GNON PAR SBYOR BAR BSAM PA'I SNGAGS RIG PAS RTAG TU'O,
,DE NAS SNGAGS PAS DUG ZHI BAR 'DOD PAS DKAR PO'I TSES GCIG NAS
BRTZAMS TE THUN MTSAMS GSUM DU KHRI PHRAG RE RE LA DE BZHIN DU
NYI MA SO SO

@212A *, ,LA BCOM LDAN 'DAS MA'I SKU LA DMIGS TE GOS DKAR PO
BZUNG NAS LUS LA BGO BAR BYA'O, ,DE'I RJES SU RANG GI SNYING GA'I
ZLA BA LA GNAS PA'I HR'I:YIG DKAR PO YONGS SU GYUR PA LAS CHU
SKYES 'DAB MA BRGYAD PA'I SDONG BU SKYE GNAS KYI MTHAR THUG PAR
SON PA

BSGOM PAR BYA'O, ,DE'I 'DAB MA BRGYAD LA DBYANGS YIG BRGYAD YONGS
SU GYUR PA LAS BUNG BA BRGYAD DGA' BA DANG MGU BA DANG RGYAS
PA'O, ,NAG PO DANG DMAR PO GO RIMS BZHIN DU BZLOG PAS RANG GI SNA
NAS NAGS SU AU dI YAR 'DOD ZHING RANG GI SNA BUG G-YAS G-YON GYI
BU GNAS

'THON TE, BSGRUB BYA DUG GIS MNAR BA'I SNA G-YAS KYI BU GA NAS
RAB TU ZHUGS TE STOBS DANG LDAN PAS GCOD CING DUG RNAMS RNYING
BAR BYA'O, ,BRGYAD PA'I DANG PO DBYANGS YIG DANG PO LAS CUNG ZAD
DKAR BA'I 'DAB MA DANG LDAN PAS RNAM PAR BRGYAN PA ZHES RNAM PAR
BSAM ZHING DUG GIS MNAR

BA'I SNA BUG G-YAS NAS 'THON PAR BSAM PAR BYA'O, ,PHYI NAS RNAL
'BYOR PAS BGRANG PHRENG GIS MNGON PAR BSNUN CING SPYI BLUGS KYI
CHUS DBANG BSKUR BYAS PAS DUG GIS MNAR BA LANGS PAR BYED DO, ,DUS
GSUM DU RNAM PAR BSGOMS PAR GYUR PAS RANG NYID KHYUD GI GTZUG GI
NOR

BU'O, ,SGRUB PA PO MGAL ME'I 'KHOR LO BZHIN DU SNGAGS KYI GZUGS
KYIS RTAG TU MNGON PAR DGA' BA DANG LDAN PAR GYUR PAS RGYUN MI
'CHAD PAR GOMS PA'I YID KYIS GDAMS DAG NGES PAS SO, ,MTHA' YAS LA
SOGS PA RIGS LDAN RNAMS TE, DE LA KLU RNAMS DGOD DAR BYA

STE, GNAS RNAMS THAMS CAD DU'O, ,SNGON DU YI GE RNAMS DGOD PAR
BYA STE, DBYANGS RNAMS KYI KHYAD PAR LAS SO, ,DE'I PHYI NAS MTHA'
YAS DANG RIGS LDAN DAG GIS DBU SKRA BCINGS PA'I GNAS DAG GSER GYI
MDOG LTA BU'O, ,'DZOG POS RNA RGYAN DU BYAS SHING GDENGS PA'O, ,

LAG GDUB PADMA CHEN PO GSER BTZO MA'I 'OD LTA BU, STOBS KYI RGYU
DKAR POS MCHOD PHYIR THOGS BYAS PA'O, ,NOR RGYAS PADMA DMAR PO'I
'OD LTA BUS SKA RAGS BYAS PA, KUNDA DANG BANDU KA 'DRES PA LTA
BU'I PADMA DANG DUNG SKYOD DAG GIS RKANG PA DAG LA'O, ,'DI LTA
BU'I RGYAN DRAG POS BRGYAN

@212B NAS SNGAGS RIG PAS RTAG TU KU RU KULLE'I GZUGS DANG DBYIBS
KYI BYA KHYUNG GI GDAN GYI STENG DU GNAS PAS G-YO BA DANG MI G-YO
BA THAMS CAD BSGRUB PAR BYA'O, ,'DI NYID KYING RIM PAS SGRUB PA
PO BDAG NYID BSGOMS PAR GYUR PAS RANG NYID BYA KHYUNG GI GTZUG GI
NOR BU'O, ,DE LA GNAS PAS BZLAS PA BYA ZHING

SNGAGS PAS THUN MTSAMS GSUM DU TING NGE 'DZIN GYIS SO, ,SNGAGS
'DI NYID KYIS ZHO'I ZAS AARKA'I SNOD DU BYAS NAS BZA' BAR BYAS
PA'I SNGAGS PAS RGYA MTSO'I DUG 'JOMS PAR BYED DO, ,BUM PA GANG
BA'AM, DUNG G-YAS SU 'KHYIL BAR LAN NYI SHU RTZA GCIG BZLAS PAS
CHU DUG

GIS NA BAS BTUNG BAR BYA'O, ,DKAR PO'I BSAM GTAN GYI DBRAL BAR
THIG LE'I GZUGS KYIS DUG MED PAR BYED DO, ,BSAM GTAN SER POS
RENGS PAR BYED DO, ,BSAM GTAN DMAR POS KLU'I DUG GI GZUGS RMONGS
PAR BYED DO, ,BSAM GTAN NAG POS DUG YANG DAG PAR 'PHO BAR BYED
DO, ,

LJANG GU'I BSAM GTAN GYIS SLAR YANG 'TSO BAR BYED DO ZHES PA NI
BSAM GTAN GYI KHYAD PAR DU GSUNGS SO, ,DPAL LDAN SGYU 'PHRUL DRA
BA RNAL 'BYOR GYI RGYUD CHEN PO STONG PHRAG BCU DRUG PA LAS BYUNG
BA'I KU RU KULLE'I SGRUB THABS MCHOG TU GYUR PA SLOB DPON DPAL
NAG PO SPYOD PA'I ZHABS

KYIS MDZAD PA RDZOGS SO,, 