@232A #, ,RGYA GAR SKAD DU, MA H'A M'A Y'A S'A DHA NAm MAndALA BI
DHI, BOD SKAD DU, SGYU 'PHRUL CHEN MO'I SGRUB PA'I THABS KYI
DKYIL 'KHOR GYI CHO GA ,DPAL RDO RJE MKHA' 'GRO LA PHYAG 'TSAL
LO, ,'PHAGS PA SPYAN RAS

@232B GZIGS DBANG PHYUG LA PHYAG 'TSAL LO, ,'JIG DUS CHU 'DZIN
MDOG CAN BRGYAD PHYED ZHAL, ,PHYAG BZHI ZHABS GNYIS BDUD KYI
SNYING GAR MNAN, ,RANG RIG 'OD KYIS 'KHRIL CING BDE GANG BA'I,
,BDE GSHEGS KUN GTZO RDO RJE 'DZIN PAR 'DUD, ,SKYE BO RTOG PA'I
DBA'

RLABS G-YENGS PA YIS, ,GZHUNG MANG BLTA BAR MI NUS RNAMS KYI
PHYIR, ,LUNG DANG MAN NGAG RIGS PAS GZHUNG BKOD DE, ,MDOR BSDUS
DRAN PA TZAM ZHIG BRI BAR BYA, ,DE LA RE ZHIG DANG PO SLOB MA
DBANG BSKUR BA'I SNOD DANG SKAL BAR LDAN PA NI, ,DE YANG, 'JAM
ZHING

SNYAN SMRA SNYING RJER LDAN, ,DGE BA'I LAS LA MNGON PAR BRTZON,
,THEG PA CHE LA LHAG PAR DAD, ,RGYUN DU BLA MA LA GUS SHING,
,SBYIN DANG GTONG LA MNGON DGA' BA, ,SLOB MA DE NI YONGS SU
GZUNG, ,DE BAS NA MTSAN NYID DE LTA BU DANG LDAN PA'I SLOB MAS
DBANG NOD PA'I 'OS SU GYUR

PA'I BLA MA LA GSOL BA GDAB PAR BYA STE, DE YANG, BRTAN ZHING DUL
LA BLO GROS LDAN, ,BZOD LDAN DRANG ZHING G-YO SGYU MED, ,GSANG
SNGAGS RGYUD KYI SBYOR BA MKHAS, ,DES NI DKYIL 'KHOR BRI BAR BYA,
,DE BAS NA DE LTA BU'I MTSAN NYID DANG LDAN PA'I SLOB DPON LA LAN
GNYIS LAN

GSUM GYI BAR DU GSOL BA GDAB PAR BYA'O, ,DE NAS SLOB DPON GYIS,
GAL TE KHYOD KYIS DKYIL 'KHOR GYI RDZAS DANG, YO BYAD 'DI DANG
'DI LA SOGS PA 'BYOR RAM MI 'BYOR ZHES DRI BAR BYA'O, ,DE NAS DE
DAG 'BYOR PAR KHAS LEN NA DE'I TSE GNAD BA BYIN LA SLOB MA BLANG
ZHING BSRUNG BAR

BYA STE, SLOB MA'I RKANG MTHIL DU YAm LAS RLUNG GI DKYIL 'KHOR,
GSANG BAR RAm LAS ME'I DKYIL 'KHOR, SNYING GAR LAS DANG NYON
MONGS PA'I SDIG PA'I NGO BO PAm MAm KAm NAG PO GCIG BSAMS LA, DE
NAS RLUNG GIS ME SBAR BAS SNYING GA'I KAm BSREGS TE, LAS DANG
NYON MONGS PA'I

SDIG PA MI DGE BA THAMS CAD SBYANGS PAR BSAMS NAS, SLOB MA'I GNAS
GSUM DU 'BRU GSUM BKOD LA 'KHOR LO CAN GYI SNGAGS NYI SHU RTZA
GCIG LA SOGS PA BZLAS TE BSRUNG BAR BYA'O, ,DE NAS SLOB DPON GYIS
BSNYEN PA LA 'JUG STE, MAndALA DANG, MCHOD PA DANG,

@233A *, ,GTOR MA LA SOGS PA BSHAMS TE, YE SHES KYI DKYIL 'KHOR
NAM MKHA' LA BLTAS LA MCHOD PA LA SOGS PA BYA, DE NAS LHA'I TING
NGE 'DZIN DANG LDAN PAS BZLAS PA BYA STE, 'KHOR LO CAN GYI 'BUM
PHRAG GCIG BZLAS LA, ,LHA MO RNAMS KYI NI KHRI

PHRAG RE BZLAS SO, ,DE NAS YANG MCHOD PA LA SOGS PA BYAS TE,
GROGS PO BZANG PO DAG DANG BCAS PAS BRTAG CING SBYANG BAR BYA
STE, DE YANG, GTZUG LAG KHANG DANG TSONG DUS DANG, ,LDUM RA GRONG
NGAM GRONG KHYER GYI, ,SHAR DANG BYANG GI SA YI CHAR, ,MNYAM PAR

GZHAG CING GZUNG BAR BYA, ,DE BAS NA DE DAG TU BRTAG PA'AM, YANG
NA DUR KHROD DANG, NAGS TSAL LA SOGS PA GANG DANG GANG DU YID DU
'ONG BA'I GNAS DER SBYAR BAR BYA'O, ,DE LA GNYIS TE, PHYI'I SA
SBYANG BA DANG, NANG GI SA SBYANG BA'O, ,PHYI'I SBYANG PA LA YANG
GNYIS TE,

LAS KYI BYA BAS SBYANG BA DANG, ZHI BA'I THAB KHUNG DU MI RUS KYI
PHYE MA LA SOGS PA'I SBYIN SREG BYAS LA NYE BAR ZHI BAR BYA'O,
,DE LA BYA BAS SBYANG BA NI, DE YANG, PUS NUB TZAM DU BRKOS NAS
NI, ,SA DE NYID KYIS DGANG BAR BYA, ,GAL TE LHAG PAR GYUR NA NI,
,DNGOS GRUB YOD

PAR STON PA YIN, ,DE BAS NA PUS NUB TZAM DU BRKOS LA, SA'I SKYON
RNAMS BSAL NAS DE NYID KYIS LEGS PAR BKANG STE GZHUNG DANG MTHUN
PAR BYA'O, ,DE NAS NI CHU'I LTAS BRTAG PAR BYA STE, DE YANG, MTHO
GANG ZLUM PO BRKOS NAS NI, ,BA CHUS BYUG LA CHU YIS

DGANG, ,MA YENGS SEMS KYIS SHAR PHYIN LA, ,SLAR LOG PAS NI BRTAG
PAR BYA, ,DE BAS NA CHU'I LTAS RAB 'BRING GSUM DU BLTAS LA, DE
NAS DRI ZHIM PO DANG BCAS PA'I SAS KHUNG BU LEGS PAR BKANG NAS
RIN PO CHE LNGA DANG, 'BRU SNA LNGA SA'I NANG DU BCUG LA

LEGS PAR BCUG PA'I RDZAS LNGAS BYUG CING, NYE 'KHOR DU ME TOG SIL
MA BKRAM PA DANG, PHYOGS MTSAMS SU BA DAN DANG, GDUGS DANG RGYAL
MTSAN LA SOGS PA BTZUGS LA, LAS THAMS CAD PA'I SNGAGS BZLAS PA'I
CHUS GTOR BA NI BYA BAS SPYAD BA'O, ,NANG GI

@233B SBYANG PA NI, NANG LA GZHOL BA'I SEMS KYIS CHOS NYID KYI
SNGAGS BZLAS TE STONG NYID DU BSGOMS LA, DE'I NGANG LAS YI GE
H'Um LAS RDO RJE'I SA GZHIR BSGOMS NAS, AOm ME DI N'I BADZR'I BHA
WA BADZRA BANDHA H'Um, ZHES PAS BYIN GYIS BRLAB PO, ,DE NAS SA
BLANG STE, MCHOD PA BSHAMS LA,

SA'I DBUS SU LHA'I TING NGE 'DZIN LA GNAS PAS SNYING RJE CHEN PO
DMIGS TE, LAG PA SA LA BRDABS PAS SA GAS PA'I SER GA NAS SA'I LHA
MO SKU MDOG SER PO ZHI BA'I RANG BZHIN CAN PHYAG GNYIS KYIS BUM
PA 'DZIN PA CIG BYUNG BAR BSAM, MCHOD PA DANG GTOR MA PHUL TE,

DPAL LDAN RDO RJE HE RU KAS, ,MCHOD CING SNA TSOGS RIN CHEN
'DZIN, ,LHA MO KHYOD NI DBANG DU GYUR, ,SA 'DIR DKYIL 'KHOR BRI
BAR BYA, ,ZHES PAS SA BLANGS LA DE NAS GSOL BA BTAB STE, SKYOB PA
SANGS RGYAS THAMS CAD KYI, ,SPYOD PA'I TSUL DANG KHYAD PAR GYI,
,SA DANG PHA ROL PHYIN

PA LA, ,LHA MO KHYOD NI DPANG DU GYUR, ,SH'AKYA SENG GE SKYOB PA
YIS, ,JI LTAR BDUD KYI STOBS BCOM PA, ,DE BZHIN BDAG GIS BDUD LAS
NI, ,RGYAL BAR BYAS TE DKYIL 'KHOR BRI, ,ZHES BRJOD LA DE NYID DU
THIM PAR BSAM MO, ,SA GZUNG BA NI, SLOB DPON SA'I DBUS SU 'DUG

STE; ME TOG PHRENG BA DANG, COD PAN LA SOGS PAS BRGYAN NAS, RDO
RJE DRIL BU BZUNG STE, DPAL HE RU KA'I TING NGE 'DZIN LA GNAS PAS
SLOB MA BZHI YANG RGYAN CHAS DANG RDO RJE DRIL BU 'DZIN PAS RDO
RJE MKHA' 'GRO LA SOGS PA'I LHA MO BZHIR BSGOMS LA PHYOGS BZHI
NAS GSOL BA GDAB STE,

DE BZHIN GSHEGS PA KUN ZHI BA, ,DE BZHIN GSHEGS PA KUN GYI GNAS,
,RDO RJE 'DZIN PA LAS BYUNG BA'I, ,DKYIL 'KHOR GTZO BOS BSHAD DU
GSOL, ,MTSAN NYID THAMS CAD YANG DAG RDZOGS, ,MTSAN MIN THAMS CAD
YANG DAG SPANGS, ,KUN DU BZANG PO SKU YI MCHOG ,DKYIL 'KHOR

DAM PA BSHAD DU GSOL, ,ZHI BA'I CHOS MCHOG LAS BYUNG BA'I, ,YE
SHES SBYONG BA RNAM SBYONG BA, ,KUN DU BZANG PO GSUNG GI MCHOG
,DKYIL 'KHOR DAM BA BSHAD DU GSOL, ,SEMS CAN KUN GYI SEMS CHEN
PO, ,RANG BZHIN DAG PA DRI MA MED, ,KUN DU BZANG PO THUGS KYI
MCHOG ,DKYIL

@234A *, ,'KHOR SNYING PO BSHAD DU GSOL, ,DE NAS BDAG LHA'I NGA
RGYAL BSGYINGS PA DANG BCAS PAR MIG G-YAS PAR AA LAS ZLA BA MIG
G-YON PAR tA LAS NYI MA BSAMS TE, RKANG MTHIL DU H'Um LAS SNA
TSOGS RDO RJE GDENGS PA BSGOMS LA, DBANG LDAN DU SONG LA RDO RJE
GSOR TE, H'Um RING

PO BRJOD LA, DENG SLOB DPON NGAS SA PHYOGS 'DIR SLOB MA'I DON DU
LAS 'DI RTZOM GYIS, 'DI NA GNAS PA'I LHA DANG, KLU DANG, GNOD
SBYIN DANG, DRI ZA DANG, 'BYUNG PO DANG, SHA ZA DANG, SRIN PO LA
SOGS PA GANG DAG GNAS PA'I SA BDAG RNAMS MYUR DU DENG SHIG ,'DI
LTAR DPAL HE

RU KA'I BKA' THOS NAS MYUR BA NYID DU SONG SHIG ,GANG DAG MI 'GRO
BA DE DAG LA NGA'I RDO RJE DANG, KHA tV'Am GA 'DIS MGO BO TSAL PA
BRGYAR DGAS PAR BYA'O ZHES LAN GSUM BRJOD NAS, DE NAS YANG RDO
RJE GSOR NAS, H'Um LUS NGAG SEMS DANG LDAN PA YI, ,BGEGS KYI
TSOGS KUN NGA LA NYON

NGA NI DPAL LDAN SNYING RJE'I STOBS, ,SRUNG BA'I 'KHOR LO RAB
SBYOR BAS, ,RDO RJE 'BAR BA'I KHA tV'Am GAS, ,SKU GSUNG LAS BYUNG
DAGS PAR BYA, ,GAL TE DAM TSIG LAS 'DAS NA, ,ZHIG 'GYUR 'DI LA
THE TSOM MED, ,CES BRJOD LA G-YAS BRKYANG DANG, G-YON BRKYANG LA
SOGS PA'I RDO RJE 'GROS

KYIS KUN DU BSKOR ZHING BCAGS LA, ,SENG LDENG GI PHUR PA SOR
BRGYAD PA LA TZANDAN DMAR POS BSKUS TE, ME TOG DMAR PO BTAGS PA
DGU DBUS DANG, PHYOGS MTSAMS DGUR BTAB LA LHA LA PHYAG BYA'O, ,SA
BSRUNG BA NI DKYIL 'KHOR GYI SA'I DBUS SU GNAS PA BGEGS NYE BAR
ZHI BAR

BYA BA'I PHYIR RA BA DANG, DRA BA DANG SA GZHI LA SOGS PA SRUNG
BA'I 'KHOR LO BSGOMS LA, SNYING GNAS KHRO BO BGEGS MTHAR BYED
STOD KHRO BO LA SMAD PHUR BU'I DBYIBS CAN PHYUNG STE, AOm GHA GHA
,GH'A TA YA, GH'A TA YA, SARBBA DU shN'ANA PHAt, K'I LA YA, K'I
LA YA, SARBA P'A PAm PHAt, H'Um H'Um BADZRA K'I LA

YA; BADZRA DHA ROD A'ADZNY'A P'A YA TI, SARBA BIGHN'AN, K'A YA
WAKA TZITTA, BADZRA K'I LA YA H'Um H'Um PHAt, CES PAS BGEGS RNAMS
LA PHUR BUS BTAB STE, AOm RAKshA RAKshA ZHES PA DANG, 'BRU GSUM
BZLAS PAS BSRUNG NGO, ,DE NAS LHA STA GON LA GNAS PA NI, BDUD
RTZI LNGA DANG BCAS PA'I DRI ZHIM PO'I CHUS

@234B DBUS SU SOR BCU PA GRU BZHIR BYUGS LA, PHYOGS BZHIR LHA MO
RNAMS KYI GNAS SU SOR DRUG PA ZLUM PO BYAS TE, SO SOR ME TOG RE
RE BZHAG STE, SNYING GA'I SA BON GYIS YE SHES KYI 'KHOR LO NAM
MKHA' LA BKUG LA MCHOD PA'I KHYAD PAR KUN GYIS MCHOD NAS DE'I
RJES LA BSTOD PA BYA STE,

MCHE BA GTZIGS SHING 'JIGS PA CHE, SNGAGS KYI ME TOG PHRENG BAS
BRGYAN, ,SHA CHEN RTAG TU GSOL MDZAD PA'I, ,HE RU KA LA BDAG
PHYAG 'TSAL, ,RNAM PAR SNANG MDZAD RAB TU DAG ,RDO RJE ZHI BA
DGA' BA CHE, ,RANG BZHIN GYIS NI 'OD GSAL MCHOG ,SANGS RGYAS
MKHA' 'GRO PHYAG 'CHAL BSTOD,,

MI BSKYOD PA NI YE SHES CHE, ,RDO RJE DBYINGS NI MKHA' CHEN PO,
,RDO RJE MCHOG GSUM DKYIL 'KHOR GSUM, ,RDO RJE MKHA' 'GRO PHYAG
'TSAL BSTOD, ,RIN CHEN RGYAL PO RAB TU ZAB, ,RDO RJE NAM MKHA'
DRI MA MED, ,DNGOS NYID DAG PAS GOS PA MED, ,RIN CHEN MKHA' 'GRO
PHYAG 'TSAL

BSTOD, ,RDO RJE DPAG MED RGYAL PO CHE, ,MI RTOG NAM MKHA' RDO RJE
'DZIN, ,'DOD CHAGS PHA ROL PHYIN PA BRNYES, ,PADMA MKHA' 'GRO
PHYAG 'TSAL BSTOD, ,RDO RJE DAG PA GDON MI ZA, ,BSAM PA THAMS CAD
RAB RDZOGS BYED, ,SANGS RGYAS NGO BO NYID LAS BYUNG, ,SNA TSOGS
MKHA'

'GRO PHYAG 'TSAL BSTOD, ,CES BSTOD LA, DE NAS BSKOR BA BYA LA
BDUD RTZI LNGA DANG LDAN PA'I BDUG SBOS LAG TU THOGS TE, PUS MO
G-YAS BA'I LHA NGA SA LA BTZUGS TE 'DI SKAD GSOL BA GDAB BO, ,HE
RU KA DPAL DPA' BO'I MCHOG ,RIG PA'I RGYAL PO PHYAG 'TSAL 'DUD,,

KHYED RNAMS LA NI MCHOD PA DANG, ,SLOB MA RNAMS LA BRTZE BYA'I
PHYIR, ,MGON PO THUGS RJE'I BDAG NYID KYIS, ,DKYIL 'KHOR SANG NI
BSGRUB PAR 'TSAL, ,BCOM LDAN BDAG NI GUS PA LA, ,DE BAS GNANG BA
MDZAD PAR 'OS, ,GRO BA'I 'KHOR LO'I DON MDZAD PA'I, ,SANGS

RGYAS MGON PO BRTZER LDAN PA'I, ,BYANG CHUB SEMS DPA' DGRA BCOM
DANG, ,SNGAGS KYI LHA GZHAN GANG LAGS DANG, ,'JIG RTEN SKYONG
BA'I LHA RNAMS DANG, ,GANG YANG 'BYUNG PO MTHU CHEN DANG, ,GANG
DAG RDO RJE'I SPYAN MNGA' BA, ,SEMS CAN BSTAN LA MNGON DGA'
RNAMS, ,BDAG LA

@235A *, ,DGONGS PAR MDZAD DU GSOL, ,RDO RJE CHE GE MO BDAG GIS,
,HE RU KA 'BYUNG DKYIL 'KHOR MCHOG ,YO BYAD CI 'BYOR BDAG GIS,
,'GRO BA DAG CING BDAG BSGRUBS NA, ,BDAG DANG SLOB MAR BCAS PA
LA, ,THUGS RJES THUGS DPAG MDZAD NAS KYANG, ,

DKYIL 'KHOR BAR BCAS THAMS CAD KYIS, ,BYIN GYIS BRLAB PAR MDZAD
DU GSOL, ,ZHES LAN GSUM DU GSOL BA BTAB PA NI LHA STA GON LA GNAS
PA'O, ,DE NAS LAS KYI BUM PA STA GO NA LA GNAS PA NI, ,BUM PA
MTSAN NYID DANG LDAN PA GCIG LA DRI ZHIM POS BYUG STE, LAS THAMS

CAD PA'I MTSAN MA BRIS LA DE NYID KYI GSANG SNGAGS BZLAS PA'I
YUNGS KAR GYIS BRDEG CING GU GUL GYIS BDUGS LA, DER CHU DANG,
'BRU DANG, RIN PO CHE RNAMS STZAL TE, KHA RGYAN DANG MGUL CHINGS
DANG PHRENG BA LA SOGS PAS BRGYAN LA DE NAS STONG PA NYID DU
BSGOM, DE'I NGANG

LAS PAm LAS PADMA, DER BAm LAS BUM PA DE'I NANG DU PADMA LA GNAS
PA'I KHRO BO BSKYED LA, SNYING GA'I SA BON LAS YE SHES KYI KHRO
BO BKUG STE, BSTIM LA MCHOD PA DANG, GTOR MA GTOD LA KHA RGYAN
GYI STENG DU RDO RJE BZHAG LA, LAS THAMS CAD PA'I SNGAGS

'BRU GSUM DANG SPEL BA BZLAS LA, BCOM LDAN 'DAS RIG PA'I RGYAL
POS BDAG CAG GI LAS 'DI MA GRUB PA'I BAR DU BGEGS THAMS CAD BZLOG
CIG CES BRJOD LA SGO PHYOGS SU BZHAG GO, ,DE NAS SLOB MA STA GON
LA GNAS PA NI, SNGAR BSTAN PA LTAR SHIN TU BRTAGS

PA'I SLOB MA KHRUS BYAS LA, GOS SAR PA BGOS NAS MAndALA BYAS TE,
LAG NA ME TOG DANG BCAS PAS DKYIL 'KHOR GYI DRUNG DU BZHAG STE
BUS MO BTZUGS TE THAL MO SBYAR NAS GNAS PA LA, SLOB DPON GYIS 'DI
SKAD BRJOD DE, SNGAGS KYI DNGOS GRUB DON GNYER GANG, ,

DKYIL 'KHOR 'DIR NI GZHUG PAR BYA, ,BSOD NAMS 'DOD PAS DE LAS
GZHAN, ,GANG DGA' 'JIG RTEN PHA ROL GNYER, ,DAD PA CHEN POR LDAN
PA DAG ,'JIG RTEN PHA ROL LA DMIGS NAS, ,BLO LDAN DKYIL 'KHOR
GZHUG BYA STE, 'DI YIS 'BRAS BU GNYER MI BYA, ,GAL

@235B TE 'DI 'BRAS DON GNYER NA, ,'JIG RTEN PHA ROL 'GRUB ME
'GYUR, ,'JIG RTEN PHA ROL LA DMIGS NA, ,'BAD PA MED PAR 'DI 'BRAS
'GRUB, ,CES BSGRAGS LA, DE NAS SLOB MAS 'DI SKAD CES GSOL BA GDAB
STE, SANGS RGYAS MKHA' 'GROS YONGS 'KHYUD

PA'I, ,DPA' CHEN KHYED BDAG STON PA STE, ,SLOB DPON CHEN PO
DGONGS SU GSOL, ,BYANG CHUB CHEN PO'I TSUL BSTAN PA, ,MGON PO
CHEN PO BDAG 'TSAL LO, ,DAM TSIG 'DI NYID BDAG LA STZOL, ,BDAG LA
BYANG CHUB SEMS KYANG STZOL, ,SANGS RGYAS CHOS DANG DGE

'DUN TE, ,SKYABS GSUM DAG KYANG BDAG LA STZOL, ,THAR BA CHEN PO'I
GRONG MCHOG TU, ,MGON POS BDAG NI GZHUG TU GSOL, ,DE NAS SLOB
DPON GYIS SLOB MA LA 'DI SKAD CES BRJOD DO, ,BU TSUR SHOG CIG
THEG CHEN PO'I, ,SNOD NI TSUL CHEN KHYOD YIN PAS, ,

SNGAGS KYI SPYOD TSUL CHO GA RNAMS, ,KHYOD LA YANG DAG BSTAN PAR
BYA, ,SKU GSUNG THUGS KYI RDO RJE CHE, ,DUS GSUM 'BYUNG BA'I
SANGS RGYAS RNAMS, ,'GRO LA PHAN PHYIR BZHUGS PA KUN, ,DE DAG GIS
NI GSANG SNGAGS KYI, ,CHOG BZANG PO 'DI'I SGO NAS, ,DPA' BOS
BYANG CHUB

SHING DRUNG DU, ,THAMS CAD MKHYEN PA TSAD MED BRNYES, ,SH'AKYA
SENG SOGS MCHOG GIS KYANG, ,GSANG SNGAGS SBYOR BA MNYAM MED PA,
,DRAG PO CHEN PO BDUD KYI SDE, ,DPUNG CHEN DAG KYANG DES BCOM
NAS, ,'JIG RTEN MTHUN PAR GSHEGS NAS SU, ,'KHOR LO BSKOR NAS MYA
NGAN

'DAS, ,DE BAS KUN MKHYEN THOB BYA'I PHYIR, ,BU YIS BLO GROS 'DI
GYIS SHIG ,CES BRJOD LA DE NAS SLOB MAS SEMS BSKYED CING SDOM PA
BZUNG STE, DKON MCHOG GSUM LA BDAG SKYABS MCHIG, ,SDIG PA THAMS
CAD SO SOR BSHAGS, ,'GRO BA'I DGE LA RJES YI RANG, ,SANGS

RGYAS BYANG CHUB YID KYIS GZUNG, ,DE NAS RTZA BA'I SNGAGS KYIS
BSRUNGS NAS, SPYI BO DANG, MGRIN PA DANG, SNYING GA RNAMS SU, AOm
A'A:H'Um, ZHES PAS BYIN GYIS BRLABS LA, DE NAS KHU TSUR G-YAS PAS
RDO RJE BZUNG STE, LANGS NAS TZANDAN GYI CHU DANG BCAS BAS SPYI BO
LA SOGS PA'I GNAS

@236A *, ,GSUM DU YI GE 'BRU GSUM GYIS BRJOD CING NYE REG BYA'O,
,DE NAS SNGAGS DANG BCAS PAS SPYI BOR ME TOG DANG, MDUN DU SBOS,
MIG SNGAR MAR ME, LHA BSHOS PHYAG TU, DRIL BU SNYAN LA, DE NAS SO
SHING AA SHVATTHA LA SOGS PA LAS BYUNG BA GAS CHAG MED CING

DRANG PO SOR BCU GNYIS PA'I TSAD LA RTZE MO'I PHYOGS SU ME TOG
DANG BCAS PA LA RTZA BA'I SNGAGS MNGON PAR BZLAS TE BYIN LA RTZE
MO ME TOG DANG BCAS PA 'CHOS TE, BA LANG GI KO BA TZAM GYIS
MAndALA BYUG STE, KHA SHAR TU BLTAS LA DRANG POR DOR RO, ,RTZE
MO'I PHYOGS GANG DU BSTAN PA LA LAS

DANG DNGOS GRUB KYI LTAS BRTAG PAR BYA'O, ,DE NAS DRI'I CHU LA,
AOm HR'I:BI SHUDDHA:SARBBA DHA RM'A:P'A PHAm NI SHTZA SYA SAm SHO
DHA YA SARBA BI KAL B'AN AA BA NA YA H'Um, ZHES PAS MNGON PAR
BSNGAGS LA LAN GSUM DU BLUD DO, ,DE NAS YI GE DH'I:BZLAS PA'I KU
SHA SNGAS SU BYIN LA HA BZLAS PA NI, STAN DU SBYIN NO, ,

DE NAS YANG H'Um BZLAS PA'I SKUD PA MDUD PA GSUM DANG LDAN BA
DPUNG PAR GDAGS SO, ,DE NAS SPRO BA BSKYED CING CHOS BSHAD DE,
'JIG RTEN DU NI KUN MKHYEN DAG ,AU DUMB'A RA'I ME TOG BZHIN,
,BRGYA LAM NA NI RES 'GA' ZHIG ,'BYUNG 'GYUR YANG NI MI 'BYUNG
SRID, ,GSANG SNGAGS

SPYOD PA'I TSUL 'BYUNG BA, ,DE BAS KYANG NI DKON PA STE, ,GANG
GIS SEMS CAN MNYAM MED DON, ,BLA MED BYED PAR NUS PA YIN, ,BSKAL
PA BYE BA DU MA RU, ,SNGON DU SDIG PA BYAS PA GANG, ,DKYIL 'KHOR
'DI 'DRA MTHONG MA THAG ,DE DAG ZAD PAR 'GYUR YIN NA, ,GRAGS PA
MTHA'

YAS SNGAGS SPYOD PA'I, ,TSUL GNAS PA LA SMOS CI DGOS, ,SKYOB PA'I
GSANG SNGAGS BZLAS NA NI, ,GO 'PHANG BLA NA MED PAR 'GYUR, ,GANG
GIS SPYOD PA MCHOG 'DI LA, ,BLO GROS SHIN TU DRI MED NA, ,SDUG
BSNGAL THAMS CAD 'BYUNG BA YI, ,NGAN 'GRO DE YIS GCOD PAR 'GYUR,,

BDAG NYID CHEN PO KHYED RNAMS KYIS, ,RNYED PA MNYAM MED DE RING
RNYED, ,GANG PHYIR RGYAL BA SRAS BCAS PA'I, ,BDAG NYID CHEN PO
THAMS CAD KYIS, ,BSTAN PA 'DI LA KHYED RNAMS KUN, ,YONGS SU BZUNG
STE SKYE BZHIN PA, ,DE PHYIR KHYED RNAMS THEG CHEN GYI, ,LEGS PA
NYID DU 'GRO BAR

@236B 'GYUR, ,THEG PA CHEN PO CHER 'BYUNG BA'I, ,LAM MCHOG 'DI NI
DPAL DANG LDAN, ,KHYED RNAMS DER NI DONG BAS NA, ,RANG BYUNG SKAL
BA CHEN PO LA, ,'JIG RTEN THAMS CAD MKHYEN PA YI, ,DE BZHIN
GSHEGS PA NYID DU 'GYUR, ,ZHES BRJOD LA, DE'I RJES LA SLOB MA
RTZA BA'I SNGAGS

KYIS BSRUNGS LA THAL MO SBYAR NAS 'DI SKAD BRJOD DE SNGOM PA
'DZIN DU GZHUG GO, ,MI LDOG 'KHOR LO'I DBANG BSKUR BA, ,MGON POS
BDAG LA STZAL NAS KYANG, ,'KHOR LO LHA YI DE NYID DANG, ,SLOB
DPON PHRIN LAS YONGS SU GSUNGS, ,SANGS RGYAS KUN GYI DAM TSIG
DANG, ,GSANG

BA'I SDOM PA BLA MED PA BSRUNGS, ,ZHES ZHUS LA SDOM PA DPOG GO,
,DE NAS RMI LAM DU CI MTHONG BA NGA LA SMROS SHIG CES BSGO LA,
,RANG RANG GI LHA LA LHAG PAR MOS PAS NYAL LA RMI LAM BRTAG GO,
,DE NAS SLOB DPON GYIS NANG DU ZHUGS TE SLOB MA BSRUNG BA'I PHYIR
'KHOR LO CAN GYI SNGAGS BZLAS

SHING GTOR MA GTONG NGO, ,NANG PAR SLOB MA BOS LA RMI LAM DRIS LA
MI DGE BA'I LTAS MTHONG NA RTZA BA'I SNGAGS BZLAS PAS BSRUNG NGO,
,SLOB MA STA GON LA GNAS PA'O, ,DE NAS DKYIL 'KHOR BRI ZHING THIG
GA GDAB PAR BYA STE, DE YANG, RAS BAL LA SOGS LEGS BKAL BA'I,
,GSAR ZHING

SBOM PHRA 'JUR MDUD MED, ,DKYIL 'KHOR NYIS 'GYUR TSAD KYIS NI,
,MKHAS PAS DKYIL 'KHOR THIG GDAB BYA, ,DE BAS NA LAS THAMS CAD
PA'I SKUD PAS DKYIL 'KHOR JI LTA BA BZHIN DU THIG GDAB STE, DE
YANG, DANG POR TSANGS THIG GNYIS BTAB NAS, ,DE 'OG MTSAMS KYI
THIG

GNYIS BRI, ,DE NAS DKYIL 'KHOR TSAD DANG NI, ,MTHUN PA GRU BZHIR
GDAB PAR BYA, ,PHYOGS DANG MTSAMS KYI THIG GI BAR, ,MNYAM POR CHA
MNYAM GDAB PAR BYA, ,DE NAS SLOB DPON DBUS 'DUG LA, ,DBUS SU PHUR
BUS BTAB NAS NI, ,THIG SKUD GNYIS BLTAB PHUR LA GDAB, ,DE 'OG

SNYING PO'I PHO BRANG NI, ,JI TZAM RIGS PA'I ZLUM POR BSKOR, ,DE
NAS DBANG LDAN PHYOGS NAS NI, ,SLOB MAS RIM PA GNYIS SU BSKOR,
,RDO RJE RA BA ME RIR BCAS, ,ZLUM PO GNYIS SU BSKOR BYAS PAS,
,DBUS SU SNA TSOGS PAD 'DAB BRGYAD, ,RDO RJE PHRENG DANG BCAS PAR
'GYUR, ,DE NAS YE SHES

@237A *, ,LNGA'I RANG BZHIN GYI TSON LNGA'I KHA DOG SKUD PA SNOD
SO SOR BZHAG LA, ,BDAG NYID DPAL HE RU KA'I TING NGE 'DZIN LA
GNAS PAS MIG GNYIS SU tA DANG MA LAS NYI MA DANG ZLA BA BSAMS LA
'BAR BA'I BLTA BAS, ,DE BZHIN GSHEGS PA THAMS CAD NAM MKHA' LA
BKUG STE

DER DGUG PA DANG, GZHUG PA DANG BCING BA DANG DBANG DU BYAS NAS
BDUD RTZI LNGAS GTOR RO, ,DE YANG, RAB BYUNG MYUR DU BSKUL BA'I
MIG ,MIG GI RDZI MA 'GUGS BYED PA, ,'BAR BA'I LTA BA ZHES BYA STE,
'GRO BA THAMS CAD DGUG PAR BYED, ,CES GSUNGS SO, ,DE NAS AOm

AA BHA GA W'AN SHA SHVA SVA TE SU TAm PRA YATZTSA SVA TZAKRA S'U
TRA N'A YA H'Um ZHES BRJOD PAS NAM MKHA' LA BZHUGS PA'I DKYIL
'KHOR LAS YE SHES KYI SKUD PA BLANGS TE, DE YANG, PHAN TSUN RJES
SU RDZOGS PA STE, ,CHOS KUN PHAN TSUN RJES SU 'GRO, ,CHOS RNAMS
THAMS CAD RJES SU YANG, ,'GRO BAR

PHAN TSUN RJES SU BRJOD, ,CES BRJOD LA SLOB MA RDO RJE MKHA'
'GROR BSGOMS PA DANG, GNYIS KYIS GCIG TU BSGRIL TE, AOm AA N+YO
N+Y'A NU GA TA SARBBA DHARM'A:A'A TYANTA AA NU PRA BIshtA SARBA
RM'A H'Um ZHES BRJOD CING GCIG TU BSGRIL LO, ,DE NAS BDAG NYID
NUB PHYOGS SU GNAS LA, ,

RDO RJE LA DKRIS PA'I SKUD PA KHU TSUR G-YON PAS BZUNG STE, SHAR
PHYOGS NA GNAS PA'I SLOB MA LA, DZA:DZA:DZA:ZHES PAS GTANG NAS
TSANGS THIG DANG PO BTAB STE, AOm BADZRA S'U TRA SA MA YA M'A TI
KRA MA H'Um, SEMS CAN DON BYED DUS SU NI, ,NAM MKHAR BZHUGS PA'I
DE BZHIN GSHEGS, ,DE DAG 'DIR

GSHEGS BYA BA'I PHYIR, ,THIG SKUD SGRA YIS BSKUL BAR BYA, ,ZHES
PA BRJOD LA GDAB PO, ,DE BZHIN GSHEGS PA RNAMS BSKUL TE BYON PAR
'GYUR RO, ,DE NAS BSKOR PHYOGS SU SONG STE, GSHIN RJE'I PHYOGS SU
GNAS LA, BYANG PHYOGS NA GNAS PA'I SLOB MA DANG,

TSANGS THIG GNYIS PA GDAB BO, ,DE BZHIN DU SA LA YANG GDAB PO,
,DE NAS YANG ME'I MTSAMS SU SONG STE, DBANG LDAN GYI MTSAMS NA
GNAS PA DANG, SHAR PHYOGS KYI THIG GDAB LA, DE BZHIN DU LHO
PHYOGS DANG SBYAR LA THIG JI LTAR GNAS PA DE BZHIN DU NAM MKHA'
DANG SA

@237B LA YANG GDAB PO, ,DE NAS AOm BADZRA MU:ZHES PAS YE SHES KYI
SKUD PA GSHEGS SU GSOL LO, ,DE NAS TSON BRIS TE GSER LA SOGS PA'I
TSON RTZI LNGA'AM, MA 'BYOR NA 'BRAS PHYE LA SOGS PA'I PHYE MA
ZHIB TU BTAGS TE DRI ZHIM POS BDUGS LA SO SOR THOD PA'I SNOD DU
BZHAG STE,

THIG GI SKABS DANG 'DRA BAR 'BAR BA'I BLTA BAS DE BZHIN GSHEGS PA
THAMS CAD BKUG LA, KHA DON JI LTA BA BZHIN DU BSTIM STE, AOm
BADZRA TZITRA SA MA YE H'Um ZHES BRJOD CING MNGON PAR BSNGAGS LA,
CHOS DBYINGS 'DI NI RNAM PAR DAG ,SEMS CAN KHAMS NI SGROL BYED

PA'I, ,HE RU KA DPAL RGYAL CHEN GYI, ,DKYIL 'KHOR SNYING PO BRI
BAR BYA, ,ZHES BRJOD NAS LAG PA G-YON PA'I KHU TSUR GYIS TSON
RTZI RNAMS SO SOR BZUNG LA DBANG LDAN GYI MTSAMS NAS BRTZAMS TE,
RI MO PHAN TSUN DU MA 'BYAR PA DANG YA YO MED PAR G-YAS SKOR DU
BRI'O, ,DE'I RIM PA NI NANG ROL

DU NAG PO'O, ,DE'I PHYI ROL DU DKAR PO'O, ,DE'I 'OG SER PO'O, ,DE
NAS DMAR PO'O, ,THA MAR LJANG GU'O, ,DE NAS RI MO LNGA PO CUNG
ZAD CIG BRIS LA KHAM PHOR LA SOGS PAS BKAB LA PHYI NAS MTSAN MA
BRTAG GO, ,PHYI NAS SLOB MA RNAMS KYIS CI BDER BRI'O, ,DE NAS RDO
RJE'I PHRENG

BAS BSKOR BA'I SNYING PO'I DKYIL 'KHOR NI DKAR PO LA, DE'I PHYI
ROL GYI 'DAB MA BRGYAD NI DMAR PO'O, ,DE'I RDO RJE'I PHRENG BA NI
NAG PO'O, ,DE'I PHYI ROL DU PADMA'O, ,DE'I PHYI ROL RDO RJER BA
DANG, ME 'OD 'BAR BA DANG BCAS PA'O, ,DBUS KYI SNYING PO'I PHO
BRANG LA, NYI MA LA

GNAS PA'I THOD PA'AM, KHA tV'Am GA BRI'O, ,SHAR DU NYI MA'I STENG
DU RDO RJE'O, ,LHO RU NYI MA'I STENG DU RIN PO CHE'I LCUG MA'O,
,NUB TU NYI MA'I STENG DU PADMA'O, ,BYANG DU NYI MA'I STENG DU
RAL GRI'O, ,PHYI ROL GYI DUR KHROD BRGYAD RNAMS NI SHING LO LA
GNAS PA'I PHYOGS SKYONG GI GDAN GYI MGO

BRI'O; ,RDO RJE'I PHRENG BA DANG, ME 'OD NI CI RIGS PAR BRI'O,
,DE NAS BGEGS BSAL TE, BDAG NYID KHRO BO LAS THAMS CAD PA'I SKUR
BSGOMS LA, RDO RJE GSOR DRIL BU GSIL TE LAN GSUM BSKOR LA, H'Um
ZHES BRJOD CING G-YAS BRKYANG LA SOGS PA'I LUS KYI SBYOR

@238A *, ,PA DANG, KHRO BO'I PHRENG SNGAGS BZLAS PA'I NGAG GI
SBYOR BA DANG, STONG PA NYID DU BSGOM PA'I SEMS KYI SBYOR BAS
BGEGS BSAL LO, ,DE NAS BUM PA GZHUNG DANG MTHUN PA RTZA BA NAG PO
LA SOGS PA'I SKYON MED PA'I BUM PA LNGA LA LHA SO SO'I MTSAN MA
BRIS

NAS, GONG DU SMOS PA'I CHO GAS BYIN GYIS BRLABS LA, DBUS KYI BUM
PAR DPAL HE RU KA YAB YUM BSKYED, SA BON GYI 'OD KYIS YE SHES KYI
LHA BKUG STE, ME TOG LA SOGS PAS MCHOD CING BSTOD NAS, RDO RJE
KHA RGYAN GYI STENG DU BZHAG LA, RTZA BA'I SNGAGS 'BRU GSUM

DANG BCAS PA BRGYA RTZA BRGYAD BZLAS NAS DE NAS YAB YUM 'OD DU
ZHU STE YE SHES KYI BDUD RTZI'I CHUR GYUR PAR BSAM MO, ,DE BZHIN
DU BUM PA BZHI YANG RDZOGS PAR BYA'O, ,GZHAN YANG YON CHAB LA
SOGS PA'I MCHOD PA RNAMS 'BRU GSUM GYI BYIN GYIS BRLABS NAS, GDAN
DANG

GOS KYIS DGAB PA LA SOGS PA BYA'O, ,DE NAS DKYIL 'KHOR BSGRUB PA
NI DKYIL 'KHOR GYI PHYI RIM DU BA'I LCIBS BYUGS LA ME TOG SIL MA
BKRAM NAS BLA RE DANG, RGYAL MTSAN LA SOGS PA BRE BUM PA KUN NAS
SO SOR BZHAG STE, RNAM PAR RGYAL BA'I BUM PA DBUS SU GZHAG

PA'AM, YANG NA SHAR PHYOGS KYI SGO'I NANG DU BZHAG GO, ,BUM PA
KUN LAS CHU CUNG ZAD BSDUS TE, PADMA'I SNOD DU BLUGS LA RNAM PAR
RGYAL BA'I BUM PA'I STENG DU GZHAG GO, ,DE NAS SLOB DBON BDAG
NYID KHRUS BYAS TE, RGYAN CHAS DANG LDAN PAR BYAS LA NANG DU
ZHUGS NAS

STAN BDE BA LA 'DUG STE, RIM PA 'DIS DKYIL 'KHOR SPRUL PAR BYA
STE, LO BCU GNYIS PA LA SOGS PA'I MTSAN DANG LDAN PA'I BU MO'AM,
YANG NA 'OD KYI RIG MA SNYING GA NAS PHYUNG LA, YAB YUM GNYIS
LHA'I SKUR BSGOMS NAS GSANG GNAS GNYIS BYIN GYIS BRLABS

TE SNYOMS PAR ZHUGS PA'I BDE BA'I SGRAS DE BZHIN GSHEGS PA THAMS
CAD BKUG STE BDAG LA BCUG NAS DKYIL 'KHOR LO'I TSUL DU NAM MKHA'
LA KHYAB PAR SPROS NAS SLAR BSDUS TE, YE SHES KYI LHA DANG 'DRES
NAS SO SOR BZHUGS PA'AM, YANG NA STONG PA NYID

@238B DU BSGOMS PA'I NGANG LAS H'Um GI SNANG BA LAS RAB DANG, DRA
BA DANG, SA GZHI YANG BSGOMS LA DE'I NANG DU SNA TSOGS PADMA
BSAMS TE, DE'I RJES LA DBUS DANG PHYOGS BZHIR NYI MA'I STENG DU
THIG LE PHRA MO RE RE BSGOM, DE NAS SHAR PHYOGS KYI THIG LE LAS
RDO RJE'I RIGS DPAG TU MED PA

SPROS TE, YE SHES KYI RDO RJE'I RIGS THAMS CAD BSDUS NAS SHAR
PHYOGS KYI THIG LER THIM PAS RDO RJE MKHA' 'GRO MAR BSKYED DO,
,DE BZHIN DU MKHA' 'GRO MA GSUM YANG BSKYED DO, ,DE NAS DBUS KYI
THIG LE LAS RIGS LNGA CHAR GYI SANGS RGYAS DANG BYANG CHUB SEMS
DPA' LA SOGS

PA SPROS, SLAR BSDUS TE DBUS KYI THIG LE LA THIM PAS, SANGS RGYAS
MKHA' 'GRO MA DANG BCAS PA'I DPAL HE RU KAR BSKYED LA, DE YANG
YAB YUM SNYOMS PAR ZHUGS PA'I BDE BA'I NGO BOR 'OD DU ZHU STE 'OD
KYI GONG BUR GNAS PA LA, PHYOGS BZHI'I LHA MO BZHI'I GLUS BSKUL
BAS YAB YUM

DUS GCIG TU SKUR BZHENGS PAR BSGOM MO, ,DE LTAR YE SHES KYI DKYIL
'KHOR DANG BCAS PA'I LHA'I 'KHOR LO SPRUL NAS, DE NAS PHYI'I
MCHOD PA YON CHAB LA SOGS PA ROL MO'I BAR GYIS MCHOD DO, ,NANG GI
MCHOD PA NI BDUD RTZI MYANG BA NAS TSOGS KYI MCHOD PA'O ,GSANG
BA'I

MCHOD PA NI DBANG PO GNYIS KYI BDE BA'O, ,BLA NA MED PA'I MCHOD
PA NI GNYIS SU MED PA'I BSGOM PA'O, ,DE NAS SNGAR SMOS PA'I BSTOD
PAS BSTOD NAS, LHA RNAMS KYI SNGAGS DANG 'BRU GSUM DANG SPEL BA CI
NUS PA BZLAS LA, YANG PHYI NANG GI MCHOD PAS MCHOD NAS, DE NAS
PHYI ROL

DU GTOR MA RGYA CHEN PO GTONG NGO, ,DE NAS NANG DU ZHUGS TE, BDAG
NYID DKYIL 'KHOR DU 'JUG CING DBANG NOD PA'I PHYIR, BYANG CHUB
RDO RJES SANGS RGYAS LA, ,MCHOD CHEN JI LTAR MDZAD PA BZHIN,
,BDAG KYANG RAB TU BSGRAL SLAD DU, ,NAM MKHA'I RDO RJE BDAG LA
STZOL, ,ZHES

LHA LA GSOL BA BTAB LA, DE NAS DKYIL 'KHOR GYI BDAG POS BDAG LA
GNANG BA BYIN NAS DKYIL 'KHOR DU 'JUG PA NAS RJES SU GNANG BA'I
BAR DU DBANG BSKUR BAR BSGOM MO, ,DE NAS DAM TSIG GI GLUS BSTOD
DE, AOm, ,NAM MKHA' LAS BYUNG MTSAN MED PHYIR, ,THOG MA THA MA

@239A *, ,MED PA'I MCHOG ,SEMS DPA'I RDO RJE CHE RANG BZHIN, ,RDO
RJE SEMS DPA' BDAG SGRUBS SHIG ,DNGOS GRUB CHEN PO KUN GYI MCHOG
,DBANG PHYUG CHEN PO LHAG PA'I LHA, ,RDO RJE 'DZIN PA KUN GYI
RGYAL, ,MI 'GYUR MCHOG TU BDAG SGRUBS SHIG ,NYES PA MED LA RTAG

PA STE, ,'DOD CHAGS KUN GYI RJES SU CHAGS, ,'DOD CHAGS CHEN PO
DGA' BA CHE, ,BCOM LDAN DE NYID BDAG SGRUBS SHIG ,SHIN TU DAG PA
KUN GYI MCHOG ,GDOD NAS GROL BDE BZHIN GSHEGS, ,KUN DU BZANG PO
KUN BDAG NYID, ,BYANG CHUB SEMS SU BDAG SGRUBS SHIG,

DNGOS GRUB CHEN PO MCHOG GI MCHOG ,DBANG BSKUR CHEN PO RGYAL BAS
RGYAL, ,GRUB PA'I RDO RJE CHER BSTOD PA, ,RDO RJE SEMS DPA'I BDAG
PO'I BDAG ,SEMS CAN KUN GYI YID KHYAB PA, ,SEMS CAN KUN GYI
SNYING LA GNAS, ,SEMS CAN KUN GYI YAB NYID DE, ,'DOD CHAGS

MNYAM PA'I DAM TSIG MCHOG ,CES BYA BA'I DAM TSIG GI GLUS BSTOD PA
BYA'O, ,DE NAS BDEN PA'I BYIN GYI RLABS 'DI BRJOD DE, SHES RAB
THABS BDAG DKYIL 'KHOR GYI, ,BDEN PA'I BYIN RLABS GANG YIN PA,
,BDEN PA DE YIS MGON KHYOD KYIS, ,BDAG GI 'DOD PA SKONG BYED
SHOG,

CHOS RNAMS GZUGS BRNYAN LTA BU STE, ,GSAL ZHING DAG LA RNYOG PA
MED, ,GZUNG PA MED CING BRJOD DU MED, ,RGYU DANG LAS LAS BYUNG BA
DANG, ,DE BZHIN KHO NA LAS BYUNG BA, ,BDEN PA DE YIS DKYIL 'KHOR
NI, ,GZUGS BRNYAN GSAL BAR SEMS CAN RNAMS, ,DRI MED THAMS CAD
MTHONG BAR

SHOG ,CES BRJOD DO, ,DE NAS SLOB MA GZHUG PAR BYA STE, SLOB MA
KHRUS BYAS TE GOS SAR PA GYON PA DAR DMAR POS GDONG G-YOGS TE,
YOL BA'I PHYI ROL DUNG, ZHAG LA, LAS KYI BUM PA'I CHUS GTOR TE ME
TOG BZUNG NAS GNAS PA LA, SLOB DPON GYIS, 'DOD PA'I DGA' BA KHYOD
SU YIN,,

ZHES DRI'O, ,DES KYANG, BDAG NI SKAL BZANG BDE CHEN PO, ,ZHES
SMRA'O, ,YANG SLOB DPON GYIS, THAR PA CHEN PO'I GRONG MCHOG TU,
,RAB TU 'JUG PAR KHYOD SPRO'AM, ,ZHES BYA'O, ,SLOB MAS, THAR PA
CHEN PO'I GRONG MCHOG TU, ,BDAG NI 'JUG PAR 'TSAL LAGS SO, ,ZHES
LAN GDAB BO, ,

@239B DE NAS AOm SARBBA YO GA TZITTA AUTP'A DA Y'A MI, ZHES BYANG
CHUB TU SEMS BSKYED LA, DE NAS SNGOM PA BZUNG STE, THOG MA'I DUS
NA 'KHOR BA NAS, ,BDAG GIS SDIG PA CI BGYIS DANG, ,BGYID STZAL
GANG LAGS DE RING BSHAGS, ,GTZO LA SLAR YANG SNGOM PAR 'TSAL,
,RGYAL BA SRAS DANG BCAS RNAMS DANG,,

'GRO GZHAN DGE BA GANG BGYIS PA, ,DE DAG KUN LA YI RANG STE,
,BYANG CHUB TU NI BDAG GIS BSNGO, ,SANGS RGYAS CHOS DANG DGE 'DUN
LA, ,DE RING BDAG NI SKYABS SU MCHI, ,'KHOR BA'I SDUG BSNGAL BCAD
PA DANG, ,DGE BA RNAMS NI SPEL BA'I PHYIR, ,BYANG CHUB SEMS GNYIS
BSKYED

NAS SU, ,'GRO RNAMS BDAG GIS MGRON DU GNYER, ,SANGS RGYAS GYUR
NAS 'GRO BA RNAMS, ,MA LUS SRID MTSO LAS BSGRAL BGYI, ,DE NAS ME
TOG DANG BCAS PA'I RDO RJE SNYING GAR BZHAG LA, AOm SU RA TE SA
MA YA STVAm HO, SIDDHI BADZRA YA TH'A SU KHAm, ZHES BZLAS SO,
,DE'I RJES LA,

DENG KHYOD DE BZHIN GSHEGS PA THAMS CAD KYIS RDO RJE YE SHES KYIS
BYIN GYIS BRLABS PAR 'GYUR GYIS, ,GSANG CHEN DAM PA 'DI DE BZHIN
GSHEGS PA THAMS CAD KYI DKYIL 'KHOR DU MA ZHUGS PA RNAMS LA SMRA
BAR MI BYA ZHING, MA DAD PA RNAMS LA'ANG MA YIN NO ZHES BSGO A'A
KHAm B'I RA

H'Um ZHES PAS YOL BA'I NANG DU BCUG LA, DE RING KHYOD DE BZHIN
GSHEGS PA THAMS CAD KYI RIGS SU ZHUGS TE, YE SHES GANG GIS DE
BZHIN GSHEGS PA THAMS CAD KYI DNGOS GRUB KYANG THOB PAR 'GYUR NA
DNGOS GRUB GZHAN LTA CI SMOS TE, DE LTA BU'I YE SHES NGA YIS
BSKYED PAR BYA

YIS; KHYOD KYIS DKYIL 'KHOR MTHONG BA RNAMS KYI MDUN DU SMRA BAR
MI BYA STE, KHYOD DAM TSIG NYAMS PAR GYUR TA RE, DE NAS DE'I SPYI
BOR RDO RJE BZHAG LA, 'DI NI DAM TSIG GI RDO RJE STE GAL TE TSUL
'DI SU YANG RUNG BA LA SMRAS NA, KHYOD DAM TSIG GI RDO RJE 'DIS
MGO 'GAS PAR

BYED DO ZHES BRJOD LA, SLAR YANG RDO RJE SNYING GAR GZHAG ,AOm
RDO RJE SEMS DPA' DENG KHYOD KYI, ,SNYING LA DE RING YANG DAG
ZHUGS, ,GAL TE TSUL 'DI SMRAS NA NI, ,DE MA THAG TU DRAL TE
GSHEGS, ,ZHES BRJOD DO, ,DE NAS MNA' BSGAGS TE, RNAM PAR RGYAL
BA'I BUM PA'I STENG

@240A *, ,GI PADMA'I SNOD KYI CHU LA, AOm AA MRi TA AU DA KA,
ZHES PAR MNGON PAR BZLAS LA, 'DI NI KHYOD KYI DMYAL BA'I CHU,
,DAM TSIG 'DAS NA SREG PAR BYED, ,DAM TSIG BSRUNGS NA DNGOS GRUB
NI, ,RDO RJE BDUD RTZI'I CHU 'DIS 'GRUB, ,CES BRJOD DO, ,DE RING
PHYIN CHAD

KHYOD KYIS RDO RJE SEMS DPA' NGA YIN GYIS, NGAS GANG BSGO BA
RNAMS BU KHYOD KYIS BYA DGOS LA, NGA LA BRNYAS PAR YANG MA BYED
CIG BYAS NA YANG BA MA SPANGS PAR 'CHI BA'I DUS BYAS NAS SEMS CAN
DMYAL BA CHEN POR LTUNG BAR GYUR TE RE ZHES BSGO'O, ,DE NAS SLOB
MAS, DE BZHIN GSHEGS PA

THAMS CAD KYIS BDAG LA PHYIN GYIS RLOBS LA, DPAL HE RU KA BDAG LA
DBAB PAR GSOL ZHES GSOL BA BTAB LA, DE NAS SLOB MA'I SNYING GAR
DBANG CHEN GYI DKYIL 'KHOR RDO RJES MTSAN PA LA H'Um, MGRIN PAR
CHU'I DKYIL 'KHOR BUM PAS MTSAN PA LA BAm, SPYI BOR RLUNG GI
DKYIL

'KHOR BA DAN GYIS MTSAN PA LA HA, RKANG MTHIL DU RLUNG DANG, ME
YIS MTSAN PA'I DKYIL 'KHOR LA DZ+HEE DMAR PO BSGOMS LA, RDO RJE
GSOR TE, DRIL BU DKROL ZHING BSGYINGS PA DANG BCAS PAS, AOm A'A
BE SHA YA, STAMBHA YA, RA RAR TZA LA YA TZA LA YA H'Um AA HAm
DZ+HEE ZHES LAN

BRGYA BZLAS LA DBAB PO, ,BABS NA LCE LA AA DMAR PO BSAMS LA,
GSUNGS SHING RDO RJE DGE MI DGE ZHES DRIS NAS LEGS NYES GANG YIN
PA PA STON PAR 'GYUR TE, DE YANG THUGS BABS NA YONGS SU SHES PA
SKYE'O, ,GSUNGS BABS NA SNGAGS SMRA'O, ,SKU BABS NA NA MKHA' LA

GNAS SO, ,AOm TIshthA BADZRA ZHES PAS BABS PA BRTAN PAR BYA'O,
,'DI NI DBAB PA'I CHO GA'O, ,DE NAS SLOB MAS MAndALA BYAS TE, ME
TOG BKRAM LA LHA DANG BLA MA LA YON PHUL NAS, BYANG CHUB RDO RJES
SANGS RGYAS LA, ,ZHES PA LA SOGS PAS GSOL BA BTAB PO, ,

DE NAS SLOB DPON GYIS, ,SNYING PO'I DKYIL 'KHOR 'DI RU NI, BDAG
GI SLOB MA GZHUG PAR BGYI, ,LHA YI RIGS KYI RIM PA BZHIN, ,BSOD
NAMS GANG YIN DE DAG SHOG ,'DIS NI DNGOS GRUB GANG 'GRUB DANG,
,RIGS NI GANG GI SNOD DU 'GYUR, ,'DI YI BSOD NAMS CI

@240B YOD LAS, ,DKYIL 'KHOR 'DIR NI DE BZHIN ZHOG ,CES BDEN PA'I
BYIN RLABS BRJOD LA, DE NAS MIG SNGAR SNANG BA'I 'OD KYI KHA DOG
DRI'O, ,DES KYANG SMRA STE, DKAR PO LA SOGS PA LA GANG MTHONG BA
LAS GANG 'GRUB PA'I LTAS BRTAG GO, ,DE NAS DKYIL 'KHOR GYI LHA
RNAMS LA SNGAR

SMOS PA'I BSTOD PAS BSTOD LA ME TOG DOR BAR BYA STE, BDE GSHEGS
SNYING PO'I DKYIL 'KHOR DU, ,RIG PA'I ME TOG 'DI BOR BAS, ,SNGON
TSE YE SHES BRNYES PA'I LHA, ,GANG YIN DE LA BABS GYUR CIG ,CES
BRJOD NAS PRA T'ITZTSA HO, ,ZHES PAS ME TOG DOR BAR BYA'O, ,DE
NAS ME TOG

GANG DANG GANG DU LTUNG BA DE LAS DE DANG MTHUN PA'I LHA DPOG PAR
BYA STE, DE YANG, RIN CHEN ME TOG LA SOGS PA'I, ,GANG LA BABS PA
RIGS KYI LHA, ,GTZO BO RIGS DE BSGOMS NAS NI, ,DNGOS GRUB 'GYUR
TE THE TSOM MED, ,CES BRJOD NAS ME TOG BLANGS TE SLOB MA'I MGO LA
BCING

STE, DE NAS SLOB MA'I MIG GNYIS SU AOm BSGOMS LA, AOm RDO RJE
SEMS DPA' NYID KHYOD KYI, ,MIG 'BYED PAR NI BRTZON PAR MDZAD,
,PHYE BAS THAMS CAD MTHONG 'GYUR BA, ,RDO RJE'I MIG NI BLA NA
MED, ,CES BRJOD DE GDONG G-YOGS DGROL, THAR PA CHEN PO'I GRONG
KHYER MCHOG ,

LTOS SHIG LTOS SHIG SEMS DPA' CHE, ,ME TOG GANG DU LHUNG GYUR
PA, ,DE NI KHYOD KYI LHA YIN NO, ,ZHES BRJOD LA, DKYIL 'KHOR
BLTAR BCUG LA, SGO SRUNG NAS YAR RIM PAS GTZO BO'I BAR DU MING
BRJOD PA SNGON DU 'GRO BAS BSTAN PAR BYA STE DKYIL 'KHOR DU GZHUG
PA'O, ,DE NAS DBANG

BSKUR TE, DE YANG, DBANG BSKUR NAS NI DE NYID BSTAN, ,GZHAN DU NA
NI DNGOS GRUB DAG ,SHIN TU RING BAR 'GYUR RO ZHES, ,RDO RJE 'DZIN
PAS DE SKAD GSUNGS, ,DE BAS NA DNGOS GRUB KYI PHYIR RJES SU MTHUN
PA'I YON BLA MA LA PHUL NAS GSOL BA BTAB LA PHYAG BYA'O, ,SLOB
DPON GYIS

DE LA DBANG BSKUR BA'I PHYIR, RTZA BA'I DKYIL 'KHOR GYI PHYI ROL
DU SNYING PO'I DKYIL 'KHOR PHYED TZAM GYI DKYIL 'KHOR GRU BZHI PA
LA DBUS SU PADMA 'DAB MA BRGYAD PA GE SAR DANG BCAS PA LHO RU LHA
MO BZHI'I MTSAN MA SPANGS LA DER SLOB MA BZHAG STE SHIS PA'I CHO
GA BYA'O, ,DE YANG YUNGS KAR LA

@241A *, ,RTZA BA'I SNGAGS BZLAS TE, LAG PA G-YON GYI KHU TSUR
GYIS BZUNG NAS LAG PA GNYIS SU BSKOR NAS KHAM PHOR GYI ME'I NANG
DU BLUGS SO, ,DE BZHIN DU LAN GSUM DU BYA'O, ,DE YANG RTZA BA'I
SNGAGS KYIS BSRUNGS LA NYE RE GA BYAS TE, RTZA BA'I SNGAGS KYIS
BTAB PA'I DRI SNYING

GAR, ME TOG MGO LA, MAR ME MIG SNGAR, MAR DANG, SA RDZAR SA BSREGS
PA'I BDUG PAS BDUGS TE SHIS PA'I CHO GA BYA'O, ,DE NAS HE RU KA
DMIGS LA MIG LA SOGS PA BYIN GYIS BRLABS, STENG DU BLA RE G-YAS
PHYOGS SU H'Um BZLAS PA'I GDUGS DKAR PO GSER GYI YU BA CAN BZUNG

NGO; ,G-YON DU RGYAL MTSAN DANG, BA DAN BSGRENG BA, ZANGS DUNG
DANG, DUNG GIS BUD PA LA SOGS PA ROL MO'I SGRAS NAM MKHA' GANG
BAR BSAMS LA, RDO RJE DANG DRIL BU DKROL TE, PHUN SUM TSOGS PA
MNGA' BA GSER GYI RI BO 'DRA, ,'JIG RTEN GSUM GYI MGON PO DRI MA
GSUM

SPANGS PA, ,SANGS RGYAS PADMA RGYAS PA 'DAB 'DRA'I SPYAN MNGA'
BA, ,DE NI 'JIG RTEN DGE BA'I BKRA SHIS DANG PO YIN, ,DE YIS NYE
BAR BSTAN PA'I MCHOG RAB MI G-YO BA, ,'JIG RTEN GSUM DU GRAGS
SHING LHA DANG MIS MCHOD PA, ,CHOS KYI DAM PA SKYE DGU RNAMS LA
ZHI BYED

PA; ,DE NI 'JIG RTEN DGE BA'I BKRA SHIS GNYIS PA YIN, ,DGE 'DUN
DAM PA CHOS LDAN THOS PA'I BKRA SHIS PHYUG ,LHA DANG MI DANG LHA
MA YIN GYI SBYIN PA'I GNAS, ,TSOGS KYI MCHOG RAB NGO TSA SHES
DANG DPAL GYI GZHI, ,DE NI 'JIG RTEN DGE BA'I BKRA SHIS GSUM PA
YIN,,

ZHES BYA BA LA SOGS PA'I BKRA SHIS KYI GLU BLANGS LA DBANG BSKUR
TE, JI LTAR BLTAMS PA TZAM GYIS KYANG, ,DE BZHIN GSHEGS KUN SKU
KHRUS GSOL, ,LHA YI CHU NI DAG PA YIS, ,DE BZHIN BDAG GIS KHRUS
BYA'O, ,TA TH'A GA TA SA MA YA SHRI YE H'Um, ZHES BRJOD CING,
DANG POR RNAM

RGYAL GYI BUM PA'I CHUS GTOR, ,DE NAS LHA MO RNAMS KYI BUM PAS
SO, ,DE NAS NANG GI DBANG BSKUR TE, SNYING GA'I SA BON GYI 'OD
KYIS PHYOGS BCU'I YE SHES KYI 'KHOR LO NAM MKHA' LA BKUG LA,
THUGS RJE'I BDAG NYID CAN RNAMS KYIS, ,'DI LA DBANG BSKUR RAB TU

@241B GSOL, ,ZHES YID KYIS DBANG BSKUR NAS, DE DAG RANG GI 'OD
LAS BYUNG BA'I DBANG BSKUR BAR BSAMS LA, SANGS RGYAS DAG NI THAMS
CAD KYI, ,GSANG GSUM GNAS LAS BYUNG BA YI, ,KHAMS GSUM KUN GYIS
PHYAG BYAS PA, ,DBANG BSKUR GNANG BA CHEN PO SBYIN, ,BADZRA AA
BHIshI NYTZA

H'Um; ZHES BRJOD CING BKRU'O, ,DE NAS BCOM LDAN 'DAS RIGS DANG
BCAS PA DE DAG SLOB MA'I BU GAR BTZUD DE, LUS THAMS CAD LA DE'I
RANG BZHIN DU BYAS NAS MI BSKYOD PA'I COD PAN GYI SBYOR BAS GNAS
PAR BSAMS TE, MI BSKYOD PA'I RANG BZHIN GYI CHU'I DBANG NGO, ,DE
NAS GSER LA

SOGS PA'I KHAMS KYI RANG BZHIN LAS BYAS PA'AM, MA 'BYOR NA DAR
DANG RAS LA SOGS PA'I COD PAN BCINGS LA, NAM MKHA' GANG BA'I DE
BZHIN GSHEGS PA THAMS CAD RIN CHEN DBANG PHYUG GI GZUGS KYIS DER
BZHUGS PAR BSAMS TE, BDAG PO'I RTAGS KYIS MTSAN PA YI, ,

RTAGS KYI DAM PA COD PAN GYIS, ,DE RING KHYOD LA DBANG BSKUR BAS,
,'GRO BA'I MGON SKYABS BYED PAR SHOG ,AOm RATNA MU DRA AA
BHIshINYTZA ZHES PAS DBANG BSKUR TE, RIN CHEN 'BYUNG LDAN GYI
RANG BZHIN COD PAN GYI DBANG NGO, ,DE NAS RDO RJE RTZE LNGA PA
BLANGS TE, SLOB MA'I GNAS GSUM DU

GTUGS LA, SANGS RGYAS KYI NI RDO RJE'I DBANG, ,DE RING KHYOD LA
BSKUR BAR BYA, ,DE NI SANGS RGYAS THAMS CAD NYID, ,RAB BSGRUB
PHYIR NI RDO RJE GZUNG, ,MAH'A BADZRA H'Um, ZHES PAS LAG PA G-YAS
SU RDO RJE BYIN TE, SNANG BA MTHA' YAS KYI RANG BZHIN GYI RDO
RJE'I DBANG NGO, ,DE NAS LAG PA

G-YON DU DRIL BU BYIN LA, SHES RAB DRIL BU'I DBANG BSKUR BA, ,DE
RING KHYOD LA SBYIN PAR BYA, ,'DI NI SANGS RGYAS THAMS CAD KYIS,
,SHES RAB CHOS KYI DBYINGS ZHES GSUNGS, ,MA H'A BADZRA GHAndE AA,
ZHES PAS G-YON PAR DRIL BU BYIN LA, G-YAS G-YON BSNOL TE 'KHYUD
PA'I

TSUL DU BYA'O, ,'DI NI DAM TSIG RDO RJE'I RANG BZHIN BDAG PO'I
RANG BZHIN GYI DBANG NGO, ,DE NAS RDO RJE DANG DRIL BU SLOB MA'I
SPYI BOR BZUNG LA, GANG GANG SNANG BA DE DANG DE, ,HE RU KA DPAL
BDAG NYID GTZO, ,GANG PHYIR CHOS RNAMS RNAM DAG PAS, ,SANGS RGYAS
YE SHES RANG BZHIN

@242A *, ,NYID; AOm BADZRA SATVA STVAm, AA BHI shINYTZ'A MI,
BADZRA N'A MA AA BHI shE KA TA ZHES PAS MING GI DBANG BSKUR TE,
KYE DPAL CHE GE MO ZHES RIGS DANG MTHUN PA'I MING LAS GANG 'DOD
PA SBYIN NO, ,'DI NI RTAG PA'I RANG BZHIN GYI MING GI DBANG NGO,
,DE DAG NI GO

RIMS BZHIN DU ME LONG LTA BU DANG, MNYAM PA NYID DANG, SO SOR
RTOG PA DANG, BYA BA GRUB PA DANG, CHOS KYI DBYINGS RNAM PAR DAG
PA'I YE SHES TE YE SHES LNGA'I RANG BZHIN NO, ,DBANG BSKUR BA
RNAM PA LNGA PO DAG GIS NI, RGYUD LA SOGS PA MNYAN PA DANG, BSHAD
PA DANG,

SGRUB PA'I SNOD DU 'GYUR RO, ,DE DAG NI SPYAN LA SOGS PA'I RIG PA
LNGA'I LAS YIN PA DANG, MA RIG PA BZLOG PAS NA RIG PA'I DBANG
NGO, ,DE NAS SLOB DPON GYI DBANG BSKUR TE, BDAG DANG GZHAN GYI
DON GYI PHYIR, ,RDO RJE SLOB DPON DBANG BSKUR BA, ,THUGS RJE CAN
KHYOD

BKA' DRIN GYIS, ,DE RING BDAG LA STZAL DU GSOL, ,ZHES GSOL BA
BTAB PA DANG, RDO RJE CHE DANG DRIL BU CHE, ,ZUNG CIG RDO RJER
BYIN GYIS RLOBS, ,DE RING RDO RJE SLOB DPON GYUR, ,SLOB MA'I
TSOGS RNAMS BSDU BAR GYIS, ,ZHES SLOB MA LA DBANG BSKUR LA, ,DE'I
RJES LA DAM

TSIG GSUM PO 'DZIN DU GZHUG STE, H'Um GIS RDO RJE BSGOMS LA, 'DI
DE SANGS RGYAS THAMS CAD NYID, ,RDO RJE SEMS DPA'I PHYAG NA GNAS,
,RTAG TU KHYOD KYIS GZUNG BAR BYA, ,PHYAG NA RDO RJE'I BRTUL
ZHUGS BRTAN, ,AOm SARBA TA TH'A GA TA SIDDHI BADZRA SA MA YE
TIshthA AE shA STVAm DHA RA YA MI

HI HI HI HI H'Um ZHES PAS RDO RJE GTAD DE BZUNG LA, DE KHO NA
NYID 'DI BRJOD DO, ,THOG MTHA' MED PA'I SEMS DPA' NI, ,RDO RJE
SEMS DPA' DE BZHIN GSHEGS, ,KUN DU BZANG PO KUN BDAG NYID, ,RDO
RJE SNYING PO BDAG NYID GTZO, ,BCOM LDAN 'DAS DPAL MCHOG DANG
PO'I SKYES

BU'O, ,DE NAS A'A:LAS SKYES PA'I DRIL BU BYIN LA, 'DI DE SANGS
RGYAS THAMS CAD KYI, ,SHES RAB DBYANGS KYI RJES 'GROR BRJOD,
,KHYOD KYIS KYANG NI RTAG TU BCANG, ,BYANG CHUB MCHOG TU RGYAL BA
BZHED, ,CES PAS DRIL BU BYIN LA, ,SRID PA RANG BZHIN DAG PA'I
PHYIR, ,NGO BO NYID

@242B KYIS GDOD NAS DAG ,RANG BZHIN DAG PA'I SEMS DPA' YIS, ,SRID
PA DAM PA MCHOG TU BYED, ,AOm BADZRA GHAndE RA nI TA PRA RA nI
TA, SAm PRA RA nI TA SARBA BUDDHA KshE TRA PRA TZA LI TE PRADZNYA
P'A RA MI T'A N'A DA SVA BH'A WE BADZRA DHA RA HRi DA YA AA PRA
TI HA TA SO SH'A NA H'Um H'Um H'Um PHAt SV'A H'A, ZHES PAS DKROL
BAR BYA STE

DRIL BU'I BRTUL ZHUGS SO, ,DE NAS PHYAG RGYA'I BRTUL ZHUGS SBYIN
TE, DE LA SHES RAB LO GRANGS BCU GNYIS KUN DU 'KHYUD BYAS TE, RDO
RJE DRIL BU'I SBYOR BA YIS, ,SLOB DPON GYI NI DBANG DU 'DOD, ,CES
GSUNGS SO, ,DE BAS NA RANG GI LHA'I PHYAG RGYAR BYIN GYIS BRLAB
PA, ,

DE YANG, YID KYI LUS NI BRTAN PA'I PHYIR, ,DAM TSIG PHYAG RGYA
RAB TU GRAGS, ,RANG GI LUS KUN BRTAN BYED PA, ,DE NI PHYAG RGYAR
RAB TU GRAGS, ,ZHES PAS RANG GI LHA'I MNGON PAR RTOGS PA BSKYED
DE, ME TOG LA SOGS PAS KUN NAS MCHOD CING BSTOD PA BYA STE, DE
YANG

SNYEMS PA DANG BCAS PAS, ME TOG GCIG SLOB MA'I MGO LA DOR LA,
DENG NAS BRTZAMS TE RDZOGS SANGS RGYAS, ,SRAS DANG BCAS PA RNAM
ROL CING, ,RDO RJE SEMS DPA'I RNAL 'BYOR GYIS, ,DGA' STON BDE
BA'I MCHOD PA GYIS, ,H'Um, SGEG DANG BCAS PAS PHRENG BA 'PHANG, ,

SANGS RGYAS THAMS CAD MCHOD PAR BYA, ,DES NI BCOM LDAN 'DAS 'BRAL
MI 'GYUR, ,PHRENG BA DE YI RGYAN YIN NO, ,AOm, LUS CAN RNAMS LA
DAM CHOS KYI, ,KHYOD KYIS GLU NI BLANG BAR BYA, ,DE YIS BDE
GSHEGS DNGOS GRUB NI, ,MYUR DU BDE BA MYONG BAR 'GYUR, HR'I:, DE
NYID THAL

MO'I GAR GYIS NI, ,SANGS RGYAS THAMS CAD CHAGS PAR BYOS, ,SANGS
RGYAS 'DU BA'I PHRIN LAS KYIS, ,GAR MKHAN TSUL DU BSGYUR BAR
GYIS, ,HO, RDZOGS SANGS RGYAS LA SPOS PHUL BAS, ,BRTUL ZHUGS
BZANG POS LEGS TSIM GYIS, ,LUS CAN BDE GSHEGS CHA LUGS SU, ,

YE SHES KYIS NI TSIM PAR GYIS, ,AA, SANGS RGYAS RNAMS LA ME TOG
GTOR, ,BYANG CHUB YAN LAG TSOGS 'GYUR BAS, ,MTSAN DANG DPE BYAD
LDAN PA YI, ,BDE GSHEGS SKU NI THOB PAR 'GYUR, ,BH'Um, CHOS KYI
ME NI LEGS SBAR BAS, ,RDO RJE CHOS DANG 'DRA BA RU, ,SEMS CAN MA

@243A *, ,RIG LDONGS PA LA, ,YE SHES SGRON MAS 'BAR BAR GYIS,
,PRA, RGYAL BA RNAMS LA DRI PHUL BAS, ,TSUL KHRIMS DE BZHIN SHES
RAB DANG, ,RNAM GROL YE SHES MTHONG BA YI, ,BYANG CHUB LUS CAN
RNAMS LA BSGOS, ,GHA, DE'I RJES LA GSER GYI THUR MA LA BCOM LDAN

'DAS KYI RTZA BA'I SNGAGS BZLAS TE, JI LTAR MIG MKHAN RGYAL PO
YIS, ,'JIG RTEN LING TOG BSAL BA LTAR, ,BU KHYOD KYIS NI MI SHES
PA'I, ,LING TOG RGYAL BA RNAMS KYIS BSAL, ,AOm BADZRA NE TRA YA
AA PA HA RA PA tA LAm HR'I:, DE NAS ME LONG BSTAN TE, GSAL ZHING
DAG LA RNYOG

PA MED, ,GZUNG DU MED CING BRJOD DU MED, ,RGYU DANG LAS LAS KUN
DU BYUNG, ,RANG BZHIN DAG CING BDAG MED PA, ,DE LTAR CHOS RNAMS
SHES BYAS NAS, ,SEMS CAN DON NI MNYAM MED BYOS, ,'ON KYANG RGYAL
BA'I SRAS SU SKYE, ,DE NAS HO ZHES BYA BAS MDA' GZHU BYIN LA, DE
BZHIN

GSHEGS PA THAMS CAD DANG RJES SU CHAGS PAR BYOS SHIG CES BSGO
LA, ,PHYOGS BZHIR MDA' RE 'PHANG BA DANG, 'OG TU YANG MDA' 'PHEN
DU GZHUG GO, ,DE NAS BADZRA HI TU KRUm ZHES BYA BAS 'KHOR LO
RKANG PA'I BAR DU GZHAG ,YANG AOm BADZRA BHA shA RAm ZHES BYA BAS
LAG PA G-YAS SU DUNG GTAD NAS,

G-YON PAR MA H'A M'A Y'A'I PUSTI BYIN TE DRIL BU YANG DKROL
ZHING, ,DENG NAS BRTZAMS TE SEMS BSKYED PA, ,GZHAN GYIS CHOS KYI
'KHOR LO BSKOR, ,KHYOD KYIS THE TSOM DOGS MED PAR, ,YID GNYIS MED
PA'I SEMS KYIS SU, ,CHOS KYI DUNG NI BLA MED PA, ,DRI MED KUN DU
GANG BAR GYIS,,

SNGAGS SPYOD TSUL GYIS CHO GA RNAMS, ,SKYE BO RNAMS LA RTAG TU
SHOD, ,DE LTAR BYAS NA SANGS RGYAS LA, ,PHAN 'DOGS DRIN DU GZO
ZHES BYA, ,RDO RJE 'DZIN PA DE KUN YANG, ,KHYOD LA RTAG TU BSRUNG
BAR MDZAD, ,CES BRJOD DO, ,DE NAS SO SO'I 'KHOR LOS SGYUR BA'I
CHA LUGS SU BYAS

TE; SEMS CAN KUN LA PHAN PA'I PHYIR, ,'JIG RTEN KHAMS RNAMS THAMS
CAD DU, ,JI LTAR 'DUL BA SNA TSOGS PA'I, ,CHOS KYI 'KHOR LO RAB
TU BSKOR, ,DE BZHIN DU CHOS KYI GNAS SU RDO RJE DANG, RIN PO CHE
DANG, PADMA DANG, LAS KYI TSIG BCUG LA TSIGS SU BCAD PA

@243B LNGAS RJES SU GNANG BA BYIN LA DE NAS YANG, ZHI RGYAS DBANG
DANG GSAD PA DANG, ,DGUG BSGRAL BCING DANG BSKRAD PA DANG, ,DBYE
DANG GNAS PA LA SOGS PA'I, ,LAS DE THAMS CAD 'GRUB PAR GYIS, ,RAL
GRI MIG SMAN SA 'OG DANG, ,MCHIL LHA MA DE BZHIN RIL BU STE,
,RNAL 'BYOR

MA YIS DNGOS GRUB RNAMS, ,DE DAG CING GAR BSGRUB PAR GYIS, ,ZHES
BYA BAS RJES SU GNANG BA'O, ,DE NAS BDAG NYID LANGS TE, SANGS
RGYAS KYI GZUGS SU DMIGS NAS G-YON PAS SNYING GAR CHOS GOS 'DZIN
PA'I TSUL DU BYAS LA, G-YAS PA MI 'JIGS PA SBYIN PA LTAR BYAS

TE; RDO RJE MING GI DBANG BSKUR BAS LUNG BSTAN TE, AOm 'DIR NI
KHYOD LA NGAS LUNG BSTAN, ,RDO RJE SEMS DPA' DE BZHIN GSHEGS,
,SRID PA SHIN TU DAG PAS NA, ,SRID PA'I NGAN 'GRO DAG LAS BTON,
,HE BADZRA N'A MA TA TH'A GA TA BHURBHU WA SVA:GANG TSUL 'DI DANG
PHYAG RGYA CHEN PO MCHOG TU GSANG BA'I

CHO GA 'DIS LUNG BSTAN PA DE LA, SANGS RGYAS DANG BYANG CHUB SEMS
DPA' DKYIL 'KHOR GYI 'KHOR LO DANG BCAS PA RNAMS MGRIN GCIG TU
BLA NA MED PA'I BYANG CHUB CHEN POR LUNG STON PAR MDZAD DE,
SNGAGS 'DI DANG PHYAG RGYA 'DI'I MTHU YIN NO ZHES BYA BAS DAD PA
BSKYED PA'O, ,DE NAS GSANG

BA BSGRAGS TE, 'DOD CHAGS BRAL BA LTA BU'I SDIG ,KHAMS GSUM NA NI
GZHAN MED DE, ,DE BAS 'DOD LA CHAGS BRAL BAR, ,NAM YANG BYA BA MA
YIN NO, ,MA H'A M'A Y'A HA NA H'Um DE NAS SLOB MA'I SPYI BOR
GDUGS BZUNG LA, GDUGS DANG BCAS PAR BSKOR BA BYA STE, DE NAS
DKYIL

'KHOR GYI DRUNG DU GDUGS DANG BCAS PAS SPYI BOR GTUGS LA, SNGAGS
RNAMS 'DZIN PAR GYUR PA YI, ,SLOB MA 'DI NI PHUL BA LAGS, ZHES
BRJOD LA GDUGS BZHAG LA 'DI SKAD CES BRJOD DO, ,DE RING DKYIL
'KHOR SLOB DPON 'GYUR, ,SNGAGS DANG RGYUD RNAMS 'DZIN GYUR PAR, ,

SANGS RGYAS BYANG CHUB SEMS DPA' DANG, ,LHA RNAMS KUN GYIS MTHUN
PAR GSUNGS, ,SEMS CAN KUN LA RJES BRTZE BAS, ,DKYIL 'KHOR CHO GA
BZHIN DU BRIS, ,KHYOD KYIS NAN TAN BSKYED NAS SU, ,SGRUB PA PO
RNAMS SNGAGS LA SBYOR, ,DE NAS DBUGS 'BYUNG STE, GSANG CHEN MCHOG

@244A *, ,GI DKYIL 'KHOR DU, ,ZHUGS PA DANG NI MTHONG BA YIS,
,SDIG PA KUN LAS RNAM GROL TE, ,DE RING KHYOD NI DGE BAR GNAS,
,BDE CHEN THEG PA 'DI LA NI, ,PHYIN CHAD 'CHI BA YONG MIN TE, ,MI
THUB GNOD PA YONG MIN PAS, ,CIS KYANG MI 'JIGS DGA' BAR

GYIS; ;SRID PA SHIN TU DAG PAS NA, ,SRID PA'I SDUG BSNGAL LAS
'DAS SO, ,RDO RJE ZHES BYA'I PHYAG RGYA DANG, ,BYANG CHUB SEMS NI
SPANG MI BYA, ,GANG ZHIG BSKYED PA TZAM GYIS KYANG, ,SANGS RGYAS
NYID 'GYUR THE TSOM MED, ,DAM PA'I CHOS KYANG SMAD MI BYA, ,NAM
YANG DOR BAR YOD

MI BYA, ,MI SHES PA'AM RMONGS PA LA, ,DE NYID BSTAN PAR MI BYA'O,
,RDO RJE DRIL BU MI SPANG ZHING, ,SLOB DPON NAM YANG SMAD MI BYA,
,SANGS RGYAS KUN DANG MTSUNGS PAS NA, ,DE LA SMOD BYED GANG YIN
PA, ,DES NI RTAG TU SDUG BSNGAL THOB, ,RANG BDAG YONGS SU SPANGS
NAS SU,,

DKA' THUB KYIS NI GDUNG MI BYA, ,JI LTAR BDE BAR BDER GNAS NAS,
,'DI NI MA 'ONGS RDZOGS SANGS RGYAS, ,KHYOD NI DE RING 'BRAS BU
YOD, ,LHA DANG DAM TSIG MNYAM 'GYUR TE, ,RDO RJE SEMS DPA' DANG
MTSUNGS PAR, ,RTAG TU KHYOD RNAMS GROL BAR 'GYUR, ,DBUGS DBYUNG

BA'O, ,DE NAS SLOB MAS PHYAG BYAS TE, ,GTZO BOS JI LTAR BKA'
STZAL PA, ,DE DAG THAMS CAD BDAG GIS BGYI, ,ZHES KHAS BLANG NGO,
,'DI NI SLOB DPON GYI DBANG BSKUR BA'O, ,DE NAS GSANG BA'I DBANG
BSKUR TE SA PHYOGS DBEN PAR BYA STE, YOL BAS BAR BCAD

NAS; ,RGYUD NAS GSUNGS PA'I LO BCU GNYIS MA LA SOGS PA'I DAM TSIG
CAN BLA MA LA PHUL LA, KYE BCOM LDAN 'DAS, ,BYANG CHUB ZHI BA
DGA' BA CHE, ,RDO RJE SBYOR BAS YANG DAG BYUNG, ,MI PHYED PHYAG
RGYAR RAB TU BSGRUB, ,RDO RJE SBYOR BA CI LA GUS, ,BDAG NYID CHEN
PO KHYOD JI BZHIN,,

GTZO BOS BDAG NI MDZAD DU GSOL, ,'KHOR BA'I 'DAM GYI RGYA MTSO
RU, ,BYING BA SKYABS MED BDAG LA SKYOB, ,CES GSOL BA BTAB PA
DANG, DE NAS DPAL LDAN SLOB DPON NI, ,RJES SU BRTZE DANG LDAN PA
YIS, ,SNYING RJE SLOB MA LA BSKYED DE, ,RDO RJE 'DZIN PAR MDZAD
PA LA, ,SHA

@244B CHANG BZA' BTUNG YID DU 'ONG, ,ME TOG BDUG SPOS DRI LA
SOGS, ,RGYAL MTSAN DRIL BUR BCAS PA YIS, ,SLOB MAS RDO RJE CAN LA
MCHOD, ,DE NAS PHYAG RGYA BYIN GYIS BRLABS PA SNGON DU 'GRO BAS,
PHYAG RGYA KHU BA DANG LDAN PA DE SRID DU BSTEN LA SNYOMS PAR
ZHUGS PA LAS BYUNG

BA STE, ,SLOB MA DANG PHYAG RGYA GNYIS MIG BKAB LA, SLOB MA LA
DBANG BSKUR TE, JI LTAR BDE GSHEGS THUB CHEN GYIS, ,BYANG CHUB
SRAS LA DBANG BSKUR LTAR, ,DE BZHIN GSHEGS PA'I DBANG BSKUR BAS,
,BDAG GI SEMS RGYUD 'DI YIS BKRU, ,BO DHI TZITTA AA BHI

shINYTZA, ,ZHES BRJOD LA SLOB MAS KYANG, AA HO SU KHA ZHES BRJOD
DO, ,BDE BA RDZOGS PAR GZHUG GO, ,SHES RAB KYIS KYANG DE LTAR BYA
STE, ,THABS DANG SHES RAB KYI GSANG BA'I DBANG BSKUR BA'O, ,DE'I
RJES LA SHES RAB YE SHES KYI DBANG BSKUR TE, SLOB MAS SNGA MA
LTAR

GSOL BA BTAB NAS, MTSAN DANG LDAN PA'I SHES RAB MA BYIN GYIS
BRLABS TE GTAD LA, MGO BOR LAG PA BZHAG STE, DGA' STER GNAS TE BU
MO 'DI, ,SNA TSOGS GZUGS CAN YID 'ONG BA, ,ZUNG SHIG ZUNG SHIG
SEMS DPA' CHE, ,BZUNG NAS MCHOD PA RAB TU BYA, ,

THABS GZHAN GYIS NI 'TSANG MI RGYA, ,'GRO BA GSUM PO 'DI YIS DAG
,DE BAS KHYOD KYIS NAM YANG NI, ,'DI DANG BRAL BAR MI BYA STE,
,'DI NI SANGS RGYAS THAMS CAD KYI, ,RIG MA'I BRTUL ZHUGS BLA NA
MED, ,BLUN PO GANG ZHIG 'DI SPANG BA, ,DE LA MCHOG GI DNGOS GRUB
MED, ,CES

BRJOD LA SBYIN NO, ,DES KYANG 'DI SKAD BRJOD DO, ,BSHANG GCI
KHRAG DANG KHU BA DANG, ,SHA CHEN LA SOGS BZA' BA DANG, ,BUD MED
RNAMS LA RTAG GUS DANG, ,BHA GA'I PADMAR 'O BYED PA, ,BU KHYOD
SPRO BAR BYED NUS SAM, ,CES BRJOD DO, ,BU MCHOG DES KYANG, LHA MO
CI PHYIR BDAG

MI SPRO, ,KHU KHRAG LA SOGS BZA' BA DANG, ,BUD MED RNAMS LA RTAG
GUS SHING, ,BHA GA'I PADMAR 'O BGYI'O, ,ZHES BRJOD DO, ,YANG SHES
RAB KYIS, AE MA'O BDAG GI PADMA 'DI, ,BDE BA KUN DANG YANG DAG
LDAN, ,BDE CHEN PHYAG RGYA CHEN PO NI, ,'DI NYID DU NI RTAG TU
GNAS, ,

@245A *, ,BLUN PO GANG ZHIG 'DI SPONG BA, ,DE LA MCHOG GI DNGOS
GRUB MED, ,CES BRJOD DO, ,DE'I RDZAS LA JI SKAD DU BSHAD PA'I KA
RA NA BYAS LA SNYOMS PAR ZHUGS TE, MAN NGAG GIS DE'I SKAD CIG
MTSON PAR BYA'O, ,DBANG BZHI PA BLA MA'I MAN NGAG LAS SHES PAR
BYA'O, ,SGYU

'PHRUL CHEN MO'I SGRUB GZHUNG LA, ,DAD CING 'JUG PAR BYA BA'I
PHYIR, ,BLA MA'I LUGS BZHIN BSDEBS TE PHRIS, ,DGE RTZA PHYI
RABS RNAMS LA BSNGO, ,SGYU 'PHRUL CHEN MO'I DKYIL 'KHOR GYI CHO
GA DNGOS GRUB BRNYES PA KU KU RIS MDZAD PA RDZOGS SO,, ,,RGYA GAR
GYI MKHAN PO N'A

WI KO tA DANG, BOD KYI LO TZ'A BA 'GOS LHAS BTZAS KYIS BSGYUR
BA'O,, 