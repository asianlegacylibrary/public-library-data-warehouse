@56B #, ,RGYA GAR SKAD DU, BADZRA Y'A NA M'U L'A PATTI
KARMA BI DHI:, BOD SKAD DU, RDO RJE THEG PA RTZA BA'I LTUNG BA'I
LAS KYI CHO GA ;

@57A *, ,BCOM LDAN 'DAS DPAL RDO RJE SEMS DPA' LA PHYAG 'TSAL LO,
,RDO RJE THEG PA'I SGOR ZHUGS PA'I, ,RNAL 'BYOR BA YIS DPYAD BYA
PA, ,LAS KYI CHO GA 'DI LTAR MDZOD, ,SPYI BO NYI ZLA PAD STENG
DU, ,BLA MA SANGS RGYAS BSAMS BYAS TE, ,RTAG TU DRAN DANG GSOL
GDAB BYA, ,

SROG GCOD BRDZUN DANG MA BYIN LEN, ,'DOD PAS LOG PAR G-YE MA PA
NI, ,CI LA BAB KYANG BSRUNG BAR BYA, ,BYAMS DANG SNYING RJE DGA'
BA NI, ,LUS GRIB BZHIN DU 'BRAL MI BYA, ,BUM PA'I DBANG THOB GYUR
NAS NI, ,LHA DANG BZLAS PA RNAL 'BYOR DANG, ,PHYAG 'TSAL MCHOD
DANG SDIG

BSHAGS DANG, ,RJES SU YI RANG BSKOR DANG GSOL, ,DGE BSNGO SDOM PA
BYUL BA DANG, ,SBYIN PA BLA MA DRAN DANG CHOS, ,DAM TSIG RNAM PA
BCO LNGA 'DI, ,NYIN RE THEBS RE MA BYAS NA, ,ZHAG GSUM 'DAS NA
BUM DBANG GI, ,DAM TSIG NYAMS PAS BSHAGS PAR BYA, ,DE YANG

BRGYA PA BRGYA RTZA BRGYAD, ,BZLAS TE PHYIS NI MI NYAMS BYA,
,GSANG BA'I DBANG THOB RNAL 'BYOR PAS, ,MI 'CHI LNGA DANG SGRON
MA LNGA, ,RLUNG DANG LTA STANGS 'KHRUL 'KHOR DANG, ,TSOGS DANG
GTOR MA BRTUL ZHUGS DANG, ,GLU DANG GAR DANG NI RAm SHU, ,DAM
TSIG RNAM PA BCU GCIG PO, ,

ZLA BA PHYED DU BRAL GYUR NA, ,GSANG BA'I DAM TSIG NYAMS PAR
GSUNGS, ,NYAMS NA TSOGS 'KHOR SBYIN SREG BYA, ,GSUM PA'I DBANG
THOB RNAL 'BYOR BAS, ,BDE BA THIG LE RTZA GNAS DANG, ,MI 'DZAG
BDE BA SKAD CIG DANG, ,PHYAG RGYA MA DANG SBYOR BA DANG, ,ZLA BA
GCIG BRAL

NYAMS PAR GSUNGS, ,DBANG DANG SBYIN SREG BSHAGS PA BYA, ,BZHI
PA'I DBANG THOB RNAL 'BYOR PA, ,SPANG BLANG RTZOL DANG DNGOS DANG
ZHEN, ,SKAD CIG SKYES KYANG NYAMS PAS NA, ,MI DMIGS BDE CHEN
SPROS BRAL GZHAG ,DBANG BZHI SPYI YI DAM TSIG NI, ,RGYA MTSO'I
DKYIL DU

GZINGS MI BSHIG ,BTZAN DUG GAR MA BZA' MI BYA, ,'THAB KHANG RTZE
NAS DBAB MI BYA, ,ZA MA TOG TU SBRUL MI GZHUG ,PADMA SAD KYIS
BSAD MI BYA, ,G-YOS LEGS GZHAN LA DRANG MI BYA, ,DE DRUG RDO RJE
DMYAL BA'I RGYU, ,RGYAL KHRIMS BSHIG PAR MI BYA ZHING, ,CHUNG MA
NYAMS PAR

@57B MI BYA'O; ,PHA MA BTZONGS NAS RIN MI BZA', ,ME MDAG 'GAM PAR
MI BYA'O, ,'DI BZHI NGAN SONG GSUM GYI RGYU, ,SPU GRI'I SBRANG
RTZI BLDAG MI BYA, ,G-YOS 'GYED BZA' RU BYOG MI BYA, ,SMAN ZOS MI
GSEB SKYUG MI BYA, ,RI RAB RTZE NAS BRNYIL MI BYA, ,GNYEN LA
SNYING RING MI BYA'O, ,DE LTA

SEMS CAN DMYAL BA'I RGYU, ,MA BU 'BRAL BA'I LAS MI BYA, ,GDUNG
SEMS THAG PA RGYUN MI GCAD, ,CHU ZLA BDEN PAR GZUNG MI BYA,
,SBRANG RTZI'I RO LA CHAGS MI BYA, ,'DI BZHI KHAMS GSUM 'KHOR
BA'I RGYU, ,DUG CHU KHOL MAR LUS MI BKRU, ,RTZI DUG SBYAR BA'I
DUG MI BLDAG ,RDZA SNOD

SENG GE'I ZHO MI BZHO, ,CHANG RDZA'I THEM BU GTANG MI BYA, ,DE
BZHI BYOL SONG PHAG GI RGYU, ,'DIR YANG TSE THUNG DNGOS GRUB
'GYANG, ,MTHON PO'I KHA NAS LDANG MI BYA, ,CHAGS MI GSEB BCAG MI
BYA'O, ,GA ZHA GZHAN LA BRJOD MI BYA, ,LAM DU TSER MA DGRAM MI
BYA, ,'DI NI RANG NGAN SGRUB PA'I

RGYU; ,LCE THOG ZAS ZHIM BSKYUR MI BYA, ,MDZOD PHUGS DGRA LA
BSTAN MI BYA, ,RKUN NOR GZHAN LA BSTAN MI BYA, ,SER RA'I RO TSOGS
MI BYA ZHING, ,MI LA NGA BA MI SHES MIN, ,KHYI RGOD PANG DU BLANG
MI BYA, ,'DI DRUG DNGOS GRUB YAL BA'I RGYU, ,LHA KHANG DUD PAS MI
BDUG CING, ,MCHOD RTEN

BSHIG PAR MI BYA'O, ,'DI GNYIS DMAN PA'I BYANG CHUB RGYU, ,ME
LONG G-YA' YIS MI BSGO ZHING, ,KHAB RTZE GNYIS PAS BCOM MI BYA,
,'DI GNYIS BDUD KYIS 'KHYER BA'I RGYU, ,DUG GI PHYAG TSANG MI BYA
ZHING, ,STAG LA ZHUM BU MI BYA'O, ,'DI GNYIS MKHA' 'GROS ZA BA'I
RGYU, ,NAM

MKHA' TSOS KYIS BSGYUR MI BYA, ,RI BONG RVAS PHUG 'JIGS MI BYA,
,'DI GNYIS 'KHOR BAR SDONG PA'I RGYU, ,MYU GU THAN PAR BSKUR MI
BYA, ,LCUG PHRAN RTZVA GUG BREG MI BYA, ,'GRO BA'I LAM SNA DGAG
MI BYA, ,'DI GSUM NGAN SONG BSKYUR BA'I RGYU, ,MCHOG LA DMAN PAR
GZUNG MI BYA, ,

BYAMS TSIG KHYAD DU GSAD MI BYA, ,DGOS PA YAL BAR DOR MI BYA,
,'DI GSUM GTAN GYI BAR CHOD YIN, ,BDE LA SKUR PA GDAB MI BYA, ,MA
LA NGAN TSIG SMRA MI BYA, ,BU MO SRING MO SKYI MI BYA, ,'DI GSUM
MKHA' 'GRO 'KHRUG PA'I RGYU, ,LAS KYI CHO GA 'DI RNAMS LAS, ,'GAL
NA RTZA

@58A *, ,BA'I LTUNG BAR 'GYUR, ,LTUNG BA CHEN PO BYUNG GYUR NA,
,DBANG RDZOGS BDUN DANG SBYIN SREG KHRI, ,TSOGS 'KHOR BRGYA RTZA
BRGYAD DANG NI, ,'KHOR GSUM YONGS SU DAG PAS BSHAGS, ,LTUNG BA
BZHI PO BYUNG GYUR NA, ,DBANG BSKUR GCIG DANG SBYIN SREG BRGYA,
,TSOGS

'KHOR BDUN DANG MCHOD SBYIN GCIG ,SMRE SNGAGS DRAG POS BSHAGS PAR
BYA, ,LTUNG BA CHUNG DU BYUNG GYUR NA, ,LUS LA TSAB MA SMRE
BSHAGS BYA, ,MAndAL GCIG DBUL BZOD GSOL BYA, ,BRGYA PA BDUN NAM
NYI SHU GCIG ,BZLAS BAS DE LAS LDANG BA YIN, ,NGAG LA RGYAL DANG
SMRE BSHAGS

BYA; ,MAndAL DBUL ZHING BZOD GSOL BYA, ,BRGYA PA BRGYA RTZA
BRGYAD DANG NI, ,LNGA BCU NYER GCIG BDUN DAG DANG, ,LAN CIG BRJOD
PAS 'DAG PAR GSUNGS, ,YID LA 'GYOD DANG MAndAL DANG, ,BRGYA PA
GONG BZHIN BZLAS PAS 'DAG ,KUN GYI KHA SKONG GTOR MA DANG,
,MAndAL BDUN

PO RNAM DAG SHIS, ,BRGYA PA RTAG TU BZLAS PAR BYA, ,YAN LAG DAM
TSIG CES BYA BA, ,SNGAGS MED BTZAN DUG BZA' MI BYA, ,RTZI MED RI
MO BKRU MI BYA, ,STOBS MED RAL KHA SPRAD MI BYA, ,TSOD MED ZHAL
CHE BCAD MI BYA, ,DPUNG MED SKYEL MA MI BYA STE, ,RGYUS MED SA
MKHAN MI BYA'O, ,YANG

RTZAL MED PAR MCHONG MI BYA, ,DGA' BA'I SA RU SHAGS 'GYED MIN,
,BYE MA'I RI LA MKHAR MI BRTZIG ,RGYA MTSO'I GLING DU YUL MI
GZUNG, ,TZANDAN NAGS LA ME MI GZHUG ,ME TOG LDUM SAR SAD MI BSAD,
,RGYAL POS 'BANGS KYI G-YOG MI BYA, ,RANG GI LAS LA G-YO MI BYA,
,RGYAL PO BTZUN

MO BRDEG MI BYA, ,'DOD LA MI STER SPANG BAR BYA, ,MI 'DOD STER BA
SPANG BAR BYA, ,LCAGS SGROG BCING BAR MI BYA'O, ,BYIS PA RNAMS
DANG 'DRIS MI BYA, ,MGYOGS PO 'GRAN BANG MI BYA'O, ,G-YANG LUG
RTAG TU 'GO MI BYA, ,STAN LA 'DUG PA SPANG BAR BYA, ,MTSON CHA'I
SNOD KHA DAM

PAR BYA, ,RTAG TU MDA' NI BSRANG BYA ZHING, ,RTAG TU GZHU NI
BDUNG BAR BYA, ,RTAG TU PHUB GZUGS BYA RA BYA, ,MKHAR DPE STOD
KYIN 'OBS BTZANG BYA, ,SHI BA'I RO LA YANG YANG BRTAG ,RANG GI
SROG ZON DUS DRUG BYA, ,MDOR NA DE LA SOGS PA YI, ,DAM TSIG DPAG
TU MED MOD

@58B KYANG; ,RANG SEMS DRANG POR BSRANG BYAS TE, ,RTAG TU BLA MA
DRAN BYED CING, ,SGO GSUM THA MAL MA LUS NA, ,DAM TSIG SDOM PA
THAMS CAD NI, ,GDON MI ZA BAR BSRUNG PAR NGES, ,BAG YANGS CHEN PO
CI BDER SPYOD, ,DAM TSIG DANG SDOM PA'I RNAM PAR BSHAD PA RDO RJE
THEG PA'I

RTZA BA'I LAS KYI CHO GA RNAL 'BYOR GYI SROG CES BYA BA BLA MA
RDO RJE GDAN PAS MDZAD PA RDZOGS SO,, ,,RGYA GAR GYI MKHAN PO AA
BHYA KA RA GUPTA DANG BOD KYI LO RTZ'A BA TZA MI SANGS RGYAS
GRAGS PAS GLEN SKAD DU BSGYUR BA'O,, 