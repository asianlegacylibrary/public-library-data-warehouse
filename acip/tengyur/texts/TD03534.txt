@175B #, ,RGYA GAR SKAD DU, SHR'I M'A

R'I TZYEE PI TZU P'A S'A DHA NAm, BOD SKAD DU, DPAL 'OD ZER CAN
PI TZU BA'I SGRUB THABS, 'PHAGS MA 'OD ZER CAN LA PHYAG 'TSAL LO,
,RANG GI RTOG NGAN CHA YIS BSKYED, ,BAR DU GCOD PA KUN ZHI DANG,
,KUN MKHYEN SHES RAB THOB BYA'I PHYIR, ,'OD ZER CAN NYID BSGOM
PAR BYA, ,PHYOGS KUN DUS

GSUM NANG BZHUGS PA'I, ,RDZOGS SANGS RGYAS DANG BLA MA'I MDUN,
,BDAG NYID LTA LAS YANG DAG MCHOD, ,CHO GA BZHIN DU BSHAGS LA
SOGS, ,DKON MCHOG GSUM LA BDAG SKYABS MCHI, ,SDIG PA THAMS CAD SO
SOR BSHAGS, ,'GRO BA'I DGE LA RJES YI RANG, ,SANGS

@176A *, ,RGYAS BYANG CHUB YID KYIS GZUNG, ,BDAG MED PA YI NGO BO
NI, ,STONG NYID MTSAN MED RGYU DANG BRAL, ,DE PHYIR SMON PA MED
PA DANG, ,'GRO RNAMS RANG NYID RNAM THAR GSUM, ,SKU GDUNG MCHOD
RTEN CHOS DBYINGS GNAS, ,SNYING GA SANGS RGYAS LAM NAS NI, ,MKHA'
KHYAB

SANGS RGYAS TSOGS 'PHRO BAS, ,GRU BZHI LA SOGS YANG DAG LDAN,
,PHYI DANG NANG DU ZUR BZHI LA, ,RTZE GSUM GYIS MTSAN ZLA BA'I
DKYIL, ,GDUG PA'I SEMS CAN MTHIL DU MNAN, ,RI YI RGYAL PO RAB TU
GNAS, ,DE LA MAm YIG BSGOM PAR BYA, ,MYA NGAN MED SHING LAS BYUNG
BA'I, ,SGEG

CING DPA' DANG BDEN PA'I CHAR, ,'DZAM BU N'A DA'I 'OD DANG
MTSUNGS, ,G-YAS ZHAL AINDRA N'I LA'I MDOG ,MI SDUG 'JIGS SHING
DRAG PO STE, ,CIG SHOS ZHAL NI ZLA 'OD 'PHRO, ,SNYING RJE LAS
BYUNG ZHI BA STE, ,ZHAL GSUM RNAM PAR THAR PA GSUM, ,CHOS DANG
LONGS SPYOD SPRUL PAR GSUNGS, ,

YI GE SER PO GOS BZANG DANG, ,'OD ZER GYIS NI ZHAL GNAS MA, ,KHA
MIG KHAB KYIS 'TSEM BYED CING, ,KHA DANG MIG DAG 'CHING BAR BYED,
,SNYING MGRIN LCAGS KYU ZHAGS PA DANG, ,MDA' DANG GZHU YIS 'BIGS
PAR BYED, ,RDO RJES GDUG PA'I SNYING 'BUGS SHING, ,MYA NGAN MED
PAS

'BRAB PAR BYED, ,RNAM THAR BRGYAD BRGYAD RNAMS KYIS NI, ,GDUG PA
'JOMS PAR RAB TU BSGOM, ,ZHABS NI BRKYANG BSKUM DAG GIS NI,
,DBANG PHYUG DANG NI GOO R'I DAG ,THABS DANG SHES RAB ZHABS KYIS
MNAN, ,'OD ZER CAN BSGOM BRTUL ZHUGS CAN, ,PHYOGS KUN DANG NI DUS

GSUM DANG, ,BDAG NYID SPRO BSDU BYAS NAS NI, ,DZA:H'Um BAm HO:
BRJOD NAS NI, ,DE LA SANGS RGYAS KUN GZHUG BYA, ,SANGS RGYAS SKU
BSKYED RIM PA YIS, ,BDUD RTZI'I BUM PA RNAMS BZUNG NAS, ,RIN CHEN
DBU RGYAN COD PAN CAN, ,RTAG TU DBANG BSKUR BLTA BAR BYA, ,PHYAG
NA MCHOD PA

KUN THOGS NAS, ,ME TOG LA SOGS RDO RJE MAS, ,MCHOD CING BSTOD PA
BYAS NAS NI, ,SHIN TU BZA' DANG CHANG SOGS KYIS, ,LUS NGAG YID NI
RENGS BYED PA, ,PI TZU'I SNGAGS NI BZLAS PAR BYA, ,SARBA DUsht'A
PRA DUsht'A NAm, ,RANG MING BZHI PA'I MTHA' CAN GYIS, ,THUN
MTSAMS BZHI'AM

@176B THUN MTSAMS GSUM, ,SNGA BAR BRGYA DANG RTZA BRGYAD BZLAS,
,RIG PA CHEN MO BSGOM PA YIS, ,DON CHEN LA NI STONG PHRAG GCIG
,BZLAS NAS MCHOD CING BSTOD PAR BYA, ,DGE BA'I DON DU ZHU BAR
BYA, ,BDAG NYID GNAS NAS RDZOGS SANGS RGYAS, ,GANG LA'ANG CHAGS
PA SPANG BAR BYA, ,

GSHEGS GSOL DANG NI LHA GNAS LA, ,SPYIR NI YI GE GSUM DRAN BYA,
,RAB GNAS DUS SU RGYUD LA NI, ,LUS NGAG YID NI BSGRUB PAR BYA,
,THUN MTSAMS BAR YANG CHOD PA SOGS, ,SNGON DU 'GRO BAS BZLAS PAR
BYA, ,DANG PO CHO GAS SLAR YANG NI, ,SNGA BAR LHA MO GLU YIS
BSKUL, ,RIG PA

'DI DANG DE BZHIN BDAG ,BSGOM ZHING YANG DAG BZLAS PAR BYA,
,RGYUD KYI MAN NGAG NYID LAS NI, ,SNGAGS PAS MNGON 'DOD RTAG TU
BSGRUB, ,PI TZU CUNG ZAD YANG DAG BRIS, ,BSOD NAMS YANG DAG NYER
BSAGS PA, ,DE YIS 'JIG RTEN THAMS CAD NI, ,'JAM PA'I RGYAL PO
NYID

DU SHOG ,DPAL 'OD ZER CAN PI TZU BA'I SGRUB THABS RDZOGS SO,,