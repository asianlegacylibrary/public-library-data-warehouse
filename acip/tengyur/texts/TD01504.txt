@271A #, ,RGYA GAR SKAD DU, SHR'I TZAKRA SAMBA RA
SA HA DZA TATTA A'A LO KA ,BOD SKAD DU, DPAL 'KHOR LO

SDOM PA'I LHAN CIG SKYES PA'I DE KHO NA NYID SNANG BA, DPAL 'KHOR
LO SDOM PA LA PHYAG 'TSAL LO, ,GANG LA BRTEN NAS RANG RIG BDE
CHEN PO, ,STONG DANG SNYING RJE DBYER MED MTSON PA'I GZHI, ,CHOS
DANG LONGS SPRUL BDE BA CHEN PO YI, ,RANG BZHIN RTZA YI 'KHOR
LO'I MGON BTUD

NAS; ,'KHOR LO BDE MCHOG DPAL RIM LAS BYUNG LAS, ,SPYOD 'CHANG
MGON PO'I ZHAL SNGA LAS RNYED PA'I, ,RANG RIG BDE CHEN YE SHES
MTSON PA'I THABS, ,DPYID DANG THIG LE BSGOM PA'I MAN NGAG BSHAD,
,BSAM GTAN KHANG PA RNAM G-YENG SKYE BO YI, ,'DU 'DZI DANG BRAL

RNAM PAR DPEN PA'I SAR, ,YONGS SU 'DZIN PA MA LUS RNAM SPANGS TE,
,MI G-YO RTZE GCIG TING 'DZIN MCHOG BSGRUB BYA, ,BDE BA'I STAN
GNAS RDO RJE SKYIL KLUNG DANG, ,LAG GNYIS MNYAM PAR GZHAG PA'I
PHYAG RGYA CAN, ,LUS BSRANGS NAS NI MGRIN PA DGUG PA DANG, ,MIG

@271B GNYIS SNA YI RTZE MOR MNYAM SBYAR ZHING, ,GANG LA RGYAN
DANG CHA LUGS PHYAG MTSAN DANG, ,MTSAN DANG DPE BYAD MA LUS YONGS
RDZOGS PA, ,RANG SNANG SHES RAB PHAG MO DANG 'DUS PA'I, ,GNYIS
MED BDE BA'I RANG BZHIN RANG LTA'I SKU, ,SGYU MA SMIG RGYU DRI
ZA'I GRONG KHYER DANG, ,BAR

MA'I SRID DANG CHU ZLA LTA BU YI, ,LUS KYI DBUS GNAS SA SOGS
'BYUNG BA BZHI, ,BYAMS DANG SNYING RJE DGA' DANG BTANG SNYOMS
DANG, ,SPYAN SOGS RIG MA BZHI YI BDAG NYID DANG, ,CHOS DANG LONGS
SPRUL BDE BA CHE RANG BZHIN, ,AE BAm MA Y'A RTZA YI 'KHOR LO LA,
,DBYANGS DANG

GSAL BYED BYANG CHUB YI GER LDAN, ,RDUL DANG SNYING STOBS MUN
PA'I RANG BZHIN GYI, ,RTZA GSUM GYIS NI YANG DAG SPREL BYAS PA,
,YON TAN SKYON GYI RANG BZHIN RTZA GNYIS LA, ,BRTEN NAS STENG
DANG 'OG GI SGO GNYIS NAS, ,'BYUNG DANG 'JUG PA SROG DANG RTZOL
BA YI, ,GANG DU

MI G-YO RTZE GCIG GYUR PA LAS, ,DANG PO RI DAGS SRED BZHIN SNANG
BA DANG, ,MCHAN GNYIS PA DANG DU BA'I RNAM PA CAN, ,GSUM PA SRIN
BU ME KHYER DANG 'DRA ZHING, ,BZHI PA SGRON MA 'BAR BA LTA BU
DANG, ,MTSAN MA LNGA PA RNAM PAR MA BRTAGS PAR, ,SPRIN MED NAM
MKHA' LTA BU 'BYUNG

'GYUR ZHING, ,DE TSE GANG DU YE SHES ME 'BAR PA, ,GSAL BA GLOG GI
'OD DANG MTSUNGS PA YI, ,STENG DU 'PHRO BAS BDUD RTZI'I RGYUN
'BEBS SHING, ,BDE CHEN RANG RIG YE SHES STER BAR BYED, ,GANG LA
BRTAN NAS SKYES PA'I YE SHES DANG, ,RANG RIG LAS GZHAN BRJOD PAR
MI NUS

SHING, ,DNGOS DANG DNGOS MED RTOG PA LAS GROL BA, ,BDE CHEN DE
BZHIN NYID LA BDAG PHYAG 'TSAL, ,GANG ZHIG SKYES PAS THOG MED
'KHOR BA NAS, ,BSAGS PA'I SGRIB PA MA LUS KUN SPONG BA, ,GNYIS
MED BA BDE BA CHEN PO'I RANG BZHIN GYI, ,GNYUG MA'I YE SHES DE
LA

BDAG PHYAG 'TSAL, ,RTOG PA GANG GIS RTOG PA KUN GCOD CING, ,SNA
TSOGS SNANG BA'I DNGOS KUN DER MTSON PA, ,BDE CHEN RANG RIG YE
SHES GCIG PU BA, ,GNYIS MED RTOGS PA'I MCHOG LA BDAG PHYAG 'TSAL,
,GANG LA BSTOD DANG GANG GIS BSTOD PA DANG, ,JI LTAR

@272A *, ,BSTOD CING PHYAG 'TSAL DANG BRAL BA, ,SPROS TSOGS GDAGS
PA'I MTHA' LAS RAB 'DAS PA'I, ,MNYAM NYID DE BZHIN NYID LA BDAG
PHYAG 'TSAL, ,GANG ZHIG GOMS PA MTHAR PHYIN PAS, ,KUN DU RTOG PA
KUN SPONG ZHING, ,RNAM PAR MI RTOG YE SHES

MCHOG ,TSE 'DI NYID LA STER BAR BYED, ,BRTUL ZHUGS SBYONG 'CHANG
BLA MED PA, ,'BAR BA'I GTZO BO'I BKA' DRIN LAS, ,RTOG PA'I DON
GANG 'DIR BSDUS PAS, ,'GRO KUN RDO RJE 'CHANG THOB SHOG ,DPAL
'KHOR LO SDOM PA'I LHAN CIG SKYES PA'I DE KHO NA NYID SNANG BA
SLOB DPON

CHEN PO DPAG MED RDO RJES MDZAD PA, RGYA GAR GYI MKHAS PA DA'I
PAm KA RA RAKshI TA DANG, A'A TZ'AR+YA MAR PA CHOS KYI DBANG
PHYUG GIS BSGYUR BA'O,,