@253A #, ,RGYA GAR SKAD DU, ,SA NA SA RA M'A NA NI Y'A nI KA RA N'A MA
SANG+G'I TI, BOD SKAD DU, ,'KHOR BA LAS YID NGES PAR 'BYUNG BAR
BYED PA ZHES BYA BA'I GLU, ,BLA MA RNAMS LA PHYAG 'TSAL LO, ,DKON
MCHOG GSUM LA PHYAG 'TSAL LO, ,AE MA'O, ,'DU BYED SDUG BSNGAL
'GYUR BA'I

SDUG BSNGAL DANG, ,SDUG BSNGAL SDUG BSNGAL LA SOGS BRGYA RTZA
BCU, ,SDUG BSNGAL KUN LAS SKYOB PAR MDZAD PA YI, ,SMAN PA'I RGYAL
PO DE LA PHYAG 'TSAL LO, ,KYE KYE KVA'I GROGS PO DAG ,'KHOR BA'I
RGYU NI NYON MONGS PA DANG LAS, ,NYON MONGS KHAMS GSUM GNAS NI
DGU

@253B BCU BGYAD, ,ZAG PA'I CHU BO SBYOR BA NYE BAR LEN, ,RGYU
DANG YUL DANG SBYOR BA'I STOBS KYIS BYUNG, ,KYE KYE KVA'I GROGS
PO DANG, ,SNA TSOGS 'DI DAG LAS LAS BYUNG, ,DE YANG NYON MONGS
STOBS LAS BYUNG, ,DGE DANG MI DGE LUNG MA BSTAN, ,MTHONG LA MYONG
DANG SKYES NAS MYONG, ,GZHAN DU

MYONG DANG MA NGES PA'I, ,DKAR DANG GNAG DANG 'DREN MA'O, ,'KHOR
BA'I LAS NI LCI GANG DANG, ,NYE BA GANG DANG GOMS PA GANG, ,SNGON
BYAS GANG YIN DE LAS NI, ,SNGA MA SNGA MA RNAM SMIN 'GYUR, ,GROGS
DAG SOMS SHIG THOG MA MED PA NAS, ,MA RIG LA SOGS BCU GCIG RGA
SHI'I MTHA',,

YAN LAG BCU GNYIS CHA GSUM ZO CHUN TSUL, ,NANG GI RTEN 'BREL YANG
DANG YANG DU 'KHOR, ,TSE RABS TSE RABS GRANGS MED DE DANG DER,
,SKYE DANG RGA DANG NA DANG 'CHI BA YI, ,SDUG BSNGAL RNAMS KYIS
YANG DANG YANG DU GDUNGS, ,'KHRUL NAS 'KHOR GYUR 'KHRUL CING
'KHOR BAR 'GYUR, ,KYI HUD

SRID PA'I LAM GYIS DUB PA'I 'GRON PO RNAMS, ,SDUG BSNGAL BDE BAR
BZUNG NAS MI SKYO BA, ,KHYED YID DE LA RTAG TU CHAGS BYED PA,
,PHYUGS DANG KHYAD PAR MED PAR BLA MA GSUNG, ,BLA MAS ZIN PA'I
SKYE BO MKHAS PA DAG ,SKAD CIG SKAD CIG 'GRO BA LNGA PO KUN,
,'KHOR BA'I SDUG BSNGAL TSER

MA ZUG 'DRA LA, ,RUS PA'I GTING NAS SNYING RJE SU MI SKYE, ,LAS
NGAN DBANG GIS 'KHOR BA'I RGYA MTSO 'DIR, ,YANG YANG SKYE ZHING
YANG YANG RGA DANG NA, ,YANG YANG 'CHI 'GYUR 'DI NI MI SEMS PAR,
,YUL LA CHAGS BYED BDAG GIS JI LTAR BYA,, GROGS DAG SRID PA GSUM
NANG GNAS PA KUN

SDUG BSNGAL, ,DE YANG MI YI SDUG BSNGAL BSAG GIS MTHONG, ,MNGAL
GYI SDUG BSNGAL 'DI LTA BUR DU GNAS, ,NUR NUR MED MER GOR GOR NAR
NAR PO, ,LTAR LTAR MKHRANG DANG RKANG LAG RIM GYIS RDZOGS, ,NU ZHO
MAR GYIS GSO BYED CING, ,SHIN TU NYAM CHUNG GAN RKYAL NYAL, ,BYIS
PA DAR MA LANG TSO

DANG, ,RGAS PAS SLAR YANG BYIS BAR 'GYUR, ,CHE NI MI RTAG SHIN TU
G-YO BA STE, ,YUD TZAM SDOD PA'I MTHU YANG YOD MA YIN, ,BDAG NI
NGES PAR 'CHI 'GYUR MI SEMS PA, ,GROGS DAG SKYES BU DE NI NGO
MTSAR CHE, ,'KHOR BA'I SKYON DANG NYES DMIGS MI SHES PAS, ,PHYIN
CI LOG PA

@254A *, ,BZHI LA GNAS NAS SU, ,BDAG NI NGES PAR 'CHI 'GYUR MI
SEMS PAR, ,YUL LA MNGON ZHEN NYIN MCHAN DON MED 'DAS, ,'DZAM BU'I
GLING PA DUS MIN 'CHI BAS TE, ,NGES PA CAN YANG ZAD PAR 'GYUR BAS
NA, ,YANG DANG YANG DU NGES PAR 'CHI 'O ZHES, ,BSAM PAR RIGS SO
KVA'I

BZHIN BZANG DAG ,SO GA ME TOG RGYAS PA'I DUS 'DI BYUNG BAR GYUR,
,ZLA BA GSAL BAS MTSON PA'I STON DUS 'DI 'BYUNG ZHES, ,SKYE BO
THAMS CAD DGA' 'GYUR BDAG GI TSE 'DI NI, ,ZAD PAR 'GYUR ZHES SHIN
TU MI DGA' 'GYUR BA MED, ,DE RING 'DI BYA SANG NI 'DI BYA DE NAS
'DI DANG 'DI BYA ZHES, ,SRID

PA G-YO BA'I RANG BZHIN MA SHES DON MED YID BRTAN TSOL BYED PA'I,
,SKYE DGU 'CHI BDAG GI NI CHU SRIN KHAR NI GLU NI ZHUGS PA LTAR,
,BYA BA MTHAR MA PHYIN PAR YUL GYI CHU YI DBA' KLONG NANG DU
LHUNG, ,'DI NI SANG BYA 'DI NI THANG CIG 'OG TU BYA, ,'DI NI DE'U
RE BYA ZHES SKYE BO SEMS PA NA, ,GSHIN RJE BE

CON LAG THOGS ZUR GYIS LTA BYED CING, ,MIG RTZA DMAR KHROS MA
RUNGS GAD MOS RE SNYAM 'DEBS, ,RNAL 'BYOR BSTAN BCOS THAMS CAD
DANG, ,SBYOR BA DU MA RAB SHES KYANG, ,DENG BYA SANG BYA ZHES
SMRA ZHING, ,BSAM DANG LDAN PAS 'CHI BAR 'GYUR, ,TSE 'DI GNOD
MANG RLUNG GIS BTAB

PA YI, ,CHU YI CHU BUR BAS KYANG MI RTAG NA, ,DBUGS 'BYUNG DBUGS
RNGUB GNYID KYIS LOG PA LAS, ,SAD KHOM GANG LAGS DE NI NGO MTSAR
CHE, ,KYE KYE KVA'I GROGS PO DAG ,TSE NI YUN THUNG SHES BYA'I
RNAM PA MANG, ,TSE YI TSAD KYANG CI TZAM MI SHES PAS, ,DANG PAS
CHU LAS

'O MA LEN PA LTAR, ,RANG GI 'DOD PA DANG LA BLANG BAR GYIS, ,KYE
KYE KVA'I GROGS PO DAG ,'JIG RTEN SPYOD PA DAG LA PHAR BLTAS NA,
,BYAS PA THAMS CAD DON MED SDUG BSNGAL RGYU, ,CI LA BSAMS KYANG
PHAN PAR MI 'GYUR BAS, ,RANG GI SEMS LA LTA BA GOMS PAR GYIS,
,KYE KYE

KVA'I GROGS PO DAG ,TSAD MA BDUN DANG BRDA SPROD RNAM PA BZHI,
,MNGON PA DANG NI YO GA TZARYA'I SA, ,MDO SDE DANG NI 'DUL BA
MNGON PA DANG, ,GZHUNG DU BKOD PA MA LUS THAMS CAD KUN, ,MA
MTHONG MA MNYAM MA BSHAD MA BRIS ZHES, ,DE LA GDUNG BA MA BSKYED
BZHIN BZANGS DAG ,

@254B BLA MA'I MAN NGAG CES BYA BDUD RTZI'I RO, ,GANG GIS SEMS
NYAM 'JOG PA DE TZAM ZHIG ,YONGS SU BCAL GYIS GZHUNG MNGAS CI
ZHIG DGOS, ,THAMS CAD YID NI 'KHRUL PAR BYED PA'I RGYU, ,'KHRO
BA'I GNAS 'DI NGES PA MED PAS NA, ,PHA MA LA SOGS PHA MAR MA NGES
PAS, ,NYI DU

'BREL BA DAG LA CHAGS PA SPANGS, ,DGRA YANG MA NGES DE LA SDANG
BA SPANGS, ,NAD MED LANG TSO PHUN SUM TSOGS PA DANG, ,'DOD YON
LNGA LA RANG BZHIN GYIS CHAGS SPANGS, ,RNYED PA DANG NI BKUR STI
GRAGS PA DANG, ,RIGS DANG RUS DANG TSIGS SU BCAD PA SPANGS, ,SLOB
MA YANG SLOB CHOS

KYI 'BREL PA SPANGS, ,KYE KYE KVA'I GROGS PO DAG ,'JIG RTEN STAG
SBRUL MED DANG DUG 'DRA BAR, ,BSAMS NAS SPANGS TE DBEN PAR GNAS
PAR BYA, ,BUD MED MTSAN NYID SKYES PA'I MTSAN NYID DANG, ,SMAN
DANG GLANG CHEN BRTAGS PA'AM GZA' SKAR RTZIS, ,MTSON CHA BRTAGS

PA'AM RTA DPYAD RANG BZO'AM, ,BSTAN BCOS NGAN PA SLOB DANG KLOG
PA SPANGS, ,YUL LA MNGON DGA'I SEMS NI BYUNG PA DANG, ,RNAM RTOG
DE DAG RNAMS NI BYUNG BA NAS, ,BDAG NI NGES PAR 'CHI BA DRAN BYAS
LA, ,'OG NAS 'BYUNG BA'I GNYEN PO RNAMS KYIS BZLOG ,RNAM RTOG
MANG BA

DBUGS BGRANG BA YIS GZHIL, ,'DOD CHAGS SEMS BYUNG RNAM PAR RTOG
PA DE, ,RANG BZHIN MI GTZANG KENG RUS BLTA BAS BZLOG ,ZHE SDANG
LA NI BYAMS PA'I CHU YIS BTAB, ,GTI MUG LA NI RTEN 'BREL LAM GYIS
SO, ,MI GTZANG BA DANG BYAMS PA RTEN 'BREL GYI, ,MAN NGAG BLA

MA'I ZHAL NAS 'BYUNG BZHIN BYA, ,'KHOR BA LA YID CHES BAR 'BYUNG
BAR BYED PA ZHES BYA BA'I GLU, ,SLOB DPON DPAL MAR ME MDZAD YE
SHES KYI ZHAL SNGA NAS MDZAD PA RDZOGS SO,, ,,RGYA GAR GYI MKHAN
PO DE NYID DANG, ,ZHU CHEN GYI LO TZ'A BRGYA BRTZON SENG GES BI
KA MA LA SH'I LA'I GTZUG

LAG KHANG DU BSGYUR BA'O, ,SLAD NAS BLA MA DE NYID DANG, ,LO TZ'A
BA TSUL KHRIMS RGYAL BAS BCOS SHING GTAN LA PHAB PA,, 