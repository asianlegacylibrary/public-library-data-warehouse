@258A #, ,RGYA GAR SKAD DU, TZA TU RVAm GA BHA RMA TZ'A RYA, BOD SKAD
DU, CHOS SPYOD YAN LAG BZHI PA, 'JIG RTEN DBANG PHYUG LA PHYAG
'TSAL LO, ,STON PA BDAG LA DGONGS SU GSOL, ,BDAG MING 'DI ZHES
BGYI BAS NI, SNYING PO BYANG CHUB MCHIS KYI BAR, ,SANGS RGYAS
CHOS DANG DGE 'DUN TE, ,SKYABS

GSUM SKYOB PA BLA MED LA, ,RAB TU GUS PAS SKYABS SU MCHI, ,RTEN
GZUNG BAR BYA BA'I PHYIR SKYABS SU 'GRO BA'I YAN LAG STE DANG
PO'O, ,SLOB DPON BDAG LA DGONGS SU GSOL, ,BDAG MING 'DI ZHES BGYI
BA YIS, ,THOG MED DUS NAS DA LTA'I BAR, ,'DOD CHAGS ZHE SDANG GTI
MUG GIS, ,LUS DANG

@258B DANG NGAG DANG YID SGO NAS, ,SDIG PA MI DGE CI BGYIS PA,
,MA LUS 'GYOD PAS SO SOR BSHAGS, ,SLAN CHAD CI NUS BSDAM PAR
BGYI, ,RGYUD DAG PAR BYA BA'I PHYIR SDIG PA BSHAGS PA'I YAN LAG
STE GNYIS PA'O, ,SLOB DPON BDAG LA DGONGS SU GSOL, PHYOGS BCU NAM
MKHA'I MTHAS GTUGS NA, ,

SANGS RGYAS BYANG CHUB SEMS DPA' DANG, ,NYAN THOS RANG SANGS
RGYAS RNAMS DANG, ,'JIG RTEN PA NI GANG GIS KYANG, ,MA LUS DGE BA
CI BGYID PA, ,DE LA RANG NYID BYED PA BAS, ,LHAG PAR DGA' BAS YI
RANG NGO, ,DGE BA'I RTZA BA TSOGS CHUNG NGUS BSKYED PA'I PHYIR
RJES SU YI RANG BA'I YAN LAG STE GSUM PA'O, ,SLOB

DPON BDAG LA DGONGS SU GSOL, JI LTAR SNGON GYI SKYOB RNAMS KYIS,
,SEMS CAN RNAMS KYI DON GYI PHYIR, ,BYANG CHUB MCHOG RAB THUGS
BSKYED PA, ,DE LTAR BDAG KYANG MA RNAMS PHYIR, ,BYANG CHUB MCHOG
TU SEMS BSKYED DO, ,BLA NA MED PA'I BYANG CHUB NGES PAR BYA BA'I
PHYIR BYANG CHUB TU SEMS

BSKYED PA'I YAN LAG STE BZHI PA'O, ,MTHAR DGE BA'I RTZA BA GNYIS
DON PHUN SUM TSOGS PAR BYA BA'I PHYIR BYANG CHUB MCHOG TU BSNGO
BA'I YAN LAG KYANG BYA STE, BDAG GI BSOD NAMS 'DI YIS NI, ,SEMS
CAN THAMS CAD MA LUS PA, ,GDUL DKA'I SEMS NI RAB ZHI NAS, ,'GRO
BA'I BLA MA THOB

PAR SHOG ,CES BYA BA'O, ,CHOS SPYOD YAN LAG BZHI PA RNAL 'BYOR
GYI DBANG PHYUG CHEN PO SHR'I DZA GA TI MA TR'A NANDAS MDZAD PA
RDZOGS SO,, ,,RNAL 'BYOR GYI DBANG PHYUG DE NYID DANG, LO TZ'A BA
BYAMS PA'I DPAL GYIS BSGYUR BA'O,, 