@265A *, ,TZANDRA PA'I YI GE'I
MDO'I 'GREL PA GSAR

@265B 'GYUR BZHUGS, ,#, ,RGYA GAR SKAD DU, TZANDRA BY'A KA RA nA
BARnnA S'U TRA nI BRiTTI:, BOD SKAD DU, LUNG STON PA TZANDRA PA'I
YI GE'I MDO'I 'GREL PA, THAMS CAD MKHYEN PA LA PHYAG 'TSAL LO,
,SHIN TU RGYAL DKA' BDUD KYI STOBS BCOM STE, ,RNYED DKA'I GO
'PHANG NYAMS PA MED BRNYES PA, ,GZHAN DON LEGS

MDZAD RGUD PA MI MNGA' BA'I, ,MI MCHOG KUN MKHYEN DE LA PHYAG
'TSAL NAS, ,SGRA YI BSTAN BCOS MNGON PAR MI SHES SHING, ,RANG GI
DON NI TSOL BAR 'DOD PA LA, ,YI GE'I MDO YI RNAM PAR 'GREL PA NI,
,BDAG GIS MDOR BSDUS PA YIS BRJOD PAR BYA, ,BDUD KYIS NYER SGYUR
SKYE NO NGAN, ,YID NI PHRAG

DOG GIS BCOM PHYIR, ,YON TAN SKYON DAG MI SHES PAS, ,SKYON MED PA
YANG RTAG TU SKYON, ,SKYE BO DAM PA RING NAS BCOM NA YANG, ,DA
LTAR GZHAN GYI SKYON DAG RGYAS MI BYED, ,SKYE DGU RNAMS LA NAM
YANG MI BRNYAS PA'I, ,YON TAN PHYOGS SU LHUNG BA DER PHYAG 'TSAL,
,DE LA RE

ZHIG DANG POR SGRA'I MTSAN NYID NYE BAR BRJOD PAR BYA BA NI, ,NAM
MKHA' RLUNG LAS 'BYUNG DANG LUS LAS DANG, ,BRJOD DANG KHA DANG
NYE BA N'A DA STE, ,GNAS GZHAN RNAMS SU DBYE BAR BYED PA YIS, ,YI
GE NYID DU 'BYUNG GANG SGRA YIN NO, ,NAM MKHA' DANG RLUNG DANG
ZHES PA NI NAM MKHA' DANG

RLUNG DAG LAS DE DAG 'BYUNG BA'I RGYU GANG YIN PA DE NAM MKHA'
('GYUR RNYED ZHIG NA, NAM MKHA' RLUNG LAS RAB TU BYUNG ZHING LUS
LAS NI, ,YANG DAG RIM PAS GYEN BSKYOD KHA NANG SGRA RING 'DI,
,GNAS RNAMS DE MA THAG PAR RAB TU RNAM RTZOL LDAN, ,YI GE NYID DU
KUN DU 'GRO BA GANG DE'I SGRA, ,ZHES PA SNANG STE 'GYUR MI BDE,)
DANG RLUNG LAS

BYUNG BA'O, ,YANG NA NAM MKHA' DANG RLUNG LAS 'BYUNG BA NI SKYE
BA STE SKYE'O ZHES PA'I DON TO, ,LUS LAS ZHES PA NI LUS KYI
PHYOGS GCIG LTE BA'I PHYOGS LAS SO, ,BRJOD PA ZHES PA NI YANG DAG
PAR STENG NAS PHYIR 'BYUNG BA'I BAR DU 'GRO'O ZHES PA'O, ,KHA
DANG NYE BA NI 'ONG BA STE THOB

PO ZHES PA'I DON NO, ,CI YIS DE NI N'A DA'I SGRAR 'GYUR ZHE NA MI
GSOL BA'I SGRA ZHES PA'O, ,GNAS GZHAN RNAMS NI BRGYAD DE, KHOG
PA, MGRIN PA, SPYI BO, ,LCE RTZA, SO, ,SNA, MCHU, RKAN RNAMS TE,
DE SKAD DU'ANG, YI GE'I GNAS NI BRGYAD YIN TE, ,KHOG PA MGRIN PA
SPYI BO

@266A *, ,DANG; ,DE BZHIN LCE RTZE SO DANG SNA, ,MCHU DAG DANG NI
RKAN RNAMS SO, ,DE RNAMS KYANG GANG LA MA LTOS PA'I GNAS GZHAN DU
BRJOD PA'O, ,KHOG PA'I GNAS NI MGRIN PA LA MA LTOS PA'I GNAS TE
GNAS GZHAN MGRIN PA'I GNAS LAS MI BRJOD PAS KHOG

PAR BLTA'O, ,GNAS GZHAN RNAMS KYANG GZHAN KHO NAR BLTA BAR BYA'O,
,DES NA DE NYID GNAS GZHAN RNAMS SU DBYE BAR BYED PAS SO SOR BYA
BA YIN NO, ,GANG YI GE AA YIG LA SOGS PA RNAMS KYI GZUGS SU
'BYUNG BA DE NI SGRA ZHES GSAL BAR RTOGS PAR BYA'O, ,SGRA GANG GI
MTSAN NYID NYE

BAR BRJOD PA DE NI SPYI'I BDAG NYID DO, ,CI STE YI GE DE RNAMS CI
LAS SKYE BAR 'GYUR ZHE NA SMRAS PA, GNAS DANG BYED PA DANG RTZOL
BA RNAMS LAS YI GE RNAMS SKYE'O ZHES PA STE, GNAS NI SNGAR BSHAD
PA'I KHOG PA DANG MGRIN PA LA SOGS PA'O, ,BYED PA NI LCE'I RTZA
BA LA SOGS

PA'O; ,RTZOL BA NI 'PHRAD PA LA SOGS PA'O, ,GNAS DANG BYED PA
DANG RTZOL BA NI, GNAS DANG BYED PA DANG RTZOL BA RNAMS SO, ,DE
RNAMS LAS YI GE AA YIG LA SOGS PA RNAMS SKYE BA STE MNGON PAR
'BYUNG BA'O, ,DE RNAMS KYI NANG NAS YI GE RNAMS

CI; GNAS NI CI, ,RTZOL BA NI CI, RNAM PAR GZHAG PA CI ZHE NA,
SMRAS PA, DE LA ZHES PA NI NGES GZUNG LA BDUN PA STE, RE ZHIG
GNAS RNAM PAR BSHAD PA 'ANG 'DI'O ZHES BSAMS PA'O, ,AA KU HA RNAM
PAR BCAD PA RNAMS KYI MGRIN PA'O, ,MGRIN PA LAS BYUNG BA NI MGRIN
PA'I

GNAS TE MGRIN PA'I GNAS NAS BRJOD PA'O, ,DE DAG CI ZHE NA, AA KU
HA RNAM PAR BCAD PA RNAMS SO, ,AA NI AA YIG GO, ,KU NI KA SDE'O,
,HA NI HA YIG GO, ,RNAM PAR BCAD PA'I YANG AA SBYAR BA NI BRJOD
PA'I RTEN NO, ,DE RNAMS MGRIN PA'I GNAS LAS 'BYUNG BAR SHES PAR

BYA'O; ,AI TA AE TA AEE TA RNAMS KYI MGRIN PA DANG RKAN NO, ,RKAN
LAS GYUR PA NI RKAN CAN NO, ,MGRIN PA DANG RKAN DANG ZHES PA NI
MGRIN RKAN GYI GNAS SO, ,CI RNAMS KYI ZHE NA AI TA NI AI YIN NO,
,AE TA NI AE YIN NO, ,AEE TA NI AEE YIN NO, ,AI TA AE TA AEE TA
DE RNAMS SO, ,TA PHA ROL

@266B TU BYED PA NI BRJOD BDE BA'I DON DU'O, ,AUTA AOTA AOOTA
RNAMS KYI MGRIN MCHU'O, ,MGRIN PA DANG MCHU NI MGRIN MCHU'I GNAS
SO, ,AUTA NI CI ZHE NA AU YIG GO, ,AOTA NI AO YIG GO, ,AOO TA NI
AOO YIG GO, ,AUTA AOOTA STE DE RNAMS SO, ,TA PHA ROL TU BYED PA
TZAM KYANG SNGA

MA BZHIN NO, ,RI tU RA shA RNAMS KYI SPYI BO'O, ,Ri NI Ri YIN NO,
,tU NI tA SDE'O, ,RA NI RE PHA'O, ,shA NI shA YIG GI DON NO, ,Ri
tU RA shA RNAMS KYI GNAS NI SPYI BO'O, ,'DIR SNGON MED PA BSAM
PAR BYA BA NI 'DI YIN TE ZHES RE PHA 'DIR YIG GI DANG PO 'AM 'ON
TE DBUS SAM

MTHAR GNAS, DE LA GAL TE RE ZHIG DANG POR DAM 'CHA' NA, AAGGIRA,
Ri TA DRi shYE ZHES PA 'DI LA Ri YIG DE, GANG NI DANG POR ZHES PA
'DI'I PHYIR, AAGNI: STE Ri TA CES PA 'DI LA, RA'I RA LA ZHES PA
'DIS DBYE BAR 'GYUR RO, ,DE LTAR YANG YANG NA RA

DBYI BAS RING POR THAL LO, ,DE'I PHYIR DANG POR MI SBYOR TE, 'ON
TE, MTHAR NGES PAR GZUNG BA DE LTAR YOD NA, HO TRI RA THANTA RI
ZHES PA 'DIR, RA'I RA LA DBYI BAR 'GYUR BA'I PHYIR DE YANG MA YIN
NO, ,DE NAS NGES PAR BYA BA NI DE BZHIN DU, NRi n'Am ZHES PA 'DIR
MTSON

BYA RA shA LAS NA'I nA' ZHES PA 'DIR MTSON BYA RA shA LAS NA'I
nA'O ZHES PA'I SBYOR BA 'DIS nA NYID DU MI 'GYUR RO ZHES SO, ,BAR
DU MI THOB PA KHO NA YOD PA 'DI NI MA NGES PA'I GNAS KYI BYA BA'I
DBANG LAS KYANG RNAM PAR SHES SO, ,DES NA JI LTAR BYA BA RNAMS
BSGRUB PA'I SKYON

RNAMS KYANG SPANG BAR BYA'O, ,DPER NA BYA ROG LTA BA BZHIN DU 'DI
KHAS BLANG BAR BYA STE, BYA ROG LTA BAR BYED PA DE NI NANG DGANG
GI LOGS LTA BAR BYED PA DE DANG DE NYID DU 'DI'I DBANG PO 'GRO'O,
,DE SKAD DU 'ANG, DANG POR AANNI: Ri TI MTHONG, ,DE NAS HO TRI RA
THAN BZHAG

BAR DU NRi n'Am GZHAG PAR BYA, ,DE PHYIR BYA ROG LTA BZHIN BRJOD,
,CES SO, ,SO NO Li TU LAS RNAMS KYI'O, ,Li NI Li YIN NO, ,TU NI
TA SDE'O, ,LA NI LA YIG GO, ,SA NI SA YIG GO, ,Li TU LA SA RNAMS
SO, ,'DI RNAMS KYI GNAS NI SO YIN PAR RTOGS PAR

@267A *, ,BYA'O; ,SNA NI RJES SU NGA RO'I 'O, ,AI ZHES PA RJES SU
NGA RO STE ZLA BA PHYED PA CAN NO, ,DE'I GNAS NI SNA'O, ,NGA NYA
nA NA MA RNAMS NI RANG GI GNAS DANG RJES SU SNA LDAN NO, ,RANG GI
ZHES PA NI MGRIN PA RKAN, SPYI SO, ,MCHU DAG GO, ,

GNAS KYI MTSAN NYID NI GANG DAG SNA DANG RJES SU 'BREL PA'I MTHA'
CAN NAM, RANG GI GNAS DANG RJES SU SNA LDAN PA'O, ,NGA YIG GI
RANG GI GNAS NI MGRIN PA STE, KA SDE YIN PA'I PHYIR RO, ,NYA YIG
GI RANG GNAS NI RKAN TE, RTZA SDE YIN PA'I PHYIR RO, ,nA

YIG GI RANG GI GNAS NI SPYI BO STE tA SDE YIN PA'I PHYIR RO, ,NA
YIG GI RANG GI GNAS NI SO STE, TA SDE YIN PA'I PHYIR RO, ,MA YIG
GI RANG GI GNAS NI MCHU DAG STE, PA SDE YIN PA'I PHYIR RO, ,DE
SKAD DU BSHAD PAR 'GYUR BA NI, DA YIG LA SOGS PA RE RE

'ANG; MGRIN PA LA SOGS PA RE RE'I GNAS NYE BAR MTSON PAS NA, GNAS
ZHES PA'O, ,AI TZU YA SHA RNAMS KYI RKAN NO, ,AI TA NI AI YIG GO,
,TZU NI TZA SDE'O, ,YA NI YA YIG GO, ,SHA NI SHA YIG GO, ,DE
RNAMS AI TZU YA SHA RNAMS SO, ,DE RNAMS KYI GNAS NI RKAN

NO; ,MCHU DAG NI AU DANG PU DANG MCHU DANG NYE BA CAN RNAMS
KYI'O, ,AU NI AU YIG GO, ,PU NI PA SDE'O, ,MCHU DANG NYE BAR CAN
NI PA YIG DANG PHA YIG GI STENG DU BZHAG PA'I YI GE GLANG PO
CHE'I BUM PA'I RNAM PA CAN NO, ,'DI NI MCHU DANG NYE PA CAN TE
MCHU LAS 'BYUNG BAR BLTA BAR BYA'O,,

SO DANG MCHU NI WA YIG GI'O, ,SO DANG MCHU STE WA YIG GI GNAS SU
RTOGS PAR BYA'O, ,DE LTAR YI GE'I RIM PA JI LTA BAS GNAS KYI
SPROS PA MNGON PAR BRJOD DE, BYED PA NAS BRTZAMS NAS SMRAS PA,
BYED PA NI LCE'I RTZA BA CAN GYI LCE'I RTZA BA'O ZHES PA LA SOGS

PA'O; ,KA YIG DANG KHA YIG DAG GI STENG DU BZHAG PA'I RDO RJE'I
RNAM PA'I YI GE'O, ,LCE'I RTZA BA CAN DE'I BYED PA NI LCE'I RTZA
BAS BYED DO, ,'DIS NI 'DI'I BYED PA DANG GNAS KYANG 'DI NYID DU
RTOGS PAR BYA'O, ,LCE DBUS RNAMS KYI NI RKAN GYI GNAS LAS

@267B BYUNG BA SNGAR BSHAD PA RNAMS KYI LCE'I DBUS BYED PAR GZUNG
NGO, ,LCE'I RTZE MO DANG NYE BA NI, SPYI BO LAS BYUNG BA RNAMS
KYI'O, ,SPYI BO'I GNAS NAS BYUNG BA RNAMS KYI NI, LCE'I RTZE MO
DANG NYE BA GOMS PA STE, RTZE MO DANG NYE BA NI BYED PAR RTOGS
PAR BYA'O, ,SO LAS BYUNG BA

RNAMS KYI NI LCE'I RTZE MO'O, ,LCE RTZE'I MTHA' THUG PA NI SO'I
GNAS LAS BYUNG BA RNAMS KYI BYED PAR BLTA BAR BYA'O, ,LHAG MA
RNAMS NI RANG GI GNAS KYI BYED PA CAN NO, ,GANG LHAG MA RNAMS KYI
BYED PA NI RANG GI GNAS KHO NA BYED PA STE RANG GI GNAS BYED PA
YIN PA 'DIS NI BYED PA BZHI

MNGON PAR SGRUB PA GZHAN MA BSHAD PA'I GNAS LAS BYUNG BA RNAMS
RANG GI GNAS KHO NA LAS RTOGS BAR BYA'O, ,DE LTAR BYED PA MNGON
PAR BRJOD NAS RTZOL BA NYE BAR BSTAN PA'I PHYIR SMRAS PA, RTZOL
BA RNAM PA GNYIS TE ZHES PA LA SOGS PA STE, CHES RAB TU 'BAD BAS
NA RTZOL BA

STE BYED PA RNAMS KYI NANG DU GTOGS PA'I YON TAN GYI KHYAD PAR
LAS NGES PAR BYUNG BA'I RANG BZHIN TE, NAM DU'ANG 'DI'I RANG
BZHIN MTHA' DAG BAR NGES PAR MI NUS SO, ,DES NA 'DIR YANG DE
BZHIN KHO NAR RNAM PAR BSHAD PA BRTZAM PAR BYA ZHES PA'O, ,DE
YANG RNAM PA GNYIS TE, JI LTAR ZHE NA, NANG

DANG PHYI ROL GYI RAB TU BYED PA GNYIS SO, ,NANG NI NANG DU 'JUG
PA'I BYED PA'I NANG DU SON PAR RO, ,DE LAS BZLOG PA NI PHYI ROL
LO, ,DE LA'I SGRA NI 'DIR NGES GZUNG LA 'JUG GO, ,NANG NI JI SRID
MA NOR BA BRJOD DO ZHES PA DE SRID DU'O, ,NANG GI RTZOL BA 'DI
LA'ANG BTZUMS PA DANG PHYE BA DANG PHRAD

PA DANG CUNG ZAD PHRAD PA'I DBYE BAS PHYE BA RNAM PA BZHIR 'GYUR
RO, ,BTZUMS PA NI AA YIG GI'O, ,MGRIN PA PHYE BA MA YIN PAS BRJOD
PA NI BTZUGS PA STE, AA YIG GI YIN PAR BZHAG GO, ,DE LAS PHYE BA
NI DBYANGS RNAMS DANG DRO BA RNAMS KYI'O, ,PHYE BA ZHES PA NI
MGRIN PA MA BSDAMS

PAS BRJOD PA'I YI GE A'A YIG DANG AE YIG DANG AO YIG STE, DBYANGS
YIG RNAMS DANG SDE PA'I GNYIS PA DANG BZHI PA DANG SHA shA SA HA
RNAMS TE DRO BA RNAMS SO, ,DE RNAMS LAS PHYE BA NYID NI AE TA
AEETA DAG GI'O, ,DE RNAMS LAS KYANG LHAG PAR BYE BA NI, AE YIG
DANG AEE YIG DAG

@268A *, ,GI'O, ,DE DAG LAS AO TA AOO TA DAG GI'O, ,AE YIG DANG
AEE YIG DE RNAMS LAS KYANG CHES CHER PHYE BA NI, AO YIG DANG AOO
YIG DAG GO, ,DE DAG LAS KYANG A'A YIG GI'O, ,AO YIG DANG AOO YIG
DE DAG LAS KYANG LHAG PAR PHYE BA YIN PA

A'A YIG GI'O, ,PHRAD PA NI REG PA RNAMS KYI'O, ,PHRAD PA NI GNAS
GANG DU YI GE DE RNAMS MTHON POR BRJOD PA RTZOL BA CHEN POS BTZI
RA NAS 'PHRAD PA DE RNAMS TE, KA SDE DANG, TZA SDE DANG, tA SDE
DANG, TA SDE DANG, PA SDE RNAMS SU BSHAD PA NI PHRAD PA MNGON PAR
BRJOD

DO; ,CUNG ZAD PHRAD PA NI MTHAR GNAS KYI'O, ,BSHAD MA THAG PA LAS
BZLOG PA, MTHAR GNAS TE, YA RA LA WA RNAMS NANG DU CUNG ZAD PHRAD
PA MNGON PAR BRJOD DO, ,PHYI ROL NI SDE PA RNAMS KYI DANG PO DANG
GNYIS PA RNAMS DANG SHA DANG shA DANG SA DANG RNAM PAR BCAD PA
DANG LCE RTZA CAN

DANG MCHU DANG NYE BA 'ANG PHYI ROL DU BYUNG BA NI PHYI'I RTZOL
BA'O, ,CI RNAMS KYI ZHE NA, SDE PA LNGA PO RNAMS KYI DANG PO DANG
GNYIS PA RNAMS TE, KA KHA TZA TSA tA thA TA THA PA PHA ZHES BYA
BA DE RNAMS DANG, GANG YANG SHA YIG DANG, shA YIG DANG SA YIG
DANG RNAM PAR BCAD PA DANG LCE RTZA

CAN DANG MCHU DANG NYE BA CAN RNAMS KYANG STE, KHYAD PAR CI ZHE
NA, MGRIN PA PHYE BAS SGRA RJES SU RTOGS PA NI SGRA MED PA RNAMS
YIN LA, PHYE BA NI MGRIN PA'I BU GA MA BSDAMS PAS BRJOD PA GANG
DAG MGRIN PA PHYE BAS SGRA RJES SU STE, PHYI NAS GRAG PA GANG YIN
PA DE RNAMS NI

SGRA RJES SU RTOGS PA'O, ,SGRA ZHES BYA BA'I YON TAN GANG LA MED
PA DE RNAMS SGRA MED RNAMS SO, ,DANG PO DANG GSUM PA RNAMS DANG,
LNGA PA RNAMS DANG MTHAR GNAS RNAMS SROG CHUNG BA'O, ,GANG SDE PA
RNAMS KYI DANG PO DANG GSUM PA DANG LNGA PA RNAMS TE, KA GA NGA
TZA DZA

tA dA nA TA DA NA PA BA MA ZHES BYA BA RNAMS SO, ,GANG YANG MTHAR
GNAS YA RA LA WA 'DI RNAMS THAMS CAD SROG CHUNG BA RNAMS NYID DO,
,CI'I PHYIR ZHE NA, SROG CES BYA BA'I RLUNG 'DI RNAMS LA CHUNG
ZHING PHRA BAS SO, ,CIG SHOS RNAMS SROG CHE BA'O, ,CIG SHOS NI
SNGAR MA

@268B BRJOD PA'I SDE PA LNGA'I GNYIS PA RNAMS DANG BZHI PA RNAMS
TE, KHA GHA TSA DZNYA thA DHA PHA BHA ZHES BYA BA RNAMS SO, ,SHA
shA SA HA 'DI RNAMS KYANG BRJOD MA THAG PA LAS BZLOG PA SA NGES
PAR GZUNG NGO, ,GSUM PA DANG BZHI PA DANG LNGA PA RJES SU NGA RO
DANG BCAS PA RNAMS DANG

MTHAR GNAS DANG HA YIG RNAMS SO, ,SDE PA LNGA'I GSUM PA RNAMS
DANG BZHI PA RNAMS DANG LNGA PA RNAMS TE, GA GHA NGA DZA DZNYA
NYA dA dHA nA DA DHA NA BA BHA MA ZHES BYA BA RNAMS RJES SU NGA
ROR BCAS PAS RJES SU NGA RO DANG BCAS PA'I YA YIG DANG RE PHA
DANG LA YIG DANG WA YIG DANG HA YIG

RNAMS KYANG STE, MGRIN PA BTZUMS PAS SGRA RJES SU RTOGS PA 'DI
DAG NI SGRA DANG LDAN PA'O, ,BTZUMS PA NI PHYE BA MA YIN PA LA
SOGS PA SNGAR BZHIN YIN LA, SGRA'I YON TAN DANG LDAN PA'I PHYIR
SGRA LDAN NO, ,GNYIS PA DANG BZHI PA DANG SHA shA SA RNAMS DRO
BA'O, ,GANG DAG

SDE PA LNGA'I GNYIS PA DANG BZHI PA STE, GNYIS PA DANG BZHI PA
RNAMS NI KHA GHA TZA DZNYA thA dHA THA DHA PHA BHA RNAMS SU MNGON
PAR BRJOD PA RNAMS DANG SHA shA SA HA RNAMS KYANG STE, 'DI DAG
THAMS CAD DRO BA NYID KYI YON TAN DANG LDAN PAS DRO BA RNAMS KYI
MING CAN DU 'GYUR RO ZHES PA 'DI NI PHYI'I

RTZOL BA'O, ,DE LTAR BAR MA CHAD DU BRJOD PA DE RNAMS NI PHYI'I
RTZOL BAR RIG PAR BYA'O, ,'DIR YANG AA YIG NI THUNG NGU DANG RING
PO DANG SHIN TU RING PO ZHES PA RNAMS PA GSUM DU DBYE'O, ,'DIR
ZHES PA YI GE'I RAB TU BYED PA 'DI LA STE, AA YIG NI AA'I YI
GE'O, ,DE YANG

THUNG NGU DANG RING PO DANG SHIN TU RING PO'I RAB TU BYED PAS
GSUM MO, ,DBYE BA NI, AETA DANG AITA TU 'GYUR RO, ,BARnA SMOS PAS
GNAS SKABS THAMS CAD DU LDAN PA NYID DE, AA'I RIGS 'DZIN ZHING,
DE LTAR GZHAN DU'ANG NGO, ,TE TE LA AU D'ATTA DANG, AANU D'ATTA
DANG SVA RI TASA

PHYE BA DANG RJES SU SNA LDAN DANG BCAS PAS RJES SU SNA LDAN MED
PA'I DBYE BAS RNAM PA BCO BRGYAD DU 'GYUR RO, ,TE TE BA STE,
THUNG NGU LA SOGS PA RE RE LA AU D'ATTA DANG AA NU D'ATTA DANG
SVA RI TAS PHYE BAS RNAM PA GSUM DU DBYE BAR 'GYUR RO, ,THUNG NGU
LA SOGS PA RE RE PO DE NYID SLAR YANG RJES SU

@269A *, ,SNA LDAN DANG BCAS PA DANG RJES SU SNA LDAN MED PA NYID
KYIS NYAMS SU PHYE BAS DE LTAR GSUM PO RNAMS SO SOR RNAMS PA DRUG
TU 'GYUR RO, ,RNAM PA DRUG PO NI BCO BRGYAD DU 'GYUR RO, ,DE LTAR
AI'I YI GE DANG AU'I YI GE DANG Ri'I YI GE'ANG NGO, ,JI LTAR

AA YIG LA THUNG NGU LA SOGS PA'I RAB TU BYED PA PHYE BAS RNAM PA
BCO BRGYAD DU 'GYUR BA DE LTAR AE YIG LA SOGS PA'I YI GE'ANG DBYE
BAR 'GYUR RO, ,Li'I YI GE LA RING PO YOD PA MA YIN TE, DE NAS
RNAM PA BCU GNYIS SU 'GYUR RO, ,Li YIG THUNG NGU DANG SHIN TU
RING

POR PHYE BAS BCU GNYIS KHO NA YIN TE, RING POR DBYE BA'I RAB TU
BYED PA DRUG PA MED PA'I PHYIR RO, ,MTSAMS SBYOR GYI YI GE RNAMS
LA THUNG NGU YOD PA MA YIN TE, DE NA DE RNAMS KYANG RNAM PA BCU
GNYIS RNAMS SU 'GYUR RO, ,AE YIG LA SOGS PA YI GE BZHI RNAMS NI
MTSAMS

SBYOR YI GE RNAMS TE, DE LA 'ANG THUNG NGU DRUG RNAMS MED PAS
RING PO DANG SHIN TU RING PO RGYAS PAR BYA BAS RE RE LA BCU GNYIS
KHO NA'O, ,YI GE GNYIS RNAMS KYANG NGO, ,KYANG GI SGRA NI MTSAMS
SBYOR YI GE RNAMS SU MNGON PAR 'BREL LO, ,DE RNAMS KYANG YI GE RE
RE BA NYID DU 'GYUR

RO; ,CI AA YIG DAG DANG Ri YIG DANG Li YIG RNAMS KYI CHES GZHAN
PA TSOGS PA LA AE YIG TU 'GYUR BA DE BZHIN DU AE YIG DAG KYANG
AEE YIG STE 'DI DAG KYANG AU YIG DANG A'U YIG RNAMS KYI CHES
GZHAN PA TSOGS PA LA AO YIG TU 'GYUR BA YOD PA DE BZHIN DU AO YIG
KUN TU BRJOD PA

LA'ANG AOO YIG GO, ,'DI DAG AI YIG DANG PA'I YIG DANG, A'U YIG
DANG, AU YIG RNAMS KYI CIG SHOS PHRAD PA LA'ANG AE YIG DANG AO
YIG DAG 'BYUNG BA YOD PA MA YIN NAM ZHE NA, YOD PA BDEN TE, DE
RNAMS AE YIG DANG AO YIG SMOS PAS GZUNG BA'I PHYIR 'DI DAG SO SOR

BRJOD DO, ,PHYI MO GCIG PA THUNG NGU'O, ,THUNG NGU'I YI GE NI
PHYI MO GCIG CAN DU BSTAN TO, ,PHYI MO GNYIS PA RING PO'O, ,RING
PO NI PHYI MO GNYIS PA CAN DU BRJOD DO, ,PHYI MO GSUM PA PLU
TA'O, ,PHYI MO GNYIS PA'I RIGS PAS PLU TA MNGON PAR BRJOD PAR
'GYUR RO, ,MTHON PO RNAMS KYIS AUD'ATTA'O, ,GANG DAG

@269B NGA RO MTHON POS MNGON PAR BRJOD PA'I YI GE DE NI AU
D'ATTA'O, ,DMA' BA RNAMS KYIS AA NU D'ATTA'O, ,YI GE GANG GI NGA
RO DMA' BAS BRJOD PAR BYA BA DE NI AA NU D'ATTA'O, ,DE DAG PAR MA
SVA RI TA'O, ,AUD'ATTA DANG, AA NU D'ATTA DE DAG LAS, BAR MA'AM
BSDUS PA DANG

RO MNYAM PA NI SVA RI TAR 'GYUR BA NYID DE, DE'I TSE 'DIS MNGON
PAR BRJOD PA LAS MTHO BA DANG DMA' BA'I NGA RO MA GTOGS PA'I NGA
ROS YI GE GANG MNGON PAR BRJOD PAR BYED PA DE NI SVA RI TAR BRJOD
DO, ,RANG GI GNAS DANG RJES SU SNA LDAN DANG RJES SU SNA LDAN MA
YIN PA'O, ,

RANG GI NI BDAG NYID KYI GNAS DANG, SNA DANG LDAN PA'I GNAS NI YI
GE DANG, ,RANG GI GNAS KYI RJES SU SNA DANG LDAN PA DANG, RJES SU
SNA LDAN MA YIN PA NI SNA'I GNAS DANG BRAL BA'O, ,MTHAR GNAS NI
RAB TU DBYE BA GNYIS PA'O, ,RAB TU DBYE BA GNYIS KYIS

RTOGS PA, YA RA LA WA RNAMS SO, ,CI LTAR ZHE NA, RJES SU SNA LDAN
DANG BCAS PA DANG, RJES SU SNA LDAN MA YIN PA RNAMS KYANG STE
SNGAR SMOS PA BZHIN NO, ,PHRAG DOG SER SNAS RIG PA YI, ,RJES SU
LEGS PAR 'BRANG BA DAG ,YANG DAG LTA BA'I DNGOS PO YI, ,MTSAN
NYID

MI LDAN DOR BAR BYA, ,GANG PHYIR GZHAN GYI DON TSOL BA'I, ,BLA
MA'I MKHYEN PA LAS THOB PA, ,MKHAS PA BDAG NYID KYIS BYAS PA'I,
,DGE BA BLANG BYA NYID YIN NO, ,GANG 'DIR YI GE'I MDO NI 'GREL
BYAS PA'I, ,DGE BA CUNG ZAD BSAGS PA DE DAG GIS, ,'KHOR BA'I RGYA
MTSO CHEN

POR 'PHYAN GYUR PA'I, ,SKYE BO'I SDUG BSNGAL SBYOR BA ZHI GYUR
CIG, ,LUNG STON PA TZANDRA PA'I YI GE'I MDO'I 'GREL PA RDZOGS
SO,, ,,'DI NI 'DZAM BU'I GLING MTHA' DAG SNYAN GRAGS KYI GDUGS
DKAR PO DRI MA MED PA GCIG GIS KHEBS PA DNGOS GRUB MCHOG BRNYES
PA'I SLOB DPON

CHEN PO TZANDRA GO MI'I ZHAL SNGA NAS MDZAD PA STE, SNGON BONG DU
MA 'GYUR SNANG BAS, GANGS CAN GYI SKYE BO KUN GYI MIG GCIG PU
THAMS CAD MKHYEN PA ZHA LU LO TZ'A BA CHEN PO DHARMMA P'A LA BHA
DRA'I BKA' DRIN LAS RNAMS DPYOD KYI SKAL BA'I CHA SHAS THOB PA
SKYOGS STON LO TZ'A'I MING TZAM 'CHAD PA NGAG

@270A *, ,DBANG RIN CHEN BKRA SHIS DPAL BZANG POS 'DZIN BYED CES
BYA BA ME PHO BYI BA'I RGYAL CAN GYI NYA LA DPAL GRA THANG GI
GZIMS KHANG DU BLA MA DAM PA NYID KYIS BSGYUR CIG CES BKA' STZAL
PA BZHIN DPANG LO CHEN PO'I PHYAG DPE RGYA DPE LAS BSGYUR CING MA
RTOGS

PA DANG LOG PAR RTOGS PA THAMS CAD RJE LO TZ'A BA CHEN PO'I GSUNG
LA GA TUGS NAS DAG PAR BYAS PA'O, ,SLAR YANG KHA RA ZHES BYA BA
LCAGS MO YOS KYI DBO'I ZLA BA'I DKAR PHYOGS KYI RGYAL BA GNYIS PA
LA NYANG PO'I YUL GYI LJONGS PHRAG ZUR DU GDONG GI DPAL KARMMA
PA'I CHOS KYI SDE

CHEN PO 'JAM DBYANGS DGYES PA'I GTZUG LAG KHANG GI 'DABS SU RGYA
DPEL GTUGS TE BSGYUR BA PO NYID KYIS CUNG ZAD ZHUS SHING GTAN LA
PHAB PA'I YI GE PA NI SGRA RIG SMRA BA A'A NANDA BADZRA ZHES BYA
BA'O, ,'DIS KYANG RGYAL BA'I BSTAN PA DANG LUS CAN DPAG TU MED PA
LA PHAN PAR GYUR

CIG, 