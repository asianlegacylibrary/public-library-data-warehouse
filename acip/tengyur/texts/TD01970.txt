@110B #, ,RGYA GAR SKAD DU, SHR'I BADZRA BHA
RA BA TANTRA t'I K'A, BOD SKAD DU, DPAL RDO RJE 'JIGS BYED KYI
RGYUD KYI

DKA' 'GREL, SANGS RGYAS DANG BYANG CHUB SEMS DPA' THAMS CAD LA
PHYAG 'TSAL LO, ,BLA MA'I ZHABS LA DAD PAS BTUD NAS NI, ,DPAL
LDAN GSHIN RJE GSHED KYI RTOG PA 'DIR, ,MAN NGAG GANG YOD BDAG
NYID DRAN PHYIR NI, ,DKA' BA'I GNAS TZAM BDAG GIS BRI BAR BYA,
,BLA MA

MCHOG RNAMS LEGS PAR YUN RINGS DUS SU DKA' BAS MNYES BYED MI NUS
PA, ,DBUL POS GTER CHEN NGO SHES BRKO BA'I BYA BAS NGAL TE YONGS
SU DOR BA BZHIN, ,DE LTAR DBUL PO 'DRA BA'I BLO NGAN RANG LA 'TSE
BA DE LA LUNG GI TSOGS, ,LEGS BSRUBS LAS BYUNG MAR GYI SNYING KHU
LTA BU

SLAR YANG BLUD MI BYA, ,JI LTAR ZHAG GI RIM PAS ZLA BA'I CHA SHAS
'PHEL ZHING BCO LNGAR MTHAR THUG PA, ,BCU DRUG NAS BRTZAMS 'DRI
ZHING 'PHEL MED MKHAS PA'I 'GRO BA'I SHES PA MNGON SUM LTAR, ,YUN
RINGS BSNYEN BKUR DUS SU DE YI SNOD NI RIM GYIS BLA MAS SBYAR
BYAS TE, ,DANG BRTAN BSNYEN

BKUR BYAS LA BLA MA DUS SU BYIN GYIS MA BRLABS DE NYAMS 'GYUR,
,DE PHYIR SLOB MA BLO GROS DMAN PA GUS PAR GNAS LA BDAG GIS YID
DGA' BAS, RTOG PA 'DI LAS CUNG ZAD SNYING PO SBYIN PHYIR RAB TU
BSDUS PA'I GZHUNG 'DI DGOD, ,DE NAS ZHES BYA BA LA SOGS PA'I
GZHUNG LE'U BDUN DU BYAS PA'I

RTOG PA 'DI NI, LE'U'I GRANGS KYI GO RIMS DANG, ,BSDUS PA'I DON
DANG, MAN NGAG GI GNAS BSHAD PA STE, YAN LAG GSUM GYIS 'CHAD DO,
,DE YANG 'DI LTAR BSNYEN PA DANG, ,SGRUB PA DANG, LAS RAB 'BYAM
DAG NI DBANG BSKUR BA'I SNGAGS PAS BYA BA YIN LA, LAS DANG PO

PA'I SNGAGS PAS NI PHAL CHER RDUL TSON GYI DKYIL 'KHOR DU DBANG
BSKUR BAR RIGS PAS, DANG PO TSIG ZUR GYIS DBANG BSTAN PA DKYIL
'KHOR GYI LE'U GSUNGS SO, ,DBANG BSKUR BA'I SNGAGS PAS NI BSGOMS
PA'AM BZLAS PAS BSNYEN PA BYED PAS NA DE NAS NI LE'U BZHI PA
GSUNGS PA DRANG NGO, ,

@111A *, ,BSGOM PA YANG RI MO'I DMIGS PA LA BRTEN PAR RIGS PAS NA
DE NAS LE'U LNGA PA GSUNGS TE, DE NAS BCOM LDAN 'DAS RNAM PAR
SNANG MDZAD CHEN PO RDO RJE DE BZHIN GSHEGS PA YE SHES CHEN PO'I
STOBS KYIS RNAM PAR 'PHRUL BA'I RDO RJE ZHES BYA BA'I TING NGE
'DZIN LA SNYOMS PAR

ZHUGS NAS PHYAG NA RDO RJE LA 'DI SKAD CES BKA' STZAL TO, ,PHYAG
NA RDO RJE RAS SAM RTZIG PA LA SOGS PA LA GZUGS BRNYAN BSGRUBS PA
GANG GIS GSANG SNGAGS 'CHANG RNAMS KYI YE SHES RDZOGS PAR 'GYUR
ZHING, YE SHES RDZOGS PAS SANGS RGYAS NYID BDE BLAG TU THOB PAR
'GYUR NA, DNGOS

GRUB GZHAN LTA SMOS KYANG CI DGOS PA'I GSANG SNGAGS KYI TSOGS
RNAMS KYI TING NGE 'DZIN GSANG CHEN BSHAD BAR BYA YIS NYON CIG
CES GSUNGS PA LTA BU'O, ,DE LTAR RI MO LA BRTEN NAS DMIGS PA THOB
PA DE NI TING NGE 'DZIN GYI LAS RNAMS BYED NUS PAR 'GYUR BAS,
,BSAM GTAN LA BRTEN PA'I

LAS KYI SBYOR BA'I LE'U BDUN PA GSUNGS SO, ,GAL TE BZLAS BRJOD
KYI BSNYEN PA BYAS KYANG, TING NGE 'DZIN MA THOB PA SRID PAS DE
DAG GI CHED DU NI BZLAS BRJOD LAS BYUNG BA'I SBYIN SREG GI BYA BA
BSTAN TO, ,GAL TE SBYIN SREG GI LAS LA YID MI DGA' BA'AM, ,TSOGS
PA MI RNYED PA DAG GI PHYIR

LE'U GNYIS PA 'KHRUL 'KHOR GYI BYA BA BSTAN TO, ,GAL TE BSTEN PA
BYAS PA'I SNGAGS PAS LAS PHRAN TSEGS DE DAG LA MI MOS KYI, MCHOG
GRUB PAR 'DOD PA DE DAG LA NI YANG LE'U DANG PO'I MCHOG BSGRUB PA
BSTAN TO, ,DE LTAR BSNYEN PA DANG, SGRUB PA DANG, LAS RAB 'BYAM
THAMS

CAD DU DGOS PA NI SNGAGS YIN LA, SNGAGS DE YANG, MA DAG PAS NI
DNGOS GRUB MI BYED DE, ,CHO GA NYAMS SHING YI GE GUG SKYED NYAMS,
,MCHOD PA MED CING MI GTZANG BZLAS BRJOD BYAS, ,GUG SKYED YI GE
LHAG PAR GYUR PA YI, ,GSANG SNGAGS DNGOS GRUB RGYA CHEN MI STER
RO, ,ZHES

GSUNGS TE, ,DE BAS NA SNGAGS DAG PAR BYED PA'I YI GE BTU BA'I
LE'U GSUM PA GSUNGS TE, 'DI NI LE'U GRANGS BDUN GYI GO RIM SA
DANG MTSAMS SBYAR BA MAN NGAG GIS GSUNGS PA'O, ,GZHAN YANG SGRUB
PA PO MCHOG GI PHYIR NI DNGOS GRUB DAM PA SGRUB PA'I LE'U DANG PO
GSUNGS SO, ,DES

@111B DNGOS GRUB MCHOG GRUB NA LAS PHRA MO LA 'JUG STE, 'DI NYID
LAS GAL TE SNGAGS PAS GRUB PAR MA GYUR NA YANG LAS PHRA MO THAMS
CAD NGES PAR 'GRUB PO ZHES GSUNGS TE, DE'I PHYIR LE'U GNYIS PA
GSUNGS SO, ,LE'U GNYIS PA'I LAS NGAG KYANG GSANG SNGAGS DAG PA LA
BRTEN PA YIN PA BAS

NA GSANG SNGAGS DAG PA'I LE'U GSUM PA GSUNGS SO, ,DAG PA'I SNGAGS
DE YANG BSGOM PA DANG LDAN PAS BZLAS PAR BYA BA YIN PAS NA LE'U
BZHI PA BSGOM PA GSUNGS SO, ,BSGOM PA YANG BRIS SKU LA DMIGS PAR
REGS PAS NA, LE'U LNGA PA BRIS SKU'I CHO GA GSUNGS SO, ,BRIS SKU

LAS DMIGS PA THOB PA DE NI PHYI DANG NANG GI LAS RAB 'BYAM LA
DBANG DU GYUR BAS NA, SBYIN SREG DANG BSAM GTAN GYI LAS KYI LE'U
LNGA PA GSUNGS SO, ,DE BZHIN DU GO RIMS NGES PA DANG MTSAMS SBYAR
BA NI, ,RNAM PA DU MAR YANG RANG GI BLO GROS DRI MA MED PAS SHES
PAR BYA YANG RUNG ZHES

GSUNGS SO, ,YAN LAG DANG PO MNGON PAR BRJOD PA'O, ,GNYIS PA NI DE
LTAR LE'U BDUN PO DE DAG LAS LE'U GRANGS DANG POS NI, SDUD PA PO
GZHUNG YANG DAG PAR BSDU BA'I DMIGS PA GANG YIN PA CHE BA'I BDAG
NYID DANG BCAS PAR BSTAN PA DANG, GNAS KYI TSUL DANG, SNGAGS PA'I
KHYAD

PAR DANG, LAS RAB 'BYAM DANG, SLOB DPON GYI TSUL DANG, DKYIL
'KHOR GYI BDAG NYID CHE BA DANG, MCHOD PA DANG, NYE BAR SPYAD
PA'I YO BYAD DANG, SGRUB PA PO BSGRUB CING MCHOD PA DANG, BSGRUB
PA'I TSUL DANG, DNGOS GRUB BLANG BA DANG, DNGOS GRUB CHEN PO MA
GRUB NA YANG PHRA MO

'GRUB PAR 'GYUR BA RNAMS BSTAN PA'O, ,LE'U GNYIS PA LAS NI LE'U'I
MTSAMS SBYAR BA DANG, GSAD BA'I LAS RNAM PA DRUG DANG, BSKRAD
PA'I LAS RNAM PA LNGA DANG, DBYE BA'I LAS RNAM PA BZHI DANG, RIMS
KYIS GZUNG BA DANG, RENGS PAR BYA BA DANG, MNAN PA DANG, DBANG

DU BYA BA DANG, DGUG PA DANG, SMYO BAR BYA BA DANG, MU MO DBANG
DU BYA BA DANG, ZHI BA'I BYA BA MDOR BSTAN PA DANG, 'KHRUL 'KHOR
SBA BA'I GNAS DANG, SBYOR BA DGROL BA DANG, LAS DE DAG GI BYA BA
GSAL BAR BYED PA RNAMS BSTAN PA YIN NO, ,LE'U GSUM PA LAS NI,
RTZA BA'I

@112A *, ,SNGAGS BTU BA DANG, LAS KYI SNGAGS BTUB DANG, SNYING
PO'I SNGAGS BTU BA DANG, DE DAG GI BZLAS PA'I TSAD DANG, YI GE
BTU BA'I DAM TSIG RNAMS BTU BA RNAMS BSTAN TO, ,LE'U BZHI PA LAS
NI, LE'U MTSAMS SBYAR BA DANG, BCAS TE MNGON DU BYA BA RNAMS
BSTAN PA DANG,

GDAN BSAM PA DANG, RGYU'I LHA BSKYED PA DANG, 'BRAS BU'I LHA
BSKYED PA DANG, 'BRAS BU'I LHA DE'I GZUGS LA SOGS PA'I MTSAN NYID
DANG, BSNYEN PA'I GNAS DANG, BZLAS PA'I CHO GA DANG, BZLAS PA LA
SOGS PA'I MTHU DANG, GNAS DANG, KHA ZAS DANG, LAS GRUB PA'I RGYU

RNAMS BSTAN TO, ,LE'U LNGA PA LAS NI, LE'U MTSAMS SBYAR BA DANG,
BRIS SKU'I RAS DANG, 'DRI MKHAN DANG, YON DBUL BA DANG, GNAS
DANG, MI G-YENG BAR BYA ZHING GSANG BA DANG, RI MO JI LTA BAR BRI
BA DANG, BRIS SKU DBEN PAR MCHOD PA DANG, SKU YI SPYAN SNGAR
BSNYEN PA BYA BA

DANG; ,PHRENG BA'I MTSAN NYID DANG, THUN MTSAMS NGES PA DANG,
BRIS SKU SBA BA DANG, KHA ZAS KYI TSUL DANG, BDUG SPOS DANG, CHO
GA DE DAG GIS MCHOG 'GRUB PAR 'GYUR BA RNAMS BSTAN TO, ,LE'U DRUG
PA LAS NI, LE'U'I MTSAMS SBYAR BA DANG, SPYIR SBYAR BA'I CHO GA
DANG, GSAD

PA'I LAS GNYIS DANG, DBYE BA DAG DANG, BSKRAD PA'I LAS BZHI DANG,
MNAN PA DANG, LAS KYI DAM TSIG DANG, BU MO DBANG DU BYA BA DANG,
ZHI BAR BYA BA DANG, RGYAS PAR BYA BA DANG, DGUG PAR BYA BA DANG,
SMYO BAR BYA BA DANG, NOR LA DBANG BSGYUR BA DANG, YUL DBANG DU
BYA BA DANG,

'BYOR BA BSKYED PA DANG, RGYAL PO DBANG DU BYA BA DANG, 'JIG RTEN
DBANG DU BYA BA DANG, BUD MED DBANG DU BYA BA DANG, DBANG DU BYA
BA'I MCHOG DANG, DGUG PA'I MCHOG DANG, LAS RAB 'BYAM GYI DAM TSIG
RNAMS BSTAN TO, ,LE'U BDUN PA LAS NI, LE'U'I MTSAMS SBYAR BA
DANG,

GSAD PA'I LAS DAG DANG, DBYE BA DANG, BSKRAD PA'I LAS DAG DANG,
DGUG PA DANG, DUG BSAL BA DANG, BUD MED DBANG DU BYA BA DANG,
SKYES BU CHEN PO DBANG DU BYA BA DANG, DAM TSIG RNAMS BSTAN TO,
,YAN LAG GNYIS PA MNGON PAR BRJOD PA'O, ,DA NI YAN LAG GSUM PA LA

@112B 'JUG PAR BYA STE, DE NAS ZHES BYA BA NI BKRA SHIS PA'AM, DE
MA THAG PA'AM, DBANG DU BYA BA'O, ,SGRUB PA STE ZHES BYA BA NI
LE'U DANG PO NI SGRUB PA 'BA' ZHIG STON PA YIN LA RTOG PA RIL
YANG SGRUB PA GTZOR GYUR PA STE, LAS RAB 'BYAM YANG SGRUB PAS
BSDUS PA'O, ,THAMS CAD KYI

ZHES BYA BA NI DE DAG GI NANG NA'O, ,RAB TU 'KHRUGS PA ZHES BYA
BA NI LHAG PA'I BDAG NYID DO, ,'JIGS BYED CES BYA BA NI PHYI ROL
LO, ,YANG NA RAB TU 'KHRUGS PAS 'JIGS BYED PA'O, ,GANG YANG RUNG
BA'I GNAS ZHES BYA BA NI 'CHAD PAR BYED PA RNAMS LA'O, ,GNAS
RNAMS ZHES

BYA BA NI BSGRUB PA'I GNAS NGES PA'O, ,'THAB MO'I GNAS ZHES BYA
BA NI RGYAL PO'I G-YUL 'GYED PA'I SA'O, ,DBANG BSKUR THOB PA ZHES
BYA BA NI GSHIN RJE DGRA NAG PO'I RGYUD CES BYA BA RGYUD 'DI NYID
DANG RJES SU MTHUN PA'I RGYUD DE LAS 'DIR DBANG BSKUR BA'I TSUL
DANG, GTOR MA DANG, 'KHRUL

'KHOR GYI BYA BA DANG, BSTOD PA LA SOGS PA DRANG BAR BYA STE, DE
BAS NA DE LTAR DBANG BSKUR BA'I RNAL 'BYOR PA DES DBANG DU BYA BA
LA SOGS PA BSGRUB STE, KHA CIG NI RGYUD 'DI NYID LAS GSUNGS LA,
RAL GRI LA SOGS PA KHA CIG NI RGYUD GZHAN GYI LUGS SU BSGRUB PO,
,DE LTAR YANG,

GANG NYID DU NI RANG NYID KYI, ,LAS KYI CHO GA RNAMS MED PA, ,DE
NI SPYI RGYUD LAS GRAGS PA'I, ,CHO GA MKHAS PAS SHES PAR BYA,
,ZHES GSUNGS SO, ,RO BSREGS PA'I THAL BAS ZHES BYA BA NI, 'DIR
DRAG SHUL SPYAD PA GTZO BOR GYUR BAS LHA'I CHON GYI GOR THAL PHYE
BSHAD PA YIN LA, DE

NYID KYIS RI MO YANG GCIG KHO NA LNGA'I GOR SBYAR RO, ,THAL PHYER
GANG DAG BSHAD PA NI, ,DE DAG THAMS CAD RI MO GCIG ,CES GSUNGS
PAS SO, ,ZLUM PO ZHES BYA BA NI NANG GI RDO RJE PHRENG BAS BSKOR
BA'O, ,SGO RNAMS GZHAN NI GCAD PAR BYA, ,ZHES BYA BA NI LHO
PHYOGS LAS GZHAN PA

GSUM GCAD PA STE, JI SKAD DU, CHAB SGO CHEN PO STEGS BUR BCAS,
,CUNG ZAD GCIG NI LHAG PAR BYA, ,CHAG SGO GZHAN RNAMS BCAD PA NI,
,PHYE MA DKAR PO DAG GIS SU, ,SGO YI DBUS KYI CHA DAG TU, ,RI MO
PHRA MO BRI BAR BYA, ,ZHES GSUNGS PA'O, ,RO BRI'O ZHES BYA BA

@113A *, ,NI GDAN TE, ,JI SKAD DU GSUNGS PA, DKYIL 'KHOR DAG GI
CHO GA NI, ,RNAM PA GSUM PO MA LUS PAR, ,LHA RNAMS THAMS CAD DGOD
PA NI, ,RNAM PA GSUM DU SHES BYA STE, ,DANG POR GZUGS SU BRI BAR
BYA, ,GNYIS PA PHYAG RGYA'I GZUGS SU BRI, ,GSUM PA GNAS

DANG STAN DAG TU, ,BRI BA'I CHO GA YONGS SU BSGRAGS, ,ZHES SO,
,'ON KYANG DPA' BO GCIG PA'I DKYIL 'KHOR DU NI, PHYAG MTSAN JI
SNYED PA DGOD PAR BYA BA YANG YIN PAS NA, SHAR DU NI MGO BO ZHES
BYA BA LA SOGS PA SMOS TE, SLOB MAS ME TOG BOR NA NI SNYING PO'I
GNAS DGU PO GANG DU

LHUNG YANG DNGOS GRUB MCHOG TU 'GYUR TE, SNYING POR ME TOG BAB NA
NI, ,RTAG TU DON MED MI 'GYUR BSHAD, ,CES GSUNGS PA'O, ,BYANG GI
SNAM BU'I MTSAN MA LA BAB NA, ZHI BA'I LAS 'GRUB PO, ,LHOR NI
TSAR BCAD PA RNAMS SO, ,NUB TU NI DBANG DU BYA BA DANG DGUG PA'O,
,SHAR DU NI

RGYAS PA'O, ,RI MO'I PHYI ROL LAM MTSAN MA GNYIS KYI BAR LAN GSUM
BAB NA DBANG MI BSKUR RO, ,SGRUB PA POS NI, RO'I STENG DU BDAG
PO'I LUGS MA'AM BRIS SKU'AM, BRKOS PA'I SKU BZHUGS PA, ME TOG DOR
BA BYAS LA BDAG NYID DBANG BSKUR TE, DBUS KYI LHA GSAL BA'I GNAS
SU

'DUG PA LAS RDZAS 'GRUB PA'AM, RGYUD LAS JI SKAD GSUNGS PA LTAR
MCHOG STZOL BAR BYA'O, ,PHYOGS THAMS CAD DU YANG, SOGS PA'I SGRAS
BSDUS PA GLANG PO CHE'I PAGS PA RE RE'AM, YANG NA RKANG LAG GI
CHA'I PAGS PA BRI'O, ,GZHAN DAG NI SOGS PA ZHES BYA BA'I SGRAS

MTSON CHA GANG YANG RUNG BA BRI BAR 'CHAD DO, ,THABS DANG SHES
RAB PHUL DU BYUNG BA DBYER MED PA'I TSUL DU 'GYUR BA NI, PHYAG
GNYIS GLANG PO CHE'I PAGS PA DANG BCAS PA YIN LA, DE BZHIN GSHEGS
PA'I THUGS RJE CHEN PO'I SUM CU GNYIS NYID NI, PHYAG GI MTSON CHA
DANG BCAS PA LHAG MAS STON

PAS NA, MTSON CHA GZHAN GANG YANG RUNG, BRI BA NI MI 'THAD PA
NYID DO, ,RO LANGS CHEN PO BRGYAD CES BYA BA NI GCER BU SKRA GROL
BA SO RNO BA NAG PO SRIN PO LTA BU GRI GUG DANG, THOD PA THOGS PA
RNAMS SO, ,'DI DAG NI SGRUB PA PO'I GROGS SU GYUR PA 'DOD PA'I
LAS 'GRUB PA'O, ,BZA' STON

@113B NI DKYIL 'KHOR DU 'JUG PA NA TSOGS KYI 'KHOR LO BYA BA'O,
,SBYIN SREG NI 'JUG PA NA'O, ,GTOR MA'I LAS NI ZHES BYA BA SGRUB
PA POS SROD LA SBYIN TE, SLOB MA DBANG BSKUR BA LA NI DKYIL 'KHOR
BSGRUB PAR BYAS LA'O, ,YANG NA GNYIS KAR NAM PHYED NA'O, ,DBUS SU
BSGRUB BYA DMIGS LA

ZHES BYA BA NI SANGS RGYAS KYI BSTAN PA LA 'KHU BA GANG SU YANG
RUNG BA ZHIG GDAN DU DMIGS PAR BYA'O, ,GZHAN YANG DBUS SU BSGRUB
BYA'I GZUGS SU 'KHRUL 'KHOR DANG PU TA LANG+GI DANG BCAS PA'I YA
MA PU TRA SHA BZHAG LA'O, ,'DIR ZHI BA DANG, RGYAS PA LA NI MDUN
DU'O, ,GZHAN DAG NI SNGAR

GSUNGS PA'I SDOM GYI LAS MA LUS PA LA 'DI LTAR BSGRUB PAR BYA BA
MIN PAS NA, GSAD PAR BYA BA GDAN DU BRTAGS TE BZLAS PA BYA BAR
'DOD DE, DNGOS GRUB MCHOG SGRUB PA DAG MA YIN PA LA DKYIL 'KHOR
BRI BA NI GANG DU YANG MI 'GYUR BAS NA DE NI MI RIGS TE, SNGAR
BSTAN PA LTAR TING NGE

'DZIN GYIS NI RUNG NGO, ,YI GE BCU PA'I GSANG SNGAGS ZHES BYA BA
NI BYA BA THAMS CAD LA DE NYE BAR GNAS PA STE, RTZA BA'I SNGAGS
NI 'KHRUL 'KHOR GYI BYA BA TZAM LA GNAS LA, SNYING PO'I SNGAGS
KYANG LHA NYE BAR GYUR PA TZAM LA GTZO BOR 'GYUR BAS SO, ,RIG
SNGAGS 'CHANG GIS GSOL BA BTAB PA

ZHES BYA BA NI KHRAG CHEN PO'I YON CHAB PHUL NAS GUS PAR BYAS
TE'O, ,GZHAN YANG YID LA GANG 'DOD PA, ,ZHES BYA BA NI RANG GI
SBYANGS PA DANG MTHUN PA TZAM LAS GANG 'DOD PA STE, BSTOD DANG
BCAS NAS MCHOD YON RGYUN SBRENGS NAS, ,RTZE GCIG SEMS KYIS GDONG
BTUNG PHYAG BYAS TE, ,

DAD DANG 'BAD PA'I RJES MTHUN DAM PA BLANG, ,DAM PA THOB NA DGA'
BAS PHYAG BYAS TE, DAD PAS BSTOD NAS MCHOD YON PHUL NAS SU,
,GSANG SNGAGS BRJOD CING SLAR YANG GSHEGS SU GSOL, ,ZHES JI SKAD
GSUNGS PA LTA BU'O, ,LAS PHRA MO BYA BA NI 'KHRUL 'KHOR DANG,
SBYIN

SREG DANG, BSAM GTAN GYIS BSGRUB PAR BYA BA 'CHAD PAR 'GYUR BA
RNAMS SO, ,DPAL 'JAM PA'I MCHOG CES BYA BA NI RGYUD CHEN PO'I
MTSAN DU BSGRAG GO, ,DPAL 'DZAM PA'I MCHOG GIS BSHAD PA'AM, DE'I
KHRO BO DPAL RDO RJE 'JIGS BYED CHEN PO ZHES BSHAD DO, ,'KHOR

@114A *, ,LO'I RNAL 'BYOR ZHES BYA BA NI BSGRUB PA'I DKYIL 'KHOR
GYI SBYOR BA BSTAN PA'O, ,SBYOR BA'I RGYUD CES BYA BA NI RGYUD
'DIR PHYI ROL GYI SBYOR BA RAB TU MANG BAS NA'O, ,DE LTAR NA 'DI
BYA BA'I RGYUD CES BRJOD DO ZHE NA, BSAM GTAN 'BA' ZHIG GI BYA BA
STON PA'I LE'U BDUN PA 'BYUNG BA

DANG; ,PHYI ROL GYI SPYOR BA'I BYA BA THAMS CAD LA YANG SHIN TU
MNYAM PAR GZHAG PAS BYA'O ZHES NANG GI RNAL 'BYOR RAB TU YANG
GCES PAR STON PAS NA, BYA BA'I RGYUD NI MIN TE, 'ON KYANG PHYI
ROL GYI SBYOR BA CHEN PO'I RNAL 'BYOR GYI RGYUD DO, ,GZHAN DAG NI
'DIR YO GA ZHES BYA BA YU DZIR

MI 'DREN TE, YO NI SHA NYID DU 'DREN NA, DE NI MA YIN TE, 'DIR YU
DZIR NYID SHAS CHE BA'I YO NI SHA NI LE'U BDUN PA TZAM LAS MED
CING, LHA'I SKU BSGRUB PA LA NI BYA BA'I RGYUD LAS YANG YO NI SHA
YOD PA'I PHYIR RO, ,LE'U DANG PO'I BSHAD PA'O,, ,,DE NAS ZHES BYA
BA NI DANG PO'I BSTAN MA

THAG TU'O, ,DNGOS GRUB THAMS CAD CES BYA BA NI PHRA MO RNAMS TE,
DE DAG NI DNGOS GRUB TU BZHAG PA PHAL BA RNAMS KYI YIN LA, GRUB
PA RNAMS KYI NI PHRIN LAS BZHAG PA YIN PA'O, ,SNGON DU JI LTAR
BRJOD PA BZHIN, ,ZHES BYA BA NI SNGON DU DBANG DANG DGUG DANG
ZHES BYA BA LA SOGS PAS SO, ,

GNOD MDZES KYI GSANG SNGAGS ZHES BYA BA NI YI GE H'Um BZHI BA'I
SNGAGS SO, ,BZLAS TE ZHES BYA BA NI 'KHRUL 'KHOR 'DRI BA NA
BSRUNG BA'I PHYIR LAN BDUN LA SOGS PAR RO, ,GZHAN DAG NI, AOm PHU
PHU PHU HI HI HI, ZHES BYA BAS BSRUNG BAR 'DOD DO, ,GANG YANG
RUNG STE DE BZHIN GSHEGS

PA'I RIGS KYI BSRUNG BA LA 'DI NYE BAR GNAS PAS SO, ,SBYOR BA'I
RGYUD KYI GTZO BO ZHES BYA BA NI, JI LTAR RGYUD 'DI NAS TSAR BCAD
PA'I SBYOR BA BSTAN PA LTAR, SBYOR BA RGYUD GZHAN LAS DE LTAR
LHUR MA MDZAD PAS NA'O, ,LHA'I RNAL 'BYOR JI LTA BA DANG LDAN
PA'I RNAL 'BYOR BAS ZHES BYA BA NI, LHA'I

GZUGS TSUL BZHIN YID LA BYED PAS THOB PAR BYA'I, GAL TE RNAM PAR
G-YENGS NA SBYOR BA MI 'GRUB STE, BZLAS BRJOD DANG NI DKA' THUB
KUN, ,DUS NI DANG POR BYAS GYUR KYANG, ,GZHAN SEMS PA DANG GZHAN
PAS NI, DE DAG THAMS CAD DON MED 'GYUR, ,ZHES GSUNGS PAS

@114B SO; ,'KHOR LO RE'U CHA BCU DRUG PA, ,ZHES BYA BA NI RIM PA
GSUM LAS RIM PA PHYI ROL MA'O, ,DE BZHIN DU BAR MA NI BCU GNYIS
PA'O, ,NANG MA NI DGU PA STE, DE LTAR NI, MKHAS PAS CHO GA BZHIN
BRI BA, ,BRGYAD DANG BCU GNYIS BCU DRUG TU, ,ZHES GSUNGS PA STE,
BRGYAD CES BYA BA NI

RE'U MIG DBUS MA DOR BA'O, ,ME GNYIS KYI DBUS SU BSGRUB BYA'I
MING SMOS SHING ZHES BYA BA LA, ME NI YI GE PHAt YIN TE, ME DANG
'DRA BA'I PHYIR NI SREG PA MTHAR NI GZHAN ZHES GZHAN LAS BSTAN
TO, ,JI LTAR SMOS SHE NA PHAt AA MU KAm M'A RA YA PHAt CES SO,
,RGYUD GZHAN LAS tA DANG

PHA'I BAR DU MING BCUG STE ZHES GSUNGS PA NYID 'DIR ME GNYIS KYI
DBUS SU BSGRUB BYA'I MING SMOS PA'O ZHES GZHAN KHA CIG 'DOD DO,
,YI GE BCU PAS DE BSKOR LA ZHES BYA BA NI, AOm HR'I: ZHES BYA BA
LA SOGS PA YANG RE'U MIG BCU DRUG PA'I RIM PA DE LA DGOD PA'O,
,'DI SKAD BSTAN TE,

LHO NAS BRTZAM PA'I RE'U MIG BRGYAD PAR DU DOR BA LA, AOm HR'I:
shtRi: WI KRi ZHES PA LNGA DANG, T'A NA NA ZHES PA GSUM GCIG LA
GZHAG PA DANG, H'Um ZHES PA DANG, PHAt CES PA BRIS TE, BAR BAR DU
DOR BA BRGYAD LA SNGA MA RNAMS BRI'O, ,DE NAS BAR MA'I RE'U MIG
BCU GNYIS DANG, DBUS KYI

RE'U MIG LNGA LA YI GE BCU BDUN BRIS TE, DBUS SU YI GE YA'O,
,LHOR NI MA'I YI GE'O, ,NUB TU YI GE ME'O, ,BYANG DU NI YI GE
DA'O, ,SHAR DU NI YI GE KshE'O, ,MA DANG 'BREL BA'I RE'U MIG PAR
MA NAS BSAMS TE, RA DZA SA DO, ,RU nA YO NI, RA YATZTSA NI ZHES
BYA BA RNAMS BRI'O, ,

DE LTAR DBUS SU RE'U MIG CHA BZHI MTSAMS SU GNAS PA DE DAG LA CI
ZHIG BRI BAR BYA ZHE NA, DE'I PHYIR YI GE H'Um BRGYAD BRI'O ZHES
BYA BA GSUNGS TE, 'DI LTAR MTSAMS RE RER, H'Um AA MU KAm M'A RA
YA H'Um ZHES BRIS PAS NI H'Um BRGYAD DU 'GYUR TE JI SKAD DU,
BSGRUB PAR BYA BA'I MING BZUNG STE, ,

H'Um GNYIS DANG NI SPEL NAS SU, ,PHYOGS BRAL STONG PAR GZUNG BYAS
TE, ,DGOS PA THAMS CAD 'GRUB PAR BYED, CES GSUNGS PA LTA BU'O,
,LHAG MA PHYI ROL DBYANGS DANG GSAL BYED BSKOR BA DANG, GSHIN
RJE'I LTE BAR GZHAG PA LA SOGS PA NI, 'DI NYID CHA MTHUN PA'I
RGYUD LAS

@115A *, ,SHES PAR BYA'O ZHES LNGAR SMOS SO, ,TSA BA'I MAR KHU
ZHES BYA BA NI, SKE TSE'I MAR KHU'AM YUNGS MAR RO, ,THOD PA GNYIS
ZHES BYA BA NI DUM BU BZHI BA STE, GSUM PA YANG MANG NGO, ,BSROS
LA ZHES BYA BA NI PU TA LING+GA'I SNYING GA'I 'KHRUL 'KHOR DROS PA
TZAM DU STE, 'DIS DGRA BO

TSA BA'I RIMS KYIS BTAB NAS 'CHI BAR 'GYUR TE, RTEN CING 'BREL
BAR 'BYUNG BA'I MTHU'I KHYAD PAR BSAM GYIS MI KHYAB PA'I PHYIR
RO, ,YI GE BCU BA'I GSANG SNGAGS BZLAS NAS ZHES BYA BA NI, YI GE
SUM CU RTZA GNYIS ZLOS PA DGAG PA'I PHYIR SMOS PA STE, DE NI
BSNYEN PA BYAS LA 'KHRUL 'KHOR

'DRI BA'I TSE BZLAS PAR BYA'I GZHAN DU MA YIN PAS SO, ,DUR
KHROD KYI ME LA BSROS NA ZHES BYA BA NI DRO BA TZAM STE, AA MU KA
DZRA RA BUD PA DA YA ZHES BSKUL PA SMOS TE BZLAS SO, ,YI GE SUM
CU RTZA GNYIS PA'I SNGAGS SMOS SHING ZHES BYA BA NI SNGAR 'KHRUL
'KHOR LA RTZA BA'I SNGAGS BKOD PA MA

GSUNGS PAS DE BSTAN PA'O, ,YI GE BCU PA'I GSANG SNGAGS DANG YANG
BSGRUB BYA'I MING LHAN CIG SMOS TE ZHES BYA BA NI SNGAR JI SKAD
BSTAN PA'I BSKUL BA SMOS PAS CHOG PAR RTOG PA LAS DGAG STE, H'Um
DANG PHAt KYI DBUS SU YANG DE BRI'O, ,DE BAS NA SNGAR BSTAN PA
LAS KHYAD PAR CUNG ZAD NI DE

YIN NO, ,SBAS NA ZHES BYA BA NI DONG KHRU BZHI BA'I GTING DU'O,
,GOL BAR 'GYUR RO ZHES BYA BA NI THAMS CAD DO, ,GNAS LNGAR ZHES
BYA BA NI, RDO RJE YI NI PHUR BU YIS, ,GZUGS BRNYAN GYI NI GNAS
LNGA PO, ,DPRAL BA MGRIN PA SNYING GA DANG, ,DE BZHIN DPUNG PA
GNYIS SU GDAB, ,

CES GSUNGS PA'O, ,GSHIN RJE'I GZUGS ZHES BYA BA NI TSAR BCAD PA
THAMS CAD LA'O, ,KHYIM DU YANG NI 'ONGS NAS ZHES BYA BA LA SOGS
PAS NI LEGS PAR MA BYAS PA'I RNAL 'BYOR BA YIS SO, ,TSU TSUN DA
RA'I PAGS PA ZHES BYA BA NI GSOB BSHUS PA'O, ,YI GE BCU BA'I
GSANG

SNGAGS ZHES PA NI 'KHRUL 'KHOR NYE BAR MTSON PA'O, ,SA BLANGS PAS
DGANG ZHING ZHES BYA BA NI PU TA LING+GA DANG, SAS DGANG BA'O,
,DE'I SKRAS BCING NGO ZHES BYA BA NI, PAGS PA GRUL BA DANG, YAN
LAG DANG RO SMAD KYI CHA'O, ,DE NAS BONG BU'I CHU NGAN DANG, DRI
CHEN DU SBYAR TE ZHES BYA

@115B BA NI; JI LTAR RJES SU GZUNG BA'I 'KHRUL 'KHOR LA MAR DANG
SBRANG RTZI LTA BU STE, TSAR GCAD PA'I RI LU'O, ,KHAM PHOR BZHAG
LA ZHES BYA BA NI THOD PA GNYIS KA LA DES GLAN TE, PU TA LING+GA
MI 'GYUR BAR DGANG NGO, DER SBYOR BA DE BZHAG NAS ZHES BYA BA NI
PAGS PA DE'O, ,DE GNYIS KYI SNYING

GAR GSANG SNGAGS BCUG NAS ZHES BYA BA NI 'KHRUL 'KHOR CAN GYI PU
TA LING+GA GCIG GI STENG DU GCIG BZHAG NAS ZHES BYA BA NI GANG
YANG RLUNG BA'I STENG DU GZHAG GO, ,YANG NA 'THAB PA LTAR GCIG GI
STENG DU GCIG 'GRO BAR SPRO BAR BYA'O, ,GZHAN GSHIN RJE'I SKYES
BU ZHES BYA BA NI YI GE YA

LAS 'BYUNG NGO, ,SBYOR BA GZHAN YANG ZHES BYA BA NI 'KHRUL 'KHOR
LAS GZHAN PA'I SBYOR BA STE, ZHAR LA BSTAN PA TZAM YIN GYI 'DI
GTZOR MA GYUR PAS SO, ,GRO GA'I SHUN PA LA ZHES BYA BA LA SOGS PA
NI 'KHRUL 'KHOR GYI SBYOR BA STE, KHA CIG NI 'DI YANG SBYOR BA
GZHAN DU RTOG GO, ,

'DIR SBYOR BA GZHAN NI ZHES PA'I SGRAS NI 'KHRUL 'KHOR 'GEGS KYI
DON LAS SO, ,GZHAN DAG 'DIR 'KHRUL 'KHOR DANG BRAL BA'I SBYOR BA
DANG LAS, YANG RJES LA 'KHRUL 'KHOR MNAN LA, DE'I GROGS SU DE DAG
GIS SBYOR GYI, GZHAN DUN SKABS MA YI PAR GA LA 'BYUNG ZHES 'DOD
DO, ,

RGYAL MTSAN GYI RAS LA ZHES BYA BA LA SOGS PA'I SBYOR BA 'DI NI
SMYO BAR 'GYUR BA'I BSKANG PA'I SBYOR BA'O, ,ME TOG DMAR POS MCHOD
CING ZHES BYA BA 'DI DPAL RDO RJE 'JIGS BYED NYID LA STE, ME TOG
NI NYE BAR MTSON PA YIN PAS MCHOD PA KHA DOG DMAR PO YON CHAD
DANG BCAS PA DBUL LO, ,KHA CIG

NI 'KHRUL 'KHOR MCHOD PAR 'DOD DE DE NI MI 'THAD DE, DES DON DU
MI 'GYUR RO, ,GSANG SNGAGS NYID LA MCHOD PAS DON DU 'GYUR BA'O
ZHE NA, KYE MA RGYAL PO BZHUGS BZHIN DU SNA CHEN PO LA GTOGS PA
MCHOD LA LTA GA LA RIGS, DE NI MI BRJOD DO, ,SENG LDANG GI ME LA
BSROS NA ZHES BYA BA

NI GAL TE ZHAG BDUN GYIS MA BYUNG NA, PU TA LING+GA THOD PA NAS
PHYUNG STE BSRO'I DANG PO NAS NI MA YIN NO, ,ZHAG BDUN GYIS 'CHI
BAR 'GYUR RO ZHES BYA BA NI ZHAG BDUN DU RDZAS SMYO BA BZHIN
NA'O, ,GZHAN KHA CIG NI GAL TE SLAR MA DKROL NA'O ZHES 'DOD DE,
'DI NI THANG PHROM DANG SBYAR BA'I MU

@116A *, ,ZIS DRIL LO, ,SBYIN SREG BYAS NA ZHES BYA BA NI RLUNG
GI ME'I DBUS SU BZHUGS PA'I BCOM LDAN 'DAS LA'O, ,BYA ROG DANG
'UG PA'I RUS PA ZHES BYA BA NI BRLA'AM RJE NGAR GYI RKANG NGO,
,SBAL BA'I ZHES BYA BA NI SBRA TSIL LA BZO BYAS PA'O, ,BU MO
RMONGS PAR BYA BA NI, MYOS

PAR BYA BAS CI DGAR LONGS SPYAD PAR BYA BA'I PHYIR RO, ,SMRA BAR
MI BYA STE ZHES BYA BA LA SOGS PA NI BYIS PA'I RANG BZHIN CAN DE
DAG GIS SHES NAS THUB PA CHEN PO'I DGONGS PA CI YIN PA MI SHES
PAR LDANG BA LAS DE DAG BYED PAR 'GYUR BA DE DMYAL BAR LTUNG STE,
ZHU BA'I RTING LA ZA BA NI, MAR GYI

SNYING KHU SBRANG RTZI DANG, ,KHA RA RNAMS NI BDUD RTZI'I BZHIN,
,MA ZHU ZAS NI DUG 'GYUR RO, ,DE BZHIN RAB RGYAS BDUD RTZI'I
CHOS, ,DGONGS PA'I TSIG LA MI MKHAS SHING, ,BYIS PA'I BLO DANG
LDAN RNAMS LA, ,MI BZAD PA YI DUG TU 'GYUR, ,ZHES GSUNGS SO, ,'O
NA 'DI LAS DGONGS PA

GANG ZHE NA, DE'I PHYIR, DKON MCHOG GSUM LA GNAS BYED DANG, ,ZHES
BYA BA LA SOGS PA RGYAS PAR GSUNGS SO, ,LE'U GNYIS PA'I BSHAD
PA'O,, ,,GTZANG MA'I GNAS ZHES BYA BA NI DBEN PA STE, CIS KYANG
DBEN PA NI NGES PAR CHES GTZANG BAS SO, ,GSANG SNGAGS BTU BA

ZHES BYA BA NIS 'THAS PA SKYANG NUL BYAS LA KHA tI KHAS LAS DANG
POR GZHI'I YI GE GO GNYIS PAR BRIS LA DAG PA NA DBYANGS RNAMS
SBYIN ZHING, DE NAS DAG PA NA BRI BA'AM BZLAS PA BYA'O, ,'BUM
PHRAG GCIG CES BYA BA NI SHIN TU MNYAM PAR GZHAG PAS SO, ,LAS KYI
SNGAGS ZHES BYA BAS NI LAS

RAB 'BYAM LA RAB TU BSNGAGS PA'I PHYIR DANG, 'KHRUL 'KHOR YANG
'DIS RDZOGS PAR BYED PAS SO, ,'BUM PHRAG GSUM ZHES BYA BA NI
SNGAGS PA BAR MA'I PHYIR BSTAN PA'O, ,SNYING PO'I GSANG SNGAGS
ZHES BYA BA NI PHAL CHER BSGOM PA LA DGA' BA'I RNAL 'BYOR BA LA
BSTAN PA YIN PAS NA,

'DI NI ZLOS PA POS NI NGES PAR SNYING GAR BSGOM PAR BYA BAS NA
SNYING PO ZHES BYA STE, GSANG SNGAGS RNAMS NI BZLAS PAS KYANG BYA
BA DE BYED SRID KYI, SNYING PA RNAMS NI NGES PAR BSGOM PAS DON DE
RDZOGS PAR BYA BA YIN TE, DE NAS SNYING PO SHES PAR TING NGE
'DZIN, ,GANG DU MTSUNGS PAR LDAN

@116B PA'I SEMS, ,ZHES BSHAD DO, ,YI GE 'BUM ZHES BYA BA LA YI GE
NI SNYING PO'I YI GE'O, ,'BUM ZHES BYA BA NI LE LO CAN RNAMS
GZHUG PA'I PHYIR RO, ,YANG NA YI GE 'BRU JI SNYED PA DE SNYED KYI
'BUM PHRAG STE, MKHAS PAS GSANG SNGAGS YI GE NI, ,BCO LNGA MAN
CHAD GRANGS RNAMS LA, ,

YI GE'I SDOM NI JI SNYED PA, ,DE SNYED 'BUM PHRAG BZLAS BRJOD
BYA, ,ZHES GSUNGS PAS SO, ,GZHAN KHA CIG NI 'DI NI BSGOM PA BYANG
BAR BYAS PAS, SGRA JI BZHIN PA'I BZLAS PAR BRJOD DO, ,LAS DE DANG
DE DAG CES BYA BA LA SOGS PA NI 'DI NI LAS KYI SNGAGS KYI GOR
SBYAR DU RUNG BAR STON

PA'O; ,'ON KYANG 'KHRUL 'KHOR NI MA YIN NO, ,LEGS PAR MNYAM PAR
GZHAG PA ZHES BYA BA LA SOGS PA NI, JI LTAR RAL GRI 'DZIN PA'I MI
DAG GIS, ,LEGS PAR MA BZUNG LAG PA 'CHAD PAR 'GYUR, ,DE BZHIN
SNGAGS KYANG LEGS PAR MA BZLAS NA, ,'BRAS BU MED DAM

YANG NA MA RUNGS 'GYUR, ,ZHES GSUNGS PA'I GNAS SKABS SPANG PA'I
PHYIR, YI GE BTU BA RTZOM NA, DE'I TSE SEMS GZHAN DU BYED PA NI,
RAB TU SMAD DE, KHRUS BYED PA DE YANG BSHANG GCI BYED PA BZHIN DU
DE DGAG PA'I PHYIR RO, ,LE'U GSUM PA'I BSHAD PA'O,, ,,CHOS KUN

BDAG MED SNGON BYAS NAS, ,ZHES BYA BA DANG, LHA YI DMIGS PA BYA
BA'O, ,ZHES BYA BA NI MDOR BSTAN PA STE, DE DAG NYID NI DANG POR
RE ZHIG SVA BH'A BA SHUDDHA: ZHES BYA BA LA SOGS PA'I GSANG
SNGAGS BZLAS TE ZHES BYA BA LA SOGS PAS RGYAS PAR BSTAN TO, ,CHOS
THAMS CAD CES

BYA BA NI, PHUNG PO DANG, KHAMS DANG, SKYE MCHED DO, ,DE DAG BDAG
MED PA'I BDAG NYID DU BYAS NAS ZHES BYA BA NI, GZUNG BA DANG
'DZIN PAS DBEN PA RANG BZHIN GYIS 'OD GSAL BAR 'GYUR BA'O, ,DE'I
'OG TU DE NYID NAM MKHA'I DKYIL DU YI GE YI SNGON PO LAS GRUB
PA'I RLUNG GI DKYIL

'KHOR DU BA'I MDOG CAN DU BSAMS TE, 'DI NI KHRO BO CHEN PO'I GDAN
TE, RGYUD 'DI NI MNGON SPYOD GTZO BOR BYAS PA YIN PAS NA, GDUG PA
RNAMS RAB TU 'THOR BAR BYED PA YIN TE, PHO NYA LA SOGS BRAN RNAMS
DANG, ,KHRO BO'I MING DU GANG 'DOGS PA, ,KUN DU THOG MED SBYOD PA

@117A *, ,RNAMS, ,KUN GYI DKYIL 'KHOR MA DANG RLUNG, ,ZHES GSUNGS
PAS SO, ,ZLA BA'I DKYIL 'KHOR ZHES BYA BA NI, 'PHAGS PA 'JAM PA'I
DBYANGS KYI GDAN TE, DE NI YONGS SU BSGYUR BAR BYA BA YIN NA,
SNGA MA NI BRTAN PAR GNAS PA YIN NO, ,DE'I STENG DU YI GE DH'I:
LAS

ZHES BYA BA LA SOGS PA LA 'DIR DAN NI, DANG POR 'JAM PA'I DPAL DE
NYID KYIS BDAG NYID KYI ZHI BA'I SKUS LDANG BA RNAMS 'DUL PA MA
YIN PAR GZIGS TE, THUGS KAR NYI MA GNAS PAR BYA STE, DE'I 'OD ZER
GYIS SDANG BA RNAMS BSDIGS TE, 'ON KYANG RAB TU SDANG BA DAG MI

'DUL BAR GZIGS NAS, YANG BDAG NYID DANG NYI MAR BCAS PA, RDO RJE
'BAR BAR BYIN GYIS BRLABS SHING DE'I SPRUL PA RNAMS 'DUL BA DE
DAG GI SPYI BO'I STENG DU, GNAS TE BSDIGS PA NA YANG SHIN TU RAB
TU SDANG BA RNAMS 'DUL BA MA YIN NO, ,DE NAS NI YANG 'JIGS BYED
CHEN PO'I

SKU 'DZIN PAR GYUR BAS, DE DAG TSAR BCAD DE, DE DAG RNAL 'BYOR PA
DES KYANG RJES SU SPYOD PA TZAM YIN PAS NA, BSDU BA'I LHA RNAMS
KYANG 'DUL BA YIN LA, SHIN TU RAB TU SDANG BA DE RNAMS NI, TSANGS
PA DANG, BRGYA BYIN DANG, DBANG PHYUG DANG, GZHON NU RNAMS GSOL
BAR MDZAD

PA ZHES 'CHAD PAR 'GYUR BA'O, ,ZHAL DGU BA ZHES BYA BA NI, DBUS
DANG DE 'BREL PA NAS BRTZAMS PA'I G-YAS PA GSUM DANG, DE BZHIN DU
G-YON PA GSUM DANG, STENG DANG DE'I STENG RNAMS RIM PA BZHIN DU
SANGS RGYAS KYI MTHAR GYIS GNAS PA'I SNYOMS PAR 'JUG PA DGU'O, ,

'JIG RTEN GSUM ZHES BYA BA NI DE'I BDAG PO STE, RGYAL BAR BYED PA
DANG, SBRANG RTZIR BYED PA DANG, DON KUN 'GRUB PA'O, ,ZHABS BCU
DRUG PA ZHES BYA BA NI STONG PA NYID BCU DRUG RNAM PAR DAG PA'O,
,DE NYID KYI PHYIR MI RO LA SOGS PA BCU DRUG NI PHYI ROL DANG
NANG LA SOGS PA'I DNGOS POR

'DZIN PA BCU DRUG GI MTSAN MAR MDZAD PA YIN LA, DE DAG STONG PA
NYID BCU DRUG GIS BCOM PA YIN PA'I PHYIR ZHABS BCU DRUG GIS
BRDZIS PA'O, ,GCER BU'I SKU LA ZHES BYA BA NI RNAM PAR RTOG PA
SPANGS PA DANG, NGO TSA SHES PA DANG, KHREL YOD PA'I PHYIR GOS
YIN GYI, RAS LA

@117B SOGS PAS BKAB PA NI BYIS PA'I GOS YIN PAR BSTAN PA'I PHYIR
TE, BYIS PA GOS RNAMS GYON YANG RTAG PAR GCER, ,MKHAS PA GCER BUR
'DUG KYANG GOS DANG BCAS, ,ZHES BSHAD PAS SO, ,MTSAN 'GRENG ZHES
BYA BA NI 'DI LHA CHEN PO DANG 'DRA BAR BSTAN PAS DE 'DUL BA'I
PHYIR TE,

DE NI LHAG PAR CHAGS PA CAN YIN PAS, LO GSUM DU DKA' THUB BZLOG
MA DANG GNYIS KYI GNYIS SU BDE BAS BDE BA MA TSIM ZHING RTAG TU
MTSAN MA LAS SU RUNG BA'O ZHES GRAG GO, ,DE BAS NA CHAGS DANG LTA
BA ZHE SDANG BSNGO, ,LHA CHEN TSANGS PA KHYAB 'JUG 'DUL, ,ZHES
BSHAD DO, ,ZUR PHUD LNGA

PA ZHES BYA BA NI YE SHES LNGA DANG BCAS PAR STON PA'O, ,ZHAL
THAMS CAD KYANG SPYAN GSUM DANG LDAN PA'O ZHES BYA BA NI SEMS CAN
GYI PHYIR SNANG BA STON PA'I SGO JI SNYED PA LAS YANG RNAM PAR
THAR PA GSUM GSUM LAS BYUNG BA'I PHYIR RO, ,NYI MA'I DKYIL 'KHOR
ZHES BYA BA NI YI GE AA DMAR PO

LAS BYUNG BA'O, ,DE LA RANG GI GSANG SNGAGS DMIGS LA ZHES BYA BA
NI DBUS SU YAm SNGON PO'AM H'Um SNGON PO'I YI GE STE, MTHA' MAR
SNGAGS GSUM GYI PHRENG BA G-YAS SKOR DU BSGOM MO, ,G-YENG BA MED
PA'I YID KYIS ZHES BYA BA NI THA NA STONG PA NYID KYANG MI BSAM
STE, RIG SNGAGS LHA NI

MA GTOGS PAR, ,BSGOM PA MCHOG TU GYUR PA YANG, ,ZLOS PAS BZLAS
BRJOD BYED PA'I TSE, ,KUN RTOG BZUNG NAS MI BSAM MO, ,ZHES GSUNGS
SO, ,BZLAS BRJOD BYA'O ZHES BYA BA NI, SNGON BZHIN SPRO BSDU BYA
STE SKYO NA'O, ,'THAB MO'I GNAS ZHES BYA BA NI SNGON BZHIN NO,
,'DIR NI

BSNYEN PA'I GNAS SO, ,NGES PA KHO NA MA YIN PAS NA, DUR KHROD LA
SOGS PA ZHES SMOS TE, SNGAR BSTAN PA RNAMS LAS YID GANG DGA' BAR
GNAS SO, ,DAM TSIG GI RDZAS ZHES BYA BA NI SHA CHEN PO DANG RDO
RJE CHU LA SOGS PA STE, 'DI NI RE ZHIG SEMS SBYANGS PAS BYA'O,
,LE'U

BZHI PA'I BSHAD PA'O,, ,,'KHOR LO BRI BAR BYA'O ZHES BYA BA NI,
'DI NI MI MA YIN PA'I TSOGS KYIS BSKOR BA'AM, DKYIL 'KHOR GYI
TSUL LAS PHYAG RGYA MI BRI BAR RDO RJE RA BA LA SGO GDONG PA'O,
,LHAG PA'I YON NI ZHES BYA BA NI 'DRI MKHAN GYI TSAD LAS RGAL
BA'O, ,SRIN PO ZHES

@118A *, ,BYA BA LA SOGS PA NI, DUR KHROD KYI DE KHO NA SHES PAR
'GYUR RO, ,SGRUB PA PO ZHES BYA BA NI JI LTAR BSTAN PA LAS SHA
TSUGS LA SOGS PA RAB TU 'DRA BAR BRI'O, ,SHA CHEN PO'I BDUG SPOS
PHUL TE ZHES BYA BA NI DANG POR SPYAN PHYE LA'O, ,GZHAN LA BSTAN
PAR MI BYA'O ZHES

BYA BA NI, GLEGS BAM DANG NI BRIS SKU DAG ,RMONGS PA DAG LA BSTAN
BYAS NA, ,TSE 'DIR DNGOS GRUB MI 'BYUNG STE, ,TSE RABS GZHAN
DU'ANG DNGOS GRUB MED, ,CES GSUNGS PAS SO, ,RTAG TU NUB MO ZA BAR
BYA'O, ,ZHES BYA BA NI GCIG TU'ANG GSANG BAR BYA BA'I PHYIR MTSAN

MO MI NYAL TZAM NA DAM TSIG RDZAS DAG LUS DUB PA BSAL BA LA SOGS
PA'I PHYIR BZA'O, ,NYIN PAR MI'I SHA LA SOGS PA BZA' BA NI, YANG
DAG PAR RDZOGS PA'I SANGS RGYAS LA 'GRO BA SKUR PA SMRA BA'I
MTHA' LA THUG PAR 'GYUR ZHING BDAG NYID KYANG CE SPYANG GI DANG
'BYUNG PO'I KHONGS

SU 'JUG PA'I PHYIR RO, ,GANG ZHIG DNGOS GRUB MCHOG 'DONG PA,
,ZHES BYA BA NI NGAN PA'I SPYOD PA 'DI DAG NI SEMS DAG PAS BYA'I
GZHAN DU MA YIN LA, DNGOS GRUB CHEN PO RNAMS NI SEMS DAG PAS THOB
KYI, MI GTZANG BA LONGS SPYOD PAS NI MA YIN TE, PHAG LA SOGS PA

BZHIN NO, ,SEMS DAG PA NI 'BRAS S'A LU'I CHANG DANG, MI'I SHA
DANG, BSHAD BA'I DRI DANG, GA BUR GYI DRI DAG LA 'DOD PA'I YON
TAN DU MNYAM PAR 'GYUR TE, DE BAS NA, GANG DAG DGA' BA DE DBUL
TE, 'DI LTAR CHANG DANG DE BZHIN DRI, ,JI LTAR BZA' BA DE BZHIN
BSHAD, ,JI

LTAR DRI BZANGS GA PUR DAG ,DE BZHIN BSHAD PA LAS BYUNG DRI,
,ZHES GSUNGS PA LTA BU'O, ,LE'U LNGA PA'I BSHAD PA'O,, ,,SBYIN
SREG GI CHO GA ZHES BYA BA NI, RAB TU BSDUS PA BSHAD PAR BYA,
,RGYAS PAR 'DI DANG CHA MTHUN PA'I RGYUD LAS SHES PAR BYA SHING,
GZHAN YANG, ZHI BA

DANG NI RGYAS PA DAG ,ZLA BA YAR GYI NGO LA BYA, ,DBANG DANG DRAG
SHUL SBYAR SOGS PA, ,ZLA BA MAR GYI NGO LA BRTZAM, ,BYANG DU KHA
BLTAS ZHI BA LA, ,DE BZHIN RGYAS PA SHAR DU BLTA, ,DRAG PO'I LAS
LA LHO PHYOGS SU, ,DBANG GI LAS LA NUB TU BLTA, ,GSAD PA NYID LA

@118B ME PHYOGS SU, ,DBYE BA LA NI SRIN PO'I PHYOGS, ,GNAS NAS
BSKRAD PA RLUNG PHYOGS SU, ,MNAN PA LA NI DBANG LDAN PHYOGS,
,ZHES LA KHA DOG DKAR PO STE, ,RGYAS PA LA NI SER POR BYA, ,DBANG
DANG DGUG PA DAG LA DMAR, ,BSAD PA KHA DOG NAG PO'O, ,ZHI LA
BYAMS PA'I SEMS

KYIS BYA, ,RGYAS LA DGA' BA'I SEMS KYIS BYA, ,DBANG DANG DGUG PA
CHAGS SEMS KYIS, ,BSANG PA LA NI KHRO SEMS KYIS, ,ZHI BA SROD LA
PHAL CHER BYA, ,RGYAS PA DE BZHIN SNGA DRO BYA, ,DBANG DANG MNGON
SPYOD DAG GI LAS, ,NYI MA GUNG DANG NAM PHYED NA, ,ZHES GSUNGS PA
SBYAR

RO; ,'BRU MAR GYI ZHES BYA BA NI, SKE TSE'AM YUNGS MAR GYIS SO,
,BRDZIS TE ZHES BYA BA NI, CHU BO'I 'GRAM GNYIS KYIS DANG, BSGRUB
BYA'I RKANG RJES KYI SA DANG BRDZIS TE, DGRA'I PU TA LING+GA BYAS
TE, ,DE'I SNYING GAR LAS KYI SNGAGS BSKUL BA SMROS PA BRIS TE,
MTSON RNON POS GTUB

CING BSREG GO, ,DUR KHROD ME LA ZHES BYA BA NI, DUR KHROD NAS
BYUNG BA'I ME LA'O, ,YID DU MI 'ONG BA'I RLUNG GI ME ZHES NI MI
BSAM STE, MNGON SPYOD LA NI DUR KHROD LAS BLANGS PA'I ME ZHES
GSUNGS PA DE YANG, RTOG PA DE MA 'BREL PA'I PHYIR RO, ,BAS MTHA'
ZHES BYA BA NI GANG NAS

GRONG GI DGRA CHEN PO YANG MI THOS PA'O, ,SMO SHA CAN ZHES BYA BA
YANG, ,SME SHA CAN LAS BTZAL BA'I ME STE, ,DE LTA MA YIN NA SBYOR
BA 'DI GNYIS RANG BZLOG PA'I NYES PAR JI STE MI 'GYUR, BYA ROG LA
SOGS PA NI ZUR RE RES 'GRUB PAS NA'AM, KHYIM DU 'DUG NAS ZHES BYA
BA NI 'DI

LTAR NA YANG GRUB NA DUR KHROD LA SOGS PAR LTA CI SMOS PA'O, ,RDO
RJE 'CHANG ZHES BYA BA NI SNGAGS PA GANG YANG RUNG BA LA DGONGS
PAS GSUNGS PA'O, ,RLUNG GI DKYIL 'KHOR GYI DBUS SU ZHES BYA BA
NI, THA BA ZLA BA PHYED PA LTA BU'AM, GRU GSUM PA'I DBUS SU DE
LTAR BRI BA'O, ,GRU

BZHI DKYIL 'KHOR ZHES BYA BA NI, THAB KHUNG SER PO DBANG CHEN GYI
DKYIL 'KHOR LTA BU'O, ,LAS DANG MTHUN PA'I RNAL 'BYOR ZHES DMIGS
TE ZHES BYA BA NI, SNGAR BRJOD PA DANG ME LHA DANG LHAN CIG PA'I
LHA RNAMS SO, ,BYI LA'I MU TRA DANG SBYAR LA, ,ZHES BYA BA NI
RDZAS DE DAG RE RE NAS BSREGS

@119A *, ,PA BKANG PA'O, ,LEGS PAR MNYAM PAR GZHAG PAR BYA'O ZHES
BYA BA NI SNYING RJES RAB TU BRLAN PAR BYA'O, ,KHRAG GIS BRDZIS
TE ZHES BYA BA NI KHRAG SDIG MED PA GANG YANG RUNG BAS BRDZIS LA
BU MO'I GZUGS LA BRNYAN SNYING GAR SNGAGS BSKUL BA SMOS LA BZHAG
PA BYAS NA DE

BCAD CING BSREGS PA'O, ,ZHI BAR DMIGS PA'I BDAG NYID KYIS, ,ZHES
BYA BA NI LHA DANG ME'I LHA DANG RDZAS RNAMS KHA DOG DKAR POR
BSAMS TE, GSANG BA'I BDAG POR DE LTAR ME YI GZUGS NI BYIN RLABS
TE, BDAG GI RANG GI GZUGS DANG NI, ,RDZAS KYANG DE YI NGO BOR
BYA, ,

ZHES GSUNGS PAS SO, ,MNYAM PAR GZHAG PA'I YID KYIS ZHES BYA BA NI
RIN PO CHE DANG, NOR SNA TSOGS KYI CHAR DBAB PA'I TING NGE 'DZIN
LA'O, ,SKE TSE LAS ZHES BYA BA NI, SKE TSE BTAGS PA LAS SO, ,BYA
RGOD CHEN PO'I TSANG ZHES BYA BA DE NI CI BSAGS PA'I TSAD BYE
BRAG MI BYA BAR RO, ,NOR

MA YIN PAR 'GYUR TE ZHES BYA BA NI AA MU KA NA MA TRA BYA AA TRA
BYA KU RU ZHES BSKUL PA SMOS PAS SO, ,BCOM LDAN 'DAS KYI SPYAN
SNGAR NYID DU ZHES BYA BA NI DE BZHUGS PA'I GNAS SU DE'I SPYAN
SNGAR TE, 'DI NI GNAS 'DIR BSTAN PA'O, ,KHRAG CES BYA BA YANG BA
LANG NYID KYI'O, ,RDO RJE CHU NI RANG

GI MU TRA'O, ,RGYAL PO'I PHO BRANG 'KHOR ZHES BYA BA NI GZHAN GYI
TSOGS LTA CI SMOS ZHES BYA BA'I THA TSIG GO, ,BDAG NYID GCIG PU
BYA BA YIN, ,ZHES BYA BA NI RJES SU MTHUN PA'I GROGS RNYED PAR
DKA' BA'I PHYIR TE, BYIS PAS GROGS SU MI 'GYUR PHYIR, ,GCIG PU
SPYOD PA BYED SLA BAS, ,MA TANG DGON

PA'I GLANG PO BZHIN, ,SEMS KHRAL BSKYANGS TE GCIG PUR SPYAD, ,CES
GSUNGS PA LTA BU'O, ,RGYA CHEN PO ZHES BYA BA NI LAS KYI RNAM
GRANGS MANG PO STE, GZHAN NI 'DIR NI RAB TU BSDUS PAS, RGYUD
GZHAN LA LTOS PA'I PHYIR RO, ,LE'U DRUG PA'I BSHAD PA'O,,
,,BSNYEN ZHING

ZHES BYA BA NI BSOD NAMS DANG YE SHES SKYES PAS SO, ,DE BAS NA
NGES PAR SEMS LAS SU RUNG BAR SBYANGS PA STE NGES SO, ,BSGRUB BYA
ZHES BYA BA LA SOGS PA NI JI SKAD BSTAN PA LA SPYI'U TSUGS SU
GNAS PAR RO, ,DPAG TSAD BRGYA ZHES BYA BA NI BYIS PA LTA BU'I
SGRUB PA PO RNAMS RING BAR GNAS

@119B PA LA RE BA CHAD PAS SGRUB PAR DKA' MOD KYI ZHES PA'O,
,SNYING GAR ZHES BYA BA NI MCHOD SDONG LA 'JIG PA'I SKYES BU'I
PHYIR BLTA BA LTAR LAG PA G-YAS PA DAG MTSON CHA'I MCHOG 'DZIN
PAR RO, ,AA LAS SGRUB PA'I ZLA BA'I DKYIL 'KHOR ZHES BYA BA NI
BYI R'U MDOG 'DRA BAR RO, ,SA GSUM

ZHES BYA BA NI SA 'OG DANG SA YUL DANG SA BLA'O, ,DES KLU LHAG MA
CAN GYI GZUGS DKAR PO ZHES BYA BA NI 'DI KLU'I RGYAL PO RGYA MTSO
CHEN PO'I PHYAG RGYA, DUG THAMS CAD SEL BA STE, BDAG NYID KHA DOG
DKAR PO ZHI BAR BSAMS PA'I SNYING GAR PAm GYI YI GE DKAR PO LAS
'BYUNG BA'I PADMA DKAR PO 'DAB

MA BRGYAD PA BSKYED LA DE'I LTE BAR YI GE AI DKAR PO'O, ,DE LAS
NOR BU MARKA TA DKAR PO STE, DE YONGS SU GYUR PA LAS NI, SBRUL
DKAR PO GNYIS PHAN TSUN MJUG MA 'BREL CING LANGS PA BSGYINGS TE,
MIG RTZA BSGRIMS NAS GCIG LA GCIG BSDIGS PA LTAR 'DUG PA'I BAR
MJUG MA'I STENG

NAS RTZE MO GSUM GSUM PA'I RDO RJE KHA GNYIS PA SGONG SKYES NAS
'BRAS 'DRA BA GNAS PA, GCIG LA GCIG BLTA ZHING LCE 'BYIN PA,
GNYIS KA'I MGO LA YI GE HI LTA BU'I NOR BU 'OD 'BAR BA 'DZAG PAR
BSAMS TE, DE NAS DE GNYIS KYI MGO BSGRUB BYA'I MGO'I STENG DU
GNAS PAR BYA STE, NOR BU'I

YI GE AI DANG, MCHI MA'I BDUD RTZIS SPYI BO NAS DBANG BSKUR NAS
JI SKAD GSUNG PA DER 'GYUR RO, ,GZHAN LAG NGAR GNYIS PHAN TSUN
BSNOL TE, DKRIS LA LAG PA GNYIS KYI MTHE BONG MTHE'U CHUNG RNAMS
LU GU RGYUD DU SBREL NAS, SOR MO LHAG MA RNAMS RDO RJE'I MTSAN
NYID LAS SPRUL

MGO GDENGS KA LTAR BYAS TE, NAS RE RE TZAM DU BAR DAG BYAS PA
'DI, NA MO BADZRA P'A n'I, AOm H'Um PHAt SV'A H'A, ZHES BYA BAS
BYIN GYIS BRLABS TE, SBRUL CAN LA BSTAN NA THOGS PA MED PAR DE'I
DUG 'JOMS TE, MI SNANG BA'I KLU DUG CAN RNAMS KYANG NGO, ,MNGAR
SNA GSUM GYI GTOR MA

YANG PHYAG RGYA'I LHA LA DBUL LO, ,'DI NI BDAG GI ZHAR LA BSHAD
PA YIN GYI, GNAS SKABS KYI BYA BA NI MA YIN NO, ,BZHU BA NI ZHES
BYA BA NI CHAGS PA CHEN POS LUS BZHU BA TZAM DU GDUNGS PAR 'GYUR
BA'I DBANG DU BYA'I SBYOR BA'O, ,DE YANG DNGOS SU NI 'DZAG PA
NYID ZHU'O, ,MYOS

@120A *, ,PA ZHES BYA BA NI CHAGS PAS SEMS 'KHRUGS PAR GYUR PA'O,
,DE'I SNYING GAR ZHES BYA BA LA SOGS PA NI SBYOR BA GZHAN STON
TE, YI GE BCU PA'I GSANG SNGAGS ZHES BYA BA NI MDOG DMAR BA'O,
,YE SHES KYI YI GE'I GZUGS ZHES BYA BA BSGRUB BYA'I SEMS YI GE
DMAR PO GYUR

PA'O; ,YI GE DE LA GZHUG STE ZHES BYA BA NI BDAG GIS SPROS PA LA
STE, DE'I PHYIR GCIG TU 'DRES PAR BSAM MO ZHES GSUNGS SO, ,'DI
SKAD DU BSHAD PAR 'GYUR TE, BDAG NYID KHA DOG DMAR PO LHA NYID DU
'ONG BA'I RNAL 'BYOR GSAL BAR BSAMS LA, DE'I SNYING GAR YI GE
BCUG PAR

DMAR PO ZLA BA DMAR POS BSKOR BAR BSAMS LA, DE NAS SNGAGS BSKUL
BAR MOS PAS RDO RJE'I BZLAS PA BRJOD PAS, YI GE DE DAG SNYING GA
NAS BYUNG STE, BSGRUB BYA'I SNYING GAR NAS SHING, DE YANG DE YI
SEMS KYI RANG BZHIN YI GE BCU DMAR PO'I MDOG TU GYUR TE, YANG DE
DAG 'DRES

TE; SLAR THIG DE DAG GI SNYING GAR ZLA BA DMAR PO'I YI GE YANG
DMAR PO LA BSTIM MO, ,'DI LTA BU'I RNAL 'BYOR NI MCHOG YIN PAS
NA, RNAL 'BYOR 'DI NI NYI MA BDUN NA 'KHOR LOS SGYUR BA YANG
DBANG DU 'GYUR TE, JI SRID 'TSO'I BAR DU DBANG DU 'GYUR RO ZHES
GSUNGS SO, ,LAS DE DAG

NI BSAM GTAN MA YIN PAS 'GRUB PAR MI 'GYUR BAS NA, SNGAGS PA SHIN
TU MNYAM GZHAG CING, ,BSAM GTAN LA NI BRTAN PAR BYA, ,ZHES GSUNGS
SO, ,RGYUD CES BYA BA NI RTOG PA RDZOGS PA GSANG BA'O, ,LHAG MA
RNAMS NI PHYOGS 'GA' ZHIG SBYIN PA YANG DGAG PA'O, ,SNGAGS

KYANG BSTAN PAR BYA'O ZHES BYA BA NI YI GER BRIS PA TZAM YANG
NGO, ,RNAL 'BYOR MA BZANG ZHES BYA BA NI LHAN CIG SKYES PA'I RNAL
'BYOR MA STONG PHRAG NYI SHU RTZA LNGA'O, ,MKHA' 'GRO MA ZHES BYA
BA NI ZHING SRUNG BA LA SOGS PA'O, ,'KHOR LO ZHES BYA BA NI DKYIL
'KHOR DANG 'KHRUL 'KHOR DAG

'DIR GTZO BOR GYUR PAS SO, ,RTOG PA ZHES BYA BA NI CHO GA'I TSOGS
SO, ,PHYOGS GCIG PA ZHES BYA BA NI KUN LAS BTUS PA'I MAN NGAG GI
PHYOGS GCIG TU BYAS PA'O, ,BKLAGS PAS 'GRUB PA ZHES BYA BA NI
SKYES BU DAM PA RNAMS KYIS SO, ,YAN LAG GSUM PA MNGON PAR BRJOD
PA'O, ,

@120B BLA MA MI BSTEN MAN NGAG GTAM BRAL BAR, ,MI MKHAS DAG NI
NGES PAR MCHOG YIN ZHES, ,RGYUD DON LOG PAR 'CHAD CING BYIS PA
BSLU, ,DE DAG BSLU BA SHES BYED 'DI BYAS SLOB MA'I PHYIR, ,SBYOR
BA RGYA CHEN JI SKAD BLA MAS SMRAS PA BZHIN, ,'ON KYANG DGE 'DIS
'GRO BA THUB PA'I DBANG POR GYUR, ,

DPAL RDO RJE 'JIGS BYED KYI RGYUD KYI DKA' 'GREL, ,RDO RJE SLOB
DPON MI BSKYOD PAS MDZAD PA RDZOGS SO,, ,,RGYA GAR GYI MKHAN PO
BI N'A YA TZANDRA DANG, LO TZ'A BA DGE SLONG CHOS KYI SHES RAB
KYIS BSGYUR CING ZHUS TE GTAN LA PHAB PA'O,, 