@161B #, ,RGYA GAR SKAD DU, BY'A
KA RA nA LINGG'A BA T'A RA nA N'A MA, BOD SKAD DU, LUNG DU STON
PA RTAGS KYI 'JUG PA ZHES BYA BA, BY'A KA RA

nA'I DBANG PHYUG LA PHYAG 'TSAL LO, ,SMRA BA'I SKYES MCHOG SMRA
BA'I RGYAL, ,THAMS CAD MKHYEN LA PHYAG 'TSAL LO, ,PHO YI YI GE
'BA' ZHIG LA, ,SDE BA PHYED DANG BRGYAD GNAS PA'ANG, ,SDE TSAN
LNGA RU DRIL BYAS LA, ,YI GE SUM CU THAM PA LA, ,PHO DANG MA NING
MO DANG NI, ,SHIN TU MO DANG BZHI BZHI

RU; ,SDE PA BZHI PA YAN CHAD DBYE, ,LHAG MA BCU BZHI GNAS PA LA,
,TZA SOGS GSUM NI CA SOGS SBYAR, ,WA NI BA DANG SBYAR BAR BYA,
,LHAG MA DRUG NI MO RU SBYAR, ,RA LA HA NI MO GSHAM STE, ,MA NING
MTSAN MED CES KYANG BYA, ,MO YI YI GE'I NANG NAS NI, ,'JUG PA'I
YI GE BCU DBYUNG BYA, ,'JUG

PA BCU YI NANG NAS NI, ,SNGON 'JUG YI GE LNGA DBYUNG BYA, ,SNGON
'JUG YI GE LNGA PO LA, ,PHO DANG MA NING MO DANG NI, ,SHIN TU MO
DANG BZHI RU DBYE, ,DE DAG RE RE'ANG BZHI BYED DE, ,GANG LA 'JUG
BYED GANG GIS BYED, ,JI LTAR 'JUG BYED CI PHYIR BYED, ,GANG LA
'JUG PAR BYED CE NA, ,PHO NI PHO DANG MO LA

@162A *, ,'JUG ,MO NI MO DANG MA NING LA, ,MA NING YANG NI PHO MO
LA'O, ,SHIN TU MO NI MA NING DANG, ,MO DANG SHIN TU MO NYID LA'O,
,MI 'JUG PA NI 'DI LTA STE, ,PHO NI MA NING LA MI 'JUG ,MO NI PHO
LA 'JUG PA MIN, ,MA NING RANG LA RANG MI 'JUG ,RANG GI SDE DANG
PHRAD PA NA, ,PHO YANG MO LA

'JUG MI 'GYUR, ,MA NING MO YANG DE BZHIN NO, ,JI LTAR 'JUG PAR
BYED CE NA, ,PHO NI DRAG PO'I TSUL GYIS 'JUG ,MA NING RAN PAR
'JUG PA YIN, ,MO NI ZHAN PA'I TSUL GYIS 'JUG ,SHIN TU MO NI MNYAM
PAS SO, ,CI PHYIR 'JUG PAR BYED CE NA, ,PHO NI 'DAS DANG GZHAN
BSGRUB PHYIR, ,

MA NING GNYIS KA DA LTAR CHED, ,MO NI BDAG DANG MA 'ONGS PHYIR,
,SHIN TU MO NI MNYAM PHYIR RO, ,RJES 'JUG YI GE BCU PO LA, ,PHO
MO MA NING GSUM DU DBYE, ,PHO LA SKYES BU RAB 'BRING GSUM, ,MO LA
MO DANG SHIN TU MO, ,MA NING 'GYUR DANG MTSAN GNYIS DANG, ,MTSAN
MED DAG

DANG GSUM DU 'DOD, ,DE YANG BYED PA BZHI BZHI STE, ,GANG LA 'JUG
BYED GANG GIS BYED, ,JI LTAR BYED DANG CI PHYIR BYED, ,GANG LA YI
GE THAMS CAD LA, ,GANG GIS BCU PO DE DAG GIS, ,JI LTAR RNAM PA
GNYIS YIN TE, ,SGRA YI 'JUG TSUL DON GYI TSUL, ,PHO GSUM MO GNYIS
MA NING GSUM, ,

DRAG ZHAN BAR MA GSUM DU 'JUG ,DRAG PA GSUM NI NANG PHRAD DAM,
,GAL TE ZHAN PA NANG PHRAD NA, ,DE LA NANG GI CHA SHAS KYIS, ,DE
YANG DRAG ZHAN GNYIS SU DBYE, ,MA NING GSUM DU GANG GTOGS PA,
,DRAG DANG PHRAD NA DRAG PAR 'GYUR, ,ZHAN DANG PHRAD NA ZHAN PAR
'GYUR, ,GNYIS KA DAG DANG PHRAD

GYUR NA, ,DE NI GNYIS KA CAN DU 'GYUR, ,GNYIS KA DAG DANG MA
PHRAD NA, ,GANG DU YANG NI MI 'GYUR RO, ,DES NA 'GYUR DANG MTSAN
GNYIS DANG, ,MTSAN MED MA NING GSUM DU 'DOD, ,DE NI SGRA YI 'JUG
TSUL LO, ,DON GYI RNAM PA GNYIS YIN TE, ,SNGA MA GANG LTAR GYUR
PA DANG, ,PHYI MA

GANG LTAR GYUR PA'O, ,SNGA MA SNGON 'JUG SNGAR BZHIN SBYAR, ,PHYI
MA DAG GI 'DREN TSUL NI, ,PHO YIS PHO YI MING MTHA' DRANG, ,MO
YIS MO YI MING MTHA' DRANG, ,MA NING GIS NI MA NING NGO, ,MING
MTHA' DE DAG NYID KYIS NI, ,DE NYID RANG GI SGRA MTHUN PA'I,
,CHOS DNGOS LAS DANG BYED PA DANG, ,

@162B SBYIN DANG 'BYUNG KHUNGS 'BREL BA DANG, ,GNAS DANG BOD PA'I
SGRA YANG DRANG, ,GZHAN YANG SLAR BSDU LHAG BCAS DANG, ,'BYED
SDUD BSNAN DANG BDAG PO DANG, ,DGAG SGRUB RGYAN DANG DUS LA 'JUG
,DE DAG SNGA SHUGS 'DREN PAS 'BYUNG, ,DE DAG NANG GSES GANG 'JUG
PA, ,MTHA' SBYAR 'OG

MA'I MING DON LAS, ,SPYIR 'JUG YOD DAM BYED PA YOD, ,DE BZHIN
CHED BYED RTEN BYED DANG, ,LAS BYA BLANG BYA BSGRUB PAR BYA,
,SNGON DU 'OS PA GNAS PA'AM, ,GZHAN YANG TSIG DON 'OG MA LAS,
,BSDU RGYU YOD DAM MED PA DANG, ,GONG MA LAS KYANG DE BZHIN TE,
,RNAM GRANGS

DAG NI BKOD PA LAS, ,BSKYAR BA YOD DAM MED PA DANG, ,PHO SGRA
DANG NI MO SGRA DAG ,MING GI MTHA' LA YOD MED DANG, ,RGYAN DU
GYUR PA RNAMS LA YANG, ,DON LA SNYEGS PA YOD MED DANG, ,BSTAN BYA
LHAG MA YOD MED DANG, ,TSIG DON RDZOGS DANG MA RDZOGS KYIS, ,DE
DAG NANG GSES RNAM

BAR DBYE, ,CI PHYIR 'JUG PAR BYED CE NA, ,YI GE'I KHONG NAS MING
DBYUNG STE, ,MING GI KHONG NAS TSIG PHYUNG NAS, ,TSIG GIS DON
RNAMS STON BYED PA'O, ,MO YI YI GE MED PA NA, ,PHO YIG BRJOD PA
MED PAR 'GYUR, ,PHO YIG DE DAG RNAMS LA YANG, ,'JUG PAR BCAS PA
MED NA NI, ,MING DANG

TSIG KYANG GSAL MI NUS, ,MING TSIG GSAL BA MED NA NI, ,DON RNAMS
BRJOD PAR MI 'GYUR RO, ,DE LTAR GYUR NA 'JIG RTEN NA, ,DON MTSAN
BRJOD PA KUN KYANG MED, ,RIG BYED SMRA BA'ANG YOD MI 'GYUR, ,NYAN
THOS RANG RGYAL SANGS RGYAS KYI, ,BSLAB PA RNAMS KYANG MED PAR
'GYUR, ,JI LTAR

'JIG RTEN SEMS CAN DAG ,PHUNG PO KHAMS DANG SKYE MCHED DANG,
,GRUB MTHA' GZHAN YANG YOD MOD NA'ANG, ,RANG NYID KYIS NI MI SHES
BZHIN, ,DE BZHIN YI GE'I 'JUG TSUL RNAMS, ,SMRA BA RNAMS LA GNAS
GYUR KYANG, ,RANG TSUL DE NYID MI SHES PAS, ,DON LA SBYOR BA GA
LA SHES, ,DE PHYIR

SMRA BA'I SKYES MCHOG GIS, ,RJES SMRAS 'DI KUN RTOGS GYUR CIG
,LUNG DU STON PA RTAGS KYI 'JUG PA ZHES BYA BA SLOB DPON AA NUS
MDZAD PA'O,, ,,BY'A KA RA nA'I RTZA BA BRGYAD PA LAS, KUN TU
BZANG PO'I BY'A KA RA nA GNYIS PA'I SKABS TE DRUG PA'O,, ,,