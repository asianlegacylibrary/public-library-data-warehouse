@67A *, ,'PHAGS PA CHOS BZHI PA'I RNAM PAR BSHAD PA'I RGYA CHER
'GREL PA, 'JAM DPAL GZHON NUR GYUR PA LA PHYAG 'TSAL LO, ,CHOS
BZHI PO YI MDO SDE NI, ,MKHAS PA DAG GIS BSHAD KYIS KYANG, ,SHES
RAB CHUNG DU DGA' BYA'I PHYIR, ,BDAG GIS KYANG NI YANG DAG

BSHAD; ,'DI SKAD BDAG GIS THOS PA DUS GCIG NA, BCOM LDAN 'DAS
RGYAL BU RGYAL BYED KYI TSAL, MGON MED ZAS SBYIN GYI KUN DGA' RA
BA NA, DGE SLONG STONG NYIS BRGYA LNGA BCU'I DGE SLONG GI DGE
'DUN CHEN PO DANG, BYANG CHUB SEMS DPA' RAB TU MANG PO DAG DANG
THABS CIG TU BZHUGS TE

ZHES BYA BA NI GLENG GZHI'O, ,CI'I PHYIR RGYAL BU RGYAL BYED KYI
TSAL NA BZHUGS SHE NA, CHOS 'DI KHYIM GYI GNAS NAS MNGON PAR
'BYUNG BA RNAMS KYI YIN PAR BSTAN PA'I PHYIR RO, ,DE BAS NA DGE
SLONG RNAMS LA BKA' STZAL TE, RAB TU BYUNG BA RNAMS KYIS CHOS 'DI
BSGRUB NUS SO ZHES BSTAN PA'I PHYIR

GSUNGS SO, ,DGE SLONG GI DGE 'DUN CHEN PO 'DI GRANGS KYI PHAL CHE
BA NYID LA BSTAN PA STE, DE NI DGE SLONG STONG NYIS BRGYA LNGA
BCU ZHES GSUNGS PA'O, ,DE NAS BCOM LDAN 'DAS KYIS DGE SLONG RNAMS
LA BKA' STZAL BA, DGE SLONG DAG CES BYA BA DANG, BCOM LDAN 'DAS
ZHES BYA BA NI,

DGE SLONG DAG BCOM LDAN 'DAS KYI LTAR NYAN PA DANG, BCOM LDAN
'DAS KYIS DE DAG LA 'DI SKAD CES BKA' STZAL TO, ,BYANG CHUB SEMS
DPA' SEMS DPA' CHEN POS CHOS BZHI PO 'DI DAG ,JI SRID 'TSO'I BAR
DU SROG GI PHYIR YANG YONGS SU GTANG BAR MI BYA'O ZHES BYA BA'I

MDO 'DI CI'I PHYIR BRTZAMS SHE NA ZHES BYA BA NI CI DGOS ZHES BYA
BA'I THA TSIG GO, ,DGOS PA NI THEG PA CHEN PO LA YANG DAG PAR
ZHUGS PA BLA NA MED PA'I BYANG CHUB THOB PAR BYA BA'I THABS LA
MGO RMONGS PA RNAMS LA YANG DAG PAR BSTAN PAR BYA BA'I PHYIR
DANG, BAG MED PA RNAMS YANG DAG PAR 'DZIN DU

GZHUG PA'I PHYIR DANG, KUN TU ZHUM PA RNAMS YANG DAG PAR ZHUGS
PAR GZENGS BSTOD PA'I PHYIR DANG, YANG DAG PAR ZHUGS PA RNAMS
YANG DAG PAR RAB TU DGA' BAR BYA BA'I PHYIR RO ZHES SMOS SO, ,DES
NI DGOS PA BZHI BSTAN PA YIN TE, 'DI LTA STE, YANG DAG PAR BSTAN
PA DANG, YANG

@67B DAG PAR 'DZIN DU GZHUG PA DANG, YANG DAG PAR GZENGS BSTOD PA
DANG, YANG DAG PAR RAB TU DGA' BAR BYA BA'O, ,GANG DAG LA YANG
DAG PAR BSTAN PA'I PHYIR SNYAM PA LA, BLA NA MED PA'I BYANG CHUB
THOB PAR BYA BA'I THABS LA MGO RMONGS PA LA ZHES BYA BA SMOS SO,
,BLA NA MED PA'I BYANG CHUB NI

SANGS RGYAS KYI BYANG CHUB STE, DE THOB PAR BYA BA'I THABS LA
GANG DAG MGO RMONGS PA DE DAG LA YANG DAG PAR BSTAN PA'I PHYIR
RO, ,GANG DAG THOB PAR BYA BA'I THABS MTHONG YANG BAG MED DE MI
BSGRUBS PAS BAG MED PA DE DAG YANG DAG PAR 'DZIN DU GZHUG PA'I
PHYIR ZHES BYA BA NI SLONG DU GZHUG PA'I

PHYIR ZHES BYA BA'I THA TSIG GO, ,GANG DAG YANG DAG PAR ZHUGS
KYANG LE LO CHE BA'I PHYIR ZHAN BZHIN DU 'JUG PA DE DAG NI KUN TU
ZHUM PA ZHES BYA STE, KUN TU ZHUM PA DE DAG KYANG YANG DAG PAR
GZENGS BSTOD PA'I PHYIR ZHES BYA BA NI BRTZON 'GRUS CHER ZHES BYA
BA'I THA TSIG GO, ,GANG DAG BRTZON 'GRUS

BRTZAMS TE CHOS 'DI DAG LA GNAS PA DE DAG NI YANG DAG PAR ZHUGS
PA RNAMS ZHES BYA STE, YANG DAG PAR ZHUGS PA DE DAG YANG DAG PAR
RAB TU DGA' BAR BYA BA'I PHYIR ZHES BYA BA NI, DGA' BA'I BYE BRAG
SKYED PA'I PHYIR ZHES BYA BA'I THA TSIG GO, ,DGOS PA 'DI DAG NI
MDO SDE THAMS CAD LA YANG CI

RIGS PAR 'GYUR RO, ,CI'I PHYIR BZHI ZHES GRANGS MDZAD SNYAM PA
LA, BZHI ZHES GRANGS SMOS PA NI RGYA CHE BAR DOGS NAS DE DAG NYAN
MI 'DOD PA YONGS SU SPANG BA'I PHYIR RO ZHES BYA BA SMOS PA NI
BLO ZHAN PA GANG DAG RGYA CHE BA LA MGO RMONGS PAR GYUR PA DE DAG
LA GRANGS SMOS PA MED NA RGYA CHE BAR DOGS PA SKYE'O, ,

DOGS PA DES DE DAG CHOS DE LA NYAN MI 'DOD PA SKYE BAR 'GYUR TE,
DE BAS NA DE SPANG BA'I PHYIR GRANGS SMOS PA MDZAD DO, ,RGYU
GNYIS PA STE, GRANGS SMOS NA BDE BLAG TU DRAN PA'I PHYIR RO ZHES
BYA BA SMOS PA NI CHOS GANG DAG GRANGS SMOS PA DE DAG BDE BLAG TU
ZIN PAR 'GYUR GYI GZHAN DU NA SEMS RNAM PAR

'KHRUGS PAR 'GYUR BAS RNAM GRANGS SMOS SO, ,RGYU GSUM PA STE, 'OG
NAS 'BYUNG BA'I BZOD PA DANG, NGES PA GNYIS DGOS PA GCIG PAS THA
MI DAD PA'I PHYIR RO ZHES SMOS PA NI GAL TE BZHI ZHES GRANGS MA
SMOS NA BZOD PA DANG, NGES PA GNYIS MI RTOGS PAR 'GYUR RO, ,CI'I
PHYIR DE GNYIS

@68A *, ,THA MI DAD CE NA, DGOS PA GCIG PAS ZHES SMOS TE, DGOS PA
GCIG PA'I PHYIR DE GNYIS THA MI DAD PAR 'DOD DO, ,DE THOB PAR MI
'GYUR BAR BYA BA'I PHYIR GRANGS SMOS PAR MDZAD DO, ,THEG PA CHEN
PO LA YANG DAG PAR ZHUGS PA RNAMS KYI RNAM GRANGS MANG YANG ZHES
BYA BA NI

GANG DAG THEG PA CHEN PO LA YANG DAG PAR ZHUGS PA STE, BLA NA MED
PA YANG DAG PAR RDZOGS PA'I BYANG CHUB TU SEMS BSKYED NAS PHA ROL
TU PHYIN PA DRUG LA ZHUGS PA DE DAG LA MING MANG YANG ZHES BYA BA
STE, DPER NA, BYANG CHUB SEMS DPA' SEMS DPA' CHE, ,BLO DANG LDAN
PA GSAL BA'I MCHOG,

RGYAL SRAS RGYAL BA NYID DANG NI, ,RGYAL GZHI RGYAL BA'I MYU GU
DANG, ,RTZAL DANG LDAN PA NGO MTSAR BA, ,DE DPON GRAGS PA CHEN PO
DANG, ,THUGS RJE LDAN DANG BSOD NAMS CHE, ,DBANG PHYUG DE BZHIN
CHOS CAN NO, ,ZHES BSHAD PA LTA BU'O, ,DE LTAR RNAM GRANGS MANG
NA CI'I PHYIR BYANG CHUB

SEMS DPA' SEMS DPA' CHEN PO ZHES MING GNYIS SMOS SHE NA, DE'I
PHYIR RGYU GSUM GYIS ZHES BYA BA SMOS TE, GSUM GANG ZHE NA, MOS
PA DANG, SBYOR BA DANG, KHONG DU CHUD PAS SO, ,MOS PAS JI LTA BU
ZHE NA, SHES BYA ZAB MO LA MOS PA'I PHYIR BYANG CHUB SEMS DPA'
ZHES BYA BA DE LA ZAB

MO NI GANG ZAG DANG CHOS LA BDAG MED PA NYID DO, ,DE RTOGS PA NI
BYANG CHUB SEMS DPA' STE DE LA MOS PA'O, ,SEMS DPA' NI DE LA SEMS
PAS BYANG CHUB SEMS DPA'O, ,MTHU CHEN PO LA MOS PA'I PHYIR SEMS
DPA' CHEN PO ZHES BYA BA DE LA MTHU CHEN PO NI GANG SU'I LUNGm BU
RE RE NAS KYANG SANGS RGYAS

KYI ZHING DU MA 'JIG PA DANG 'CHAGS PA'I BSKAL BA LA SOGS PA SMOS
TE, DE'I PHYIR DE LA MOS PAS NA SEMS CAN DE CHE BAS SEMS DPA'
CHEN PO'O, ,SBYOR BAS JI LTA BU ZHE NA, BDAG KYANG BLA NA MED PA
YANG DAG PAR RDZOGS PA'I BYANG CHUB KYI PHYIR RAB TU BRTZON PA'I
PHYIR BYANG CHUB SEMS DPA' ZHES BYA

STE; BYANG CHUB LA RAB TU BRTZON PA'I SEMS CAN NI BYANG CHUB SEMS
DPA'O, ,SEMS CAN THAMS CAD SDUG BSNGAL LAS YONGS SU BSKYAB PA'I
PHYIR ZHES BYA BA NI RAB TU BRTZON PA'I BYANG CHUB SEMS DPA' CHEN
PO ZHES SBYAR BAR BYA STE, SEMS CAN GYI TSOGS CHEN PO MYA NGAN
LAS ZLO PA'I PHYIR RAB TU BRTZON PA'I

@68B SEMS CAN NI NGES PA'I TSIG GI TSUL GYIS SEMS DPA' CHEN PO
ZHES BYA'O, ,KHONG DU CHUD PA JI LTA BU ZHE NA, STOBS GNYIS KYIS
BYANG CHUB RTOGS PAR 'GYUR BA'I PHYIR TE ZHES BYA BA NI GANG GI
PHYIR THEG PA CHEN PO LA YANG DAG PAR ZHUGS PA CHOS GNYIS DANG
LDAN NA BYANG CHUB RTOGS PAR 'GYUR TE, DE BAS NA

GNYIS DANG LDAN NA BYANG CHUB SEMS DPA' SEMS DPA' CHEN PO ZHES
BYA'O, ,GNYIS GANG ZHE NA, BLO'I STOBS DANG, BRTZON 'GRUS KYI
STOBS TE ZHES BYA BA SMOS TE, BLO NYID DANG, BRTZON 'GRUS NYID
STOBS ZHES TSIG RNAM PAR SBYOR RO, ,BLO DE DANG LDAN PA'I SEMS
CAN NI MI MTHUN PA'I PHYOGS

KYI ZIL GYIS MI NON PAS BYANG CHUB SEMS DPA'O, ,BRTZON 'GRUS NI
CHE BAR 'GYUR BA'I RGYU YIN PAS DE DANG LDAN PA'I SEMS CAN NI
BYANG CHUB SEMS DPA' CHEN PO ZHES BYA'O, ,STOBS GNYIS KYIS BYANG
CHUB RTOGS PAR JI LTAR SHES SHE NA, MI SHES PA DANG, BRTZON 'GRUS
CHUNG DUS NI BYANG CHUB RTOGS

PAR MI NUS SO ZHES BSHAD PA STE, DE BAS NA DE LTAR RGYU GSUM GYIS
MING GNYIS SMOS PA MDZAD DO, ,DE NI 'DI SKAD DU THEG PA CHEN PO
LA YANG DAG PAR ZHUGS PA RNAMS KYI RNAM GRANGS MANG DU ZIN KYANG
'DIR JI SKAD SMOS PA'I MOS PA DANG, SBYOR BA DANG, RTOGS PA DANG
LDAN PA LA BYANG CHUB SEMS DPA'

ZHES BYA STE, DE GNYIS STON PA'I PHYIR SMOS SO ZHES BSTAN PAR
'GYUR RO, ,JI SRID 'TSO'I BAR DU YONGS SU GTANG BAR MI BYA'O ZHES
BYA BAS NI CHOS DE RNAMS LA RGYUN DU BYA BA NYID STON TO ZHES BYA
BAS NI CHOS DE DAG LA RTAG TU BSTEN NA JI SKAD BSHAD PA BZHIN DU
THOB PAR BSTAN PA'O, ,YON TAN DE YANG 'OG

NAS TSIGS SU BCAD DE, MKHAS 'DIR CHOS 'DI DAG LA RTAG GNAS NA,
,BDUD RNAMS BCOM STE BYANG CHUB 'TSANG RGYA'O, ,ZHES GSUNGS PA'O,
,SROG GI PHYIR YANG ZHES BYA BAS NI GUS PAR BYA BA NYID DE, GUS
PAR BYA BA NI CHOS BZHI PO 'DI DAG LA BYA BAR BSTAN PAR SBYAR TE,
BSTI STANG DU BYA ZHING GUS

PA DANG BCAS PAS BSTAN NA YON TAN RNAMS THOB PAR BSTAN TO, ,CI'I
PHYIR CHOS BZHI ZHES BYA ZHE NA ZHES BYA BA NI BZHI PO 'DI NYID
DE ZHES BYA BA'I THA TSIG STE, MI NYUNG MI MANG ZHES BYA BAR
SBYOR RO, ,LAN DU BYANG CHUB KYI TSOGS KYI BAR CHAD BYED PA'I
CHOS BZHI STE ZHES BYA BA SMOS TE, GANG GI PHYIR BYANG

@69A *, ,CHUB SEMS DPA'I TSOGS LA BAR CHAD BYED PA BZHI KHO NA
STE, MI NYUNG MI MANG LA DE DAG GI GNYEN POR BSHAD PAS BZHI NYID
DU 'GYUR TE, NYUNG BA YANG MA YIN MANG BA YANG MA YIN NO, ,BAR
CHAD BYED PA DE DAG GANG YIN SNYAM PA LA DON DU MI GNYER BA NYID
DANG, THABS

MI SHES PA NYID DANG, SEMS CAN LA MI PHYOGS PA NYID DANG, YUL LA
MNGON DU PHYOGS PA NYID DO ZHES BYA BA SMOS TE, DE LA RE ZHIG DON
DU MI GNYER BA NYID KYI GNYEN POR NI 'DI LTA STE, DGE SLONG DAG
BYANG CHUB SEMS DPA' SEMS DPA' CHEN POS JI SRID 'TSO'I BAR DU
BYANG CHUB KYI SEMS

SROG GI PHYIR YANG YONGS SU GTANG BAR MI BYA ZHES GSUNGS PA STE,
BYANG CHUB KYI SEMS NI DON DU GNYER BA'I NGO BO YIN PAS MI 'DOD
PA NYID BZLOG PAR 'GYUR RO, ,THABS MI SHES PA NYID KYI GNYEN POR
NI 'DI LTAR DGE BA'I BSHES GNYEN YONGS SU GTANG BAR MI BYA ZHES
GSUNGS PA STE, DE LA

BRTEN NAS THABS SHES PA NYID THOB PAR 'GYUR BA'I PHYIR RO, ,DE LA
BYANG CHUB SEMS DPA'I DGE BA'I BSHES GNYEN NI BYANG CHUB SEMS
DPA' RNAMS DANG SANGS RGYAS RNAMS TE, DPER NA BYANG CHUB SEMS
DPA'I CHOS SMRA BA'I DGE BA'I BSHES GNYEN NI SANGS RGYAS BCOM
LDAN 'DAS RNAMS BYANG CHUB

SEMS DPA'I DGE BA'I BSHES GNYEN ZHES GSUNGS PA LTA BU'O, ,SEMS
CAN LA MI PHYOGS PA NYID KYI GNYEN POR 'DI LTAR BZOD PA DANG, DES
PA YONGS SU GTANG BAR MI BYA ZHES GSUNGS PA STE, DE LA BZOD PA NI
PHA ROL GYI GNOD PA BYAS PA LA BZOD PA'O, ,DES PA NI PHA ROL LA
GNOD PA

MI BYED PA STE, BDAG GI SEMS RNAM PAR DAG PA DANG, GZHAN GYI SEMS
RJES SU SRUNG BA DANG, GO RIMS BZHIN NO, ,DE LTAR SDUG BSNGAL
DANG GNOD PA 'DOD PA'I GNYEN POS SEMS CAN LA MI PHYOGS PA NYID
KYI GNYEN POR GYUR BA YIN NO, ,YUL MNGON DU PHYOGS PA'I GNYEN POR
NI 'DI LTAR

DGON PA LA GNAS PA YONGS SU GTANG BAR MI BYA ZHES GSUNGS PA STE,
DE NA BUD MED KYI GZUGS LA SOGS PA CHAGS PAR 'GYUR BA RNAMS MED
PA'I PHYIR RO, ,'DRE BA MED PAS MNGON DU PHYOGS PA'I GNYEN POR
'GYUR BA YIN NO, ,YANG BZHI STE ZHES BYA BA NI BYANG CHUB SEMS
DPA'I TSOGS KYI BAR

@69B CHAD BYED PA'I CHOS BZHI ZHES BYA BAR BSNYEGS SO, ,BZHI GANG
ZHE NA, 'DI LTA STE, MI RTZOM PA DANG, LOG PAR RTZOM PA DANG,
RTZOM PA GTONG BA DANG, RTZOM PA LA RNAM PAR G-YENG BA'O, ,DE LA
MI RTZOM PA'I GNYEN POR NI 'DI LTAR BYANG CHUB KYI SEMS YONGS SU
GTANG BAR MI BYA ZHES

GSUNGS PA STE, BYANG CHUB KYI SEMS NI BYANG CHUB LA RTZOL BAR
'GYUR BA'I PHYIR MI RTZOM PA'I GNYEN PO NYID YIN PAR RIG PAR
BYA'O, ,LOG PAR RTZOM PA'I GNYEN POR NI 'DI LTAR DGE BA'I BSHES
GNYEN YONGS SU GTANG BAR MI BYA ZHES GSUNGS PA STE, DGE BA'I
BSHES GNYEN NI YANG DAG

PA'I RTZOM PA'I RGYUR GYUR BA'I PHYIR TE 'DI LTAR BYANG CHUB SEMS
DPA'I DGE BA'I BSHES GNYEN RNAMS NI NYAN THOS DANG RANG SANGS
RGYAS KYI LAM DANG 'KHOR BA'I GNYEN PO'I CHOS STON PA'O, ,DE BAS
NA DGE BA'I BSHES GNYEN RNAMS YIN GYI DE LTA MA YIN NA NI MDZA'
BSHES NGAN PA RNAMS SU 'GYUR

TE; DPER NA BZHI PO 'DI DAG NI BYANG CHUB SEMS DPA'I MDZA' BSHES
NGAN PA GROGS NGAN PA STE, NYAN THOS KYI THEG PA CAN BDAG LA PHAN
PA'I PHYIR ZHUGS PA DANG, RANG SANGS RGYAS KYI THEG PA CAN DON
NYUNG ZHING BYA BA NYUNG BA DANG, 'JIG RTEN RGYANG PAN PA GSANG
TSIG GI SPOBS PA SNA TSOGS

CAN ZHES RGYA CHER GSUNGS PA LTA BU'O, ,RTZOM PA GTONG BA ZHES
BYA BA NI BYANG CHUB KYI SEMS YONGS SU GTONG BA STE, DE'I GNYEN
POR BZOD PA DANG, NGES PA YONGS SU GTANG BAR MI BYA ZHES GSUNGS
PA STE, BZOD PA DANG DES PA MED NA GRANG BA LA SOGS PA LAS BYUNG
BA DANG, GZHAN GYI GNOD

PA LAS BYUNG BA'I SDUG BSNGAL GYI BYE BRAG GIS GZIR BAR 'GYUR NA
BYANG CHUB KYI SEMS YONGS SU GTONG BAR 'GYUR BAS RTZOM PA GTONG
BA'I GNYEN PO NI BZOD PA DANG NGES PA'O, ,RTZOM PA LA RNAM PAR
G-YENG BA'I GNYEN POR DGON PA LA GNAS PA YONGS SU GTANG BAR MI
BYA ZHES GSUNGS PA STE, BYANG

CHUB KYI SEMS YOD DU ZIN KYANG LUS KYI SEMS RNAM PAR G-YENGS NA
BYANG CHUB RTOGS PAR MI NUS KYI, YUL YONGS SU BTANG BAS DGON PA
LA DGA' BAR GYUR NA RTOGS PAR 'GYUR TE, DPER NA DGON PAR MNGON
PAR DGYES PA'I RGYAL BAS BYANG CHUB BRNYES ZHES JI SKAD GSUNGS PA
LTA BU'O, ,YANG

@70A *, ,BYANG CHUB KYI TSOGS DANG MTHUN PA'I CHOS BZHI STE, DE
DAG GI GZHI'I PHYIR BZHI YIN PAS MI NYUNG MI MANG NGO ZHES SBYAR
RO, ,BYANG CHUB KYI TSOGS DANG MTHUN PA'I CHOS BZHI PO DAG GANG
ZHE NA, GDAMS NGAG DANG RJES SU BSTAN PA 'DOD PA NYID DANG, DE
'THOB PA

DANG; DE'I SNOD NYID DANG, DE SGRUB PA'O, ,BZHI PO DE DAG NI
BYANG CHUB KYI TSOGS PHA ROL TU PHYIN PA ZHES BYA BA'I RJES SU
MTHUN PA DE SGRUB PAR BYED PA'O ZHES BYA BA'I THA TSIG GO, ,DE LA
BYANG CHUB KYI SEMS YONGS SU MI GTONG BA NI GDAMS NGAG DANG RJES
SU BSTAN PA NYID KYI PHYIR YIN TE,

'DI LTAR BYANG CHUB KYI SEMS MA BTANG NA BYANG CHUB SEMS DPA'
RNAMS DGE BA'I BSHES GNYEN LA GDAMS NGAG DANG RJES SU BSTAN PA
NOD PAR 'DOD DE, DPER NA 'PHAGS PA NOR BZANGS LTA BU'O, ,DE 'THOB
PA ZHES BYA BA NI GDAMS NGAG DANG RJES SU BSTAN PA 'THOB PA STE,
DE YANG DGE

BA'I BSHES GNYEN LA BRTEN NAS DE GNYIS 'THOB PA'I PHYIR RO, ,DE'I
SNOD NYID CES BYA BA NI DE GNYIS KYI SNOD NYID DE, GDAMS NGAG
RJES SU BSTAN PA'I SNOD CES BYA BA'I THA TSIG GO, ,DE'I GZHI NI
BZOD PA DANG DES PA'O, ,DE'I SGRUB PA ZHES BYA BA NI GDAMS NGAG
DANG RJES SU BSTAN PA DE GNYIS

SGRUB CES BYA BA'I THA TSIG STE, DE'I GZHI NI DGON PA LA GNAS PA
LA BYA'O, ,DE NI ZHI GNAS DANG LHAG MTHONG DANG TSUL KHRIMS YANG
DAG PAR 'GRUB PA'I RGYU YIN NO, ,GRONG NI 'PHRAL GYI BYA BA MANG
BA'I PHYIR MA YIN NO, ,YANG BYANG CHUB KYI TSOGS DANG MTHUN PA'I
CHOS BZHI STE, DE DAG GI GZHI'I

PHYIR BZHI ZHES BYA BAR SBYAR RO, ,BZHI PO DAG GANG ZHE NA, DON
DU GNYER BA NYID DANG, THABS SHES PA NYID DANG, SGRUB PA STE, DE
LA SGRUB PA NI RNAM PA GNYIS TE, SEMS CAN YONGS SU SMIN PAR BYED
PA DANG, SANGS RGYAS KYI CHOS YONGS SU SMIN PAR BYED PA'O, ,DE LA
DON DU GNYER BA

NYID KYI GZHI NI BYANG CHUB KYI SEMS YONGS SU MI GTONG BA'O,
,NYAN THOS DANG RANG SANGS RGYAS BYANG CHUB KYI SEMS BTANG BA DAG
NI SANGS RGYAS KYI YON TAN DON DU GNYER BAR MI 'GYUR RO, ,THABS
SHES PA NYID CES BYA BA NI SANGS RGYAS NYID THOB PAR BYED PA'I
THABS SHES PA NYID CES BYA BA'I THA TSIG GO, ,

@70B DE'I GZHI NI DGE BA'I BSHES GNYEN TE, DE LAS DE THOS PAR
'GYUR BA'I PHYIR RO, ,SGRUB PA ZHES BYA BA'I SGRUB PA STE BSHAD
DO, ,DE LA SGRUB PA NI RNAM PA GNYIS TE, SEMS CAN YONGS SU SMIN
PAR BYED PA DANG, SANGS RGYAS KYI CHOS YONGS SU SMIN PAR BYED
PA'O ZHES BYA BA LA, SEMS

CAN YONGS SU SMIN PAR BYED PA'I GZHI NI BZOD PA DANG NGES PA'O,
,SANGS RGYAS KYI CHOS YONGS SU SMIN PAR BYED PA'I GZHI NI GZHAN
DGON PA LA GNAS PA STE, SEMS CAN LOG PAR ZHUGS PA DAG LA MI BZOD
PA'I NGANG TSUL CAN DANG, 'DU 'DZI LA DGA' BDAG GIS NI YONGS SU
SMIN PAR

BYED PA GNYIS SGRUB PAR MI NUS SO, ,YANG BYANG CHUB KYI TSOGS KYI
RJES SU MTHUN PA'I CHOS BZHI STE, DE DAG GI GZHI'I PHYIR BZHI
ZHES SBYAR RO, ,BZHI PO DE DAG GANG ZHE NA, 'KHOR BA YONGS SU MI
GTONG BA DANG, DE NA KUN NAS NYON MONGS PA MED PA DANG, SEMS CAN
SDUD PA DANG,

BRTZON 'GRUS SBYANGS PA NYID DO, ,DE LA 'KHOR BA YONGS SU MI
GTONG BA'I GZHI NI BYANG CHUB KYI SEMS YONGS SU MI GTONG BA'O,
,BYANG CHUB KYI SEMS NI SANGS RGYAS NYID DON DU GNYER BA'I NGO BO
YIN PA'I PHYIR TE, DE NI 'KHOR BA JI SRID PA'I SEMS CAN GYI DON
LA ZHUGS PA'I PHYIR RO, ,RNAM

PA GCIG TU NA BYANG CHUB SEMS DPA'I SA DANG PO LA SEMS BSKYED PA
GANG YIN PA DE 'KHOR BA YONGS SU MI GTONG BA'I GZHI STE, DE LA
BRTEN NAS SMON LAM CHEN PO BCU MTHAR THUG PA'I GNAS SKABS KYI
MTHAR THUG PAR BYED DO, ,BCU GANG ZHE NA, 'DI LTA STE, SEMS CAN
GYI KHAMS KYI MTHA'

GANG DU THUG PA DE'I MTHAR THUG PAR GYUR CIG CES RGYA CHE BAR
'BYUNG BA'O, ,DE LTAR GYUR NA 'KHOR BA YONGS SU MI GTONG NGO, ,DE
NA KUN NAS NYON MONGS PA MED PA ZHES BYA BA NI 'KHOR BA NA'O,
,DE'I GZHI DGE BA'I BSHES GNYEN TE, DE LAS KUN NAS NYON MONGS PA
MED PAR BYA BA'I THABS 'THOB PA'I

PHYIR RO, ,SEMS CAN SDUD PA ZHES BYA BA NI BSDU PA'I DNGOS PO
BZHI PO DAG GIS SEMS CAN SDUD CES BYA BA'I THA TSIG GO, ,DE'I
GZHI NI BZOD PA DANG, NGES PA STE, LOG PAR ZHUGS PA LA JI MI
SNYAM PA NI DE DAG SDUD PAR MI BYED DO, ,BRTZON 'GRUS SBYANGS PA
NYID CES BYA BA NI BRTZON 'GRUS YONGS SU

@71A *, ,DAG PA NYID CES BYA BA'I THA TSIG STE, DPER NA GSER BTZO
MA YONGS SU DAG PAR SMIN PA LTA BU STE, DGON PA LA GNAS NA BRTZON
'GRUS YONGS SU DAG PAR 'GYUR BA'I PHYIR DE'I GZHI NI DGON PA NA
GNAS PA'O, ,YANG RGYU BZHI PO DAG GIS BGROD DKA' BA'I LAM

LAS RGAL BAR BYED PA YIN TE, BZHI PO GANG YIN SNYAM PA LA, DE'I
PHYIR 'GRO BAR 'DOD PA NYID DANG ZHES BYA BA LA SOGS PA STE, GANG
'GRO BAR GYUR BA DANG, LAM LA MKHAS PA DANG, SKOM PA DANG BKRES
PAS YI CHAD PA LA JI MI SNYAM PA DANG, LAM YONGS SU MI GTONG BAS

BAG YOD PAR GYUR BA NI DE BGROD DKA' BA'I LAM LAS RGAL BAR BYED
PA'O, DE LTAR NA RGYU BZHI PO DE DAG KHO NAS 'KHOR BA'I LAM LAS
RGAL BAR BYED PA YIN TE, DE DAG GI GZHI'I PHYIR CHOS BZHIR RIG
PAR BYA'O, ,DE LA 'GRO BAR 'DOD PA NYID KYI GZHI NI BYANG CHUB
KYI SEMS TE, DE

NI BYANG CHUB SEMS DPA'I SPYOD PA LA 'GRO BA NYID KYI RGYU YIN
PA'I PHYIR RO, ,LAM SHES PA NYID KYI GZHI NI BYANG CHUB SEMS
DPA'I DGE BA'I BSHES GNYEN TE, DE LA BRTEN NAS BYANG CHUB KYI LAM
SHES PA NYID 'THOB PA'I PHYIR RO, ,YI CHAD PAS JI MI SNYAM PA'I
GZHI NI BZOD PA DANG DES PA'O, ,DE LA

YI CHAD PAS JI MI SNYAM PA 'DI NI SDUG BSNGAL GYI MI BZLOG PA'O,
,BZOD PA DANG DES PA NI ZHE MI SDANG BA'O, ,BAG YOD PA'I GZHI NI
DGON PA NA GNAS PA STE DE LAS DE 'GRUB PA'I PHYIR RO, ,CI'I PHYIR
NYAN THOS DANG RANG SANGS RGYAS KYI BYANG CHUB LA RAB TU BRTZON
PA LA BYANG CHUB SEMS DPA' ZHES

MI BYA ZHE NA, LTAG NA MED PA NYID DU MING RNAM PAR GZHAG PA'I
PHYIR TE, SNANG BYED BZHIN NO ZHES BYA BA NI, 'DI SKAD DU NYAN
THOS DANG RANG SANGS RGYAS KYI BYANG CHUB LA RAB TU BRTZON PA'I
SEMS CAN YOD DU ZIN KYANG LTAG NA MED PA MA YIN PA'I PHYIR DE
BYANG CHUB SEMS DPA' NI MA YIN TE, LTAG NA

MED PAR MI SNANG BAR GZHAG PAR MTHONG BA 'DI LTA STE, SNANG BYED
BZHIN NO ZHES BSTAN PAR 'GYUR RO, ,SRIN BU ME KHYER LA SOGS PA
YANG SNANG BAR MI BYED PA MA YIN MOD KYI SNANG BYED DAG CES MI
BYA STE, 'DIR YANG DE BZHIN NO, ,DON MDOR BSDU NA ZHES BYA BA NI
DE LTAR RE ZHIG RGYA CHER BSHAD

@71B PA'O ZHES BSTAN PA'O, ,DON MDOR BSDU NA BCOM LDAN 'DAS KYIS
MDO SDE 'DIR THEG PA CHEN PO LA YANG DAG PAR ZHUGS PA RNAMS KYI
RJES SU MTHUN PA'I LAS DANG, JI LTAR DE'I 'BRAS BU MED PAR MI
'GYUR BA DE YONGS SU BSTAN TO ZHES BYA BA DE LA RJES SU MTHUN
PA'I LAS NI MDO TSIG

GONG MA RNAMS KYIS BSTAN TO, ,LAS DE'I 'BRAS BU MED PAR MI 'GYUR
BA NI MDO'I TSIG THA MAS BSTAN TE, DGON PA LA GNAS NA SEMS RTZE
GCIG TU BYED NUS PAS LAS DE'I 'BRAS BU MED PAR MI 'GYUR RO,
,'PHAGS PA CHOS BZHI PA'I RNAM PAR BSHAD PA RGYA CHER 'GREL BA,

SLOB DPON YE SHES BYIN GYIS MDZAD PA RDZOGS SO,, ,,RGYA GAR GYI
MKHAN PO D'A NA SH'I LA DANG, PRADZNY'A WARMA DANG, ZHU CHEN GYI
LO TZ'A BA BANDE YE SHES SDES BSGYUR CING ZHUS TE GTAN LA PHAB
PA,, *, ,GA YA MGO'I RI'I RNAM PAR BSHAD PA BZHUGS SO, ,

