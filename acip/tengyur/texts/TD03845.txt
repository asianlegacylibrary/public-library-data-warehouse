@282B #, ,RGYA GAR SKAD
DU, HASTA B'A SA N'A MA PA KA RA ni BRA TTI, BOD SKAD DU, CHA
SHAS KYI YAN LAG CES BYA BA'I

@283A *, ,RAB TU BYED PA'I 'GREL PA, 'PHAGS PA 'JAM DPAL YE SHES
SEMS DPA' LA PHYAG 'TSAL LO, ,KHAMS GSUM PA'I THA SNYAD TZAM LA
YANG DAG PA'I DON DU KUN DU RTOGS PA'I PHYIR, DE KHO NA NYID KYI
DON KHONG DU MA CHUD PA'I SEMS CAN RNAMS LA DNGOS PO'I RANG BZHIN
RAB TU DBYE BA'I SGO NAS, PHYIN CI

MA LOG PA'I SHES PA YANG DAG PAR SGRUB PA'I PHYIR 'DI BRTZAMS SO,
,THAG PA LA NI SPRUL SNYAM 'DZIN, THAG PAR MTHONG NA DON MED DO,
,'DI NI YUL HA CANG SKAL PA MA YIN PA 'OD TZAM ZHIG SNANG BA ZHIG
NA, THAG PA'I GZUGS SPYI CHOS CAN ZHIG DMIGS PA LA 'KHRUL NAS,
'DI NI SBRUL KHO NA'O ZHES NGES PAR 'DZIN PA'I NGO

BO SHES PA SKYE STE, KHYAD PAR RANG GI NGO BO KHONG DU MA CHUD
PA'I PHYIR RO, ,DE'I KHYAD PAR NGES PAR 'DZIN PA NA, DON JI LTA
BA MA YIN PAR KUN DU RTOG PAS RAB TU SPROS PA NYID KYI PHYIR,
SHES PA DE YANG 'KHRUL PA'I SHES PA DON MED PA KHO NAR 'GYUR RO,
,DE YI CHA MTHONG DE LA YANG, ,SBRUL BZHIN SHES PA 'KHRUL PA

YIN, ,THAG PA DE LA YANG CHA SHAS SU PHYE NAS BRTAG PA NA, THAG
PA'I RANG GI NGO BO MI DMIGS TE, DE MA DMIGS NA THAG PAR DMIGS PA
YANG SBRUL LO SNYAM PA'I BLO BZHIN DU 'KHRUL PA TZAM 'BA' ZHIG TU
ZAD DO, ,YANG JI LTAR THAG PAR SHES LA 'KHRUL PA DE BZHIN DU, CHA
SHAS DE YANG DUM BU DANG, NYAG MA

LA SOGS PA DE DAG LA LTOS PA NI RANG GI NGO BO NGES PAR MI 'DZIN
TO, ,DE NGES PAR MA ZIN PAS DE LA DMIGS PA'I RNAM PA CAN GYI BLO
BZHIN DU 'KHRUL PA TZAM KHO NA'O, ,BRTAG PA'I DNGOS PO THAMS CAD
LA, ,RANG GI NGO BO BRTAGS PA NA, ,KUN RDZOB TU NI SHES PA YIS,
,SPYOD YUL JI SNYED BRTAGS PA YIN, ,JI

LTAR CHA SHAS LA SOGS PA'I DBYE BAS THA DAD PA'I THAG PA LA SOGS
PA LA BRTAGS PA NA RANG GI NGO BO MI DMIGS TE, THAG PA LA SOGS
PA'I BLO YANG SBRUL LO SNYAM PA'I BLO BZHIN DU 'KHRUL PA YIN PA
DE BZHIN DU, NGOS CHA LA SOGS PA LA LTOS NAS YOD PA RDZA MA DANG
PHOR BU LA SOGS THA SNYAD PA'I SHES PA'I

SPYOD YUL JI SNYED PA THAMS CAD BRTAGS PA YOD PA KHO NA YIN TE,
DE DAG MTHAR RAB TU PHYE BA NA, RE ZHIG BUM PA LA SOGS PA NI THA
SNYAD DU BRTAGS PA KHO NA YIN NO, ,GZHAN DU ZHES BYA BA NI, DON
DAM PA NYID LAS SO, ,CHA MED BRTAG PAR BYA MIN PHYIR, THA MA YANG
NI MED PAR MTSUNGS, GANG YANG BRTAG

@283B PA'I DNGOS PO THAMS CAD KYI THA MA RDUL PHRA RAB KYI RDZAS
CHA MED PA GCIG PU DE YANG, BRTAG PAR BYA BA MA YIN PA'I RANG GI
NGO BOS DMIGS PA MI RUNG BA'I PHYIR, NAM MKHA'I ME TOG GI PHRENG
BA DANG, RI BONG GI RVA LA SOGS PA DANG MTSUNGS PAS, DE YANG
DNGOS PO MED PA NYID DU 'GRUB BO, ,CI STE YANG JI LTAR NA BRTAG
BAR BYA

BA MA YIN PA'I MTSAN NYID GTAN TSIGS DES, RDUL PHRA RAB KYI RDZAS
YOD PA NYID GCIG PA NYID DU MED DO ZHES SHES PAR NUS SHE NA, GANG
GI PHYIR YOD NA NI PHYOGS CHA THA DAD PA'I PHYIR, DPER NA YOD PA
BUM PA DANG, SNAM BU DANG SHING RTA LA SOGS PA'I RDZAS RNAMS NI,
SHAR DANG NUB DANG STENG DANG 'OG LA SOGS PA'I

PHYOGS CHA THA DAD PA'I PHYIR, CHA SHAS THA DAD PA DAG SNANG BA
LTAR GAL TE RDUL PHRA RAB KYI RDZAS KYANG YOD PAR GYUR NA, GDON
MI ZA BAR PHYOGS CHA THA DAD PA'I PHYIR SHAR DANG NUB DANG BYANG
DANG STENG LA SOGS PA'I CHA SHAS KHAS BLANG BAR BYA'O, ,CHA SHAS
THA DAD PA YIN NA NI RDUL PHRA RAB KYI RDZAS GCIG TU MI 'GRUB

BO, ,RDZAS KYA DBYE BA MANG PO SNANG BA'I PHYIR GCIG PA NYID NI
YOD PA MA YIN TE, RDUL PHRA RAB MI DMIGS PAS RDUL PHRA RAB KYI
RDZAS SU SMRA BA 'DI THONG SHIG ,DE PHYIR MKHAS PAS 'KHRUL PA
TZAM, ,YANG DAG DON DU MIN PAR BRTAG ,GANG GI PHYIR DE LTAR KHAMS
GSUM LA 'KHRUL PA TZAM YIN PA DE'I

PHYIR, MKHAS PA LEGS PA THOB PAR 'DOD PAS 'DI LA YANG DAG PA'I
DON DU BRTAG PAR MI BYA'O, ,GAL TE 'DI SNYAM DU BUM PA LA SOGS PA
PHYI ROL GYI DNGOS PO DE DAG NI, NGO BO NYID MI RTOG PA'I PHYIR
MED PA LAS KUN BRTAGS PAS YIN PA BDEN NO, ,DE DAG LA DMIGS PA'I
RNAM PA CAN GYI

'KHRUL PA TZAM 'DI YOD DE, DPER NA SGYU MA DANG DRI ZA'I GRONG
KHYER LA SOGS PA MED KYANG, DE DAG LA DMIGS PA'I RNAM PA CAN GYI
SHES PA LTA BU'O ZHES BYA BAR 'DOD DO ZHES, 'KHRUL NA DE YANG MA
DAG PHYIR, ,JI LTAR SNANG BA DE LTAR MED, ,DON YOD MA YIN SNANG
BA NI, ,JI LTAR DE YI BDAG

NYID 'GYUR, ,'KHRUL PA DE YANG RDZAS KYI RANG GI NGO BOS SHIS PA
YIN NA, RDZAS DE NI NGO BO NYID DE LTA BUR YOD PA MA YIN TE, DON
DE MED NA YANG RANG GI NGO BOS NI NUS PA MED PAS MA DAG PAR 'GYUR
RO, ,MA DAG PA'I PHYIR 'KHRUL PA'I NGO BO NYID DE LTA BUR YOD DO
ZHES BYA BAR JI LTA BUR SHES, JI

@284A *, ,LTAR 'JIG RTEN NA YANG SA BON LA SOGS PA SKYED PAR BYED
PA MED NA, SKYED PAR BYED PA MYU GU LA SOGS PA YOD DO ZHES BYA
BA'I CHOS DE LTA BU YANG MA MTHONG NGO, ,DE NYID KYI PHYIR SGYU
MA LTA BU 'DOD PA YANG MA GRUB PAR NGES PA BSHAD PA YIN NO, ,GANG
ZHIG ZHIB MO'I BLO YIS NI, ,THAMS CAD BRTAGS PA KHO NAR

SHES, ,BLO LDAN DE YIS CHAGS LA SOGS, ,BDE BAR SBRUL GYIS SKRAG
BZHIN SPONG, ,JI SKAD BSHAD PA'I RNAM PAR BRTAGS PA TZAM DU YOD
PA'I KHAMS GSUM 'DI LA GANG ZHIG BUM PA LA SOGS PA RAGS PA'I BLO
GSAL TE, ZHIB MO'I BLOS RDZAS MED PA THA SNYAD TZAM YIN PAR NGES
PAR 'DZIN PA DE NI, JI LTAR THAG PA LA SBRUL LO SNYAM PA'I

SHES PAS KUN NAS BSLANG BA'I 'JIGS PA DE'I KHYAD PAR RNAM PAR
DPYAD NAS THAG PAR NGES PA NA, DE'I SBRUL GYIS SKRAG PA MED PA DE
BZHIN DU, 'DOD CHAGS LA SOGS PA DE SKYED PAR BYED PA'I DNGOS PO
DAG LA YONGS SU BRTAGS PA DES KYANG, 'DOD CHAGS LA SOGS PA NYON
MONGS PA'I DRA BA RNAMS BDE BAR DKA' BA

MED PAR RING POR MI THOGS PA KHO NAR SPONG BAR 'GYUR RO, ,'JIG
RTEN PA YI DON RTOGS PAS, ,'JIG RTEN BZHIN DU BSGRUB PAR BYA,
,KUN NAS NYON MONGS SPONG 'DOD PAS, ,DAM PA'I DON GYIS BTZAL BAR
BYAS, ,JI LTAR 'JIG RTEN PA DAG BUM PA LA SOGS PA'I DON LA DNGOS
POR RTOG PAS, 'DI BUM PA'O, ,SNAM BU'O, ,SHING

RTA'O ZHES THA SNYAD 'DOGS PA DE BZHIN DU SNGON GYI BSGRUB PAS
THA SNYAD DU BYA'O, ,DE'I 'OG TU 'DOD CHAGS LA SOGS PA NYON MONGS
PA SPONG BAR 'DOD PA RNAMS KYIS, JI SKAD BSHAD PA'I DON DAM PA'I
MTSAN NYID KYIS DNGOS PO RNAMS YONGS SU BTZAL BAR BYA STE, DE
LTAR DNGOS PO RNAMS YONGS SU TSOL BA NAS, DE'I 'DOD

CHAGS LA SOGS PA, NYON MONGS PA'I DRA BA PHYIS MI SKYE BAR 'GYUR
RO, ,DE LTAR RANG BZHIN YONGS SHES PA'I, ,RNAL 'BYOR PAS NI GZUGS
SOGS LA, ,NYE BAR SPYOD PAS THUB PA YI, ,BRTUL ZHUGS KYIS 'BRAS
MYUR DU 'GRUB, ,JI SKAD DU BSHAD PA'I RIGS PAS, DE KHO NA NYID
KYI RANG BZHIN YONGS SU RTOGS PA'I RNAL 'BYOR PA 'DOD PA'I

YON TAN RNAMS LA MNGON DU SPYOD PA'I RDO RJE 'DZIN GYI BRTUL
ZHUGS KYI ZUNG DU 'JUG PA'I SKU 'GRUB PA YIN NO, ,CHA SHAS KYI
YAN LAG CES BYA BA'I RAB TU BYED PA'I 'GREL PA SLOB DPON 'PHAGS
PA LHAS MDZAD PA RDZOGS SO,, ,,RGYA GAR GYI MKHAN PO SHRADDHA KA
RA WA RMA DANG, BOD KYI LO TZ'A BA RIN CHEN BZANG POS BSGYUR
BA'O,, ,,