@87B #, ,RGYA GAR SKAD DU, N'A MA SAm G'I TI S'A DHA NAm, BOD SKAD DU,
MTSAN YANG DAG PAR BRJOD PA ZHES BYA BA'I SGRUB THABS, 'JAM DPAL
GZHON NUR GYUR PA LA PHYAG 'TSAL LO, ,RE ZHIG DANG POR SGRUB PA
PO SNGA BAR LANGS TE, GDONG LA SOGS PA DAG PAR BYAS TE, SGOM PA'I

KHANG PAR ZHUGS TE, BDE BA'I STAN LA SKYIL MO KRUNG GIS 'DUG STE,
RANG GI SNYING GAR ZLA BA DANG PADMA LA MU:YIG DMAR SER BSGOM PAR
BYA'O, ,DE NAS DE'I 'OD ZER GYI PHUNG PO LCAGS KYU'I RNAM PAS
'CHAD PAR 'GYUR BA'I BCOM LDAN 'DAS KHA DOG DANG ZHAL DANG PHYAG
DANG GDAN DANG BCAS PA

BKUG STE, MDUN DU BSAM PAR BYA'O, ,DE LA YID LA BYA BA'I ME TOG
DANG BDUG PA LA SOGS PAS YANG DAG PAR MCHOD DE, MDUN DU SDIG PA
BSHAGS PA LA SOGS PA THAMS CAD BYA STE, BYAMS PA LA SOGS PA
TSANGS PA'I GNAS BZHI BSGOM PAR BYAS LA, CHOS THAMS CAD

@88A *, ,STONG PA NYID MNGON DU BYAS TE SNGAGS 'DIS BYIN GYIS
BRLAB PAR BYA'O, ,AOm SH'UN+YA T'A DZNY'A NA BADZRA SVA BH'A BA
A'ATMA KO&HAm, DE NAS NAM MKHA' LA H'Um YIG LAS RDO RJE RTZE
LNGA PA SA BON DANG BCAS PA BSGOM PAR BYA'O, ,DE'I STENG DU AA
YIG LA ZLA BA'I DKYIL 'KHOR, DE'I 'OD ZER

RNAMS KYIS RDO RJE'I RA BA DANG, RDO RJE'I GUR DANG, RDO RJE'I
RANG BZHIN GYIS GZHI GSER GYIS GZHI LA THUG PA BSGOM PAR BYA'O,
,RDO RJE YANG 'OD ZER DU GYUR NAS RDO RJE RA BA'I PHYIR NGOS SU
PHYOGS BCINGS PA LA SOGS PA'I GZUGS SU GNAS PAR BLTA'O, ,DE'I
RJES LA RDO RJE RA BA'I NANG DU HR'I:YIG

LAS PADMA DE'I STENG DU AA YIG LAS ZLA BA'I DKYIL 'KHOR, DE'I
STENG DU MU:YIG DMAR SER SANGS RGYAS DPAG TU MED PA SPRO BA DANG
BSDU BA BYED PAR BSAMS LA, DE YONGS SU GYUR PA LAS RJE BTZUN 'JAM
DPAL DMAR SER PADMA DANG ZLA BA'I STENG DU RDO RJE'I SKYIL MO
KRUNG GIS BZHUGS PA, SHES

RAB KYI PU STI DANG RAL GRI DANG GZHU DANG MDA' 'DZIN PA RIN PO
CHE'I DBU RGYAN CAN, MTSAN SUM CU RTZA GNYIS DANG, DPE BYAD BZANG
PO BRGYANG CUS BRGYAN PA, GZHON PA GZHON NU'I RGYAN GYIS BRGYAN
PAR BDAG NYID BSAM MO, ,SNYING GAR PADMA DANG ZLA BA'I STENG DU
SEMS DPA'I SKYIL MO KRUNG

GIS BZHUGS PA'I RDO RJE SEMS MA DKAR MO G-YON PAS DRIL BU DKUR
BRTEN PA, G-YAS PAS SNYING GAR BSTOD PA'I TSUL GYIS RDO RJE 'DZIN
PA'O, ,DPRAL BAR DE BZHIN DU YANG DAG PAR GNAS PA'I RIN CHEN RDO
RJE SEMS MA SER MO PHYAG GNYIS KYIS SPYI BRO ME TOG GI PHRENG BA
'CHING BA'O, ,

MGRIN PAR PADMA'I RDO RJE MA DMAR SER G-YON 'GYING BA GI TSUL
GYIS PADMA'I RTZA BA 'DZIN PA, G-YAS KYIS DE'I 'DAB MA 'BYED PA
SNGAR BZHIN DU GNAS PAR BLTA BAR BYA'O, ,SPYI BOR LAS KYI RDO RJE
MA LJANG GU RDO RJE RTZE GSUM LAG PA GNYIS KYIS SPYI BOR 'DZIN
PA, DE BZHIN DU YANG DAG PAR BSGOM PAR

BYA'O; ,AOm BADZRA AAm KU SHA DZA:, AOm BADZRA P'A SHA H'Um, AOm
BADZRA SPHO tA BAm, AOm BDZRA A'A BE SHA HO:, ZHES BYA BA 'DI
RNAMS KYI SNGAGS KYIS PADMA DANG ZLA BA'I STENG DU GO RIMS BZHIN
DU YE SHES KYI DKYIL 'KHOR DGUG PA DANG, GZHUG PA DANG, BCING BA
DANG, DBANG DU BYAS TE, RDO RJE KHU TSUR

@88B BA CANGS TE MDZUB MO DANG MTHE'U CHUNG GNYIS LCAGS SGROG TU
BYAS TE, RDO RJE 'KHOR LO'I PHYAG RGYA SPRAD PA GAN RGYAL DU BYAS
PAS RANG GI SNYING GAR BZHAG PAS YON CHAB DANG, ,ZHAL BSIL DANG,
ME TOG DANG SPOS LA SOGS PA RNAMS KYIS YANG DAG PAR MCHOD LA, DE
MA THAG TU RANG GI

LUS LA GZHUG PAR BYA'O, ,DE'I RJES LA DE BZHIN GSHEGS PA THAMS
CAD KYIS DBANG BSKUR BA SNGON DU SONG BAS BDAG NYID KYI SPYI BOR
MI BSKYOD PA BSAMS LA, AOm SARBBA DHARMMA AA BH'A BA SVA BH'A BA
BI SHUDDHA BDZRA AA A'A AAm AA:, PRA KRi TI BA RI SHUDDHA SARBA
DHARMM'A YA DU TA SARBA TA TH'A GA TA DZNY'A NA K'A YA MANYDZU

SHR'I PA RI SHUDDHI T'A MU P'A D'A YE TI AA A'A:, SARBA TA TH'A
GA T'A HRI DA YA, HA RA HA RA, AOm H'Um HR'I: BHA GA B'A NA
DZNY'A NA M'U RTI B'A G'I SHVA RA MA H'A WA TZA SARBA DHARMM'A GA
GA NA AA MA LA SU PA RI SHUDDHA DHARMMA DH'A TU DZNY'A NA GA RBHA
A'A:, ZHES PA'I SNAGS 'DIS DANG PO DANG THA MA DANG DBUS SU BYIN
GYIS BRLAB PA SNGON DU SONG BAS, RJE BTZUN

YANG DAG PAR BRJOD PA RTAG TU THUN MTSAMS SU LAN GSUM MAM DU MA
YANG RUNG, RDO RJE'I SKYIL MO KRUNG BCAS TE MNYAM PAR GZHAG PAS
BKLAG PAR BYA'O, ,'DI JI SRID DU BKLAGS PA DE SRID DU GRUB PA'I
MTSAN MA RNAMS MTHONG NGO, ,DE LTA BAS NA SGRUB THABS NYAMS SU
BLANG BAR BYA'O, ,

MTSAN YANG DAG PAR BRJOD PA'I SGRUB THABS RDZOGS SO,, ,,DAR MA
GRAGS KYIS RANG 'GYUR BYAS, ,DE YIS BSOD NAMS GANG THOB DES,
,CHOS DBYINGS NGAG GI DBANG PHYUG GIS, ,'GRO BA BYIN GYIS BRLAB
PAR SHOG, ,,