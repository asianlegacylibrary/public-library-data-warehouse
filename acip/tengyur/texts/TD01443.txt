@243B #, ,RGYA GAR SKAD DU, BHA GA B'AN SHR'I TZAKRA SAm BA RA
SYA S'A DHA NAm RATNA TZ'U dA MA nI N'A MA, BOD SKAD DU, BCOM
LDAN 'DAS DPAL 'KHOR LO BDE MCHOG GI SGRUB THABS RIN PO CHE GTZUG
GI NOR BU ZHES BYA BA, BCOM LDAN 'DAS DPAL RDO RJE MKHA' 'GRO LA
PHYAG

'TSAL LO, ,YI DAGS GDAN LA GAR GYIS BZHUGS SHING ZHAL BZHI BEE
d'URA PADMA R'A GSER MAR GAD SPYAN GSUM BYI RU BCAG 'DRA'I ZHAL
GCIG PHYAG GNYIS THOD KHRAG CAD TE'U BSNAMS PA'I RDO RJE RNAL
'BYOR MA, ,ZHABS GNYIS MNYAM 'KHRIL ZHAL SBYAR SKU LA RTZA BA'I
PHYAG GNYIS DRIL BU

@244A *, ,RDO RJE LA SOGS 'KHYUD CING THA MA GNYIS KYIS GLANG
CHEN THAL KAR KO RLON MI LPAGS KHRAG GI KLONG 'KHYIL BRGYANGS BA
BSNAMS, ,LHAG MA G-YON PA'I PHYAG RNAMS KYIS NI RIM PA BZHIN DU
MDZES PA'I 'KHAR GSIL THONG PA KHRAG BKANG RDO RJE ZHAGS BA
TSANGS BA CHEN PO'I MGO RNAMS

'OD ZER RAB TU 'BAR PA LEGS PAR BSNAMS, ,DE BZHIN G-YAS RNAMS
'KHOR LO RTZIBS BCU MDUD RTZE GSUM PA LCAGS KYU CANG TE'U BSNAMS
BA RGYAL CHEN SHR'I HE RU KA BDE MCHOG 'KHOR LO BCOM LDAN RLABS
KYIS 'GRO KUN RTAG TU RGYAL GYUR CIG ,DPAL LDAN BLA MA RJE BTZUN
DANG NI DER RJES

BCOM LDAN SGYU MA DANG, ,CHU ZLA SOGS MTSUNGS RDO RJE MKHA' 'GRO
MA LA'ANG GUS PAS PHYAG 'TSAL LO, ,BLA MA CHEN PO SLOB MA MKHAS
PA'I GUS PA DRIN GSOL GDAB PA YIS, ,DE YI SGRUB THABS MYUR DU
DGA' BA RGYAS BYED GSAL BAR BSHAD PAR BYA, ,DE LA DANG PO RNAL
'BYOR PA DAD PA DANG THOS

PA LA SOGS PAS CHOS THAMS CAD SGYU MA LTA BU DANG NAM MKHA' LTA
BUR YONGS SU SHES PA, SNYING RJE DANG LDAN PA, SBYIN PA DANG
BYAMS PA LA SOGS PA GOMS PAR BYAS LA, ,'JIG RTEN GYI CHOS BRGYAD
KYIS MA GOS PA, BLA MA RJE BTZUN YANG DAG PAR MNYES PAR BYA BA
SNGON DU SONG BAS, DPAL BDE

MCHOG GI RGYUD LAS GSUNGS PA'I CHO GA BZHIN DU DKYIL 'KHOR DU
ZHUGS PA RIM PA BZHIN DU DBANG BSKUR ZHING RJES SU GNAS PA DANG
DAM TSIG THOB PA, BLA MA DANG 'DOD PA'I LHA LA THA MI DAD PAR
'DZIN PA'I BLO CAN, SPYOD PA DANG BRTUL ZHUGS DANG LDAN PAS, DUR
KHROD LA SOGS PA YID DANG

RJES SU MTHUN PA'I GNAS SU, SNA TSOGS RDO RJE'I STAN LA LEGS PAR
'DUG PAS BDUD RTZI'I RI LU LA YI GE GSUM BZLAS PAS KHA DAG PA LA
SOGS PA BYAS NAS SEMS CAN THAMS CAD LA PHAN PA DANG BDE BA'I
PHYIR BDAG DPAL RDO RJE HE RU KA NYID DU GYUR PAR BYA'O SNYAM
PA'I BSAM PA BRTAN

PAS; RANG GI SNYING GAR RAm LAS BYUNG BA'I NYI MA'I DKYIL 'KHOR
GYI STENG DU RANG GI LHA'I SA BON 'OD ZER KHA DOG RNAM PA LNGA
KUN NAS RAB TU 'PHRO BA BSAM PAR BYA'O, DE'I 'OD ZER GYI SNANG
BAS RANG GI LUS KYI NAD NAS BA SBU'I RTZE MO'I BAR KHYAB PAR BYAS
PAS BDAG NYID 'DOD PA'I LHA'I NGO BOR

@244B GYUR PAR NGA RGYAL BYA ZHING, DE LAS 'OD ZER GYI TSOGS BA
SPU'I BU GNAS 'PHROS PAS, DPAL BDE MCHOG 'KHOR LO RIGS DRUG GANG
'DOD PA'I DKYIL 'KHOR GYI 'KHOR LO LHA BCU BZHI PA'I BDAG NYID
SPRO BA DANG BSDU BA'I SKU, RIN PO CHE SNA TSOGS PA LAS GRUB PA'I
KHANG PA BRTZEGS MA DANG

BCAS PA DUR KHROD BRGYAD KYIS BSKOR BA, SHAR PHYOGS KYI DUR KHROD
DBANG PO'I MDUN NA BLA MA SENG GE'I KHRI RIN PO CHE SNA TSOGS PAS
SPRAS PA'I STENG NA GSER GYI PADMA KHA BYE BA LA RDO RJE SEMS
DPA' LTAR 'GYING BAG TU RGYAN THAMS CAD KYIS BRGYAN NAS BZHUGS PA
SNANG BAR GYUR PA GSAL BAR BLTAS

LA; DE NAS RANG GI LUS DU MA SNA TSOGS PAR SPRUL LA, BDAG BLA MA
RDO RJE 'CHANG CHEN PO LA PHYAG 'TSAL LO, ,BDAG BCOM LDAN 'DAS
DPAL 'KHOR LO BDE MCHOG GI LHA CHOGS LA PHYAG 'TSAL LO, ,BDAG
SANGS RGYAS DANG BYANG CHUB SEMS DPA' THAMS CAD LA PHYAG 'TSAL
LO, ,SEMS

CAN THAMS CAD RDZOGS PA'I BYANG CHUB THOB PAR BYA BA'I PHYIR LUS
'DI DAG DBUL BAR BGYI'O ZHES BYA'O, ,DE NAS DE DAG LA RANG GI
SNYING GA'I SA BON LAS BYUNG BA'I PI WANG MA LA SOGS PA'I MCHOD
PA'I LHA MO BCU DRUG DANG, MA TANG GI LA SOGS PA BZHI'I TSOGS
KYIS PHYI NANG GSANG BA'I

MCHOD BA RNAMS KYIS YANG DAG PAR MCHOD PAR BYA STE, PI WANG GLING
BU RDZA RDA RDA CHEN MA, ,SNGON MO SER MO DMAR MO LJANG KU RNAMS,
,DANG PO'I PHYAG GNYIS RANG RTAGS PHYAG MTSAN CAN, ,DE DAG MTHA'
GNYIS RDO RJE DRIL BU 'DZIN, ,BZHAD MA SGEG MO GLU MA GAR MA
RNAMS, ,DMAR SKYA

SNGON MO SER MO LJANG GU STE, ,DANG PO'I PHYAG GNYIS RANG RANG
RTAGS MTSAN LDAN, ,G-YON MTHA' THOD PA KHA tV'Am CAD TE'U G-YAS,
,ME TOG BDUG BA SNANG GSAL DRI CHAB MA, ,DKAR MO MTHING DMAR DMAR
SER DKAR MO RNAMS, ,G-YON GNYIS THOD PA KHA tV'Am G-YAS DANG PO,
,RANG MING

RJES MTHUN GNYIS PA CANG TE'U 'DZIN, ,GZUGS MA RO MA REG MA CHOS
MA RNAMS, ,DKAR MO DMAR MO LJANG GU DMAR MO STE, ,G-YON G-YAS
MTHA' 'DI RNAMS NI GONG DANG MTSUNGS, ,G-YAS KYI DANG PO RANG
MING MTHUN RTAGS CAN, ,KUN KYANG ZHAL GCIG PHYAG BZHI MA LA SGEG,

@245A *, ,LANG TSO GZHON PA ROL CING 'GYING BAG CAN, ,RIN CHEN
RGYAN LDAN DAR GYIS RAB TU MDZES, ,DPAG MED RANG SNGAGS BRJOD
CING MGON SOGS RJE, ,AOm A'A: BADZRA B'I nE H'Um, AOm A'A: BADZRA
BAm SE H'Um, AOm A'A: BADZRA MU RA DZE H'Um, AOm A'A: BADZRA MU
KUN DE H'Um, AOm A'A:

BADZRA H'A SYE H'Um, AOm A'A: BADZRA L'A SYE H'Um, AOm A'A:
BADZRA G'I TYE H'Um, AOm A'A: BADZRA NIR TE H'Um, AOm A'A: BADZRA
PUshPE H'Um, AOm A'A: BADZRA DH'U PE H'Um, AOm A'A: BADZRA D'I PE
H'Um, AOm A'A:, BADZRA GANDHE H'Um, AOm A'A: BADZRA A'A DARSHE
H'Um, AOm A'A: BADZRA R'A SYE H'Um, AOm A'A: BADZRA SPARshE H'Um,
AOm A'A: BADZRA

DHARME H'Um ZHES BYA'O, ,MA TANG dOM B'I RA DZA PUKKA SI, ,'OG
NAS 'CHAD BZHIN RANG RANG ZHAL SOGS LDAN, ,RUS PA'I RGYAN CAN
THOD PA BDUD RTZIS BKANG, ,BRJOD PA MED PAR 'DREN PA 'KHOR BCAS
MCHOD, ,RJE BTZUN NYID PHYAG RGYA DANG SNYOMS PAR ZHUGS PAS MCHOG
TU DGA' BA DAM

PA'I BDE BA CHEN POS DGYES PA DE KHO NA NYID KYI MCHOD PA YANG
BYA'O, ,DE NAS DE DAG GI SPYAN SNGAR SDIG PA BSHAD BA LA SOGS PA
'DI LTAR BYA STE, BDAG GIS SDIG PA THAMS CAD BLA MA DANG SANGS
RGYAS DANG BYANG CHUB SEMS DPA' THAMS CAD KYI SPYAN SNGAR SO SOR
BSHAGS SHING SLAN

CHAD KYANG SDOM PAR BGYID LAGS SO, ,SANGS RGYAS DANG BYANG CHUB
SEMS DPA' DANG 'PHAGS PA SO SO'I SKYE BO'I DGE BA THAMS CAD LA
RJES SU YI RANG NGO, ,BDAG GIS DGE BA THAMS CAD BLA NA MED PA
YANG DAG PAR RDZOGS PA'I BYANG CHUB TU BSNGO BAR BGYI'O, ,BDAG
BYANG CHUB KYI BAR

DU DE BZHIN GSHEGS PA THAMS CAD BSDUS PA'I NGO BO DPAL 'KHOR LO
BDE MCHOG SANGS RGYAS LA SKYABS SU MCHI'O, ,DES BSTAN PA'I GSANG
SNGAGS DANG PHYAG RGYA LA SOGS PA'I NGO BO CHOS LA SKYABS SU
MCHI'O, ,DE'I DKYIL 'KHOR GYI 'KHOR LO LA GNAS PA'I RNAL 'BYOR
MA'I TSOGS

DGE 'DUN LA SKYABS SU MCHI'O, ,SEMS CAN THAMS CAD KYI SGRIB BA
THAMS CAD BSAL BA'I PHYIR, NAM MKHA'I MTHAS GTUGS PA'I SANGS
RGYAS THAMS CAD KYIS CHOS KYI 'KHOR LO BSKOR BAR BSKUL LO, ,RGYAL
BA MYA NGAN LAS BDA' BAR BZHED PA RNAMS 'GRO BA KUN LA PHAN PA
DANG

@245B BDE BA'I DON DU BSKAL PA ZHING GI RDUL SNYED DU BZHUGS PAR
GSOL BA 'DEBS SO, ,SEMS CAN THAMS CAD LA PHAN PA DANG BDE BA DANG
MCHOG TU MTHAR PHYIN PA'I MYA NGAN LAS 'DAS BA SANGS RGYAS KYI
BYANG CHUB LA DGOD PA'I SLAD DU BDAG BLA NA MED PA YANG DAG BAR
RDZOGS BA'I BYANG CHUB TU SEMS

BSKYED PAR BGYI'O, ,BDAG BLA NA MED PA'I BYANG CHUB KYI BAR DU
RDO RJE'I THEG PA LA BRTEN PAR BGYI'O ZHES BYA BA STE, DE RNAMS
KYIS BYIN GYIS BRLABS PAR BSAM ZHING, AOm BADZRA SATVA SA MA YA
MA NU P'A LA YA BADZRA SATVA TVE NO PA TIshthA DRIdHO ME BHA BA,
SU TO shYO ME BHA BA, SU PO shYO ME BHA BA, AA NU

RAK TO ME BHA BA, SARBA SIDDHIMME PRA YATZTSA, SARBA KARMA SU TZA
ME TZITTAm SHRE YA: KU RU H'Um, HA HA HA HA HO:, BHA GA B'AN
SARBA TA TH'A GA TA BADZRA M'A ME MUNYTZA BADZR'I BHA BA MA H'A
SA MA YA SATVA A'A: ZHES BRJOD DO, ,MI SNANG BAR GYUR PA DANG,
MCHOD PA BYA BA DANG, MCHOD PA BYED PA DANG, MCHOD PA PO DBYER
MED

PAR BSAM PAR BYA'O, ,DE NAS SEMS CAN THAMS CAD LHA'I BDE BA LA
NYE BAR SBYAR BA'I RNAM PA BYAMS BA DANG, SDUG BSNGAL DANG SDUG
BSNGAL GYI RGYU DANG BRAL BAR BYA BA'I RNAM PA SNYING RJE DANG,
LHA'I BDE BA DANG 'KHOR BA JI SRID BAR MI 'BRAL BAR BYA BA'I RNAM
PA DGA' BA DANG, NYON MONGS PA

DANG NYE BA'I NYON MONGS PA'I GNYEN PO LAM LA NYE BAR SBYAR BAR
BYA BA'I RNAM PA BTANG SNYOMS BSGOM PAR BYA'O, ,DE NAS CHOS THAMS
CAD NGO BO NYID MED PA YANG DAG PA MA YIN PA'I KUN DU RTOG PA
TZAM SGYU MA LTA BU'O ZHES NGES PAR BYAS LA, AOm SVA BH'A BA
SHUDDHA: SARBA DHARM'A: SVA BH'A BA SHUDDHO&HAm, ZHES

BRJOD DO, ,SA BON GYIS NI BRTAN G-YO SBYANGS, ,THIG LE SNGAGS
KYIS DMIGS PA MED, ,AOm SH'UN+YA T'A DZNY'A NA BADZRA SVA BH'A BA
A'ATMA KO&HAm, CHOS THAMS CAD NI RAB TU GNAS PA MED PA RANG
BZHIN GYIS 'OD GSAL BA STON KA'I NYI MA GUNG GI NAM MKHA'I DRI MA
MED PA LTA BU SNANG BA MED PA'O,

DE NAS STONG PA NYID KYI RANG BZHIN LAS DER YI GE AE YONGS SU
GYUR BA LA CHOS 'BYUNG GI GZUGS STON KA'I RI BONG CAN LTAR DKAR
BA, RDO RJE 'CHANG CHEN PO'I NGO BO, ,SNA TSOGS PA'I NGO MTSAR
CHE BA'I 'OD ZER GYI TSOGS MNGON PAR 'BYUNG BA, MGO PHRA BA STENG
YANGS PA ZUR GSUM PA, NANG STONG

@246A *, ,PA; DE'I DBUS SU YI GE H'Um GI BDAG NYID ZHAL GCIG
PHYAG GNYIS PA'I HE RU KA'I GZUGS SU MNGON PAR SPRUL LA, SHAR
PHYOGS LUGS DANG MI MTHUN DANG, ,LUGS MTHUN G-YON MDZUB SE GOL
GTOGS, ,AOm SUMBHA NI SUMBHA H'Um H'Um PHAt, AOm GRiHnA GRiHnA
H'Um H'Um PHAt,

AOm GRiHn'A PA YA GRiHn'A PA YA H'Um H'Um PHAt, AOm A'A NA YA HO
BHA GA B'A NA BADZRA H'Um H'Um PHAt, ZHES SNGAGS RKANG PA RE RE
BRJOD PA'I TSE, SNGAGS DE DANG DE KHA DOG DMAR PO 'BAR BA YIG
'BRU CHE BA PHYOGS DE DANG DER KHA NAS 'PHROS PAS, SNGAGS DE DANG
DE LAS 'PHROS PA'I LHA MO KHVA GDONG MA LA SOGS PA ZHAL

GCIG PHYAG GNYIS MA, KHA DOG DMAR MO CHER 'BAR G-YAS BRKYANG GOM
PAS NYI MA'I GDAN, ,PHYAG RGYA LNGAS BRGYAN GTUM PA RAB TU CHE
ZHING GZUGS RAGS PA, ,PHYAG G-YON LTE BA MAN CHAD ZUR GSUM STONG
NI RANG 'DRA THOGS, ,G-YAS PA THO BA CAN RNAMS RANG RANG PHYOGS
SU SPRO BAR

BYA; ,DE DAG GIS NI BGEGS RNAMS SHIN TU THAG RING BSKRAD PAR
BSAM, ,DE NAS SNGAGS DE DAG LAS GRUB PA'I RDO RJE RAB GRU BZHI PA
RAB TU 'BAR BA, RGYAR SGRUB PA PO JI TZAM MNGON PAR 'DOD PA BSAMS
LA, AOm BADZRA PR'A K'A RA H'Um BAm H'Um ZHES BYA BA'I SNGAGS
KYIS BYIN GYIS BRLAB PA'O, ,

DE NAS RDO RJE RA BA LAS, 'OD ZER RAB TU 'BAR BA'I TSOGS, ,'PHROS
PAS DBUS SU YI GE H'Um, ,LAS GRUB SNA TSOGS RDO RJE BSAM, ,DE LAS
SNA TSOGS RDO RJE'I RANG BZHIN GYI SAR BYAS LA, AOm ME DI NI
BADZRI BHA BA BADZRA PANDHA H'Um, ZHES BYIN GYIS BRLAB BO, ,DE
BZHIN DUS DANG RA BA LAS

'OD 'PHROS PAR GYUR TO, ,GUR LAS BLA RE'O, ,BLA RE LAS MDA'I DRA
BA PHYI ROL DU STENG DANG LOGS KUN DU KHYAB PAR BSAM ZHING DE
DANG DE DAG TU AOm BADZRA PANYTZA RA H'Um BAm H'Um, AOm BADZRA BI
D'A NA H'Um KHAm H'Um, AOm BADZRA SA RA DZ'A LA TR'Am SAm TR'Am,
ZHES BYA BAS BYIN GYIS BRLAB BO, ,KHVA GDONG MA LA SOGS PA

BRGYAD NI PHYI ROL DU, KHA BLTAS 'KHOD PA RNAMS KYI MDUN DU H'Um,
,NAG PO BRGYAD BLTAS DE DAG YONGS GYUR LAS, ,DANG PO KHA KHYER
PHAN TSUN PHRAD BRGYAD BAS MA, ,DE NAS KHRA GDONG LA SOGS PA'I
'OD ZER 'BAR BA'I TSOGS KYIS BGEGS RNAMS DONG DU CHUD CING, DONG
GI PHA ROL NAS

@246B KYANG BGEGS BROS PA RNAMS 'OD ZER 'BAR BA LCAGS KYU'I RNAM
PAS DRANGS SHING DONG DU BCUG PA DANG, KHVA GDONG MA LA SOGS PA
DONG GI DRUNG NA 'KHOD PA RNAMS LA BDAG NYID KHRO PO'I LTA BA
DANG BCAS PAS, AOm GHA: GHA: GH'A TA YA GH'A TA YA SARBA DUsht'A
NA H'Um H'Um PHAt, K'I LA YA K'I LA YA SARBA P'A PHAM H'Um H'Um

PHAt; H'Um H'Um H'Um BADZRA K'I LA YA BADZRA DHA RA A'A DZNY'A PA
YA TI SARBA BI GHA N'A NA KA YA W'A KA TZITTA BADZRA K'I LA YA
H'Um PHAt, ZHES BYA BA BRJOD DE PHUR PA TSUGS SHIG BAR BKA' BSGO
PAS BGEGS RNAMS KYI SPYI BOR PHUR PA BCUGS PA DANG, AOm BADZRA
MUDGA RA BADZRA K'I LA YA A'A KO tA YA H'Um PHAt, CES

BRJOD PAS DE DAG GI RDO RJE THO BAS PHUR PA BRDUNGS TE, BGEGS
RNAMS LA PHUR PA BTAB PAS BGEGS RNAMS KYIS BDE BA THOB PAR BYAS
NAS, KHVA GDOD MA LA SOGS PA 'OD ZER 'BAR BA'I TSOGS SU GYUR TE
MDA'I DRA BA LA THIM MA THAG TU CHU LA CHU BRDABS PA'I TSUL DU
SLAR

PHYIR 'PHROS PA LAS, RDO RJE'I RAB ZLUM POR GYUR PAR BSAMS LA,
AOm BADZRA PR'A K'A RA H'Um ZHES BYA BAS BYIN GYIS BRLAB BO, ,DE
BZHIN DU DE LAS 'OD 'PHROS PAS PADMA'I RA BA, DE LAS 'KHOR LO'I
RA BA, DE NAS RDO RJE ME 'BAR BA STENG DANG LOGS KUN DU KHYAB PA
G-YON SKOR DU 'KHYIL

ZHING 'BAR BAR BSAMS TE, DE BZHIN DU AOm PADMA PRA K'A RA H'Um,
AOm TZAKRA PR'A K'A RA H'Um, AOm BADZRA DZVA LA AA NA L'ARKA H'Um
H'Um H'Um ZHES SO SO'I SNGAGS KYIS BYIN GYIS BRLABS LA BDAG NYID
SKAD CIG GIS MI SNANG BAR GYUR PAR BSAM MO, ,DE LTAR TSANGS PA
STONG GIS KYANG MI TSUGS PA'I GNAS

DER RTEN DANG BRTEN PA'I DKYIL 'KHOR SGYU MA LTA BUR BSAM PAR BYA
STE, YI GE YAm LAS YANG DAG BYUNG, ,RLUNG GI DKYIL 'KHOR GZHUR
SNANG NGO, ,'OD ZER SNGON PO 'KHRUG CING 'KHRUG ,BA DAN GYIS
MTSAN BSAM PAR BYA, ,DE STENG RAm YIG LAS BYUNG BA, ,ME YI DKYIL
'KHOR KHA DOG

DMAR; ,GRU GSUM 'BAR PHRENG GIS MTSAN PA, ,'OD ZER DMAR PO 'KHRUG
CING 'KHRUG ,DE STENG BAm YIG LAS BYUNG BA, ,TSU YI DKYIL 'KHOR
ZLUM ZHING DKAR, ,BUM PAS MTSAN PA 'OD ZER GYI, ,PHRENG BA DKAR
POS 'KHRUG CING 'KHRUG ,DE STENG LAm YIG LAS BYUNG BA, ,SA YI

@247A *, ,DKYIL 'KHOR SER PO STE, ,GRU BZHI RDO RJE YIS MTSAN PA,
,'OD ZER SER PO 'KHRUG CING 'KHRUG ,DE STENG SUm YIG LAS BYUNG
BA, ,LHUN PO RIN CHEN BZHI RANG BZHIN, ,GRA BZHI RTZE MO BRGYAD
KYIS MDZES, ,GZI BRJID BZANG PO MCHOG GI MCHOG ,

DE STING PAm LAS PAD CHEN PO, ,SNA TSOGS 'DAB BRGYAD 'OD ZER
'BAR, ,DE STENG H'Um YIG LAS SNA TSOGS, ,RDO RJE SHAR LHO NUB
BYANG DBUS, ,DKAR SER DMAR LJANG MTHING RTZE GSUM, ,'OD ZER SNA
TSOGS 'BAR ZHING 'BAR, ,DE'I STEGS BUR YI GE BHR'Um DKAR PO LAS
BYUNG BA'I

KHANG PA BRTZEGS MA SANGS RGYAS KYI ZHING YONGS SU DAG PA THAMS
CAD BSDUS PA'I NGO BO THAR PA CHEN PO'I PHO BRANG RNAM PAR SNANG
MDZAD KYI RANG BZHIN, RIN PO CHE SNA TSOGS PA LAS GRUB PA, GRU
BZHI PA LA SGO BZHI PA, ,RTA BABS BZHI YIS RNAM PAR BRGYAN, ,KA
BA BRGYAD KYIS NYE BAR

MDZES; ,RTZIG PA LNGA DANG YANG DAG LDAN, ,STEGS BU BZHIS BSKOR
BRGYAD GNYIS KYIS, ,MCHOD PA'I LHA MO MCHOD 'BREL 'GYING, ,DO
SHAL DO PHYED DAR ME TOG ,NYI ZLA ME LONG RNGA YAB DANG, ,RDO RJE
SRAD BU BLA RES MDZES, ,'OD LAS SANGS RGYAS RGYA MTSO 'PHRO, ,BA
DAN RTZE MO

G-YO BKRA BA'I, ,DRIL BU PHYOGS KYI SGO NAS 'KHROL, ,DUR KHROD
BRGYAD KYIS YONGS SU BSKOR, ,RDO RJE RA BA 'OD CHEN 'BAR, ,DE'I
DBUS SU SNA TSOGS PA'I 'DAB MA CAN GYI PADMA RAB TU RGYAS PA STE,
DE'I LTE BA LA 'JIGS BYED CHEN MO DANG DUS MTSAN MO BRTZEGS PA'I
SNYING GAR NYI MA'I

DKYIL 'KHOR, PHYOGS KYI 'DAB MA RNAMS LA RO'I SNYING GAR ZLA BA'I
GDAN DANG LDAN PA, MTSAMS BZHIR ZLA LA BUM STENG DU, ,BDUD RTZIS
BKANG BA'I THOD PA BZHI, ,PHYOGS BRAL DANG SGO RNAMS SU YANG, ,RO
YI SNYING GAR ZLA BA'I GDAN, ,DE NAS DUS MTSAN MO'I SNYING

KHA'I NYI MA'I DKYIL 'KHOR LA AA LA SOGS PA'I DBYANGS KYI YI GE
BCU DRUG NYIS 'GYUR LAS ZLA BA'I DKYIL 'KHOR ME LONG LTA BU'I YE
SHES KYI NGO BO, ,DE'I STENG DU KA LA SOGS PA'I GSAL BYED SUM CU
RTZA BZHI dA dHA DA DHA YA LA BSNAN PA BZHI BCU NYIS 'GYUR YONGS
SU GYUR PA LAS NYI MA'I

@247B DKYIL 'KHOR MNYAM PA NYID KYI YE SHES, DER YI GE H'Um DNGUL
CHU LTA BU YONGS SU GYUR PA LAS RDO RJE RTZE LNGA PA DKAR PO RAB
TU 'BAR BA LTE BAR YI GE H'Um GIS MTSAN PA SO SOR RTOG PA'I YE
SHES, DE LAS DE BZHIN GSHEGS PA MTHA' YAS PA RNAL 'BYOR MA'I
TSOGS KYI RNAM PAR SNANG BA

'PHROS PAS 'GRO BA MA LUS PA'I DON BYAS NAS, DE DAG BSDU BA'I
SBYOR BAS SA BON LA BCUG PAS DE DAG THAMS CAD GCIG TU 'GYUR BA NI
BYA BA GRUB PA'I YE SHES SO, ,DE NAS DE LAS BDAG NYID GTZO BO
RANG GI RIG MA DANG BCAS SHING DKYIL 'KHOR GYI 'KHOR LO DANG BCAS
PAR GRUB PA NI CHOS

KYI DBYINGS SHIN TU RNAM PAR DAG PA'I NGO BO STE, DE YANG 'DI
LTAR, SNGO ZHING DRAG SHUL RNAM 'GYUR DRAG ,'JIGS PA DAG KYANG
'JIGS PAR MDZAD, ,MCHE BA DAG KYANG GTZIGS PA PO, ,GTZUG NA ZLA
BA PHYED PA LA, ,SNA TSOGS RDO RJE RAL PAS BRGYAN, ,THOD PA'I
PHRENG BAS RNAM PAR BKLUBS,

RGYAN RNAMS THAMS CAD YONGS RDZOGS SHING, ,SDAD BA THAMS CAD 'DUL
MDZAD PA, ,NYI MA'I DKYIL 'KHOR GDAN LA NI, ,PHYED KRUNG BYAS PAS
SHIN TU GNAS, ,SRED DANG RMONGS DANG PHRAG DOG GYUR, ,K'A LA R'A
TI 'OG TU MNAN, ,SPYAN GSUM ZHAL BZHI MGRIN PA BZHI, ,MKHA' LTAR

SDO DANG SER DANG DMAR, ,STENG GI ZHAL NI LJANG GU STE, ,PHAG MO
DANG NI GA NYIS MED DGA', ,DRIL BU RDO RJE SNYOMS 'JUG CING,
,'KHAR GSIL SNOD ZHAGS MGO BO DANG, ,CHOS KYI 'KHOR LO MDUNG RTZE
GSUM, ,RDO RJE LCAGS KYU RDE'U CHUNG STE, ,KHRAG GI RBA KLONG
'KHYIL PA YI, ,GLANG

CHEN KO RLON GOS SU GYON, ,PHYAG GNYIS NA NI CHOS GOS SO, ,MI
LPAGS SNAM BU GNYIS KYIS 'PHYAR, ,LANG TSO GZHON PA 'GYING BAG
CAN, ,SUM CU RTZA GNYIS MTSAN 'CHANG ZHING, ,DPE BYAD BZANG PO
BRGYAD CUS BRGYAN, ,GAR DGU YI NI NYAMS DANG LDAN, ,STAG GI PAGS

PA'I NA BZA' MNABS, ,PHYAG RGYA DRAG GIS RAB TU BRGYAN, ,MGO
PHRENG DO SHAL CHEN PO CAN, ,STENG NA GDUGS DKAR LEGS PAR 'DZIN,
,PHAG MO MDOG DMAR GCER BU LA, ,SPYAN GSUM SKRA NI GROL BA'O,
,SGEG CING NU MA 'BUR LA MKHRANG, ,RGYAN RNAMS THAMS CAD RAB

@248A *, ,'BAR BA, ,G-YON PA RO YI LHUNG BZED DE, ,G-YAS PA RDE'U
CHUNG CHOS DBYANGS SGROGS, ,BYIN PA GNYIS NI MNYAM 'KHYUD CING,
,SNYING RJES DGA' BA'I BDE BA CHE, ,THUGS KAR SHES RAB RAB GYUR
NYID, ,SNA TSOGS PADMA NYI RDOR H'Um, ,DE'I RJES LA MGO BO DANG

MGRIN PA DANG SNYING GAR ZLA BA DANG NYI MA'I STENG DU, AOm A'A:
H'Um DKAR PO DANG DMAR PO DANG SNGON PO'I 'OD 'PHRO BA BSAMS LA,
DE NAS LTE BAR SPRUL PA'I 'KHOR LO'I NANG DU BRGYAD, PHYI ROL DU
'DAB MA LNGA BCU RTZA DRUG PA KHA DOG SNA TSOGS PA'I LTE BA LA YI
GE AAm KHA DOG SNA TSOGS PA MGO GYEN DU BSTAN

PA; SNYING GA CHOS KYI 'KHOR LO 'DAB MA BRGYAD PA KHA DOG SNGON
PO LTE BA LA YI GE H'Um KHA DOG SNGON PO MGO BO THUR DU BSTAN PA,
MGRIN PA LONGS SPYOD KYI 'KHOR LO 'DAB MA DBUS NA BZHI PHYI ROL
NA BCU GNYIS PA KHA DOG DMAR PO LTE BA'I YI GE AOm DMAR PO MGO
GYEN DU BSTAN PA, SPYI BOR

BDE BA CHEN PO'I 'KHOR LO 'DAB MA SUM CU RTZA GNYIS PA KHA DOG
SNGON PO LTE BA LA YI GE HAm KHA DOG DKAR PO MGO BO THUR DU BSTAN
PA, 'KHOR LO DE DAG THAMS CAD KYANG YI GE DANG BCAS SHING 'OD
SHIN TU GSAL BA BSGOM MO, ,SHAR LA SOGS PA'I 'DAB MA LA, ,MA TANG
GI DANG dOMBI NI, ,R'A

DZA KI DANG PUKKA S'I, ,SER DANG SNGO DANG DMAR DUD KHA, ,'KHAR
GSIL DANG NI LHUNG BZED DANG, ,RDE'U CHUNG DANG NI GRI GUG 'DZIN,
,BA DHA KI SA HA TZA RI, ,BHU DHI TZA RI SHA BA RI, ,SKYA BO DANG
NI DMAR BA DANG, ,LJANG GU DANG NI DKAR MO STE, ,THOD PA DANG NI
'KHAR GSIL DANG, ,GRI GUG DANG NI

RDE'U CHUNG 'DZIN, ,LUGS SU 'BYUNG DANG LUGS LAS BZLOG ,BZHAD
DANG ZHI DANG SNYING RJE DANG, ,SGEG DANG RNGAM DANG MI SDUG PA,
,DRAG SHUL KHRO BO'I NYAMS DANG LDAN, ,SGO BZHIR KHRO MO DGOD BYA
BA, ,HE RU KA YI 'OD MA DANG, ,RDO RJE GTUM MO DANG RDO RJE,
,SRIN MO RDO RJE 'JIGS BYED

MA; ,DRAG CING GDUL DKA' KUN GSOL MA, ,THAL KAR MDOG DANG LJANG
GU DANG, ,DMAR DANG SNGO BA DRAG SHUL 'JIGS, ,LANG TSO GZHON PA
NU MA RGYAS, ,LHUNG BZED KHA tV'Am 'KHAR GSIL G-YON, ,CHOS KYI
'KHOR LO RDE CHUNG G-YAS, ,PHRAG PA'I STENG NA CHOS GOS TE, ,KUN
KYANG ZHAL

@248B GCIG PHYAG BZHI MA, ,RGYAN RNAMS KUN GYIS RNAM PAR BKLUBS,
,RO STENG ZLA BA'I DKYIL 'KHOR LA, ,SKYIL KRUNG PHYED PA'I GAR
GYIS GNAS, ,SKRA GROL GCER BU RGYAN LNGA 'CHANG, ,BCOM LDAN RDO
RJE RNAL 'BYOR MA, ,THABS DANG SHES RAB NGO BO NYID, ,SNYING RJE
CHEN PO STONG PA NYID,

THA MI DAD PA'I BDAG NYID DO, ,BSOD SNYOMS PA DANG CHOS GOS GSUM,
,PHYIS MI LEN DANG COG PU PA, ,STAN GCIG PA DANG BLA GAB MED,
,SHING DRUNG PA DANG BAS MTHAR GNAS, ,DUR KHROD PA DANG PHYAG DAR
KHROD, ,PHYING BA PA DANG GZHI JI BZHIN, ,SBYANGS PA'I YON TAN
BCU GNYIS

TE; ,DE RNAMS RNAL 'BYOR MA RNAMS DAG ,MDO YI SDE DANG DBYANGS
KYIS BSNYAD, ,LUNG DU BSTAN DANG TSIGS SU BCAD, ,CHED DU BRJOD
DANG GLENG GZHI DANG, ,RTOG PA BRJOD DANG DE LTAR BYUNG, ,SKYES
PA RABS DANG SHIN TU RGYAS, ,RMAD DU BYUNG DANG GTAN LA PHAB,
,GSUNG RAB YAN

LAG BCU GNYIS KYANG, ,RNAL 'BYOR MA YI NGO BO NYID, ,DE NAS H'Um
GI 'OD ZER GYIS DAM TSIG GI 'KHOR LO DANG 'DRA BA'I YE SHES SEMS
DPA' DANG, DBANG BSKUR BA'I DE BZHIN GSHEGS PA DANG, ,PHYI DANG
GSANG BA'I MCHOD PA BYED PA'I LHA MO RNAMS SPYAN DRANGS TE, DE
DAG DANG LHAN CIG

TU 'ONGS PA'I BGEGS ZHAL RNAMS KYIS H'Um ZHES BRJOD PAS BSKRAD
NAS, SNYING GA'I SA BON GYI 'OD ZER LAS BYUNG BA'I MCHOD YON, AOm
AARGHAm PRA T'I TZTSA SV'A H'A, ZHES BYA BAS PHUL LA, DZA: H'Um
BAm HO: ZHES BYA BAS DGUG PA DANG GZHUG PA DANG BCING BA DANG
MNYES PAR BYAS NAS, DE BZHIN GSHEGS

PA THAMS CAD BDAG LA DBANG BSKUR DU GSOL ZHES GSOL BA BTAB PA
DANG, DE BZHIN GSHEGS PA RNAMS RIN PO CHE'I BUM PA BDUD RTZI
LNGA'I KHU BAS GANG BA BSNAMS, AOm SARBA TA TH'A GA TA AA BHI shE
KA SA MA YA SHRI YE H'Um ZHES GSUNG ZHING DBANG BSKUR BA DANG
CHU'I LHAG MA LAS DBU LA RIGS

KYI BDAG POS RGYAS GDAB PAR BYA STE, DE LA BCOM LDAN 'DAS KYI DBU
LA RDO RJE SEMS DPA' RDO RJE RNAL 'BYOR MA LA MI BSKYOD PA'O, ,MA
TANG GI LA SOGS PA BZHI LA RIM BZHIN DU, ,RTAG PA DON GRUB 'OD
DPAG MED DANG RIN CHEN 'BYUNG, ,BA DHA K'I LA SOGS PA LA NI RTAG
PA DANG, ,

@249A *, ,RIN CHEN DBANG DANG 'OD DPAG MED DANG DON YOD GRUB, ,HE
RU KA BHA LA SOGS PA LA YANG MA TANG GI LA SOGS PA LA RTAG PA LA
SOGS PA BZHIN NO, ,DE NAS PI WANG MA LA SOGS PA DANG, MA TANG GI
LA SOGS PA SHIN TU MDZES SHING YID 'PHROG PA RNAMS

KYIS YANG DAG PAR MCHOD PAR BYA'O, ,DE NAS LHA MO DE DAG GIS LEGS
PAR BSTOD PA BYAS NAS, LHA MO DE RNAMS RANG RANG GI GNAS SU YUD
KYIS GSHEGS PAR BSAM MO, ,DE'I RJES LA YI GE H'Um LAS GSANG BA'I
RDO RJE DKAR PO BY'A LAS NOR BU DMAR PO BY'A SER POS BU GA BKAG

PA; YI GE A'A LAS PHYAG RGYA'I PADMA DMAR PO 'DAB MA GSUM PA
DHYAm LAS ZE'U 'BRU DKAR PO DHYAm SER POS BU GA BKAG PAR BSAMS
LA, LTE BA LA SOGS PA LA SNYING PO LA SOGS PA YANG BKOD NAS, AOm
SHR'I MA H'A SU KHA BADZRA HE HE RU RU KAm A'A: H'Um H'Um PHAt
SV'A H'A ZHES BYA BAS DGA' BA TZAM ZHIG

LHAN CIG SKYES PA'I DGA' BA DAM PA'I BDE BAS BDAG DANG DKYIL
'KHOR PAR BCAS PA RJES SU MNYES PAR BYA'O, ,PHYI ROL SHIN TU DGA'
BA'I BYA BA LA'ANG, ,PADMA RDO RJE BYIN RLABS 'DI DAG BYA, ,MDUN
DU YI GE YAm LAS RLUNG DKYIL 'KHOR, ,GZHUR SNANG SNGON PO MTHA'
GNYIS PA DAN

LDAN; ,DE STENG YI GE RAm LAS ME'I DKYIL 'KHOR, ,ZUR GSUM NYID LA
DMAR PO 'BAR BAS MTSAN, ,DE STENG AA LAS PADMA'I SNOD, ,DUM BU
GCIG PA NANG DMAR PO, ,DE'I NANG DU SHAR NAS BRTZAMS TE DBUS KYI
BAR DU AOm KHAm A'Am TR'Am H'Um, DKAR PO DANG LJANG GU DANG DMAR
PO DANG SER

PO DANG MTHING GA RNAMS LAS BYUNG BA'I GSANG BA'I SMAN DANG SHA
CHEN PO DANG, BYANG CHUB KYI SEMS DANG RANG BYUNG GI ME TOG DANG,
RDO RJE'I CHU RNAMS LA SLAR YI GE DE DAG NYID KYIS MTSAN PA DANG,
ME DANG BDEN BRAL RLUNG DANG DBANG LDAN GYI PHYOGS SU L'Am M'Am
P'Am T'Am, ,DKAR DANG SDO DANG DMAR DANG LJANG, ,

BA LANG KHYE DANG GLANG PO CHE DANG RTA'I SGRON MA DANG, SA BON
DE DAG NYID KYIS BYIN GYIS BRLABS PA'O, ,DE NAS RLUNG GIS ME SBAR
BAS, ,DE DAG THAMS CAD ZHU BAR GYUR PA, NYI MA'I DKYIL 'KHOR LTAR
DMAR POR 'BAR BA SNANG BA, DE'I STENG DU YI GE H'Um DKAR PO YONGS
SU GYUR PA LAS KHA tV'Am GA

@249B DKAR PO MGO THUR DU BSTAN PA BYANG CHUB KYI SEMS KYI RANG
BZHIN DER LHUNG BAS, BDUD RTZE DE SHIN TU MDOG DKAR PO BSIL BA'I
RNAM PAR GYUR PAR BLTA'O, ,DE NAS A'A LI DANG K'A LI THOG MAR AOm
DANG MTHA' MAR H'Um H'Um PHAt DANG BCAS PA BRJOD PAS, YI GE DE
DAG NYID KHA DOG SNA TSOGS PA

BDUD RTZI'I STENG DU GNAS PAR BLTAS LA, SLAR YANG YI GE DE DAG
NYID AOm A'A: H'Um ZHES BYA BA'I YI GE GSUM DKAR PO DANG DMAR PO
DANG MTHING GA'I KHA DOG CAN GONG NAS GONG DU GNAS PAR GYUR PAR
BLTAS TE, DE DAG LAS 'OD ZER GYI TSOGS DPAG TU MED PA 'PHROS PAS
PHYOGS BCU'I

NAM MKHA'I MTHAS GTUGS PA'I DE BZHIN GSHEGS PA THAMS CAD KYI
THUGS KA'I SA BON GYI CHA LAS, YE SHES KYI BDUD RTZI BKUG STE YI
GE GSUM LA BSDUS PA DANG, YI GE GSUM YANG RIM PA BZHIN DU BDUD
RTZIR LHUNG BAS, DE DAG RO GCIG TU GYUR PA'I BDUD RTZI'I MCHOG

TU BLTAS NAS, YI GE GSUM GYIS LAN GSUM BYIN GYIS BRLABS LA, BCOM
LDAN 'DAS DANG RNAL 'BYOR MA, ,RNAMS KYI LCE LA YI GE H'Um, ,LAS
BYUNG RDO RJE RTZE GSUM PA, ,DKAR PO NAS 'BRU TZAM BKOD DE, ,DE
YI 'OD KYIS BU GUS DRANGS, ,BDUD RTZI GSOL BAS MCHOG TSIM

BLTA; ,RIG SNGAGS BZLAS BRJOD BYAS PAS 'GRUB PAR 'GYUR RO ZHES
GSUNGS PA'I PHYIR BZLAS BRJOD BYA STE, DE NI RDO RJE'I BZLAS PA
DANG, BZLAS BRJOD BYA BA'I GSANG SNGAGS KYI YI GE GANG DAG YIN PA
RNAMS RANG GI THUGS KA'I SA BON LAS 'OG NAS BYUNG BA RANG GI RDO
RJE'I RTZE MO

NAS PHYAG RGYA'I BHA GAR BTON NAS, YANG LHA MO'I ZHAL NAS RANG GI
ZHAL DU ZHUGS PA RANG GI SA BON LA ZHUGS PAR BLTA ZHING, ZHAL
THAMS CAD DANG RNAL 'BYOR MA THAMS CAD KYIS KYANG SNGAGS ZLOS PAR
BSGOM PAR BYA STE, KHRO BO'I BZLAS PA YANG BYA'O, ,RIM PA 'DIS
BZLAS BRJOD

KYI NYES PA DANG BRAL BAR SEMS MNYAM PAR GZHAG PAS JI SRID SKYO
BAR MA GYUR GYI BAR DU BZLAS BRJOD BYA'O, ,DE LA BZLAS BRJOD KYI
SNGAGS NI 'DI DAG YIN TE, AOm SHR'I BADZRA HE HE RU RU KAm H'Um
H'Um PHAt d'A KI NI DZ'A LA SAm BA RA SV'A H'A, AOm HR'I: HA HA
HUm H'Um PHAt, LHA'I SNYING PO DANG NYE BA'I SNYING PO'O, ,AOm
SARBA

@250A *, ,BUDDHA d'A KI N'I YE BADZRA BARnnA N'I YE HUm H'Um PHAt
SV'A H'A, AOm BADZRA BEE RO TZA N'I YE HUm H'Um PHAt SV'A H'A,
LHA MO'I SNYING PO DANG NYE BA'I SNYING PO'O, ,AOm M'A TAm G'I
HUm H'Um PHAt, AOm dOMBI N'I HUm H'Um PHAt, AOm R'A DZA K'I HUm
H'Um PHAt, AOm PUKKA S'I HUm H'Um PHAt, AOm BA DHA KI HUm H'Um
PHAt, AOm SA HA TZA RI HUm

H'Um PHAt, AOm BU DHI TZA RI HUm H'Um PHAt, AOm SHA BA R'I HUm
H'Um PHAt, AOm HE RU KA BHA HUm H'Um PHAt, AOm BADZRA TZAnd'A L'I
HUm H'Um PHAt, AOm BADZRA RAKshA S'I HUm H'Um PHAt, AOm BADZRA
BHEE RA BI HUm H'Um PHAt, DPA' BO'I SNGAGS SO, ,AOm NA MO BHA GA
WA TE W'I RE SH'A YA, MA H'A KALP'A GNI SAm NI BH'A YA, DZA tA MA
KUtOTKA t'A YA,

DAm shtR'A KA R'A LO GRA BH'I shA nA MU KH'A YA, SA HA SRA BHU
DZA BH'A SU R'A YA, PA RA SHU P'A SHO DYA TA SH'U LA KHA tV'Am GA
DH'A RI NI, BY'A GHR'A DZI N'AMBA RA DHA R'A YA, MA H'A DHUMBR'A
NDHA KA RA WA BU sh'A YA, KA RA KA RA KU RU KU RU, BANDHA BANDHA,
TR'A SA YA TR'A SA YA, KshO BHA YA KshO BHA YA, HROOm HROOm, HRA:
HRA: PHEm PHEm, PHAt PHAt, DA HA

DA HA; PA TZA PA TZA, BHAKshA BHAK'A, BA SA RU DHI R'A NA TRA M'A
L'A BA LAm NE, GRiHnA GRiHnA SAPTA P'A T'A LA GA TA BHU DZAm GA
SARBAm BA TA RDZA YA TARDZA YA, A'A KAddHYA A'A KAddHYA HRIm
HRIm, DZNYOOm DZNYOOm, KshM'Am KshM'Am, H'Am H'Am, H'Im H'Im,
H'Um H'Um, KI LI KI LI, SI LI SI LI, HI LI HI LI, DHI LI DHI LI,
HUm H'Um PHAt, PHRENG BA'I

SNGAGS SO, ,AOm SHR'I TZITTA d'A KA DHRi KA AA KHAm HUm H'Um
PHAt, d'A KI N'I DZ'A LA SAm BA RA SV'A H'A, AOm SHR'I B'A KA d'A
KA A'A RO LI K'A d'A KI NI DZ'A LA SAm BA RA HUm H'Um PHAt, AOm
SHR'I K'A YA d'A KI N'I DZ'A LA SAm BA RA RU LU BHR'Um HUm H'Um
PHAt SV'A H'A, AOm SHR'I RATNA d'A KA YA AOm A'A: H'Um d'A KI NI
DZ'A LA SAm BA RA HUm H'Um PHAt SV'A H'A, AOm

SHR'I KARMA d'A KA AA KHAm H'Um d'A KI NI DZ'A LA SAm BA RA HUm
H'Um PHAt SV'A H'A, GTZO BO LNGA'I SNGAGS SO, ,GANG TSE BZLAS PAS
SKYO BAR GYUR PA NA, ,SA BON 'OD KYIS SHES RAB BDAG PO DANG,
,'KHOR LO PA DANG KHANG PA BRTZEGS MA RNAMS, ,SNANG BAR BYAS TE
'OD GYUR RIM BZHIN BSDU, ,H'Um DE

YONGS SU GYUR LAS BDAG NYID NI, ,ZHAL GCIG PHYAG GNYIS G-YAS
BRKYANG GOM PAS GNAS, ,LANG TSO GZHON PA 'GYING BAG MTSAN DANG
LDAN, ,PHYAG RGYA DRUG LDAN DRIL BU RDO RJE 'CHANG, ,DE NAS YONGS
SU BSNGO BA DANG SMON LAM GDAB PA DANG, YI GE BRGYA PA BRJOD PA
YANG BYAS PA

@250B LHA'I NGA RGYAL GYIS GNAS PAR BYA'O, ,GUNG DANG PHYI DRO'I
THUN MTSAMS SU, ,BSAM GTAN KHANG PAR STAN BDER 'DUG ,BDAG NYID
'OD ZER DU GYUR PA, ,H'Um DU BYAS TE YONGS GYUR LAS, ,BCOM LDAN
'KHOR LO BDE MCHOG GI, ,DKYIL 'KHOR 'KHOR LO LHA BCU BZHI, ,KHANG

BRTZEGS RIN CHEN TSOGS LAS GRUB, ,DUR KHROD BRGYAD BSKOR GSAL
DMIGS NAS, ,DBANG BSKUR BA LA SOGS PA CHO GA THAMS CAD BYA'O,
,THUN THA MA LA NI SNGAR BSTAN PA'I CHO GA THAMS CAD SPYAD LA,
BZLAS BRJOD KYI RJES LA H'Um GI 'OD ZER GYIS THAMS CAD 'OD DU
GYUR PA BDAG

LA BSDUS LA, BDAG DANG PHAG MO YANG 'OD DU GYUR PA SNYING GA'I
SHES RAB YAB YUM LA, DE YANG SNYING GA'I NYI MA DANG BCAS PA'I
H'Um LA BSDU ZHING, NYI MA DANG A'U DANG HA DANG ZLA TSES DANG,
THIG LE DANG N'A DA'I BAR DU BSDUS LA N'A DA YANG DMIGS PA MED
PAR BYAS LA NYAL LO, ,NANGS

PAR GYI DUS SU RDO RJE RNAL 'BYOR MA'I GLUS BSKUL BAS SAD PAR MOS
PAR BYAS LA, CHO GA THAMS CAD NYI MA SNGA MA BZHIN DU BYA'O,
,H'Um SNGON RDO RJE LAS BYUNG BA, ,THUGS KYI 'KHOR LO BDE MCHOG
NI, ,DBANG BSKUR BDAG PO MI BSKYOD RGYA, ,GZHAN MA RNAMS NI SNGAR
BZHIN DU, ,

AOm DMAR PADMA LAS BYUNG BA, ,GSUNG GI 'KHOR LO BDE MCHOG NI,
,DMAR PO G-YON SDO PADMA BSNAMS, ,DBANG BDAG 'OD RGYA GZHAN SNGAR
BZHIN, ,AOm DKAR 'KHOR LO LAS BYUNG BA, ,SKU YI 'KHOR LO BDE
MCHOG NI, ,DKAR PO G-YAS SNGO 'KHOR LO BSNAMS, ,DBAD BDAG

RTAGS RGYA GZHAN SNGAR BZHIN, ,TR'Am SER RIN CHEN LAS BYUNG BA,
,YON TAN 'KHOR LO BDE MCHOG NI, ,SER PO G-YAS SNGO RIN CHEN
BSNAMS, ,DBANG BDAG RIN RGYA GZHAN SNGAR BZHIN, ,KHAm LJANG SNA
TSOGS RDOR BYUNG BA'I, ,PHRIN LAS 'KHOR LO BDE MCHOG NI, ,LJANG
GU STENG

SDO SNA TSOGS BSNAMS, ,DBANG BDAG DON RGYA GZHAN SNGAR BZHIN, ,DE
LTAR GUS PA DANG BCAS PAS RGYUN MI 'CHAD PAR BSGOM PAS SEMS BRTAN
PAR GYUR PA DANG, RDZOGS PA'I RIM PA'I TING NGE 'DZIN BSGOM PAR
BYA'O, ,RNAL 'BYOR CHEN PO NGAL SOB, ,A'A LI K'A LI

@251A *, ,MDUN BSAMS NAS, ,ZLA BA'I DKYIL 'KHOR LAS RDZOGS PA,
,LTE BA'I DBUS SU GNAS PAR BSGOM, ,DE YI DBUS SU GNAS PA YI, ,YI
GE DAM PA'I GNAS BSGOM BYA, ,SKU GSUNG THUGS KYI RDO RJE CAN,
,LHA YI GZUGS SU BSGOM PAR BYA, ,DE NI GZUGS

LAS 'DAS GYUR PA, ,SEMS NYID DU YANG BSGOM MI BYA, ,BSAM BYA MIN
PAR BSAM DE YANG, ,SEMS NYID DU NI MTSON PA MIN, ,DE YANG BSAM
BYA MIN BSAM BYA, ,DE LAS GZUGS NI THOB PA 'GYUR, ,DANG PO RI
DAGS SRED BZHIN SNANG BA STE, ,MTSAN MA GNYIS PA DUD KA'I

RNAM PA CAN, ,GSUM PA SRIN BU ME KHYER DANG 'DRA BA, ,BZHI PA
SGRON ME 'BAR BA LTA BUR GSAL, ,MTSAN MA LNGA PA RNAM PAR MA
BRTAGS PAR, ,SPRIN BRAL NAM MKHA' LTA BUR SNANG BA YIN, ,DE LTA
BU YI MTSAN MTHO BA NAS NI, ,PHYAG RGYA CHEN PO THOB PAR GYUR PA
YIN, ,SHR'I NI GNYIS

MED YE SHES TE, ,HE NI RGYU SOGS STONG PA NYID, ,RU NI RTOG PA
DANG BRAL BA, ,KA NI GANG NA'ANG MI GNAS PA'O, ,SEMS NI NGAL SO
RNAL 'BYOR PA, ,MYA NGAN 'DAS PA BSTAN PA MIN, ,RNAL 'BYOR PA
RNAMS 'PHO CHE DPAL, ,KHRAG 'THUNG DPAL SOGS RNAL 'BYOR MA, ,ME
TOG SNA TSOGS

LAG NA THOGS, ,RGYAL MTSAN BA DAN SNA TSOGS DANG, ,ROL MO'I SGRA
NI SNA TSOGS DANG, ,GLU YI MCHOD PA SNA TSOGS KYIS, ,MKHA' SPYOD
GNAS SU KHRID PAR BYED, ,'CHI BA ZHES 'DI RNAM RTOG YIN, ,DE LTAR
RJE BTZUN HE RU KA'I, ,SGRUB THABS GSAL BAR BYAS PA LAS, ,

DGE BA THOB PA GANG YIN DES, ,'GRO KUN RDO RJE 'DZIN GYUR CIG
,BCOM LDAN 'DAS DPAL 'KHOR LO BDE MCHOG GI SGRUB THABS, RIN PO
CHE GTZUG GI NOR BU ZHES BYA BA, SLOB DPON CHEN PO LA PA PA'I
ZHAL SNGA NAS KYIS MDZAD PA RDZOGS SO,, ,,RGYA GAR GYI PAndI TA
CHEN PO SUM TI K'I RTI

DANG; BOD KYI LO TZA BA MKHAS PA CHEN PO MAR PA CHOS KYI DBANG
PHYUG GIS BSGYUR CING ZHUS TE GTAN LA PHAB PA'O,,