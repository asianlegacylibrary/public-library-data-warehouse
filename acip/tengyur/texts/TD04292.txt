@244A #, ,RGYA GAR SKAD DU, ,PRA YO GA MU KHA,

BRiTTI, BOD SKAD DU, ,RAB TU SBYOR BA'I SGO'I 'GREL PA, ,'JIG
RTEN MGON PO LA PHYAG 'TSAL LO, ,SGRA'I RAB TU SBYOR PA JI SNYED
PA BZHIN DU BRJOD PA SHES PAR 'DOD PA DES DANG POR SGRA'I GNAS
BYED PA PO SHES PAR BYA'O, ,DE LA BYED PA ZHES BYA BA NI RNAM PA
DRUG STE, BYED

PA PO DANG, LAS DANG, BYED PA DANG, YANG DAG PAR SBYIN PA DANG,
GANG LAS 'ONGS PA DANG, GNAS GZHI ZHES BYA BA'O, ,YANG DE DAG
KYANG DBYE NA NYID SHU RTZA GSUM DU 'GYUR TE, GANG ZHE NA, BYED
PA PO NI RNAM PA LNGA, LAS NI RNAM PA BDUN, ,BYED PA NI RNAM PA
GNYIS,

YANG DAG PAR SBYIN PA NI RNAM PA GSUM, GANG LAS 'ONGS PA NI RNAM
PA GNYIS, GNAS GZHI NI RNAM PA BZHI'O, ,BYED PA PO RNAM PA LNGA
GANG ZHE NA, RANG DBANG GI BYED PA PO DANG, RGYU'I BYED PA PO
DANG, LAS KYI BYED PA BO DANG, MA BRJOD PA'I BYED PA PO DANG,
BRJOD PA'I BYED

PA PO'O, ,DE LA RANG DBANG GI BYED PA PO NI JI LTAR BSOD NAMS LA
BYED PA NI DAD PA DANG, BYAMS PA LA BYED PA NI DGE BA'I SEMS
DANG, RIG PA LA BYED PA NI BLO DANG, DPAL LA BYED PA NI BRTZON
'GRUS DANG, YON TAN LA THOB PAR BYED PA NI LE LO MED PA STE, DE
RNAMS NI RANG DBANG

GI BYED PA PO ZHES BYA'O, ,RGYU'I BYED PA PO NI JI LTAR BDE BA LA
RNYED PA NI BSNYEN BSKUR RNAMS SO, ,BRTEN PA DE RNAMS LA BRTEN
BAS SKU LA PA NI PHAN PA RTEN PA'I BRTEN PA DE'I SKUL LA PA NI
RGYU'I BYED PA PO DAG GO, ,LAS KYI BYED PA PO NI JI LTAR BDAG
NYID KYIS SKYE BO GSOD PA'I SKYON

MTHONG NA BDAG NYID YONGS SU SDUG BSNGAL BAR BYED PA DGE BA'I BLO
DANG, BDAG NYID KYIS SKYE BO PHAL PA LA ZHEN PA GCOD PA DAG STE,
LAS LTA BU'I LAS KYI BYED PA PO 'DRA BA ZHES BYA BAS, LAS KYI
BSDU BAR 'GYUR BAR BSTAN PA LAS DNGOS SU LAS DAG RTAG TU BDAG GI
TSIG

@244B CAN GYI SKAD KYI DBYINGS SU 'GYUR RO, ,MA BRJOD PA'I BYED
PA PO NI JI LTAR DGE BA RNAMS KYIS GZHAN GYI DON BYED PA'O,
,BRJOD PA'I BYED PA PO NI JI LTAR GZHAN GYI DON BYED PA NI DGE
BA'O, ,LAS RNAM PA BDUN GANG ZHE NA, RANG NYID 'DOD PA'I LAS
DANG, RANG MI 'DOD PA'I LAS DANG, RANG

'DOD PA YANG MA YIN, MI 'DOD PA YANG MA YIN PA'I LAS DANG, MA
SMRAS PA'I LAS DANG, BYED PA'I LAS DANG, BRJOD PA'I LAS DANG, MA
BRJOD PA'I LAS RNAMS SO, ,RANG NYID 'DOD PA'I LAS NI JI LTAR
SANGS RGYAS KYI CHOS SHES PAR DKA' BA LA YANG DAD PAS SEMS RNAM

PAR GROL BAR BYED PA NI RANG 'DOD PA'I LAS ZHES BYA'O, ,RANG MI
'DOD PA'I LAS NI JI LTAR BUD MED KHROS PAS DUG LA ZA BA DANG,
SKYES BU MI SHES PAS LAM TSOR MA CAN LA RKANG PA 'JOG PA DANG, MI
SHES PAS SPRUL LA BZUNG BA LTA BU NI CI ZHIG 'DOD PAS BDAG NYID
GSOD PA LTA BU STE,

RANG NYID MI 'DOD PA'I LAS ZHES BYA'O, ,RANG 'DOD PA YANG MA YIN,
MI 'DOD PA YANG MA YIN PA'I LAS NI JI LTAR BYIS PA MI SHES PAS 'O
THUG RDUL CAN 'THUNG BA LTA BU NI RANG NYID 'DOD PA YANG MA YIN,
MI 'DOD PA YANG MA YIN PA'I LAS ZHES BYA'O, ,MA SMRAS PA'I LAS NI
JI LTAR BA

LAS 'O MA 'JO BA NI BA LANG RDZI DANG, MCHOD SBYIN LA LA SREG PA
LHAS BYIN DANG, BA LANG LA SKYONG DU 'GRO BA BA LANG RDZI DANG,
MKHAN PO LA BSTAN BCOS ZHU BA NI BRAM ZE'I KHYE'U DANG, PHYUG PO
LA GSER SLONG BA BRAM ZE DANG, SHING RNAMS LA 'BRAS BU 'THOG PA
KHYE'U DANG, SLOB MA LA

CHOS SMRA BA SLOB DPON DANG, BU LA BSTAN BCOS RJES SU STON PA
MKHAN PO LTA BU NI MA SMRAS PA'I LAS ZHES BYA'O, ,BYED PA'I LAS
NI JI LTAR SLOB MA LA DRUNG DU 'ONG BAR BYED PA NI SLOB DPON ZHES
PA LTA BU'O, ,'GRO BA DANG SLOB PA DANG SO SOR GNAS BA RNAMS KYI
SGRA'I DON LAS

RNAMS BYED PA'I RKYEN CAN ZHES BYA BA NI LAS KYI MING NGO, ,BRJOD
PA'I LAS NI JI LTAR LHAS BYIN GYI BYA BA RTZVA'I STAN LTA BU'O,
,MA BRJOD PA'I LAS NI JI LTAR STAN LAS BYED PA NI LHAS BYIN ZHES
BYA BA LTA BU'O, ,BYED PA RNAM PA GNYIS GANG ZHE NA, PHYI ROL GYI
BYED PA DANG, NANG GI BYED PA

@245A *, ,PA'O, ,PHYI ROL GYI BYED PA JI LTA BU ZHE NA, GANG LUS
KYI YAN LAG LAS PHYI ROL DU GYUR PA STE, JI LTAR ZHING LA ZOR BAS
RNGA BA NI MI LTA BU DANG, SHING LA STA RES GCOD PA NI LHAS BYIN
LTA BU'O, ,NANG GI NI LUS KYI YAN LAG LA GNAS PA STE, DPER NA
LHAS

BYIN YID KYIS PA TA LA'I GRONG KHYER DU 'GRO BA DANG, MIG GIS
GZUGS LA 'DZIN PA LTA BU STE, BYED PA ZHES PA NI SHIN TU SGRUB
PAR BYED BA ZHES BYA'O, ,GSUM PA BYED PA PO DANG BYED PA'I GSUM
PA DAG GO, ,YANG DAG PAR SBYIN PA RNAM PA GSUM GANG ZHE NA, SLONG
BA DANG,

RJES SU BYED PA DANG, SLONG BA MED PA RNAMS LA'O, ,SLONG BA LA NI
JI LTAR BRAM ZE LA BA LANG SBYIN PA NI CHOS DANG LDAN PA'O, ,BRAM
ZE SLONG BA RNYED BA DE'I PHYIR SLONG BA LA ZHES BRJOD DO, ,RJES
SU BYED PA NI JI LTAR 'GRON PO'I PHYIR SHING SBYIN PA'I TSUL TE,
DE DAG GI PHYIR MA BSLANGS

PAR 'GRON GYIS SHING GI RTZA BA KHYER BA NI SEMS KYIS RJES SU
BYED PA ZHES BRJOD DO, ,SLONG BA MED PA NI JI LTAR MCHOD RTEN LA
ME TOG 'BUL BA'I SKYES BU LTA BU'O, ,GANG MNGON PAR SLONG BA LA
YANG DAG PAR SBYIN PA'I LAS NI YANG DAG PAR SBYIN PA STE, BZHI PA
YANG DAG PAR SBYIN BA NI YANG

DAG PAR SBYIN PA'O, ,GANG LAS 'ONGS PA RNAM PA GNYIS GANG ZHE NA,
G-YO BA DANG MI G-YO BA DAG LAS SO, ,G-YO BA LAS NI JI LTAR RTA
BRGYUGS PA LAS LTUNG BA NI RTA BA'O, ,GLANG PO BRGYUGS PA LAS
LTUNG BA NI LCAGS KYU 'DZIN PA ZHES PA LTA BU'O, ,MI G-YO BA LAS
NI JI LTAR

GRONG LAS 'ONGS PA NI LHAS BYIN DANG, RI LAS BABS PA NI DRANG
SRONG CHEN PO RNAMS DANG; MTHO RIS LAS BABS PA NI LHA ZHES PA LTA
BU STE, BSTAN PA LAS 'ONGS PA NI LAM GANG LAS 'ONGS PA STE, GANG
LAS 'ONGS PA NI LNGA PA'O, ,GNAS GZHI RNAM PA GZHI GANG ZHE NA,
KHYAB PA'I

GNAS GZHI DANG, NYE BAR BRTAN PA'I DANG, 'DUG GNAS KYI DANG, NYE
BA'I GNAS GZHI'O, ,KHYAB PA'I NI JI LTAR TIL MAR NI TIL RNAMS LA
KHYAB PA LTA BU'O, ,NYE BAR BRTEN PA'I NI JI LTAR STAN LA BRTEN
PA NI SKYES BU DANG, SHING RTA LA BRTEN PA NI BRAM ZE DANG, RTEN
LA BRTEN PA NI DRANG

@245B SRONG ZHES PA LTA BU'O, ,'DUG GNAS KYI GNAS GZHI NI JI LTAR
NAGS LA GNAS PA NI SENG GE LTA BU DANG, GNAS LA GNAS PA NI THUB
PA LTA BU'O, ,NYE BA'I GNAS GZHI NI JI LTAR CHU KLUNG LA GNAS PA
NI BA LANG LTA BU STE, GNAS KYI GZHI BYED PA NI GNAS GZHI STE,
BDUN PA GNAS GZHI NI GNAS GZHI'O, ,GANG 'DI BYED PA ZHES

SMOS PAS BYED PA POR 'GYUR TE, 'DI LTAR BYA BA BYED PA NI BYED PA
PO ZHES BYED PAR 'GYUR BAS BYED PA PO SMOS CI DGOS SHE NA, GZHAN
LAS DANG BYED PA DANG, YANG DAG PAR SBYIN PA DANG, GANG LAS 'ONGS
PA DANG, GNAS GZHI ZHES BYA BA RNAMS KYI BYED PA PO RNAMS NI JI
LTAR 'GRUB PAR

'GYUR, DE RNAMS LA YANG THAMS CAD LA BYED PA PO NI BRJOD DO,
,GANG LAS SHE NA, RANG DBANG BRJOD PAR 'DOD PA YIS, ,ZHES PA SO
SO'I BYED PA PO GANG RANG DBANG GI BRJOD PAR 'DOD PAS BYED PA PO
DE THAMS CAD BRJOD PA YANG 'GRUB BO, ,DE LA BRJOD PA'I BYED PA PO
NI DANG PO NYID DU BYA STE, JI

LTAR LHAS BYIN 'BRAS CHAN 'TSED DO ZHES PA DANG, LHAS BYIN RTZVA
YIS STAN BYED CES PA LTA BU'O, ,MA BRJOD PA'I BYED PA PO NA, MA
BRJOD PA'I BYED PA PO RNAM PAR DBYE BA GNYIS SU 'GYUR TE, GSUM PA
NI JI LTAR LHAS BYIN GYIS 'BRAS CHAN

'TSOD PA LTA BU STE, GSUM PA ZHES PA NI BYED PA PO DANG BYED PA
DAG NI GSUM PO, ,DRUG PA NI JI LTAR 'JIG RTEN PHA ROL GYIS 'JIGS
PAS CHOS SPYOD PA LTA BU STE, BYA BA BYED PA RNAMS NI DRUG PA'O,
,DE BZHIN DU BRJOD PA'I LAS KYANG RNAM PAR DBYE BA SNGA MA BZHIN
ZHES BYA BA'I DON JI LTA BU ZHE NA,

JI LTAR BRJOD PA'I BYED PA PO DANG PO NYID DU 'GYUR PA DE BZHIN
DU BRJOD PA'I LAS KYANG DANG PO NYID DU 'GYUR TE, JI LTAR 'BRAS
CHAN 'TSED PA LHAS BYIN ZHES PA DANG, BY'A KA RA nA BYED PA NI
P'A nI NI LTA BU'O, ,DE BZHIN DU BRJOD PA'I LAS KYANG DANG PO
NYID DU RIG PAR BYA STE, JI LTAR LHAS BYIN GYIS

'BRAS CHAN 'TSED PA DANG, LHAS BYIN GYIS KHUR KHYER BA ZHES PA
LTA BU'O, ,MA BRJOD PA'I LAS NI DANG PO BOR BA DANG, DE BZHIN DU
LNGA PA DANG BDUN PA'ANG DE BI ZHEN NO ZHES PA'I DON CI ZHE NA,
MA BRJOD PA'I LAS NI DANG PO DANG, LNGA BA DANG, BDUN PA BOR
BA'O, ,LHAG MA RNAM PAR

@246A *, ,DBYE BA BZHIR 'GYUR TE, GNYIS PA DANG GSUM PA DANG BZHI
PA DANG DRUG PA RNAMS SO, ,DE LA RE ZHIG GNYIS PA NI JI LTAR
GRONG LA 'GRO BA NI SKYES BU ZHES PA STE, GNYIS PA NI LAS KYI
GNYIS PA ZHES BYA'O, ,GSUM PA NI JI LTAR, BU YIS SHES PA NI PHA
STE BU LAS

SHES PA NI PHA ZHES PA'I DON TO, ,MING DAM LAS ZHES BYA BA NI
GSUM PA'O, ,BZHI PA NI JI LTAR GRONG GI PHYIR 'GRO BA NI SKYES BU
ZHES PA DANG, GRONG KHYER GYI PHYIR 'GRO BA NI BRAM ZE'I KHYE'U
ZHES PA STE, 'GRO BA'I DON GYI LAS NI GNYIS PA DANG, BZHI PA STE,
LANGS TE LAM DU 'GRO BZHES

PA NI BZHI PA'O, ,DRUG PA NI JI LTAR RTZVA STAN GYI BYED PA PO
LHAS BYIN ZHES PA DANG, KHUR KHYER BA'I BYED PA PO MCHOD SBYIN
ZHES PA LTA BU STE, BYED PA PO DANG, LAS BYED PA NI DRUG PA'O,
,BYED PA NI RNAM PA GSUM STE, GSUM PA DANG, LNGA PA DANG, DRUG PA
RNAMS NYID DO, ,DE LA RE ZHIG

GSUM PA NI JI LTAR SHING LA STA RES GCOD PA NI LHAS BYIN ZHES PA
STE, GSUM PA ZHES PA NI BYED PA PO DANG BYED PA DAG GO, ,LNGA PA
NI JI LTAR CUNG ZAD LAS GROL BA NI CUNG ZAD KYIS GROL BA ZHES
PA'I DON DANG, NYUNG ZAD LAS GROL BA NI NYUNG ZAD KYIS GROL BA
ZHES PA'I DON DANG, BAG TZAM

LAS GROL BA NI BAG TZAM GYIS SA GROL BA ZHES PA LTA BU STE, LNGA
PA ZHES BYA BA NI CUNG ZAD DANG, NYUNG ZAD DANG, BAG TZAM LAS
GROL BA'I SEMS CAN ZHES BRJOD DO, ,DRUG PA NI JI LTAR MAR GYIS
GROGS PO SHES PA ZHES PA NI MAR GYIS GROGS PO SHES PA ZHES PA
STE, DRUG PA NI SHES

PA'AM RIG PAR BYED PA'I DON ZHES PA'O, ,DE BZHIN DU YANG DAG PAR
SBYIN PA YANG GSUM STE, DRUG PA DANG, BZHI PA DANG, GSUM PA RNAMS
SO, ,DRUG PA NI JI LTAR SKYES BU'I RI DAGS ZLA BA'I SBYIN PA BYED
PA LTA BU STE, BRGYA BYIN GYIS ZLA BA'I PHYIR SBYIN PA ZHES PA'I
DON TO, ,YANG

DAG PAR SBYIN PA NI BZHI PA'I DON TE, MANG PO LEN PAS DRUG PA'I
YANG DAG PAR SBYIN PA 'O, ,BZHI PA NI JI LTAR BKRES PA'I PHYIR
ZAS SBYIN PA DANG, SPYOD NGAN CAN GYI PHYIR ZAS SBYIN PA NI LHAS
BYIN ZHES PA LTA BU STE, BZHI PA NI YANG DAG PAR SPYIN PA'I BZHI
PA'O, ,GSUM PA NI JI LTAR BRAN MOS

@246B ME TOG GI PHRENG BA YANG DAG PAR SPYIN PA ZHES BYA BA NI NA
CHUNG LA PHRENG BA YANG DAG PAR SBYIN PA ZHES BYA BA'I DON TE,
MTHUN PA'I GSUM PA MI 'BYOR BA'I SBYIN PA STE, DE NI BZHI PA'I
DON GYI GSUM PA ZHES BYA'O, ,GNYI GA 'DIS SHES PAR BYA STE, GSUM
PA'I RNAM PAR DBYE BA BDAG GI TSIG

CAN DU BYED PA'O, ,GANG 'DI NI GSUM PA MI 'BYOR BA'I SBYIN PA
STE, DE BZHI PA'I DON TE, BDAG GI TSIG CAN DE DMAN PA'I THA SNYAD
LA NI BZHI PA'I DON GYI GSUM PA ZHES BRJOD DO, ,LNGA PA NYID NI
GANG LAS 'ONGS PAR 'GYUR TE, DE LAS GZHAN MA YIN NO, ,LNGA PA NI
JI LTAR RI LAS 'ONGS PA NI

DRANG SRONG CHEN PO ZHES PA STE, LNGA PA GANG LAS 'ONGS PA NI
LNGA BA ZHES BYA'O, ,BDUN PA NYID NI GNAS GZHI STE, BDUN PA NI JI
LTAR GROD LA GNAS BA ZHES PA STE, BDUN PA NI GNAS GZHI'I BDUN
PA'O, ,'DI PHYOGS TZAM MTHONG BA'I DON BYED PA PO MDOR BSDUS NAS
BRJOD PA'O, ,RGYA CHER

NI 'GREL BA LA SOGS PAR BLTA BAR BYA'O, ,DE DAG GI BRJOD PA DANG
MA BRJOD PA'I RANG BZHIN DMIGS MOD KYI, 'ON KYANG RJOD PA PO DANG
BRJOD PA MED PA SMRA BAR BYA STE, GANG ZHE NA, TSIG SDUD PA DANG,
DE LA PHAN PA'I RKYEN CAN DANG, TI NGA'I RKYEN CAN DANG, BYED
PA'I RKYEN CAN DAG STE BZHI PO

'DI DAG RJOD PA PO DANG BRJOD PA MED PA DAG GO, ,JI LTAR NA BZHI
PO 'DI DAG RJOD PA PO DANG BRJOD PA MED PA YIN ZHE NA, TSIG SDUD
PA DANG, DE LA PHAN PA'I RKYEN CAN DANG, TING NGA'I RKYEN CAN
DANG, BYED PA'I RKYEN CAN TE 'DI DAG GNAS SKABS KYIS BRJOD PA NI
BRJOD PA'O, ,LAS DANG, BYED PA PO DANG, BZHI PO DE DAG

GNAS SKABS KYI 'BREL PAR BRJOD PA DANG MA BRJOD PAS BRJOD PA DANG
MA BRJOD PA ZHES BYA BA'O, ,SPYOR BA'I SGO NAS BYED PA PO RIM PAR
PHYE BA STE DANG PO RDZOGS SO,, ,,DE LTAR BYED PA PO'I RAB TU
DBYE BA BRJOD NAS, DA NI TSIG SDUD PA RJES SU BSHAD PAR BYA'O,
,TSIG SDUD PA NI

BSDU NA DRUG STE, DE'I SKYES BU'I TSIG SDUD PA DANG, LAS 'DZIN
PA'I DANG, 'BRU MANG PO PA'I DANG, BA GNYIS PA'I DANG, ZLAS DBYE
BA'I DANG, ZAD PAR MI 'GYUR BA'I RNAMS SO, ,RGYAS PAR DBYEN NYI
SHU RTZA BRGYAD DU 'GYUR RO, ,YANG RNAM PAR DBYE BA BCO LNGAR
YANG BSHAD BAR BYA'O, ,DE

@247A *, ,DAG KYANG RTAG PA DANG MI RTAG PAR SBYOR BAS TSIG SDUD
PA RNAM PA GNYIS SU YANG 'GYUR TE, RTAG PAR TSIG SDUD PA DANG MI
RTAG PAR TSIG SDUD PA DANG MI RTAG PAR TSIG SDUD PA ZHES BYA'O,
,RTAG PAR TSIG SDUD PA NI JI LTAR RDZA MA LA BYED PA NI RDZA MA
BYED PA ZHES PA DANG, GRONG LA BYED PA NI GRONG KHYER BYED PA

ZHES PA LTA BU'O, ,LAS ZHES BYA BA NI BYED PA'I RKYEN CAN DU
'GYUR TE, RTAG PAR RTEN PA DANG 'TSO BA DAG GI ZHES BYA BA NI
RTAG PAR RO, ,MDO LAS RTAG PAR RJES SU 'DZIN PA ZHES 'BYUNG STE,
NYE BA'I TSIG RTING MED PA NI DE'I SKYES BU'I TSIG SDUD PA'O,
,BYED PA PO'I TSIG YOD PA NI TSIG SNGA

MA DANG NYE BA LA TSIG SDUD PAR MKHAS PA RNAMS 'DOD DO, ,RTAG PAR
TSIG SDUD PA LA TSIG RNAM PAR BSHAD PA MED DO ZHE NA, TSIG RNAM
PAR BSHAD PAR 'DOD DE, RDZA MA LA BYED PA NI RDZA MA BYED PA ZHES
PA 'DIS RNAM PAR SBYAR BAR BYA'O, ,TSIG SDUD PA YOD PA LA SU PA
MTHA' CAN SKAD KYI

BYINGS MED PA STE SU PA DBYI BAR BYA'O, ,TSIG SDUD PA NI TSIG
SDUD PA STE, DANG PO'I TSIG GI MTHA' CAN NO, ,NYE BA'I TSIG DANG
PO'I RNAM PAR DBYE BA BSTAN PAS DE DANG PO'I TSIG GI MTHA' CAN DU
'GYUR TE, DANG PO'I TSIG GI MTHA' CAN NI TSIG GI PHRAD SNGA MA
SDUD PA STE SBRA DON DANG LDAN PA'O, ,MI RTAG

PAR TSIG SDUD PA NI JI LTAR RGYAL PO'I SKYES BU NI RGYAL PO'I
SKYES BU ZHES PA DANG, BRAM ZE'I LA BA NI BRAM ZE'I LA BA ZHES PA
LA SOGS PA DRUG PA'I BSDU BA ZHES BYA BA 'AM, MI RTAG PA ZHES
BSTAN PA LA DBYI BA DANG MI DBYI BAS RNAM PA GNYIS TE, DBYI BA
DANG MI DBYI BA'I TSIG SDUD PA ZHES

BYA'O, ,DBYI BA'I TSIG SDUD PA NI JI LTAR DKA' BA LA GNAS PA NI
DKA' GNAS ZHES BYA BA DANG, DMYAL BA LA LTUNG BA NI DMYAL LTUNG
ZHES BYA BA STE, GNAS PA DANG, LTUNG BA DANG, 'DAS PA DANG, 'GRO
BA DANG, GOMS PA DANG, THOB PA DANG, MED PA ZHES BYA BA NI GNYIS
PA'I

BSDU BA ZHES BYA'O, ,MA DBYI BA'I TSIG SDUD PA NI JI LTAR DKA' BA
LA 'GRO BA NI DKA' BA LA 'GRO BA ZHES BYA BA DANG, BRANG LA SPU
YOD PA NI BRANG SPU CAN ZHES PA STE, TSIG GZHAN DU MA'I DON NI
'BRU MANG PO BA'I BSDU BA ZHES BYA'O, ,NYE BAR 'JAL BA'I TSIG
SNGA MA DANG PHYI MA MA PHYIS PA NI BDUN

@247B PA'I TSIG SDUD PA ZHES BYA'O, ,SU PA PHYI BAR GYUR PA LA
SKAD KYI BYINGS MED PA'I TSIG GI DON CAN NI, ,TSIG PHYI MA PHYIS
PA'I DBANG DU BYAS PA STE, MGO BO SPYI BO MA YIN PA RANG GI CHA
LAS, BDUN PA MA PHYIS PA'I TSIG SDUD PA ZHES PAR 'GYUR RO, ,DE LA
DE'I SKYES BU BRGYAD NI

DANG PO'I DE'I SKYES BU DANG, GNYIS PA'I DANG, GSUM PA'I DANG,
BZHI PA'I DANG, LNGA PA'I DANG, DRUG PA'I DANG, BDUN PA'I DANG,
DGAG PA'I DE'I SKYES BU RNAMS SO, ,DANG PO'I DE'I SKYES BU NI JI
LTAR LUS KYI STOD NI LUS STOD CES PA DANG, LUS KYI SMAD NI LUS
SMAD CE SA

PA LTA BU STE, STOD DANG SMAD DANG GONG DANG 'OG YUL GCIG PA NI
GZHI GCIG TU TSIG SDUD PA ZHES BYA'O, ,PI PI LING GI PHYED NI PI
PI LING GI PHYED CES PA DANG, DAR GYI SRIN BU'I PHYED NI DAR SRIN
BYED CES PA LTA BU STE, PHYED KYI TSIG NI MA NING GI RTAGS KYI
TSIG SDUD PA'O, ,GNYIS LA SBYIN

PA DANG, SBYIN PA GNYIS NI GNYIS SBYIN PA'O, ,GSUM LA SBYIN PA
DANG, SBYIN PA GSUM NI SBYIN PA GSUM MO, ,BZHI LA SBYIN PA DANG
SBYIN PA BZHI NI SBYIN PA BZHI'O, ,MYUR BA LA SBYIN PA DANG SBYIN
PA MYUR BA NI MYUR BA'I SBYIN PA'O ZHES PA LTA BU'O, ,GNYIS PA
'AM, GSUM

PA'AM, BZHI PA'AM, MYUR BA DAG GI TSIG SDUD PA'O, ,GANG GI PHYIR
DANG PO'I DE'I SKYES BU ZHES BYA ZHE NA, TSIG SNGA MA DANG PO
NYID KYIS TSIG SNGA MA'I RNAM PAR DBYE BA KHYAD PAR CAN DES DANG
PA'I RNAM PAR DBYE BAR 'GYUR RO, ,DE'I PHYIR DANG PO'I SKYES BU
ZHES BRJOD DO, ,GNYIS

PA'I DE'I SKYES BU NI JI LTAR SHING LA GNAS PA NI SHING GNAS ZHES
PA DANG, GRONG LA 'GRO BA NI GRONG 'GRO ZHES BA DANG, MDA' LA
GOMS PA NI MDA' GOMS ZHES PA DANG, BDE BA LA THOB PA NI BAD THOB
CES PA DANG, 'TSO BA LA RNYED PA NI 'TSO RNYED CES PA DANG, 'TSO
BA LA MA RNYED PA NI 'TSO BA MA RNYED PA

ZHES PA LTA BU STE, GNAS PA DANG, SONG BA DANG, LHUNG BA DANG,
'GRO BA DANG, GOMS PA DANG, THOB PA DANG, MA THOB PA RNAMS TE,
GNYIS PA'I TSIG SDUD PA ZHES BYA'O, ,YANG LO LA SPYOD PA NI LO
SPYOD CES PA DANG, DPAG TSAD LA BTANG BA NI DPAG TSAD BTANG ZHES
PA DAG NI DUS DANG

@248A *, ,LAM LA NGES PAR SBYOR BA NI NGES PAR SBYOR BA'I GNYIS
PA'I TSIG SDUD PA ZHES BYA'O, ,GSUM BA'I DE'I SKYES BU'I TSIG
SDUD PA NI JI LTAR SHA KU LA'I KHANDA NI SHA KU LA'I KHANDA ZHES
PA DANG, NOR GYI DON NI NOR DON ZHES PA LTA BU STE, DE BYED PA'I
DON GYIS YON TAN GYI TSIG GIS GSUM PA'I

TSIG SDUD PA ZHES BYA'O, ,YANG ZLA BAS SNGA BA NI ZLA BA SNGA MA
ZHES PA DANG, LOS SNGA BA NI LO SNGA MA ZHES PA DANG, SMRA BAS
MKHAS PA NI SMRA MKHAS ZHES PA STE, SNGON DANG MTSUNGS PA DANG,
RTZOD PA DANG, MKHAS PA DANG, 'DRES PA DANG, 'JAL BA RNAMS NI
GSUM PA'I TSIG SDUD PA ZHES BYA'O, ,

BZHI PA'I DE'I SKYES BU NI JI LTAR KHANG PA'I PHYIR GYI SHING NI
KHANG SHING ZHES PA DANG, RNA CHA'I PHYIR GYI GSER NI RNAM CHA
GSER ZHES PA LTA BU DANG, RTAG PA'I DON GYI TSIG SDUD PA DANG,
SEMS CAN GYI RTAGS BRJOD PA DANG, BRAM ZE'I PHYIR GYI NOR NI BRAM
ZE NOR ZHES PA DANG, BRAM ZE'I DON GYI THUG PA LA NI BRAM ZE'I

THUG PA ZHES PA DE BRAM ZE'I DON GYI 'O MA LA NI BRAM ZE'I 'O MA
ZHES PA DANG, BRAM ZE'I PHYIR GYI MCHOD PA LA NI BRAM ZE'I MCHOD
PA ZHES PA DANG, RNAM THOS SRAS KYI PHYIR GYI GTOR MA LA NI RNAM
THOS SRAS KYI GTOR MA ZHES PA DANG, KHYAD PAR GYI PHYIR GYI DON
NI KHYAD PAR GYI DON ZHES PA DANG, DE'I DON

GYI STOBS DANG, PHAN PA DANG, BDE BA DANG, YONGS SU SRUNG BA DAG
NI BZHI PA'I TSIG SDUD PA ZHES BYA'O, ,LNGA PA'I DE'I SKYES BU'I
TSIG SDUD PA NI JI LTAR SENG GE LAS 'JIGS PA NI SENG GE'I 'JIGS
PA ZHES PA DANG, RTZVA RA LAS 'JIGS PA NI RTZVA RA'I 'JIGS PA
ZHES PA STE, 'JIGS PA

DAG LA NI LNGA PA DE'I SKYES BU'I TSIG SDUD PA ZHES BYA'O, ,PHYED
LAS 'BYOR PA NI PHYED 'BYOR PA ZHES PA DANG, BDE BA LAS KHUR BA
NI BDE BA KHUR BA ZHES PA LTA BU STE, THOB PA DANG, KHUR BA DANG,
GROL BA DANG, LHUNG BA DANG, 'DAB MA DANG, 'DRES PA RNAMS TE,
LNGA PA'I DE'I SKYES BU'I

TSIG SDUD PA ZHES BYA'O, ,DRUG PA'I DE'I SKYES BU NI JI LTAR
SHING GI RTZA BA NI SHING RTZA ZHES PA DANG, SHING GI 'BRAS BU NI
SHING 'BRAS ZHES PA LTA BU STE, DRUG PA'I TSIG SDUD PA ZHES
BYA'O, ,BRAM ZE'I LEN PA NI BRAM ZE LEN PA ZHES PA DANG, RGYAL
RIGS KYI LEN PA NI RGYAL RIGS LEN PA ZHES BYA

@248B BA LA SOGS PA NI DRUG PA DE'I SKYES BU'I TSIG SDUD PA ZHES
BYA'O, ,BDUN PA'I DE'I SKYES BU NI JI LTAR CHO LONG RNAMS LA
MKHAS PA NI CHO LONG MKHAS PA ZHES PA DANG, RGYAN PO RNAMS LA
MKHAS PA NI RGYAN PO DAR ZHES PA LTA BU STE, BDUN PA MKHAS PA'I
TSIG SDUD PA ZHES BYA'O, ,GRONG KHYER LA GRUB PA NI GRONG KHYER

GRUB PA ZHES BYA BA LA SOGS PA LTA BU STE, GRUB PA DANG RAB TU
GRUB PA'I PHYOGS RNAMS KYI TSIG SDUD PA ZHES BYA'O, ,DGAG PA'I
DE'I SKYES BU'I TSIG SDUD PA NI JI LTAR RGYAL RIGS LA BRAM ZE MA
YIN PA ZHES PA DANG, DMANGS RIGS MED PA LA DMANGS RIGS MED BA
ZHES BYA BA LTA BU STE, DGAG

PA DE'I SKYES BU'I TSIG SDUD PA ZHES BYA'O, ,LAS 'DZIN PA NI RNAM
PA DRUG STE, GANG ZHE NA, TSIG SNGA MA KHYAD PAR GYI DANG, TSIG
GNYIS KA KHYAD PAR GYI DANG, TSIG SNGA MA DPER SBYAR BA DANG,
TSIG PHYI MA DPER SBYAR BA DANG, TSIG SNGA MA SRID PAR SBYAR BA
DANG, TSIG SNGA MA NGES PAR 'DZIN PA RNAMS SO,,

TSIG SNGA MA KHYAD PAR CAN NI JI LTAR DE SNGON PO YANG YIN LA YIN
LA AUTPA LA YIN PAS SNGON PO AUTPA LA ZHES PA DANG, DE NAG PO
YANG YIN LA SBRUL YANG YIN PA NI NAG PO SBRUL LO ZHES PA LTA BU
NI KHYAD PAR RAM KHYAD PAR CAN GYI TSIG SDUD PA'O, ,TSIG GNYI GA
KHYAD PAR NI JI LTAR DE GRANG BA YANG YIN DRO BA YANG

YIN PA NI GRANG DRO ZHES PA LTA BU STE, TSIG GNYI GA KHYAD PAR
CAN GYI TSIG SDUD PA ZHES BYA'O, ,TSIG SNGA MA DPER SBYOR BA NI
JI LTAR DUNG LTA BU'I DKAR PO NI DUNG DKAR PO ZHES PA STE, DPE
RNAMS LA SPYI BRJOD PA NI LTA BU BSDUS PA'I TSIG SDUD BA ZHES
BYA'O, ,TSIG PHYI MA DPER SBYOR BA NI JI LTAR SKYES BU 'DI

NI STAG LTA BU YIN PAS SKYES BU STAG GO ZHES PA DANG, MI 'DI NI
SENG GE 'DRA BA SA MI'I SENG GE ZHES PA DANG, SKYES BU 'DI NI
GLANG PO LTA BU YIN PAS SKYES BU GLANG ZHES PA LTA BU NI STAG LA
SOGS PA DANG 'DRA BA 'BREL PAR SPYIR SBYOR BA'I DPE'I TSIG SDUD
PA ZHES BYA'O, ,TSIG SNGA MA SRID PAR

SBYOR BA NI YON TAN LTA BU'I RING BA NI YON TAN RING BA ZHES PA
DANG, BU LTA BUR 'DZIN PA NI BUR 'DZIN PA ZHES PA LTA BU NI TSIG
SNGA MA SRID PAR SBYOR BA'I TSIG SDUD PA ZHES BYA'O, ,TSIG SNGA
MA NGES PAR 'DZIN PA NI JI LTAR YON TAN NYID BLO YIN PA NI YON
TAN BLO ZHES BA DANG, YON TAN NYID NOR YIN PA NI YON

@249A *, ,TAN NOR ZHES PA DANG, LEGS PAR BYAS BA NYID DGA' BA NI
LEGS PAR BYAS PA DGA' BA ZHES PA DANG, RMA BYA NYID KYI TSANG NI
RMA BYA TSANG ZHES PA LA SOGS PA NI NGES PAR 'DZIN PA'I TSIG SDUD
PA ZHES BYA'O, ,'BRU MANG PO PA NI RNAM PA BDUN TE, GANG ZHE NA,
TSIG GNYIS KYI 'BRU

MANG PO PA DANG, MANG PO'I TSIG GI DANG, TSIG PHYI MA GRANGS CAN
GYI DANG, TSIG GNYI GA GRANGS CAN GYI DANG, TSIG SNGA MA DANG
BCAS PA DANG, PHAN TSUN BYA BA BYED PA'I MTSAN NYID KYI DANG,
PHYOGS MTSAMS KYI MTSAN NYID KYI 'BRU MANG PO LA ZHES BYA BA
RNAMS SO, ,DE LA RE ZHIG GNYIS KYI NI JI LTAR SHING GANG LA
SPRE'U

STOBS CAN YOD PA DE NI SPRE'U STOBS CAN SHING ZHES PA DANG, BCOM
LDAN 'DAS GANG LA 'DOD PA LAS RGYAL BA MNGA' BA DE NI 'DOD PA LAS
RGYAL BA'I BCOM LDAN 'DAS ZHES PA DANG, BRAM ZE GANG LA ZAS NYE
BAR SBYIN PA YOD PA DE NI NYE BAR SBYIN PA CAN GYI BRAM ZE ZHES
PA DANG, GRONG KHYER GANG LA MI 'BYUNG

BA YOD PA DE NI MI 'BYUNG BA'I GRONG KHYER ZHES PA DANG, SKYES BU
GANG LA GOS DKAR PO YOD PA NI GOS DKAR PO'I SKYES BU ZHES PA
DANG, SHING GANG LA NAM MKHA' LA 'GRO BA YOD PA DE NI NAM MKHA'
LA 'GRO BA CAN GYI SHING ZHES PA DANG, GZHAN 'BRU MANG PO PA ZHES
BYA BA NI TSIG GZHAN DU MA'I DON NI 'BRU

MANG PO PA'I TSIG SDUD PA ZHES BYA'O, ,MANG PO'I TSIG GI NI JI
LTAR SKYES BU CHEN PO GANG GIS BRTUL BAS LEN PA PHUN SUM TSOGS PA
DE NYID KYIS BRTUL BAS RNYED PA PHUN SUM TSOGS PA'I SKYES BU STE,
TSIG GZHAN DU MA'I TSIG SDUD PA ZHES BYA'O, ,GRANGS KYI TSIG PHYI
MA'I 'BRU MANG PO PA'I TSIG

SDUD PA NI JI LTAR SKYES BU 'DI NI BCU DANG NYE BAS NYE BA'I BCU
ZHES PA DANG, SKYES BU 'DI NI NYI SHU DANG NYE BAS NYE BA'I NYI
SHU ZHES PA LTA BU'O, ,GRANGS KYI TSIG GNYI GA NI JI LTAR GNYIS
DANG GSUM NI GNYID GSUM ZHES PA LTA BU STE, GRANGS DANG, GRANGS
MED PA DANG, NYE BA DANG, RING BA DANG, LHAG

PA DANG, GRANGS CAN GYI TSIG SDUD BA ZHES BYA STE, 'BRU MANG PO
PA LA SOGS PA'I GRANGS CAN NI 'BRU MANG PO PA'I TSIG SDUD PA ZHES
BYA'O, ,TSIG SNGA MA DANG LHAN CIG PA NI JI LTAR GANG GIS RTZA BA
DANG BCAS PA'I SHING BTON PA DES MTSUNGS PAS SBYOR BA NI TSIG
SNGA MA DANG LHAN CIG PA'I TSIG SDUD PA ZHES BYA'O, ,

@249B PHAN TSUN BYA BA BYED PA'I MTSAN NYID KYIS NI JI LTAR SKRA
DAG DANG SKRA RNAMS LA 'DZIN PA'I 'THAB PAR BYED PA DE NI SKRA
DANG SKRA RNAMS 'THAB PA ZHES PA DANG, DBYUG PA DANG DBYUG PA
RNAMS KYIS 'THAB PAR GYUR PA 'DI NI DBYUG PA DANG DBYUG PA RNAMS
'THAB PA ZHES PA STE, DE LA DES 'DI NI NGO BO NYID KYI TSIG

SDUD PA ZHES BYA'O, ,GZHAN RNAMS KYI YANG TSIG SNGA MA RING BA
NYID DU BLTA BAR BYA'O, ,DE NI PHAN TSUN GYI LAS KYI MTSAN NYID
KYI TSIG SDUD PA LA BYED PA'I TSIG DBYI BAR BYA STE, GRANGS MED
PA LA SOGS PA GZHAN LA YANG SUB DBYI BAR BYA'O, ,PHYOGS MTSAMS
KYI MTSAN NYID KYI NI JI LTAR

SHAR GYI PHYOGS DANG LHO PHYOGS LA SOGS PA PHYOGS RNAMS KYI BAR
NA GNAS PA NI SHAR LHO'I PHYOGS LA SOGS PA'O, ,BYANG GI PHYOGS
DANG SHAR GYI PHYOGS KYI MTSAMS NA GNAS PA NI BYANG SHAR GYI
PHYOGS ZHES PA LA SOGS PA STE, PHYOGS KYI MING DANG MTSAMS KYI
MING GI TSIG SDUD PA ZHES

BYA'O, ,MING THAMS CAD DANG TSIG SDUD PA TZAM LAS SKYES PAR SMRA
BA NI SKYES PA LTA BUR 'GYUR RO, ,BA GNYIS PA NI RNAM PA GNYIS SU
BSHAD DE, GCIG LTA BUR 'GYUR BA DANG, DU MA LTA BUR 'GYUR BA ZHES
BYA'O, ,CIG LTA BUR 'GYUR BA NI JI LTAR GSUM RTZA BA GCIG TU
BSDUS PA NI GSUM

RTZA ZHES PA DANG, LNGA RTZA BA GCIG TU BSDUS PA NI LNGA RTZA
ZHES PA DANG, BCU'I RTZA BA NI DE LA PHAN PA'I RKYEN CAN GYI DON
TSIG PHYI MA MDOR BSDUS PA ZHES BYA'O, ,GRANGS KYI TSIG SNGON NA
YOD PA NI BA GNYIS PAR SHES TE, BA GNYIS PA'I GCIG GI TSIG STE,
GCIG DANG 'DRA BAR 'GYUR BA ZHES BYA'O, ,

DE LA MA NING GI RTAGS ZHES BYA BA NI AA MA'I MTHA' CAN MA YIN
PA'O, ,PU A'A'I MTHA' CAN PHO'I RTAGS SO, ,TSIG PHYI MA BA GNYIS
PA MO'I RTAGS SU BSTAN PA NI MO'I RTAGS KYI RKYEN GYIS MO'I RTAGS
SU 'GYUR RO, ,DU MA LTA BUR 'GYUR BA NI JI LTAR BZHI'I PHYOGS NI
PHYOGS BZHI ZHES PA DANG,

GSUM GYI 'JIG RTEN NI 'JIG RTEN GSUM MO ZHES PA LTA BU STE,
PHYOGS DANG GRANGS DANG GRANGS CAN GYI TSIG SDUD PA ZHES BYA'O,
,ZLAS DBYE BA NI RNAM BA BZHI STE, KUN BSDUS PA'I ZLAS DBYE BA
DANG, RJES SU ZLOS PA'I DANG, GCIG LTA BUR BSDU BA'I DANG, PHAN
TSUN SBYOR BA'I ZHES BYA BA DAG GO,,

@250A *, ,DE LA KUN BSDUS PA'I DANG, RJES SU ZLOS PA'I DAG NI
STOBS MED PA LA NI TSIG SDUD PA MED DO, ,TSIG SDUD PA NI STOBS
CAN GYI DBANG DU BYAS PA'O, ,GCIG LTA BUR BSDU BA NI JI LTAR DUNG
DANG PA tA HA NI DUNG PA tA HA ZHES PA LTA BU STE, ZLAS DBYE BA
YANG SEMS CAN DANG BRDA

DANG DMAG GI CHA RNAMS GCIG LTA BUR 'GYUR BA'O, ,DE NI MING GI
RTAGS TE MA NING DU YANG DAG PAR RAB TU SHES SO, ,PHAN TSUN GYI
SBYOR BA'I NI JI LTAR LHAS BYI DANG MCHOD SBYIN NI LHAS BYIN
MCHOD SBYIN DAG RTZOD PA SMRA BAR BYED PA DAG STE, DANG GI DON
BSDU BA NI ZLAS DBYE BA'I TSIG SDUD PA ZHES

BYA'O, ,ZAD PAR MI 'GYUR BA NI RNAM PA GNYIS SU BLTA BAR BYA STE,
MING GI TSIG SNGA MA DANG RANGS MED PA'I TSIG SNGA MA DAG GO,
,MING GI TSIG SNGA MA NI JI LTAR LO MA'I TZAM NI LO MA GO, ,MING
GI TSIG SNGA MA NI JI LTAR LO MA TZAM NYID DO, ,SHA'I TZAM NI SHA
TZAM MO, ,SO SO'I TZAM GYI ZAD PAR MI 'GYUR BA NI TZAM GYI DON
GYI TSIG

SDUD PA'O, ,GRANGS MED PA'I TSIG SNGA MA NI JI LTAR BUM PA'I NYE
BAR GYUR PA GANG YIN PA DE NYA BA'I BUM PA'O, ,GRANGS MED PA
DANG, RNAM PAR DBYE BA DANG, YANG DAG PAR NYE BA DANG, YANG DAG
PA'I RDZU 'PHRUL CHEN PO'I DON DANG, MED PA DANG, BRGYAL BA DANG,
DA LTAR DANG, SGRA DANG, MTHU CAN

DANG, PHYI MA DANG, RJES SU BYUNG BA DANG, SBYOR BA'I TSIG DANG,
'DRA BA DANG, YANG DAG PAR LDAN PA DANG, MTHA' THAMS CAD KYI TSIG
RNAMS LA ZHES PA 'DIS TSIG SDUD PA ZHES BYA'O, ,ZAD PAR MI 'GYUR
PA ZHES PA NI ZAD PAR MI 'GYUR BA'I MING NGO, ,ZAD PAR MI 'GYUR
BA LA SUB DBYI BA THOB PA

LA ZAD PAR MI 'GYUR BA MA YIN PA LAS LNGA PA'I DBYI BA MED PA
ZHES BYA'O, ,GANG DANG GANG BRAM ZE RGAN PA RNAMS LA BOD PA STE,
JI LTAR 'DRA BA NYID ZAD PAR MI 'GYUR BA'I TSIG SDUD PA ZHES
BYA'O, ,DE YANG TSIG SDUD PA DE RNAMS KYI GTZO PO'I DON NI RNAM
PA GSUM STE, TSIG SNGA MA'I GTZO BO'I DON DANG,

GZHAN GYI TSIG GI GTZO BO'I DON DANG, GNYI GA'I TSIG GI GTZO BO'I
DON DAG GO, ,DE LA DE'I SKYES BU'I GTZO BO'I DON NI RNAM PA GNYIS
TE, TSIG SNGA MA'I GTZO BOR BSTAN PA DANG, TSIG PHYI MA'I GTZO
BOR BSTAN PA'O, ,TSIG SNGA MA'I GTZO BOR BSTAN PA'I DON NI, JI
LTAR RNYED PA 'TSO

@250B BA ZHES PA'O, ,TSIG PHYI MA'I GTZO BO'I DON NI, JI LTAR
RGYAL PO'I SKYES BU ZHES PA'O, ,LAS 'DZIN PA'I GTZO BO'I DON NI
RNAM PA GNYIS TE, TSIG SNGA MA'I GTZO BO'I DON DANG, TSIG PHYI
MA'I GTZO BO'I DON NO, ,TSIG SNGA MA'I GTZO BO'I DON NI, ,JI LTAR
SKYES BU KHYU MCHOG CES PA'O, ,

TSIG PHYI MA'I GTZO BO'I DON NI JI LTAR AUTPAL SNGON PO ZHES PA
LTA BU'O, ,'BRU MANG PO PA'I GTZO BO NI RNAM PA GNYIS STE, GZHAN
GYI TSIG GTZO BO'I DON DANG, GNYI GA'I TSIG GTZO BO'I DON NI,
ZLAS DBYE BA'I TSIG LA TSIG GNYI GA'I DON GTZO BO NYID DE, JI
LTAR BRAM ZE RGYAL RIGS, RJE RIGS,

DMANGS RIGS ZHES PA DANG, RA MA SRID SGRUB DAG CES PA LTA BU'O,
,BA GNYIS PA NI TSIG PHYI MA'I DON GTZO BO NYID DE, JI LTAR GSUM
RVA ZHES PA LTA BU'O, ,ZAD PAR MI 'GYUR BA LA GTZO BO GSUM STE,
TSIG SNGA MA'I DON GTZO BO DANG, TSIG PHYI MA'I DON GTZO BO DANG,
TSIG GZHAN

GYI DON GTZO BO DAG GO, ,TSIG SNGA MA'I DON GTZO BO NI JI LTAR
NYE BA BUM PA ZHES PA'O, ,TSIG PHYI MA'I DON GTZO BO NI JI LTAR
LO MA LA SO SO NI LO MA SO SO ZHES PA DANG, SHA LA SO SO NI SHA
SO SO ZHES PA'O, ,TSIG GZHAN GYI DON GTZO BO NI JI LTAR GANG LA
SMYO BYED KYI CHU KLUNG YOD PA DE NI SMYO BYED KYI

CHU KLUNG STE YUL GYI MING NGO, ,TSIG GZHAN GYI DON NYID ZAD PAR
MI 'GYUR BA'I TSIG SDUD PA'I MING ZHES BYA'O, ,ZAD PAR MI 'GYUR
BA MO'I RTAGS LA PHO'I RTAGS SU SMRAS PA NI MO'I RTAGS LA GANG BA
DANG, 'DOD PA LA SOGS PA'I GTZO BOS SNGA MA'I TSIG PHO LTA BUR
GYUR BA'O, ,ZAD PAR MI 'GYUR

BA NI MA NING GI RTAGS ZHES BYA STE, THUNG NGU NYID NI MA NING LA
SGRA'I RANG BZHIN THUNG DU NYID DANG, ZAD PAR MI 'GYUR PA NI ZAD
PAR MI 'GYUR BA STE, SUB DBYI BAS ZAD PAR MI 'GYUR BA'O, ,DE NI
LNGA PA LAS GNYIS PAR 'GYUR BAR SMRAS PA STE, TSIG SDUD PA'I
MTSAN NYID RDZOGS SO,, ,,