@175A #, ,RGYA GAR SKAD DU, BI SHUDDHA NI
DHI N'A MA HE BADZRA S'A DHA NAm, BOD SKAD DU,

KYE RDO RJE'I SGRUB PA'I THABS RNAM PAR DAG PA'I GTER ZHES BYA
BA, DPAL LDAN BLA MA DAM PA'I ZHABS LA PHYAG 'TSAL LO, ,H'U%
SKYES SNGON PO NYI SHU RTZA BZHI'I SPYAN GYIS PHYUG PA'I ZHAL
BRGYAD PA, ,BCU DRUG PHYAG STE ZHABS KYIS BDUD BZHI GNON ZHING
BRGYA PHYED MGO PHRENG CAN, ,

PHYAG RGYA LNGA 'CHANG BDAG MED MA YIS MGRIN 'KHYUD DKAR MO LA
SOGS KYIS, ,BSKOR BAR PHYAG BYAS NAS NI DE YI SGRUB PA'I THABS NI
BRJOD PAR BYA, ,DANG POR RE ZHIG RNAL 'BYOR PAS GDONG BKRU BA LA
SOGS PA BYAS TE, AOm RAKshA RAKshA H'U% H'U% H'U% PHAt SV'A H'A,
,ZHES PA 'DIS BDAG

DANG GNAS DANG RNAL 'BYOR BSRUNG NGO, ,SEMS CAN THAMS CAD KYI DON
LA BRTZON PA'I SEMS KYIS, DPAL KYE RDO RJER GSUNGS PA'I DKYIL
'KHOR DU ZHUGS SHING, RIM PAR DBANG BSKUR BA, YANG DAG PAR RJES
SU GNANG SHING, STONG PA NYID DANG SNYING RJE THA MI DAD PA'I DE
KHO NA

NYID KYI YE SHES RNYED PA'I MTSAN MA THOB PA, THOGS PA MED CING
THE TSOM MED PA'I SHES RAB DANG BCAS PA, DUR KHROD LA SOGS PA YID
DANG RJES SU MTHUN PA'I GNAS SU, SNA TSOGS RDO RJES MTSAN PA'I
BDE BA'I STAN LA 'DUG NAS BDUD RTZI LNGA LA SOGS PA'I DAM TSIG

BSTEN TE, DPAL LDAN RDO RJE'I NGA RGYAL BA'I SNYING GAR PADMA LA
RE PHA YONGS SU GYUR PA'I NYI MAR H'U% YIG SNGON PO BLTA BAR
BYA'O, ,H'U% YIG DE LAS STENG DU SPROS PA'I 'OD ZER RNAM PA LNGAS
KHAMS GSUM PO SNANG BAR BYED BZHIN DU MDUN GYI NAM MKHA'I PHYOGS
SU, BCOM

LDAN 'DAS PHYAG BCU DRUG PA, ZHAL BRGYAD PA, ZHAL SO SO LA SPYAN
GSUM PA, SKRA SER SKYA GYEN DU BRDZES PA, PHYAG RGYA LNGA DANG
LDAN PA, BDAG MED MAS 'KHYUD PA, LHA MO BRGYAD KYIS YONGS SU
BSKOR BA, 'CHAD PAR 'GYUR BA'I SKU MDOG DANG PHYAG GI MTSON CHA

@175B DANG, SPRO BA DANG SDUD PA'I SKU BSAM PAR BYA'O, ,DE'I MDUN
DU GOO R'I NAG MO PHYAG NA ZLA BA BYANG CHUB KYI SEMS DANG, G-YAS
SU CHOM RKUN MA BTZOD KYI MDOG CAN PHYAG NA NYI MA STE RANG BYUNG
GI ME TOG CES BYA BA DANG, RGYAB TU RO LANGS MA SER MO PHYAG NA
RDO RJE'I CHU'I SNOD DANG, G-YON

DU GHASMA R'I SNGO BSANGS GSANG BA'I SMAN 'DZIN PA DANG, MDUN GYI
G-YON ZUR DU SPOS MO SNGON MO RNAM PA SNA TSOGS PA'I STOBS 'DZIN
PA DANG, MDUN GYI G-YAS ZUR DU RI KHROD MA DKAR MO PHYAG NA RO'I
RGYUN DANG, RGYAB KYI G-YAS ZUR DU GTUM MO KUN NAS DMAR BAR CANG
TE'U 'KHROL BA

DANG, RGYAB KYI G-YON ZUR DU G-YUNG MO DUD KA RANG GI SKU LA
'KHYUD PA STE, RNAL 'BYOR MI 'DI RNAMS KYIS YONGS SU BSKOR BA'I
BCOM LDAN 'DAS BKUG CING BRTAN PAR BYAS NAS, DE NAS 'OD ZER DE
RNAMS SNYING GA'I SA BON LA GZHUG PAR BYA'O, ,SLAR YANG SA BON DE
LAS

MTHON PA'I PHYI DANG GSANG BA DANG DE KHO NA NYID KYI MCHOD PA'I
KHYAD PAR RNAMS KYIS BCOM LDAN 'DAS LA MCHOD PAR BYA STE, DE LA
ME TOG DANG BDUG PA DANG MAR ME DANG ZHAL ZAS DANG RIN PO CHE
BDUN PO LA SOGS PA RNAMS STOBS PA NI PHYI'I MCHOD PA'O, ,LHA MO
BRGYAD KYIS BDUN RTZI LNGA DANG

SGRON MA LNGA STOBS PA ZHES BYA BA GSANG BA'I MCHOD PA'O, ,BLA
MA'I MAN NGAG LAS BDAG MED PA DANG LHAN CIG RO GCIG PA'I DGA' BAS
GNYIS SU MYONG BA NI DE KHO NA NYID KYIS CHOD PA'O, ,YANG DAG PAR
MCHOD CING LUS DANG NGAG DANG YID KYIS MNGON DU PHYAG BYAS NAS
DE'I SPYAN SNGAR

SDIG PA BSHAGS PA LA SOGS PA BYA'O, ,THOG MA MED PA DANG LDAN
PA'I 'KHOR PA'I DAM PA MA YIN PA'I KUN DU RTOG PA RNAMS KYIS BDAG
GIS SDIG PA'I LAS BGYIS PA DANG, BGYID DU STZAL BA DANG, RJES SU
YI RANG BA GANG YIN PA DE THAMS CAD NI BSHAGS SHING SLAR MI
BGYI'O, ,SO SO'I

SKYE BO DANG LHA RNAMS DANG NYAN THOS DANG RANG SANGS RGYAS DANG
YANG DAG PAR RDZOGS PA'I SANGS RGYAS DANG BYANG CHUB SEMS DPA'
THAMS CAD KYI DGE BA'I RTZA BA LA RJES SU YI RANG NGO, ,DGE BA'I
RTZA BA THAMS CAD BLA NA MED PA YANG DAG PAR RDZOGS PA'I BYANG
CHUB TU BSNGO BAR BGYI'O, ,DE NAS

@176A *, ,KHAMS GSUM PO KUN GYI BDAG NYID BDE BA CHEN PO'I RNAM
PA'I HE RU KA RDO RJE SANGS RGYAS DANG, DES BSTAN PA'I SNGAGS
DANG PHYAG RGYA DANG DKYIL 'KHOR LA SOGS PA'I RANG BZHIN GYI CHOS
DANG, DE'I 'KHOR LOR GNAS PA'I RNAL 'BYOR MA'I DGE 'DUN LA, BYANG
CHUB KYI

SNYING PO'I BAR JI SRID PAR SKYABS SU MCHI'O, ,SEMS CAN THAMS CAD
KYI DON BYED PA'I RGYUR GYUR PA, RNAM PA THAMS CAD KYI MCHOG DANG
LDAN PA'I STONG PA NYID KYI MTSAN NYID YANG DAG PAR RDZOGS PA'I
BYANG CHUB BDE BA CHEN PO'I BDAG NYID CAN GYI BYANG CHUB TU SEMS
BSKYED PAR BGYI'O, ,'DI RNAMS KYI

BLA NA MED PA'I BYANG CHUB KYI LAM GANG YIN PA RDO RJE'I THEG PA
LA BDAG GIS BRTEN PAR BGYI'O, ,DE'I 'OG TU SBYIN PA'I PHA ROL TU
PHYIN PA YONGS SU RDZOGS PAR BYA BA'I PHYIR LUS DBUL BAR BYA'O,
,CHOS KYI 'KHOR LO RAB TU BSKOR BA'I SLAD DU BLA MA DANG SANGS
RGYAS DANG BYANG CHUB SEMS DPA'

RNAMS MGON PO LA GSOL BA 'DEBS SO, ,'KHOR BAR GNAS PA'I BAR DU
BZHUGS SU GSOL BA RNAMS BYAS NAS, DE NAS SEMS CAN THAMS CAD LA BU
GCIG PA LTA BUR LHA'I BDE BAS NYE BAR 'DZIN PA'I RNAM PA CAN GYI
BYAMS PA CHEN PO DANG, RNAM PAR RTOG PA THAMS CAD KYI

CHU GTER DU BYING ZHING SKYABS MED PA'I SEMS CAN THAMS CAD SDUG
BSNGAL DANG SDUG BSNGAL GYI RGYU LAS 'DOD PA'I RANG BZHIN GYI
SNYING RJE CHEN PO DANG, BDE BA CHEN PO DANG MA BRAL BAS YONGS SU
TSIM PA'I MTSAN NYID CAN GYI DGA' BA DANG, 'JIG RTEN GYI CHOS
BRGYAD KYI GNYEN PO'I LAM

GYIS NYE BAR 'DZIN PA'I RNAM PA CAN GYI BTANG SNYOMS BSGOM PAR
BYA STE, 'DI RNAMS BLA NA MED PA'O, ,CHOS RAB TU RNAM PAR 'BYED
PA'I MTSAN NYID SHES RAB KYIS RTEN CING 'BREL BAR 'BYUNG BA TZAM
GYI CHOS THAMS CAD RANG BZHIN GYIS MA SKYES PAR MOS SHING DON DE
MTHONG ZHING SNANG BAR

BYED PA NYID KYI PHYIR DANG, DNGOS PO MA LUS PA'I DE KHO NA NYID
KYI SNYING POS BSDUS PA NYID KYI PHYIR NA, AOm SH'U N+YA T'A
DZNY'A NA BADZRA SVA BH'A W'ATMA KO&HAm ZHES PA'I SNGAGS 'DI DAG
YID KYIS BRJOD NAS, BLA MA DAM PA'I MAN NGAG LAS, MA SKYES SHING
MA 'GAGS PA'I GNAS LA, MI GNAS

@176B PA'I TSUL GYIS YUD TZAM DU GNAS SO, ,'DI NI 'OD GSAL ZHING
DGA' BAR BYA BA'I CHOS KYI DE KHO NA NYID GANG YIN PAR BRJOD PAR
BYA STE, SHES RAB KYI PHA ROL TU PHYIN PA YANG DE YIN TE BDUD
THAMS CAD RAB TU ZHI BAR BYED PA'O, ,DE'I RJES SU SMON LAM GYI
NUS PA'I SHUGS LAS DE NAS

'OD GSAL BA'I TING NGE 'DZIN LAS LANGS PA'I RNAM PAS, RE PHA LAS
BYUNG BA'I NYI MA'I DKYIL 'KHOR GYI STENG DU H'U% SNGON PO YONGS
SU GYUR PA LAS, 'OD ZER LNGA DANG LDAN PA'I SNA TSOGS RDO RJE
BSGOM PAR BYA STE, SNA TSOGS RDO RJE DE'I 'OD ZER 'JIG PA'I DUS
KYI ME LTAR BZOD PAR

DGA' BA THAMS CAD DU SPROS PAS, RDO RJE'I RA BA STUG POR GYUR
CING RGYAR JI TZAM 'DOD PA'I THAD KAR GRU BZHI PA 'BAR BA STE,
DE'I STENG DU RDO RJE'I GUR DANG, 'OG TU DE LAS RDO RJE'I RANG
BZHIN GYIS NI, SA 'OG GI BAR DU RNAM PAR BKRA BA BLTA BAR BYA'O,
,DE NAS NYI MA DANG SNA TSOGS

RDO RJE LAS 'OD ZER BYUNG BA PHYOGS BRAL DU SPROS NAS, DE THAMS
CAD BRTAN POR BYA'O, ,DE'I DBUS SU BHR'Um YIG SER PO YONGS SU
GYUR PA LAS, 'KHOR LO RTZIBS BCU PA 'KHOR ZHING MI G-YO BA DANG
MTSUNGS PA, RTZIBS BCU PA'I 'KHOR LO'I DBUS SU SNA TSOGS RDO
RJE'I STENG DU PADMA

LA GNAS PA'I NYI MA'I STENG DU ZLA BA DANG NYI MA KHA SBYOR BA'I
BAR DU GNAS PA'I H'U% YIG BLTAS NAS, ME LONG LA SOGS PA'I YE SHES
LNGA'I RIM GYIS H'U% LAS BYUNG BA'I BCOM LDAN 'DAS H'U% MDZAD
AINDRA N'I LA LTA BU, SNA TSOGS PA'I GOS DANG RGYAN GYIS BRGYAN
PA, RIN PO CHE'I COD PAN

DANG, PHYAG DAG GIS RDO RJE DANG, RDO RJE DRIL BU 'DZIN PAS RANG
'DRA'I RIG MA LA 'KHYUD PA, G-YON BRKYANG PA'I ZHABS KYIS 'JIGS
BYED DUS MTSAN MA MNAN TE BZHUGS PA BSGOM PAR BYA'O, ,DE NAS BLA
MA DAM PA'I MAN NGAG LAS RDO RJE DANG THOD PA'I SBYOR BAS KHRO BO
BCU PO

RNAM PAR BSAM STE, DE LAS SHAR DANG LHO DANG NUB DANG BYANG RNAMS
SU, GSHIN RJE MTHAR BYED DANG SHES RAB MTHAR BYED DANG, PADMA
MTHAR BYED DANG BGEGS MTHAR BYED RNAMS GO RIMS BZHIN DU SKU MDOG
NAG PO DANG DKAR PO DANG DMAR PO DANG SNGON PO STE, RDO RJE THOB
DANG, DBYUG PA

@177A *, ,DKAR PO DANG, CHU SKYES DMAR PO DANG, KHA GYES PA'I RDO
RJE 'DZIN PA, THUNG ZHING GSUS KHYIM CHE BA, SBRUL GDUG PA BRGYAD
KYIS BRGYAN PA, SKRA SER SKYA GYEN DU 'BAR BA, SPYAN GSUM DMAR
ZHING ZLUM PA, RNAM PAR SNANG MDZAD DANG MI BSKYOD PA DANG 'OD
DPAG

MED DANG DON YOD GRUB PA'I COD PAN CAN, STAG GI PAGS PA'I SHAM
THABS 'DZIN PA'O, ,ME DANG BDEN BRAL DANG RLUNG DANG DBANG LDAN
GYI ZUR RNAMS SU, 'DOD PA DANG DBYUG PA SNGON PO DANG STOBS PO
CHE DANG MI G-YO BA STE, CHER GNAG PA, LCAGS KYU DANG DBYUG PA
DANG RTZE

GSUM DANG RAL GRI 'DZIN PA, 'DOD PA DANG MI G-YO BA DAG NI, ROL
PA'I STABS CAN, GOS DAM PA DANG RIN PO CHE DAM PA LA SOGS PA
LHA'I RGYAN GYIS BRGYAN PA, RING PO CHE'I COD PAN CAN, DBYUG PA
SNGON PO DANG, STOBS PO CHE DAG NI GSHIN RJE MTHAR BYED LTA BUR
RNAM PAR

'GYUR BA'O, ,'OG GI RTZIBS LA GNOD MDZES NAG PO GTUN SHING 'DZIN
PA RIN PO CHE'I COD PAN CAN, STENG GI RTZIBS LA, GTZUG TOR SER PO
'KHOR LO SER PO 'DZIN PA, RNAM PAR SNANG MDZAD KYIS MTSAN PA'I
RIN PO CHE'I COD PAN CAN, 'DOD PA LA SOGS PA LNGA NI MI

BSKYOD PA'I COD PAN CAN TE, KHRO BO BCU PO 'DI RNAMS NI, SNA
TSOGS PADMA DANG NYI MA LA G-YON BRKYANG GI STABS KYIS GNAS PA,
PHYAG G-YON RNAMS KYIS SBRUL GYI ZHAGS PA DANG BCAS PA'I KHU TSUR
DANG SDIGS MDZUB SNYING GA'I PHYOGS SU GTAD PA BLTA BAR BYA STE,
DE LTAR

GYUR PA'I SRUNG BA'I 'KHOR LO BSGOM PAR BYA'O, ,DE NAS DE'I DBUS
SU RDO RJE H'U% MDZAD YONGS SU GYUR PA LAS CHOS 'BYUNG ZHES BYA
BA, NAM MKHA'I 'BYUNG BA CHEN PO AEE YIG GI RNAM PA ZUR GSUM PA,
RDO RJE 'DZIN PA CHEN PO'I RANG BZHIN, STON KA'I RI BONG 'DZIN PA
LTAR

DKAR BA, RTZA BA PHRA ZHING STENG YANGS PA, NANG STONG PA BSAM
PAR BYA'O, ,DE'I NANG DU KHA DOG SNA TSOGS PA'I PADMA, DE'I ZE
'BRU'I STENG DU SHIN TU YANGS PA'I SNA TSOGS RDO RJE RTZE MO BCU
GNYIS PA'O, ,DE LA SHAR GYI RTZE MO GSUM DKAR PO, ,LHO SER PO,
,NUB DMAR PO, ,

@177B BYANG LJANG GU, DBUS KYI KHA DOG SNGON POR BSAM PAR BYA'O,
,DER YAm LAS BYUNG BA'I RLUNG GI DKYIL 'KHOR SNGON PO GZHU'I RNAM
PA MCHOG MA GNYIS LA G-YO BA'I BA DAN GYIS MTSAN PA, DE'I STENG
DU RAm LAS BYUNG BA'I ME'I DKYIL 'KHOR DMAR PO GRU GSUM PA ZUR
GSUM DU

RAm YIG GIS MTSAN PA, DE'I STENG DU WAm LAS SKYES PA'I CHU'I
DKYIL 'KHOR DKAR PO ZLUM PO BUM PAS MTSAN PA, DE'I STENG DU LAm
LAS BYUNG BA'I SA'I DKYIL 'KHOR SER PO GRU BZHI PA ZUR RNAMS SU
RDO RJE RTZE GSUM PAS MTSAN PA'O, ,DE NAS SNA TSOGS RDO RJE'I
STEGS BU'I

DBUS SU RTEN CING 'BREL PAR 'BYUNG BA SEMS TZAM GYI 'BYUNG BA
CHEN PO BZHI YONGS SU GYUR PA LAS SKYES PA'I SANGS RGYAS KYI
ZHING YONGS SU DAG PA BSDUS PA'I RANG BZHIN THAR PA CHEN PO'I
GRONG KHYER, RNAM PAR SNANG MDZAD KYI RANG BZHIN RIN PO CHE SNA
TSOGS PA LAS BYUNG BA'I

GRU BZHI PA SGO BZHI PA KA BA BRGYAD KYIS NYE BAR BRGYAN PA,
STEGS BU BZHIS BSKOR BA, RTA BABS BZHIS BRGYAN PA, PI WANG MA SER
MO, GLING BU MA DMAR MO, ,MRi DAm GA MA DUD KHA, MU RDZA MA DKAR
MO, ,PHRENG BA MA SER MO, ,SGEG MO DMAR MO, ,GLU MA DMAR MO, ,

GAR MA MDOG SNA TSOGS MA, ME TOG MA DKAR MO, ,BDUG SPOS MA NAG
MO, ,MAR ME MA GSER LTA BU, DRI MA SER MO, ,ME LONG MA DKAR MO,
,RO MA DMAR MO, ,REG BYA MA LJANG GU, CHOS MA DKAR MO STE, BCU
DRUG PA 'DI RNAMS NI, RANG RANG GI MING GI YI GE DANG PO, ZLA

BA PHYED PA DANG THIG LE DANG LDAN PA LAS RDZOGS PA, RANG RANG GI
MING DANG RJES SU MTHUN PA'I TSUL GYIS GNAS PA, RTZA BA'I SGO'I
LOGS GNYIS GNYIS SU RNAL 'BYOR MA GNYIS GNYIS GO RIMS BZHIN DU
RNAM PAR BKOD PA'I MCHOD PA'I RNAL 'BYOR MA RNAMS KYIS RNAM PAR

BRGYAN PA, DRA BA DRA PHYED ME TOG PHRENG, ,BLA RE ME LONG RNGA
YAB DANG, ,RDO RJE'I THIG NI MDZES PA DANG, ,SANGS RGYAS 'OD KYI
TSOGS 'PHRO BA, ,G-YO ZHING RA BA'I BA DAN MCHOG ,KHOR YUG TU NI
DRIL BU 'KHROL, ,MCHOG GI 'DOD PA LNGA PO YI, ,MCHOD PA RNAMS
KYIS DGA'

@178A *, ,BYED PA, ,KHANG PA BRTZEGS PA DUR KHROD BRGYAD KYIS
YONGS SU BSKOR BA BSAM PAR BYA STE, DE LA DUR KHROD RNAMS NI,
SHAR DU GTUM DRAG GI DUR KHROD DU SHING SHI RI SHA DANG, RDZU
'PHRUL CHEN PO PA GLANG PO'I GDONG DANG, DBANG PO DANG, KLU NOR
RGYAS DANG, SPRIN

SGROGS PA ZHES BYA BA DANG, ME'I MTSAMS SU DRAG TU DGOD PA ZHES
BYA BA'I DUR KHROD DU SHING KA RANYDZA DANG, RDZU 'PHRUL CHEN PO
PA RA'I GDONG DANG, ME LHA DANG, KLU PADMA CHEN PO DANG, SPRIN
STUG PO ZHES BYA BA DANG, LHOR LHAG MA ZHES BYA BA'I DUR KHROD DU
SHING AA MRA DANG, RDZU 'PHRUL CHEN

PO PA MA HE'I GDONG DANG, GSHIN RJE DANG, KLU PADMA DANG, SPRIN
KUN DU 'KHOR BA ZHES BYA BA DANG, BDEN BRAL DU K'I LI K'I LI
SGROGS PA'I DUR KHROD DU SHING LA T'A PARKA t'I DANG, RDZU 'PHRUL
CHEN PO PA RO'I GDONG DANG, SRIN PO DANG, KLU MTHA' YAS DANG,
SPRIN RAB TU GANG BA DANG, NUB TU

'BAR ZHING 'KHRUGS PA'I DUR KHROD DU SHING AA SHO KA DANG, RDZU
'PHRUL CHEN PO PA CHU SRIN GYI GDONG DANG, CHU LHA DANG, KLU
KARKO tA DANG, SPRIN 'JIGS PA ZHES BYA BA DANG, RLUNG GI MTSAMS
SU 'JIGS PA'I MUN PA'I DUR KHROD DU SHING AARDZU NA DANG, RDZU
'PHRUL CHEN PO RI DAGS KYI

GDONG DANG, RLUNG LHA DANG, KLU RIGS LDAN PA, SPRIN CHAR 'BEBS
ZHES BYA BA DANG, BYANG DU PHUG RING PO'I DUR KHROD DU SHING AA
SHVATTHA DANG, RDZU 'PHRUL CHEN PO PA MI'I GDONG DANG, LUS NGAN
DANG, KLU 'JOG PO DANG, SPRIN 'KHYAM PA DANG, DBANG LDAN GYI
MTSAMS SU DPAL MO'I

NAGS KYI DUR KHROD DU SHING PA tA DANG, RDZU 'PHRUL CHEN PO PA BA
LANG GI GDONG DANG, DBANG LDAN DANG, KLU DUNG SKYONG DANG, SPRIN
GTUM PO'O, ,THAMS CAD DU MCHOD RTEN BLTA BAR BYA STE, SER PO DANG
DMAR PO DANG NAG PO DANG DUD KA DANG LJANG GU DANG, SER PO DANG
DKAR PO'O, ,DBANG PO LA

SOGS PA RNAMS NI, SER PO DANG SNGO BSANGS DANG DKAR PO DANG SKYA
BO DANG DMAR PO DANG KHRA PO DANG NAG PO DANG SER PO STE, NOR
RGYAS LA SOGS PA GO RIMS BZHIN DU BSGOM PAR BYA'O, ,SPRIN RNAMS
NI KHA DOG SNA TSOGS PA'O, ,RDZU 'PHRUL CHEN PO PA BRGYAD NI, LUS
KYI STOD STON PA, LAG

@178B PA G-YON PAS KA P'A LA 'DZIN ZHING, LAG PA G-YAS GTOR MA
DANG MCHOD PA'I DUS SU LEN PA'I RNAM PA'O, ,GZHAN YANG RNAM PA
SNA TSOGS PA'I SHING STUG PO DANG, BYA ROG DANG 'UG PA DANG CHU
SKYAR DANG BYA RGOD DANG KHYI DANG CE SPYANG DANG CE SPYANG MO
DANG KHRA DANG HOR PA DANG SENG GE DANG PHAG DANG

STAG LA SOGS PA SNA TSOGS KYIS 'JIGS PAR BYED PA, SBRUL DANG BA
LANG 'JOMS PA DANG, SBRUL MGO GNYIS PA DANG SPYANG KI LA SOGS PAS
'JIGS PAR BYED CING, PHAN TSUN DU RGYUG PA, KENG RUS DANG GSAL
SHING LA BTZUGS PA DANG DPYANGS PA DANG PHYED TSIG PA

DANG, MGO BO DANG THOD PA DANG KENG RUS MA 'THOR BA DANG, PUS MO
DANG, MGO RDUM PA DANG, KO SKO DANG, YA THOD RNAMS KYIS 'JIGS SU
RUNG BA, GRUB PA DANG RIG PA 'DZIN PA DU MA DANG, DAM TSIG SPYOD
PA CAN GYI RNAL 'BYOR PA DANG, RNAL 'BYOR MA'I TSOGS DANG, GNOD
SBYIN

DANG RO LANGS DANG SRIN PO LA SOGS PA RNAMS DE DANG DER RGYUG PA
DANG G-YO BA DANG 'DUG PA DANG 'GRO BAS SHIN TU LANG LONG DU BYED
PA, K'I LI K'I LI SGRA CHEN PO SGROGS BZHIN PA'I DUR KHROD RNAMS
SO, ,DE'I SNYING PO'I RIM PA LA PADMA DMAR PO 'DAB MA BRGYAD PA'I
STENG DU BDUD BZHI PO

'JIGS PAS 'GYEL PA BLTA BAR BYA'O, ,DE LA PHUNG PO'I BDUD NI
TSANGS PA DANG, NYON MONGS PA'I BDUD NI KHYAB 'JUG DANG, LHA'I
BU'I BDUD NI LHA'I DBANG PO DANG, 'CHI BDAG GI BDUD NI DBANG
PHYUG CHEN PO STE, BDUD BZHI PO 'DI RNAMS KYI SNYING GAR NYI MAS
MNAN PA

BLTA BAR BYA'O, ,SHAR LA SOGS PA'I PHYOGS KYI 'DAB MA RNAMS PA
TSANGS PA DANG NYE DBANG DANG DRAG PO'O, ,DBANG LDAN PA LA SOGS
PA'I PHYOGS BRAL GYI 'DAB MA RNAMS LA, GSHIN RJE DANG LUS NGAN
DANG BDEN BRAL DANG THAGS BZANGS RIS RNAMS TE, BRGYAD PO 'DI
RNAMS KYI

SNYING GAR YANG ZLA BAS MNAN PA'O, ,'DI THAMS CAD NI KHANG PA
BRTZEGS PA RDZOGS PA'I DUS NYID DU KHONG DU CHUD PAR BYA'O, ,AA
LA SOGS PA'I DBYANGS BCU DRUG NYIS 'GYUR DU GYUR PAS ZLA BA'I
DKYIL 'KHOR TE, SHES RAB KYI RNAM PA ME LONG LTA BU'I YE SHES KYI
RANG BZHIN NO, ,

@179A *, ,DE'I STENG DU KA LA SOGS PA SUM CU RTZA BZHI RNAMS LA,
dA dHA DA DHA YA LA ZHES BYA BA'I YI GE DRUG BSNAN PA NYID 'GYUR
DU GYUR PA'I YI GE BRGYAD CU RNAMS KYIS NYI MA'I DKYIL 'KHOR TE,
THABS KYI NGO BO MNYAM PA NYID KYI YE SHES KYI RANG BZHIN NO, ,DE
DAG KHA

SBYOR BA'I DBUS SU AAm YIG DANG H'U% YIG YONGS SU GYUR PA'I GRI
GUG DANG THOD PA YANG DAG PAR SBYOR BA RANG GI SA BON DANG LDAN
PA DAG NI SO SOR RTOG PA'I YE SHES KYI RANG BZHIN DU BSAM PAR
BYA'O, ,DE NAS SA BON GNYIS PO LAS BYUNG BA'I 'OD ZER GYI DRA BA
RNAMS KYIS DE BZHIN

GSHEGS PA THAMS CAD SNANG BAR BYAS SHING BKUG NAS DE NYID DU RAB
TU ZHUGS NAS THAMS CAD GCIG PA NI, BYA BA NAN TAN GYI YE SHES SO,
,DE NAS ZLA BA DANG NYI MA DANG SA BON DANG MTSAN MA THAMS CAD
YONGS SU GYUR PAS, BDAG NYID BCOM LDAN 'DAS RDO RJE SEMS DPA'
'CHAD

PAR 'GYUR BA'I SKU MDOG DANG MTSAN MA LA SOGS PAS, DPAL HE RU
KA'I RNAM PAR SNANG BA'I KYE RDO RJE'I RGYUD RDO RJE 'DZIN PA'I
RANG BZHIN TE, DE LTA BU NYID KYI BDAG MED MAS PHRAG PAR 'KHYUD
PA NI SHIN TU RNAM PAR DAG PA'I CHOS KYI DBYINGS KYI BDAG NYID DU
BLTA BAR BYA'O ZHES PA RNAM

PA LNGAS MNGON PAR RDZOGS PAR BYANG CHUB PA'O, ,DE'I RJES SU RIGS
LNGA'I CHA SHAS CAN DU BYED PA'I SLAD DU BCOM LDAN 'DAS MA'I MGO
BO DANG SNYING GA DANG LTE BA DANG GSANG BA DANG BRLA ZUNG LA GO
RIMS BZHIN DU AOm A'A:SVA A'A:H'A RNAMS YONGS SU GYUR PA'I RNAM
PAR SNANG MDZAD DANG MI

BSKYOD PA DANG RIN CHEN 'BYUNG LDAN DANG 'OD DPAG MED DANG DON
YOD GRUB PA RNAMS BSGOM PAR BYA'O, ,AA DANG H'U% YONGS SU GYUR PA
LAS PADMA DANG RDO RJE DANG A'A:YIG DANG H'U% YIG LAS YONGS SU
GYUR PA'I ZE 'BRU DANG RDO RJE'I NOR BU DAG GO, ,DE NAS PADMA
DANG RDO RJE'I NANG DU 'PHRO BA MED

PA'I YE SHES THOB PAR BYA BA'I PHYIR, H'U% DANG PHAt DAG SER PO
DANG YANG DAG PAR LDAN PA'O, ,DE NAS AOm PADMA SU KH'A DHA RA MA
H'A R'A GA SU KHAm DAD TZA TU R'A NANDA BHA GA BI SHVA H'U% H'U%
H'U% K'A RYAm KU RU shVA ME, AOm BADZRA MA H'A DVE shA TZA TU R'A
NANDA YA KA KHA GA MU KHEE RA SO N'A THA H'U% H'U% H'U% KA RYAm
KU RU shVA ME, ZHES

@179B PAS PADMA DANG RDO RJE BYIN GYIS BRLAB PAR BYA'O, ,AOm
SARBBA TA TH'A GA T'A NU R'A GA nA BADZRA SVA BH'A W'ATMA KO&HAm,
ZHES PAS RJES SU CHAGS PAR BYA'O, ,'DI TZAM GYIS DANG PO SBYOR BA
GSAL BA YIN TE, LAS KYI PHYAG RGYA MDOR BSTAN PA YANG YIN NO, ,DE
NAS BCOM LDAN 'DAS KYI THUGS KAR

H'U% YIG DANG BCOM LDAN 'DAS MA'I THUGS KAR AOm YIG BLTAS NAS
THUGS KA'I SA BON LAS BYUNG BA'I 'OD ZER RNAMS KYIS DE BZHIN
GSHEGS PA THAMS CAD BKUG NAS THUGS KA'I SA BON LA RAB TU ZHUGS
TE, ZHU BAR BYAS NAS SHAR LA SOGS PA'I PHYOGS DANG MTSAMS KYI

TSANGS PA LA SOGS PA'I GDAN GYI SNYING GAR GNAS PA'I ZLA BA DANG
NYI MA KHA SBYAR BA RNAMS SU BYANG CHUB KYI SEMS KYI THIG LE
YONGS SU GYUR PA LAS PHYUNG BA NA GO RIMS BZHIN DU GA% TZA% BA%
GHA% PA% SHA% TZA% dA% ZHES PA'I SA BON BRGYAD DU BLTA'O, ,DE NAS
SA BON BRGYAD YONGS SU GYUR PA LAS,

GRI GUG DANG CANG TE'U DANG RUS SBAL DANG SBRUL DANG SENG GE DANG
DGE SLONG DANG 'KHOR LO DANG RDO RJE RNAMS SU BSAM STE, 'DI RNAMS
SU YI GE RNAMS KHO NA SA BON RNAMS SO, ,DE NAS ZLA DANG NYI MA
DANG MTSAN MA DANG SA BON YONGS SU GYUR PA LAS SNGAR BZHIN DU
RNAM PA LNGAS MNGON PAR RDZOGS

PAR BYANG CHUB PA'I GOO R'I LA SOGS PA RNAMS BSGOM PAR BYA STE,
DE LA SHAR GYI SGOR GA% YIG LAS BYUNG BA'I GOO R'I NAG MO PHYAG
G-YAS NA GRI GUG 'DZIN ZHING PHYAG G-YON NYA RO HI TA 'DZIN PA
TSANGS PA MNAN PAS GZUGS KYI PHUNG PO'I RANG BZHIN DU BLTA BAR
BYA'O, ,LHO'I SGOR

TZA% YIG LAS SKYES PA'I CHOM RKUN MA BTZOD KYI MDOG PHYAG G-YAS
NA dA MA RU 'DZIN ZHING PHYAG G-YON PAS PHAG PA STE, DBANG PO LA
ZHON PA TSOR BA'I PHUNG PO'I RANG BZHIN DU KHONG DU CHUD PAR
BYA'O, ,NUB KYI SGOR BA% YIG LAS SKYES PA'I RO LANGS MA GSER GYI
MDOG G-YAS PAS

RUS SBAL 'DZIN ZHING PHYAG G-YON NA PADMA'I SNOD DE, ,NYE DBANG
MNAN PA 'DU SHES KYI PHUNG PO'I RANG BZHIN DU BSAM PAR BYA'O,
,BYANG GI SGOR GHAm YIG LAS SKYES PA'I ZA NUS MA SNGO BSANGS MA
G-YAS KYIS SBRUL 'DZIN ZHING PHYAG G-YON NA RNAL 'BYOR LHUNG BZED
DE, DRAG PO

@180A *, ,LA ZHON PA 'DU SHES KYI PHUNG PO'I RANG BZHIN DU BSAM
MO, ,DBANG LDAN GYI MTSAMS SU BAm YIG LAS BYUNG BA'I SBOS MO
SNGON MO G-YAS NA SENG GE 'DZIN ZHING PHYAG G-YON NA DGRA STA
STE, GSHIN RJE MNAN PA SA'I KHAMS KYI RANG BZHIN SPRO BAR BYA'O,,

ME'I MTSAMS SU SHAm YIG LAS SKYES PA'I RI KHROD MA DKAR MO G-YAS
PAS DGE SLONG 'DZIN ZHING, CIG SHOS KYI PHYAG NA 'KHAR GSIL TE,
LUS NGAN LA ZHON PA, CHU'I KHAMS KYI RANG BZHIN DU DRAN PAR
BYA'O, ,BDEN BRAL GYI MTSAMS SU TZAm YIG LAS SKYES PA'I GTUM

MO NAM MKHA' LTAR SNGO BSANGS MA G-YAS NA 'KHOR LO 'DZIN ZHING,
PHYAG G-YON NA THONG GSHOL TE, SRIN PO MNAN PA ME'I KHAMS KYI
RANG BZHIN DU BSGOM PAR BYA'O, ,RLUNG GI MTSAMS SU dAm YIG LAS
SKYES PA'I G-YUNG MO SKU MDOG KHRA MO G-YAS NA RDO RJE 'DZIN
ZHING,

PHYAG G-YON PA SDIGS MDZUB STE, THAGS BZANGS RIS LA YANG DAG PAR
ZHON PA RLUNG GI KHAMS KYI RANG BZHIN DU BSAM PAR BYA STE, 'DI
RNAMS THAMS CAD NI, DMAR ZHING ZLUM PA'I SPYAN GSUM MA, SKYIL
KRUNG PHYED PA'I GAR GYIS GNAS PA, DBU SKRA DMAR SER GYEN DU

BRDZES PA, PHYAG GNYIS MA, PHYAG RGYA LNGA DANG LDAN PA, ZLA BA'I
GDAN CAN, GAR GYI NYAMS DGU DANG LDAN PA, GCER BU MCHE BA GTZIGS
PA'I ZHAL, ,BYANG CHUB KYI SEMS PHUNG BA LAS YANG DAG PAR BYUNG
BAR BSGOM PAR BYA'O, ,DE NAS SKU DANG GSUNG DANG THUGS KYI RANG
BZHIN

AOm A'A:H'U% ZHES PA YI GE GSUM PO HO:YIG DMAR PO GNYIS DANG SPEL
BA DRI ZA'I SEMS CAN ZHES BYA BAR BLTA STE, KUN DGA' BA DANG BCAS
PA BCOM LDAN 'DAS ZHAL GYI SGO NAS RDO RJE'I LAM NAS LHA'I KHONGS
SU ZHUGS TE, DE NAS ZHU BAR BLTA'O, ,DE MA THAG TU BCOM LDAN 'DAS

SHIN TU BDE BA CHEN POR RO GCIG PAS RANG GI RIG MA DANG LHAN CIG
ZHU BAR GYUR PA SA BON GYI GZUGS KYIS RNAM PAR GNAS PAR BSAM MO,
,DE NAS PUKKA S'I LA SOGS PA BZHI'I LHA MO RNAMS BDAG CAG GIR
MGON MED PA'O ZHES BYAS NAS, YID MI BDE BA CHEN PO THOB CING SHIN
TU

@180B RNANGS NAS, THUGS RAB TU SAD PAR BYED PA'I RDO RJE'I GLU
RNAMS KYIS YANG DAG PAR BSKUL BA LAS BCOM LDAN 'DAS SLONG BAR
MDZAD DE, KHYOD BZHENGS RJE BTZUN SNYING RJE'I YID, ,PUKKA S'I
BDAG YONGS SU SKYOBS, ,STONG NYID RANG BZHIN DOR NAS NI, ,BDE
CHEN SBYOR BAS BDAG 'DOD MDZOD, ,KHYOD

MED NA NI BDAG 'GUM PAS, ,KYE YI RDO RJE KHYOD BZHENGS SHIG
,STONG NYID RANG BZHIN NYID DOR NAS, ,RI KHROD MA YIS BYA BA
SGRUBS, ,DGA' GTZO 'JIG RTEN MGRON GNYER NAS, ,STONG PA NYID LA
BZHUGS SAM CI, ,KHYOD MED PHYOGS NI MI 'TSAL BAS, ,GDOL PA MO
BDAG ZHU BA BGYI, ,

BDAG NI KHYOD THUGS MIG 'PHRUL SHES, ,KYE MA MIG 'PHRUL CAN KHYOD
BZHENGS, ,G-YUNG MO BDAG NI GRONG KHYER MA, ,SNYING RJE CHAD PAR
MA MDZAD CIG ,CES PA DE KHO NA NYID KYI GLU RNAMS KYIS BCOM LDAN
'DAS LA RAB TU BSKUL BAS, RMI LAM SAD PA LTA BUR BZHENGS PAR
MDZAD DE, ,BDUD RTZI

ZHU BA DE LAS ZLA BA'I GZUGS DANG, DE'I STENG DU AA% DANG H'U% GI
SA BON GNYIS PO LAS BYUNG BA'I MTSAN MA GNYIS SA BON GNYIS KYIS
MTSAN PA STE, DE NAS NYI MA'I DKYIL 'KHOR RO, ,DE THAMS CAD YONGS
SU GYUR PA LAS BDAG NYID H'U% LAS BYUNG BA'I BCOM LDAN 'DAS, DPAL
'BRAS BU KYE

RDO RJE, AA% LAS BYUNG BA'I BDAG MED MA GCER BU DANG SNYOMS PAR
ZHUGS PA, ZHABS BRKYANG PA'I SDIGS MDZUB KYIS LHA DANG LHA MA YIN
LA KHROS PA, SMIN PA 'KHYOG PO DANG BCAS SHING KHRO GNYER 'KHYOG
PO CAN, DPRAL BA'I STENG DU MGO BO LNGA'I PHRENG BAS RNAM PAR
BRGYAN PA, LANG TSO DAR LA BAB

PA; ZHABS BZHIS BDUD BZHI YANG DAG PAR MNAN PA, MGO BO RLON PA
LNGA BCU'I PHRENG BA CAN, SPYI BOR SNA TSOGS RDO RJE 'DZIN PA SKU
MDOG NAG PO, ,NYI MA 'BAR BA'I 'OD DANG, ZHAL NAS H'U% YIG SPRO
BA, SKU LA THAL BA'I RA RI CAN, ZHAL BRGYAD, RTZA BA'I ZHAL NAG
PO CHEN PO, ,G-YAS KUNDA

LTA BU, SLAR G-YAS KYI ZHAL GNYIS NAG PO, ,G-YON GYI ZHAL DMAR
PO, ,SLAR YANG G-YON GYI ZHAL GNYIS NAG PO, ,STENG ZHAL DUD KHA
RNAM PAR GTZIGS PA, ZHAL SO SO LA DMAR LA ZLUM PA'I SPYAN GSUM
PA, ZHAL MCHE BA CUNG ZAD GTZIGS PA, SGEG PA DPA' BA MI SDUG PA,,

@181A *, ,DRAG SHUL RGOD DANG 'JIGS SU RUNG, ,SNYING RJE NGO
MTSAR ZHI BA YI, ,GAR GYI NYAMS NI DGU DANG LDAN, ,DBU SKRA SER
SKYA GYEN DU BRDZES SHING BCINGS PA, PHYAG RGYA LNGAS RNAM PAR
BRGYAN PA, SKYIL KRUNG PHYED PA'I GAR GYIS NYI MA LA BZHUGS PA,
PHYAG BCU DRUG PA, G-YON DANG

G-YAS KYI PHYAG BRGYAD NA THOD PA BRGYAD BRGYAD 'DZIN PA, GLANG
PO RTA BONG GLANG RNGA MO, ,MI DANG SHA RA BHA BYI LA, G-YAS PA'I
THOD PA BRGYAD RNAMS SU, ,GNYIS 'THUNG LA SOGS RIM PAS SO, ,SA
CHU RLUNG DANG ME DANG NI, ,ZLA BA NYI MA NYID DANG YANG, ,MTHAR
BYED DANG NI NOR SBYIN NYID, ,G-YON PA'I

THOD PA BRGYAD DU'O, ,ZHES PA DE LTAR GYUR PA'I BCOM LDAN 'DAS
BSGOM PAR BYA'O, ,BCOM LDAN 'DAS MA YANG ZHAL GCIG MA PHYAG GNYIS
MA ZHABS GNYIS MA SKU MDOG NAG MO, ,DMAR ZHING ZLUM PA'I SPYAN
GSUM DANG LDAN PA, ,GCER BU PHYAG RGYA LNGA DANG LDAN PA, ,SKRA
SER SKYA GYEN DU

BRDZES PA, MGO BOR MI MGO LNGA'I PHRENG BAS RNAM PAR BRGYAN PA,
GRI GUG DANG THOD PA DANG BCAS PA'I G-YAS PA DANG CIG SHOS KYI
PHYAG DAG GIS BCOM LDAN 'DAS LA 'KHYUD PA, BCOM LDAN 'DAS LAS 'OG
GI SBRANG RTZI KUN DU MYANG BAR MDZAD PA BSAM PAR BYA'O, ,DE NAS
BCOM LDAN

'DAS KYI THUGS KAR PADMA DANG NYI MA LA GNAS PA'I H'Um LAS BYUNG
BA'I THOD PA LA GNAS PA'I NYI MA LA H'U% YIG SNGON PO'O, ,BCOM
LDAN 'DAS MA'I THUGS KAR YANG PADMA DANG ZLA BA LA GNAS PA'I AO%
YIG LAS SKYES PA'I GRI GUG LA GNAS PA'I ZLA BA LA AAm YIG BSGOM
PAR BYA'O, ,DE BZHIN

DU RNAL 'BYOR MA BRGYAD KYI SNYING GAR YANG PADMA DANG ZLA BA
RNAMS LA, RANG RANG GI SA BON LAS SKYES PA'I MTSAN MA STE, SLAR
YANG SA BON LA GNAS PA'I SA BON GYIS BYIN GYIS BRLABS PA BLTA BAR
BYA'O, ,'DI TZAM GYIS NI DKYIL 'KHOR RGYAL PO MCHOG CES BYA BA'I
TING NGE 'DZIN TO, ,DE

NAS YONGS SU RDZOGS PA'I DKYIL 'KHOR GYI 'OD ZER KYI TSOGS KYIS,
NAM MKHA'I MTHIL KHYAB PAR BLTAS NAS, RANG GI SNYING GA'I SA BON
GYI 'OD ZER GYI LCAGS KYUS YE SHES KYI 'KHOR LO BKUG NAS, SHAR
GYI SGO LA MNGON DU PHYOGS PA'I NAM MKHA' LA BZHAG NAS,

@181B ZHAL BRGYAD PA DANG, H'U% YIG RNAMS KYIS BGEGS BSKRAD LA,
MCHOD YON DANG ZHABS BSIL PHUL NAS MCHOD CING BSTOD DE, DZA:H'U%
BAm HO:'I YI GE RNAMS KYIS BYIN GYIS BRLABS PA'I GOO R'I LA SOGS
PA RNAMS KYIS GO RIMS BZHIN DU, ,DGUG PA DANG GZHUG PA DANG BCING
BA

DANG MNYES PAR BYAS NAS, DAM TSIG GI 'KHOR LO DANG YE SHES KYI
'KHOR LO CHU LA CHU BZHIN DU RO GCIG TU 'DRES PAR GYUR PAR BSAM
MO, ,MIG LA GTI MUG RDO RJER 'GYUR, ,RNA BAR ZHE SDANG RDO RJE
MA, ,SNA LA SER SNA MA ZHES BYA, ,KHA LA 'DOD CHAGS RDO RJE CAN,
,LUS LA PHRAG

DOG RDO RJE MA, ,YID LA BDAG MED RNAL 'BYOR MA, ,RDO RJE MA DKAR
MO DANG BDAG MED MA NAG MO DANG, GSANG BA'I GOO R'I SER MO DANG,
CHU MA DMAR MO DANG, RDO RJE MKHA' 'GRO MA SNGO BSANGS MA DANG,
SLAR YANG BDAG MED PA RNAMS SO ZHES PA RDO RJE MA LA SOGS PA
RNAMS MING GZHAN GYIS

GTI MUG RDO RJE MA LA SOGS PA RNAMS TE, RANG RANG GI SA BON LAS
BYUNG BA, ,GO CHA DANG DBANG PO RNAM PAR DAG PA'I SLAD DU'O,
,DE'I RJES SU SKU DANG GSUNG DANG THUGS KYI LAM DU AOm A'A:H'U%
ZHES PA'I YI GE RNAMS KYIS SA SPYOD MA DANG BDAG MED MA STE RIGS
GSUM BSGOM PAR BYA'O, ,

'DI RNAMS THAMS CAD NI PHYAG GNYIS NA GRI GUG DANG THOD PA 'DZIN
PA ZHAL GCIG MA SPYAN GSUM MA, RO LA GNAS PA'I ZLA BA LA BZHUGS
PAR BSGOM PAR BYA'O, ,RANG GI SNYING GNAS 'THON PA'I 'OD ZER
RNAMS KYIS SANGS RGYAS THAMS CAD BKUG NAS NAM MKHAR BZHUGS PA

LA MA MO BRGYAD KYIS YANG DAG PAR MCHOD PA'I RJES SU AOm AA BHI
shINYTZANTU M'Am SARBBA TA TH'A GA TA ZHES PAS GSOL BA GDAB PAR
BYA'O, ,DE NAS SANGS RGYAS DE RNAMS HE RU KA'I RNAM PAS, DE BZHIN
GSHEGS PA LNGA'I BDAG NYID CAN GYI BDUD RTZI LNGAS GANG BA'I BUM
PA RNAMS KYIS

DBANG BSKUR BAR BYA STE, JI LTAR BLTAMS PA TZAM GYIS NI, ,DE
BZHIN GSHEGS PA KUN BKRUS PA, ,DE BZHIN BDAG NI KHRUS BGYI STE,
,LHA YI CHU YIS DAG PA'O, ,AOm SARBA TA TH'A GA TA AA BHI shE KA
SA MA YA SHR'I YE H'U% ZHES BRJOD DE, ,DBANG BSKUR BAR BYA'O,
,DBANG BSKUR BZHIN

@182A *, ,PAS, ME TOG CHAR DANG GUR GUM GYI CHAR 'BAB PO, ,RNGA
BO CHE'I SGRA 'BYUNG BAR 'GYUR RO, ,DBANG BSKUR BA NA SPYI BOR
RIGS KYI DBANG PO 'BYUNG STE, DE LA BCOM LDAN 'DAS KYI SPYI BOR
MI BSKYOD PAR 'GYUR RO, ,DE BZHIN DU MI BSKYOD PA DANG RNAM PAR
SNANG MDZAD

DANG RIN CHEN DBANG PO DANG 'OD DPAG MED RNAMS KYIS GOO R'I LA
SOGS PA BZHI PO RNAMS DANG, ZHE SDANG DANG GTI MUG DANG SER SNA
DANG 'DOD CHAGS RNAMS KYIS PUKKA S'I LA SOGS PA RNAMS LA YANG
RGYAS GDAB PAR BYA ZHING, AOm SARBBA TA TH'A GA TA AA BHI shE KA
BADZRA SVA BH'A W'ATMA KO&HAm

ZHES PA'I SNGAGS BRJOD PAR BYA'O, ,DE NAS YAm YIG LAS SKYES PA'I
RLUNG GI DKYIL 'KHOR NAG PO, ,DE'I STENG DU RE PHA YONGS SU GYUR
PA ME'I DKYIL 'KHOR DMAR PO, ,DE'I STENG DU AA YIG LAS SKYES PA'I
MGO BO GSUM LA GNAS PA'I THOD PA PHYI DKAR ZHING NANG DMAR BA,

DE'I STENG DU BH'Um A'Am DZR'im KHAm H'U% STE 'DI RNAMS YONGS SU
GYUR PAS DE BZHIN GSHEGS PA LNGA'I BDAG NYID KYI BDUD RTZI LNGA
DANG SGRON MA LNGA PO RANG RANG GI SA BON GYIS BYIN GYIS BRLABS
PA'O, ,DE'I STENG DU AOm YIG LAS KHA CHOD KYI RNAM PA A'A:YIG
YONGS SU GYUR PAS ZLA BA'I DKYIL

'KHOR, DE'I STENG DU H'U% LAS BYUNG BA'I RDO RJE DE'I SA BON GYIS
MTSAN PA'O, ,DE NAS RLUNG G-YOS PAS MES RDO RJE MA GTOGS PA THAMS
CAD DU ZHU BAR GYUR NAS THOD PA'I NANG DU GNAS PA, LAN BZHI 'AM
LNGAR 'PHYUNG ZHING 'PHYUNG BA'I BDUD RTZI DE, RDO RJE YONGS SU
MNYES NAS

ZHU BAR GYUR PA DE NYID DU LHUNG BAR GYUR PA, DE'I RJES SU AOm
A'A:H'U% ZHES PA'I YI GE GSUM GYIS KHAMS GSUM NA GNAS PA'I BDUD
RTZI BKUG NAS DE NYID DU BZHUGS PA, DE RNAMS NYID KYIS BYIN GYIS
BRLABS PA NI, 'KHOR LO DANG BCAS PA NI BCOM LDAN 'DAS KYI LJAGS

KYI RTZE MOR H'U% YIG DKAR PO LAS BYUNG BA'I RDO RJE DKAR PO NAS
KYI 'BRAS BU'I TSAD TZAM BSGOMS NAS, BCOM LDAN 'DAS KYI SKU RDO
RJE'I LJAGS DE NYID KYIS BDUD RTZI MYANG BAR BYAS ZHING, RNAL
'BYOR PA DANG MKHA' 'GRO MA LHA MO RNAMS LA NI ZHAL NAS ZHAL DU
JI LTAR BDE BAR SBYIN

@182B PAR BYA'O, ,AOm SARBA TA TH'A GA T'A MRi TA SA DA BADZRA
SVA BH'A WA A'ATMA KO&HAm ZHES BRJOD NAS, MYANGS PAS 'KHOR LO MA
LUS PA KHO NAR KUN NAS DGA' BAR GYUR PA'O, ,RANG GI SNYING GA'I
SA BON LAS 'THON PA'I GZUGS RDO RJE MA DANG SGRA RDO RJE MA DANG
RO RDO RJE MA DANG REG BYA RDO RJE MA DANG CHOS KYI DBYINGS

KYI RDO RJE PHYAG NA ME LONG DANG PI WANG DANG DRI'I DUNG DANG
RO'I SNOD DANG GOS TSOGS PA DANG CHOS 'BYUNG 'DZIN PA RNAMS KYIS
MCHOD PA SNA TSOGS PAS 'KHOR LO DANG BCAS PA BDAG NYID LA MCHOD
PAR BYA ZHING, AOm SARBA TA TH'A GA TA P'U DZA BA DZRA SVA BH'A
W'ATMA KO&HAm ZHES BRJOD PAR

BYA'O, ,SPYAN MA RNAMS KYIS BSTOD DE, RNAL 'BYOR MA TSOGS GROGS
MOS YONGS BSKOR KHYOD, ,KHYOD NI RANG GI THUGS KYIS MCHOG BRNYES
PA, ,'DIS NI RGYU DANG MI RGYU'I 'GRO KUN MDZES, ,SNYING RJE'I
THUGS KYIS SEMS CAN SAD PAR MDZAD, ,SGYU MA'I SPROS PA LHUNG
MDZAD RDO RJE KYE, ,

DGYES MDZAD DPAL LDAN HE RU KA RDO RJE, ,ZHES PA'I RDO RJE'I GLUS
BSTOD PAR BYA ZHING, ,AOm SA RBA TA TH'A GA TA STU TI RA BA DZRA
SVA BH'A W'ATMA KO&HAm ZHES BRJOD PAR BYA'O, ,RNAM PAR SNANG
MDZAD RNAM PAR DAG PA LAS KHANG PA BRTZEGS PA STE YAN LAG DANG
PO'O, ,RDO RJE SEMS DPA'I BDAG NYID

RJES SU CHAGS PA NI GNYIS PA'O, ,MI BSKYOD PA'I BDAG NYID DBANG
BSKUR BA NI GSUM PA'O, ,'OD DPAG MED KYI RANG BZHIN BDUD RTZI
MYANG BA NI BZHI PA'O, ,DON YOD GRUB PA'I BDAG NYID MCHOD PA NI
LNGA PA'O, ,RIN CHEN 'BYUNG LDAN GYI BDAG NYID BSTOD PA NI DRUG
PA'O ZHES PA YAN

LAG DRUG BSGOM PAR BYA'O, ,'KHOR LO MYUR DU RAB TU GRUB PAR BYED
PAR 'GYUR RO, ,DE NAS BSGOMS PA'I MTHU LAS GRUB PA'I MTSAN MA
BLTA BAR BYA STE, ,DANG POR SPRIN GYIS BSGRIBS PA'I ZLA BA NYA BA
LTA BUR DKYIL 'KHOR SNANG BAR 'GYUR RO, ,DE LAS KYANG GONG DU
SGYU MA LTA BUR 'GYUR

RO; ,DE LAS KYANG GONG DU RMI LAM LTA BUR 'GYUR RO, ,DE LAS KYANG
GONG DU SMIN PA LAS GNYID LOG PA DANG SAD PA'I GNAS SKABS DBYER
MED PA LTA BU THOB PA NA PHYAG RGYA'I RNAL 'BYOR PA PHYAG RGYA
CHEN POS GRUB PAR 'GYUR RO, ,DE NAS GOO R'I LA SOGS PA'I RNAL
'BYOR MA BRGYAD

@183A *, ,DANG DKYIL 'KHOR GYI GTZO BO YANG PHYOGS BCU RNAMS SU
BAR MTSAMS MED PAR SPROS NAS, SNA TSOGS PA'I GDUL BYA'I SEMS CAN
RNAMS KYI SNA TSOGS PA'I GZUGS SU SPRUL TE, JI LTAR MNGON PAR
'DOD PA'I DON BYAS NAS DE BSDUS TE, DE'I DKYIL 'KHOR DU BYAS

NAS BDE BA CHEN PO'I RANG BZHIN DU BLTA BAR BYA'O, ,CHOS KYI
PHYAG RGYA NYE BAR BSTAN PA'O, ,DE LTAR KHAMS GSUM PO KUN NAS
DKYIL 'KHOR GYI 'KHOR LOR MOS PAR BYA ZHING, 'DI RNAMS KYANG SHES
RAB DANG THABS RO GCIG PA BDE BA CHEN PO'I 'BYUNG GNAS BYANG CHUB
KYI SEMS LAS

RNAM PAR 'BYUNG BA'O ZHES SHES PAR BYAS NAS, GOO R'I LA SOGS PA'I
LHA MO BRGYAD PO, RANG GI SKU'I ZHAL BRGYAD DU BSDU BAR BYA'O,
,DE'I RJES SU ZHAL BDUN PO NI ZHAL GYI GTZO BO LA BSDU'O, ,DE
BZHIN DU PHYAG BCU BZHI MTSAN MA DANG BCAS PA NI PHYAG GI GTZO BO
GNYIS KYI NANG DU

BSGOM PAR BYA'O, ,DE NAS ZHABS GNYIS NI ZHABS KYI GTZO BO GNYIS
LA BSDU'O, ,DE LTAR SHES RAB DANG THABS KYI BDAG NYID NI, KHAMS
GSUM PO MTHA' DAG GCIG PA'I SKUR MNGON PAR BLTAS NAS, JI LTAR
GNAS PA'I 'KHOR LO BZHI PO RGYAS GDAB STE, DE LA LTE BA'I

'OG TU RNAM PAR GNAS PA'I 'KHOR LOR KHA DOG SNA TSOGS PA'I PADMA
'DAB MA DRUG CU RTZA BZHI STE, DE'I SNYING POR AOm YIG NAG PO'I
SA BON 'OD ZER LNGA DANG LDAN PA GYEN DU BLTAS PA'O, ,SNYING GA
CHOS KYI 'KHOR LO 'DAB MA DKAR PO BRGYAD DANG DE'I DBUS SU H'U%
YIG SNGON PO'O, ,

DE LA 'DAB MA BRGYAD LA BHR'U% A'A% DZRi% KHA% RNAMS TE PHYOGS
SU'O, ,PHYOGS BRAL DU NI AE WAm MA YA'O, ,MGRIN PA LONGS SPYOD
RDZOGS PA'I 'KHOR LOR PADMA DMAR PO 'DAB MA BCU DRUG PA, DE'I LTE
BAR AAm YIG DMAR PO A'A LI K'A LIS YONGS SU BSKOR BA'O, ,SPYI BO
BDE BA CHEN

PO'I 'KHOR LOR PADMA DKAR PO 'DAB MA SUM CU RTZA GNYIS DANG, DE'I
SNYING POR HAm YIG DKAR PO'I SA BON 'OG GI GDONG CAN BDUD RTZI'I
RGYUN 'BAR BZHIN PA BLTA ZHING 'KHOR LO 'DI RNAMS YANG DAG PAR
BSGOM PAR BYA'O, ,DE'I 'OD ZER GYI TSOGS NAM MKHA' KUN DU SPRO
ZHING BSDUS

@183B NAS, YANG DE NYID KYI NANG DU THIM PAR BYA'O, ,DE BZHIN DU
DAM TSIG DANG LDAN PA'I RNAL 'BYOR PAS, CHO GA 'DIS SNGAGS KYI
BZLAS PA BYA STE, GANG RNAMS NYID KYI YI GE 'DON PAR BYED PA DE
RNAMS NI, LHA MO'I ZHAL NAS 'OD ZER DANG BCAS PAR 'THON NAS, RANG
GI ZHAL DU

ZHUGS TE RDO RJE'I LAM NAS 'THON NAS RANG GI LHA MO'I PADMAR
SPROS TE, SLAR YANG LHA MO'I ZHAL NAS RANG GI ZHAL GYI RIM PAS
RNAM PAR MA CHAD PAR SNGAGS KUN DU 'KHOR BAR BYA STE, ZHI BA LA
SOGS PA'I LAS KYI DBYE BAS DKAR PO LA SOGS PA'I KHA DOG GI DBYE
BA BYA'O, ,DE

LA SNGAGS NI, AOm AAsht'A NA N'A YA, PIDGORDHA KE SHA BARTMA NE,
TZA TURBIDSHA TI NE TR'A YA, ,shO dA SHA BHU DZ'A YA, KRishnA
DZ'I M'U TA WA PU shE, KA P'A LA M'A L'A NE K'A DH'A RI nE,
A'ADHMA TA KR'U RA TZITT'A YA, AARDHENDU DAm shtI nE, M'A RA YA
M'A RA YA, K'A RA YA K'A RA YA, GARDZDZA YA GARDZDZA YA, TARDZDZA
YA TARDZDZA YA, SHO shA YA

SHO shA YA, SAPTA S'A GA R'ANA BANDHA BANDHA, ,N'A G'AshtA K'A NA
GRiHnA GRiHnA, SARBA SHA TR'Um HA H'A HI H'I HU H'U HE HEE HO HOO
HAm HA:PHAt SV'A H'A, BCOM LDAN 'DAS KYI RTZA BA'I SNGAGS SO,
,AOm DE WA PI TZU BADZRA H'U% H'U% H'U% PHAt SV'A H'A, SNYING
PO'I SNGAGS SO, ,AOm BADZRA KARTA RI HE BADZR'A YA H'U% H'U% H'U%
PHAt SV'A H'A, NYE BA'I

SNYING PO'O, ,DE NAS ZLA BA DANG BCAS PA AAm YIG GI SA BON DANG
LHAN CIG TU ZHU BAR GYUR PA BCOM LDAN 'DAS KYI THUGS KA'I SA BON
LA ZHUGS PAR BLTA'O, ,DE NAS SPRUL PA'I 'KHOR LO'I SA BON NI GTUM
PA NYID KYI PHYIR GTUM MO STE, MAR ME'I RTZE MO LTA BUR 'BAR NAS

CHOS KYI 'KHOR LOR SONG STE, DER GNAS PA'I DE BZHIN GSHEGS PA
LNGA DANG SPYAN MA LA SOGS PA BSREGS NAS A'A LI DANG K'A LI DANG
LDAN PA'I LONGS SPYOD RDZOGS PA'I 'KHOR LO DANG, BDE BA CHEN PO'I
'KHOR LO'I DBUS SU GNAS PA'I RNAM PAR SHES PA'I RANG BZHIN HAm
YIG

KYANG BSREGS TE, GZHOM DU MED PA BDE BA CHEN PO'I RANG BZHIN
BYANG CHUB KYI SEMS BLANGS NAS, BCOM LDAN 'DAS DANG LHAN CIG RO
MNYAM PAR GYUR PA SLAR YANG 'ONGS TE, NYI MA DANG BCAS PA'I THOD
PA YANG BZUNG NAS THUGS KA'I SA BON LA GZHUG GO, ,SA BON

@184A *, ,GYI YI GE DE 'BA' ZHIG NI, DE BZHIN GSHEGS PA LNGA'I
BDAG NYID 'BAR BZHIN PA'I N'A DA DANG BCAS PAR RNAM PAR GNAS PAR
GYUR PA YIN TE, DE LTAR YANG GSUNG RAB LAS, ,N'A DA THIG LE RDO
RJER 'GYUR, ,ZLA PHYED RNAM PAR SNANG MDZAD 'DOD, ,RE KH'A RIN
CHEN

BDAG PO NYID, ,HA YIG YANG NI 'OD DPAG MED, ,A'U YIG DON YOD GRUB
PAR YANG, ,SHES NAS RGYAL BA LNGA BDAG NYID, ,CES GSUNGS SO,
,SLAR YANG N'A DA LAS MAR ME'I RTZE MO PHYUNG NAS, PHRAG DOG GI
RANG BZHIN A'U YIG NI, ,'DOD CHAGS KYI RANG BZHIN HA YIG LA

BSDU'O, ,DE'I RJES SU HA YIG KYANG SER SNA'I BDAG NYID RE KH'A LA
BSDU'O, ,DE NAS RE KH'A YANG GTI MUG GI RANG BZHIN ZLA BA PHYED
PA LA'O, ,ZLA BA PHYED PA YANG ZHE SDANG GI RANG BZHIN THIG LE'O,
,THIG LE YANG CHOS KYI DBYINGS KYI RANG BZHIN N'A DA LA YANG DAG
PAR BSDU BAR BYA'O,,

'DI LTAR CHOS THAMS CAD GCIG PA'I DE ZHIN NYID NI RTAG PA DANG
CHAD PA DANG, DBUS MTHA' THAMS CAD DANG BRAL BA, ,THAMS CAD LA
RAB TU MI GNAS PA'I BDE BA CHEN PO NI, N'A DA TZAM DU RNAM PAR
DAG PAR GYUR PA YIN NO ZHES BYA BA NI PHYAG RGYA CHEN PO MDOR
BSTAN PA'O, ,DE LTAR

YANG, AA NI YIG 'BRU KUN GYI MCHOG ,DON CHEN MCHOG TU MI 'GYUR
BA, ,SROG CHEN PO STE SKYE BA MED, ,TSIG TU BRJOD PA SPANGS PA
STE, ,ZHES BYA BA DANG, RDO RJE SNYING PO RGYAN DU YANG, ,SNYING
GI DBUS NA GZHOM MED NI, ,'BAR BA MAR ME DAG DANG MTSUNGS, ,MI
'GYUR MCHOG TU

PHRA BA STE, ,AA YIG GTZO BO DAM PA'O, ,ZHES PA DANG, GZHAN DU
YANG, AA YIG NI GDOD MA NAS MA SKYES PA NYID KYI PHYIR CHOS THAMS
CAD KYI SGO'O ZHES SO, ,SGYU 'PHRUL DRA BAR GSUNG PA, ,MA SKYES
PA YI CHOS RNAMS LA, ,YI GE MED CING GZHOM MED DE, ,BRJOD PA DANG
NI

RTOG PA GANG, ,TSIG 'DI PHYI ROL YIN ZHES BYA, ,ZHES SO, ,DE NAS
SMON LAM GYI NUS PA'I SHUGS LAS, BSAM PA SNA TSOGS PA'I SEMS CAN
GYI GDUL BYA'I DBANG GIS CHOS KYI SKU BDAG NYID DANG SNA TSOGS
PA'I LONGS SPYOD RDZOGS PA DANG SPRUL PA'I SKU'I RNAM PAR SPROS

@184B NAS SEMS CAN GYI DON BYA'O, ,DE SKAD DU YANG GSUNG RAB LAS,
,PHYAG RGYA CHEN PO'I DBANG BSKUR BAR, ,BDE BA CHEN PO JI LTAR
SHES, ,DE NYID LAS NI 'DI 'BYUNG STE, ,GZHAN LAS DKYIL 'KHOR 'DI
MI 'BYUNG, ,SGYU MA JI BZHIN RMI LAM BZHIN, ,BAR SRID JI LTA BUR
GYUR PA, ,

DE LA NYID DU DKYIL 'KHOR SNANG, ,RTAG TU GOMS PA'I SBYOR LAS
'BYUNG, ,ZHES SO, ,DE LTAR KHAMS GSUM PO MA LUS PA NYID DKYIL
'KHOR GYI 'KHOR LO'I BDAG NYID CHU'I ZLA BA DANG MTSUNGS PAR RTEN
CING 'BREL BAR 'BYUNG BA TZAM DU BYAS NAS, DBANG PO MA 'GAGS
SHING RNYOG

PA MED PA, THAMS CAD DU MI GNAS PA'I RNAL 'BYOR PAS, DOGS PA MED
PA RANG GI LHA'I NGA RGYAL GYIS JI LTAR BDE BAR GNAS PAR BYA'O,
,DE SKAD DU YANG, KLU SGRUB ZHABS KYIS, SRID GSUM 'DI MIN KHANG
BRTZEGS YIN TE 'DI RNAMS SROG CHAGS MA LAGS RGYAL BA

YIN, ,BDAG NI MI MIN 'KHOR LO'I DBANG PO YIN LA YUL MIN DBANG PO
SA SOGS MIN, ,GZUGS SOGS MIN LA CHOS NYID BDAG NYID CAN MIN DE
SLAD DE RNAMS DKYIL 'KHOR PA, ,SNA TSOGS 'DI RNAMS DKYIL 'KHOR
'KHOR LOR BYAS NAS SEMS KYI 'KHRUL PAR 'GYUR

BA CI, ,ZHES PA NI DAM TSIG GI PHYAG RGYA MDOR BSTAN PA'O, ,DE
NAS RNAM PAR DAG PA DRAN PAR BYA STE, DE LA BGEGS THAMS CAD
BSKRAD PA RNAM PAR DAG PA LAS, RDO RJE'I RA BA LA SOGS PA CAN NO,
,CHOS THAMS CAD NAM MKHAR RNAM PAR DAG PA LAS CHOS 'BYUNG NGO, ,

NYE BAR MA GOS PA'I CHOS NYID RNAM PAR DAG PAS 'DAB MA SNA TSOGS
PA'I PADMA'O, ,CHOS THAMS CAD RANG BZHIN MED CING MI PHYED PA'I
YE SHES LNGA RNAM PAR DAG PA LAS SNA TSOGS RDO RJE'O, ,RIG MA
DANG BCAS PA'I RNAM PAR SNANG MDZAD RNAM PAR DAG PA LAS KHANG PA

BRTZEGS PA'O, ,RNAM PAR SHES PA BRGYAD RNAM PAR DAG PA LAS, DU MA
NYID LA SOGS PA DANG BRAL BA'I PHYIR SNA TSOGS PA'I CHA SHAS
DBYIBS TZAM MO, ,DE BZHIN GSHEGS PA DANG SO SO'I SKYE BO RNAMS DE
KHO NA NYID DU GNYIS SU MED PA'I RANG BZHIN YIN PA'I PHYIR NA, MI
MNYAM

@185A *, ,PA MED PAS GRU BZHI'O, ,DRAN PA NYE BAR GZHAG PA BZHI
RNAM PAR DAG PAS SHAR GYI SGO'O, ,YANG DAG PAR SPONG BA BZHI RNAM
PAR DAG PAS LHO'I SGO'O, ,RDZU 'PHRUL GYI RKANG PA BZHI RNAM PAR
DAG PAS NUB KYI SGO'O, ,DBANG PO LNGA RNAM PAR DAG PAS BYANG GI
SGO'O,,

BSAM GTAN BZHI RNAM PAR DAG PAS RTA BABS BZHI'O, ,TING NGE 'DZIN
BZHI RNAM PAR DAG PAS KHA KHYER BZHI'O, ,BZOD PA DANG CHOS MCHOG
GI CHOS RNAM PAR DAG PAS LHA MO'I TSOGS RNAMS SO, ,GSUNG RAB YAN
LAG DGU RNAM PAR DAG PAS DRIL BU DANG BCAS PA'I BA

DAN DGU'O, ,BYANG CHUB KYI YAN LAG BDUN RNAM PAR DAG PA LAS, DRA
BA DANG DRA BA PHYED PA DANG ZLA BA NYI MA DANG ME LONG DANG ME
TOG GI PHRENG PA DANG RNGA YAB RNAMS 'BAR BA NYID DO, ,SNYING RJE
DANG DGRA BCOM PA NYID DANG BSOD NAMS DANG YE SHES KYI TSOGS KYIS
YONGS SU GANG BA

RNAM PAR DAG PA LAS GANG BA'I BUM PA BRGYAD DO, ,SANGS RGYAS
THAMS CAD THAMS CAD DU RGYUN CHAGS PAR RDO RJE'I TSUL GYI CHOS
KYI 'KHOR LO RAB TU BSKOR BA RNAM PAR DAG PAS RDO RJE'I PHRENG BA
NAG PO'O, ,GZUGS LA SOGS PA RNAM PAR DAG PAS MTHA' YAS SHING DPE
MED PA'I 'DOD PA'I YON TAN

LNGA RNAMS SO, ,SHIN TU RNAM PAR DAG PA'I CHOS KYI DBYINGS RNAM
PAR DAG PAS, DKYIL 'KHOR LA MCHOD PA LNGA'O, ,NGO TSA SHES PA
DANG KHREL YOD PA RNAM PAR DAG PAS, RAB TU 'PHYANG BZHIN PA'I
SGO'I GOS RNAMS SO, ,'PHAGS PA'I LAM YAN LAG BRGYAD RNAM PAR DAG

PAS KA BA BRGYAD PO RNAMS SO, ,CHOS THAMS CAD BSAM GYIS MI KHYAB
PA RNAM PAR DAG PAS, DUR KHROD BRGYAD KYIS BRGYAN PA'O, ,'DOD
CHAGS CHEN PO STON PA RNAM PAR DAG PAS, 'DAB MA BRGYAD PA'I PADMA
DMAR PO'O, ,RANG BZHIN MED CING GNYIS SU MED PA'I DE KHO NA NYID

KYI SKYON RTZA BA NAS 'BYIN PA RNAM PAR DAG PAS, ZE 'BRU LA
TSANGS PA LA SOGS PA BDUD BZHI'I GDAN RNAMS SO, ,SEMS CAN MTHA'
DAG RGYUN DU GNAS PA'I MA RIG PA'I MUN PA RNAM PAR NYAMS PAR BYED
PA'I PHYIR DANG, MI DGE BA'I 'DAM RDZAB SKEMS PAR BYED PA'I PHYIR
DANG,

@185B BYANG CHUB KYI SEMS KYI MYU GU YONGS SU SMIN PAR BYED PA'I
PHYIR, TSANGS PA LA SOGS PA'I STENG DU NYI MA'I DKYIL 'KHOR RO,
,'JIG RTEN GYI CHOS BRGYAD NYE BAR ZHI BA RNAM PAR DAG PA LAS,
'DAB MA BRGYAD DU PHYOGS SKYONG BA BRGYAD KYI GDAN NO, ,SEMS CAN
THAMS CAD KYI NYON

MONGS PA'I ME ZHI BA RNAM PAR DAG PAS ZLA BA'I GDAN RNAMS SO,
,GZUGS KYI PHUNG PO DANG, GTI MUG CHEN PO DANG ME LONG LTA BU'I
YE SHES DANG, GZUGS DANG, SPYIN PA'I PHA ROL TU PHYIN PA DANG,
'JIG TSOGS LA LTA BA DANG SHES BYA'I SGRIB PA RNAM PAR DAG PAS
GOO R'I'O, ,SER

SNA RNAM PAR DAG PAS NYA RO HI TA'O, ,NGA RGYAL LA SOGS PA'I
SKYON DRUG RNAM PAR DAG PAS GRI GUG GO, ,TSOR BA'I PHUNG PO DANG,
NGA RGYAL DANG, SER SNA DANG, MNYAM PA NYID KYI YE SHES DANG,
MTHAR 'DZIN PA'I LTA BA DANG, NYON MONGS PA'I SGRIB PA DANG, TSUL
KHRIMS

RNAM PAR DAG PAS TZOO R'I'O, ,GSUNG RAB YAN LAG DGU RNAM PAR DAG
PAS dA MA RU'O, ,GTI MUG RNAM PAR DAG PAS PHAG PA'O, ,'DU SHES
KYI PHUNG PO DANG, 'DOD CHAGS CHEN PO DANG, SO SOR RTOG PA'I YE
SHES DANG, LOG PAR LTA BA DANG, SKYE BA'I SGRIB PA DANG, BZOD

PA DANG, DRI RNAM PAR DAG PAS BE TT'A L'I'O, ,PHRAG DOG RNAM PAR
DAG PAS RUS SBAL LO, STONG PA NYID RNAM PAR DAG PAS KA P'A LA'O,
,'DU BYED KYI PHUNG PO DANG, PHRAG DOG DANG, BYA BA NAN TAN GYI
YE SHES DANG, LTA BA LA MCHOG TU 'DZIN PA DANG, LAS KYI SGRIB PA
DANG, BSAM

GTAN DANG, RO RNAM PAR DAG PAS GHASMA R'I'O, ,ZHE SDANG GIS NI
SBRUL LO, ,'DOD CHAGS KYIS NI RNAL 'BYOR LHUNG BZED DO, ,SA'I
KHAMS DANG, STONG PA NYID KYI RNAM PAR THAR BA'I SGO DANG, BYAMS
PA CHEN PO DANG, THABS RNAM PAR DAG PAS PUKKA S'I'O, ,NGA RGYAL
GYIS NI SENG

GE'O, ,LUS DANG NGAG DANG SEMS KYI SKYON RNAM PAR DAG PAS DGRA
STA'O, ,CHU'I KHAMS DANG, MTSAN MA MED PA'I RNAM PAR THAR PA'I
SGO DANG, SNYING RJE CHEN PO DANG SMON LAM RNAM PAR DAG PAS SHA
BA R'I'O, ,BYANG CHUB KYI SEMS RNAM PAR DAG PAS DGE SLONG NGO,
,MI MCHED PA'I

@186A *, ,DRAN PA RNAM PAR DAG PAS 'KHAR GSIL LO, ,ME'I KHAMS
DANG, SMON PA MED PA'I RNAM PAR THAR PA'I SGO DANG, DGA' BA CHEN
PO DANG, STOBS RNAM PAR DAG PAS TZAndA L'I'O, ,SKYON MA LUS PA
RTZA BA 'BYIN PA RNAM PAR DAG PAS THONG GSHOL LO, ,MI SHES

PA GCOD PA RNAM PAR DAG PAS 'KHOR LO'O, ,RLUNG GI KHAMS DANG,
MNGON PAR 'DUS MA BYAS PA'I RNAM PAR THAR BA'I SGO DANG, BTANG
SNYOMS CHEN PO DANG, YE SHES KYI PHA ROL TU PHYIN PA RNAM PAR DAG
PAS dOMBI N'I'O, ,YE SHES DAG PAS RDO RJE'O, ,CHOS THAMS CAD GCIG

PA'I RANG BZHIN NYID RNAM PAR DAG PAS SDIGS MDZUB PO, ,RNAM PAR
SHES PA'I PHUNG PO DANG, SHIN TU RNAM PAR DAG PA'I CHOS KYI
DBYINGS DANG, TSUL KHRIMS DANG, BRTUL ZHUGS MCHOG TU 'DZIN PA
DANG, REG BYA DANG, BRTZON 'GRUS KYI PHA ROL TU PHYIN PA'I RANG
BZHIN RNAM PAR

DAG PAS DPAL HE RU KA'O, ,BYAMS PA'I THUGS RNAM PAR DAG PAS YAN
LAG NAG PO'O, ,SKU DANG, GSUNG DANG, THUGS RDO RJE'I RANG BZHIN
GYI SPYAN GSUM STE, SNYING RJE LAS KUN DU DMAR BA'O, ,RNAM PAR
THAR PA BRGYAD RNAM PAR DAG PAS ZHAL BRGYAD DO, ,DE LA DBANG DAG

PAS G-YON PA DMAR PO'O, ,ZHI BA DAG PAS G-YAS PA DKAR PO'O, ,MI
BSKYOD PA DANG, 'OD DPAG MED DANG, RIN CHEN DBANG PO DANG, RNAM
PAR SNANG MDZAD DANG, DON YOD GRUB PA RNAM PAR DAG PAS 'KHOR LO
DANG, RNA CHA DANG, MGUL RGYAN DANG, GDU BU DANG, SKA RAGS RNAMS

SO; ,RDO RJE SEMS DPA'I RANG BZHIN GYIS THAL BA'I RA RI'O, ,KHRO
ZHING GDUB PA'I GDUL BYA'I SLAD DU KHRO BOR BSTAN PA'I PHYIR SKRA
RNAMS DMAR PO DANG SER SKYA GYEN DU BRDZES PA'O, ,RANG BZHIN MED
PA RTOGS PAR BYA BA'I CHED DU SPYI BOR SNA TSOGS RDO RJE'O, ,RIGS
LNGA DAG PAS

DPRAL BA'I STENG DU THOD PA LNGA PO RNAMS SO, ,STONG PA NYID BCU
DRUG RNAM PAR DAG PAS PHYAG RNAMS SO, ,THABS DANG SHES RAB KYIS
G-YON DANG G-YAS KYI LHA LA SOGS PA RNAMS KYI THOD PA RNAMS SO,
,GLO DANG, DBUGS MI BDE BA DANG, SMYO BA DANG, ZAD BYED DANG,

@186B MDZE DANG, RKANG BAM DANG, MCHIN NAD DANG, MCHER NAD RNAMS
RNAM PAR DAG PAS GLANG PO LA SOGS PA BRGYAD DANG LDAN PA'O, ,SEMS
CAN THAMS CAD KYI GLO LA SOGS PA SEL BAR BYAS NAS GRUB PA'I DBANG
PHYUG THAMS CAD DAG PA LAS SA LA SOGS PA BRGYAD DANG LDAN PA'O, ,

A'A LI K'A LI RNAM PAR DAG PAS MGO BO LNGA BCU'I PHRENG BA RNAMS
SO, ,BSDU BA'I DNGOS PO BZHI DAG PAS ZHABS BZHI RNAMS SO, ,BYANG
CHUB KYI YAN LAG BDUN DAG PAS PAGS PA'O, ,BDEN PA BZHI RNAM PAR
DAG PAS RUS PA'O, ,SHA NI PUKKA S'I'O, ,KHRAG NI SHA BA R'I'O,,

KHU BA NI TZAndA L'I'O, ,RKANG DANG TSIL BU NI dOMBI N'I'O,
,GZUGS DANG, TSOR BA DANG, 'DU SHES DANG, 'DU BYED DAG PAS GOO
R'I LA SOGS PA BZHI'O, ,SPRUL BA DANG, CHOS DANG, LONGS SPYOD
RDZOGS PA STE SKU GSUM PO DAG PAS SUM KHYOG GO, ,BDE BA CHEN PO'I
SKU DAG PAS SKU

GCIG TU 'BREL PA'O, ,KHAMS GSUM PO MTHA' DAG DMIGS PA MED PA RNAM
PAR DAG PAS, SKYIL KRUNG PHYED PA'O, ,THAMS CAD SGRO 'DOGS PA MED
PAS, ZHABS GCIG GI SOR MOS NYI MA'I GDAN LA BTZUGS PA'O, ,CHOS
THAMS CAD BDAG MED PA RNAM PAR DAG

PAS; SHES RAB KYI PHA ROL TU PHYIN PA'I NGO BO NYID CHOS KYI
DBYINGS KYI RANG BZHIN BDAG MED MA'O, ,YOD PA DANG MED PA LA SOGS
PA'I SKYON GCOD PA RNAM PAR DAG PAS GRI GUG GO, ,DNGOS PO DANG
DNGOS PO MED PA'I RNAM PAR RTOG PA'I MGO BO DAG PAS PADMA'I SNOD
DO, BDUD

BZHI'I KHRAG DAG PA LAS KHRAG GIS GANG BA'I THOD PA RNAMS SO, ,YI
GE LNGA BCU DAG PAS MGO BO'I PHRENG BA RNAMS SO, ,SRID PA DANG
ZHI BA'I RANG BZHIN GYIS PHYAG GNYIS SO, ,BDEN PA GNYIS DAG PAS
ZHABS GNYIS SO, ,STONG PA NYID DANG SNYING RJE DBYER MED PA'I
RANG GI RO

'BAB PA YANG DAG PAR RIG CING GRUB PA'I MTHA' DAG PAS, PHYI ROL
DU SHES RAB DANG, THABS SNYOMS PAR 'JUG PA STON PA'O, ,MTSAN MO
DANG NYIN MO RNAM PAR DAG PAS SHES RAB DANG THABS KYI THA SNYAD
DO, ,DBYU GU DRUG CU RTZA BZHI DANG THUN TSOD BRGYAD DANG, 'PHO
BA BCU DRUG DANG,

@187A *, ,CHU TSOD SUM CU RTZA GNYIS RNAMS RNAM PAR DAG PAS, GO
RIMS BZHIN DU SPRUL PA LA SOGS PA'I 'KHOR LO BZHIR GNAS PA'I 'DAB
MA RNAMS SO, ,DE NAS KYE RDO RJE'I DAM TSIG DANG LDAN PA'I RNAL
'BYOR PAS RDO RJE DRIL BU BZUNG STE, SEMS CAN THAMS CAD

LA PHAN PA'I SLAD DU GTOR MA BYIN GYIS BRLAB PAR BYA'O, ,DE LA
CHOS 'BYUNG GI NANG DU 'DAB MA BRGYAD PA'I PADMA DMAR PO GSUM GYI
DBUS DANG STENG DANG 'OG TU BRGYAN PAR BLTA'O, ,DE LA DBUS KYI
PADMA 'DAB MA BRGYAD KYI SHAR GYI 'DAB MA LA, DBANG PO DKAR PO
MIG STONG PA

PHYAG NA RDO RJE DANG SA SRUNG DKAR PO'I GDAN CAN NO, ,LHO'I 'DAB
MA LA GSHIN RJE NAG PO PHYAG NA DBYUG PA DANG MA HE LA ZHON PA'O,
,NUB KYI 'DAB MA LA CHU LHA DKAR PO PHYAG NA ZHAGS PA DANG, CHU
SRIN LA ZHON PA'O, ,BYANG GI 'DAB MA LA GNOD SBYIN SER PO PHYAG
NA SHR'I PHA DANG MI LA

ZHON PA'O, ,'DI RNAMS THAMS CAD NI RGYAN THAMS CAD TSANG ZHING
RIN PO CHE'I COD PAN CAN, GSHIN RJE NI NYI MA'I GDAN DANG NYI
MA'I 'OD DE, LHAG MA RNAMS ZLA BA'I GDAN DANG ZLA BA'I 'OD DO,
,DBANG LDAN GYI 'DAB MA LA 'BYUNG PO'I BDAG PO DKAR PO MIG GSUM
PA RAL PA'I COD

PAN CAN NO, ,STAG GI PAGS PA'I GOS 'CHANG ZHING, THAL BAS RA RIR
BYUGS PA, RUS PA'I RGYAN CAN, PHYAG NA RTZE GSUM DANG KHYU MCHOG
LA ZHON PA, ZLA BA'I GDAN DANG ZLA BA'I 'OD DO, ,ME'I 'DAB MA LA
ME LHA SHIN TU SER SKYA MI'U THUNG GSUS PA 'PHYANG BA, RAL PA'I

COD PAN CAN, BGRANG PHRENG DANG SPYI BLUGS 'DZIN PA, BLO GOS CAN
RA SKYES LA ZHON PA NYI MA'I GDAN DANG NYI MA'I 'OD DO, ,BDEN
BRAL GYI 'DAB MA LA, SRIN PO SKRA SER SKYA GYEN DU BRDZES LA
KHROS SHING SMIN MA 'KHYOG PO DANG BCAS PA GRI DANG THOD PA 'DZIN
ZHING MI NAG PO LA ZHON PA NYI MA'I

GDAN DANG NYI MA'I 'OD DO, ,RLUNG GI 'DAB MA LA RLUNG LHA LJANG
GU RIN PO CHE'I COD PAN CAN, PHYAG NA RGYAL MTSAN DANG, RI DAGS
LA ZHON PA ZLA BA'I GDAN DANG ZLA BA'I 'OD DANG RGYAN THAMS CAD
KYIS BRGYAN PA'O, ,LTE BA LA SA'I LHA MO SER MO LHA'I NA BZA'
DANG RGYAN THAMS CAD PA PHYAG NA BUM PA

@187B DANG ZLA BA'I GDAN LA ZLA BA'I 'OD DE, SA'I LHA MO LA YI
DAGS KYIS KUN DU BSKOR NAS GNAS PA'O, ,CHOS 'BYUNG GI STENG DU
GNAS PA'I PADMA 'DAB MA BRGYAD KYI SHAR GYI 'DAB MA LA ZLA BA
DKAR PO RIN PO CHE'I COD PAN CAN PHYAG NA KU MU DA DANG RGYAN
THAMS CAD PA RTA DKAR PO LA ZHON ZHING ZLA BA'I GDAN

LA ZLA BA'I 'OD DO, ,LHO'I 'DAB MA LA NYI MA DMAR PO PHYAG GNYIS
NA PADMA 'DZIN PA, RIN PO CHE'I COD PAN CAN, RGYAN THAMS CAD PA
RTA LJANG GU LA ZHON PA, RANG GI GDAN LA RANG GI 'OD DO, ,ZLA BA
DANG NYI MAS MTSON NAS, PHYOGS DANG PHYOGS BRAL DE RNAMS SU RIM
PAS, BKRA SHIS DANG LHAG PA DANG

PHUR BU DANG PA WA SANGS DANG SPEN PA DANG SGRA GCAN RNAMS TE,
DMAR PO DANG SNGO BSANGS DANG SER PO DANG DKAR PO DANG NAG PO
DANG DUD KA RANG RANG GI GDAN DANG MTSAN MA DANG RGYAN THAMS CAD
PA'O, ,DBUS KYI LTE BA LA TSANGS PA SER PO GDONG BZHI PA, PHYAG
BZHI PA STE DBYU GU GSUM 'DZIN PA DANG, MI

'JIGS PA'I PHYAG DANG BGRANG PHRENG DANG SPYI BLUGS 'DZIN PA,
MCHOD PHYIR THOGS DANG, MI'U THUNG YAN LAG THUNG BA NGANG PA LA
ZHON PA, ZLA BA'I GDAN LA ZLA BA'I 'OD DE, TSANGS PAS KUN DU
BSKOR BA'O, ,TSANGS RIS DANG TSANGS PA MDUN NA 'DON DANG DGA'
LDAN DANG 'THAB BRAL DANG, 'OG MIN LA

SOGS PA'I LHA THAMS CAD RANG RANG GI GZUGS SU BLTA'O, ,CHOS
'BYUNG GI 'OG TU GNAS PA'I PADMA 'DAB MA BRGYAD LA, PHYOGS DANG
PHYOGS BRAL RNAMS SU RIM PAS, STOBS KYI RGYU LJANG GU DANG DUNG
SKYONG SER PO DANG MTHA' YAS SNGON PO DANG NOR RGYAS DANG DMAR PO
DANG 'JOG PO DANG RIGS

LDAN DAG SER PO DANG PADMA DANG PADMA CHEN PO DAG DKAR PO STE,
BRGYAD PO 'DI RNAMS NI RIN PO CHE'I COD PAN CAN, MI'I GDONG PA LA
GDENGS KA DANG LDAN PA, RGYAN THAMS CAD PA, LHA MA YIN DANG DMYAL
BA'I SEMS CAN DANG BCAS PA'O, ,LTE BA LA, LHAG MA DKAR PO GDENGS
KA DANG LDAN PA'I

MI'I GDONG PA, RIN PO CHE'I COD PAN CAN TE, 'DI RNAMS THAMS CAD
PADMA LA BZHUGS PA'O, ,RANG GI SNYING GA'I SA BON LAS 'THON PA'I
GOO R'IS BKUG NAS, TZOO R'IS PADMA'I NANG DU GZHUG CING, BETTA
L'IS LCAGS SGROG GI 'CHING BAS BCINGS TE, GHASMA R'I'I DRIL BU'I
MTHUS DBANG DU

@188A *, ,BYAS TE, DBUS KYI PADMAR GNAS PA RNAMS RANG RANG GI SKU
MDOG DANG DBYIBS DANG MTSAN MA RNAMS YONGS SU GYUR NAS, H'U% YIG
LAS SKYES PA'I DKAR MIN RNAMS LA, MI BSKYOD PA'I COD PAN CAN,
STENG DU GNAS PA RNAMS RANG RANG GI GZUGS SPANGS NAS AOm YIG

LAS SKYES PA'I DKAR PO RNAMS LA, RNAM PAR SNANG MDZAD KYI COD PAN
CAN, 'OG TU GNAS PA RNAMS RANG RANG GI GZUGS SPANGS NAS A'A:YIG
LAS SKYES PA'I DMAR PO RNAMS LA, 'OD DPAG MED KYI COD PAN CAN,
PADMA GSUM LA GNAS PA 'DI RNAMS KYANG, ZHAL GCIG PA, PHYAG GNYIS
PA

RDO RJE DANG, RDO RJE DRIL BU 'DZIN PAR 'DRA BA'I RIGS MAS 'KHYUD
PA, G-YAS BRKYANG GI STABS KYIS BZHUGS PAR BLTA BAR BYA'O, ,DE
LTAR 'DI RNAMS BRTAN PAR BYAS TE, AOm PRA WA RA SATK'A RA AARGHAm
PRA T'I TZTSA SV'A H'A, ZHES PA'I SNGAGS KYIS, DUNG GI PHYAG
RGYAS MDUN DU MCHOD YON PHUL NAS,

SKAM PA'I PHYAG RGYAS BLANGS LA, ZHAL BSIL PHUL TE, SNGAR BZHIN
DU BDUD RTZI MYANG BA'I TSOGS GTOR MAS MCHOD CING, BDUD RTZI NYID
KYIS RDZOGS PAR BYAS NAS, AOm AINDA DZA MA DZ'A LA DZA KKHA BH'U
TA BAHNI B'A AU RAKKHA TZANDA SUDZDZA M'A DA BAPPA TA LA, P'A T'A
LE AAttA SAPPA SV'A H'A ZHES PA 'DIS 'DI

RNAMS BSNGAGS PAR BYA'O, ,DRIL BU GSIL ZHING GTOR MAS MCHOD DE,
H'U% YIG LAS SKYES PA'I NAS 'BRAS KYI TSAD TZAM GYI RDO RJE'I
LJAGS KYI 'OD ZER GYI RGYUN GYIS DRANGS NAS, RNAL 'BYOR PA BDAG
NYID KYIS ZOS TE, 'DI RNAMS BZAR GZHUG GO, ,DE RNAMS KYANG H'U%
LAS BYUNG

BA'I RDO RJE'I LJAGS KYI RGYUN GYIS DE LA JI LTAR BDE BAR MYONG
BAR BYED DO ZHES BSAM PAR BYA'O, ,AI DAm BA LIm BH'Um DZA DZIm
GHA PHULLA DH'U PPA M'Am SA PIm GHA AAMBHA KADZDZA SARBA S'A DHA
KHANTI KHU nI PHE dA G'A DA ZHES PAS LAS BCOL TE, DRIL BU GNAS
GSUM DU GSIL BAR BYA'O, ,AOm AA K'A RO MU KHAm SARBBA

DHARMM'A n'Am A'A DYA NUTPANNA TV'ATA AOm A'A:H'U% PHAt SV'A H'A
ZHES PA'I SNGAGS KYIS DE RNAMS TSIM PAR BYA'O, ,KOOLLA AI REtthI
AA BO L'A MUMMU nI RE KAKKO L'A, GHA nE KRi PI tA HO B'ADZDZA AI
K'A RU nE KI AA AI NA RO L'A, ,TA HIm BA LA KH'ADZDZA AI G'A dHEm
MA AA n'A BADZDZI AI, HA LE K'A LANYDZI RA P'A nI AA AI DUNDU RA
B'ADZDZI

@188B AA AI, TZA AU SA MA K'ATZTSU R'I SIHLA KAPPU RA L'A AI AA
AI, M'A LA AINDHA nA S'A LIm DZA, TA HIm BHA RU KH'A AI AA A'I,
PHREm KHA nA KHE tA KA RANTE SUDDH'A SUDDHA NA MU nI AA AI, NI
RANGSHU AAm GE TZA d'A BI, ,AA AI TA HIm DZA SA R'A PA P'A nI AA
AI, ,MA LA AA DZA KUNDU RU P'AtTA AI, tIndI MA TA HIm B'ADZDZI AA
AI, ZHES PA'I RDO RJE'I

GLUS YAN LAG THAMS CAD GANG ZHING YANG DAG PAR GANG BAR BYAS NAS,
RJES LA ZHABS BSIL PHUL TE, AOm BADZRA SA TVA SA MA YA, MA NU P'A
LA YA, BADZRA SATVA TVE NO BA TIshthA DRi dHO ME BHA BA, SU TO
shYO ME BHA BA, SU PO shYO ME BHA BA, AA NU RAKTO ME BHA BA,
SARBA SImDDHA ME PRA YATZTSA, SARBBA KARMA

SU TZA ME TZITTAm SHRE YA:KU RU H'U% HA HA HA HA HO:BHA GA B'AN
SARBA TA TH'A GA TA BADZRA M'A ME MU NYTZA BADZRI BHA BA MA H'A
SA MA YA SATVA A'A: ZHES BRJOD NAS, AOm BADZRA MU: ZHES BYA BA
'DIS GSHEGS SU GSOL BAR BYA'O, ,DE NAS GZHAN YANG BZA' BA LA SOGS
PA LA LONGS SPYOD PA NA, CHO GA 'DIS

BZA' BAR BYA STE, BKRES PA'I THAB KYI STENG DU SNYING GA'I NYI
MA'I ME LA BZA' BA LA SOGS PA'I RDZAS LAG PAS BLUGS TE SBYIN SREG
BYA'O, ,H'U% DKAR PO LAS BYUNG BA'I NAS KYI 'BRAS BU'I TSAD TZAM
GYI RDO RJES MTSAN PA'I RDO RJE'I LCES SKU GSUM GYI BDAG NYID
'KHOR LO DANG BCAS

PA'I HE RU KA'I RANG BZHIN RNAMS LA RNAL 'BYOR PAS GANG BA'I
SBYIN SREG PHUL BA DE THAMS CAD MGRIN PA'I BUG PA'I SGO NAS RAB
TU ZHUGS TE, BKRES PA'I MES SMIN PA BDUD RTZIR GYUR PA'I BDUD
RTZI DES 'KHOR LO DANG BCAS PA'I BCOM LDAN 'DAS TSIM PAR BYAS PAR
GYUR PA'O ZHES PA

NANG GI SBYIN SREG GI CHO GA'O, ,THOG MA MED CING 'DAS PA'I SKYE
BAR RANG DANG GZHAN DU 'BYED PA'I RTOG PA MTHA' YAS PAR DMAN PA,
,BDE BA BRDZUN PAR RAB TU SNANG BA 'DIR NI RTAG TU SNA TSOGS
MDZES PA GANG YIN YONGS GYUR TE, ,DAG CING DAG PA LAS NI RGYAL BA
RNAMS KYI SRID

DANG ZHI BA MNYAM NYID GNYIS MED RANG BZHIN 'DI, ,NGES PAR 'KHOR
LOR 'KHOR LO'I BDAG PO RGYAL PO'I YON TAN BRTEN TE RDO RJE MKHA'
'GRO THUB DBANG PO, ,HE RU KA DPAL SGRUB THABS SHIN TU GSAL ZHING
DPAL LDAN RIN CHEN BTZUN MOS MDZAD PA NI, ,YAN LAG NYING LAG DANG

@189A *, ,BCAS RNAM PAR DAG PA'I GTER ZHES BYA BA'I MING DANG
YANG DAG LDAN, ,BDAG GIS 'DI BYAS NGES PAR BSOD NAMS NYER BSAGS
GANG YIN DES NI SDUG BSNGAL DANG BRAL BAS, ,GANG 'DIS 'JIG RTEN
GSUM GYUR SKYE BOS MYUR DU PHYAG RGYA CHEN PO'I GO 'PHANG

THOB GYUR CIG ,DPAL KYE RDO RJE'I SGRUB PA'I THABS RNAM PAR DAG
PA'I GTER ZHES BYA BA, MKHAS PA CHEN PO GNYIS SU MED PA'I RDO RJE
AA BA DH'U T'I PAS MDZAD PA RDZOGS SO,, ,,RGYA GAR SHAR PHYOGS
KYI MKHAS PA CHEN PO, DPAL NAGS KYI RIN CHEN GYI SPYAN SNGAR,
DPAL

KYE RDO RJE'I LAM GYI STEGS BU LAS, BDE BA CHEN PO'I KHANG BZANGS
SU NYE BAR 'DZEGS PA, MI'I DBANG PO GRAGS PA 'BYUNG GNAS KYIS
GSOL BA BTAB PA LAS, PAndI TA CHEN PO DE NYID DANG, GZHON NU DPAL
GYIS PHO BRANG SNE GDONG DU BSGYUR BA'O, ,'DI'I GZHUNG TSAD NI
RGYA DPE LA

TSIGS SU BCAD PA BDUN CU LHAG PA'I SUM BRGYA'O ZHES SO, ,'DIS
KYANG 'GRO BA MANG PO LA PHAN PAR GYUR CIG, 