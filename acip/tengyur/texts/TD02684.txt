@226A #, ,RGYA GAR SKAD DU, BADZRA BID'A
RA nA N'A MDH'A RA nI BRiTTI, BOD SKAD DU, RDO RJE RNAM PAR 'JOMS
PA ZHES BYA BA'I GZUNGS KYI 'GREL PA, BCOM LDAN 'DAS RDO RJE RNAM
PAR

'JOMS PA LA PHYAG 'TSAL LO, ,RDO RJE LTA BU'I YE SHES KYIS, ,GDUL
DKA' RNAMS KYI GNYEN PO GANG, ,MCHOG TU ZAB PA'I CHOS NYID CAN,
,RDO RJE RNAM 'JOMS SKU LA 'DUD, ,RE ZHIG YONGS SU SHES PAR BYA
BA PHA ROL TU PHYIN PA'I THEG PA DANG, RJES SU BSGRUB PAR BYA BA
SNGAGS KYI THEG PA GNYIS SO, ,

SNGAGS LA YANG RDO RJE 'CHANG GIS BKA' STZAL BA'I RGYUD DANG, DE
DANG MI 'GAL BA'I BLA MA DAM PA'I GDAMS NGAG GO, ,RGYUD LA RNAM
PAR GZHAG PA DANG, ,BSHAD PA'I TSUL GYIS RTOGS PAR BYA STE, RE
ZHIG SPYI RGYUD KYI RNAM PAR GZHAG PA NI, GANG ZHIG RGYUN CHAGS
PA DE'I RGYUD DE'O, ,RGYUD LAS JI SKAD DU,

RGYUD NI RGYUN CHAGS ZHES BYA STE, 'KHOR BA RGYUD DU 'DOD PA YIN,
,MYA NGAN LAS 'DAS RGYUD PHYI MA, ,ZHES GSUNGS SO, ,GZHAN YANG,
MA TSANG MED DANG 'BREL BA DANG, ,ZHES BYA BA LA SOGS PA'I DON
YANG DE BZHIN DU RIG PAR BYA'O, ,DE LTA BU'I RGYUD DE LA YANG
GDUL BYA'I KHYAD PAR DANG BRJOD BYA DON

GYI KHYAD PAR GYIS RNAM PA BZHI'O, ,DE YANG GANG ZHE NA, BYA BA
DANG SPYOD PA DANG, RNAL 'BYOR BLA NA MED PA'I RGYUD DO, ,GZHAN
DAG RGYUD GONG MA'I LTA BA STON CING 'OG MA'I SPYOD PA STON PA
GNYIS KA'I RGYUD DANG LNGA'O ZHES 'DOD PA NI MI 'THAD DE, DE LTA
NA RGYUD LA LA NAS RGYUD PHAL CHER GYI DON

@226B TSANG BAR GSUNGS PA YANG YOD PAS RGYUD SDE LNGA LAS KYANG
LHAG PAR 'GYUR TE, NYES PA 'DI YANG SPANG BAR DKA'O, ,DE'I PHYIR
RGYUD DE NI BZHI KHO NA'O, ,'DIR NI BYA BA'I RGYUD STON PA'I
SKABS YIN PAS DE BRJOD PAR BYA STE, LONGS SPYOD RDZOGS PA'I SKU'I
GTZUG TOR LAS 'OD ZER DANG BCAS PA'I KHRO BO ZHIG

BYUNG STE ZHUS PA LA BSHAD PA NI GTZUG TOR 'KHOR LOS SGYUR BA'I
RGYUD CES BYA'O, ,DE BZHIN DU ZHAL KHRO BO ME LCE 'BAR BA DANG,
SHANGS DANG, DPUNG PA DANG, THUGS KA DANG, GSANG BA DANG, ZHABS
KYI BOL GONG LA SOGS PA NAS SPRUL PA'I ZHU BA PO LA GSANG BA'I
SPYI RGYUD DANG, DPUNG PA

BZANG PO LA SOGS PA'I RGYUD RNAMS BSHAD DO, ,DE DAG THAMS CAD KYI
DON ZAB MO MDOR BSDUS TE LAG NA RDO RJE LA GSUNGS PA NI RDO RJE
RNAM PAR 'JOMS PA STE, LE LAG GI RGYUD DAM MAN NGAG GI RGYUD CES
KYANG BYA'O, ,DE LTAR NA MDOR BSDUS TE RGYUD KYI RNAM PAR GZHAG
PA'I BSHAD PA'O, ,DE NAS RGYUD

KYI BSHAD PA'I TSUL BRJOD PAR BYA'O, ,DE LA PHUN SUM TSOGS PA
RNAM PA LNGA STE, STON PA DANG, GNAS DANG, DUS DANG, ,CHOS DANG,
'KHOR RO, ,DE LA STON PA NI LONGS SPYOD RDZOGS PA'I SKU'O, ,GNAS
NI CHOS KYI DBYINGS KYI PHO BRANG NGO, ,DUS NI 'DZAM BU'I GLING
DU CHOS KYIS 'KHOR LO GSUM

GSUNGS BA'I RJES LA'AM BSAM GYIS MI KHYAB PA'I DUS SU'O, ,CHOS NI
RDO RJE RNAM PAR 'JOMS PA LA SOGS PA'I RGYUD RNAMS SO, ,'KHOR NI
SA BCU'I BYANG CHUB SEMS DPA' LAG NA RDO RJE LA SOGS PA'O, ,DE
LTAN RGYUN BSHAD PA'I TSUL LO, ,DA NI GZHUNG GI DON LA 'JUG PAR
BYA STE, DE YANG

GNYIS TE DRANG BA'I DON DANG NGES PA'I DON YI GE LTAR BSHAD PA
DANG, GDAMS NGAG GI DON PHYI DANG, NANG DANG GSANG BA DANG DE KHO
NA NYID KYI DBYE BAS KHRUS BZHI BSTAN PA'O, ,DE LA RE ZHIG YI
GE'I DON BRJOD PAR BYA STE, DE LA YANG DANG POR NGES PA'I DON
BRJOD PAR BYA'I, YI GE'I DON BRJOD PA NI SGRA JI

BZHIN DU 'OG NAS BRJOD PAR BYA'O, ,NGES PA'I DON DU SBYAR NA CHOS
THAMS CAD KYI DE BZHIN NYID LA BSGYUR ZHING BCOS SU MI YI GE'I
DON BRJOD PAR BYA STE, DE LA YANG DANG POR NGES PA'I PA'I DON DU
'DI SKAD CES BYA BA GSUNGS SO, ,YANG DAG PAR NI CHOS THAMS CAD DE
BZHIN NYID LAS MA G-YOS SHING

@227A *, ,DE KHO NA NYID YIN PAS NA BDAG GIS ZHES BYA'O, ,'O NA
DE BZHIN NYID LA KHA DOG DANG DBYIBS LA SOGS PA'I RANG BZHIN MED
PAS JI LTAR RTOGS PAR RUNG SNYAM PA LA DE'I PHYIR, BLA MA'I DRIN
GYIS RTOGS PAR 'GYUR, ,ZHES GSUNGS PA NI THOS PA ZHES BYA'O, DE
YANG DPE LA SOGS

PA'I SGO NAS BLA MAS MTSON PA LAS RIM GYIS NGES PAR SKYE BAR
'GYUR GYI CIG CAR DU RANG GI NGO BOR THOS PA'AM, RTOGS PA MA YIN
NO, ,DE LTA BU'I BLA MA DAM PA RNYED DKA' ZHING DES RJES SU BZUNG
YANG DE KHO NA NYID MYUR DU RTOGS PAR DKA' STE RIM GYIS SBYANGS
PA LA SNA MA ZHIG RTOGS PAR 'GYUR BAS NA

DUS GCIG NA ZHES GSUNGS SO, ,GANG GIS DE LTAR RTOGS PA'I DON DE
LA NI GRUB PA'I MTHA' ZHE'AM LTA BA ZHES KYANG ZER RO, ,DE LTAR
RTOGS PA'I DON LA GNAS TE 'DRIS SHING GOMS PAR BYED PA NI BSGOM
PA ZHES BYA BA'AM RNAL 'BYOR ZHES KYANG ZER RO, ,DE LTA BU'I
BSTAN PA DANG GONG NAS GONG DU

PHOGS DBYUNG BA'I GNAS SKABS LA NI SA DANG LAM GYI RIM PA ZHES
ZER RO, ,DE RAB TU GSAL ZHING KHYAD PAR DU GYUR PA'I GNAS SKABS
NA SGRUB PA PO DE LA BYANG CHUB SEMS DPA' ZHES ZER RO, ,DE YANG
NYON MONGS PA'I SEMS KYIS MI 'JUG CING RANG GIS NYAMS SU MYONG BA
LA GNOD

PA'I LAS MI BYED PA NI SPYOD PA ZHES BYA'O, ,DE LTAR NA LTA BA
DANG, ,DE LA GNAS PA DANG, SGOM PA DANG, DE DANG MI 'GAL BA'I LAS
SPYOD PA STE DE DAG DANG LDAN PA NI BRTZON 'GRUS KYI KHYAD PAR
GYI SKYE BA GCIG GAM GNYIS LA SOGS PA CI RIGS PAR RANG 'DOD PA'I
'BRAS BU 'THOB PAR GYUR PAS

'BRAS BU BSTAN PA NI BCOM LDAN 'DAS GSUNGS TE, DE NI THOB PAR
'DOD PA'I PHYIR 'BRAS BU'O, ,GNAS SKABS KYI 'BRAS BU'I DRANG BA'I
DON BRJOD PA'I SKABS SU BRJOD PAR BYA'O, ,DE LA BCOM LDAN 'DAS
ZHES BYA BA NI PHYIN CI LOG 'JOMS PA'I SKAL BA CAN TE BHA GA ZHES
BYA BA'I DON NI SKAL

BA'AM 'JOMS PA YIN PA'I PHYIR RO, ,GANG 'JOMS SHE NA BDUD BZHI
'JOMS PA STE SKYE BA NI PHUNG PO LNGA MNGON PAR LEN PAS NA PHUNG
PO'I BDUD DO, ,RGAS PA NI LEGS PA LAS NYAMS PAS NA LHA'I BU'I
BDUD DO, ,NA PA NI BDE BAS PHONGS SHING NYON MONGS PAS NA NYON
MONGS PA'I BDUD DO, ,'CHI

@227B BA NI NYID MTSAMS SBYOR BAR 'GYUR BA STE 'CHI BDAG GI BDUD
DO, ,BDUD DE RNAMS GANG LAS BYUNG ZHE NA, NYON MONGS PAS BSKUL BA
LAS BYUNG BA'O, ,DE YANG GANG LAS BYUNG ZHE NA BAG CHAGS DANG
BCAS PA'I SEMS LAS BYUNG BAS NA SEMS DE NI NYES PA THAMS CAD
'BYUNG BA'I RTZA BAR GYUR BAS,

RGYUD DO COG GI RTZA BA STE, ,ZHES GSUNGS SO, ,GZHAN YANG DE LEGS
BAR RTOGS SHING SEMS DE'I RANG BZHIN KHONG DU GOMS PAS BDAG DANG
GZHAN LA PHAN PA DANG BDE BA THAMS CAD KYANG DE LA 'BYUNG BAS
DE'I PHYIR, RGYUD DO COG GI RTZA BA STE, ,ZHES BYA'O, ,RGYUD
THAMS CAD DU YANG DON 'DI

RTOGS PA'I THABS GZHAN DANG GZHAN GSUNGS BAR ZAD KYI DON GYI GTZO
BO NI 'DI NYID YIN PA'I PHYIR YANG, RGYUD DO COG GIS RTZA BA STE,
,ZHES GSUNGS SO, ,DE LTA BAS NA GZHOM ZHING GDUL BAR BYA BA NI
RANG GI SEMS YIN TE, MA BCOS NA NYES PA'I RGYUD DO COG YIN LA,
BCOS PA NI

LEGS PA'I DPAL KUN THOB PAR BYED PA'I PHYIR RO, ,'O NA GANG GIS
GZHOM ZHE NA, DE LA GSUM STE, JI LTAR GZHOM PA DANG, GANG GZHOM
PA DANG, GANG GIS BCOM PA'O, ,JI LTAR GZHOM PA NI RTOGS PA'I DON
RJES SU BSGRUB PA MTHAR PHYIR PAS SO, ,GANG GZHOM PA NI BDUD BZHI
LA

SOGS PA'I RGYUD DO COG GI RTZA BA'O, ,GANG GIS BCOM PA NI DBANG
GI RIM PA DANG MTHUN PA'I KHRUS KYIS SO, ,DE LTAR BCOM PAS DPAL
KUN GYIS NI LEGS PAR BRGYAN PA DANG LDAN PAR 'GYUR RO, ,DE GANG
GIS BCOM PA LA RNAM PAR RTOG PA MED CING GANG LA YANG MI GNAS PA
ZHES BYA'O, ,RDO RJE LA

BZHUGS ZHES BYA BA NI SPANGS PA DANG YE SHES PHUN SUM TSOGS PA'I
NGO BO NYID LAS MI 'GYUR ZHES BYA BA'I THA TSIG GO, ,DE'I CHE
BA'I RANG BZHIN DANG YON TAN NI 'OG NAS MI CHOD PA ZHES BYA BA LA
SOGS PAS BSTAN TO, ,DE'I DON NI 'DI SKAD DU BSTAN PAR 'GYUR TE,
GANG GI BLA MA LA BRTEN TE DE KHO NA NYID

RTOGS PA MNGON DU BYAS PA'I 'BRAS BU NI DBYINGS DANG YE SHES
DBYER MED PA LAS SMIN PA'I TSUL DU DON MDZAD CING BZHUGS SO ZHES
RIG PAR BYA'O, ,DE'I YANG BCOM LDAN 'DAS ZHES BYA BAS NI CHAD
PA'I MTHA' BSAL TE RDZOGS PA'I SANGS RGYAS LA ZAG PA MED PA'I
RANG BZHIN CAN BDE BA CHEN PO'I

@228A *, ,YE SHES MNGA' BAR BSTAN TO, ,RDO RJE LA BZHUGS ZHES BYA
BAS NI RTAG PA'I MTHA' BSAL TE, CHOS KYI DBYINGS STON BA NYID
BSTAN PA'O, ,DE LTAR CHOS KYI DBYINGS STONG PA NYID DANG YE SHES
RTOG BA MED PAR MAR LA MAR ZHUGS PA'AM, CHU LA CHU THIM PA LTA
BUR GYUR PA STE DE LA CHOS KYI

SKU ZHES KYANG BYA, SANGS RGYAS BCOM LDAN 'DAS ZHES KYANG BYA,
RDO RJE 'CHANG ZHES KYANG BYA, BYANG CHUB CHEN PO ZHES KYANG
BYA'O, ,SANGS RGYAS KYI MTHU ZHES BYA BA LA SANGS RGYAS NI 'DAS
MA THAG PAR BSHAD PA NYID DO, ,MTHU NI CHO 'PHRUL TE NAM MKHA'I
CHO 'PHRUL SPRIN LA SOGS PA SNA TSOGS 'BYUNG BA LTA

BU'O; ,GANG LA NANG DU DON MI G-YENG BA'I YANG LAG TU PHYAG TU DE
MTSON BYED KYI PHYAG MTSAN BSNAMS PA LA DE SKAD DKU BA RJOD DE
LAG NA RDO RJE'ANG NANG GI STONG PA'I NGANG LA MI YENGS PA'I
BRJED BYANG DU RDO RJE LAG TU THOGS PAS LAG NA RDO RJE'O, ,RNAM
PAR SMIN PA LAS GRUB PA LAS GRUB BA DANG TING NGE 'DZIN GYI LUS

LA NI LUS THAMS CAD CES GSUNGS SO, ,RDO RJE BYIN GYIS BRLABS ZHES
BYA BA NI STONG PA NYID SGOM PA'I SNOD DU RUNG BAR BYAS SHING
STONG PA NYID KYIS GDAMS NGAG GNANG BA'O, ,RDO RJE TING NGE 'DZIN
LA SNYOMS PAR ZHUGS SO ZHES BYA BA NI LAG NA RDO RJES GDAMS BA DE
LHUR BLANGS TE SGRUB CING GNAS BA'O,

ZHES RIG PAR BYA'O, ,GDAMS PA GANG ZHE NA STONG PA NYID DANG LDAN
BA'I KHRUS BZHI'O, ,DE DAG NI YI GE'I DON NGES PA'I DON DU MDOR
BSDUS TE BKOD PA'O, ,DA NI GDAMS NGAG GI DON BRJOD PAR BYA'O, ,DE
LA BZHI STE, GZUNGS SNGAGS KYI TSUL ZLOS PA'I PHYI'I KHRUS DANG,
RIG SNGAGS KYI TSUL DU ZLOS

PA NANG GI KHRUS DANG, GSANG SNGAGS SU ZLOS PA GSANG BA'I KHRUS
DANG, SNYING BOR ZLOS BA DE KHO NA NYID KYI KHRUS SO, ,KHRUS DE
DAG KYANG RIM PA BZHIN DU NYAN THOS DANG, RANG RGYAL DANG, SEMS
TZAM PA DANG, DBU MA PA RNAMS LA SBYAR BAR BYA'O, ,DE LA DANG POR
PHYI'I KHRUS KYIS NI LUS DAG PAR

BYED LA; NANG GI KHRUS KYIS NI NGAG DAG PAR BYED CING GSANG BA'I
KHRUS KYIS NI SEMS DAG PAR BYED, DE KHO NA NYID KYI KHRUS RDO RJE
LTA BU'I TING NGE 'DZIN GYIS NI LUS NGAG YID GSUM DBYER MED PA
NYID DU 'GYUR RO, ,DA NI PHYI'I KHRUS BYA BAR 'DOD PA RNAMS LA DE
BSHAD PAR BYA STE, DANG POR SNGAGS PA SNYING

@228B RJE CHE ZHING BYA BA LA MKHAS PAS PHYI DANG NANG GI DRI MA
DAG PAR BYAS TE GOS SAR PA BGOS LA MDUN DU BUM PA RIN PO CHE LAS
GRUB PA'I NANG DU SROG CHAGS MED CING GTZANG BA'I CHU BLUGS NAS
SKU'I RTAGS SU SMAN LNGA DANG, GSUNG GI RTAGS SU SPOS LNGA DANG,
THUGS KYI RTAGS SU SNYING PO LNGA DANG, PHRIN LAS

KYI RTAGS SU 'BRAS BU LNGA DANG, YON TAN GYI RTAGS SU RIN PO CHE
LNGA DANG, DA BZHIN NYID LA NYES PA'I DRI MAS MA GOS PA'I RTAGS
SU MGUL GOS GTZANG MAS DGAB CING BZHAG STE, DE'I NANG DU SKAD CIG
MA LA BSKYED PA'I LHA'I SKU DANG, GSUNG DANG, THUGS DANG, PHRIN
LAS DANG, YON TAN

RNAMS MTSON PA'I PHYIR RDZAS DE RNAMS BUM PAR STZOL LO, ,SNGAGS
PA BDAG NYID KYANG YON TAN DE DAG THOB PAR BYA BA'O PHYIR, RTAG
TU YID LA DRAN BA'I GZUNGS THAG GDAGS PAR BYA STE, SRAD BU DKAR
PO GTZANG MA LA SKU GSUNGS THUGS KYI RANG BZHIN SUM SGRIL DU BYA
BA BZUNG STE MA YENGS PAR 'DI LTAR

BZLAS PA DANG BSGOM PA LA SOGS PA BYA'O, ,GONG DU BRJOD PA'I
MTSAN NYID DANG LDAN PA'I SNGAGS PAS YUD TZAM GYIS MDUN GYI NAM
MKHA' LA SANGS RGYAS SH'AKYA THUB PA STONG PA NYID LA MNYAM PAR
GZHAG BA 'JA' TSON LTA BUR SNANG LA RANG BZHIN MED PA'I SPRUL SKU
BZHUGS PAR BSAMS LA, RANG

NYID YUD TZAM GYIS LAG NA RDO RJER MOS PAR BYA'O, ,DE NAS BCOM
LDAN 'DAS KYIS BDAG LUS THAMS CAD RDO RJE BYIN GYIS BRLAB TU GSOL
ZHES LAN GSUM GSOL BA GDAB PAR BYA'O, ,GSOL BA BTAB PAS LUS RDO
RJER BYIN GYIS BRLABS PAS STONG PA NYID DU GYUR PA LA CUNG ZAD
GNAS PAR

BYA'O; ,DE NAS STONG PA'I NGANG LAS RANG NYID YUD TZAM GYIS RDO
RJE RNAM 'JOMS SNGON PO ZHAL GCIG PA PHYAG GNYIS PA G-YAS NA RDO
RJE GDENGS PA G-YON NA DRIL BU DKU LA BU BRTEN NAS BZHENGS SHING
'GYING BAG BCAS PA'I ZHAL KHRO ZHING MCHE BA GTZIGS PA'I SKU 'JA'
TSON LTA BUR BSAMS LA; MDUN

GYI KHAMS GSUM RNAM PAR DAG PA'I RANG BZHIN BUM PA'I NANG DU YANG
YUD TZAM GYIS RANG DANG MTHUN PA'I SKU BSKYED LA DE'I THUGS KAR
GZUNGS THAG GI SNA ZUG PAR BSAMS LA SNGAGS KYI SGRA 'BRUG LTA BUR
STONG GSUM GANG BAR BSAM ZHING NGAG TU GDON PAR BYA'O, ,SNGAGS
KYI PHRENG BA GZUNGS

@229A *, ,THAG LA 'KHRIL ZHING BUM BAR LHA'I THUGS KAR PHOG PAR
BSAM PAR BYA'O, ,GRANGS NI THUN RE LA BRGYA RTZA BRGYANG LA SOGS
PA CI NUS SU BZLAS NAS DE'I RJES LA BSTOD PA YANG BYA STE, RDO
RJE YE SHES NYON MONGS 'JOMS PA'I SKU, ,THUGS RJE BYAMS PAS MA
RIG SEL

BA'I GSUNG, BDE CHEN MI G-YO MCHOG TU GSAL BA'I THUGS, ,RDO RJE
RNAM PAR 'JOMS LA PHYAG 'TSAL BSTOD, ,CES BSTOD PA ZIN PA DANG
LHA 'OD DU ZHU STE YE SHES KYI BDUD RTZIR BSAMS LA BDAG DANG
GZHAN LA KHRUS BYA ZHING SNGAGS KYI MTHAR PHRIN LAS KYI SPEL BA
DANG BCAS PAR BZLA'O,

DE NI PHYI'I KHRUS TE LUS DAG PA PHUNG PO LHAG MA MED PA'I NYAN
THOS KYI 'BRAS BU THOB PAR GYUR RO, ,DE NAS NANG GI KHRUS BSHAD
PAR BYA'O, ,BUM PA NI RANG GI LUS TE KHAMS GSUM RNAM PAR DAG PA'I
GZHAL YAS KHANG NGO, ,RDZAS NI DON SNYING RNAM LNGA DANG, SNOD
RNAM DRUG DANG, PHUNG PO LNGA DANG DBANG

PO LNGA DANG, 'BYUNG BA BZHI LA RIM PA BZHIN DU, SMAN DANG, SPOS
DANG, 'BRU DANG, SNYING PO DANG, RIN PO ZHE RNAMS SU MONGS BAR
BYAS LA SNYING GAR YUD TZAM GYIS LHA BSKYED PA'I BAR DU GSOL BA
GDAB PA LA SOGS BSDAM BZHIN NO, ,RANG NYID ZAS DKAR GSUM LA SOGS
PA GTZANG MA ZOS PA NI

CHU'O; ,GOS GTZANG MA GYON PA NI MGUL CHINGS SO, ,DRAN BA MA
YENGS PA NI GZUNGS THAG GO, ,SNGAGS NI SGRA MI CHE BAR BZLAS PAR
BYA STE RIG SNGAGS ZHES BYA'O, ,ZIN PA DANG SNYING GA'I LHA LA
SOGS PA ZHU NAS RDO RJE NOR BU NAS BYUNG BA'I RANG 'BYUNG GI BDUD
RTZIS BKRU BAR BYA'O, ,DE NAS KHRUS

BSHAD DE, DES NI PHYI YUL LA RGYU BA BKAG PAS CHOS KYI BDAG GZUNG
BA'I PHYOGS GCIG LA BDAG MED PA RTOGS PAS NGAG DAG PA SNGAGS KYI
NUS PA THOB NAS RANG SANGS RGYAS KYI 'BRAS BU MI DMA' BA NYID
THOB PAR 'GYUR RO, ,DE NAS GSANG BA'I KHRUS BRJOD PAR BYA'O,
,GSOL BA GDAB PA

LA SOGS PA SNGA MA LTAR BYAS NAS THAMS CAD SEMS KYI RANG BZHIN
YIN NO ZHES LHAG PAR MOS PAR BYAS LA, SEMS DE'I RANG BZHIN NI 'OD
GSAL BA YIN MOD KYI GNAS SKABS NYON MONGS PAS BSGRIBS PA DE GSAL
BA'I DON DU SEMS DE LUS NGAG YID GSUM GYI RNAM PA YI GE AOm A'A:
H'Um

@229B *, ,GSUM DU BSAMS LA YI GE GSUM LAS SNGAGS KYANG GSANG
SNGAGS KYI TSUL DU LAN BDUN YID KYIS BRJOD DE YI GE GSUM PO RIM
GYIS AOm DANG A'A:DANG H'Um LA 'DUS TE H'Um DE YANG N'A DA'I BAR
DU THIM STE, N'A DA DE MAR ME LTAR RAB TU GSAL BAR 'GYUR BAS NI
SEMS KYI SGRIB PA DAG PAR BYAS NAS

SEMS YONGS SU DAG PA SEMS TZAM GYI 'BRAS BU THOB STE GSANG BA'I
KHRUS ZHES BYA'O, ,LDANG BAR 'DOD NA LUS SEMS NGAG YID GSUM SKU
GSUNG THUGS KYI RANG BZHIN DU DBYER MED PA LA MOS PAS SPYOD LAM
BYA'O, ,DA NI DE KHO NA NYID KYI KHRUS BRJOD PAR BYA'O, ,CHOS
THAMS CAD SEMS SU LHAG

PAR MOS PAR SEMS NYID YI GE GSUM DU BSAMS LA SKU GSUM DU MOS PA
BYA BZHIN KHAMS GSUM PA RNAMS KYANG YI GE GSUM LAS BYUNG ZHING DE
LA SLAR THIM PAR GYUR PA'O ZHES MOS PAR BYA'O, ,DE NAS YI GE AOm
NI A'A: LA THIM PAS LONGS SPYOD RDZOGS PA'I SKU'I RANG BZHI NA
NGAG GI SGYU MA LTA BUR

MI BDEN ZHES MOS PA BYA'O, ,DE MA THAG TU H'Um YANG A'A:LA THIM
PAS SPRUL BA'I SKU'I RANG BZHIN LUS KYANG SGYU MA LTA BU STE,
YANG DAG PAR MA GRUB CES BSAMS ZHING DE MA THAG TU YI GE A'A:DE
YANG GSAL BAR BLTAR TE, DAG TU YANG A'A:ZHES BYA BA NYI SHU RTZA
GCIG BRJOD PA NI SNYING PO'I TSUL

DU SNGAGS BZLAS PA'O, ,DE LTAR BRJOD PAS BRJOD YAL DU GYUR TE DE
NAS A'A:LA SEMS GSAL BAR GTAD PAS SEMS NYID RANG BZHIN GYIS MA
SKYES PA RKYEN GYIS MI 'GAG PA'I CHOS NYID BRJOD DU MED PA RANG
DU GNAS TE, A'A'I MING TZAM YANG MI DMIGS PA NI RDO RJE LTA BU'I
TING NGE 'DZIN TE NAM

MKHA' LTA BU ZAG PA MED PA'I BDE BA DANG SPROS PA MED PA'I CHOS
NYID RO GCIG TU GYUR PA BRJOD DU MED PA'I YE SHES KYI NGAL JI
SRID 'DOD PAS GNAS PAR BYA'O, ,DE NI RDO RJE LTA BU'I TING NGE
'DZIN YIN PAS NA RDO RJE'I TING NGE 'DZIN LA SNYOMS PAR ZHUGS SO
ZHES KYANG GSUNGS SO, ,DE NI DE KHO NA NYID KYI KHRUS

TE SKO GSUM DAG PA DBYER MED PA DBU MA'I LAM MTHAR PHYIN PA'I
CHOS KYI SKU THOB PA ZHES BYA'O, ,TING NGE 'DZIN LAS LDANG BAR
'DOD NA YANG SKAD CIG LAS KHAS GSUM PA'I NGO BO AA LAS SKUR MOS
BA BYA STE SPYOD LAM BYA'O, ,TING NGE 'DZIN DE'I CHE BA NI DE NAS
ZHES BYA BA NAS RAB TU SMRAS SO

@230A *, ,ZHES BYA BA'I BAR DU GSUNGS SO, ,DE LTAR NA GDAMS NGAG
GI DON BRJOD PA'O, ,DA NI YI GE'I DON BRJOD PAR BYA STE, DE LA
DANG POR RE ZHIG NGES PA'I DON BSHAD PAR BYA'O, ,DE NAS SANGS
RGYAS DANG BYANG CHUB SEMS DPA'I MTHUS ZHES BYA BA LA SOGS PA NI
RTOGS BAR SLA'O, ,

RDO RJE ZHES BYA BA NI STONG PA NYID KYI TING NGE 'DZIN TO, ,GAL
TE DE NI KHRO BAR MI 'THAD DO ZHE NA SPROS PA DANG MTSAN MA LA
SOGS PA 'KHOR BA'I CHOS THAMS CAD LA STONG PA NYID DE KHRO ZHING
GTUM LA DE DAG 'JOMS PA NA DE'I PHYIR DE LA KHRO BO ZHES GSUNGS
SO, ,CHOS THAMS CAD STONG PA NYID CHOS NYID SKYE BA MED PA'I
NGANG

LAS BYUNG BAS NA RDO RJE KHRO PO LAS BYUNG BA ZHES GSUNGS SO,
,GANG 'BYUNG ZHE NA RDO RJE SNYING PO STE, THAMS CAD LA DE BZHIN
GSHEGS PA'I SNYING PO'I KHYAD PAR GSUNGS PA YIN NO, ,'DIR BSDUS
PA'I DON NI 'DI YIN TE 'KHOR BA DANG MYA NGAN LAS 'DAS PA'I DONGS
BO THAMS CAD NI RGYUD DO COG GI RTZA BAR RANG GI SEMS LAS

BYUNG LA, SEMS DE YANG SHIN TU RTOGS PAR DKA' BAS SO SO SKYE BO
NAS BYUNG CHUB SEMS DPA' LA SOGS PA'I BAR DU RTOGS PA'I BYE BRAG
THA DAD PA SNA TSOGS 'BYUNG NGO, ,DE YANG DMUS LONG GIS RTA DANG
GLANG PO LA DPYAD PA BZHIN DU DE DAG GIS KYANG CHA SHAS KYANG
RTZAM LA, RANG RANG GI GRUB MTHA' DANG

LTA BAR 'DOGS PAS ZAD DE GRUB MTHA' THA DAD KYANG SEMS NYID DE
BZHIN NYID LA NI THA DAD PA'AM RNAM PAR DBYE BA YOD PA MA YIN TE
JI SKAD DU, CHOS KYI DBYINGS LA DBYER MED PHYIR, ,ZHES BYA BA LA
SOGS PA GSUNGS PA'I PHYIR RO, ,SEMS DE YANG RGYUD DO COG GI RTZA
BA JI LTAR YIN ZHE NA LUNG LAS

CHOS THAMS CAD SEMS KYI SPRUL PA'O, ,ZHES BYA BA LA SOGS PA'I
LUNG DANG RIGS PA MANG MOD KYI, 'DIR NI BLA MA'I GDAMS NGAG LA
GTZO BO YIN NO, ,GAL TE GDAMS PA LTAR NA YANG SEMS CI'I PHYIR NA
RGYUD DO COG GI RTZA BA YIN SNYAM PA LA, CHOS THAMS CAD NI SEMS
SU 'DUS LA SEMS KYI

RANG BZHIN LEGS PAR MA RTOGS BAS 'KHOR BA'I RGYA MTSO YANG BYUNG
LA, RTOGS SHING GOMS PAS MYA NGAN LAS 'DAS PA'I BDE BA YANG BYUNG
BA'I PHYIR SEMS NI RGYUD DO COG GI RTZA BA YIN NO, ,MA RTOGS PA
LAS 'KHOR BA JI LTAR 'BYUNG ZHE NA, MA RIG PA'I RKYEN GYIS 'KHOR
BA ZHES BYA BA STE, DE'I

@230B RGYU DANG, RKYEN DANG, RANG BZHIN DANG, DBYE BA'O, ,SEMS DE
LEGS PAR RTOGS SHING BSGRUB PA LAS MYA NGAN LAS 'DAS PA'I BDE BA
JI LTAR 'BYUNG ZHE NA, RANG BYUNG GI YE SHES CHEN PO'I RKYEN GYIS
MYA NGAN 'DAS PA ZHES BYA BA STE, RGYU DANG RKYEN DANG RANG BZHIN
DANG DBYE BA'O, ,DE DAG ZHIB TU BLA MA'I LUNG

LAS SHES PAR BYA'O, ,DE LTAR NA RDO RJE KHRO BO LAS BYUNG BA'I
RDO RJE SNYING PO SEMS KYI DE BZHIN NYID DE LAS RGYUN DU GNAS
SHING BRTAN PA THOB PAS NI RNAM PAR RTOG PAS BAR DU MI TSOD PA
ZHES BYA STE CHOS KYI SKU'O, ,'DUS MA BYAS PAR LHUN GYIS GRUB
PA'I RDO RJE LTA BU'I SKU YIN PA'I PHYIR RKYEN GYIS MI

SHIGS PA'O, ,YANG DAG BA'I DON LA SLU BA MED PAS NA BDEN PA'O,
,DON NA RTOGS PA DANG THOG PAR DKA' BAS NA SRA BA'O, ,RDO RJE
SNYING PO DE NGAN SONG DU GNAS PA'I TSE DMAN PAR MI 'GYUR LA NYA
NGAN LAS 'DAS PA'I DUS NA BZANG BAR MI 'GYUR BAS NA BRTAN PA'O,
,GANG GI RDO RJE SNYING PO DE RTOGS PAS

NAM MKHA' LTAR CI'I NGO BOR YANG MA GRUB BAS NA THOGS PA MED
PA'O, ,STONG PA NYID NAM MKHA' LTA BU DE LA GANG GIS KYANG MI
TSUGS SHING GLAGS MI RNYED PAS NA THAMS CAD DU MA PHAM PA'O, ,RDO
RJE GNAS BDUN PO DES CI PHAL CHER BDAG GI DON YUL CHOS KI DBYINGS
BSTAN TO, ,DA NI PHAL CHER GZHAN GYI

DON GYI DBANG DU MDZAD NAS YE SHES KYI KHYAD PAR GSUNGS BA NI
SEMS CAN THAMS CAD SKRAG PAR BYED PA ZHES BYA BA LA SOGS PA PHRIN
LAS BCO BRGYAD NI DRANG BA'I DON LTAR NA 'KHRUL 'KHOR BRIS TE
SGRA JI BZHIN NO ZHES 'CHAD PAR 'GYUR RO, ,'DIR NGES PA'I DON
LTAR NA BCO BRGYAD PO DE NI LAM GYI RIM

PAS NI STONG PA NYID BCO BRGYAD YIN ZHING 'BRAS BU'I DUS NA NI
SANGS RGYAS KYI CHOS MA 'DRES PA BCO BRGYAD DU RIG PAR BYA'O, ,DE
LA SEMS NI RANG RIG PA DE LUS LA BRTEN PAS NA SEMS CAN NO, ,THAMS
CAD NI JI SNYED PA MA LUS PA'O, ,SKRAG PAR BYED CES BYA BA NI
STONG BA NYID KYI YE SHES KYI MES

RANG GI SEMS KYI NYON MONGS PA SKRAG PA'O, ,SEMS CAN NI SNGAR
BZHIN NO, ,'JIL BA NI NYON MONGS PA MNGON DU RGYU BA RNAMS SO,
,RIG SNGAGS NI PHYI'I YUL RNAMS SO, ,GCOD PA NI SEMS LAS GZHAN
PA'I DON MA GRUB PAR RTOGS PA'O, ,RIG SNGAGS NI SNGA MA BZHIN TE
GNON PA'I YUL LA

@231A *, ,'PHRO BA BKAG PA'O, ,LAS NI 'BAD BA DANG RTZOL BA'O,
,STONG PA NYID LA 'BAD CING SGRUB PA'I LAS BYED PAS NA 'JOMS
BA'O, ,DA LTAR BA GZHAN PA'I LAS SNGON GYI LAS SO, ,'JIG PA NI
ZAD CING ZHI BAR BYED PA'O, ,GDON NI RNAM PAR RTOG BA'O, ,THAMS
CAD NI BZANG NGAN LA

SOGS PA'O, ,BRLAG PA NI DON RTOGS PAS RANG BZHIN GYUR BA'O, ,GDON
NI SNGA MA BZHIN NO, ,THAR PA NI SLAR MI SKYE BA SKYE STE GTAN
SBANGS PA'O, ,'BYUNG PO NI DBUGS RGYU RLUNG LA SOGS PA 'BYUNG BA
BZHI'O, ,'GUGS PA NI RLUNG LA SOGS BA STE STONG PA'I TING NGE
'DZIN LA GNAS PA'I STOBS KYIS

RANG BZHIN GYI RGYU BA CHAD DE BSTAN PA'O, ,RIG SNGAGS YUL RNAMS
SO, ,LAS THAMS CAD NI SNANG BAR BSGYUR BA STE 'BYUNG BA LA DBANG
THOB PAS SO, ,MA GRUB PA NI TING NGE 'DZIN MI GSAL BA'O, ,GRUB
BAR BYED PA NI DE KHO NA NYID LA SOGS PA'I KHRUS KYIS DE BZHIN
NYID GSAL ZHING BRTAN PA'O, ,GRUB PA

NI TING NGE 'DZIN NYID DO, ,CHUD MI ZA BA NI SLAR MI NYAMS PA'O,
,CHOS SKU LAS GZUGS SKUR 'CHAR ZHING DES YID LA BSAMS PA LTAR
PHAN 'DOGS PAS NA 'DOD PA THAMS CAD RAB TU SBYIN PA'O, ,TING NGE
'DZIN DE LAS SANGS RGYAS KYI CHOS THAMS CAD 'BYUNG BAS NA 'DOD PA
THAMS CAD SBYIN PA'O, ,SEMS

CAN NI GDUL BYA'O, ,SRUNG BA NI 'KHOR BA LAS SO, ,JI LTAR SRUNG
ZHE NA NYON MONGS PA BZHI DANG, ,RJES SU MTHUN PA'I PHRIN LAS
BZHES SO, ,GANG ZHE NA 'DOD CHAGS CAN DANG ZHE SDANG CAN DANG,
GTI MUG CAN DANG CHA MNYAM PA LA ZHI BA DANG, MNGON SPYOD DANG
DBANG DANG RGYAS PA RNAMS GO RIMS LTAR SBYAR

RO; ,RENGS PAR BYED PA NI ZHE SDANG CAN LA'O, ,RMUGS PAR BYED PA
NI GTI MUG CAN LA'O, ,GZHAN YANG ZHI BA NI DE BZHIN NYID DANG
CHOS KYI DBYINGS SO, ,RGYAS PA LA NI MNGON DU GYUR PA'I CHOS KYI
SKU'O, ,RENGS PA NI MNGON SPYOD DE BDE BA CHEN PO LA MNGON PAR
LONGS SPYOD PAS NA LONGS SPYOD RDZOGS PA'I SKU'O,,

RMUGS PA NI YE SHES LA SOGS BA MI MNGA' BA'I PHYIR SPRUL SKUR RIG
PAR BYA'O, ,ZHI BA NI THABS GANG GIS SEMS CAN GYI RGYU BA RAGS PA
RNAMS ZHI NAS GNAS BA'O, ,RGYAS BA NI DE LAS LHAG PA'I MYONG BA
MTHONG BA'AM RTOGS PA'O, ,RENGS PA NI ZHI BAR GNAS SHING LHAG PAS
MTHONG BAS SEMS

@231B NYID MYONG BAR MI 'GYUR BAS DE'I PHYIR RENGS PA ZHES BYA'O,
,DE'I NGANG LA GNAS NA DMIGS PA'I YUL CI YANG MA GRUB CING MTHONG
BA'AM RTOGS PA'AM BYE BRAG PHYED PA'I DNGOS BOR 'GYUR BA CI 'ANG
MED BA'I PHYIR RMUGS PA ZHES BYA STE, STONG PA NYID KYI NGANG LA
GNAS PA ZHES BYA BA'I DON TO, ,

GSANG SNGAGS KYI MTHU CHEN PO ZHES BYA BA NI SNGAR BRJOD PA'I
STONG PA NYID CHOS THAMS CAD KYI RANG BZHIN TE DE NI NGO BO NYID
KYIS GSANG BA'AM SBAS PA LTA BUR GNAS SHING RTOGS PAR DKA' BAS
GSANG SNGAGS ZHES BYA'O, ,DE'I MTHU NI CHOS NYID BDEN PA'I NUS
BA'O, ,CHEN PO NI DNGOS PO DANG MTSAN MA'I

TSOGS CHEN PO YANG 'JOMS LA MTSAN MAS SLAR GZHOM PA'AM GLAGS MI
RNYED PA STE, JI LTAR NYI MAS MUN PA 'JOMS KYI MUN PA DE LTAR MA
YIN PA BZHIN NO, ,RAB TU SMRAS ZHES BYA BA NI DON ZAB MO RTOGS
PA'I YAN LAG TU RE SHIG TSIG DANG YI GE GSUNGS PAR ZAD DE, RDO
RJE SNYING PO'AM YANG DAG

PA'I DON LA NI SMRA BA'AM BSTAN PAR MI NUS TE RANG RIG PA'I YE
SHES KYI NGO BO YIN PA'I PHYIR RO, ,NA MO RATNA TRA Y'A YA ZHES
BYA BA LA SOGS PA'I GSANG SNGAGS KYI DON NI BYIN GYI RLABS CHUNG
BAR 'GYUR BAS NA MA PHYE'O, ,DE LTAR BSTAN PA'I DON DES CIR 'GYUR
ZHE NA, RGYUD DO COG GI RTZA BA MA RIG PA LA SOGS PA'I NYES PA
RNAMS ZHI NAS

NYES PA'I 'BRAS BU SDUG BSNGAL THAMS CAD MI 'BYUNG STE DE LA
DGONGS NAS, SDUG PA THAMS CAD BYANG BYAS NAS, ,SDUG BSNGAL THAMS
CAD MED PAR BYED, CES GSUNGS SO, ,'DI SKAD DU GSUNGS PA YIN TE
GANG ZHIG SKYE BA LA SOGS PA'I SDUG BSNGAL 'DI DAG NI SNGON RANG
RANG GI SDIG PA MI DGE BA SPYAD PA LAS BYUNG BAS TE SDIG PA MI

DGE BA'I LAS DE YANG SEMS LA GNAS BAS NA GANG GIS SEMS KYI RANG
BZHIN 'OD GSAL BA RTOGS PA DE'I TSE BAG CHAGS KYI DRI MA DAG PAS
SDIG PA THAMS CAD DAG PAR GYUR NAS DE'I 'BRAS BU LAS KYI RNAM
SMIN SDUG BSNGAL LA SOGS PA MYONG BAR 'GYUR BA THAMS CAD KYANG
MED PAR BYED DO ZHES BSTAN PAR

'GYUR RO, ,DA NI 'JIG RTEN DANG 'JIG RTEN LAS 'DAS PA'I 'BRAS BU
PHUN SUM TSOGS PA STON TE, 'DIR GSANG SNGAGS KYI 'BRAS BU NYAN
THOS LA SOGS PA PHUNG PO LHAG MA MED PA'I MYA NGAN LAS 'DAS PA
THO RANGS KYI MAR ME SHI BA LTAR MI 'DOD BAS YON TAN GYI DBANG DU
MDZAD DE, DPAL KUN GYIS NI LEGS

@232A *, ,PAR BRGYAN, ,ZHES GSUNGS SO, ,DES NI NGES PA'I DON
RNAMS BSHAD ZIN TO, ,DA NI DRANG BA'I DON BRJOD PAR BYA STE, DE
LA PHRIN LAS KYI BYE BRAG BCO BRGYAD DO, ,MDOR BSDUS NA PHRIN LAS
BZHI'O, ,DE LA LHA'I RNAL 'BYOR DANG LDAN PAS LAS 'DI DAG BSGRUB
PAR BYA'I STONG PA NYID KYIS MA

YIN NO, ,DE YANG TSES GSUM DANG LDAN PA'I SNGAGS PAS 'GRUB PAR
RJE BTZUN GSUNGS TE DE GANG ZHE NA RTOGS PA'I GDENGS DANG LDAN PA
DANG LHA LAS SU RUNG PA DANG, BZLAS PA MTHAR PHYIN PA'O, ,DE LTA
BU'I SNGAGS PAS SGRUB PA NI SNYING BRTZE BA SNGON DU 'GRONGS
BYA'I GZHAN DU NA DAM TSIG DANG 'GAL

BAR 'GYUR BA'I PHYIR, ,DE LA DANG POR LAS BCO BRGYAD LA PHRIN LAS
BZHI'I 'KHRUL 'KHOR BRI BAR BYA STE 'KHRUL 'KHOR GYI RGYU DANG
DUS DANG KHA DOG DANG DBYIBS SO, ,DE LA ZHI BA'I 'KHRUL 'KHOR NI
RGYU RAS LA SOGS PA LA'O MA DANG TZANDAN LA SOGS PAS SO, ,DUS
SNGA DRO'O, ,MDOG DKAR PO'O, ,DBYIBS ZLUM PO

STE PADMA RGYAS PA LTA BU'O, ,RGYAS PA'I 'KHRUL 'KHOR NI RGYU
SHING SHUN LA SOGS PA LA GI WANG LA SOGS PAS SO, ,DUS NYA'AM
PHYED GANG DU'O, ,MDOG SER PO'O, ,DBYIBS GRU BZHI PA'O, ,DBANG GI
RGYU NI RAS SAM SHING SHUN LA MTSAL DANG LI KHRI LA SOGS PAS SO,
,DUS PHYI DRO'O, ,MDOG DMAR POS SO, ,DBYIBS

NI ZLA GAM MO, ,MNGON SPYOD KYI RGYU NI RO RAS SAM ZHING CHEN LA
DUG DANG KHRAG GIS BRIS PA'O, ,DUS NI DGRA LA MTSAN PHYED NA'O,
,BGEGS LA NYIN PHYED NA'O, ,DBYIBS DANG KHA DOG NI NAG PO GRU
GSUM MO, ,SNGAGS DANG TING NGE 'DZIN NI LUNG LAS SHES PAR BYA'O,
,SEMS CAN NI GANG YANG RUNG

BA'O; ,DBANG PO NI RNAM PAR SHES PA SKYE BA'I RTEN MIG LA SOGS
PA'O, ,NYAMS PA NI MI GSAL BA'AM DMAN BAR GYUR PA'O, ,'OG NAS
GNOD PA DANG ZHES BYA BA THAMS CAD LA SBYAR TE DBANG PO NYAMS
PA'I GNOD PA DANG ZHES BYA BAR RIG BA'O, ,GNOD PA DE DAG KHRUS
BZHI PO SNGAR BSTAN PA LA

GNAS PAS ZHI BAR ZHES RIG PAR BYA'O, ,TSUL JI LTAR GNAS PAS ZHE
NA SGRUB PA PO GANG DAG YID DGE BA NI KUN LA PHAN PAR 'DOD PAS
SO, ,SEMS DANG BA NI CHOS LA GUS PA DANG SPROS PAS SO, ,DAM TSIG
DANG SDOM PA MA NYAMS PA NI GTZANG MA'I GOS KYIS RAB BRGYAN TE,
,ZHES BYA'O, ,MNYAN PAR BYA

@232B ZHES 'BREL TE GANG ZHE NA MDO SDE DAM PA'O, ,JI LTA BU ZHE
NA, ZAB MO SANGS RGYAS SPYOD YUL BA'O, ,'DI NI SLOB DPON LA LUNG
BLANGS PA LAS 'BRAS BU 'THOB KYI RANG DGAS NI MA YIN ZHES DGONGS
PA'O, ,CHOS RNAMS KYI DE KHO NA NYID MDOR BSDUS TE GSUNGS PAS NA
MDO SDE'O, ,DE LA NYAN CING RJES SU

BSGRUBS PAS GNAS SKABS KYI 'BRAS BU YANG, MDO SDE 'DI YI GZI
BRJID KYIS, ,SROG CHAGS DAG NI THAMS CAD KYI, ,ZHES BYA BA LA
SOGS PA GSUNGS TE, THAMS CAD KYI NAD ZHI ZHES BYA BA NI GANG DAG
NYAMS SU LEN PA RNAMS KYI'O, ,DRANG BA'I DON BSHAD ZIN TO, ,DA NI
RDZAS DANG SNGAGS KYI GRANGS

GSUNGS PA NI, NOR BU YUNGS KAR D'UR BA DANG, ,ZHES BYA BA LA SOGS
PA STE NOR BU ZHES BYA BA NI MU TIG LA SOGS PA RIN PO CHE LNGA
MTSON PA'O, ,YUNGS KAR ZHES BYA BA NI 'BRU LNGA'I BRDA'O, ,D'UR
BA ZHES BYA BA NI SNYING PO LNGA'O ,RMA MED PA NI NYAMS PA STE
TZANDAN GANG LA MA NYAMS BA'I DRI YOD PA DE NI DKON

ZHING DRI'I MCHOG STE SPOS LNGA'I MTSON PA'O, ,BCAS ZHES BYA BA
NI DRI DE MA RNYED NA DRI GZHAN YANG RUNG ZHES BYA BA'I THA TSIG
GO, ,RIN CHEN ZHES BYA BA NI SMAN LNGA'I BRDA'O, ,SMAN LA SOGS PA
LNGA PO DE DAG CI'I DON DU BUM PAR GZHUG CE NA, ZAG BCAS KYI
PHUNG PO LNGA DANG, SA LA SOGS PA'I KHAMS LNGA DANG ROL

SOGS PA'I YUL LNGA DANG, 'DOD CHAGS LA SOGS PA'I NYON MONGS PA
LNGA RNAMS YONGS SU DAG NAS ZAG PA MED PA'I PHUNG PO LNGA DANG YE
SHES LNGA DANG DE BZHIN GSHEGS PA'I SKU DANG, GSUNG DANG, THUGS
DANG, PHRIN LAS DANG, YON TAN DE DAG GI DON RTOGS SHING THOB PAR
BYA BA'I PHYIR RO, ,RIN PO CHE

LNGA LA SOGS PA DBUL POS MI 'BYOR RO SNYAM PA LA SKU GSUNG THUGS
KYI MTSON BYED DU RDZAS GSUM GSUNGS TE, SHEL DANG RDO RJE ME TOG
GAM, ,ZHES BYA BA NI GZHAN MI RNYED NA ZHES BYA BA'I DON TO, ,DE
NI LUS DANG NGAG DANG YID YONGS SU DAG PA'I RANG BZHIN SKU GSUM
THOB PA'O ZHES MTSON PA STE SGO

GSUM DAG PA LAS SKU GSUM 'BYUNG BA YANG SEMS DAG CING DRI MA MED
PA SHEL LTA BU'I CHOS KYI SKU DANG, RDO RJE LTA BU RGYAN THAMS
CAD KYIS BRGYAN PA LONGS SPYOD RDZOGS PA'I SKU DANG, 'GRO BA
THAMS CAD LA YID DU 'ONG ZHING MDZES PA'I ME TOG LTA BU SPRUL
PA'I SKU STE DE DAG MTSON PA'I PHYIR RO, ,GAL TE

@233A *, ,MCHOG TU DBUL BAS GSUM MI 'BYOR RO ZHE NA DE'I PHYIR,
CHU YI GSER RAM YANG NA NI, ,ZHE BYA BA GSUNGS TE, DE TZAM LA
BRTEN ZHES PA'O, ,DE LA GSER NI BSREGS PA LA SOGS PAS RANG BZHIN
SER PO BSGYUR BAR MI NUS PA BZHIN DU BYANG CHUB KYI SNYING PO
YANG DE DE LTAR MTSON

BA'I BRDA'O, ,RAM YANG NA NI ZHES BYA BA DE DAG GANG YANG MI
RNYED PAS BUM PA RIN PO CHE LAS GRUB TZAM LA BRTEN ZHES BYA BA'I
DON TO, ,GANG ZHE NA, DNGUL GYI BUM PA DAG KYANG RUNG, ,ZHES
GSUNGS SO, ,KYANG ZHES BYA BA NI SA LA SOGS PA'I SNOD MTSON PA'O,
,'DIR RTOGS PAR BYA BA NI 'DI YIN TE

DNGUL GYI BUM PA NI DKAR ZHING DRI MA MED PA DANG RIN PO CHE YIN
ZHING MNYEN PA LTAR BYANG CHUB KYI SEMS 'GRO BA KUN LA KHYAB PA'I
DON GYI SNYING PO DE KHO NA NYID KYANG RNAL 'BYOR BA GANG GIS
MNGON DU BYAS NAS MA RIG PA'I MUN PA ZHI BA DANG NYON MONGS PA'I
DRI MA DAG BA DANG RIN PO CHE BZHIN DU 'DOD PA THAMS CAD

'BYUNG BA DANG LAM GYI DUS NA LUS DANG SEMS MNYEN ZHING LAS SU
RUNG BA STE, DE LTAR DNGUL DANG BYANG CHUB KYI SEMS CHOS MTSUNGS
PA'O, ,ZHES GSUNGS PAR RIG PAR BYA'O, ,GTZANG MA'I GOS KYIS ZHES
BYA BA JI LTAR GOS KYIS LHAGS PA DANG NGO TSAL SOGS PA LAS SKYOB
PA BZHIN DU, RNAL 'BYOR PA'I

DAM TSIG DANG SDOM PA YANG 'KHOR BA DANG NGAN SONG LAS SKYOB PA'O
ZHES BYA BA'I THA TSIG GO, ,GTZANG MA'I ZHES BYA BA NI DAM TSIG
LA SOGS BA'I SKYON MED DE MA NYAMS PA'O ZHES RIG PAR BYA'O,
,BZLAS PA'I DBANG DU MDZAD DE THUN RE RE LA GZUNGS RING PO NYI
SHU RTZA GCIG GAM BRGYA RTZA BRGYAD DO, ,YANG SNYING

BZLAS PAR 'DOD NA BRGYA RTZA BRGYAD YAN CHAD DO ZHES BYA BA'I DON
TO, ,RGYAL PO NI SEMS TE BAG CHAGS KUN GYI GZHI YIN LA BRTAN PAS
RGYAL PO DANG CHOS MTSUNGS SO, ,DE KHRUS BYAS PAS SGRIB PA THAMS
CAD DANG BRAL NAS MA BCOS PA GNYUG MA'I NGANG LA GNAS PAR 'GYUR
RO ZHES DGONGS PA'O, ,BLON PO

LTA BU NYON MONGS PA YID DANG 'BANGS LTA BU'I TSOGS DRUG KYANG
RGYAL PO NI ZHI BAS ZHI BAR 'GYUR RO, ,DE LTA BAS NA GANG ZHIG
'KHOR BA'I SDUG BSNGAL LAS THAR PAR 'DOD PAS SEMS KYI RGYAL PO
RTAG TU KHRUS KYIS SHIG CES GSUNGS SO, ,RDO RJE SPUN DANG DAM
TSIG 'DI LA MOS, ,DE YI NGOR BYAS

@233B BLA MA DAM PA'I GSUNG, ,SHES RAB MTHU YIS BDAG GIS RNAM PAR
BKOD, ,DGE BA THOB DE BYANG CHUB MCHOG TU BSNGO, ,NYES PAR GYUR
NA RNAM 'JOMS NYING LA BSHAGS, ,RDO RJE RNAM 'JOMS KYI 'GREL BA
JO BO SMRi TIS MDZAD PA RDZOGS SO,, ,,PAndI TA CHEN BO DE NYID
KYIS BSGYUR, PHYI DANG

NANG DANG DE KHO NA NYID KYI KHRUS GSUM NI THEG PA GSUM DANG JI
BZHIN DU SBYAR RO,, 