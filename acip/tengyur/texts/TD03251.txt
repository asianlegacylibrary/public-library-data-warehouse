@14B #, ,RGYA GAR SKAD DU, MA H'A PRA TI SA R'A S'A DHA
NA, BOD SKAD DU,

SO SOR 'BRANG MA CHEN MO'I SGRUB THABS, SE SOR 'BRANG MA CHEN MO
LA PHYAG 'TSAL LO, ,SNGAR BSHAD PA'I BYA BA'I RIM PAS STONG PA
NYID BSGOMS PA'I MJUG THOGS SU YI GE AA LAS BYUNG BA'I ZLA BA'I
DKYIL 'KHOR LA YI GE PRAm SER PO'I 'OD ZER RNAM PA SNA TSOGS PAS
GZHAN GYI DON BYAS NAS

YONGS SU GYUR PA LAS BCOM LDAN 'DAS MA SO SOR 'BRANG BA CHEN MOR
SKAD CIG GIS BDAG NYID YONGS SU RDZOGS PAR BYA STE, SKU MDOG SER
MO ZHAL BZHI MA, SPYAN GSUM MA, PHYAG BRGYAD MA, ZHAL DANG PO NI
SER BA'O, ,G-YAS PA NI DKAR BA'O, ,NUB KYI NI MTHING NAG

GO; ,G-YON GYI NI DMAR BA'O, ,G-YAS PA'I PHYAG RNAMS KYIS NI RAL
GRI DANG MDUNG RTZE GSUM PA DANG MDA' BSNAMS PA'O, ,G-YON PA'I
PHYAG RNAMS KYIS NI MDUNG DANG GZHU DANG ZHAGS PA DANG RDO RJE'O,
,SNA TSOGS PADMA DANG ZLA BA'I GDAN LA ROL CING BSKYOD PAS LEGS

PAR BZHUGS PA 'OD ZER DMAR PO'I KHOR YUG GIS BSKOR BA, RGYAN
RNAMS THAMS CAD KYIS BRGYAN PA, NA BZA' RNAM PA SNA TSOGS KYI
STOD G-YOGS DANG SMAD G-YOGS DANG 'OD KYI STOD SHAG MNABS PA, RIN
PO CHE SNA TSOGS PA'I DBU RGYAN DANG LDAN PA STE DE LTA BUR RNAM
PAR

@15A *, ,BSAM LA DE NAS SKU DANG GSUNG DANG THUGS KYI ZLA BA LA
AOm DANG A'A:DANG H'Um GI YI GE GSUM DKAR PO DANG SER PO DANG
MTHING NAG TU BSAM PAR BYA BA'O, ,DE NAS NU MA GNYIS KYI BAR DU
ZLA BA LA GNAS PA'I YI GE PRAm RNAM PAR BSAM PAR BYA ZHING LHA
RNAM PA SNA TSOGS PA RNAMS KYIS BDAG

NYID MCHOD PAR YANG BLTAS LA, JI SRID DU SKYO BAR MA GYUR PA DE
SRID DU BSGOM PAR BYA BA'O, ,SKYO BAR GYUR NA NI RANG GI SNYING
GA'I ZLA BA LA PHRENG BA DMAR PO LTA BUR SNGAGS BLTA ZHING BZLAS
PAR BYA STE, AOm MA nI DHA RI BADZRA nI MAH'A PRA TI S'A RE H'Um
H'Um PHAt PHAt SV'A H'A, SO SOR 'BRANG MA CHEN MO'I SGRUB THABS

SO; ,PAndI TA AA BHA YA LAS DGE SLONG TSUL KHRIMS RGYAL MTSAN
GYIS BSGYUR BA'O,, 