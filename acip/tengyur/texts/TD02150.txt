@244B #,
,RGYA GAR SKAD DU, N'I L'Am BA RA DHA RA BADZRA P'A nI S'A DHA NA
NO PI KA TZANDHA N'A MA, BOD SKAD DU, LAG NA RDO RJE GOS SNGON PO
CAN GYI SGRUB PA'I THABS

@245A *, ,MDOR BSDUS PA ZHES BYA BA, DPAL PHYAG NA RDO RJE LA
PHYAG 'TSAL LO, ,SNGAR NYID DON DAM THUGS CHUD 'GRO BA'I DON DU
RDO RJE'I SKU, ,GNAS MDZAD MTHU STOBS KHYAD 'PHAGS GDUG PA RNAMS
KYI DGRAR GYUR PA, ,RGYA MTSOR ZHABS GZHAG 'JIG DUS ME DPUNG DANG
LDAN SNYING

RJES KHROS, ,RTOG PA'I SDUG BSNGAL THAR MDZAD KHYOD LA DNGOS BO
KUN GYIS 'DUD, ,RTZOD PA'I DUS GANG PHRAD GYUR BRTZON 'GRUS CHUNG
ZHING BLO ZHEN PAS, ,SHIN TU BSDUS LA DGA' ZHING MA BTZAL 'BRAS
BU 'DOD LA GZUD PHYIR DRAN, ,DE LA SNYING RJE CHEN PO DANG LDAN
PA'I RNAL 'BYOR PAS KHRUS BYAS TE,

YID DU 'ONG BA'I BSAM GTAN GYI KHANG PAR STAN BDE BA LA 'DUG NAS
RANG GI SNYING GA'I SA BON GYI 'OD ZER GYIS PHYOGS BCU GANGG'A'I
KLUNG GI SANGS RGYAS RNAMS DANG DE'I SRAS RNAMS MDUN DU SPYAN
DRANGS TE, MCHOD PA'I YO BYAD LNGAS YANG DAG PAR MCHOD PA, SDIG
PA BSHAGS PA LA SOGS PA BYA'O, ,DE'I

RJES SU AOm MA H'A SH'U N+YA T'A DZNY'A NA BADZRA SVA BH'A WA
A'ATMA KO&HAm ZHES BRJOD PA DANG BCAS PAS STONG PA NYID DU BSGOM
MO, ,DE NAS PAm LAS PADMA'I STENG DU ZLA BA'I DKYIL 'KHOR H'Um
DANG BCAS PA BSAMS TE, DE YANG RING PO'I SGRA DANG LDAN ZHING 'OD
ZER 'PHRO BA CAN NO, ,DE YONGS SU GYUR PA LAS RDO RJE RTZE LNGA
DANG LDAN

BA'I SA BON LAS 'OD 'PHROS TE, PHYOGS BCU GANGG'A'I KLUNG GI BYE
MA SNYED KYI SANGS RGYAS SPYAN DRANGS TE, DE NYID LA THIM NAS, DE
YONGS SU GYUR PA LAS SANGS RGYAS GOS SNGON PO CAN, ZHAL GCIG
PHYAG GNYIS PA, G-YON BRKYANG BA G-YAS BSKUM PA, SKU MDOG MTHING
NAG SPYAN ME'I PHUNG

PO 'DRA BA, YA SOS MA MCHU MNAN PA, 'BRUG SGRA CAN GYI DBUGS TSA
BA, SKRA GYEN DU BRDZES PA, PHYAG G-YAS NA RDO RJE RTZE LNGA PA
BSNAMS PA, G-YON NA SDIGS MDZUB MDZAD PA, GOS SNGON PO CAN LA
LTOS 'GRO BRGYAD KYIS BRGYAN PA, BDUD LA SOGS PA TSAR GCOD PA'I
TSUL CAN DU

BDAG NYID BSAM MO, ,RANG GI SNYING GA'I SA BON GYIS RANG DANG
'DRA BA'I YE SHES SEMS DPA' SPYAN DRANGS TE, SNYING PO BZHIS THA
MI DAD PAR BYA, DE NAS BYIN GYIS BRLAB CING DBANG BSKUR RO, ,JI
SRID SKYO BAR MA GYUR GYI BAR DU BSGOM ZHING, SKYO BA'I TSE SANGS
RGYAS GANGG'A'I KLUNG GI RJES SU

@245B GNANG BA'I PHRENG BA'I SNGAGS KHO NA BZLAS PAR BYA'O,
,BSDUS PA DAG LA DGA' BAS NI, AOm N'I L'Am BAR DHA RA BADZRA P'A
nI HRi DA YA MA HO KRO DHA S'A DHA H'Um PHAt, SNYING PO'I SNGAGS
NYI SHU RTZA GCIG PA'O, ,AOm N'I L'Am BAR DHA RA BADZRA P'A nI
DHAR MA H'A KRO DHA S'A DHA H'Um, NYE BA'I SNYING PO DANG, YANG
SNYING STE BCU BDUN PA'O, ,GTONG BAR 'DOD PA'I

CHO GTOR MA PHUL LA, YE SHES SEMS DPA' PHYUNG STE GSHEGS SU GSOL
LO, ,SPYOD LAM THAMS CAD DU YANG RANG LHA'I NGA RGYAL DANG LDAN
PAS GNAS PAR BYA'O, ,KHA ZAS GOS SOGS ZAS SKOM DANG, ,DBUL BA KUN
ZAD NAD MED DANG, ,'JIGS CHEN BRGYAD DANG SDUG BSNGAL SOGS,
,'JIGS PA MED CING GANG BSAM PA'I, ,'DOD

BA'I DON RNAMS THAMS CAD NI, SGRUB THABS 'DI LAS 'BYUNG 'GYUR RO,
,'GRO RNAMS 'DOD PA THA DAD PAS, ,DE LA DGONGS NAS BDE GSHEGS
KYIS, ,BYANG CHUB LAM NI SNA TSOGS GSUNGS, ,RANG 'DOD LAM NI THOB
BYA'I PHYIR, ,DAD PAS BLA MA BZANG BCAL TE, ,JI SRID BLA MA MNYES
BYAS NAS, ,'DOD DON MAN NGAG BLANG BAR BYA, MNYES PAS

YIN GYI GZHAN GYIS MIN, ,BDAG GIS SGRUB THABS MDOR BSDUS SMRAS,
,SMRAS PAS ZLA BA LNGAR GSAL BA'I, ,DAG CING NAM MKHAR MI SHONG
BA'I, ,DGE BA GANG GIS THOB PA GANG, ,'DIR BZHUGS 'DOD LHA'I ZHAL
MTHONG SHOG ,DPAL PHYAG NA RDO RJE'I SGRUB THABS MDOR BSDUS PA
ZHES BYA BA, NAM GRU'I RIGS LAS BYUNG BA, DNGOS

GRUB BRNYES PA'I SLOB DPON CHEN PO DZ'A BA RI PAS MDZAD PA RDZOGS
SO,, ,,BAL PO'I PAndI TA DE WA P'U RnA MA TI DANG, BOD KYI LO
TZ'A BA CHOS KYI BZANG POS BSGYUR BA'O,, 