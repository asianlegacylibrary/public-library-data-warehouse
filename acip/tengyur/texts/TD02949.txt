@27B *, ,DPAL RDO RJE RNAM PAR 'JOMS PA LA PHYAG 'TSAL LO,
,RIGS KYI KHRO BO BZHI'I DKYIL 'KHOR DU DBANG BSKUR BAR

'DOD PA'I GANG ZAG SGRUB PA PO DAM TSIG DANG LDAN PAS GNAS KHANG
YID DANG MTHUN PAR RIGS KYI KHRO BO BZHI'I NGA RGYAL DANG LDAN
PAS SA'I CHO GA LA SOGS PA SNGON DU SONG BAS DKYIL 'KHOR GRU GSUM
PA RAB TU MNYAM PA LA, THIG DANG TSON GYIS LUGS BZHIN BYAS LA,
DBUS SU GRU GSUM NAG PO

LA ZLA GAM DMAR PO MU KHYUD LJANG GUS BSKOR BA 'KHOR LO RTZIBS
BZHI PA SER PO RTZIBS MCHAN DMAR PO MU KHYUD DKAR PO SNA TSOGS
RDO RJE'I RABS BSKOR BA, SGO BZHI RIGS DANG MTHUN PA KHYAMS DANG
'DOD YON GYIS MDZES PAR BYAS LA MU KHYUD DANG ME RI DANG THOD
SKAM DANG, RDO RJE'I RABS MDZES PAR BYAS PA BRIS LA,

@28A *, ,LHA SO SO'I MTSAN MA GDAB BO, ,DE NAS BUM PA MTSAN NYID
DANG LDAN PA LNGA LA LAS THAMS CAD PA'I SNGAGS KYI PHYAG RGYAS
BSANGS LA, GTZO BO DANG KHRO BO BZHI'I MTSAN MAS BTAB LA, LHA SO
SO'I GNAS SU BZHAG GO, ,SHING GDUG PA CAN LAS BYAS PA'I PHUR BU

BZHI LA DAR MTHING NAG GI COD PAN GDAGS, AOm TR'A SA YA TR'A SA
YA BADZRA K'I LI K'I L'A YA SV'A H'A, ZHES SHAR SGOR BTZUGS LA
RDO RJE RIGS KYI LAS THAMS CAD PA'I KHRO BOR BSKYED DO, ,AOm
TZTSINDHA TZTSINDHA MA H'A K'I LI K'I L'A YA SV'A H'A, ZHES PAS
PHUR BU GCIG LHO SGOR BTZUGS LA RIN PO CHE'I RIGS KYI

LAS THAMS CAD PA'I KHRO BOR BSKYED DO, ,AOm TZU RU TZU RU TZAndA
LI K'I LI K'I L'A YA SV'A H'A, ZHES PAS PADMA'I RIGS KYI LAS
THAMS CAD PA'I KHRO BOR BSKYED LA NUB SGOR GZUGS SO, ,AOm BHANDHA
BHANDHA KRO DHA K'I LI K'I L'A YA SV'A H'A, BYANG SGOR BTZUGS LA
LAS KYI RIGS THAMS CAD PA'I KHRO BOR BSKYED DO, ,

DKYIL 'KHOR GYI GRVA BZHI LA GTOR MA SHA SNA TSOGS PA DANG LDAN
PA BZHI BZHAG ,GZHAN YANG MCHOD PA'I BYE BRAG JI LTA 'BYOR PA
BSHAM, PHYOGS SKYONG BA DANG BGEGS LA SOGS PA'I GTOR MA BTANG
ZHING BAR CHAD BSAL BA'I SBYOR BA BYA'O, ,DE NAS SNGAGS PA BDAG
NYID KYIS BDUD RTZI 'KHYIL

PA'I SNGAGS KYIS DKYIL 'KHOR BSANGS TE, LAG PA RDO RJE RTZE GSUM
PA LTAR BYA STE, G-YON 'KHOR LO'I SNOD THUGS KAR 'DZIN PAR BYAS
LA SHAR GYI BUM PA LA DMIGS TE, AOm TR'A SA YA TR'A SA YA BADZRA
K'I LI K'I L'A YA SV'A H'A, ZHES BRGYA RTZA BRGYAD BRJOD PAS,
KHRO BO BADZRA K'I LI K'I L'A YA MTHING NAG

ZHAL GCIG PHYAG GNYIS PA, G-YAS PAS RDO RJE RTZE GSUM PA GDENGS
PA 'PHYAR BA, G-YON PAS 'KHOR LOS MTSAN PA'I THOD PA THUGS KAR
'DZIN PA, RAL PA KHAM NAG GYEN DU 'KHYIL PA, THOD PA DANG SPRUL
GYIS BRGYAN PA, RIGS LNGAS DBU BRGYAN PA, SPYAN GSUM PA ZHAL
BGRAD PA ZHING

CHEN GYI YOL BAS BSKOR BA LA DAR NAG GI 'PHUR LCES BRGYAN PA,
STAG DANG GZIG DANG, GCAN GZAN SNA TSOGS PAS SKU SMAD BRGYAN PA
BUM PAR BSKYED DO, ,LHO PHYOGS KYI BUM PA LA DMIGS TE, AOm
TZTSINDHA TZTSINDHA MA H'A K'I LI K'I L'A YA SV'A H'A ZHES BRGYA
RTZA BRGYAD BRJOD PAS K'I LA YA SER NAG ZHAL

@28B GCIG PHYAG GNYIS PA G-YAS RIN PO CHE'I SNYE MA 'DZIN PA,
G-YON PHUR BU THUGS KAR 'DRIL BA, RGYAN THAMS CAD KYIS BRGYAN PA
SNGA MA BZHIN DU BSKYED DO, ,NUB KYI BUM PA LA DMIGS LA G-YAS PA
SDONG PO LTAR BYAS LA, G-YON PHUR BA LTAR BYAS LA, AOm TZU RU TZU
RU TZAndA LI K'I LI K'I L'A

YA SV'A H'A, ZHES BRGYA RTZA BRGYAD BRJOD PAS DMAR PO K'I LI K'I
L'A YA DMAR NAG ZHAL GCIG PHYAG GNYIS PA G-YAS ME 'BAR BA, G-YON
PHUR BU THUGS KAR 'DRIL BA, RGYAN THAMS CAD KYIS BRGYAN PA SNGA
MA BZHIN DU BSKYED DO, ,BYANG DU G-YAS NA RIN PO CHE'I DBYUG TO
'PHYAR BA LTAR BYAS LA, G-YON

PHUR PA LTAR BYAS LA, AOm BANDHA BANDHA KRO DHA K'I LI K'I L'A YA
SV'A H'A ZHES BRGYA RTZA BRGYAD BRJOD PAS GTUM PO K'I LA YA MDOG
LJANG NAG G-YAS RIN PO CHE'I DBYUG TO THOD PAS MTSAN PA 'DZIN PA,
G-YON PHUR BU THUGS KAR 'DZIN PA SNGA MA DANG 'DRA BAR BSKYED DO,
,DBUS SU RDO RJE RNAM PAR 'JOMS PA SKU MDOG

MTHING NAG ZHAL GCIG PHYAG GNYIS PA G-YAS 'KHOR LO G-YON PHUR PA
BSNAMS PA, RGYAN THAMS CAD KYIS BRGYAN PA, AOm NA MASHTZAndA
BADZRA KRO DH'A YA SV'A H'A BSKYED DO, ,DE NAS LHA SO SO'I SEMS
DPA' SPYAN DRANGS TE, GNYIS SU MED PAR BSTIMS LA YE SHES SEMS
DPA'I THUGS KAR ZLA BA'I

DKYIL 'KHOR GYI STENG DU RDO RJE KHA GYES PA'I BUM BAR H'Um, DE
LA SO SO'I SNGAGS KYIS BSKOR BA'I RANG SGRA LA DMIGS LA, BZLAS PA
BRTZAM PAR BYA'O, ,AOm NA MASHTZAndA BADZRA KRO DH'A YA HU LU HU
LU, TIshthA TIshthA BANDHA BANDHA, HA NA HA NA AA MRi TE H'Um
PHAt CES BUM PA RE RE LA STONG PHRAG GSUM BZLAS TE, BRGYA

BRGYA'I BAR DU P'U DZA DBUL LO, ,DE LTAR RDZOGS NAS SLOB MA LA
LAS KYI BUM PA'I KHRUS NAS GTOR LA, GOS GSAR BA GON LA PHRENG BA
DANG ME TOG GZUNG LA DKYIL 'KHOR DU GZHUG PA DANG, ME TOG GANG LA
PHOG PA'I LHA NGOS BSTAN PA DANG, DBANG BSKUR BAR BYA'O, ,DE NAS
GTOR MA SIL

SNYAN SNA TSOGS PA DANG BCAS PAS NAGS TSAL GYI GLING DU BSKYAL
LO, ,DE NAS SLOB MA'I DON DU DRAG SHUL SPYOD PA'I SBYIN SREG LAN
BDUN BYA'O, ,DE NAS DKYIL 'KHOR BSDU, BKRA SHIS GSOL, SBYIN SREG
THAL BA MNAN LAS BYAS LA SBYAR, BLA MA LA YON DBUL TSOGS JI LTAR
RIGS PA BSAGS,

@29A *, ,BZLAS PA JI LTAR BYA BA'I LUNG BSTAN PA BZLAS PA LA DUS
THAMS CAD DU BRTZON PAR BYA, SRUNG BA'I 'KHOR LO YANG MGUL DU
GDAGS SO, ,BDUD RTZI THAB SBYOR ZHES BYA BA KHRO BO BZHI'I DKYIL
'KHOR DU DBANG BSKUR BA'I CHO GA ZAB MO DPAL MAR ME MDZAD BZANG
POS MDZAD

PA RDZOGS SO,, 