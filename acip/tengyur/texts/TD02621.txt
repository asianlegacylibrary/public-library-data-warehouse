@120A #, ,RGYA GAR SKAD DU, A'A RYA MNYDZU SHR'I N'A MA SAm G'I
TI SARBA

MAndALA STO TRA, BOD SKAD DU, 'PHAGS PA 'JAM DPAL GYI MTSAN YANG
DAG PAR BRJOD PA'I DKYIL 'KHOR THAMS CAD LA BSTOD PA, PHYI DANG
NANG DANG DE'I NANG NA, ,SKU GSUM BDAG NYID LA BZHUGS PA, ,SNYING
RJE SHES RAB RJES ZHUGS PA, ,GZHON NU KHYOD LA PHYAG 'TSAL

LO; ,RNAM KUN RNAM PAR BYANG CHUB DANG, ,RNAM KUN DRI MA MED PA
DANG, ,CHOS RNAMS KUN LA GNAS PA DANG, ,CHOS KUN GCIG TU STON PA
DANG, ,RNAM KUN TSUL LA 'JUG PA DANG, ,RNAM KUN TSUL LA GNAS PA
DANG, ,RNAM PA KUN GYI DON TSUL GCIG ,'JAM PA'I DBYANGS

LA PHYAG 'TSAL BSTOD, ,SGEG DANG BZHAD DANG MI SDUG DANG, ,DRAG
PO'I NGO MTSAR NYAMS BDAG NYID, ,NYON MONGS GCOD DANG SHES RAB
CAN, ,DANG PO'I SANGS RGYAS KHYOD LA 'DUD, ,SRID DANG ZHI BA
SPANGS PA DANG, ,SRID DANG ZHI BAR BZHUGS PAR MDZAD, ,ZLA BA
GZHON

@120B NU LTAR MDZES PA, ,CHOS SKU DE LA PHYAG 'TSAL LO, ,CHOS
RNAMS THAMS CAD STONG NYID KYI, ,SROG TU KHYOD NI BZHUGS PA YIN,
,MTSAN MA LA YANG MTSAN MA MED, ,DBANG PHYUG CHE LA PHYAG 'TSAL
BSTOD, ,KHYOD MI BZHUGS NA SPROS 'DI LA, ,JI LTAR YANG NI SMON

PA YIN, ,KHYED 'DIR RJES SU ZHUGS NA NI, ,'DI LA SMON LA PHYAG
'TSAL BSTOD, ,THOG MA BAR DANG MTHAR DGE BA, ,'DI NI RANG NYID
'OD GSAL BA, ,PHRIN LAS RJES SU 'JUG PA YIN, ,SNA TSOGS STON LA
PHYAG 'TSAL BSTOD, ,LTA BA RTOG DAG LAS 'TSO BA, ,

RTZOL DANG DRAN DANG TING 'DZIN GYI, ,'PHAGS AI YAN LAG 'KHOR LO
MDZES, ,'KHOR LOS SGYUR LA PHYAG 'TSAL BSTOD, ,RANG BZHIN GYIS NI
KUN RDZOB DANG, ,SEMS CAN RNAMS KYI BSDU BA DANG, ,DGE BA DRI MED
SNANG BA DANG, ,SMIN BYED DE LA PHYAG 'TSAL BSTOD, ,

ZANG ZING MI 'JIGS SPYIN BYED DANG, ,BYAMS PA SPYIN BYED MCHOG
DANG NI, ,CHOS SPYIN CHOS KYI DBANG PHYUG GI, ,CHEN PO DE LA
PHYAG 'TSAL BSTOD, ,ZHI GNAS LHAG MTHONG DAG GI NI, ,SHES RAB PHA
ROL PHYIN PAR 'GRO, ,NYON MONGS GCOD PA'I SHES RAB KYI, ,RAL

GRI BSNAMS LA PHYAG 'TSAL BSTOD, ,SEMS CAN KHAMS NI MGU BA DANG,
,RDZU 'PHRUL RKANG PA CHEN POS GNON, ,BA STAN PA SO SO RANG RIG GI,
,SKYOB PA'I MGON LA PHYAG 'TSAL BSTOD, ,GO CHA CHEN PO BGOS PA
DANG, ,'JUG PA CHE LA GNAS PA DANG, ,SO SOR RTOG

PAR BYED PA DANG, ,BYA BA NAN TAN DE LA BSTOD, ,SPYIN DANG TSUL
KHRIMS BZOD BRTZON 'GRUS, ,BSAM GTAN SHES RAB STOBS CHEN DANG,
,THABS DANG SMON LAM YE SHES KYI, ,PHA ROL PHYIN LA PHYAG 'TSAL
BSTOD, ,BRGYA DANG DRUG CU'I GRANGS KYIS NI, ,DPAL GYI BYANG CHUB

'GRO BA'I GTZO, ,GANG ZHIG GCIG KYANG RNAM BCU DRUG ,'DOD CHAGS
CHE LA PHYAG 'TSAL BSTOD, ,BYAMS PA'I YA LAD BGOS PA DANG, ,SHES
SRAB GO CHA BGOS PA DANG, ,SNYING RJE CHEN PO BLO LDAN DANG, ,YE
SHES TOG LA PHAG 'TSAL BSTOD, ,BZANG PO'I LAM LA

@121A *, ,SEMS CAN RNAMS, ,'JOG CING SKYOB PAR BYED PA DANG, ,ZAB
PA'I BLO DANG RGYA MTSO BZHIN, ,MI ZAD BLO YI GTER LA 'DUD,
,DBYER MED SPOBS PA DAG GIS NI, ,STOBS KYI PHA ROL PHYIN LA 'DUD,
,BGROD DKA'I NGAN SONG CHEN PO LAS, ,KUN

DU 'DREN LA PHYAG 'TSAL BSTOD, ,MYA NGAN MUN PA NGES 'JOMS DANG,
,DRA BA'I 'OD LA PHYAG 'TSAL BSTOD, ,RNAM KUN BDUD RTZIR 'DZAG PA
YI, ,ZLA BA'I 'OD LA PHYAG 'TSAL BSTOD, ,'OD DPAG MED DANG SPRIN
MED PA'I, ,NAM MKHA'I SNYING PO PHYAG 'TSAL

BSTOD; ,SGRIB PA THAMS CAD SEL BA LA, ,PHYAG 'TSAL 'DUD CING
PHYAG 'TSAL 'DUD, ,DAD DANG BRTZON 'GRUS DRAN BSAM GTAN, ,SHES
RAB KYIS NI RJES BSRUNGS PA, ,SRUNG BA MED KYANG 'OD DAG NI,
,GNON PA RMAD BYUNG RGYAL LA 'DUD, ,CHOS KYI DBYINGS KYI

BDAG NYID KYI, ,LA LAR RDO RJE SEMS DPA' DANG, ,NYON MONGS SHES
BYA SPANGS PA YI, ,LA LAR RNAM PAR SNANG MDZAD DANG, ,LA LAR RDO
RJE H'Um MDZAD DANG, ,LA LAR PADMA GAR DBANG PHYUG ,LA LAR RDO
RJE NYI MA NI, ,RGYA CHEN RMAD BYUNG CHEN PO MDZES, ,GCIG GI BDAG
NYID RTA

MCHOG DANG, ,LA LAR GSUM GYI BDAG NYID DANG, ,GANG ZHIG RNAM
LNGA'I SNA TSOGS PA'I, ,SKYOB PA DE LA PHYAG 'TSAL LO, ,GNYIS MED
'BYUNG BA'I CHOS NYID PHYIR, ,'KHOR LOS SGYUR GYI RIGS 'DZIN PA,
,GCIG KYANG SNA TSOGS BDAG NYID KYI, ,RNAM PAR SNANG MDZAD

CHE LA 'DUD, ,MTSAN BRJOD DKYIL 'KHOR MA LUS LA, ,BSTOD PAS BSOD
NAMS GANG SKYES PA, ,DGE BA 'DI YIS SEMS CAN RNAMS, ,'JAM PA'I
DBYANGS NI 'GRUB PAR SHOG ,'PHAGS PA 'JAM DPAL GYI MTSAN YANG DAG
PAR BRJOD PA'I DKYIL 'KHOR

THAMS CAD LA BSTOD PA, ,SLOB DPON SO MA SHR'IS MDZAD PA RDZOGS
SO,, ,,RGYA GAR GYI MKHAN PO MA H'A DZNY'A NA DANG, BOD KYI LO
TZ'A BA DGE SLONG GZHON NU 'OD KYIS BSGYUR CING GTAN LA PHAB
PA'O,, 