@30B *, ,MNYAM PAR BZHAG PA'I RIM PA'I MAN
NGAG BZHUGS,, *, ,'PHAGS PA 'AM DPAL GZHON NUR GYUR PA LA PHYAG
'TSAL LO, ,MTSAN YANG DAG PAR BRJOD PA'I RNAL 'BYOR BAS, NAM GYI
CHA SMAD RANG GI RGYUD LA BRTAG PA NI RANG NYID LHA'I PHYAG RGYA
CHEN POR

GSAL BAR BYAS LA, ,SNANG BA THAMS CAD DKYIL 'KHOR LA BSDUS TE,
DKYIL 'KHOR YANG RIGS KYI DKYIL 'KHOR RNAMS GTZO BO LA BSDUS TE,
GTZO BO YANG DANG PO'I SANGS RGYAS LA BSDU, DE YANG SHES RAB
'KHOR LO LA BSDU, DE YANG ZLA BA LA DE YANG AA LA BSDU, AA YANG
NAM MKHA'I KHAMS SU 'PHEL TE, AA A'A AI A'I AU A'U, AE AEE

AO AOO AI AA: H'Um AOm HR'I: AA: DE RNAMS SU GYUR TE, SKAR MA LTA
BUR GSAL BA DANG, DE RNAMS KYANG GCIG LA GCIG THIM STE, STONG PA
CHEN PO YI GE LDAR GNAS PA DANG, DE'I DANG LAS STONG PA CHEN PO
YI GE BRGYAR LANGS PA DANG, DE'I DANG LAS YI GE'I PHRENG BA BCU
DRUG TU GYUR TE GNAS, DE'I DANG LAS

BRGYAD DU GNAS, DE'I DANG LAS YI GE BZHIR GYUR TE GNAS PA LAS,
BDAG GI LUS SGYU MA LTA BUR LANGS TE 'KHOR LO BZHI DRAN PAR BYAS
LA, SPYI BOR AOm DKAR PO KHA THUR DU 'PHYANG BA DANG MGRIN PAR
HR'I: DMAR PO KHA GYEN DU GDENGS PA DANG, SNYING GAR H'Um SNGON
PO MGO THUR DU 'DZAG PA DANG,

LTE BAR AA DKAR PO THIG LE DMAR PO 'OD ZER GYEN DU 'PHRO BA LA
BLTAS LA, AA DKAR PO DE LAS 'OD ZER RNO LA MYUR BA, DRAG LA GRIMS
PA, PHRA ZHING RING BA CIG LANGS PAS KHRAG GI THIG LE LA 'OD ZER
PHOG PA DANG, THIG LE LAS 'OD ZER PHRA LA RING BA, RNO LA MYUR
BA, DMAR LA DANG BA,

DRANG LA GSAL BA CIG SPYI BO'I AOm GYI THIG LE DKAR PO LA REG PAR
GSAL BA DANG, AOm DE LAS YI GE BRGYA BA'I TSUL DU BYANG CHUB KYI
SEMS BDE BA'I RANG BZHIN THIG LE DKAR PO'I TSUL DU KHU 'PHANG LTA
BU DKAR TZA RA RA 'BAB PAR BSAMS LA RANG GI KHRAG GI THIG LE LA
PHOG PA DANG LUS THAMS CAD BDE BAS RGYAS

TE SHIN TU BDE BAS GANG BAR GYUR BA DANG, DE LA SEMS GTAD PA NI
BDE BA'I TING NGE 'DZIN TE, BCU DRUG PHYED PHYED THIG LE CAN,
,ZHES BYA'O, ,DE YANG STONG PA NYID DU SHES PAR BYAS NAS BDE
STONG DBYER MED DU BSGOM MO, ,YAN LAG MED PA'I RTZIS LAS 'DAS,
,ZHES PA DANG, THIG LE

@31A *, ,STONG PA YI GE BRGYA, ,ZHES BYA STE, DE LTA BU'I DANG
LAS STONG PA 'OD GSAL CHOS KYI SKUR THIM PA NI MNYAM GZHAG GI TSE
RNAM RTOG GI DBA' RLABS KYIS KYANG BSKYOD PA MED PAR NAM MKHA' LA
SPRIN DENGS PA 'AM, MAR ME LA RLUNG GIS MA BSKYOD PA 'AM RGYA
MTSO DANG BA LA RLUNG GIS MA BSKYOD PA

BZHIN DU ZHE 'DOD THAMS CAD DANG BRAL BA, STONG PA'I RGYAS THEBS
PA, 'OD GSAL CHOS KYI SKU LA TZEN NE YER RE WA RE KHYUG GE LDEM
ME MER RE HA RE PHYAL LE, YID LA MI BYED THOM ME, YOR RE SIM ME
TING NGE MUGS SE THIBS SE, YID LA MI BYED SPROS BRAL MI RTOG PA
GANG YIN PA DE 'DI'O SNYAM PA MED PA

LTA BU MI 'GYUR BA SO MA RANG THAG LHUG PA LTA BU YIN LA, SEMS
GSAL LA RTOG PA MED PA 'DI'O SNYAM PA DANG BRAL BA'O, ,GNYIS
'DZIN DANG GNYIS 'DZIN MA YIN PA'I SHES PA GANG DANG YANG BRAL
BA'O, ,NYON MONGS PA MTHA' DAG 'JOMS PA RDO RJE LTA BU'I TING NGE
'DZIN LA MNYAM PAR GZHAG GO, ,DE

LTA BU'I TING NGE 'DZIN LA SNYOMS PAR ZHUGS NA TING NGE 'DZIN
BRGYA LA SNYOMS PAR ZHUGS PAR GYUR TE, RDZOGS PA'I SANGS RGYAS
MNGON DUM DU 'GYUR RO, ,RJES THOB KYI SHES PA LA NI STONG PA CHEN
PO YI GE LNGAR GYUR PA DANG, DE'I NGANG LAS STONG PA CHEN PO YI
GE BRGYAR LANGS PA DANG, DE'I NGANG LAS

YI GE'I PHRENG BA BCU DRUG TU 'GYUR TE, GNAS PA LAS NI BAR SNANG
GI KHAMS SU A'A LI K'A LI'I PHRENG BAR BLTAS LA, DE LA SGYU MA
LTA BU'I DKYIL 'KHOR GYI LHA TSOGS SPRUL PAR BYA'O, ,SLOB DPON
'JAM DPAL BSHES GNYEN GYIS MDZAD PA'I, 'PHAGS PA 'JAM DPAL GYI
MTSAN YANG

DAG PAR BRJOD PA'I MNYAM PAR GZHAG PA'I RIM PA'I MAN NGAG RDZOGS
SO,, ,RGYA GAR GYI MKHAN PO SU BADZRA DANG, BOD KYI LO TZ'A BA
CHOS KYI SHES RAB KYIS BSGYUR BA'O,, 