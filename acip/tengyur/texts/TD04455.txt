@242A *, *,DUS KYI 'KHOR LO'I RTZIS KYI MAN NGAG BZHUGS
SO,, ,,RGYA GAR SKAD DU, K'A LA TZAKRA GA nI TA MU KHA DE SHA,
BOD SKAD DU, DUS KYI 'KHOR LO'I RTZIS KYI MAN NGAG ,SANGS RGYAS
LA PHYAG 'TSAL LO, ,SHA KA'I LO 1091 KLA KLO'I

LO 540 DAG PA'I LO 864 MA DAG PA'I ZLA BA'I TSOGS 196 DAG PA'I
ZLA BA'I TSOGS 450 ME MKHA' RGYA MTSO 403 LA LAG PA GDENGS CAN
ZLA BAS PHRI BA'I LHAG MA'I LO 221 YANG DRUG CUS PHRI BA'I LHAG
MA'I LO 41 DANG POR LO DRUG CU'I NANG NAS LO BCU DGU

MA 'DAS PAR BYAS SO ZHES PA NI PHYOGS GCIG GI RTZAM PAR RTOG PA
STE DANG PO'I LO'I DHR'U BA KA DE BZHIN GSHEGS PA'I DUS NAS LO
DRUG BRGYA NA 'JAM DPAL GYI DUS SO, ,DE NAS LO BRGYAD BRGYA NA
KLA KLO'I DUS SO, ,KLA KLO'I DUS DE LAS MKHA' MKHA' CHU GTER

ZLA BA'I LO LAS BRGYA BRGYAD CU RTZA GNYIS KYIS DMAN PA LAS ZLA
BA DANG DHR'U BAK LA SOGS PA BYA'O ZHES PA MAN NGAG GO, ,LO BCU
DGU YANG DE LA ZHUGS PA'I PHYIR THA DAD DU MA BYAS ZHES SO, ,DPAL
DUS KYI 'KHOR LO LA PHYAG 'TSAL LO, ,DUS 'KHOR ZHES BYA GNYIS

MED PA, ,DUS KYI BDAG NYID PHYAG BYAS NAS, ,GTI MUG MUN PA GZHIG
PA'I PHYIR, ,DE YI SGRON ME RAB GSAL BYA, ,'DIR DHR'U BA KA'I
RANG BZHIN LO LNGA BRGYA DANG NYI SHU RTZA GSUM RNAMS NI RTAG PAR
MI 'GYUR TE, RAB BYUNG LA SOGS PA'I LO DRUG CU RDZOGS

PAN DHR'U BA KA GZHAN GSUNGS PA'I PHYIR RO, ,DE BZHIN DU LNGA
BRGYA BRGYAD CU RTZA GSUM DU 'GYUR RO, ,DE LTAR LO DRUG CU RDZOGS
PA NA DRUG CU DRUG CU 'JUG PA'I PHYIR NGES PA 'DI NI MI RTAG GO
ZHES SHES PAR BYA'O, ,DE LA YANG LNGA BRGYA DANG NYI SHU RTZA
GSUM GYI

@242B NYID LA DA LTAR GYI LO'I DHR'U BA KA'I DON DU RAB BYUNG LA
SOGS PA'I LO GZHUG PAR BYA'O, ,RAB BYUNG LA SOGS PA'I LO DRUG CU
RNAMS 'DI LTAR BSGRUB PAR BYA STE, DE SKAD DU, SHA KA DBANG PO'I
'DAS LO RNAMS, ,DRAG POS BSGYUR ZHING YANG BZHIS

BSGYUR, ,DGU BRGYAD BZHI DANG LDAN BYAS NAS, ,STOD PA MDA' RI
'DOD PAS BGO, ,RNYED PA SHA KA'I LO BCAS PA, ,DRUG CUS DAG BYAS
RAB BYUNG SOGS, ,ZHES PA 'DI'I DON NI 'DI YIN TE, 'DI YIN NAM
BRTAG ,SHA KA ZHES BYA BA'I RGYAL

PO 'DAS PA'I LO RNAMS BCU GCIG GIS BSGYUR NAS SLAR YANG BZHIS
BSGYUR BAR BYA'O, ,DGU BRGYAD BZHI DANG LDAN BYAS NAS, ,ZHES PA
BZHI BRGYA DANG BRGYAD CU RTZA DGU LDAN PAR BYA'O, ,STONG PA MDA'
RI 'BOD PAS BGO, ,ZHES

PA KHRI SUM STONG BDUN BRGYA LNGA BCUS BGOS PA'I LHAG MA PHYIS TE
RNYED PA DANG LHAN CIG PA'I SHAKA'I LO DRUG BCUS BGOS PA'I LHAG
MA NI, RAB BYUNG LA SOGS PA'I LOR 'GYUR RO, ,RNYED PA NI RAB
BYUNG LA SOGS PA'I LO DRUG CU

RDZOGS PA'I MTSAN NYID YIN PAS MI GZUNG NGO, ,RAB BYUNG LA SOGS
PA DANG KLA KLO LA SOGS PA'I RIM PAS DRUG CU'I MTHAR THUG PA'I
RANG RANG GI MING NI RAB TU GRAGS PA DANG GZHUNG MANGS PA'I 'JIGS
PAS MA BRIS SO, ,DES NA

RAB BYUNG LA SOGS PA DANG LHAN CIG LNGA BRGYA DANG NYI SHU RTZA
GSUM NI KLA KLO'I LO RU RAB TU GRAGS SO, ,DE LA BRGYA BRGYAD CU
RTZA GNYIS KYIS DMAN PA'I LHAG MA NI ZLA BA'I DON DU BCU GNYIS
KYIS BSGYUR BAR BYA'O, ,DA LTAR GYI ZLA BA'I DON DU NAG

PA LA SOGS PA'I ZLA BA LDAN PAR BYA STE DE'I RIM PA NI 'DI YIN
NO, ,SA GA'I ZLA BA NAS BRTZAMS TE GCIG LA SOGS PA BCU GCIG GI
MTHAR THUG PA GZHUG PAR BYA'O, ,NAG PA'I ZLA BA LA NI LO RIL PO
LONGS PAS LO GCIG BCUG NAS BRTZI

@243A *, ,BAR BYA'O, ,ZLA BA'I TSOGS 'DI RNAMS KYANG ZLA BA'I
SHOL GZUNG PA'I PHYIR STENG DANG 'OG GI NGO BOS GNAS GNYIS SU
BYA'O, ,'DIR NYI MA RGYU BA'I DBANG GIS ZLA BA PHYED BCAS SUM CU
RTZA GNYIS RDZOGS PA NA SHOL GYI ZLA BA GCIG

'BYUNG BAS NA ZLA BA PHYED BCAS SUM CU RTZA GNYIS PO BZHIS BSGYUR
BAS BRGYA SUM CUR GYUR LA, YANG NA GNYIS BSGYUR BAS DRUG CU RTZA
LNGAR 'GYUR RO, ,ZLA BA'I SHOL BDE BLAG TU GZUNG BA'I PHYIR BZHI
'AM GNYIS KYIS BSGYUR BA'I RGYU MTSAN GYIS

RGYU MTSAN CAN BGO BYA ZLA BA'I TSOGS KYANG BZHI 'AM GNYIS KYIS
BSGYUR BAS DAG BAR RTOGS PAR BYA'O, ,RGYUD DANG 'GREL PA NI MTHUN
PAR BZHIS BSGYUR BA KHO NA'O ZHES SHES PAR BYA'O, ,DE'I PHYIR ZLA
BA'I TSOGS LA BRGYA SUM CU KHO NAS SNGAR BSHAD PA'I RIM

PAS SAM YANG NA DRUG CU RTZA LNGAS BGOS PAS THOB PA NI SHOL GYI
ZLA BA'I BDAG NYID DE STENG DU ZLA BA'I TSOGS LA BCUG STE, STENG
DU ZLA BA'I TSOGS ZLA BA DAG PA'I BDAG NYID BYA'O, ,LHAG MA NI MA
RDZOGS PA'I PHYIR MI GZUNG NGO, ,GANG GI TSE LHAG MA CUNG ZAD

KYANG MA LUS PA DE'I TSE ZLA BA GNYIS PA 'PHEL TE ZLA BA RE RE'I
'PHEL BA, ZLA BA RIL PO DANG LDAN PA ZLA BA GNYIS 'PHEL BA LA
SLAR YANG SHOL GYI ZLA BA GCIG 'BYUNG NGO ZHES NGES PAR BYA'O,
,DE'I TSE ZLA BA GZHAN ZHIG BCUG STE, ZLA BA GNAS GSUM GYUR PA
ZHES PA LA

SOGS PA'I DH'U BA KA GSUM LA SOGS PA BSGRUB PAR BYA'O, ,YANG NA
'DAS PA'I ZLA BA DANG YANG DAG PAR 'BREL PA'I DH'U BA KA GSUM LA
RIM PA JI LTA BA BZHIN GZA' LA GZA' GCIG DANG, GZA'I CHU TSOD SUM
CU RTZA GNYIS DANG RIL PO LA RIL PO GNYIS DANG, RIL

PO'I CHA SHAS LA GCIG DANG, SKAR MA LA SKAR MA GNYIS DANG, CHU
TSOD LA CHU TSOD BCU GCIG BCUG STE, SHOL GYI ZLA BA DANG YANG DAG
PAR 'BREL PA'I DH'U BA KA GSUM RTOGS PAR BYA'O, ,ZLA BA GNYIS
'PHEL BA'I ZLA BA RIL PO NI MA 'ONGS PA'I ZLA BA DANG YANG DAG
PAR

@243B 'BREL PAR RTOGS PAR BYA'O, ,DAG PA'I ZLA BA'I TSOGS SO, ,DA
NI GZA'I DHR'U BA KA BRJOD PAR BYA STE, DAG PA'I ZLA BA STENG
DANG 'OG GI NGO BOS GNAS GSUM DU BYA STE, STENG MA GZA'I BDAG
NYID DAG GNAS 'OG MA CHU TSOD KYI BDAG NYID DANG, GNAS PAR

MA ZLA BA SO SO'I GZA'I CHU TSOD KYI DON TE, DE RNAMS SUM CU RTZA
GNYIS KYIS BSGYUR NAS 'OG MA'I PHUNG PO LO DRUG GIS BGOS PAS THOB
PA BU LON GYI BDAG NYID YIN PAS CHU TSOD KYI DNGOS PO LAS DBYI
BAR BYA'O, ,BGOS PA'I LHAG MA DRUG CUS BSGYUR NAS DRUG GIS

THOB PA CHU SRANG GI BDAG NYID YIN PAS SNGAR GYI THOB PA'I 'OG TU
BRI BAR BYA'O, ,LHAG MA DRUG GIS BSGYUR NAS DRUG GIS BGOS PAS
THOB PA DBUGS KYI BDAG NYID YIN PAS DE'I 'OG TU GZHAG PAR BYA'O,
,CHU SRANG GCIG NI DBUGS DRUG GI BDAG NYID KYI PHYIR

SGYANG BAR BYA'O, ,DE NAS STENG DANG 'OG GI NGO BOS GNAS BZHIR
BYAS NAS GZA'I GNAS KYI GZA' NI CHU TSOD DRUG CU'I BDAG NYID DO,
,CHU TSOD KYI GNAS NI CHU SRANG DRUG CU'I BDAG NYID DANG, CHU
SRANG GI GNAS NI DBUGS DRUG GI BDAG NYID DU GNAS SO, ,DES NA
DBUGS DRUG

TSANG BA NI CHU SRANG GCIG GI BDAG NYID DU 'GYUR RO, ,CHU SRANG
DRUG CU TSANG BA NI CHU TSOD GCIG GI BDAG NYID DU 'GYUR RO, ,CHU
TSOD DRUG CU TSANG BA NI GZA' GCIG GI BDAG NYID DU 'GYUR TE, DE
LTAR THAMS CAD DU RTOG PAR BYA'O, ,NGES PA 'DI NI NUB PAR BYED PA

LA 'ONGS PA STE, NYI MA LA SOGS PA 'CHAR BAR BYED PA'I DON DU
STENG GI PHUNG POR GZA' GNYIS NOR DANG, 'OG GI PHUNG POR CHU TSOD
SUM CU NOR DU 'GYUR RO, ,CHU TSOD KYI PHUNG PO DRUG CU'I CHA THOB
PA STENG GI PHUNG POR BSRES NAS STENG GI PHUNG PO'I BDUN GYIS

BGOS PA'I LHAG MA NI GZA' RU 'GYUR RO, ,LHAG MA GCIG LA SOGS PA
NI NYI MA LA SOGS PA RAB TU GRAGS PA RNAMS SO, ,RNYED PA NI GZA'
'KHOR BA'I MTSAN NYID YIN PAS MI GZUNG NGO, ,DA NI GZA'I BDAG
NYID KYI RIL PO'I ZLA BA KA BRJOD PAR BYA STE, DAG PA'I

@244A *, ,ZLA BA LA BRGYA DANG BCU GNYIS BSRES NAS STENG DANG
'GOG GI NGO BOS GNAS GNYIS SU BYAS TE, GNAS 'OG MA BRGYA DANG NYI
SHU RTZA DRUG GIS BGOS PA'I RNYED PA LA LNGA BSRES TE, STENG GI
PHUNG PO GNYIS KYIS BSKYUR BA LA NOR DU SBYIN PAR

BYA'O; ,GANG GI PHYIR 'DIR ZLA BA RGYU'I DBANG GIS ZLA BA BRGYA
NYI SHU RTZA DRUG NA RIL PO GCIG TU 'GYUR BAS RIL PO'I GNAS SU
GCIG LHAG PAR 'GYUR RO, ,GNAS STENG MA NYI SHU RTZA BRGYAD KYIS
BGOS PA'I LHAG MA NI RIL POR 'GYUR RO, ,RNYED PA NI GZA' 'KHOR

BA'I NGO BO YIN PAS MI GZUNG NGO, ,BRGYA NYI SHU RTZA DRUG GIS
BGOS PA'I LHAG MA NI RIL PO'I CHA SHAS YIN PAS RIL PO'I 'OG TU
GZHAG PAR BYA'O, ,DA NI NYI MA'I DH'U BA KA BRJOD PAR BYA STE,
DAG PA'I ZLA BA STENG DANG 'OG GI NGO BOS GNAS PA RNAMS, ,STENG

MA RGYU SKAR GYI BDAG NYID DANG 'OG MA CHU TSOD KYI RANG BZHIN
NO, ,GNAS PAR MA BCU GCIG GIS BSGYUR TE, GNAS 'OG MA LA SUM CU
RTZA DGUS BGOS PAS THOB PAR GNYIS BSRES TE GZHAG PA NI CHU TSOD
KYI RANG BZHIN NO, ,LHAG MA DRUG CUS BSGYUR NAS

DES BGOS PAS THOB PA NI CHU SRANG GI BDAG NYID DE DE'I 'OG TU BRI
BAR BYA'O, ,LHAG MA DRUG GIS BSGYUR TE DES BGOS PAS THOB PA NI
DBUGS KYI BDAG NYID DE DE'I 'OG TU GZHAG PAR BYA'O, ,CHU SRANG
DANG DBUGS KYI BDAG NYID KYI RNYED PA DAG LA YANG GNYIS

BSRE BA SNGA MA BZHIN BYA'O, ,SNGAR GYI CHU TSOD DBUS MA'I CHU
TSOD KYI GNAS LA SBYANGS TE, CHU SRANG DANG DBUGS RIL PO NI 'OG
TU PHAB LA SBYAR BAR BYA'O ZHES PA NI THAMS CAD DU SPYI'I RIGS
PA'O, ,DE NAS DBUS MA'I PHUNG PO CHU TSOD KYI BDAG NYID LA DRUG

CU'I CHAS THOB PA NI STENG GI PHUNG PO GNYIS KYIS BSGYUR BA LA
NOR DU 'GYUR, DE LAS NYI SHU RTZA BDUN DU BGOS PA'I LHAG MA NI
RGYU SKAR DU 'GYUR RO, ,RNYED PA NI RGYU SKAR GYI 'KHOR LO YONGS
SU 'KHOR BA'I MTSAN NYID YIN PAS MI GZUNG NGO, ,GNAS 'OG MA NI

@244B SNGA MA BZHIN DU CHU TSOD KYI BDAG NYID DU 'GYUR TE, DAG
PA'I ZLA BA'I DH'U BA KA'O, ,GANG GI TSE RTZIS LA LE LOR GYUR PA
DE'I TSE GZA' LA GZA' GCIG DANG, GZA'I CHU TSOD LA CHU TSOD SUM
CU RTZA GNYIS DANG, RIL PO LA RIL PO GNYIS DANG, RIL PO'I

CHA SHAS LA RIL PO'I CHA SHAS GCIG DANG, SKAR MA LA SKAR MA GNYIS
DANG, SKAR MA'I CHU TSOD BCU GCIG RNAMS ZLA BA RE RE LA SBYIN PAR
BYA STE, MA DAG PA'I GZA' LA SOGS PA'I DH'U BA KA'O, ,DE LTA BUS
GZA' LA SOGS PA DAG PAR BYA STE, DKAR PO'I

TSES GCIG NAS BRTZAMS NAS JI SRID GNAM STONG GI MTHAR THUG PA NYI
MA SUM CU ZLA BA'I RKANG PA LA SOGS PA'I RIM PAS GZA' RE 'PHEL
BAS GZA' LA GZA' RIL PO SBYIN ZHING, GZA'I CHU TSOD KYI RANG
BZHIN RNAMS DBRI'O, ,GAL TE DBRI ZHING

SBYANGS PA'I RANG BZHIN LA GZA'I CHU TSOD MA LONGS PA DE'I TSE,
GZA' GCIG CHU TSOD DRUG CUR BYAS TE 'OG TU PHAB NAS SBYANG BAR
BYA'O ZHES PA THAMS CAD DU RIG PAR BYA'O, ,GANG GI TSE YANG PHAB
PA'I GZA' ZLA BA'I RKANG PA DANG NYI MA'I RKANG PA LA SOGS PAS
NOR

DANG BU LON DU BYAS PA LA PHAB PAR GYUR PA CHU TSOD DRUG CUR MA
LONGS PA DE'I TSE TSES DA LTAR BA DE CHAD DO ZHES RIG PAR BYA'O,
,DE'I TSE TSES DE DOR NAS MA 'ONGS PA'I TSES BYIN NAS BYA BA
THAMS CAD BYA'O, ,GANG GI TSE YANG RTZIS KYI DBANG GIS CHU TSOD
DRUG TU LHAG PAR GYUR

PA DE'I TSE DE LHAG GO ZHES RIG PAR BYA'O, ,DE'I TSE YANG CHU
TSOD DRUG CU NI DA LTAR BA'I GZA' PHRI BAR BYA'O, ,CHU TSOD LHAG
PA NI MA 'ONGS PA'I GZA' LA PHRI BAR BYA'O, ,JI SRID CHU TSOD
LHAG PA NAS CHAD PA'I BAR DU'O, ,CHU TSOD LHAG PA DANG CHAD PA
RNAMS NI THUN

MONG GI RIGS PAS MNYAM PA KHO NAR 'GYUR RO, ,TSOGS KYI CHA LA BCU
BZHIS BGOS PA'I RNYED PA MNYAM NA NOR DANG MI MNYAM NA BU LON DU
RTOGS PAR BYA'O, ,DE LA GCIG DANG GSUM GYI CHA NI MI MNYAM PA STE
BU LON NO, ,GNYIS DANG BZHI'I CHA NI MNYAM PA

@245A *, ,STE NOR DU RTOGS PAR BYA'O, ,RNYED PA MED NA'ANG MNYAM
PA STE GZA' DANG CHU TSOD RNAMS SU NOR DANG BU LON GYI 'PHEL
'GRIB RTOGS PAR BYA'O, ,'DIR YANG LNGA LA SOGS PA'I RED PA NI MED
DE, GANG GI PHYIR RIL PO LA NYI SHU

RTZA BRGYAD KYIS BGOS PA NA, NYI SHU RTZA BDUN LAS LHAG PA'I LHAG
MA MED LA, DE LA TSES SUM CU SBYIN YANG LNGA BCU RTZA BDUN LAS
LHAG PA YOD PA MA YIN ZHING, DE LA BCU BZHIS BCAD PA'I RNYED PA
BZHI LO NAR 'GYUR RO, ,BCU GNYIS BGOS PA'I RNYED PA NI

RKANG PA SO SO LA NOR DANG BU LON DU 'GYUR BAS MI GZUNG NGO,
,BGOS PA'I LHAG MA NI ZLA BA'I RKANG PA SO SO RTOGS PAR BYED DE,
GCIG LA SOGS PA BCU GSUM GYI MTHAR THUG PAR RTOGS PAR BYA'O, ,ZLA
BA'I RKANG PA RTOGS PAR BYED PA LHAG MA GCIG LA

SOGS PA BCU GSUM GYI MTHAR THUG PA PHYIS NAS RIM PA JI LTA BA
BZHIN DU ZLA BA'I RKANG PA'I GNAS NAS RNAMS RTOGS PAR BYA'O, ,DE
LA BCU BZHIS BGOS PA'I LHAG MA GCIG GAM BCU GSUM LA ZLA BA'I
RKANG PA LNGAR SHES PAR BYA'O, ,DE BZHIN DU GNYIS SAM BCU

GNYIS LA BCU'O, ,GSUM DANG BCU GCIG LA BCO LNGA'O, ,BZHI DANG BCU
LA BCU DGU'O, ,LNGA DANG DGU LA NYI SHU RTZA GNYIS SO, ,DRUG DANG
BRGYAD LA NYI SHU RTZA BZHI'O, ,BDUN LA NYI SHU RTZA LNGA'O, ,DE
LA YANG NYI MA'I RKANG PA LAS BYUNG BA'I SBYIN PA'I DOR BA NI NYI

MA BZHIN TE, GAL TE NYI MA LA SBYIN NA NI 'DI LA YANG SBYIN NO,
,GAL TE NYI MA LA DOR NA NI 'DI LA YANG 'DOR RO, ,DA NI SNGAR
BSHAD PA'I ZLA BA'I RKANG PA 'CHAR BA RNAMS KYIS BSGYUR BA'I BYA
BA BDE BLAG TU YONGS SU SHES PAR BYA BA'I PHYIR SO SOR BRJOD PAR
BYA STE, DE LA

RIL PO LA BCU BZHIS BGOS PA'I LHAG MA STONG PA LA NI SBYIN PA'AM
DOR BA CI YANG MED DO, ,'ON KYANG RIL PO'I CHA SHAS GZA'I RKANG
PA DANG PO'I MTSAN MA LNGAS BSGYUR NAS BRGYA NYI SHU RTZA DRUG
GIS BGOS PA'I RNYED PA ZLA BA'I GZA'I RKANG PA DANG LHAN CIG BSRE

@245B PAR BYA'O, ,LHAG MA NI DRUG CUS BSGYUR TE BGOS PA'I RNYED
PA CHU SRANG GI BDAG NYID YIN PAS GZA'I RKANG PA'I 'OG TU BRI BAR
BYA'O, ,LHAG MA DRUG GIS BSGYUR TE DES BGOS PAS THOB PA NI DBUGS
KYI TSOGS TE, DE'I YANG 'OG TU GZHAG PAR BYA'O, ,'CHAD

PAR 'GYUR BA RNAMS LA YANG BKOD PA DE LTAR SHES PAR BYA'O, ,LHAG
MA GCIG LUS PA NA RKANG PA'I MTSON BYED PHYIS NAS DE'I GNAS 'OG
MA RGYU BA'I RKANG PAS RGYU BAR BYA STE SNGAR BSHAD PA'I RIGS PAS
SO, ,LHAG MA GNYIS LUS PA NA GNYIS PO PHYIS NAS

GZA'I RKANG PA SNGA MA DANG LHAN CIG SHES PAR BYA'O, ,RIL PO'I
CHA SHAS NI SNGAR BSHAD PA'I RIGS PAS DE'I GNAS 'OG MA LNGAS
BSGYUR BAR BYA'O, ,BCU BZHIS BGOS PA'I LHAG MA GSUM LA NI GZA'I
RKANG PA SNGA MA BCU DANG LHAN CIG BCO LNGA'O, ,RIL

PO'I CHA SHAS NI SNGA MA BZHIN DE'I GNAS 'OG MA BZHIS BSGYUR BAR
BYA'O, ,LHAG MA BZHI LA NI SNGA MA GSUM DANG LHAN CIG BCU DGU
STE, RIL PO'I CHA SHAS NI SNGA MA BZHIN DE'I GNAS 'OG MA GSUM
GYIS BSGYUR BAR BYA'O, ,LHAG MA LNGA LA NI SNGA MA BZHI DANG

LHAN CIG NYI SHU RTZA GNYIS TE, RIL PO'I CHA SHAS NI SNGA MA
BZHIN GNYIS KYIS BSGYUR BAR BYA'O, ,LHAG MA DRUG LA NI SNGA MA
LNGA DANG LHAN CIG NYI SHU RTZA BZHI STE, RIL PO'I CHA SHAS NI
SNGA MA BZHIN GCIG GIS BSGYUR BAR BYA'O, ,LHAG MA BDUN LA NI SNGA
MA DRUG DANG

LHAN CIG NYI SHU RTZA LNGA STE, RIL PO'I CHA SHAS NI DE'I GNAS
'OG MA GCIG GIS BSGYUR NAS BRGYA NYI SHU RTZA DRUG GIS THOB PA
CHU SRANG LA SOGS PAR BYAS NAS GZA'I RKANG PA NYI SHU RTZA LNGA
LAS BU LON DBROG PAR BYA'O, ,LHAG MA BRGYAD LA NI THAMS CAD DU
RKANG PA'I

MTSON BYED KYI MTSAN MA PHYIS NAS SPYANG ZIN PA'I RKANG PA RNAMS
DOR TE, MA SPANG PA'I RKANG PA'I GNAS DRUG LA GNAS PA NYI SHU
RTZA BZHI PO RNAMS GZA'I RKANG PA LA PHRI BAR BYA'O, ,THAMS CAD
DU BAR GYI RI MO BRGAL NAS RIM MIN LA NI 'DAS SHING SBYANG ZIN

@246A *, ,BA'I GZA'I RKANG PA RNAMS DOR TE, MA SPYAD PA RNAMS
BSDOMS NAS DGOD PAR BYA ZHING, RIM PA LA NI DBUS KYI RI MO'I BAR
SBYANG ZIN PA'I RKANG PA'I GNAS RNAMS GZA'I RKANG PA LA BSRES NAS
DGOD PAR BYA'O, ,KHYAD PAR NI RIL

PO'I CHA SHAS RIM PAS BGROD PA LA SPYANG ZIN PA'I GZA'I RKANG
PA'I GNAS LAS 'OG GI GZA'I RKANG PAS BSGYUR BAR 'DOD LA, DE LA
BRGYA NYI SHU RTZA DRUG GIS THOB PA GZA'I RKANG PA DANG JI LTAR
RIGS PAR BSRE BAR BYA'O, ,RIM MIN DU BGROD PA LA RIL PO'I

CHA SHAS NI SPYANG ZIN PA'I DE MA THAG PA'I STENG NA GNAS PAS
BSGYUR TE, DE BRGYA NYI SHU RTZA DRUG GIS BGOS PAS THOB PA GZA'I
RKANG PA JI LTAR RIGS PAR BU LON DBROG PAR BYA'O, ,LHAG MA BCU
GCIG LA NI MA SPYAD PA'I GNAS GSUM LA GNAS PA BCO LNGA'O,,

LHAG MA BCU GNYIS LA NI MA SPYAD PA'I GNAS GNYIS LA GNAS PA
BCU'O, ,LHAG MA BCU GSUM LA NI MA SPYANG BA'I GNAS GCIG LA GNAS
PA LNGA'O, ,BCU BZHIS BGOS PAS GZA'I RKANG PA STONGS PA LA GNAS
NA SNGAR BSHAD PA NYID RIGS SO, ,NYI MA'I RKANG

PA LAS BYUNG BA NI PHYOGS 'DI LA YANG THUN MONG DU SBYIN PA DANG
DOR BA NYID DE, DE DAG GZA'I RKANG PA DANG 'DRA BAR SNGAR BSHAD
PA'I RIGS PAS MNYAM PA DANG MI MNYAM PA'I BGROD PA LA GZA' DANG
CHU TSOD RNAMS SU SBYIN PA DANG DOR BA RTOGS PAR BYA'O, ,GZA'I
RKANG PA

'DI RNAMS BYIS PA'I SKYE BO RNAMS KYIS MTHONG BAR BYA BA'I PHYIR
BRIS TE, GZA' DANG TSES DANG SKAR MA DAG PA'O, ,DA NI NYI MA SO
SO'I NYI MA DAG PA BRJOD PAR BYA STE, SKAR MA'I DHR'U BA KA LA
DKAR PO'I TSES GCIG NAS BRTZAMS TE NYI MA SUM CU RNAMS SU RE RE
'PHEL

BAS (TSES DE,) BZHIS BSGYUR ZHING DE LA GSUM (TSES DE'I,) GYI
CHA (CHU SRANG NYI SHU,) DAG GIS BSRES TE, TSES DANG PO LA CHU
TSOD BZHI DANG CHU SRANG NYI SHU 'BYUNG ('DIR CHU SRANG GCIG CHAD
PAS CUNG MDAG PA DE DHR'U BA KA'I SKABS SU GNAS DPUS MA BCU GCIG
GIS BSGYUR BAS BGOS TE DAG)

@246B (BAR 'GYUR BAS CHAD PA'I SKYON MED DO,) ,DA DUNG DPUGS LNGA
DANG 'DOD CHA BRGYAD KYIS MDAG PA'I CHA YOD DO, ,BA DE YANG SKAR
MA'I DHR'U BA KA LA BCUG STE, NYI MA RE RE LA 'PHEL BA DE BZHIN
BYA'O, ,YANG NA CHU TSOD BZHI DANG CHU SRANG NYI SHU RTZA GNYIS
BCUG STE 'DI NYID DAG GO ZHES BSTAN TO, ,

YANG NA GRUB PA'I MTHA'I RIGS PAS CHU TSOD BZHI DANG CHU SRANG
NYI SHU RTZA DRUG DANG DBUGS GNYIS TE DE YANG MA DAG PA'I NYI
MA'I LONGS SPYOD KYI BDAG NYID KYI DHR'U BA KA'O, ,SNGA MA DANG
PHYI MA'I NGO BOS GNAS GSUM DU BZHAG NAS GCIG LA KHYIM GSUM GYI
BDAG NYID

'DI GZA' LNGA LA MKHO BA'I NYIN ZHAG GI NYI DAG BSGRUB TSUL LO,
,RGYU SKAR DRUG DANG CHU TSOD BZHI BCU RTZA LNGA DBYI BAR BYA'O,
,DE LTAR NA LUG LA SOGS PA'I KHYIM GSUM SBYANGS PA'I PHYIR NYI MA
SKYES PA'I KHYIM KARKA tAR 'GYUR RO, ,BYA BA LHAG MA NI GZA' BKRA
SHIS KYI JI LTA BA BZHIN

DU NYI MA LA YANG SHES PAR BYA'O, ,'ON KYANG BKRA SHIS DANG GZA'I
RKANG PA RNAMS THA DAD DE NYI MA'I GZA'I RKANG PA RNAMS NI DRUG
DANG BZHI DANG GCIG STE DANG PO KARKA tA LA DRUG GO, ,GNYIS PA
SENG GE LA BZHI'O, ,GSUM PA BU MO LA GCIG GO, ,DE NAS LUGS

LAS BZLOG PAS BZHI PA SRANG LA GCIG GO, ,LNGA PA SDIG PA LA
BZHI'O, ,DRUG PA GZHU LA DRUG GO, ,CHU SRIN LA SOGS PA LA YANG DE
LTA BU NYID DU RTOGS PAR BYA'O, ,DE LA RKANG PA'I GNAS SU SHAR BA
GANG YIN PA DE'I RKANG PA'I GNAS KYI DE MA

THAG PAS LHAG MA RNAMS BSGYUR TE, CHU TSOD KYI GNAS LA SOGS PAR
NOR DANG BU LON DU BYA STE, BRGYA SUM CU RTZA LNGAS BGOS PA'I
RNYED PA GCIG LA SOGS PA NI NYI MA'I LONGS SPYOD KYI BYA BA BGROD
PA 'GRO BA'I DBANG LAS RKANG PA'I GNAS DRUG LA SOGS

PA LA NOR RAM BU LON DU 'GYUR TE, DE YANG CHU SRIN LA SOGS PA LA
NOR DANG KARKA tA LA SOGS PA LA BU LON NO ZHES PA MDOR BSDUS PA
STE, RGYAS PAR NI AU SANGGA LAR 'CHAD DO ZHES PA 'DI NI NYI MA SO
SO'I NYI MA DAG PA'O, ,BYED PA LA BRJOD PA'I

@247A *, ,CHO GAS NI DAG PA MED DO, ,BYED PA LA BRJOD PA'I CHO GA
YANG 'DI YIN TE, KARKA tA'I PHYOGS DANG PO LA CHU TSOD GSUM BU
LON NO, ,KARKA tA'I PHYOGS GNYIS PA LA DRUG GO, ,DE BZHIN DU SENG
GE LA BRGYAD DANG BCU'O, ,BU

MO LA BCU DANG BCU GCIG GO, ,SRANG LA BCU GCIG DANG BCU'O, ,SDIG
PA LA BRGYA DANG DRUG GO, ,GZHU LA GSUM DANG STONG PA STE BGROD
PA'I MTHAR RO, ,DE BZHIN DU CHU SRIN LA SOGS PA LA NOR TE BYED PA
LA GRUB PA'I PHYOGS DANG PO LA, PHYI MA LA,

DANG PO LA, PHYI MA LA, MTHA'I DGONGS PA'O, ,GI DANG PO, DE LTA
BU NI PHYI MA LA, DANG PO LA, PHYI MA, ZLA BA DRUG GI PHYOGS LA
NYIN DANG PO, PHYI MA, MOR BYED PA RGYU BA'I ZLA BA 'PHO BA'I
DBYE BA RNAMS SO, ,DA NI ZLA BA DAG PA BRJOD PAR BYA STE, RGYU
SKAR GYI DHR'U BA

KA LA TSES GCIG LA SOGS PA NAS GNAM STONG GI MTHAR THUG PA TSES
SUM CU PO RNAMS RGYU SKAR GYI GNAS SU NYI MA SO SOR RGYU SKAR RE
RE 'PHEL BAS RGYU SKAR 'PHEL BA'I DON DU SBYIN PAR BYA'O, ,TSES
DE RNAMS GNAS GZHAN DU BYAS TE CHU TSOD KYI BYA BA LA DRUG GIS

BSGYUR TE SNGAR GYI CHU TSOD KYI RANG BZHIN DE RNAMS GZA'I CHU
TSOD DAG PA DANG LDAN PAR BYA'O, ,SLAR YANG DE LTAR GYUR PA RNAMS
KYIS RGYU SKAR GYI DHR'U BA KA'I CHU TSOD LA SOGS PA TSES DE,
GNAS JI LTA BA BZHIN DU DMAN PAR BYA'O, ,DE LTAR NA ZLA BA'I
LONGS SPYOD KYI CHU TSOD LA

SOGS PA DE RNAMS DAG BAR 'GYUR RO, ,RGYU SKAR GYI DHR'U BA KA'I
STENG DU GNAS PA NYI MA SO SOR RE RE 'PHEL BA BCUG STE, NYIN MOR
BYED PA'I RGYU SKAR RIL PO DANG ZLA BAS LONGS SPYAD PA'I RGYU
SKAR RIL POR 'GYUR RO, ,RKANG PA NI RGYU SKAR GYI DHR'U BA KA'I
CHU TSOD LA SOGS PA RNAMS

KYIS DMAN PAR BYA BA'I PHYIR DE RNAMS DMAN PAR BYA'O, ,CHU TSOD
LA SOGS PA MA LONGS PA NA BU LON GYI CHU TSOD LA SOGS PA DE LTAR
LHAG PAR 'GYUR RO, ,DE'I TSES RTZIS KYI DBANG GIS CHU TSOD SBYANG
BAR BYA BA NA DE LA CHU TSOD DRUG CU BYIN NAS SNGAR BSHAD PA'I BU
LON SBYANG

@247B BAR BYA'O, ,RGYU SKAR GYI DHR'U BA KA LA YANG RGYU SKAR
GCIG BYIN TE, RIM PA JI LTA BA BZHIN DU MA 'ONGS PA'I RGYU SKAR
TSAD DU ZHES RIG PAR BYA'O, ,DE NAS YANG RIM PA JI LTA BA BZHIN
DU BGROD DE, 'DAS PA'I RGYU SKAR DOR NAS MA 'ONGS PA'I RGYU SKAR
BRI BAR BYA'O, ,

DE NAS GZHAN GYI BU LON SBYANGS TE LHAG MA'I CHU TSOD LA SOGS PA
BRI BAR BYA'O, ,GANG GI TSE YANG RTZIS KYI DBANG GIS SBYANGS PA'I
LHAG MA'I CHU TSOD DRUG CU LHAG PAR GYUR PA DE'I TSE RGYU SKAR
GYI CHU TSOD 'PHEL LO ZHES RTOGS PAR BYA'O, ,DE'I TSE YANG 'DAS
PA'I RGYU

SKAR LAS GZHAN PA'I CHU TSOD DRUG CU BRI BAR BYA'O, ,LHAG PA'I
CHU TSOD NI MA 'ONGS PA'I RGYU SKAR LAS GZHAN DU BRI BAR BYA'O,
,JI SRID RTZIS KYI DBANG GIS LHAG PA DANG CHAD PA'I BAR DU'O,
,CHAD NA NI DE'I RIM PA JI LTA BA KHO NA'O, ,GANG GI TSE LHAG PA
DANG BCAS

PAS CHU TSOD DRUG CU'I MTHAR THUG PAR 'PHEL BA DE'I TSE RGYU SKAR
GCIG 'PHEL LO ZHES RIG PAR BYA STE, DE'I TSE YANG MA 'ONGS PA'I
RGYU SKAR LA CHU TSOD DRUG CU BRI BAR BYA'O, ,JI SRID RIM PA
YONGS SU DMAN PAS CHAD PA DE DANG DE LA GO RIMS JI LTA BA NYID
DO, ,DA NI SOL BA

LA SOGS PA SBYOR BA NYI SHU RTZA BDUN GSAL BAR BYA STE, RGYU SKAR
GYI DHR'U BA KA LA GNAS PA'I RGYU SKAR RNAMS KYI MTSAN MA DANG
ZLA BAS SPYAD PA'I RGYU SKAR RNAMS BSRES PAR GYUR BA LA NYI SHU
RTZA BDUN GYIS SBYANGS PA'I LHAG MA NI SEL BA LA SOGS PA RNAMS
SO, ,DA NI GDAB PA LA

SOGS PA'I BYED PA BDUN BRJOD PAR BYA STE, DKAR PO'I TSES GCIG LA
SOGS PA NAS GNAM STONG GI MTHAR THUG PA TSES SUM CU PO RE RE
BZHIN 'PHEL BA GNYIS KYIS BSGYUR TE, GCIG DANG BRAL BA LA BDUN
GYIS BGOS PA'I LHAG MA NI GDAB PA LA SOGS PAR 'GYUR RO, ,

BDUN GYIS BGOR MA BTUB PA LA MTSAN MA GCIG DANG BRAL BA YANG GDAB
PA LA SOGS PA NYID DU 'GYUR RO, ,DE LTAR NA GZA' DANG TSES DANG
SKAR MA DANG SBYOR BA DANG BYED PA YAN LAG LNGA PO RNAMS TE, GZA'
NI NYI MA LA SOGS PA RAB TU GRAGS PA BDUN NO, ,TSES NI

@248A *, ,DKAR PO DANG NAG PO'I PHYOGS BCO LNGA BCO LNGAR RAB TU
GRAGS PA RNAMS SO, ,RGYU SKAR NI THA SKAR LA SOGS PA NYI SHU RTZA
BDUN RAB TU GRAGS PA RNAMS SO, ,SBYOR BA YANG SEL BA LA SOGS PA
NYI SHU RTZA BDUN NYID DO, ,BYED PA NI GDAB BA LA SOGS

PA BDUN TE, DKAR PO'I TSES GCIG GI PHYED PHYI MA LA GDAB PA'O,
,GNYIS KYI PHYED SNGA MA LA BYIS PA CAN NO, ,PHYED PHYI MA LA
RIGS CAN NO, ,GSUM GYI PHYED SNGA MA LA TIL BRDUNG NGO, ,PHYED
PHYI MA LA KHYIM SKYES SO, ,BZHI'I PHYED SNGA MA LA TSONG BA'O,,

PHYED PHYI MA LA BIshtI'O, ,DE BZHIN DU NAG PO'I BCU BZHI'I PHYED
SNGA MA LA BIshtI'O, ,PHYED PHYI MA LA BKRA SHIS SO, ,GNAM STONG
GI PHYED SNGA MA LA RKANG BZHI'O, ,PHYED PHYI MA LA KLU'O, ,DKAR
PO'I TSES GCIG GI PHYED SNGA MA LA MI SDUG PA'O, ,PHYED PHYI MA
LA SLAR YANG GDAB

PA'O; ,DE LTAR NA BYED PA BCU GCIG STE YAN LAG LNGA'I RIM PA'O,
,SKAR MA THA SKAR LA SOGS PA'I RKANG PA DGU DGU NI LUG LA SOGS
PA'I KHYIM RAB TU GRAGS PA BCU GNYIS PO RNAMS SO, ,'DI RNAMS LA
RIM PA BZHIN DU MIG DMAR DANG LUG ,PA SANGS DANG GLANG,

GZA' ('KHRIG PA,) LHAG DANG, ZLA BA DANG, (KARKA tA,) NYI MA
DANG, (SENG GE) ,GZA' (BU MO,) LHAG DANG, PA BA SANGS DANG,
SRANG, MIG DMAR DANG, SDIG PA, PHUR BU DANG, GZHU, SPEN PA DANG,
CHU SRIN, SPEN PA DANG, BUM PA, LUG DANG SDIG BA'I MIG DMAR
ZHING, ,GLANG DANG SRANG NI PA SANGS ZHING,,

'KHRIG PA BU MO GZA' LHAG ZHING, ,ZLA BA'I ZHING NI KARKA tA,
,NYI MA'I ZHING NI SENG GE'I KHYIM, ,PHUR BU'I ZHING NI GZHU DANG
NYA, ,CHU SRIN BUM PA'I ZHING BDAG LDAN, ,DE LTAR GZA' BDUN KHYIM
LA DBANG, ,PHUR BU RNAMS NI ZHING CAN NO, ,DA NI LO 'PHO BA'I
DH'U BA KA BRJOD PA RA BYA STE, DAG PA'I LO LA BRGYAD BSRES TE
BZHI BRGYAS BSGYUR NAS

BRGYAD BSRES PA'I BYED PA'I LOS DMAN PAR BYAS PA SUM BRGYA BCU
BDUN GYIS BGOS PA'I LHAG MA NI GZAR 'GYUR RO, ,BGOS PA'I LHAG MA
CHU TSOD KYI DON DU DRUG CUS BSGYUR TE SNGAR BSHAD (SUM BRGYA BCU
BDUN,) PA NYID KYIS BGOS PAS THOB PA NI CHU TSOD DU 'GYUR

@248B RO; ,DE LA BKRA SHIS LA SOGS PA'I NGES PA NYI MA LA SOGS
PAS BYED PA'I DON DU GZA'I GNAS SU GNYIS DANG CHU TSOD KYI GNAS
SU SUM CU SBYIN PAR BYA'O, ,DRUG CUS BGOS PAS THOB PA NI GZAR
'GYUR RO, ,BDUN GYIS BGOS PA'I LHAG MA NI GZA'I GNAS

SU GZA' STE LO 'PHO BA'I ZLA BA LA 'GYUR RO ZHES PA RIG PAR
BYA'O, ,DA NI LUG LA SOGS PA'I 'PHO BAR SNON PA LA SNON BYED BCU
GNYIS KYIS LO'I DHR'U BA KA BRJOD PAR BYA STE, LUG DANG GLANG
DANG 'KHRIG PA DANG KARKA tA DANG SENG GE DANG BU MO RNAMS LA
GZA'I

GNAS SU GCIG DANG CHU TSOD KYI GNAS SU LNGA BCU RTZA BDUN NO, ,DE
LA GZA'I GNAS SU LO'I DHR'U BA KA DANG LHAN CIG BSNAN PAS GZAR
'GYUR RO, ,GZA' DES LUG GI 'PHO BA'O, ,SRANG DANG SDIG PA DANG
GZHU DANG CHU SRIN DANG BUM PA DANG (RIM PAS 'GYUR BA LAS THOG MA
LUG LA)

NYA RNAMS (RIM PAS 'GYUR BA LAS MTHAR NYA LA,) LA GZA'I GNAS SU
NAM MKHA' DANG CHU TSOD KYI GNAS SU CHU TSOD (LNGA BCU RTZA
GNYIS,) DE RNAMS KYIS CHU TSOD DO ZHES PA THAMS CAD DU RIG PAR
BYA'O, ,GZA' LA BZHI DANG CHU TSOD DU LNGA BCU RTZA GSUM NI GLANG
LA'O, ,'KHRIG PA LA GZA' GCIG DANG CHU TSOD BCU BDUN NO, ,KARKA
tA LA

GZA' BZHI DANG CHU TSOD LNGA BCU RTZA LNGA BCU RTZA GNYIS, GSUM
MO, ,SENG GE LA GZA' GCIG DANG CHU TSOD NYI SHU RTZA GNYIS SO,
,BU MO LA GZA' BZHI DANG CHU TSOD NYI SHU RTZA BZHI'O, ,SRANG LA
GZA' DRUG DANG CHU TSOD LNGA BCU RTZA GCIG GO, ,

SDIG PA LA GZA' GCIG DANG CHU TSOD BZHI BCU RTZA BDUN NO, ,GZHU
LA GZA' GSUM DANG CHU TSOD BCU DRUG GO, ,CHU SRIN LA GZA' BZHI
DANG CHU TSOD SUM CU RTZA BDUN NO, ,BUM PA LA GZA' DRUG DANG CHU
TSOD BZHI BCU'O, ,NYA LA GZA' STONG PA DANG CHU TSOD LNGA BCU
RTZA GNYIS TE 'PHO

BA'I TSUL GYIS BYED PA SHES PAR BYA'O, ,GRUB PA'I MTHA' LA YANG
'DI 'PHO BA'I LONGS SPYOD DU MI 'GYUR TE, ,'ON KYANG SNGAR BSHAD
PA'I CHO GAS CHU TSOD BZHI DANG CHU SRANG NYI SHU RTZA GNYIS NYI
MA SO SOR GCIG LA SOGS PA 'PHEL BA SKAR MA'I DHR'U BA KA LA SBYIN
NAS NYI MA'I GNAS SU

@249A *, ,'PHO BA DAG PA YOD DO ZHES NGES PAR BYA'O ZHES BYA BA
'DI NI RIG PA'O, ,LO'I DHR'U BA KA GCIG PU 'DI NAG PA LA SOGS PA
NAS BRTZAMS TE LO GZHAN LA YANG LO GZHAN GCIG BCUG STE DHR'U BA
KA GZHAN GANG YIN PA DE YIS 'PHO BA NGES PA'O, ,

YANG NA BYANG DU BGROD PA'I ZLA BA DANG PO LA NYI MA BCU'I BAR DU
BRTAG PAR BYA STE, PHUR BU'I GRIB MA GANG LAS PHUR BU'I GRIB MA
'JUG PA NAS BRTZAMS TE NYI MA BYANG DU 'PHO BA'I NYIN MO'I NYI MA
DE'I GZA' DANG, DE'I TSES DANG DE'I SBYOR BA DANG DE'I BYED PAS
SO, ,DE LA

NYIN MO'I NYI MA'I LONGS SPYOD LA RGYU SKAR GYI GNAS SU NYI SHU
DANG CHU TSOD KYI GNAS SU BCO LNGA'I ZHES RTZA BA'I DHR'U BA
KA'O, ,DHR'U BA KA DE LA NYIN RE BZHIN NYI MA'I DKYIL 'KHOR NYIN
ZHAG GIS THOB PA BCUG STE, DE NAS SNGAR BSHAD PA'I CHO GAS NYI
MA'I RKANG PA RNAMS SBYANG BAR BYA'O, ,DA NI

NYIN ZHAG GI DKYIL 'KHOR BGROD PA'I TSAD BRJOD PAR BYA STE, SUM
BRGYA DANG DRUG CU GNAS GNYIS SU BYAS NAS GNAS 'OG MA GNYIS KYIS
BSGYUR NAS DRUG CU RTZA LNGAS THOB PA STENG DU GZHUG PAR BYA'O,
,LHAG MA DRUG CUS BSGYUR NAS DE YIS BGOS PAS THOB PA CHU

TSOD DE STENG GI PHUNG PO'I 'OG TU BRI BAR BYA'O, ,YANG LHAG MA
DRUG CUS BSGYUR NAS DE YIS BGOS PAS THOB PA CHU SRANG STE DE'I
YANG 'OG TU'O, ,LHAG MA DRUG GIS BSGYUR NAS DE YIS BGOS PAS THOB
PA DBUGS TE DE'I YANG 'OG TU'O, ,DE LTAR BSGRUBS PA'I NYIN ZHAG

LA SOGS PA RNAMS (DBUGS KYI PHUNG POR BYAS PA,) GNAS GSUM DU
BZHAG STE, BDUN BRGYA DANG BDUN GYIS BGOS PA'I RNYED PA RNAMS
DBUS MA'I PHUNG PO LA NONG DU 'GYUR RO, ,DBUS MA'I PHUNG PO LA
DRUG CU RTZA BZHIS BGOS PAS THOB PA NI STONG GI PHUNG PO LA BU
LON DU BYA'O, ,LHAG MA RNAMS NI RIM PA JI LTA BA BZHIN DU NYIN
ZHAG LA SOGS

PAR SHES PAR BYA STE, NYI MA'I DKYIL 'KHOR GYI NYIN ZHAG DAG
PA'O, ,DA NI NYI MA'I NYIN ZHAG GI RNAM PAR DBYE BA BRJOD PAR BYA
STE, RGYU SKAR GYI 'KHOR LO DRUG CUS BSGYUR BA LAS DKYIL 'KHOR
GYI NYIN ZHAG GIS THOB PA CHU TSOD LA SOGS PAR 'GYUR RO, ,DE

@249B BZHIN DU GZHAN RNAMS LA YANG RANG RANG GI DKYIL 'KHOR GYI
NYIN ZHAG GIS GNAS JI LTA BA BZHIN DU BGOS PAS THOB PA NI NYIN
ZHAG LA SPYOD PAR RIG PAR BYA'O, ,ZLA BA'I NYIN ZHAG LA SPYOD
PA'I 'KHOR LO'I CHU TSOD GZHAN NO, ,NYI MA'I ZLA BA BRGYA DANG
SUM CU RTZA GSUM GYI

BDAG NYID KYI SPYAD PA BSRES PA RNAMS LA NYIN ZHAG SUM CUS BGOS
PAS THOB PA'I BDAG NYID NI CHU TSOD DANG CHU SRANG DANG DBUGS
NYIN ZHAG GI DKYIL 'KHOR JI SRID PA DE NYIN ZHAG LA SPYOD PA
RNAMS KYIS BSGYUR BAS RGYU SKAR GYI 'KHOR LO LONGS PA DE RNAMS
DKYIL 'KHOR GYI NYIN ZHAG

TU RIG PAR BYA'O, ,NYIN ZHAG DANG CHU TSOD DANG CHU SRANG RNAMS
SO, ,BKRA SHIS KYI NYIN ZHAG GI DKYIL 'KHOR NI DRUG BRGYA BRGYAD
CU RTZA BDUN DANG CHU TSOD GCIG CHU SRANG BZHI BCU RTZA BZHI'O,
,GZA' LHAG GI DBYU GU DANG CHU SRANG GI NYIN ZHAG GI DKYIL 'KHOR
NI BRGYAD STONG BDUN BRGYA DGU

BCU RTZA BDUN NO, ,BLA MA'I NYIN ZHAG GI DKYIL 'KHOR NI BZHI
STONG SUM BRGYA SUM CU RTZA GNYIS SO, ,PA SANGS KYI NYIN ZHAG GI
DKYIL 'KHOR NI NYIS STONG NYIS BRGYA BZHI BCU RTZA BDUN NO, ,SPEN
PA'I NYIN ZHAG GI DKYIL 'KHOR NI, KHRI BDUN BRGYA DRUG CU RTZA
DRUG GO, ,

SGRA GCAN GYI NYIN ZHAG GI DKYIL 'KHOR NI DRUG STONG DGU BRGYA'O,
,MJUG RINGS NI NYI MA DANG LHAN CIG RGYU BA'I PHYIR NYI MA'I
DKYIL 'KHOR GYI NYIN ZHAG RNAMS KHO NA'O, ,NYIN ZHAG LA SPYAD PA
RNAMS NI RANG RANG GI NYIN ZHAG GI DKYIL 'KHOR RNAMS KYIS RGYU
SKAR GYI 'KHOR LO

LAS SNGAR BSHAD PA'I RIGS PAS THOB PA RNAMS SO, ,BKRA SHIS KYI
DBYU GU DANG, CHU SRANG DBUGS DANG, GZA' LHAG GI CHU SRANG DANG,
BLA MA'I CHU SRANG DANG, DBUGS DANG PA SANGS KYI CHU SRANG DANG,
DBUGS DANG SPEN PA'I CHU SRANG DANG, SGRA GCAN GYI DBYU GU DANG
DBUGS

PHYED DANG MJUG RINGS KYI NYI MAS SPYAD PA NYID DO, ,DA NI NYIN
MO DANG ('DIR NYIN MTSAN 'PHEL 'GRIB KYI TSAD BRJOD PAR DAM BCAS
NAS SGRA GCAN GYI RTZIS BSHAD SNANG BRGYA DPE'I YI GE CHAD PAR
SNANG,) MO DAG GIS LHO DANG BYANG DU BGROD PA'I 'PHEL 'GRIB BRJOD
PAR BYA STE, BYED PA'I ZLA BA LA BRGYA DANG

@250A *, ,NYI SHU RTZA GNYIS BSRES TE PHYOGS KYI PHUNG PO'I DON
DU GNYIS KYIS BSGYUR NAS NYA'I LONGS SPYOD KYI DON DU PHYOGS KYI
RANG BZHIN GCIG BSRE ZHING GNAM STONG GI LONGS SPYOD KYI DON DU
PHYOGS KYI RANG BZHIN GNYIS BSRES PA LA, SGRA GCAN GYI PHYOGS KYI

RANG BZHIN BZHI BRGYA DANG DRUG CUS BGOS PA'I RNYED PA RNAMS DOR
NAS LHAG MA RNAMS RGYU SKAR GYI DON DU NYI SHU RTZA BDUN GYIS
BSGYUR NAS BZHI BRGYA DRUG CUS BGOS PAS THOB PA NI SKAR MAR 'GYUR
RO, ,SNGA MA BZHIN DU DRUG CU LA SOGS PA RNAMS KYIS BSGYUR NAS
'DI NYID KYIS BGOS PA

NI CHU TSOD LA SOGS PAR 'GYUR RO, ,NYIN ZHAG GI RGYU SKAR 'DIS
'KHOR LO LA LHAG MAR BYAS PA NI SGRA GCAN GYI GDONG DU 'GYUR TE,
THA SKAR LA SOGS PA'I RGYU SKAR LA LONGS SPYOD PAR 'GYUR RO,
,'KHOR LO PHYED BSRES PA NI SGRA GCAN GYI MJUG MAR 'GYUR RO, ,DA
NI BKRA SHIS

LA SOGS PA RNAMS RGYU SKAR LA LONGS SPYOD PA'I DON DU NYIN ZHAG
GI RTZIS BRJOD PAR BYA STE, BYED PA'I ZLA BA RNAMS NYIN ZHAG GI
RTZIS KYI PHYIR DU SUM CUS BSGYUR NAS NYIN ZHAG TU 'GYUR RO, ,DE
RNAMS DA LTAR BA'I DON DU SNGON MA'I NYI MA GCIG LA SOGS PA DANG
BCAS PA GNAS GSUM

DU BYAS TE, 'OG GI PHUNG PO LA BDUN BRGYA DANG BDUN GYIS THOB PA
DBUS MA'I PHUNG PO LA NOR DU SBYIN NO, ,DBUS MA'I PHUNG PO LA
YANG DRUG CU RTZA BZHIS BGOS PAS THOB PA GANG YIN PA DE YIS STENG
GI PHUNG PO LA DMAN PAR BYAS PA NI MI GSAL BA'I NYIN ZHAG GI
TSOGS SU 'GYUR RO, ,

PHUNG PO GNYIS KA'I BGOS PA'I LHAG MA NI MI BZUNG NGO, ,MI GSAL
BA'I NYIN ZHAG NYID LA RES 'GA' GZA' LHAG PA DANG CHAD PAR 'GYUR
BAS GSAL BA'I DON DU GCIG DMAN PA'AM LHAG PAR BYAS BAS GSAL BA'I
NYI MAR 'GYUR RO, ,DA NI BKRA SHIS BRJOD PAR BYA STE, GSAL

BA'I NYIN ZHAG GI TSOGS LA BRGYA DANG DRUG CU RTZA BDUN BSRES TE,
BKRA SHIS KYI DKYIL 'KHOR GYI NYIN ZHAG DRUG BRGYA DANG NYI SHU
RTZA BDUN GYIS BGOS PAS THOB PA NI RGYU SKAR GYI 'KHOR LO 'KHOR
BA'I MTSAN NYID YIN PAS MI GZUNG NGO, ,LHAG MA RGYU SKAR GYI
'KHOR LOS BSGYUR TE DKYIL

@250B 'KHOR GYI NYIN ZHAG GIS BGOS PAS THOB PA NI SKAR MAR 'GYUR
RO, ,CHU TSOD LA SOGS PA SNGA MA BZHIN NO, ,DA NI BKRA SHIS DAG
PA BRJOD PAR BYA STE, 'DIR BKRA SHIS KYI 'GYUR LA SOGS PA'I LONGS
SPYOD SNGA MA DANG PHYI MA'I NGO BOS SO SOR BYA STE, LONGS SPYOD
GCIG LA

SKYE BA'I KHYIM GZUNG BA'I DON DU RGYU SKAR PHYED DANG BCAS PA'I
DGU SBYANG BAR BYA STE, 'DI'I SKYE BA'I KHYIM NI SENG GER 'GYUR
TE, THA SKAR LA SOGS PA'I RGYU SKAR GYI LONGS SPYOD LA GAL TE BU
LON LHAG PAR 'GYUR NA SBYANG BAR BYA'O, ,PHUNG PO DMAN PAR GYUR
PA DE'I TSE 'KHOR

LO BCU GCIG NAS BYA'O, ,GAL TE SBYANGS PA'I LHAG MA LA 'KHOR LO
BYED LHAG PA 'AM 'KHOR LO PHYED YONGS SU RDZOGS PA DE'I TSE 'KHOR
LO PHYED DOR NAS BKRA SHIS KYI LONGS SPYOD KYI PHUNG PO GNYIS
PA'I CHU TSOD LA SOGS PA LA NOR DU RTOGS PAR BYA'O, ,GANG GI TSE
RGYU SKAR DGU LA SOGS

PA SBYANGS PAS 'KHOR LO PHYED MA LONGS PA DE'I TSE BU LON TE, DE
LTAR THAMS CAD LA YANG RTOGS PAR BYA'O, ,GAL TE SBYANGS PA'I LHAG
MA RGYU SKAR GCIG KYANG MI GNAS PA DE'I TSE RGYU BA'I RKANG PA
DANG POS CHU TSOD LA SOGS PA BSGYUR NAS KHYIM GCIG GI CHU TSOD
KYI BDAG

NYID BRGYA DANG SUM CU RTZA LNGAS THOB PA CHU TSOD LA SOGS PA JI
SKAD BSHAD PA'I RIGS PAS NOR DANG BU LON TE LONGS SPYOD KYI PHUNG
PO GZHAN LA YANG SHES PAR BYA'O, ,SBYANGS PA'I LHAG MA'I RGYU
SKAR GNAS PA DE'I TSE SKAR MA DE DRUG CUS BSGYUR NAS 'OG TU GNAS
PA'I CHU TSOD KYI TSOGS

DANG LHAN CIG TU BYAS TE, CHU TSOD KYI TSOGS LA BRGYA SUM CU RTZA
LNGAS BGOS PAS THOB PA GCIG LA SOGS PA RKANG PA'I GNAS KYI MTSON
BYED KYI MTSAN MA STE, DE'I PHYIS NAS RKANG PA'I GNAS RNAMS SU
GCIG LA SOGS PA'I MTSAN MA RIM PAS BRI BAR BYA'O, ,DE LA

SNGA MA PHYED MA ZOS PA BSDOMS NAS GCIG TU BYAS TE, DE'I GNAS KYI
LHAG MA CHU TSOD LA SOGS PAS BSGYUR TE SNGA LA SOGS PAS BGOS PA'I
RNYED PA STENG DU BCUG NAS LONGS SPYOD KYI PHUNG PO GZHAN LA NOR
SBYIN PA DANG BU LON DBROG PAR SHES PAR BYA'O, ,GANG GI TSE PHYED

@251A *, ,PHYI MA LA GNAS PAS RKANG PA'I GNAS DANG POS BSGYUR TE
DER BSHAD PA'I RKANG PA'I GNAS DANG GCIG TU BYAS NAS PHYED PHYI
MA'I RKANG PA DANG POS BSGYUR TE, LHAG MA CHU TSOD LA SOGS PA'I
GNAS LA LNGA LA SOGS PA THOB PA DANG GCIG TU BYAS NAS SPYAD

PA'I RKANG BA'I GNAS DANG PO LA DMAN PAR BYA STE, SPYAD PA'I
RKANG PA'I GNAS BSDOMS PA DE YIS NOR DANG BU LON RTOGS PAR BYA'O,
,GANG GI TSE RTZA BA'I RI MO BRGAL NAS RKANG PA'I GNAS MTSON BYED
KYI MTSAN MA RTAGS SU GYUR PA DE'I TSE PHYED PHYI MA LA SPYAD
PA'I RKANG PA

RNAMS NGOS NAS MA SBYANG PA'I RKANG PA'I GNAS RNAMS BSDOMS TE, MA
SPYAD PA'I RKANG PA'I GNAS DANG PO LNGA LA SOGS PAS THOB PA LHAG
MA CHU TSOD LA SOGS PA RNAMS BSGYUR TE, BSGYUR BA DE LA SLAR YANG
LNGA LA SOGS PAS THOB PA MA SPYAD PA'I RKANG PA'I TSOGS LA GNAS

PA JI LTA BA BZHIN DU DMAN PAR BYAS TE, DMAN PAR BYAS PA'I LHAG
MA NYID NOR DANG BU LON DU SHES PAR BYA'O, ,GANG GI TSE PHYED
PHYI MA LA RKANG PA'I GNAS KYI MTSAN MA BGROD ZIN PA DE'I TSE DE
YONGS SU DOR NAS LNGA LA SOGS PA THOB PA'I LHAG MA PHYED SNGA
MA'I RKANG PA'I

GNAS DANG POS BSGYUR NAS DE LA LNGA LA SOGS PA THOB PA SBYIN PA
'AM DOR BAR BYA STE, DE BZHIN DU 'CHAD PAR 'GYUR BA THAMS CAD LA
YANG TSUL 'DI THUN MONG DU RTOGS PAR BYA'O, ,RKANG PA'I GNAS DANG
PO LA NYI SHU RTZA LNGA'O, ,GNYIS PA LA BCO BRGYAD DO, ,GSUM PA
LA

BDUN TE PHYED SNGA MA LA'O, ,DE NAS BAR DU RI MO BYAS TE PHYED
PHYI MA'I PHUNG PO GSUM LUGS LDOG TU RTOGS PAR BYA'O, ,DE LTAR
THAMS CAD DU STE, DE'I PHYIR BZHI PA LA BDUN NO, ,LNGA PA LA BCO
BRGYAD DO, ,DRUG PA LA NYI SHU RTZA LNGA'O, ,ZHES PA BKRA SHIS
KYI DAL BA'I LAS NGAG

PA'O; ,DA NI MYUR BA'I LAS KYI CHO GA BRJOD PAR BYA STE, BKRA
SHIS KYI DAL BA'I LAS DAG PA DANG PHUR BU'I DANG SPEN PA RNAMS
KYIS NYI RKANG LAS BYUNG BA DANG BRAL BA'I NYI MA LA SBYANG BAR
BYA'O, ,PA SANGS KYI LONGS SPYOD DANG GZA' LHAG GI LONGS SPYOD
KYI DON DU PA SANGS KYI LONGS

@251B SPYOD DANG GZA' LHAG GI LONGS SPYOD DAG LA NI NYI MAS
SBYANGS TE 'DIS MYUR BA LA DAL BAS SPYAD PAR BYA'O ZHES PA GZA'
LHAG DANG PA SANGS KYI NYI MA LAS MYUR BA LA LHAG MA DAL BA ZHES
BYA'O, ,GZA' LHAG DANG PA SANGS DAG LA NYI MAS SBYANGS PA'I LHAG
MA NI SLA CHOS

SU'O; ,'DIR MYUR BA'I LAS LA RIM PAS ,('DI'I NYI MA NI NYIN ZHAG
GI NYI DAG YIN PAR BU STON CHOS RJE BZHED DE MKHAS BA DGA' BYED
NA GSAL LO,) ,NOR DANG RIM MIN GYIS BU LON NI THAMS CAD DU SHES PAR
BYA'O, ,THAMS CAD DU 'KHOR LO DOR NA BU LON DANG MA DOR NA NOR
RO, ,DE LA 'KHOR

LO PHYED MA DOR BA'AM GCIG LA SOGS PA BCU GSUM GYI MTHAR THUG PA
LHAG MAR GYUR PA DE'I TSE GCIG LA SOGS PA RKANG PA'I GNAS KYI
MTSAN MA'I RTAGS LHAG MAR GYUR PA PHYIS NAS GNAS BCU GSUM GYI
MTHAR THUG PA BRI BAR BYA'O, ,PHYED SNGA MA LA SPYAD PA LAS 'OG
DU

GNAS PA'I RKANG PA'I GNAS DANG PHYED PHYI MA LAM SPYAD PA'I DANG
PO LA SNGON DU GNAS PA'I CHU TSOD LA SOGS PAS BSGYUR NAS DRUG CUS
BGOS PAS PHYED SNGA MA LA DES BGOS PAS THOB PA DANG LHAN CIG PAS
BKRA SHIS KYI LONGS SPYOD GZHAN LA NOR DANG BU LON DU BYA'O,
,PHYED PHYI MA LA

THOB PAS DMAN PAR BYAS TE MA SPYAD PA'I GNAS BSDOMS NAS 'DIR YANG
NOR DANG BU LON SHES PAR BYAS TE LHAG MA SNGA MA BZHIN NO, ,GZA'I
RKANG PA RNAMS NI DANG PO NYI SHU RTZA BZHI'O, ,DE NAS NYI SHU
RTZA GSUM MO, ,DE NAS NYER GCIG PA RNAMS GNYIS SO, ,DE NAS

BCO BRGYAD DANG BCO LNGA DANG BCU GCIG DANG GSUM MO, ,DE NAS RTZA
BA'I RI MO'O, ,DE NAS BCU GCIG DANG SUM CU RTZA BRGYAD DANG
BRGYAD CU DANG LNGA BCU RTZA GSUM MO, ,DA NI GZA' LHAG DAG PA
BRJOD PAR BYA STE, NYIN ZHAG GI TSOGS DE NYID BRGYAS BSGYUR NAS
BDUN STONG BRGYA

NYI SHU RTZA GSUM GYIS DMAN PAR BYAS TE, DE NAS NYIN ZHAG GI
DKYIL 'KHOR BRGYAD STONG BDUN BRGYA DGU BCU RTZA BDUN GYIS BSGYUR
TE LHAG MA SNGA MA BZHIN NO, ,DE NAS NYI MA'I DH'U BA KA SNGA MA
DANG PHYI MA'I NGO BOS GNAS GNYIS SU BZHAG STE, GCIG LA RGYU SKAR
PHYED

@252A *, ,DANG BCAS PA'I BCU DRUG SBYANG NGO, ,DE NAS SDIG PA LA
SKYES PAR 'GYUR RO, ,GZHAN NI MIG DMAR BZHIN TE 'ON KYANG GZA'I
RKANG PA NI THA DAD DO, ,DANG PO LA SOGS PA LA BCU DANG BDUN DANG
GSUM MO, ,DE NAS RTZA BA'I RI MO'O, ,DE NAS

GSUM DANG BDUN DANG BCU'O, ,MYUR BA'I GZI'I RKANG PA RNAMS NI BCU
DRUG RNAM GNYIS DANG BCO LNGA DANG BCU BZHI DANG BCU GSUM DANG
BCU GCIG DANG BDUN DANG LNGA DANG STONG PA DANG RTZA BA'I RI
MO'O, ,DE NAS BZHI DANG BCU GCIG DANG NYI SHU DANG, NYI SHU RTZA
BRGYAD DANG SUM CU RTZA

BZHI'O, ,DA NI PHUR BU DAG PA BRJOD PAR BYA STE, NYIN ZHAG GI
TSOGS LA NYIS STONG DRUG BRGYAS DMAN PAR BYAS TE NYIN ZHAG GI
DKYIL 'KHOR BZHI STONG SUM BRGYA SUM CU RTZA GNYIS KYIS BGOS PA'I
LHAG MA BKRA SHIS BZHIN NO, ,PHUR BU'I LONGS SPYOD SNGA MA BZHIN
BYAS

PA GCIG LA RGYU SKAR BCU GNYIS SBYANGS PA'I LHAG MA'I BYA BA MIG
DMAR BZHIN NO, (BRGYA PHRAG NYI SHU RTZA DRUG CES PA SGRA BSGYUR
YIN) 'PHROG BYED DANG DGU DANG GSUM DANG, RTZA BAR GSUM DANG, BCU
GCIG DANG, GZA'I MYUR BA'I RKANG PA RNAMS SO, ,DA NI PA SANGS DAG
PA BRJOD PAR

BYA STE, NYIN ZHAG GI TSOGS BCU YIS BSGYUR NAS BRGYAD CU RTZA
BZHIS DMAN PAR BYAS TE DKYIL 'KHOR GYI NYIN ZHAG GI RANG BZHIN
NYIS STONG NYIS BRGYA BZHI BCU RTZA BDUN GYIS BGOS PA'I LHAG MA'I
BYA BA BKRA SHIS BZHIN NO, ,GZA' LHAG BZHIN DU NYI MA'I DHR'U BA
KA THA DAD DU BYAS PA GCIG LA

RGYU SKAR DRUG SBYANG BAR BYA'O, ,DAL BA'I LAS RKANG PA RNAMS NI
LNGA DANG BZHI DANG, GCIG DANG, RTZA BAR GCIG DANG, BZHI DANG
(BZHI BCU RTZA BDUN LHAG PA'I BRGYA PHRAG NYI SHU RTZA GNYIS ZHES
SGRA BSGYUR NA 'ONG,) LNGA RNAMS DANG, MYUR BA'I GZA'I RKANG PA
RNAMS SO, ,DA NI SPREN PA DAG PA BRJOD PAR BYA

STE, NYIN ZHAG GI TSOGS LA BZHI STONG BRGYAD BRGYA NYI SHUS DMAN
PAR BYAS TE, DKYIL 'KHOR GYI (DRUG CU RTZA DRUG LHAG PA'I BRGYA
PHRAG BDUN DANG STONG PHRAG BCU ZHES PA SGRA BSGYUR DU'O,) ,NYIN
ZHAG KHRI BDUN BRGYA DRUG CU RTZA DRUG GIS BGOS PA'I LHAG MA'I
BYA BA BKRA SHIS BZHIN NO, ,SPEN PA'I LONGS

@252B SPYOD SNGA MA BZHIN THA DAD DU BYAS NAS GCIG LA RGYU SKAR
BCO BRGYAD SBYANG BAR BYA'O, ,DE LTAR NA GZHU'I KHYIM DU SKYES
PAR 'GYUR RO, ,DAL BA'I GZA'I RKANG PA RNAMS NI NYI SHU RTZA
GNYIS DANG BCO LNGA DANG DRUG DANG, RTZA BA DRUG DANG BCO LNGA
DANG NYI SHU RTZA GNYIS SU 'GYUR TE, THAMS CAD DU LUGS

LAS BZLOG PA NYID DU RTOGS PAR BYA'O, ,MYUR BA'I GZA'I RKANG PA
RNAMS NI DRUG DANG LNGA DANG LNGA DANG BZHI DANG, BZHI DANG GNYIS
DANG, GNYIS DANG STONG PA DANG RTZA BA'I RI MO LAS PHA ROL TU
GNYIS DANG BZHI DANG LNGA DANG DRUG DANG BRGYAD DANG GSUM RNAMS
SO, ,DE LTAR NA BKRA SHIS LA SOGS PA GZA'

LNGA PO RNAMS KYI DAG PA BSHAD ZIN TO, ,BKRA SHIS LA SOGS PA'I
GZA' LNGA PO RNAMS KYIS DAL BA DANG MYUR BA'I LAS KHO NAS DON
THAMS CAD DAG PAS NA GNYIS KA JI LTAR DAG PA BSHAD ZIN TO, ,DA NI
RGYU BA'I MTSAN NYID BRJOD PAR BYA STE, 'DIR GZA' LNGA PO RNAMS
DANG GZA' GNYIS PO'I

DAL BA DANG MYUR BA LA YANG NYI MA'I DKYIL 'KHOR LAS 'CHAR BA
LNGA PO RNAMS RIM PAS BGROD PA MYUR BAR RGYU BA ZHES BRJOD PAR
BYA'O, ,RKANG PA'I GNAS KYI LONGS SPYOD NI RTZA BA'I RI MO MTHAR
THUG PA'O, ,DAL BAR RGYU BA NI 'KHYOG POR BGROD PA LA, KHA NUB TU
PHYOGS TE BGROD

PAR BYED DE, GZA'I RKANG PA NI RTZA BA'I RI MO BRGAL NAS BGROD
DE, ,DE NYID KYI PHYIR RIM PA LA NOR DANG 'KHOR LO PHYED DOR BA
RIM MIN LA BU LON NO, ,DES NA RIM PAS BGROD PA LA MYUR BA'I GZA'
ZHES BRJOD PAR BYA'O, ,RIM MIN LA NI DAL BA'I GZA' STE, 'KHYOG
PO'I GZA'

ZHES BRJOD PAR BYA'O, ,GANG GI TSE NYI MA'I G-YAS SU BGROD PA
DE'I TSE G-YAS KYI GZA' DANG G-YON DU NI G-YON DU NI G-YON GYI
GZA' ZHES BRJOD PAR BYA STE, NYI MA'I 'OD DANG NYE BAR GYUR PAS
MI SNANG BA DE'I TSE NUB PA ZHES BRJOD PAR BYA STE, GZA' LHAG
DANG PHUR BU NI MYUR BA'I GZA'

LA STOBS DANG LDAN (MIG DMAR PHUR BU G-YAS KYI GZA', ,LHAG PA
MJUG RINGS G-YON GYI GZA')PAR 'GYUR RO, ,SA SKYES DANG MJUG RINGS
NI 'KHYOG PO LA STOBS DANG LDAN NO, ,DAL BA LA PA SANGS NI 'KHYOG
PO'I GZA' NYID DO, ,MYUR BA LA GZA' THAMS CAD GDONG

@253A *, ,SHAR DU BLTA'O, ,'KHYOG PO LA NUB TU BLTA'O, ,DA NI
MJUG RINGS DAG PA BRJOD PAR BYA STE, MJUG RINGS KYI RGYU BA ZLA
BA GSUM CU RTZA DRUG DANG CHU TSOD BZHI BCU RTZA LNGA STE, NYIN
ZHAG SO SOR CHU SRANG GNYIS DANG DBUGS GSUM MO, ,'ON KYANG

ZLA BA PHYED NYI MA'I MDUN DU RGYU BA NA RIM PAR RGYU BA DANG ZLA
BA PHYED NYI MA'I RGYAB TU NI 'KHYOG PO'I GZA'O, ,ZLA BA GCIG DU
BA MED LA, DE NAS MTHAR ZLA BA PHYED DU BA DANG BCAS PA'O, ,ZLA
BA PHYED DANG GNYIS SU 'CHAR BA DE'I TSE ZLA BA SUM CU RTZA BDUN
GNYIS KYIS BSGYUR BAS, SHAR DANG

NUB LA SOGS PA'I DBYE BAS 'CHAR TE ZLA BA SUM CU RTZA BDUN NI
SHAR DU 'CHAR RO, ,SUM CU RTZA BDUN NI NUB TU 'CHAR RO, ,DE NAS
NYI MA'I DKYIL 'KHOR LA ZHUGS TE GNAS SO, ,DE'I TSE YANG NYI MA
DANG MNYAM PAR 'JUG PAS DE'I RKANG PA RNAMS THA DAD PAR MA BSHAD
DE, NYI MA'I RKANG PA'I

GNAS RNAMS KHO NA DE'I YIN NO, ,DPAL DUS KYI 'KHOR LO'I RTZIS KYI
GZHUNG 'GREL NYUNG DU 'DI DPAL STAG LUNG THANG GI GTZUG LAG KHANG
DU, CHOS KYI RJE RIN PO CHE THAMS CAD MKHYEN PA DPAL NGAG GI
DBANG PHYUG GRAGS PA DPAL BZANG PO'I ZHAL SNGA NAS KYI PHYAG DPE
LAS CHOS RJE RIN PO CHE

BI DZA YA K'IRTI SHR'I BHA DRA'I ZHAL SNGA NAS BSGYUR CIG CES
BKA' STZAL PA BZHIN LEGS PAR SBYAR BA'I SKAD KYIS BRDA SPROD PA'I
BSTAN BCOS DAG GI CHA SHAS TZAM RIG PA ZHA LU LO TZ'A BA DGE
SLONG CHOS SKYONG BZANG POS RANG LO ZHE LNGA PA ZIL GNON GYI LO
DGUN ZLA 'BRING PO'I TSES NYER

GCIG LA RDZOGS PAR BSGYUR BA'O,, (,,MGON DAM PA 'DI NYID KYI
ZHABS RDUL SPYI BOR LEN PA SH'AKYA'I BANDE S'A NANDA LAKshMIS
RTZIS KYI GTZUG LAG PHYOGS TZAM RIG PA LA BRTEN RANG GI LAG BRIS
SU BGYIS PA'I DGE BAS KUN MKHYEN THOB PHAR SHOG,),,GZHUNG 'DI
BSGYUR LAS THOB PA'I LEGS

BYAS KYIS, DBYIG 'DZIN GZHI LA LHAR BCAS SKYE DGU YI, ,GTZUG
RGYAN DAM PA SH'AKYA'I BSTAN PA RNAMS, ,DAR ZHING RGYAS LA YUN
RING GNAS GYUR CIG, ,, 