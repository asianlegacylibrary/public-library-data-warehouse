@29A *, ,DPAL RDO RJE RNAM PAR 'JOMS PA LA PHYAG 'TSAL
LO, ,SGO MA BZHI'I DKYIL 'KHOR DU DBANG BSKUR BAR 'DOD PA'I SGRUB
PA PO DAM TSIG DANG LDAN PAS, GNAS YID DANG MTHUN PAR SA'I CHO GA
LA SOGS PA SNGON DU SONG BAS SGO MA BZHI'I DKYIL 'KHOR

BZHENGS TE, SA STEGS DKYIL 'KHOR GRU GSUM MNYAM ZHING CHAGS KYIS
'THAS PAR BYAS TE THIG BTAB LA TSON BKYE STE, DBUS PADMA 'DAB MA
BZHI PA STE LTE BA LJANG GU PADMA RIGS KYI MDOG LTE BA'I MU KHYUD
NAG PO RDO RJE RAB DKAR POS BSKOR BA, GONG RAS DMAR PO MU KHYUD
SER PO SNA TSOGS

PADMAS MTSAN PA, SGO BZHI RTA BABS SU YOD PA BRIS LA, MTSAN NYID
DANG LDAN PA'I BUM PA LNGA LA RGYAN THAMS CAD KYIS BRGYAN PA, LHA
SO SO'I MTSAN MA BTAB LA SO SO'I GNAS SU BZHAG ,SGO BZHIR PHUR BU
BZHI LA DAR LE BRGAN GYI CON PAN BTAGS LA GZUGS, DE YANG RAS KYI
SKUD PA LA

RMA BYA'I MDONGS KYIS SPREL LO, ,P'U DZA'I BYE BRAG LNGA LNGA
BSHAM, PHYOGS SKYONG BA'I GTOR MA'I TSOGS LEGS PAR BSHAMS LA, DE
NAS DBUS KYI BUM PA LA RDO RJE RNAM PAR 'JOMS PA SKU MDOG LJANG
GU RGYAN THAMS CAD KYIS BRGYAN PA, DE NYID KYI SNGAGS DANG PHYAG
RGYAS SPYAN DRANGS LA BZHUGS SU

GSOL BA DANG, DE NAS LCAGS KYU DANG ZHAGS PA DANG LCAGS SGROG
DANG DRIL BU'I PHYAG RGYA BCINGS LA, AOm BADZRA AAm KU SHA SV'A
H'A, AOm BADZRA P'A SHA SV'A H'A, AOm BADZRA SPHO tA SV'A H'A,
AOm BADZRA GHAndE SV'A H'A ZHES SO SO'I BUM PA LA DMIGS TE, LAN
NYI SHU RTZA GCIG TU BRJOD PAS SHAR PHYOGS KYI BUM PAR PADMA DANG

ZLA BA'I STENG DU, DZA:LAS LHA MO MDOG DKAR MO'I LAG NA LCAGS KYU
THOGS PA ZHAL BAG TZAM KHRO BA RGYAN THAMS CAD KYIS BRGYAN PA,
SKRA SER PO GYEN LA BRDZES PA, SPYAN DMAR PO BSKYED DO, ,LHOR
H'Um LAS LHA MO SER MO RGYAN SNA TSOGS PAS BRGYAN PA, PHYAG NA
RDO RJE ZHAGS PA RTZE GSUM PAS

@29B MTSAN PA THOGS PA THOD PAS BRGYAN PA BSKYED DO, ,NUB TU BAm
LAS LHA MO DMAR MO PHYAG NA LCAGS SGROG NYI ZLAS MTSAN PA BSKYED
DO, ,BYANG DU HO:LAS LHA MO LJANG SER LAG NA DRIL BU DKROL BA
BSKYED LA, DE DAG GI SNYING GAR ZLA BA'I DKYIL 'KHOR GYI STENG DU
SO SO'I YE SHES SEMS DPA'

SPYAN DRANGS LA, YE SHES SEMS DPA'I SNYING GAR SO SO'I SA BON LA
SO SO'I SNGAGS KYI PHRENG BAS BSKOR BA'I SNGAGS KYI RANG SGRA LA
DMIGS TE, BDAG NYID KYIS KHRUS BYAS LA BZLAS PA BYA'O, ,AOm DZRA
YE SV'A H'A, AOm BI JA YE SV'A H'A, AOm AA DZI TE SV'A H'A, AOm
DZV'A LA SV'A H'A ZHES SO SO'I BUM PA LA

DMIGS TE, KHRI PHRAG RE BZLAS TE STONG GIS MCHOD PA 'BUL, SPYAN
DRANG BA DANG BZHUGS SU GSOL BA DANG, PHYAG BTZAL BA DANG BSTOD
PA RE BYA, DE LTAR BZLAS PA BYAS LA LHA SO SO 'OD DU ZHU CHU BDUD
RTZIR GYUR PA LAS LHA MO GRANGS MED PA 'PHROS PA LAS, PHYI NANG
GI DBANG BDAG LA BSKUR

BAR DMIGS LA, DE NAS SLOB MA BSKYED PA LA SOGS PA BYAS LA DKYIL
'KHOR DU GZHUG PA DBANG BSKUR BAR BYA'O, ,DE NAS BA LIm GTANG,
BKRA SHIS GSOL, DKYIL 'KHOR BSDU, SLOB MAS BLA MA LA YON DBUL,
SGO MA BZHI'I DKYIL 'KHOR DU DBANG BSKUR BA'I CHO GA ,RIN PO

CHE DRI MA MED PA ZHES BYA BA DPAL MAR ME MDZAD KYIS MDZAD PA
RDZOGS SO,,