@99A #, ,RGYA GAR SKAD DU, RAKTA AE KAm DZ'A tI S'A DHA NAm, BOD SKAD
DU, RAL PA GCIG MA DMAR MO'I SGRUB PA'I THABS, BCOM LDAN 'DAS MA
RAL GCIG MA DMAR MO LA PHYAG 'TSAL LO, ,A'A SNYING GAR AOm YIG
LAS PADMA DMAR PO LTA BU LAS, DE'I DBUS SU SLAR

YANG BSAM PAR BYA BA AA YIG LAS ZLA BA'I DKYIL 'KHOR DU, DE'I
STENG DU SLAR YANG BSAM PAR BYA BA AA YIG LAS NYI MA'I DKYIL
'KHOR DANG, DE LA H'Um YIG YONGS SU GYUR PA LAS RDO RJE THOD PAR
BSAM PAR BYA, LHA DANG LHA MA YIN GYI KHRAG GIS GANG BA'I YI GE

GSUM GYIS KHYAB PAR RO, ,SLAR YANG NAM MKHA' LA SNA TSOGS RDO RJE
BSAM PAR BYA ZHING, DE YONGS SU GYUR PAR BCOM LDAN 'DAS MA BSAM
PAR BYA STE, ZHAL BZHI PA THUNG ZHING LTO BA 'PHYANG BA CHEN POR
'JIGS PA'I KLU BRGYAD KYIS BRGYAN PA, MCHE BA GTZIGS SHING

@99B CUNG ZAD 'DZUM PA'I RO'I STENG DU LANG TSOGS RAB YANG DAG
PAR THOB PA, LO BRGYAD GNYIS LON PAR BSAM ZHING, MGO BO GSAR BA'I
PHRENG BA RAB TU 'PHYANG BAR BYED PA DANG, SKRA DMAR SER GYEN DU
BRDZES PA YANG NGO, ,STAG GI PAGS PA'I SHAM THABS DKRIS PA, ZHAL
DANG

PO DMAR PO YA BA'I ME TOG DANG MTSUNGS PA, ZHAL G-YAS PA KUNDA
DANG ZLA BAR MTSUNGS PA, ZHAL G-YON PA NAG PO SNA TSOGS DANG,
AUTPALA GSAR PA SNGON PO LTA BU'O, ,STENG ZHAL ZHI BA BONG BU'I
ZHAL DU BA'I TSOGS 'DUS PAN YE BAR 'BAR BAS RAB TU MTSON PA'O,
,PHYAG

BRGYAD LA RAL GRI DANG, GRI GUG DANG, RDO RJE LCAGS KYU DANG,
MDUNG 'DZIN PA'O, ,GZHAN LA AUTPALA SNGON PO DANG, THOD PA DANG,
GZHU DANG, RDO RJE ZHAGS PA'I SDIGS MDZUB DANG LDAN PA'O, ,MCHOG
TU DGA' BAS YANG DAG PAR MOS PAR 'KHYUD PAR BYED PA'I MI

BSKYOD PA 'DZIN PA RGYAN SNA TSOGS PAS BRGYAN PA'O, ,DE LTAR BCOM
LDAN 'DAS MA SPROS PA'I GZUGS SU RNAM PA DANG BCAS PAR MKHA' LA
BSAM PAR BYA ZHING, RNAL 'BYOR NI JI LTAR MAN NGAG LAS TZANDAN
DMAR PO'I 'BRU'I PHRENG BAS BGRANG BAR BYA'O, ,BLO DANG LDAN PA'I

SNGAGS CHEN PO NI, HRI DHR'Am KHRAm SHR'I HR'I YA:BRGYAD LHAG
PA'I BRGYA BZLAS PA LAS SGRUB PA PO TSIGS SU BCAD PA BYED, ,KHRI
TSO GCIG BZLAS PA LAS CHOS KYI PHUNG PO RNAM PAR 'BYED PA DANG
LDAN PAR 'GYUR RO, ,MA THOS PA RNAMS 'DZIN ZHING SHES PAR BYED
DO, ,'BUM BZLAS

PAS RAL PA GCIG MA DMAR PO'I SGRUB PA YANG DAG PAR LDAN PA'O,
,'DI MDZAD PA NI KUN SPANGS RDO RJE ZHES PAS KYI'O, ,RANG GI
SNYING GAR AUTPALA 'DAB MA BCU DRUG PA BSAM, DBUS SU H'Um YIG
DANG 'DAB MA LA HR'I:YIG BSAM, H'Um GI YI GE NAS SPROS TE BSGRUB
BYA'I YID

BKUG CING SLAR YANG 'DAB MA BCU DRUG PA'I HR'I:YIS SPROS TE,
BSGRUB BYA'I MGRIN PA NAS ZHAGS PAS BCINGS TE SGRUB PA PO'I RKANG
PA LA PHYAG BYED PAR BSAM TE, DHI HRI: SHR'I HR'I:CHE GE MO DBANG
DU GYIS YA, DE LTAR BSGOM ZHING SNGAGS BZLAS PAR BYA'O, ,GAL TE,

@100A *, ,'ONGS PAR MA GYUR NA NGOS PAR 'CHI'O, ,RGYA GAR SHAR
PHYOGS PAndI TA, ,MI DBANG BZANG PO'I ZHAL SNGA DANG, DAM NOS
SMRA BA'I BTZUN PA NI, ,LEGS PA'I GLO GROS BDAG GIS BSGYUR, ,'DI
LAS BYUNG BA'I DGE BA NI, ,RNAM PAR DKAR BA'I BSIL

ZER 'DIS, ,GZHAN SDE'I KU MUD TSOGS RNAMS LA, ,RTAG TU DBUGS
'BYIN BYED PAR SHOG , 