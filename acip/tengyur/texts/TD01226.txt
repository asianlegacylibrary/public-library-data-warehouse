@29B #, ,RGYA GAR SKAD DU, SHR'I AE KA P'I RA S'A DHA NAm N'A MA, BOD
SKAD DU, DPAL DPA' BO GCIG PA ZHES BYA BA'I

SGRUB PA'I THABS, KYE RDO RJE LA PHYAG 'TSAL LO, ,SNYING RJE SHES
RAB GNYIS MED BDAG ,HE RU KA DANG BDAG MED DANG, ,RDO RJE SLOB
DPON ZHABS PADMA, ,PHYAG 'TSAL DPA' BO GCIG PA BRI, ,BYA MANG
RGAN PO BLO DMAN PAS, ,DNGOS GRUB THOB PHYIR RAB TU BSDUS, ,DANG
PO KHO NAR RNAL 'BYOR

@30A *, ,PAS, ,RDO RJE SLOB DPON YANG DAG PA LA KYE RDO RJE LAS
GSUNGS PA'I RIM PAS SEMS LEGS PAR SBYANGS PAS JI SKAD GSUNGS PA'I
GSUNG NYAMS DGA' BAR LEGS PAR SBYANGS PA'I SHES RAB DANG, 'DOD
PA'I LONGS SPYOD KYIS BDE BAR GNAS PAR BYA'O, ,DE NAS PHYI

NANG GI KHRUS DANG MCHOD PA DANG GTOR MA TSOGS PA DANG, RANG GI
SNYING GAR NYI MA LA H'Um DKAR PO 'OD ZER LNGA DANG LDAN PA'I 'OD
KYI SNANG BAS NAM MKHA' LA BLA MA DANG SANGS RGYAS YANG DAG PAR
GSAL BA LA, ,LHA MO BRGYAD KYI PHYAG NA BDUD RTZI LNGA DANG, RO'I
BCUD DANG, CANG TE'U DANG, 'KHYUD PAS

MCHOD PA DANG, DE'I MDUN NA SDIG PA BSHAGS PA DANG, BYED PA SDOM
PA DANG, RJES SU YI RANG BA DANG, BSNGO BA DANG, DKON MCHOG GSUM
LA SKYABS SU 'GRO BA DANG, ,SEMS BSKYED PA DANG, TSANGS PA'I GNAS
BZHI BSGOM PAR BYA'O, ,DE NAS SNOD BCUD THAMS CAD SNYING GA'I 'OD
ZER

GYIS BSREGS LA, AOm SH'U N+YA T'A DZNY'A NA BADZRA SVA BH'A BA
A'ATMA KO&HAm, ZHES BRJOD PAS MI DMIGS PAR BSGOM, DE NAS SNGON
GYI SMON LAM GYI STOBS KYIS NAM MKHA' LA PADMA DANG NYI MA'I
DKYIL 'KHOR GYI DBUS SU H'Um YONGS SU GYUR PA LAS SNA TSOGS RDO
RJER GYUR, DE LAS 'OD 'PHROS,

'DUS PA LAS RDO RJE'I RA BA DANG, GUR DANG, SA GZHI LA SOGS PA
RGYAS PAR BSGOM, DE'I DBUS SU SHES RAB AE'I DBYIBS 'DRA BA BSGOM
MO, ,DER YAm, RAm, BAm, LAm, RNAMS LAS RLUNG DANG, ME DANG, CHU
DANG, SA'I DKYIL 'KHOR ZLA GAM DANG, GRU GSUM DANG, ZLUM PO DANG,
GRU BZHI

RNAMS DANG, BDAG NYID GCIG TU GYUR PA LAS, GZHAL YAS KHANG GRU
BZHI RTA BABS BZHI PA, KA BA BRGYAD PA, DRA BA PHYED DANG, NYI
ZLA DANG SNA TSOGS PA'I DAR DANG, ME TOG LA SOGS PA 'DOD PA'I YON
TAN LNGAS BRGYAN PA DUR KHROD BRGYAD KYI DBUS SU BSGOM MO, ,DE'I
DBUS SU PADMA

DMAR PO DANG, NYI MA'I DBUS SU TSANGS PA DANG DBANG PO DANG KHYAB
'JUG DANG, DRAG PO'I SNYING KHAR DBYANGS DANG GSAL BYED GNYIS
YONGS SU GYUR PA LAS, ZLA BA DANG NYI MA, DE'I DBUS SU AAm DANG
H'U% LAS GRI GUG DANG THOD PA, AAm H'U% GIS MTSAN PA SPRO BA DANG
BSDU BA'I MTSAN NYID CAN

@30B BSAM MO, ,THAMS CAD GCIG TU GYUR PA LAS, ,BDAG NYID DPAL KYE
RDO RJE BDAG MED MA DANG BDE BA SDOM PA, ZHAL BRGYAD PA, PHYAG
BCU DRUG PA ZHABS BZHI PA, SKU MDOG ZLA BA DANG SHEL LTA BU DANG,
RTZA BA'I ZHAL SKU LTA BU, G-YAS SNGON PO, ,G-YON DMAR PO GZHAN
NI BUNG

BA LTAR GTZIGS PA, PHYAG G-YAS PA'I THOD PA BRGYAD NA, RIM PAR
GLANG PO DANG, RTA DANG, BONG BU DANG, GLANG DANG, RNGA MO DANG,
MI DANG, SENG GE DANG, BYI LA BSNAMS PA, DE BZHIN DU G-YON PA
BRGYAD NA, SA DANG, CHU DANG, RLUNG DANG, ME DANG, ZLA BA DANG,
NYI MA DANG, GSHIN RJE DANG,

GNOD SBYIN BSNAMS PA, THOD PA'I DBU RGYAN DANG, DO SHAL DANG,
PHYAG RGYA LNGA DANG, STAG LPAGS KYI SHAM THABS DANG, THAL BA
DANG, TSANGS SKUD DANG LDAN PA, SKRA SER PO GYEN DU 'BAR BA LA,
SNA TSOGS RDO RJES MTSAN PA, SPYAN NYI SHU RTZA BZHIS PHYUG PA,
PHYED KRUNG BCAS PAS

BDUD KYI STENG NA ROL PA, BDAG MED MA NAG MO ZHAL GCIG PHYAG
GNYIS MA, SKRA SER PO GYEN DU 'BAR BA, 'KHOR LO DANG, RNA CHA
DANG, MGUL RGYAN DANG, LAG GDUB DANG, SKA RAGS KYIS BRGYAN PA,
STAG LPAGS KYI SHAM THABS CAN, GRI GUG DANG THOD PA 'DZIN PA'I
PHYAG GIS

GTZO BO'I MGUL NAS 'KHYUD PA, GNYIS SU MED PA'I MAN NGAG GIS GNAS
PAR BYA'O, ,DE NAS SNYING GA'I SA BON LAS 'OD ZER LCAGS KYU'I
GZUGS KYIS YE SHES SEMS DPA' SPYAN DRANGS LA, MCHOD PA DANG,
BSTOD PA BYAS LA, GNYIS SU MED PAR BSTIM PAR BYA'O, ,AOm

H'Um TRAm KHAm H'Um, MIG DANG, RNA BA DANG, SNA DANG, LCE DANG,
LUS DANG, YID DU, GTI MUG RDO RJE LA SOGS PA, DKAR PO, SNGON PO,
SER PO, DMAR PO, LJANG GU, NAG PO DANG, GRI GUG DANG, THOD PA
DANG, KHA tV'Am GA BSNAMS PAR BSGOM PAR BYA'O, ,DE NAS THUGS KA'I
'OD ZER GYI LCAGS KYUS

DE BZHIN GSHEGS PA SPYAN DRANGS LA MCHOD PA BYA STE, AA BHI
shINYTZA TU M'Am SARBA TA TH'A GA TA ZHES GSOL BA BTAB PAS, DE
DAG HE RU KA'I GZUGS SU GYUR PAS, BDUD RTZI'I BUM PAS DBANG BSKUR
BAS, RIGS KYI BDAG POS SPYI BOR MTSAN PAR BSAM MO, ,DE NAS GTUM
MO'I

@31A *, ,RNAL 'BYOR BLA MA'I MAN NGAG GIS BSGOMS PAS, BRTAGS PA'I
MTSAN MA LA SOGS PA'I RIM PAS DNGOS GRUB THOB PO, ,BSKYED PA'I
RIM PA DGA' BA YIS, ,RTZA SOGS GSANG SNGAGS BTU BZLAS NAS,
,'BYUNG PO CHE LA GTOR MA BYIN, ,DKYIL 'KHOR LA

SOGS LAS RNAMS BYA, GOO R'I GLU BLANG 'DOD LONGS SPYOD, ,DKA'
THUB MI SPYAD BDE BAS BSGRUB, ,BDUD RTZI LNGA PO RTAG TU BZA',
,ZHAL BRGYAD RNAM PAR THAR PA BRGYAD, ,BCU DRUG PHYAG NI STONG PA
STE, ,ZHABS BZHI BSDU BA'I DNGOS PO BZHI, ,SPYAN GSUM PO NI SKU
GSUM YIN, ,SNYING RJE'I

SPYAN NI DMAR PO STE, ,YAN LAG NAG PO BYAMS PA'I SEMS, ,GUG SKYED
RNAM DAG SANGS RGYAS LNGA, ,KHRO BO GDUG PA 'DUL BA PO, ,PHUNG PO
LNGA NI MDOR BSDU NA, ,RDO RJE MA SOGS LHA MO LNGA, ,KHAMS BZHI
DAG PAS LHA MO BZHI, ,MIG SOGS GTI MUG RDO RJE SOGS, ,YUL SOGS

DAG PA LHA MO DRUG ,YANG DAG PAR NI RANG BZHIN MED, ,DAG PAS DUG
MED BYAS NAS NI, ,BSTEN BYA 'DI DAG BSTEN PAR BYA, ,SPYOD LAM DAG
NI CI SPYAD DANG, ,RTAG TU DE NYID DRAN BYAS NA, ,'GRUB 'GYUR 'DI
LA THE TSOM MED, ,SHES RAB RGYUD KYI SNYING PO KYE YI RDO RJE
RGYA MTSO LAS, ,DE NYID

BSDUS PA DPA' BO GCIG PA'I SGRUB PA'I THABS, ,GSAL BAR BYAS PA'I
DGE BA GANG YIN DES, ,'GRO BA MA LUS DNGOS GRUB THOB PAR SHOG
,DPAL DPA' BO GCIG PA ZHES BYA BA'I SGRUB PA'I THABS, ,SLOB DPON
RDO RJE DRIL BUS MDZAD PA RDZOGS SO,, ,,RGYA GAR GYI MKHAN

PO GA YA DHA RA DANG, DGE SLONG SH'AKYA YE SHES KYIS BSGYUR CING
GTAN LA PHAB BA'O, ,