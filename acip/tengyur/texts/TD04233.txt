@99B #, ,RGYA GAR SKAD DU, N'A YA BINDU
PInd'A RTH'A, BOD SKAD DU, RIGS PA'I THIGS PA'I DON BSDUS PA,
'JAM DPAL GZHON NUR GYUR PA LA PHYAG 'TSAL LO, ,GANG GIS RIGS PA
BZHI MKHYEN DANG, ,RGYAL BA MDZAD DANG MDOR MDZAD

DANG; ,PHAN BYED DE LA PHYAG 'TSAL TE, ,MDO RU BSDUS PA BRTZAM
PAR BYA, ,MNGON SUM DAG GI MTSAN NYID DANG, ,RANG DANG GZHAN GYI
DON GYI DPAG ,RJES SU DPAG SNANG GNYEN PO'O, ,DE LA MNGON SUM
MTSAN NYID NI, ,GRANGS DANG SPYOD YUL RGYU 'BRAS DANG, ,RANG GI
NGO BO RNAM PA BZHI, ,

LOG RTOG RNAM BZHI'I GNYEN PO YIN, ,RJES SU DPAG PA'I MTSAN NYID
NI, ,GRANGS DANG YUL DANG RGYU 'BRAS DANG, ,TSUL DGU RTAGS GSUM
SBYOR BA DANG, ,MI DMIGS PA LA BCU GSUM STE, ,SPYI DANG DUS DANG
SBYOR BA'O, ,MDOR NI NYI SHU DGU RU 'DOD, ,RJES DPAG MTSAN NYID
DRUG TU 'DOD, ,

@100A *, ,DE YI GNYEN POR RAB TU BSTAN, ,GZHAN GYI DON GYI RJES
DPAG LA, ,RNAM PA GNYIS SU BSTAN PA STE, ,CHOS MTHUN PA DANG CHOS
MI MTHUN, ,RE RE LA YANG BCO LNGA'O, ,MTHUN PA'I PHYOGS LA BGRANG
BA NI, ,MI DMIGS PA DANG RANG BZHIN DANG, ,'BRAS BU'I RANG

BZHIN RNAM PA GSUM, ,RANG BZHIN DAG DANG KHYAB PAR 'GYUR, ,KHYAD
PAR BYE BRAG SBYOR BA'O, ,DA NI RE RE DAG LA YANG, ,RJES SU 'GRO
DANG PHYOGS KYI CHOS, ,LDOG PA DAG NI SHUGS KYIS BSTAN, ,SPYI RU
BCO LNGA MNGON PAR BRJOD, ,MI MTHUN PHYOGS LA SPYAD NA NI, ,DE
DANG 'DRA'O

GZHAN DU NI, ,LDOG DANG PHYOGS CHOS DNGOS SU BSTAN, ,'GRO BA
SHUGS KYIS RTOGS PAR BYA, ,YANG DAG MA NOR PHYOGS BZHI NI, ,DNGOS
PO NYID DANG BDAG NYID 'DOD, ,MA BSAL BA'O PHYOGS LTAR BZHI,
,MNGON SUM DAG DANG RJES SU DPAG ,GRANGS DANG TSIG MA BSAL BA'O,
,MDOR

BSDUS SUM CU BRGYAD DU BZHED, ,DE RNAMS DAG GIS 'JOMS PAR BYED,
,RJES SU DPAG PA LTAR SNANG BA, ,RNAM PA GNYIS SU SHES PAR BYA,
,GTAN GYIS LTAR SNANG NYID SHU BZHI, ,DPE YI SKYON RNAMS NYI
SHU'O, ,GTAN TSIGS LTA BU BGRANG BA NI, ,MTSANG MA GRUB MA NGES
PA, ,

'GAL DANG 'GAL BA MI 'KHRUL CAN, ,MA CHANG BA NI RNAM PA GNYIS,
,MA GRUB PA NI RNAM PA DRUG ,MA NGES PA LA BRGYAD DU 'DOD, ,'GAL
BA DAG LA RNAM PA BZHI, ,'GAL BA MI 'KHRUL GNYIS LA BZHI, ,MDOR
NA NYI SHU RTZA BZHI'O, ,SPANG BAR BYA'O DPE YI SKYON, ,MTHUN
PA'I DPE DANG

MI MTHUN DPE, ,RNAM PA GNYIS SO GZHAN LA NI, ,MTHUN PA'I PHYOGS
LA RNAM PA DGU, ,BSGRUB BYAR SGRUB DANG GNYI GA YI, ,LAS DANG
RDUL DANG BUM PA'O, ,THE TSOM ZA BA DE LA GSUM, ,RJES SU 'GRO MED
DANG BSTAN PA, ,PHYIN CI LOG TU BSTAN PA'O, ,MI MTHUN PHYOGS LA
RNAM PA

DGU; ,DE DANG 'DRA'O RNAM PA DRUG ,LDOG PA MED DANG MA BSTAN PA,
,LDOG PA PHYIN CI LOG DANG GSUM, ,DRUG NI GONG PO RAB TU BRTAGS,
,GNYEN PO DAG LA SUN 'BYIN NI, ,YANG DAG PA DANG LTAG CHOD DO,
,MDOR NA NYI SHU DAG DANG GNYIS, ,SPYIR NA BRGYA DANG NYI SHU
GCIG ,

@100B SPANG BAR BYA BA BZHI BCU DRUG ,BSGRUB PAR BYA BA BDUN CU
LNGA, ,DE NI TSIG KYANG BDUN CU GSUM, ,SHOL KA BCO BRGYAD RKANG
PA GCIG ,YONGS SU BSDOMS TE MNGON PAR BRJOD, ,RIGS THIGS DON
BSDUS 'DI DAG LA, ,'KHRUL CING NOR PA MCHI PA RNAMS, ,'PHAGS DANG
MKHAS PA

RNAMS LA YANG, ,BZOD PAR GSOL LO MKHAS PA RNAMS, ,MA HA PA ndI
BZOD PA MDZOD, ,'KHRUL NOR GZHUNG RNAMS BSRANG DU GSOL, ,RIGS
PA'I THIGS PA'I DON BSDUS PA, ,RGYA GAR GYI MKHAN PO DZI NA MI
TRA SA MDZAD PA RDZOGS SO,, ,,RGYA GAR GYI MKHAN PO SU RENDRA BO
DHI

DANG; ZHU CHEN GYI LO TZ'A BA BANDE YE SHES SDES BSGYUR CING ZHUS
TE GTAN LA PHAB PA,,