@124B *, ,RGYA GAR SKAD DU, SAm KshIPTA shE KA PRA
KRI YA,

@125A *, ,BOD SKAD DU, DBANG GI BYA BA MDOR BSDUS PA, DPAL RDO
RJE SEMS DPA' LA PHYAG TSAL LO, ,THUB PA'I SKU NI BDE CHEN PO,
,THOG MA MED PAR RTAG SHAR BA'I, ,LHAN CIG SKYES DKA' PHYAG 'TSAL
TE, ,DBANG GI CHOG GSAL BAR BSHAD, ,DE LA GO RIMS JI LTA

BA BZHIN DU DBANG BSKUR ZHING GNANG BA THOB PA'I TING NGE 'DZIN
GSUM LA MKHAS SHING, BZLAS PA RIG PA'I RNAL 'BYOR PAS, ,RANG GI
SLOB MA LEGS PAR BRTAGS PA RJES SU GZUNG BAR 'DOD PAS RGYAL PO
DANG RKUN MA LA SOGS PA'I NYE BAR 'TSO BA RNAMS DANG BRAL BA'I
DKYIL 'KHOR GYI

KHANG PA LA SOGS PAR CHO GA JI LTA BA BZHIN DU BRIS PA'I RNGUL
TSON GYI DKYIL 'KHOR RAM, THANG KA'I DKYIL 'KHOR LA SOGS PA LA
LNGA YIS MCHOD DE, DGONGS KA'I DUS SU BUM PA LHAG PAR GNAS PAR
BYA'O, ,BCU DGU 'AM, ,DGU 'AM, LNGA'AM, GCIG LA RDO RJE SEMS DPA'

DANG; DE BZHIN GSHEGS PA DANG, RIN PO CHE DANG, PADMA DANG, LAS
KYI RIGS RNAM DANG, GTI MUG DANG ZHE SDANG DANG 'DOD CHAGS DANG,
RDO RJE DGA' MA RNAMS DANG, GZUGS DANG, SGRA DANG, DRI DANG, RO
DANG, REG BYA DANG, CHOS KYI RDO RJE RNAMS DANG, GSHIN RJE GSHED
DANG, SHES RAB MTHAR BYED DANG,

PADMA MTHAR BYED DANG, BGEGS MTHAR BYED RNAMS KYI GO RIMS JI LTA
BAR THUB PA'I MTSAN MA BRI BAR BYA'O, ,SNA TSOGS RDO RJE DANG RDO
RJE SNGON PO RTZE LNGA GA DENGS PA DANG, 'KHOR LO DKAR PO RTZIBS
BRGYAD PA DANG, NOR BU MA RKA TA CHA DGU PA DANG, PADMA DMAR PO
DANG, RAL GRI SNGON PO DANG, MIG

'BRAS SNGON PO'I SPYAN DKAR PO ZUNG DANG, RDO RJE NAG PO RTZE
LNGA PA DANG, YAL GA DANG BCAS PA'I PADMA DANG, AUTPALA SNGON PO
DANG, ME LONG DKAR PO DANG, DRI ZA'I PI WANG SNGON PO DANG, DUNG
SER PO DANG, RO'I LHUNG BZED DMAR PO DANG, GOS SNA TSOGS PA DANG,
CHOS 'BYUNG DKAR

PO DANG, RDO RJE THO BA NAG PO DANG, DBYUNG PA DKAR PO DANG,
PADMA DMAR PO DANG, RDO RJE SNGON PO GDENGS PA'O, ,RDO RJE SEMS
DPA' DANG, RNAM PAR SNANG MDZAD DANG, LHA MO BCU NI SNA TSOGS
PADMA DANG ZLA BA LA'O, ,LHAG MA RNAMS NI SNA TSOGS PADMA DANG,
NYI MA'I GDAN LA GNAS

@125B BA'O; ,LAS THAMS CAD PA LA NI RDO RJE SEMS DPA' 'AM, BDUD
RTZI 'KHYIL PA BRI BAR BYA'O, ,DE LA RNAM PAR RGYAL BA'I BUM PA
NI MCHU YO BA MED PA RTZA BA NAG PO MED PA, GSUS PA CHE BA, MGRIN
PA RING BA, MTSAN MA LEGS PAR BRIS PA, GOS GTZANG MAS MGRIN PA
DKRIS PA,

BU TA TA BA BA LA SOGS PAS KHA BRGYAN PA, GSER DANG DNGUL DANG, R'A
DZA PA RTI DANG, MU TIG DANG, BYI RU DANG, NAS DANG, GRO DANG, SO
BA DANG, TIL DANG, MA SHA DANG, BRi HA TI DANG, KAndA KA RI DANG,
SHVE TA AA PA RA DZI TA DANG, DAndOTPALA DANG, HA SA DA BA DANG,
RIN CHEN NGA

DANG; 'BRU LNGA DANG, SMAN LNGA BUM PA'I NANG DU BLUGS LA, DRI'I
CHUS YONGS SU BKANG STE, DE LA DKYIL 'KHOR BSAMS TE, MCHOD YON
DANG ZHABS BSIL LA SOGS PA PHUL TE, YE SHES KYI BDUD RTZI ZHU
BA'I GZUGS SU GZHUG GO ,DE'I RJES LA ME TOG GI PHRENG BAS NYE BAR

MJES PA'I RDO RJE STENG DU YANG DAG PAR BZHAG STE, RANG RIG LHAG
PA'I LHA'I SNGAGS BRGYA RTZA BRGYAD DAM, ,BDUD RTZI 'KHYIL PA'I
SNGAGS KYIS MNGON PAR BSNGAGS SO, ,BUM PA GZHAN RNAMS NI JI LTA
BA'I RNAL 'BYOR DANG, DKYIL 'KHOR PA'I SNGAGS KYIS SO, ,ME TOG
DANG SBOS LA

SOGS PAS YANG DAG PAR MCHOD PA DANG, GTOR MA PHUL TE, MI BSKYOD
PA NI RDO RJE CHE, ,ZHES BYA BA LA SOGS PAS BSTOD, DRI SNGON DU
'GRO BAS DRIL BU DKROL BAR BYA'O, ,BUM PA LHAG PAR GNAS PA'I CHO
GA'O, ,DE'I RJES LA RDO RJE SLOB MAS MAndALA BYAS LA, ME TOG GI
PHRENG BA 'DZIN

PAS PUS MO'I LHA NGAS LA BZHAG STE, SNGAGS KYI THEG PA'I SKAL PA
DANG LDAN PA LA, SNGAGS KYI DNGOS GRUB GNYER BA GANG, DKYIL 'KHOR
'DRI NI GZHUG PAR BYA, BSOD NAMS 'DOD PA'I 'DI LAS GZHAN, ,GZHAN
DU 'JIG RTEN PHA ROL GNYER, ,'JIG RTEN PHA ROL LA DMIGS TE,,

SLAR YANG DAD PA LDAN PA YIS, ,BLO LDAN DKYIL 'KHOR 'JUG PAR BYA,
,'DI YIS 'BRAS BU MI RNYED DE, ,'JIG RTEN PHA ROL 'GRUB MI 'GYUR,
,DE BZHIN PHA ROL DON DU NI, ,'JIG RTEN PHA ROL DON GNYER NA,
,'BAD MED PAR NI 'BRAS BU 'GRUB, DE'I RJES SU DAD PA'I

@126A *, ,SLOB MA BLOS RANG GI LUS LA BCUG STE, RDO RJE NAS
PHYUNG NAS RANG GI GSANG BA'I RIG MA'I PADMA'I NANG DU GNAS PA LA
DE BZHIN GSHEGS PA ZHU BAS DBANG BSKUR BAR BLTAS TE, DKYIL 'KHOR
GYI SHAR GYI SGOR NYE BAR GNAS PAR GZHAG PAR BYA'O, ,DGA' CHEN
KHYOD BDAG

STON PA NI, ,M'A MA K'I DANG LHAN CIG SBYOR, ,MGON PO CHEN PO
BDAG 'TSAL LO, ,BYANG CHUB CHEN PO'I TSUL BSTAN PA'I, ,DAM TSIG
DE NYID BDAG LA STZOL, ,BYANG CHUB SEMS KYANG BDAG LA STZOL,
,SANGS RGYAS CHOS DANG DGE 'DUN TE, SKYABS GSUM DAG KYANG BDAG LA

STZOL; ,THAR PA CHEN PO'I GRONG MCHOG TU, ,MGON POS BDAG NI GZHUG
TU GSOL, ,ZHES PA NI, SLOB MA'I GTZO BO GCIG GIS BYA'O, ,BU TSUR
THEG PA CHEN PO LA, ,GSANG SNGAGS SPYOD PA'I CHO GA'I TSUL,
,KHYOD LA YANG DAG BSTAN PAR BYA, KHYOD NI TSUL CHEN SNOD YIN TE,,

SKU GSUNG THUGS KYI RDO RJE CAN, ,DUS GSUM 'BYUNG BA'I SANGS
RGYAS RNAMS, ,RDO RJE DBANG BSKUR MTHU STOBS KYIS, ,YE SHES MNYAM
PA NYID THOB PA, ,GSANG SNGAGS SBYOR BA MNYAM MED PAS, SH'AKYA
SENG GE MCHOG SOGS KYIS, ,DRAG PO CHEN PO BDUD KYI SDE, ,STOBS
CHEN DAG KYANG

DES BCOM NAS, ,'JIG RTEN MTHUN PAR GSHEGS NAS KYANG, ,'KHOR LO
BSKOR NAS MYA NGAN 'DAS, ,DE BAS KUN MKHYEN THOB BYA'I PHYIR, ,BU
YIS BLO GROS 'DI GYIS SHIG ,CES BRJOD LA, DKON MCHOG GSUM LA BDAG
SKYABS MCHI, ,SDIG PA THAMS CAD SO SOR

BSHAGS, ,'GRO BA'I DGE LA RJES YI RANG, ,SANGS RGYAS BYANG CHUB
YID KYIS GZUNG, ZHES PAS GSUM LA SKYABS SU 'GRO BA'I TSIG SU BCAD
PA SLOB MAS BKLAG PAR BYA'O, ,AOm AA BEGHN'ANTA KRI H'Um ZHES PAS
BDUD RTZI 'KHYIL BA'I SNGAGS KYIS BSRUNG NGO, ,DE DAG GIS SNYING
GA DANG,

MGRIN PA DANG, SPYI BO LA ZLA BA LA GNAS PA'I RDO RJE DANG, PADMA
DANG, 'KHOR LO'I LTE BA RNAMS LA, A'A:H'Um AOm BSAM PAR BYA'O,
,DE LA LAG PA G-YAS PA'I KHU TSUR GYIS 'DZIN PA LAGS TE, SLOB
DPON GYIS SLOB MA RNAMS KYI SNYING GA DANG, MGRIN PA DANG, MGO PO
LA REG STE,

@126B H'Um A'A: AOm ZHES BRJOD PA STE, ME TOG NI MGO BO LA'O,
,BDUG SPOS NI MDUN DU'O, ,DE BZHIN DU DRI DANG MAR ME NI SNYING
GAR SBYIN NO, ,DE'I RJES SU BDUD RTZI 'KHYIL PA'I SNGAGS MNGON PAR
BZLAS PA'I MA GAS PA DANG, 'BUS MA ZOS BA'I AA SHVDTHA'I SHING LA
SOGS PA SOR BCU

GNYIS PA'I TSAD LA, RTZE MOR ME TOG GI PHRENG BAS BCINGS PA'I SO
SHING SLOB MA DAG LA SBYIN PAR BYA'O, ,DE DAG GIS KYANG RTZE MO
KHA SHAR RAM BYANG DU BLTAS PAS BCA' BAR BYA'O, ,BA LANG GI PAGS
PA TZAM BYUGS PA'I SA LA DOR BAR BYA'O, ,DE LA ZHI BA LA SOGS
PA'I LAS BSTAN TE,

GANG LA MNGON PAR PHYOGS LHUNG PA, ,DE YI DNGOS GRUB MCHOG TU
SHES, ,DE YANG SHAR PHYOGS RTZE MO NI, ,DNGOS GRUB 'BRING DU RAB
GRAGS, ,BYANG DU BLTAS DANG DE BZHIN LOGS, ,'JIG RTEN PA YI DNGOS
GRUB BZHED, ,GAL TE LHO RU MNGON PHYOGS PAS, ,SHIN TU DRAG PO DE
NAS

'GYUR; ,NUB TU MNGON PAR KHA BLTAS PA, ,PHRA MO'I DNGOS GRUB BA
DE LA YOD, ,DE BZHIN DU NI SHING NGOR, ,GAL TE 'OG TU KHA BLTAS
'GYUR, ,DE YIS SA 'OG DNGOS GRUB 'GYUR, ,NGES PAR 'DI LA DPYAD PA
MED, ,DE'I RJES SU THOR 'THUNG DRI'I CHU KHYOR PA GSUM GYI BTUNG

BA; AOm HRI: BI SHUDDHA SARBA DHARMA SARBA P'A PA NI RTZ'A SYA
SAm SHO DHA YA PI KALPA AA PA NA YA H'Um, ,ZHES PA 'DI'I SNGAGS
KYIS KHA BKRU BAR BYA'O, ,DE LTAR NYE BAR GTAD DE KU SHA LA BDUD
RTZI 'KHYIL BA'I SNGAGS KYIS MNGON PAR BSNGAGS TE, DE DAG STAN
DANG SNGAS SU SBYIN PAR BYA'O, ,NGES MNGON

PAR BSNGAGS PA'I SKUD PA SUM SGRIL MDUD PA GSUM BYAS LA BSRUNG
BA'I DON DU DBUNG PA G-YAS PAR BCING BAR BYA'O CHOS STON PA BRJOD
DE, 'JIG RTEN DU NI KUN MKHYEN DAG ,AU DUMW'A RA'I TOG BZHIN,
,BRGYA LAM NA NI RES 'GA' ZHIG ,'BYUNG 'GYUR YANG NA MI 'BYUNG

SRID; ,GSANG SNGAGS SPYOD PA'I TSUL 'BYUNG BA, ,DE BAS KYANG NI
DKON PA STE, ,GANG GIS MNYAM MED SEMS CAN DON, ,MYA NGAN MI 'DA'
BYED PAR NUS, ,BSKAL PA BYE BA DU MA RU, ,SNGON DU SDIG PA BYAS PA
GANG, ,DKYIL 'KHOR 'DI NI MTHONG MA THAG ,DE MA THAG ZAD 'GYUR

@127A *, ,BA YIN, ,GANG GIS SPYOD PA MCHOG 'DI LA, ,BLO GROS SHIN
TU DRI MED NA, ,SDUG BSNGAL THAMS CAD 'BYUNG BA YI, ,NGAN 'GRO DE
YIS GCOD PAR 'GYUR, ,BDAG NYID CHEN PO KHYED RNAMS KYIS, ,RNYED
PA BLA MED DE RING RNYED, ,GANG GIS KHYOD RNAMS RGYAL BA KUN, ,

SRAS BCAS 'DI YIS BSTAN PA LA, ,THAMS CAD KYIS NI YONGS 'DZIN
PA'I, ,BDAG NYID THAMS CAD 'GRO BAR 'GYUR, ,DE PHYIR KHYED RNAMS
THEG CHEN DU, ,LEGS PA NYID DU 'GRO BAR 'GYUR, ,THEG PA CHEN PO
CHER 'BYUNG BA'I, ,LAM MCHOG 'DI NI DPAL DANG LDAN, ,KHYED

RNAMS DER NI DONG BAS NA, ,'JIG RTEN THAMS CAD MKHYEN PA YI, ,DE
BZHIN GSHEGS PA NYID DU 'GYUR, ,ZHES PA'I CHOS STON PA RNAMS
MNYAN PAR BYA'O, ,DE LTAR BDUD RTZI 'KHYIL PA'I SNGAGS KYIS YANG
DAG PAR BSRUNGS TE, SDOM PA'I KHYAD PAR YONGS SU GZUNG BAR BYA'O,
,'KHOR

LO MI LDOG PA YI DBANG, ,MGON PO DE DAG BDAG LA STZOL, ,'KHOR LO
LHA YI DE NYID DANG, ,SLOB DPON GYI NI LAS DANG YANG, SANGS RGYAS
KUN GYI DAM TSIG RNAMS, ,GSANG PA YI NI SDOM PA MCHOG ,SLOB DPON
CHEN PO RTAG TU NI, ,SEMS CAN KUN GYI DON BYA'O, ,DE NAS SLOB

MA KU SHA BKRAM PA LA NYAL BAR BYA'O, ,GANG CUNG ZAD RMI LAM DU
MTHONG BA NANG PA RANG LA SGROGS SHIG CES BRJOD DO, ,SLOB MA LHAG
PAR GNAS PA'I CHO GA'O, ,SLAR DKYIL 'KHOR GYI KHANG PAR ZHUGS TE,
SLOB DPON GYIS BSRUNG BA'I DON DU BDUD RTZI 'KHYIL BA'I SNGAGS
KYI BZLAS PAR BYA'O, ,

GTOR MA SBYIN NO, ,THO RANGS KYI CHO SLOB MA RNAMS BKUG STE, DGE
BA DANG MI DGE BA'I RMI LAM BLTA'O, ,GAL TE SLOB MAS MI DGE BA'I
RMI LAM MTHONG NA, BDUD RTZI 'KHYIL BA'I SNGAGS KYIS YANG DAG PAR
BSRUNG BAR BYA'O, ,DE'I RJES SU BRIS PA'I DKYIL 'KHOR RGYA CHEN
PO 'DI MCHOD

BAR BYAS LA RANG GI LHA'I RNAL 'BYOR SNGON DU 'GRO BAS, ,RANG GI
SLOB MA'I CHO GA BZHIN DU RANG 'JUG GO, ,'JUG PA NI 'CHAD PAR
'GYUR PA'I RJES SU GNANG BA DANG, DBANG LA THUG PA'I BAR DU BCOM
LDAN 'DAS BDAG PO LAS BLOS THOB PAR 'GYUR BA'O, ,DE NAS SLA BA
RNAMS GZHUG PAR

@127B BYA BA'I PHYIR BA DAN PA BRJOD PAR BYA'O, ,CHOS RNAMS GZUGS
BRNYAN LTA BU STE, ,DAG CING GSAL LA RNYOG PA MED, ,GZUNG DU MED
CING BRJOD DU MED, ,RGYU LAS DE BZHIN YANG DAG 'BYUNG, ,DE BZHIN
DE NYID NGES PAR 'BYUNG, ,BDEN PA 'DI YIS DKYIL 'KHOR NI, ,GZUGS
BRNYAN GSAL BAR SLOB

MA RNAMS, ,DRI MED THAMS CAD THOB PAR SHOG ,CES PA LA SOGS PA
BRJOD PAS, ,YOL BA'I PHYI ROL DU SLOB MAS YON PHUL TE, SLOB MA
DBANG BSKUR BA'I SKAL BA DANG LDAN PA RNAM PAR SNANG MDZAD KYI
GZUGS SU DMIGS PA LA, A'A KHAm B'I RA H'Um ZHES PA'I SNGAGS BRJOD
CING ME TOG GI

PHRENG BA DANG, GDOD G-YOGS BCINGS TE BUM PA'I CHOS BSANGS TE
DKYIL 'KHOR DU 'JUG PA'I PHYIR DRI BAR BYA'O, ,BU KHYOD CU LA
DGA' ZHES PA'I, ,DES KYANG BRJOD PAR BYA BA NI, ,BDE CHEN SKAL
BZANG BDAG LAGS SO ZHES 'GYUR RO, ,SLOB MA'I SNYING GAR RDO RJE
YANG DAG PAR BZHAG LA,

AOm BADZRA YO GA TZITTA AU P'A DA YA MI, AOm SU RA TE SA MA YA
STVAm, BO DHI TZITTA BADZRA YA TH'A SU KHAm ZHES PAS BYANG CHUB
TU SEMS BSKYED PAR BYA'O, ,DENG KHYOD DE BZHIN GSHEGS PA THAMS
CAD KYI PHYIN GYIS RLOB PAR 'GYUR GYIS, DE BZHIN GSHEGS PA THAMS
CAD KYI GSANG BA MCHOG 'DI KHYOD

KYIS DKYIL 'KHOR DU MA ZHUGS PA RNAMS LA SMRA BAR MI BYA ZHING,
,MA DAD PA RNAMS LA YANG MA YIN NO, ,AOm A'A DZA: H'Um ZHES PA
'DIS BKUG STE, YOL BA'I NANG DU BCUG LA, DKYIL 'KHOR GYI SHAR GYI
SGOR YANG DAG PAR BZHAG LA, 'DI SKAD CES BRJOD PAR BYA STE, DENG
KHYOD

DE BZHIN GSHEGS PA THAMS CAD KYI RIGS SU ZHUGS KYIS, YE SHES GANG
GIS DE BZHIN GSHEGS PA THAMS CAD KYI DNGOS GRUB KYANG THOB PAR
'GYUR NA, DNGOS GRUB GZHAN LTA SMOS KYANG CI DGOS, 'DI LTA BU'I
YE SHES NGAS KHYOD LA BSKYED PAR BYA YIS, KHYOD KYIS DKYIL 'KHOR

MA MTHONG BA RNAMS KYI MDUN DU SMRA BAR MI BYA'O, ,KHYOD DAM TSIG
NYAMS PAR GYUR TA RE, SLAR MGO BOR RDO RJE YANG DAG PAR BZHAG
STE, 'DI SKAD BRJOD PAR BYA'O, ,DGA' PA KHYOD KYIS 'DI SMRAS NAS,
,DAM TSIG RDO RJE 'DI YIS NI, ,MGO BO RNAM PAR 'GEMS 'GYUR ZHING,
,DE MA THAG

@128A *, ,TU DRAL TE GSHEGS, ,ME TOG DANG BCAS PA'I RDO RJE YANG
DAG PAR SNYING GAR BZHAG STE, BRJOD PAR BYA'O, ,AOm RDO RJE SEMS
DPA' DENG KHYOD KYI, ,SNYING LA YANG DAG ZHUGS PA NI, ,GAL TE
TSUL 'DI SMRAS GYUR NA, ,DE MA THAG TU DRAL TE GSHEGS, ,'DIS NI
MNA' BSGAG

PAR BYA STE, ,BDUD RTZI LNGA PADMA'I SNOD DU YANG DAG PAR BZHAG
STE, YI GE GSUM GYIS YANG DAG PAR BYIN GYIS BRLABS LA, AOm BADZRA
A'A MRi TOD KA thA ZHES LAN GSUM GYI BAR DU 'DI BZLAS TE, 'DI NI
KHYOD KYI DMYAL BA'I CHU, ,DAM TSIG NYAMS NA SREG PAR BYED, ,DAM
TSIG BSRUNGS NA DNGOS

GRUB THOB, ,'THUNGS SHIG RDO RJE BDUD RTZI'I CHU, ,ZHES BKLAGS PA
NI DAM TSIG GO, ,DE NAS 'DI SKAD BRJOD PAR BYA STE, DENG PHAN
CHAD KHYOD KYIS PHYAG NA RDO RJE YIN GYIS, ,NGAS CI GYIS SHIG CES
BSGO BA DE KHYOD KYIS BYA DGOS LA, NGA LA BRNYAS PAR YANG MA BYED
CIG ,BYAS NA YANG BA MA SPANGS PAR

'CHI BA'I DUS BYAS NAS DMYAL BAR LTUNG BAR GYUR TA RE ZHES BYA BA
NI DAM TSIG GI CHU SBYIN PA'O, ,DE NAS SLOB MAS 'DI SKAD BRJOD
DO, ,DE BZHIN GSHEGS PA THAMS CAD DANG RDO RJE SEMS DPA'I BYIN
GYI RLABS KYIS BDAG LA BYANG CHUB KYI SEMS PHOB CIG CES BYA'O,
,DE NAS SLOB MA'I SNYING GAR

LAm SER PO LAS BYUNG BA'I RDO RJE RTZE GSUM PAS MTSAN PA, SA'I
DKYIL 'KHOR GRU BZHI PA LA GNAS PA'I YI GE H'Um DO, ,SPYI BOR BAm
LAS BYUNG BA'I BUM PAS MTSAN PA'I CHU'I DKYIL 'KHOR ZLUM PO LA
GNAS PA'I YI GE HA'O, ,MGRIN PAR YAm LAS SKYES PA'I G-YO BA'I BA
DAN GYIS MTSAN

BA'I RLUNG GI DKYIL 'KHOR GZHU'I DBYIBS LA GNAS PA'I YI GE AA'O,
,RKYANG PA'I 'OG TU RLUNG GI DKYIL 'KHOR LA 'BAR BA RAm GYI YI GE
LAS SKYES PA'I KA DOG DMAR PO RDO RJES MTSAN PA, 'OD ZER 'PHRO BA
ME'I DKYIL 'KHOR GRU GSUM PA LA GNAS PA'I DZHEEm GI YI GE 'OD ZER
DANG BCAS PA

BSAM LA, BSNYEMS TSUL DANG BCAS PA'I DRIL BU DKROL PAR BYA'O,
,A'A BE SHA YA STVAm BHA YA RA RA TZA LA YA TZA LA YA H'Um HA AA
DZHEEm ZHES BRJOD DO, ,LCE LA YI GE AA DMAR PO BSGOM, 'OD DPAG
MED KYI GZUGS SU BSGOM PAR BYA'O, ,PHEBS PAR GYUR NA SMROS SHIG
BU YIS DGE ME DGE, ,

@128B ZHES BRJOD PAR BYA'O, ,TIshthA BADZRA ZHES BRJOD PAS BRTAN
PAR BYA STE, MIG DAG LA CI SNANG ZHES DRI BAR BYA'O, ,DE NAS DES
DMAR PO DANG, DKAR PO DANG, SER PO DANG, NAG PO SNANG ZHES PA'O,
,ZHI BA DANG, RGYAS PA DANG, MNGON SPYOD RNAMS GRUB PA'I SNAD DU
'GYUR RO ZHES BRJOD

DO; ,BDEN PA'I BYIN GYIS BRLAB PAR BYA'O, ,YANG DAG DKYIL 'KHOR
ZHES BYA 'DIR, ,BDAG GIS SLOB MA GZHUG PAR BYA, LHA RNAMS KYI NI
RIGS JI BZHIN, ,'JI LTAR BSOD NAMS DE BZHIN SHOG ,'DI YIS DNGOS
GRUB 'GRUB PAR 'GYUR, ,RIGS NI GANG GIS GRUB PA DANG, ,GANG

'DIR BSOD NAMS RJES 'BYUNG BA, ,DKYIL 'KHOR 'DIR NI DE BZHIN SHOG
,DE NAS ME TOG GI PHRENG BA DKYIL 'KHOR DU PRA T'I TZTSA BA DZRA
HO ZHES PA 'DIS DOR RO, ,DE NAS ME TOG LTUNG BAS DMAN PA DANG,
'BRING DANG MCHOG GI DNGOS GRUB MTSON PAR BYA'O, ,DE LA GAL TE
SANGS RGYAS RNAMS

KYI DBU 'AM, MDZOD SPU 'AM, GTZUG TOR LA LHUNG NA PHYAG RGYA CHEN
PO'I DNGOS GRUB STER RO, ,MCHOG GI YAN LAG LAS NI MCHOG GO,
,'BRING GI YAN LAG LAS NI 'BRING NGO, ,MTHA' MA'I YAN LAG LAS NI
MTHA'O, ,GZUGS BRNYAN DANG RING BA LAS NI SHIN TU YUN RING BA
NA'O, ,

NYE BA LAS NI MYUR BA'I DNGOS GRUB PO, ,LHA RNAMS KYI RIGS NI
RE'U MIG LAS SOGS PA RNAM PAR BCAD PA LAS SHES PAR BYA'O, ,GAL TE
LHA GNYIS PO'I BAR DAG TU LHUNG NA, DE YANG GANG GI NYE BA DE'I
RIGS SU 'GYUR RO, ,DKYIL 'KHOR GYI PHA ROL DU LHUNG NA DMAN PA'I
DNGOS GRUB

BO; ,GAL TE REG LA LHUNG NA SLAR 'PHANG NGO, ,LAN GSUM BAR DU DE
NYID LA LHUNG NA DNGOS GRUB MED DO, ,RDO RJE RA BA'I PHYI ROL DU
LHUNG NA DNGOS GRUB MED DO, ,SNYING GA LA LHUNG BA SHIN TU DKA'O
ZHES PA NI ME TOG DOR BA'I CHO GA'O, ,DE NAS PHRENG BA BZUNG BA
MGO LA BCING BA NI, ,SEMS CAN

STOBS CHEN KHYOD KYIS NI, ,'DI NI RAB TU GZUNG PAR GYIS, ,ZHES
BRJOD DO, ,MIG GNYIS LA YANG YI GE AOm BLTAS TE, AOm RDO RJE SEMS
DPA' DENG KHYOD KYI, ,MIG 'BYED PAR NI BRTZON PAR MDZAD, ,PHYE
BAS THAMS MTHONG BAR 'GYUR, ,RDO RJE'I MIG NI BLA NA MED, ,CES

@129A *, ,BRJOD LA MIG RAS BSAL BAR BYA'O, ,DE NAS SKYIL 'KHOR
NYE BAR BSTAN PAR BYA'O, ,DBUS KYI RNAM SHES PHUNG PO NI MI
BSKYOD PA'O, ,SHAR LA SOGS PA'I PHYOGS SU NI GZUGS RNAM PAR SNANG
MDZAD DO, ,TSOR BA NI RIN CHEN 'BYUNG LDAN NO, ,'DU SHES NI 'OD
DPAG TU MED PA'O,,

'DU BYED NI DON YOD GRUB PA'O ME LA SOGS PA MTSAMS RNAMS SU NI
SPYAN MA'O, ,CHU'I KHAMS NI M'A MA KA'I'O, ,ME NI GOS DKAR MO'O,
,RLUNG NI SGROL MA'O, ,DKYIL 'KHOR PHA ROL GYI ME LA SOGS PA'I
MTSAMS SU SHAR GYI NGOS GNYIS SU GZUGS RDO RJE DANG, SGRA RDO
RJE, DRI RDO RJE, RE RDO

RJE; REG RDO RJE, CHOS KYI DBYINGS KYI RDO RJE RNAMS SO, ,GSHIN
RJE MTHAR BYED DANG, SHES RAB MTHAR BYED DANG, PADMA MTHAR BYED
DANG, BGEGS MTHAR BYED RNAMS SHAR LA SOGS PA'I SGO RNAMS SU GNAS
PA'O, ,DKYIL 'KHOR DU 'JUG PA'I CHO GA'O, ,YID CHES PA'I DBANG
BRJOD PAR BYA

STE; BYANG CHUB RDO RJE SANGS RGYAS RNAMS, ,MCHOD CHEN JI LTAR
STZAL BA LTAR, ,BDAG LA DRANG BA'I DON GYI PHYIR, NAM MKHA'I RDO
RJE DENG BDAG STZOL, ,ZHES GSOL BA 'DEBS PA DANG LDAN PA'I SLOB
MA MI BSKYOD PA'I GZUGS SU DMIGS LA, RIG PA'I SKYES BU DANG BCAS

PA'I CHU RNAMS THAMS CAD KYI BUM PA'I CHU BLUGS BAR BYA'O, ,H'Um
LAS RDO RJER BLTAS TE, RDO RJE SEMS DPA'I MTHU STOBS KYIS RDO RJE
DANG BCAS KHU TSUR GYIS BUM PA'I CHU BLUGS TE, DBANG BSKUR BA NI
RDO RJE CHE, ,KHAMS GSUM PA YIS PHYAG BYAS LA, ,GSANG BA GSUM GYI
GNAS

LAS BYUNG, ,SANGS RGYAS KUN GYIS SBYIN PAR BYA, ,AOm BADZRA AA
BHI shINYTZ'A MI STVAm ZHES BRJOD PAS, SLOB MA 'KHOR LOS SGYUR BA
LTA BU LA DBANG BSKUR BAR BYA'O, ,CHU'I DBANG GI CHO ME LONG LTA
BU'I YE SHES SO, ,DE NAS BSTAN MA THAG PA'I RIM PAS GSER RAM GOS
LA SOGS PA LAS BYAS

PA'I COD BAN SLOB MA LA BYIN TE, RIN CHEN 'BYUNG LDAN GYI SBYOR
BA STE, SANGS RGYAS KUN GYIS DKYIL 'KHOR MCHOD, ,MA H'A MU KU tAm
PRA T'ITZTSA BADZRA HO, ,ZHES BRJOD PAS NAM MKHA'I DKYIL 'KHOR DU
SON PA'I DE BZHIN GSHEGS PA THAMS CAD RANG GI RIGS CAN GYI COD
PAN DU RNAM PAR

@129B BSAM MO ZHES PA NI COD PAN GYI DBANG GI CHO GA'O, ,MNYAM PA
NYID KYI YE SHES SO, ,DE NAS RDO RJE RTZE LNGA BA CHEN PO SNYING
GAR LAG PAS BZHAG ,SLOB MA 'JIG RTEN DBANG PHYUG TU BYAS PA LA,
RDO RJE LEGS PA G-YAS SU GTAD PAR BYA'O, ,SANGS RGYAS KUN GYI RDO
RJE'I DBANG, ,DE RING KHYOD

LA BSKUR BAR BYA, ,'DI DE SANGS RGYAS THAMS CAD DE, ,RAB TU
BSGRUB PHYIR RDO RJE THUNG, ,ZHES BRJOD PAS RDO RJE SNYING GA LA
SOGS PAR REG PAS, ,RDO RJE LAG PA G-YAS PAR SBYIN PAR BYA'O ZHES
PA NI RDO RJE'I DBANG BSKUR BA'I CHO GA'O, ,DE NAS DON YOD GRUB
PA'I GZUGS SU DMIGS LA, LAG

PA G-YON PAR DRIL BU SBYIN TE, RDO RJE DANG DRIL BU DANG LDAN
PA'I SLOB MA'I LAG PA DAG MNGON PAR 'KHYUD PA'I TSUL GYIS LAG PAR
BYIN LA, AOm BADZRA A'A DHI PA TI STVAm AA BHI shINYTZA M'I
TIshthA BADZRA SAM YA STVAm ZHES BRJOD DE ZHES PA NI DRIL BU'I
DBANG GI CHO GA'O, ,BYA BA NAN TAN GYI YE SHES SO, ,DE

NAS RNAM PAR SNANG MDZAD DU BLTAS LA MING GI DBANG BSKUR BAR
BYA'O, ,MGOR RDO RJE DANG DRIL BU MNYAM PAR GZHAG STE, AOm BADZRA
STVA STVAm AA BHI shINYTZA MI BADZRA N'A MA AA BHI shE KA TA, KYE
DPAL GTI MUG RDO RJE, KYE DPAL 'DOD CHAGS RDO RJE, KYE DPAL PHRAG
DOG RDO RJE, KYE DPAL ZHE SDANG

RDO RJE ZHES PA LA SOGS PA RIGS KYI RJES SU MTHUN PA'I MING BYA'O
ZHES PA NI MING GI DBANG GI CHO GA'O, ,CHOS KYI DBYINGS RNAM PAR
DAG PA'I YE SHES SO, ,DBANG BSKUR BA 'DI RNAMS KYIS RGYUD MNYAN
PA DANG, BSHAD PA DANG, SNGAGS SGRUB PA'I SNOD DU 'GYUR RO, ,DBANG
PO LNGA PO 'DI

DAG NYID RIG PA'I DBANG ZHES BRJOD DE, THAMS CAD LA SPYAN MA LA
SOGS PA RNAMS KYI BYA BA 'JUG PA'I PHYIR RO, ,DE'I RJES SU, ,RDO
RJE SLOB DPON DBANG BSKUR BA, ,BDAG DANG GZHAN GYI DON GYI PHYIR,
,THUGS RJE CAN GYI BKA' DRIN GYIS, ,DE RING BDAG LA STZAL DU
GSOL, ,DE LTAR

GSOL BA 'DEBS PA DANG LDAN PA'I SLOB MA RGYAN THAMS CAD KYIS
BRGYAN PA STENG DU GDUGS DANG BLA RES BRGYAN PA SHAR GYI SGOR
SENG GE'I KHRI LA GNAS PA RNAM, ,RNAM PA SNA TSOGS PA'I PADMA
'DAB MA BRGYAD PA'I STENG DU RDO RJE SEMS DPA'I GZUGS LA YI GE
H'Am LAS RDO RJER BLTAS

@130A *, ,TE, ,THOG MTHA' MED PA'I SEMS DPA' NI, ,RDO RJE SEMS
DPA' DGA' BA CHE, ,KUN DU BZANG PO KUN BDAG NYID, ,RDO RJE SNYEMS
TSUL BDAG PO'I BDAG ,BCOM LDAN 'DAS DPAL MCHOG DANG PO'I SKYES
BU'O ZHES BYA BAS DE NYID BLANGS NGO, ,DE'I RJES SU YI GE AA LAS

SKYES PA'I DRIL BU'O, ,'DI DE SANGS RGYAS THAMS CAD DE, ,SHES RAB
DBYANGS KYI RJES 'GROR BSHAD, ,KHYOD KYIS KYANG NI RTAG TU BCAD,
,BYANG CHUB MCHOG TU RGYAL BA BZHED, ,SRID PA NGO BO NYID KYIS
DAG ,NGO BO NYID KYIS GNYIS MED BYAS, ,RANG BZHIN DAG PA'I SEMS
DPA' NI, ,

SRID PA DAM PA BYED PAR 'GYUR, ,ZHES BRJOD PAS SLOB MAS DKROL BAR
BYA'O, ,DE'I RJES SU, YID KYI LUS NI BRTAN PA'I PHYIR, ,PHYAG
RGYA DAM TSIG CES BRJOD DO, ,GANG PHYIR, YID KYIS LUS NI BRTAN PA
GANG, ,DE PHYIR PHYAG RGYAR RAB TU GRAGS, ,ZHES PA 'DIS RANG GI
'DOD

PA'I LHAR DMIGS LA BDAG NYID PHYAG RGYA CHEN POR BYIN GYIS BRLABS
LA KHONG DU CHUD PAR BYA'O, ,DE'I RJES SU SLOB DPON RANG GI
SNYING GA'I SA BON LAS YANG DAG PAR BYUNG BA'I LHA MO'I TSOGS NAM
MKHAR GNAS PAS DBANG BSKUR BAR YUD TZA BSAM MO, ,DBANG BSKUR BA
NI RDO RJE CHE,,

KHAMS GSUM PA YIS PHYAG BYAS PA, ,GSANG BA GSUM GYI GNAS LAS
BYUNG, ,SANGS RGYAS KUN GYIS SBYIN PAR BYA, ,ZHES PAS DBANG BSKUR
RO, ,'DI SKAD DU, SHES RAB BCU DRUG LON PA LA, ,LAG PA GNYIS KYIS
'KHYUD NAS NI, ,RDO RJE DRIL BU RAB SBYAR BA, ,SLOB DPON

GYI NI DBANG DU BZHED, ,CES PA'O, ,DE'I RJES SU MDOR BSDUS PA'I
DKYIL 'KHOR GYI DE KHO NA NYID DANG, DKYIL 'KHOR GYI RNAM PAR DAG
PA BSHAD PAR BYA'O, ,PADMA'I DKYIL 'KHOR ZHES SU BRTAN, ,YID KYI
DKYIL 'KHOR GYI NI MCHOG ,KHANG BU BRTZEGS PA YE SHES SO, ,SEMS

NI GZHAL YAS KHANG GI DNGOS, ,PHUNG PO LNGA LA MNYAM BSTEN NAS,
,SANGS RGYAS LNGAR NI YONGS SU GRAGS, ,ZHES PA LA SOGS PA'O, ,DE
NAS RNAM PAR SNANG MDZAD LA SOGS PAR DMIGS PA'I SLOB MA LA RJES
SU GNANG BA SBYIN TE, SEMS CAN KUN LA PHAN PA'I PHYIR, ,'JIG RTEN

@130B KHAMS NI THAMS CAD DU, ,JI LTAR 'DUL BA SNA TSOGS PA'I,
,CHOS KYI 'KHOR LO RAB TU BSKOR, ,ZHES PAS CHOS KYI GNAS SU RDO
RJE DANG, NOR BU DANG, PADMA DANG, LAS KYI SGRA BCUG STE, TSIGS
SU BCAD PA'I RIM PAS RJES SU GNANG BA SBYIN NO, ,DE'I RJES SU MI
BSKYOD PA'I

GZUGS SU DMIGS LA, RDO RJE BRTUL ZHUGS SBYIN TE, 'DI DE SANGS
RGYAS THAMS CAD DE, ,RDO RJE SEMS DPA'I PHYAG NA GNAS, ,KHYOD
KYIS KYANG NI RTAG TU BCAD, ,PHYAG NA RDO RJE BRTUL ZHUGS BRTAN,
,ZHES PA 'DIS YI GE H'Um LAS BYUNG BA'I RDO RJE SBYIN TE, AOm
SARBA TA TH'A GA TA SIDDHI

BADZRA SA MA YA TIshthA DHARA YA MI, HI HI HI HI H'Um ZHES BRJOD
DO, ,SLOB MAS RDO RJE BZUNG NGO, ,RDO RJE BRTUL ZHUGS SBYIN PA'O,
,DE'I RJES LA BDAG NYID SANGS RGYAS KYI GZUGS SU DMIGS LA SNYING
GAR LAG PA G-YON PAS CHOS GOS SNYING GAR BZUNG BA'I TSUL DU BYAS
LA, G-YAS

PAS MI 'JIGS PA'I PHYAG RGYAS BTAB LA, SLOB MA GANG GI RIGS DE'I
GZUGS SU DMIGS PAR BYAS LA, DE LA LUNG BSTAN PAR BYA BA NI, AOm
DE RING KHYOD LA NGAS LUNG BSTAN, ,RDO RJE SEMS DPA' DE BZHIN
GSHEGS, ,SRID PA SHIN TU DAG PAS NA, ,SRID DANG NGAN 'GRO

DAG LAS BTON, ,HE MA H'A MU KA NA MA TA TH'A GA TA, SIDDHI SA MA
YA STVAm, BHUR BHU BA SVA ZHES PAS LUNG BSTAN PA GONG GI TSIGS SU
BCAD PA DANG PHYAG RGYA 'DI DAG GIS LUNG BSTAN PAR BYA STE, DE
BZHIN GSHEGS PA THAMS CAD DANG, BYANG CHUB SEMS DPA' 'KHOR DAN
BCAS PA THAMS

CAD DANG DKYIL 'KHOR PA MGRIN GCIG TU BLA NA MED PA YANG DAG PAR
RDZOGS PA'I BYANG CHUB TU LUNG STON TO, ,'DI NYID SHIN TU PHYAG
RGYA'I MTHUS, ,'DIS SNGAGS KYI STOBS KYIS DAD PAR BYA, ,ZHES SLOB
MAR BRJOD DO, ,LUNG BSTAN PA'O, ,DE'I RJES SU MA H'A SA MA YA
H'Um HA NA HA NA H'Um H'Um PHAt PHAt CES BRJOD

PAS DBUGS DBYUNG BAR BYA STE, GSANG CHEN MCHOG GI DKYIL 'KHOR DU,
,BCUG PA DANG NI MTHONG BA YIS, ,SDIG PA KUN LAS RNAM GROL TE,
,DE RING KHYOD NI BDE BAR GNAS, ,BDE CHEN THEG PA 'DI LA NI,
,PHYIN CHAD 'CHI BA YOD MIN BAS, ,SRID BA SHIN TU DAG PAS NA,
,SRID BA'I

@131A *, ,SDUG BSNGAL BTON PA'O, ,RDO RJE ZHES BYA'I PHYAG RGYA
DANG, ,BYANG CHUB SEMS NI SPANG MI BYA, ,GANG ZHIG SKYES PA TZAM
GYIS NI, ,SANGS RGYAS NYID DU THE TSOM MED, ,DAM PA'I CHOS NI MI
SPANG ZHING, ,NAM YANG SPANG BAR MI BYA'O, ,MI SHES PA'AM RMONGS
PA LA, ,DE NI

BSTAN PAR MI BYA'O, ,RDO RJE DRIL BU PHYAG RGYA NI, ,NAM YANG
SPANG BAR MI BYA'O, ,SANGS RGYAS KUN DANG MNYAM PAS NA, ,SLOB
DPON NAM YANG SMAD MI BYA, ,RANG GI BDAG NYID YONGS BTANG NAS,
,DKA' THUB KYIS NI GDUNG MI BYA, ,JI LTAR BDE BAS BDE BA GZUNG,
,'DI NI

MA 'ONGS RDZOGS SANGS RGYAS, ,DE RING DKYIL 'KHOR SLOB DPON GYUR,
,SNGAGS DANG RGYUD RNAMS 'DZIN GYUR PAR, ,SANGS RGYAS BYANG CHUB
SEMS DPA' DANG, ,LHA RNAMS KYANG NI BZHED PA YIN, ,SEMS CAN RNAMS
NI RJES GZUNG PHYIR, ,DKYIL 'KHOR CHO GA BZHIN DU NI, ,KHYOD KYIS

NAN TAN BZHIN DU BRIS, ,SGRUB PA PO RNAMS RGYUD LA SBYOR, ,DBUGS
DBYUNG BA SBYIN PA'O, ,'DI LA RJES SU GNANG BA SBYIN TE, ,RIG
PA'I DBANG LNGA'I RJES DANG SLOB DPON GYI DBANG GI RJES SU SBYIN
PAR BYA'O, ,SLOB DPON GYI DBANG NI PHYIR MI LDOG PA'I DBANG ZHES
BYA'O, ,THAMS CAD LA

BUM PA'I BYA BA 'JUG PA'I PHYIR RO, ,DBANG BSKUR BA 'DI DAG NI
RGYUN THAMS CAD DANG MI 'GAL BA'O, ,'DI DAG NI SLOB DPON GYI
DBANG BSKUR BA'I SKU RDO RJE RNAM PAR SPYOD PA'O, ,DA'I RJES LA
SGRIB G-YOGS LA SOGS PAS DBEN PAR BYAS PA'I PHYOGS SU SLOB MA
DANG YID DU 'ONG BA'I

GZUGS DANG LONG TSO DANG LDAN PA, ,DAM TSIG DANG SDOM PA DANG
LDAN PA'I SHES RAB GSANG BA'I DBANG BSKUR BA'I PHYIR BLA MA LA
PHUL TE, GROL BA'I GNAS SKABS KYIS GSOL BA BTAB PAR BYA'O, ,BYANG
CHUB RDO RJE SANGS RGYAS RNAMS, ,MCHOD CHEN JI LTAR STZAL BA
LTAR, ,BDAG KYANG

DRANG BA'I DON GYI PHYIR, ,NAM MKHA'I RDO RJE DENG BDAG STZOL,
,BLA MAS KYANG TING NGE 'DZIN GSUM MNGON DU BYAS, ,RANG RIG PAR
BYAS TE NAM MKHA'I KHAMS NAS SPROS PA'I SHES RAB KYI PADMA NAS
BLANGS NAS, SHES RAB GDONG NI BCING BA DANG, ,THABS KYIS GDONG
YANG DE BZHIN

@131B NO; ,RGAN PO DANG NI MING MED DAG, ,GIS NI SLOB MA'I KHAR
LHUNG BYA, ,AA HO MA H'A SU KHA ZHES PAS LONGS SPYOD KYI GNAS SU
GZHAG PAR BYA'O, ,RNAM PAR SNANG MDZAD BDAG NYID DO, ,DE NAS
LANGS NAS 'DI DAG NYID DU SBYIN NO, ,GSANG BA'I DBANG BSKUR BA NI
NGAG GIS RDO RJE SBYONG BA'O,,

GSANG BA'I DBANG BSKUR BA'I CHO GA'O, ,DE'I RJES SU PHYAG RGYA
GCIG GAM, DE LAS THA DAD PA GZHAN LA SO SO RANG GIS RIG PA'I CHOS
KYI SKU RTOGS PA'I PHYIR GANG SNGAR BSTAN PA'I TSIGS SU BCAD PAS
GSOL BA 'DEBS PA DANG LDAN PA'I SLOB MA LA DE'I LAG PAR DE'I LAG
PA RAB

TU GTAD DO, ,LAN CIG DE BZHIN GSHEGS PA'I SKU'I RDO RJE BZHAG
STE, BLA MA RDO RJE 'DZIN PAS 'DI SKAD BRJOD DO, ,YID DU 'ONG
BA'I GZUNGS MA 'DI, ,BSTEN PAR SANGS RGYAS KUN GYIS BSNGAGS,
,'KHOR LO'I RIM PA'I SBYOR BA YIS, ,DAM PA'I BDE BA NYAMS SU
MYONG, ,'GRO

GSUM DE YIS DAG PA NI, ,THABS GZHAN LAS NI BYANG CHUB MED, ,DE
BAS KHYOD KYIS NAM YANG NI, ,'DI DANG BRAL PAR MI BYA'O, ,'DI NI
SANGS RGYAS THAMS CAD KYI, ,RIG PA'I BRTUL ZHUGS BLA NA MED,
,BLUN PO 'GA' ZHIG 'DI SPONG BA, ,DE LA MCHOG GI DNGOS

GRUB MED, ,CES BRJOD PAR SBYIN NO, ,DES KYANG GUR GUM DANG
TZANDAN DAG BYUGS TE DRI ZHIM PO DANG ME TOG GI PHRENG BAS MDZES
PAR BYAS TE, GOS DANG BRAL BA'I LEGS PA'I PADMA GSAL BAR BSTAN
TE, 'DI SKAD CES BRJOD DO, ,BSHANG GCI LA SOGS BZA' BA DANG,
,KHRAG DANG KHU BA

DE BZHIN SHA ,BU KHYOD CI DGAR SPRO GYUR TAM, ,BUD MED MCHOG LA
'DI BZHIN GUS, ,BHA GA PADMA'O BYED DAM, ,BU YI JI LTAR BDE BA
SMROS, ,ZHES PA'O, ,DES KYANG, LHA MO CI PHYIR BDAG MI SPRO, ,KHU
BA KHRAG SOGS BZA' BA DANG, ,RTAG TU BUD MED GUS PAR BYED, ,

BHA GA NYID LA'O BYED DO, ,ZHES BRJOD DO, ,DE NAS DGA' BA'I BSAM
PA DANG BRTZE BA'I RNAM PAR BLTA BAS 'KHYUD BZHIN DU RNAM PAR
BLTAS TE, LEGS PA'I PADMA BSTAN TE, 'DI SKAD CES BRJOD DO, ,KYE
MA BDAG GI PADMA 'DI, ,BDE BA THAMS CAD YANG DAG LDAN, ,GANG GIS
CHO GA

@132A *, ,BZHIN DU BSTEN, ,DA NI DE YI MDUN NA GNAS, ,JI LTAR
PADMA'I BYA BA GYIS, ,RDZOGS PA'I SANGS RGYAS BSNYEN BKUR LHAG
,RANG NYID BDE CHEN RGYAL PO STE, ,'DI NYID DU NI YANG DAG GNAS,
,BHANYDZA H'Um MOKshA HO ZHES PA'O, ,DES KYANG RANG GI LHA'I RNAL
'BYOR GYI

BDAG NYID KYIS, MGO BO DANG, ,SNYING GA DANG, LTE BA DANG, GSANG
BA DANG, RKANG PA RNAMS SU GO RIMS JI LTA BAR AOm H'Um SV'A A'A
HA ZHES PAS RIGS LNGA YANG DGOD PAR BYAS LA, DE'I RJES SU YI GE
H'Um LAS PADMA DANG RDO RJE A'A:DANG YI GE AOm DAG GIS ZE'U 'BRU
DAG GI NANG DU YI GE

PHAt RNAM PAR BSGOM MO, ,RDO RJE DBYINGS KYI DBANG PHYUG MA'I
RTZA G-YON GYI NGOS NA GNAS PA SOR MOS BSKYOD DE CUNG ZAD SHES
PAS SO, ,'DI YANG BLA MA'I MAN NGAG LAS SO, ,DE'I RJES SU AOm
SARBA TA TH'A GA TA AA NU R'A GA nA BADZRA SVA BH'A BA A'ATMA
KO&HAm ZHES PAS DGA' BA

BRTZAMS PAR BYA'O, ,RDO RJE PADMAR RAB BZHAG NAS, ,BYANG CHUB
SEMS NI SHOR MI BYA, ,DGA' BA YIS NI DKRUGS PA YI, ,SEMS NI GANG
BAS BSGOM PAR BYA, ,BYANG CHUB SEMS NI GSHEGS GSOL PAS, ,JI SRID
RNAL 'BYOR PA MI BYED, ,GANG YANG DGA' BA LAS SKYES 'DI, ,DE

SRID RGYUN MI 'CHAD 'THOB PA, ,BYANG CHUB SEMS NI LHUNG BA YIS,
,PHUNG PO RNAM SHES BRGYAL GYUR NAS, ,JI SRID DNGOS GRUB SMAD PA
YIN, ,MKHA' DBYINGS RDO RJE YANG DAG SBYOR, ,REG PA LAS KYANG
RMAD BYUNG TSE, ,BDE BA SKYE BAR 'GYUR BA GANG, ,DE NI MCHOG DGA'
DAM

PA'O; ,DGA' BRAL GYI NI NANG DAG TU, ,MTSON ZHING LTOS LA BRTAN
PAR GYIS, ,PADMA'I NAM MKHAR NOR BU'I ZE'U 'BRU DAG ,RDO RJE
SKYIL MO KRUNG GIS MNAN PA'I GNAS DAG TU, ,SEMS KYI NOR BU'I NANG
DU CHUD PA BLTA, ,YE SHES GANG SKYES YE SHES GZUGS KYIS BRGYAN,
,'DOD

CHAGS MA YIN CHAGS BRAL MIN, ,DBU MAR DMIGS PAR MI 'GYUR RO,
,RNAL 'BYOR YE SHES MTHONG BA GANG, ,BDE BAR GNAS PA 'PHO BA MED,
,THUN PHYED DAM NI YANG NA GCIG ,NYIN DANG ZLA BA ZLA PHYED LO,
,BSKAL PA BSKAL PA STONG PHRAG TU, ,YE SHES KYIS NI RNAL 'BYOR

@132B GNAS; ,SLOB MAS SNYOMS PAR 'JUG BLTAS LA, ,BLA MA'I SNYING
GNAS 'BYUNG BA'I, ,GTI MUG DGA' MA LA SOGS BZHI, ,DE YIS SEMS
NYID LA DGOD DO, ,SLOB MA'I MTSAN NYID LEGS PAR GYIS, ,PADMA'I
NANG DU 'BYUNG BAR BYA, ,DE NAS BCUD KYIS LEN GYI SEMS, ,BYANG

CHUB MNGON DU 'GRO BAS BLANG, ,ZHES PA NI SHES RAB YE SHES KYI
DBANG BSKUR BA'I CHO GA'O, ,SEMS KYI RDO RJE RNAM PAR SBYONG
BA'O, ,SHES RAB YE SHES KYI DBANG BSKUR BA'I CHO GA JI SKAD BSHAD
PA'I CHO GAS SHES RAB KYI DBANG YONGS SU 'DZIN PA LA DE BZHIN DU
MNGON PAR

BRJOD PA BZHI PA 'BRAS BUR GYUR PA'I DBANG BSKUR BA RIN PO CHE
BRJOD PAR BYA STE, GZHAN DU DAM TSIG LA SOGS PAS 'PHAGS PA GSUNGS
PA, GZHAN DU DBANG NI MA BSKUR BAR, ,GANG ZHIG RNAL 'BYOR PA NYID
'DOD, ,NAM MKHA' KHU TSUR BRDEG PA DANG, ,SMIG RGYU'I

CHU LA 'THUNG BA MTSUNGS, ,DE'I PHYIR DE KHO NA NYID KYI DBANG
CHO GA JI LTA BA BZHIN DU BYIN PAS SLOB MA'I MOS PA LA YID BRTAGS
TE, ZAB CING RGYA CHE BA LA LHAGS BAR MOS NA, ,TSIG GIS DBANG
BSKUR PA RIN PO CHE SBYIN NO, ,GZHAN DU NI MA YIN NO, ,'O NA JI
LTAR RANG BZHIN RGYA CHE BA LA

MOS PAR RIGS SHE NA, DE SKAD DU YANG, DU BA LAS NI MER SHES TE,
,CHU SKYAR LAS NI CHU YIN NO, ,BYANG CHUB SEMS DPA' BLO LDAN
GYIS, ,RIGS NI MTSAN MA RNAMS LAS SHES, ,BZHIN NI RAB TU DANG BAS
STON, ,LUS KYIS KYANG NI PADMA SPRO, ,KHYOD RGYAS PA YIS DE NYID

MTHONG; GONG DE SLOB DPON MKHAS PA YIS, ,SLOB MA DE NI RJES SU
GZUNG, ,ZHES PA'O, ,JI SKAD DU, BCOM LDAN 'DAS KYIS, ,DBANG BSKUR
BA NI RNAM PA GSUM, ,RGYUD 'DI RU NI RAB TU GRAGS, ,SLOB DPON
GSANG BA SHES RAB DANG, ,DE LTAR DE BZHIN BZHI PA YANG, ,ZHES

PA'O; ,DGOD DANG BLTAS DANG LAG BCANGS DANG, ,DE LTAR SLAR YANG
GNYIS SPROD RGYUD, ,DGA' BA DANG NI MCHOG DGA' DANG, ,BRAL BA DE
BZHIN LHAN CIG SKYES, ,RNAM PA SNA TSOGS RNAM SMIN DANG, RNAM PAR
NYID DANG MTSAN NYAD BRAL, ,DBANG BSKUR BA YI RIM PA KUN, ,THAMS

@133A *, ,CAD SHES RAB LUS LAS SKYES, ,YANG GSUNGS PA, AE YI CHA
BYAD BZANG PO LA, ,DBUS SU BAm GYIS RNAM PAR BRGYAN, ,BDE BA
THAMS CAD KYI NI GNAS, ,SANGS RGYAS RIN CHEN ZA MA TOG ,DE LA,
DGOD PA DAG NI SLOB DPON TE, ,LTA BA DE BZHIN GSANG BA'O, ,

'KHYUD BA DAG LA SHES RAB DANG, ,BZHI PA DE BZHIN GNYIS SPROD
RGYUD, ,DGA' BA CUNG ZAD BDE BA STE, ,MCHOG TU DGA' BA DE BAS LHAG
,DGA' BRAL DGA' BA CHAGS BRAL 'GYUR, ,LHAN CIG SKYES DGA' LHAG
MA'O, ,DANG PO RIG PA 'DOD PA STE, ,GNYIS PA BDE BAR 'DOD PA YIN,,

GSUM PA 'DOD CHAGS 'JIG PAR 'GYUR, ,DE BAS BZHI PA BSGOM PAR BYA,
,DGA' BA DANG PO RNAM SNA TSOGS, ,MCHOG TU DGA' BA RNAM PAR SMIN,
,DGA' BRAL DGA' BA RNAM NYID DANG, ,LHAN CIG SKYES DGA' MTSAN
NYID BRAL, ,RNAM PA SNA TSOGS SNA TSOGS BRJOD,,

'KHYUD DANG 'O BYED LA SOGS PA, ,RNAM PAR SMIN PA DE LAS BZLOG
,BDE BA'I YE SHES ZA BA'O, ,RNAM PAR NYED PA SPYOD PAR BRJOD,
,BDAG GI BDE BA SPYOD DO ZHES, ,MTSAN BRAL DGA' BA GSUM LAS
GZHAN, ,CHAGS DANG CHAGS BRAL RNAM SPANGS PA'O, ,DE DAG NYID

GSUNGS PA, 'DOD CHAGS MA YIN CHAGS BRAL MIN, ,DBU MAR DMIGS PAR
MI 'GYUR RO, ,DGA' BA GSUM PO SPONG BA NYID, ,LHAN CIG SKYES PA
ZHES BRJOD DO, ,DON 'DI NYID BCOM LDAN 'DAS KYIS DPAL GSANG BA
'DUS PA LAS BSTAN TE, BSGRUB BYA SGRUB PA'I YANG

DAG SBYOR, ,GANG DE BSNYEN PAR ZHES BYAR BRJOD, ,RDO RJE PADMA
MNYAM PAR SBYOR, ,NYE BAR SGRUB PA ZHES BSHAD DO, ,BSKYOD PA RJOD
BA RU NI BSHAD, ,YI GE H'Um PHAt MNYAM PAR LDAN, ,RANG BZHIN RANG
GI BDE ZHI BA, ,SGRUB PA CHEN PO ZHES BSHAD DO, ,BSGRUB BYA SHES
RAB SGRUB

PA THABS, ,DE DAG SBYOR BA BSNYEN PA YIN, ,PADMAR RDO RJE 'JUG PA
NYE BAR SGRUB, ,BSKYOD PA SGRUB PA RANG BZHIN GYIS, ,RANG GI BDE
ZHI SGRUB PA CHEN POR BSHAD, ,BSGRUB BYA SGRUB PAR RDO RJE GANG,
,RAB 'JUG MTHAR THUG DGA' BA'O, ,SHIN TU BSKYOD PA BYANG CHUB
KYI, ,MTHAR

@133B THUG MCHOG TU DGA' BA'O, ,'PHOS PA YIS NI DGA' BRAL LO,
,'DI DAG NANG DU GNAS PA YIS, ,BDE BA BZHI PAR GANG GSUNGS PA,
,DE NI LHAN CIG SKYES PA'O, ,SGRUB PA SHES PA'I DON TO, ,DE DAG
NYID GSUNGS PA, ,THOG MA DBUS DANG THA MA MED, ,SRID MED MYA NGAN
'DAS

PA MED, ,'DI NI BDE CHEN MCHOG YIN NO, ,BDAG DANG GZHAN YANG YOD
MA YIN, ,MCHOG GI SRID PAR BSHAD PA STE, ,MYA NGAN 'DAS PA'ANG
'DOD CHAGS BRAL, ,DGA' BA GSUM PO TZAM NYID NI, ,LHAN SKYES DGA'
BA RNAM PAR SPANGS, ,SNA TSOGS SPANGS PA'I SKAD CIG GIS

MCHOG TU DGA' BA YANG DAG RNYED, ,BLA MAS BKA' STZAL SEMS DPA'
CHE, ,BDE BA CHEN PO YANG DAG GZUNG, ,JI SRID BYANG CHUB MA THOB
PAR, ,SEMS CAN DON GYIS RDO RJE 'DZIN, ,ZHES PA LA SOGS PA'O, ,JI
LTAR ZHE NA, GANG PHYIR DBYE BAS GSUM BSTAN PA, ,RGYU LA 'BRAS BU

GZHAN MED PHYIR, ,DBYE BA GSUM NI SNGAR RAB GRAGS, ,BRAL DANG
DGA' BA NANG DAG TU, ,RAB TU GSAL BAR BYED PA BZHI, ,'O NA JI
LTAR YID DAG NANG DU RAB GSAL ZHES PA JI LTAR ZHE NA, MCHOG GI
MTHA' LA BRAL BA'I DBUS, ,STONG LAS STONG MIN RDO RJE 'DZIN,
,ZHES PA LA SOGS PA'I

TSIG GO, ,STONG LAS STONG MIN JI LTAR ZHE NA, ,THOG MA THA MA MED
ZHI BA, ,DNGOS DANG DNGOS MED KHYAB PA'I BDAG ,STONG NYID SNYING
RJE DBYER MED PA, ,BYANG CHUB SEMS DPA' ZHES BYAR BRJOD, ,CES PA
NI GRUB PA'I MTHA'O, ,'DI DAG GANG GIS THABS KYIS BSKYED, ,DKYIL
'KHOR LA

SOGS THABS KYIS DANG, ,RANG BYIN BRLAB PA'I RIM PAS KYANG, ,ZHES PA
RGYAS PAR SBYAR RO, ,DE DAG BDAG GIS NI MA BSHAD DO, ,CI'I PHYIR
ZHE NA, GANG RANG RIG PA'I YE SHES 'DI NI NGAG GI SPYOD YUL GYI
LAM LAS 'DAS PA'I PHYIR, ,BYIN RLABS GOMS PAS GANG DE YI, ,THAMS

CAD SHES PA DE RANG BZHIN, ,GZHAN YANG GSUNGS PA, ,GZHAN DU LHAN
CIG SKYES BSHAD MED, ,GANG LAS KYANG NI RNYED MI 'GYUR, ,BLA MA'I
DUS THABS BSTEN PA LAS, ,RANG GI BSOD NAMS KYIS SHES 'GYUR, ,BLA
MA'I ZHABS KYI BKA' DRIN GYIS, ,RANG GI BSOD NAMS CHEN POR
'GYUR,,

@134A *, ,SKAD CIG SHES PA'I YE SHES GANG, ,NGAG GI SPYOD YUL LAM
LAS 'DAS, ,'DI SKAD CES GSUNGS PA, BDE CHEN RGYAL PO GCIG PA
SHES, ,'GRO BA'I RGYUD LA RTAG SHES PAR, ,GANG GIS KYANG NI STON
PA'I DUS, ,THAMS CAD MKHYEN PA'ANG TSIG PHONGS 'GYUR, ,SA RA PA
YIS

GSUNGS PA, DE'I TSIG BLA MAS MI STON PAS, ,SLOB MAS GO BAR MA
GYUR TE, ,GROGS DAG MA LUS 'DI DAG LHAN CIG SKYES PA YIS, ,BDUD
RTZI'I RO 'GYUR SU ZHIG BSTAN, ,BLO YI SPYOD YUL MA YIN DAG GIS
RGYU BA MED, ,BLA MA'I BRJOD PAR DNGOS PO LAS RING GTAM LAS

'JUG ,DE YANG RIM GYIS SNYING RJE LA SOGS RIM GYIS YON TAN 'PHEL,
,DAD LDAN SNYING GI GNAS SU RANG NYID STER BAR 'GYUR, ,'O NA
BYANG CHUB SEMS KYI MTSAN NYID CI YIN ZER NA, DES GSUNGS PA,
DBANG PO RNAMS NI GNYID LOG DANG, ,YID NI NANG DU RNAM GNAS PA,
,SEMS

NI NYAMS PA LTA BUR SNANG, ,LUS NI DAM PA'I BDE PAS RGYAS, ,DBANG
PO'I TSOGS RNAMS RNAM PAR NUB, ,RNAM PAR RTOG NYAMS 'KHOR BA'I SA
BON MED, ,DGA' BA'I SNANG BA 'DI NI NAM MKHA' DANG, ,MNYAM PA'I
NGO MTSAR BSIL BA'I NYAMS, ,DBANG PO RNAMS KYANG NUB

'GYUR ZHING, ,RANG GI NGO BO YANG NYAMS 'GYUR, ,LHAN CIG SKYES
DGA' MCHOG 'DI NI, BLA MA'I ZHAL LA GSAL BAR DRIS, ,DE NYID
GSUNGS PA, GANG ZHIG NYAMS PA'I DUS SU SHAR BAS 'DUD, ,YUL DANG
DBANG PO NYAMS PAR NU 'GYUR BA, ,GANG YANG MNGON DGA'

RGYAL BAS MDZES PA GCIG PA'I LUS, ,SNYING LA MYUR DU 'CHAR BA MI
LDOG MKHAS PA YIN, ,RNAM PAR RTOG PA MTHA' DAG SPANGS PA'I BLO,
,GANG DE BDE BA DAM PA'I STOBS SU 'GYUR, ,DE YANG BYA BA BYAS
PA'I MKHAS PA'O, ,GANG GZHAN PHYUGS NI RKANG GNYIS PA ZHES

PA'O; ,DE'I PHYIR YANG DAG PA'I BLA MA'I BSNYEN BKUR SLOB MA DAM
PAS BYA'O, ,SKU GSUM RJES SU 'JUG PA'I BDE BA CHEN PO'I NGO BO
RANG GIS RIG PAR BYA'O, ,DBANG BSKUR BA THOB PA'I BYA BA BYAS NAS
'DI SKAD BRJOD PAR BYA STE, ,DE RING BDAG SKYES 'BRAS BUR BCAS, ,

@134B BDAG GI RTZOL BA 'BRAS BUR BCAS, ,DE RING SANGS RGYAS RIGS
SU SKYES, ,SANGS RGYAS SRAS SU DA GYUR TO, ,DE NAS BLA MA DAM PA
DAG LA DBUL, ,DE BZHIN GSHEGS PAS GSUNGS MTSAN NYID, ,SNA TSOGS
RGYAN NI GOS LA SOGS, ,RANG GI LUS NI KHYAD PAR 'PHAGS, ,ZHES

SO; ,DE'I RJES SU SBYIN SREG BYAS TE, GTOR MA BYIN LA SKYE BO 'DU
BA DANG BCAS PA'I DGE 'DUN LA CHOS STON DE NAS BYA'O, ,SDUG
BSNGAL BA MGON MED PA RNAMS TSIM PAR BYA'O, ,DBANG GI CHO GA MDOR
BSDUS BYAS PA LAS, ,GANG YANG BSOD NAMS LAS BYUNG GZHAL MED

PA; ,DE YIS GNYIS MED BSAM MI KHYAB PA YI, ,BDE BA CHEN PO'I BDAG
NYID THOB PAR SHOG ,DBANG GI CHO GA MDOR BSDUS PA RDZOGS SO,,
,,DPAL GNYIS MED RDO RJES MDZAD PA'O,,