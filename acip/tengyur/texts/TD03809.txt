@292B #,, ,,RGYA GAR SKAD DU, A'ARYA PRADZNY'A P'A RA MI T'A SAm GRA HA
K'A RI K'A, BOD SKAD DU, 'PHAGS PA SHES RAB KYI PHA ROL TU PHYIN
MA BSDUS PA'I TSIG LE'UR BYAS PA, BCOM LDAN 'DAS MA SHES RAB KYI
PHA ROL TU PHYIN MA LA PHYAG 'TSAL LO, ,SHES RAB KYI PHA ROL
PHYIN GNYIS MED, ,

YE SHES DE NI DE BZHIN GSHEGS, ,BSGRUB BYA DON DE DANG LDAN PAS,
,GZHUNG LAM DAG LA DE'I SGRA YIN, ,RTEN DANG DBANG DU BYA BA
DANG, ,LAS NI SGOM PA DANG BCAS DANG, ,RAB DBYE RTAGS DANG LTUNG
BA DANG, ,PHAN YON BCAS PAR YANG DAG BRJOD, ,DAD LDAN 'JUG PA'I
YAN LAG

TU; ,STON PA DBANG PO 'KHOR DANG NI, ,YUL DUS DAG KYANG NGES
BSTAN PA, ,SDUD PO RANG NYID TSAD MAR NI, ,RAB GRUB PHYIR YIN
'JIG RTEN NA, ,YUL DANG DUS KYIS NYER MTSON ZHING, ,DBANG POR
BCAS PA SMRA BA YIN, ,SMRA PO TSAD MAR RJES SU RTOGS, ,TSIG PHRAD
BDAG THOS

LA SOGS PA, ,'DI DAG THAMS CAD ZHAR LA NI, ,BRJOD PA YIN TE GTZO
BO'I DON, ,SUM CU RTZA GNYIS DE DAG NYID, ,STONG PA NYID KYI DBYE
BA NI, ,RNAM PA BCU DRUG BRGYAD STONG PAR, ,RIM PA JI BZHIN BRJOD
PA NI, ,GZHAN GYIS BSTAN PAR SHES PAR BYA, ,DE LTAR JI SKAD BSHAD

@293A *, ,DON GYIS, ,BRGYAD STONG 'DIR DON MA TSANG MED, ,'DIR
GZHUNG BSDUS PA YIN 'DOD DE, ,DON NI JI SKAD BRJOD NYID DO,
,BYANG CHUB SEMS DPA' DE NYID DU, ,NGAS MA MTHONG ZHES THUB PAS
GSUNGS, ,ZA PO NANG GI DNGOS RNAMS KYI, ,STONG PA NYID NI DE YIS
BRJOD, ,

GZUGS NI GZUGS KYI RANG BZHIN GYIS, ,STONG PA ZHES NI GSUNGS PA'I
PHYIR, ,BZA' BAR BYA BA PHYI YI NI, ,SKYE MCHED RNAMS KYANG 'DIR
BKAG GO, ,GZUGS SOGS MED NA DE YI NI, ,LUS GNAS MTSAN NYID ZAD
PA'I DON, ,RTOGS NYID GANG GIS DE MTHONG BA, ,DE YANG

NANG PA YIN PHYIR MED, ,GANG PHYIR NANG RNAMS STONG NYID NA,
,RANG BZHIN YANG NI STONG PA NYID, ,'DI LTAR RNAM SHES RANG BZHIN
RIGS, ,BRTZE DANG SHES RAB BDAG NYID YIN, ,SEMS CAN SKYE MED 'GAG
PA YANG, ,MED CES SOGS KYIS SEMS CAN DANG, ,'KHOR BA DAG NI STONG
NYID

GTZOR, ,DES NI GSAL BAR BSTAN PA YIN, ,SANGS RGYAS CHOS DANG DE
BZHIN DU, ,BYANG CHUB SEMS DPA'I CHOS RNAMS NI, ,MA MTHONG ZHES
BYA LA SOGS KYI, ,STOBS BCU LA SOGS STONG PAR BSTAN, ,GANG PHYIR
CHOS RNAMS SO SOR NI, ,SO SOR BRTAGS ZHES RAB BRJOD PA, ,

DES NA CHOS RNAMS DON DAM DU, ,YOD MIN ZHES BYAR BRJOD PA YIN,
,GANG PHYIR BDAG SOGS LOG LTA NI, ,CHEN PO GCOD MDZAD DE YI
PHYIR, ,BCOM LDAN 'DAS KYIS RNAM KUN DU, ,GANG ZAG BDAG MED NYID
DU GSUNGS, ,CHOS RNAMS THAMS CAD MA SKYES ZHES, ,BRJOD PAR

MDZAD PAS DE BZHIN DU, ,DE NYID RIG PAS RNAM KUN DU, ,CHOS KYI
BDAG MED GSUNGS PA YIN, ,KHA NA MA THO BCAS MED RNAMS, ,'PHEL
DANG NYAMS PA MED PA'I PHYIR, ,'DUS BYAS 'DUS MA BYAS PA YI, ,DGE
BA RNAMS NI BSAL BA YIN, ,DGE BA RNAMS NI STONG PA NA, ,DER RTEN
MI

ZAD DE BZHIN DU, ,GZHAG NYID DE NI STONG NYID KYI, ,RAB TU DBYE
BA BSDUS PA'O, ,SEMS KYI RNAM PAR G-YENG BA BCUS, ,GZHAN LAS SEMS
NI RNAM G-YENG PAS, ,BYIS PA RNAMS LA GNYIS MED KYI, ,YE SHES
SGRUB PA'I SKAL PA MED, ,DE DAG PHAN TSUN GNYEN PO DANG, ,MI
MTHUN

@293B PHYOGS KYIS BZLOG PA'I PHYIR, ,SHES RAB PHA ROL PHYIN
GZHUNG STE, ,DE RNAMS KYANG NI BSDUS TE BSTAN, ,STON PAS PHUNG PO
KUN BRJOD PA, ,GZIGS PHYIR BYANG SEMS DPA' YOD CES, ,GANG GSUNGS
PA YIS DNGOS MED KYI, ,RTAG PA'I G-YENG BA 'GOG PA YIN, ,'DIS NI
BRGYAD STONG LA

SOGS SU, ,DANG PO'I NGAG NAS BRTZAMS NAS NI, ,RDZOGS PA'I BAR NI
SGRUB PA YIS, ,DNGOS MED RTOG PA DGAG BYA YIN, ,'DI DAG GTAN
TSIGS NGAG MIN TE, ,BYA BA TZAM ZHIG SMOS PA YIN, ,RIGS PA TSANGS
PA'I DRA BA SOGS, ,MDO KUN DU NI SHES PAR BYA, ,BDAG GIS BYANG

CHUB SEMS DPA' NI, ,MA MTHONG ZHES SOGS RGYAS RNAMS KYI, ,BCO
LDAN DNGOS PO KUN RTOG GI, ,'KHRUL PA 'GOG PAR MDZAD PA YIN,
,GANG PHYIR MING YANG MA MTHONG ZHING, ,SPYOD YUL DANG NI BYA BA
DANG, ,PHUNG PO KUN NAS DE BZHIN DES, ,BYANG CHUB SEMS DPA'
MTHONG

BA MED, ,'DI NI BRTAGS PA 'GOG PA YIN, ,DE 'DRA BSDUS PA'I LTA BA
STE, ,SHES BYA NYID DU BLOR ZHUGS PA'I, ,RNAM PA THAMS CAD BRTAGS
PA YIN, ,SHES RAB PHA ROL PHYIN PAR NI, ,BSTAN PA GSUM LA YANG
DAG BRTEN, ,BRTAGS PA DANG NI GZHAN DBANG DANG, ,YONGS SU GRUB PA
KHO NA'O,

MED CES BYA LA SOGS TSIG GIS, ,BRTAGS PA THAMS CAD 'GOG PA STE,
,SGYU MA LA SOGS DPE RNAMS KYIS, ,GZHAN GYI DBANG NI YANG DAG
BSTAN, ,RNAM PAR BYANG BA BZHI YIS NI, ,YONGS SU GRUB PA RAB TU
BSGRAGS, ,SHES RAB PHA ROL PHYIN PAR NI, ,SANGS RGYAS KYIS NI
GZHAN

BSTAN MED, ,KUN RTOG G-YENG BA RNAM BCU YI, ,MI MTHUN PHYOGS
BSTAN TSUL LA NI, ,GSUM PO BSDUS DANG SO SO BA, ,'DIR BRJOD PAR
NI SHES BYA STE, ,DPER NA GRUB DANG GZHAN DBANG DANG, ,RAB TU
BRTAGS PAS NGAG DANG POR, ,DNGOS PO MED PAR RANG BZHIN GYIS,
,RNAM PAR

G-YENG BA SEL BA BZHIN, ,DES NA SANGS RGYAS DE BZHIN DU, ,BYANG
CHUB MA THOB PAR BRJOD PA, ,YONGS SU RDZOGS PA'I BAR GYIS 'DIR,
,BRTAGS RNAMS BSAL BAR SHES PAR BYA, ,NGO BOS STONG PA'I GZUGS
RNAMS LA, ,GANG DU'AM GANG GIS SGRO 'DOGS 'GYUR, ,DES NA NGAG
GZHAN

@294A *, ,RNAMS LA YANG, ,DE BZLOG PAR NI SHES PAR BYA, ,STONG
NYID KYIS NI MI STONG ZHES, ,BYA BA'I NGAG NI STON PA NA, ,SKUR
BA YI NI RNAM RTOG RNAMS, ,THAMS CAD DU NI SEL BAR GSUNGS, ,DE
BZHIN SANGS RGYAS SGYU 'DRA DANG, ,DE BZHIN RMI 'DRA ZHES BYA
YANG, ,TSUL 'DI NYID

NI MKHAS RNAMS KYIS, ,NGAG GZHAN DAG LA 'ANG SHES PAR BYA, ,GZHI
MTHUN PA YIS RGYAL BA NI, ,SGYU MA LTA BUR RAB BRJOD CING, ,SGYU
MA LTA BU LA SOGS PA'I, ,SGRA RNAMS KYIS KYANG GZHAN DBANG BRJOD,
,SO SO'I SKYE BO'I SHES PA GANG, ,RANG BZHIN GYIS NI RNAM BYANG
BA, ,DE LA SANGS

RGYAS SGRA BRJOD DE, ,BYANG CHUB SEMS DPA' LA RGYAL BZHIN, ,MA
RIG PAS NI DBANG BYAS TE, ,RANG GI RANG BZHIN RAB BSGRIBS NAS,
,SGYU MA LTA BUR GZHAN DU SNANG, ,'BRAS BU RMI LAM BZHIN DU
SPONG, ,GNYIS MED GZHAN DU SNANG BA NA, ,'BRAS BU LA YANG SKUR
RNAMS KYI, ,SKUR BA'I

RNAM PAR RTOG RNAMS LA, ,SKUR PAR BYED PAR 'DI DAG BRJOD, ,PHAN
TSUN DU NI 'GAL BA'I PHYIR, ,GZUGS NI STONG NYID YIN MI RIGS,
,STONG NYID RANG BZHIN MED NYID LA, ,GZUGS NI RNAM PA DANG 'BREL
BA, ,DES NA GCIG TU RNAM RTOG LA, ,GNOD 'GYUR GZUGS DE STONG NYID
LAS, ,JI

LTA BUR YANG GZHAN MIN PAS, ,THA DAD KYI NI RNAM RTOG 'GOG ,GANG
PHYIR MA RIG PAS SPRUL PA, ,DE NI MED PA KHO NA SNANG, ,MED PA
STON PAR ZHUS PA NA, ,DE NI MA RIG CES BRJOD DO, ,RANG BZHIN DE
NYID SHES RAB KYI, ,PHA ROL PHYIN PA ZHES KYANG BRJOD, ,GNYIS 'DI
NYID NI GNYIS MED PA,,

RNAM RTOG GNYIS LA GNOD BYED YIN, ,RIGS PA YANG GSUNG RNAM DAG
MING TZAM DE NYID DU, ,RANG GI NGO BO YOD MIN PAS, ,DES NA NGO
'GAL PHYIR YANG, ,THA DAD NYID KYANG MTHONG BA YIN, ,GZUGS 'DI
MING TZAM DE NYID DU, ,RANG GI NGO BO YOD MIN PAS, ,DES NA NGO BO
NYID DU NI, ,RNAM

RTOG RNAMS KYI GO SKABS BSAL, ,GZUGS NI GZUGS KYI RANG BZHIN
GYIS, ,STONG PA SNGAR BRJOD GANG YIN PA, ,DE NI RANG GI NGO BO
YIS, ,SGRO 'DOGS RNAM RTOG 'GOG BYED YIN, ,CHOS RNAMS KYI NI SKYE
BA DANG, ,'GAG PA MTHONG BA MED CES GANG, ,BCOM LDAN 'DAS KYIS
GSUNGS PA NGES, ,

@294B DE YI KHYAD PAR RNAM RTOG BSAL, ,GANG PHYIR MING BCOS BRJOD
BYA YI, ,CHOS DE DAG KYANG BRTAGS YIN PAS, ,SGRA DON DAG GI 'BREL
PA NI, ,NGO BO NYID DU DES MI BZHED, ,BYIS PA'I PHYI ROL DON DU
NI, ,MNGON ZHEN 'KHRUL PAS SPYAD PA YIN, ,THA SNYAD 'DI YANG DE
BZHIN TE, ,'DI YANG DE BZHIN TE, ,'DI LA DON

'GA' YOD MA YIN, ,DES 'DIR JI LTAR MING BYA BA, ,DE LTAR BRJOD
BYA'I DNGOS PO DE, ,YOD MIN DANG PHYIR MING JI BZHIN, ,DON DU
RTOG PA 'DOD MA YIN, ,BDEN DON RNAM RTOG SEL BA NA, ,SHES RAB PHA
ROL PHYIN PA DANG, ,SANGS RGYAS DE BZHIN BYANG SEMS DPA', ,MING
TZAM

ZHES NI RAB TU GSUNGS, ,'DI NI SGRA DON 'GOG PA STE, ,DNGOS PO
SEL BAR BYED PA MIN, ,DE BZHIN DU NI NGAG GZHAN LA'ANG, ,DON
RNAMS NGES PAR SHES PAR BYA, ,DE NYID RIG PAS MING RNAMS KUN,
,DON JI LTA BAR YANG DAG TU, ,DMIGS PA MED NYID DE YI PHYIR,
,SGRA 'DI ZLOG PAR BYED MA

YIN, ,RAB 'BYOR GYIS NI SGRA DANG SGRA'I, ,DON NYID GNYI GA 'GOG
PA NA, ,DE YIS BYANG CHUB SEMS DPA'I MING, ,MA MTHONG ZHES NI
BRJOD PAR 'GYUR, ,SHES RAB PHA ROL PHYIN NGAG GANG, ,'DI TZAM
GYIS RTOGS MIN PA MED, ,'ON KYANG 'DI DAG DE SHES PA, ,RNAMS KYIS
ZHI BA

MO'I BLO YIS DPYOD, ,SKABS KYI DON NI SPONG BA DANG, ,DON GZHAN
RTOG PA GANG YIN PA, ,DE NI SHES RAB PHA ROL TU, ,PHYIN PAR GZUGS
BRNYAN YIN PAR 'DOD, ,SHES RAB PHA ROL PHYIN RTEN CAN, ,BSDUS DON
'DI TZAM NYID YIN TE, ,SLAR YANG DON GZHAN LA BRTEN NAS, ,DON DE

NYID NI BZLAS BA YIN, ,SHES RAB PHA ROL PHYIN MA NI, ,BRGYAD
STONG YANG DAG BSDUS PA YI, ,BSOD NAMS THOB GANG DES SKYE BO,
,SHES RAB PHA ROL PHYIN GYUR CIG ,'PHAGS PA SHES RAB KYI PHA ROL
TU PHYIN MA BSDUS PA'I TSIG LE'UR BYAS PA, SLOB DPON PHYOGS KYI
GLANG PO'I

ZHAL SNGA NAS MDZAD PA RDZOGS SO,, ,,KHA CHE'I PAndI TA TI LA KA
KA LA SHA DANG, LO TZ'A BA DGE SLONG BLO LDAN SHES RAB KYIS
BSGYUR BA'O,, 