@223A #, ,RGYA GAR SKAD DU, TRI DZO GI HRi DA

BY'A K'A SHA N'A MA, BOD SKAD DU, RNAL 'BYOR GSUM GYI SNYING PO
GSAL BA ZHES BYA BA, 'JAM PA'I DBYANGS LA PHYAG 'TSAL LO, ,AOm
GYIS SNANG BA LAM DU NGES, ,RDO RJE SEMS LA PHYAG 'TSAL NAS,
,SBYANGS PA RAB TU GYUR PA'I LAM, ,PHYAG RGYA CHEN PO BSGOM PAR
BSHAD, ,DBANG

GIS SMIN BYAS DAM TSIG LDAN, ,DE LA RNAL 'BYOR GSUM BSTAN TE,
,GZHAN LA NAM YANG MA YIN NO, ,BYIN GYIS BRLAB DANG RTOG PA
BSGOM, ,RANG BZHIN RNAL 'BYOR GSUM DU NGES, ,'CHI BA'I RTAGS
NYID SHES BYAS NAS, ,SROG GI THIG LER NGES PAR GZHUG, ,SO SOR

SDUD DANG BSAM GTAN DANG, ,SROG RTZOL DE BZHIN 'DZIN PA DANG,
,RJES SU DRAN DANG TING NGE 'DZIN, ,RNAL 'BYOR YAN LAG DRUG CES
BYA, ,MTSAN MO GSENG MED KHYIM DU NI, ,SHIN TU MNYAM GZHAG SGRUB
PA POS, ,BYED PA LNGA LA BCING BA GNYIS, ,BLA MA'I ZHAL LAS SHES

PAR BYA, ,YOD DANG MED PA LAS 'DAS PA'I, ,DU BA SMIG RGYU SRIN
ME KHYER, ,MAR ME SEMS KYIS NAM MKHAR MTHONG, ,GZHON NU MA YIS
SNGA LAS NI, ,LKOG TU GYUR PA'I RKUN MA MTHONG, ,NYI TSE BA YI
MIG GIS NI, ,SGRUB PA PO YI SONG NAS MTHONG, ,CHU 'DZIN DANG NI

@223B BRAL BA YI, ,NAM MKHA' DANGS PAR GYUR PA LA, ,SNGA DRO NYI
MA RGYAB PHYOGS TE, ,PHYI DRO YANG NA DE BZHIN NO, ,NYI PHYED
MIG LA GNOD PHYIR SPANG, ,NAM MKHA' LAS BYUNG RANG BYUNG BA,
,SHES RAB YE SHES ME BO CHE, ,'OD CHEN RNAM PAR SNANG BAR BYED,
,YE SHES SNANG BA

LAM ME BA, ,'GRO BA'I MAR ME YE SHES SGRON, ,GZI BRJID CHEN PO
'OD GSAL BA, ,SNGAGS MCHOG SNGAGS BDAG RIG SNGAGS RGYAL, ,GSANG
SNGAGS RGYAL PO DON CHEN BYED, ,JI SRID THIG LE'I NANG DU NI,
,RI MO NAG PO SKRA YI TSAD, ,DE MTHONG 'OD GSAL GO 'PHANG NI,
,RNAL

'BYOR BA YIS THOB PA YI, ,SO SOR SDUD PA SNYOMS 'JUG PAS,
,SNGAGS RNAMS THAMS CAD BYIN GYIS BRLAB, ,SHES RAB RTOG DANG
DPYOD PA DANG, ,DGA' DANG BDE BA MI G-YO BA, ,BSAM GTAN YAN LAG
LNGA BRTAN PAS, ,MNGON SHES LNGA THOB MI BDAG KYE, ,

BAR MA DBUGS 'BYUNG MCHOG YIN TE, ,BSHAD GCI DANG NI ZLA NYI
YI, ,RTZA BZHI DANG NI YANG DAG LDAN, ,YE SHES LNGA YI RANG
BZHIN DBUGS, ,'BYUNG BA LNGA YI NGO BO NYID, ,SANGS RGYAS LNGA
YIS BYIN GYIS BRLABS, ,SROG DANG RTZOL BA ZHES BYAR BSHAD,
,RTAG TU 'DZIN

PA'I STOBS KYIS NI, ,RDO RJE SEMS DPA' YANG DAG 'JUG, ,LTE BAR
GTUM MO SBAR BA YIS, ,DE BZHIN GSHEGS PA LNGA BSREGS TE, ,SPYAN
LA SOGS PA YANG BSREGS NAS, HAm BSREGS PA LAS ZLA RGYUN 'BAB,
,DAM TSIG SEMS DPA' SPYOD YUL CAN, ,SKU

MTHONG NAS NI NYIN RE YIS, ,DUS SU SROG GI RLUNG DAG NI, ,RNAL
'BYOR THAR PA 'DOD PA YIS, ,BUM PA SBYOR BAS DGANG BAR BYA, ,JI
SRID DU NI 'KHOR BZHIN MA, ,RANG GI LUS LA YONGS BSKOR BA, ,'OD
ZER 'KHOR LO MTHONG 'GYUR TE, ,SNGON GSUNGS SKU LA RANG

GI YIN, ,DES NI ZLA DRUG REG SPANGS BDE, ,CHU NYI LTA BUR RAB
SNANG BAR, ,DRI MA MED PAR SNA TSOGS MDOG ,RNAM PA KUN DU RANG
GI SEMS, ,RANG GI SEMS NYID BDE BA NYID, ,TING 'DZIN BDE CHEN
RNAL 'BYOR LA, ,SPYAN LNGA MNGON SHES DRUG 'BYUNG STE, ,CHU SRIN
LA SOGS

@224A *, ,KHYIM RNAMS SU, ,MA RIG LA SOGS LUGS BZLOG PAS, ,SA NI
BCU GNYIS THOB 'GYUR TE, ,RTOG PA MED PA'I CHOS CAN LA, ,SKAD
CIG GCIG LA MNGON SANGS RGYAS, ,RDO RJE NYI MA SNANG BA CHE,
,RDO RJE ZLA BA DRI MED 'OD, ,SA RNAMS YONGS SU RDZOGS PA YI,

DNGOS PO GNYIS SU RAB BSTAN TE, YE SHES YOD PA DES NA DE, ,SKYOB
PA YE SHES CAN DU BRJOD, ,DMIGS PA MED PA SNYING RJE YIS, ,SGYU
'PHRUL DRA BAS BYANG CHUB, ,YID BZHIN NOR BU LTA BU NI, ,MTHA'
YAS SEMS CAN RE SKOR BA'I, ,SEMS CAN SGROL BA'I BDE

BA CHE, ,'DZAG PA'I 'DOD CHAGS SEL BAR BYED, ,'GRO DRUG SDUG
BSNGAL SEL BYED PA'I, ,LAM MCHOG TSOL DANG PHRAD PAR SHOG, ,RNAL
'BYOR GSUM GYI SNYING PO GSAL BA ZHES BYA BA, BYANG CHUB SEMS
DPA' 'JAM DPAL RGYAL PO GRAGS PAR GDUL BYA LA DGONGS NAS SKYE

BA BA ZHES NAS MDZAD PA RDZOGS SO,, ,,PAndI TA SO MA N'A THA
DANG, LO TZ'A BA 'BRO SHES RAB GRAGS KYIS BSGYUR PA'O,,