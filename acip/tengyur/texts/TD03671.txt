@284A #, ,RGYA GAR SKAD DU, AARYA T'A RE DE B'I
STO TRA N'A MA, BOD SKAD DU, 'PHAGS MA LHA MO SGROL MA LA BSTOD
PA ZHES BYA BA, RJE BTZUN 'PHAGS MA SGROL MA LA PHYAG 'TSAL LO, ,

BZLOG DKA' SRID PA'I MUN PA NI, ,'JOMS BYED NYI MA'I 'OD DANG
MTSUNGS, ,THUGS RJES BRLAN PA'I THUGS MNGA' BA, ,SGROL MA LA NI
RTAG TU 'DUD, ,SHIN TU RNO BA'I SEMS RNAMS KYIS, ,GLANG PO CHE
RNAMS GSOL BYED PA, ,LHA MO SENG GE KHROS PA YANG, ,KHYOD BSTOD
PA LAS

'JIGS SHING 'BROS, ,MCHE BA'I MDUNG RTZE RNON PO YIS, ,BRAG 'JOMS
SHING GI RTZA BA 'DON, ,KHYOD KYI SNGAGS NI BZLAS PA LAS, ,'JIGS
SHING GLANG CHEN 'BROS PAR 'GYUR, ,PHYOGS DANG NAM MKHA' MA LUS
PA, ,DU BAS KHYAB CING BZOD PAR DKA', ,'BAR BA YIS NI KHRO TSIG
PA, ,KHYOD

BSTOD CHAR BAS ME ZHIR 'GYUR, ,MA RUNGS GDENGS KA LAS BYUNG BA'I,
,PHUt SGRA SGROGS SHING DUG MANG CAN, ,SBRUL NI LHA MO KHYOD
BSTOD PAS, ,NAM MKHA' LDING NI BZHIN DU 'JIGS, ,RAL GRIS GCOD
CING 'DRAL BA RNAMS, ,KHRAG GIS YAN LAG BSKUS PA STE, ,KHYOD KYI
MING TZAM DRAN PA

@284B YIS; ,CHOM RKUN NUS PA MED PAR 'GYUR, ,RGYAL PO KHROS PAS
BRAN RNAMS KYI, ,SKRA NAS BZUNG ZHING ZHAGS PAS BCINGS, ,BTZON RA
SPANGS TE LHA MO KYE, ,KHYOD LA BSTOD BYED 'JIGS MED 'GYUR, ,DPA'
RLABS TSOGS KYIS PHYOGS BCU DANG, ,NAM MKHA' YANG DAG KHYAB BYED
PA, ,GRU

LOG NA YANG RGYA MTSO LAS, ,KHYOD KYI 'PHANGS NI PHA ROL PHYIN,
,KHRAG DANG KLANG PA'I 'DAM GYIS BYUGS, ,DE DAG BZA' BA LA CHAGS
PA, ,KHYOD LA BSTOD PA TZAM GYIS NI, ,SHA ZA DE LTAR 'JIGS PAR
'GYUR, ,YAN LAG CHAD CING DRI NGA BA, ,KHRAG DANG RANG NI SNA NAS
'DZAG ,KHYOD LA BSTOD PA

TZAM GYIS NI, ,MDZES CAN 'DOD PA'I LHA 'DRAR 'GYUR, ,BKRES SKOM
GYIS GDUNGS GCES BU DANG, ,SLONG BA YI DVAGS DANG 'DRA BA, ,KHYOD
LA BSTOD PA TZAM GYIS NI, ,'KHOR LOS SGYUR BA'I RGYAL POR 'GYUR,
,'JIGS PA CHEN PO 'JIGS BYED PA, ,DE LTAR SEMS NAS KHYOD BSTOD
PAS, ,DGE BA GANG

BSAGS DE YIS NI, ,'JIGS RTEN BDE BA CAN THOB SHOG ,'PHAGS MA
SGROL MA'I BSTOD PA SLOB DPON CHEN PO TZANDRA GO MIS MDZAD PA
RDZOGS SO,, ,,SENG GE GLANG CHEN ME SBRUL CHOM RKUN DANG, ,LCAGS
SGROG CHU DANG SHA ZA'I 'JIGS PA NI, ,'JOMS MDZAD ZLA 'OD PHUNG
PO LTAR 'DZIN MA, ,SGROL

MA BCOM LDAN 'DAS LA PHYAG 'TSAL 'DUD, , 