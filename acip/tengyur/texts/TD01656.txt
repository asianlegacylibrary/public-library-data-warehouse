@229B #, ,RGYA GAR SKAD DU, SARBA BH'U TA BA LIm BI DHI:, BOD SKAD DU,
'BYUNG PO THAMS CAD KYI GTOR MA'I CHO GA ,SANGS RGYAS THOD PA LA

PHYAG 'TSAL LO, ,DNGOS KUN RANG BZHIN BDE BA THOB, ,SNA TSOGS SDE
LA PHYAG 'TSAL NAS, ,BLA MAS BSTAN PA'I RIM BZHIN DU, ,SEMS CAN
DON PHYIR GTOR MA BSHAD, ,RE ZHIG DANG PO NYID DU NI, ,YUL GYI
NYES PA SDONG BYED SNGAGS, ,BRJOD PAS DNGOS KUN STONG PAR BSGOM,
,DE NAS

RAm GYUR NYI MA LA, ,H'Um BSAM YONGS SU GYUR PA LAS, ,SNA TSOGS
RDO RJE BSGOM BYAS NAS, ,RA BA DRA BA SA GZHI BSAM, ,DE NANG SKAD
CIG TZAM LAS NI, ,'KHOR LO GSUM GYI LHA RNAMS DANG, ,KHAMS GSUM
SEMS CAN MA LUS PA, ,PHYOGS SKYOD MKHA' 'GROR BCAS PA BSKYED, ,

BDAG NI DE RNAMS MDUN GNAS PA, ,HE RU KA YI GZUGS BSAMS LA, ,GNAS
BDUN GO CHA GSAL BAR DGOD, ,DE NAS MDUN DU YAm LAS NI, ,RLUNG GI
DKYIL 'KHOR BSAM PAR BYA, ,DE STENG RAm NI YONGS SU GYUR PAS, ,ME
YI DKYIL 'KHOR BSGOM PA'O, ,DE STENG AA LAS THOD PA'O, ,THOD

PA DKAR PO'I DBUS SU NI, ,BI MU RA SHU MA LNGA LAS, ,BDUD RTZI
LNGA NI BSKYED PA'O, ,GO KU DA HA NA LAS NI, ,LCAGS KYU LNGA YANG
DE BZHIN BSAM, ,DA NAS RLUNG GIS ME SPAR ZHING, ,THOD PA DROS
PA'I RLANGS PA NI, ,RDO RJE'I RNAM PA'I GZUGS BRNYAN BYUNG, ,DE
YANG BSIL BAR BYA BA'I

@230A *, ,PHYIR; ;THOD PA'I STENG GI MTHO GANG DU, ,AOm GYUR ZLA
BA'I DKYIL 'KHOR NI, ,BDUD RTZI'I RANG BZHIN AOm GYIS NI, ,STENG
NAS BYIN GYIS BRLABS PAR BSAM, ,DE LAS BA MO LTA BU YI, ,BDUD
RTZI BABS PAS BSIL BAR 'GYUR, ,DE NYID GSUM GYI GSANG SNGAGS NI,
,LAN

BDUN BZLAS PAS BYIN GYIS BRLABS, ,DE RJES SNYING GA'I SA BON
GYIS, ,YE SHES BSKUL ZHING GSANG SNGAGS BRJOD, ,AOm BUDDHA KA P'A
LI NI AA:, KHAm GRAm DR'Um SHR'Um AA: AA: AA: AA: H'Um H'Um H'Um
PHAt, BSGYINGS BCAS SNGAGS NI ZLOS BZHIN PAS, ,'KHOR LO GSUM GYI
LHA RNAMS DANG, ,ZHI BYED BDE

BYED 'BYUNG PO RNAMS, ,TSOGS BCAS MYUR DU BKUG NAS KYANG, ,DAM
TSIG TSOGS LA THIM GYUR PA, ,CHU DANG 'O 'DRA THA DAD MED, ,DE
NAS SPOS DANG ME TOG SOGS, ,GZHAN YANG YID LAS BYUNG BA YI, ,RDO
RJE MCHED SOGS RNAMS KYIS MCHOD, ,LHA RNAMS LCE NI NAS 'BRAS

TZAM; ;BU GU CAN NI RDO RJER BSAM, ,DE YI RTZE MOR AOm BSAMS TE,
,'OD ZER GYIS DRANGS GSOL BAR BSAM, ,'KHOR LO GSUM GYI LHA RNAMS
LA, ,AOm BUDDHA KA P'A LI NI BA LIm GRiHnA GRiHnA, GRiHn'A PA YA
GRiHn'A PA YA KHA KHA H'Um, 'KHOR GYI ZHING SKYONG 'BYUNG PO LA,
,YONGS SU BSNGO BA'I SNGAGS

BRJOD DE, AOm MA H'A KA P'A LA BADZRE TZE TRE PU TZE TRE, AA
LAMBA NE PRI NA YA SARBA BH'U TA M'A R'A NA M'A RA YA SARBA M'A
R'A NA K'I LA YA, M'A RA YA DUsht'A NA AUTZTSA tA YA SARBA
BIGHn'A BI TRA YA, BHO BHA GA BA TI, YAKshA R'AKshA SA PI SH'A
TZA SHO shA YA SAPTA P'A T'A LA GA TA NA SA RA PRA SA RA PRA SA
RA H'Um H'Um H'Um PHAt PHAt PHAt, DE NAS TSIM PAR

GYUR NAS SU, ,SMON LAM MTHAR NI DAG PAR BYA, ,CHOS RNAMS GZUGS
BRNYAN LTA BU STE, ,DAG CING GSAL LA RNYOG PA MED, ,GZANG DU MED
CING BRJOD DU MED, ,RGYU DANG LAS LAS KUN DU 'BYUNG, ,NGO BO NYID
MED GNAS MED PAR, ,DE LTAR CHOS 'DI SHES PAR GYIS, ,SEMS

CAN DON NI MNYAM MED BYOS, ,ZHES PA NAS, 'ON KYANG SANGS RGYAS
SRAS SU SKYE, ,SEMS CAN THAMS CAD BDE GYUR CIG ,SEMS CAN THAMS
CAD SDIG MED PA'I, ,SANGS RGYAS NYID DU PHRAD GYUR CIG ,LAM DE
NYID DU ZHUGS NAS KYANG, ,MA GROL BA RNAMS DGROL BAR SHOG ,

@230B MA BRGAL BA RNAMS RGAL BAR SHOG ,RNAL 'BYOR GTZUG LAG DAM
PA LA, ,DA LTA NYID DU GNAS PAR SHOG ,LAG PA BRKYANG STE SA LA
BZHAG ,SE GOL LAN GSUM GDAB BYA ZHING, ,DRIL BU DKROL BAS DER
'BAD PAS, ,MGRON RNAMS GSHEGS SU GSOL BAR BYA, ,SANGS RGYAS

THOD PA'I 'BYUNG PO THAMS CAD PA'I GTOR MA'I CHO GA ,SLOB DPON SA
RA HA BA'I ZHAL SNGA NAS MDZAD PA RDZOGS SO,, ,,GA YA DHA RA
DANG, GYI JO ZLA BA'I 'OD ZER GYIS BSGYUR CING ZHUS TE GTAN LA
PHAB PA'O,, ,,