@220A #, ,RGYA GAR SKAD DU, PANYTZA

RAKshA BI DHI:, BOD SKAD DU, BSRUNG BA LNGA'I CHO GA ,'PHAGS MA
SO SO 'BRANG MA LA PHYAG 'TSAL LO, ,DANG POR RE RE ZHIG SNGAGS
PAS ZHAL BSANG BA LA SOGS PA BYAS NAS YID DANG MTHUN PA'I GNAS SU
STAN BDE BA LA NYE BAR 'DUG STE, AOm A'A:RAKshA:RAKshA H'Um PHAt
SV'A H'A, ZHES PAS RNAL 'BYOR PA'I GNAS

DANG BDAG NYID BSRUNG ZHING LHAG PAR GNAS PAR BYA'O, ,DE NAS RANG
GI THUGS KAR AA YIG LAS SKYES PA'I ZLA BA'I DKYIL 'KHOR LA, DE'I
STENG DU PRAm YIG LAS 'OD ZER 'PHROS PAS BLA MA DANG SANGS RGYAS
DANG BYANG CHUB SEMS DPA' RNAMS SNANG BAR MDZAD NAS MDUN DU BLTAS
TE SO SO 'BRANG MA CHEN MO LA

SOGS PA'I 'KHOR DANG BCAS PA MCHOD PAR BYA'O, ,ME TOG DANG, BDUG
SPOS DANG, MAR ME DANG, DRI BZANGS DANG, GTOR MA DANG, ZHAL ZAS
LA SOGS PA RNAMS PHUL NAS SDIG PA SO SOR BSHAGS PA DANG, DKON
MCHOG GSUM LA SKYABS SU 'GRO BA DANG, BYANG CHUB TU SEMS BSKYED
PA DANG, DGE BA'I

RTZA BA YONGS SU BSNGO BA DANG, BZOD PA GSOL BA RNAMS BYA'O, ,DE
NAS TSAD MED PA'I GNAS BZHI BSGOM PAR BYA STE, DE LA SDUG BSNGAL
BA RNAMS 'DON PAR 'DOD PA'I SNYING RJE DANG, BDE BA LA RAB TU
DGOD PA'I BYAMS PA DANG, BDE BA LA GNAS PA NYID KYIS DGA' BA
DANG, DE BZHIN NYID KYI NGO BO NYID KYIS BTANG

SNYOMS SU BYA'O, ,DE NAS CHOS THAMS CAD LA YID KYIS DMIGS NAS
RNAM PAR MI RTOG PA RNAM PAR BSGOMS TE, AOm SH'U N+YA T'A DZNY'A
NA BADZRA SVA BH'A WA A'ATMA KO&HAm ZHES SO, ,DE NAS H'Um YIG GIS
SA GZHI SNA TSOGS RDO RJE'I RANG BZHIN DU BYIN GYIS BRLAB PAR
BYA'O, ,DE NAS DE BZHIN DU RDO RJE'I GUR DANG, RDO RJE'I RA BA
DANG,

@220B RDO RJE'I BLA BRE YANG RNAM PAR BSAM PAR BYA'O, ,DE'I DBUS
SU SUm YIG YONGS SU GYUR PA LAS RI BO MCHOG RAB THAR PA CHEN PO'I
GRONG KHYER DU GYUR PA ME TOG SNA TSOGS MNGON PAR BKRAM PAS SO,
,DE'I STENG DU H'Um YIG YONGS SU GYUR PA LAS, SNA TSOGS RDO RJE
LA PAm YIG YONGS SU GYUR PA LAS, SNA TSOGS

PADMA GE SAR DANG BCAS PA'I ZE'U 'BRU LA, DE'I STENG DU ZLA BA'I
DKYIL 'KHOR GYI DBUS SU PRAm YIG LAS 'OD ZER YANG DAG PAR 'PHRO
BA, DES YE SHES LNGA'I BDAG NYID SPYAN DRANGS NAS DE BZHIN GSHEGS
PA THAMS CAD DANG LHAN CIG TU BYAS NAS SA BON YONGS SU GYUR PA
LAS 'CHAD PAR 'GYUR

BA'I SKU MDOG GI RNAM PA CAN DANG RO GCIG TU GYUR NAS SO SO
'BRANG BA CHEN MO SKU MDOG DKAR MO LO BRGYAD GNYIS LON PA'I RNAM
PA CAN SPYI BOR ZLA BA'I GDAN LA MCHOD RTEN GYIS BRGYAN PA, NYI
MA'I DKYIL 'KHOR LA ZHABS G-YAS BRKYANG SKYIL KRUNG PHYED PAS
BZHUGS PA, ZHAL

BZHI PA, SPYAN GSUM PA, PHYAG BRGYAD PA, RNA RGYAN G-YO BAS MDZES
SHING DO SHAL DANG RKANG GDUB KYIS BRGYAN PA, PHYAG GDUB DANG,
DPUNG RGYAN DANG, SKA RAGS KYIS MDZES SHING RGYAN THAMS CAD KYIS
BRGYAN PA, BCOM LDAN 'DAS MA DE'I ZHAL DANG PO NI SKU

MDOG LTAR DKAR PO, ,G-YAS NAG PO, RGYAB SER PO, ,G-YON DMAR PO'O,
G-YAS KYI PHYAG DANG PO NA 'KHOR LO, ,GNYIS PA NA RDO RJE, ,GSUM
PA NA MDA' DANG, BZHI PA NA RAL GRI, G-YON GYI PHYAG DANG PO NA
RDO RJE'I ZHAGS PA, GNYIS PA NA RTZE GSUM, GSUM

PA NA GZHU, BZHI PA NA DGRA STA'O, ,BYANG CHUB KYI SHING GIS NYE
BAR MDZES PA, SNA TSOGS PA'I RIN PO CHE'I ME TOG DANG 'BRAS BU LA
SOGS PAS BRGYAN PA, TSANGS PA DANG, KHYAB 'JUG DANG, DBANG PHYUG
CHEN PO DANG, DGA' BYED DBANG PHYUG LA SOGS PA RNAMS KYIS YANG

DAG PAR BSTOD PA DANG LHA DANG KLU DANG, GNOD SBYIN DANG, DRI ZA
RNAMS KYIS G-YAS PHYOGS NAS YANG DAG PAR BSNYEN BKUR BAR BYED PA,
DBANG PO DANG, GSHIN RJE DANG, CHU BDAG DANG, RNAM THOS SRAS
DANG, LHA MA YIN DANG, NAM MKHA' LDING DANG, MI'AM CI DANG, LTO
'PHYE CHEN

@221A *, ,PO LA SOGS PA RNAMS DANG, LHA RNAMS KYIS BSTOD PA, 'DOD
CHAGS DANG ZHE SDANG DANG GTI MUG GI BAG CHAGS LAS SKYE PA'I RNAM
PAR SMIN PA RNAMS GCOD PAR MDZAD PA, GSANG SNGAGS MCHOG GI PHYAG
RGYAS DUG DANG STEMS RNAMS 'JOMS SHING PHYE MAR

MDZAD PA, ZHE SDANG RAB TU SBYOR BA'I MNGON SPYOD KYIS KYANG GDUG
PA'I SEMS DANG LDAN PA RNAMS RNAM PAR 'JOMS PAR MDZAD PA, SANGS
RGYAS DANG BYANG CHUB SEMS DPA' THAMS CAD DANG 'PHAGS PA'I TSOGS
RNAMS YANG DAG PA'I MCHOD PA RNAMS KYIS MNGON PAR DGA' BA RNAMS
YONGS SU SKYONG

BAR MDZAD PA, THEG PA CHEN PO LEN PA DANG, YI GE 'DRI BA DANG,
KLOG PA DANG, 'CHANG BA DANG, KHA TON BYED PA DANG, NYAN PA DANG,
'DZIN PA DANG MNGON PAR LDAN PA RNAMS LA YONGS SU SBYONG BAR
MDZAD PA DE LTA BUR GYUR PA'I BCOM LDAN 'DAS MA SPRO BA DANG BSDU
BA'I SBYOR BAS RTAG TU RGYUN MI 'CHAD

PAR GOMS SHING BLTA BAR BYA'O, ,DE'I BZLAS PA'I SNGAGS NI, AOm MA
nI DHA RI BADZRI nI MA H'A PRA TI S'A RE H'Um H'Um PHAt PHAt SV'A
H'A, SO SO 'BRANG MA CHEN MO DE'I SHAR PHYOGS SU JI LTA BA DE
BZHIN DU SNGON MA'I SBYOR BAS LHAG PAR BYAS TE, SNA TSOGS PADMA'I
DBUS SU H'Um YIG GI SA BON DANG

MTSAN MA YONGS SU GYUR PA LAS STONG CHEN MO RAB TU 'JOMS MA SKU
MDOG NAG MO DBU SKRA KHAM PA GYEN DU BRDZES PA MI'I THOD PAS
BRGYAN PA SMIN MTSAMS SU KHRO GNYER BSDUS SHING ZHAL MCHE BA
GTZIGS PA, 'OD ZER 'PHRO BA NYI MA'I DKYIL 'KHOR GYI GDAN LA

ROL PA'I STABS KYIS 'BYUNG PO CHEN PO DANG, GNOD SBYIN CHEN PO
KUN NAS GNON PA, PHYAG GDUB DANG, DPUNG RGYAN GYIS BRGYAN PA, DO
SHAL DANG, ZHABS GDUB KYIS MDZES PA, DE'I PHYAG G-YAS KYI DANG PO
NA MCHOG SBYIN DANG RDO RJE, GNYIS PA NA LCAGS

KYU, GSUM PA NA MDA', BZHI PA NA RAL GRI, PHYAG G-YON GYI DANG PO
NA SDIGS MDZUB DANG ZHAGS PA, GNYIS PA NA DGRA STA, GSUM PA NI
GZHU, BZHI PA NA PADMA'I STENG DU RIN PO CHE CHA DRUG PA'O, ,DE'I
RTZA BA'I ZHAL NAG PO, ,G-YAS DKAR PO, ,RGYAB SER PO,,

@221B G-YON LJANG GU, THAMS CAD SPYAN GSUM GSUM PA, SKU LA RIN PO
CHE LA SOGS PA SNA TSOGS PAS BRGYAN PA, PHA ROL GYI STOBS CHEN PO
GNON PA, DRAG MO'I CHA LUGS CAN, N+YA GRO DHA'I SHING LJON PAS
NYE BAR MDZES PA MA MO BDUN LA SOGS PA'I LHA MO RNAMS SKRAG PAR
MDZAD PA, NAM GRU LA SOGS

PA'I MI RNAMS 'JOMS PAR MDZAD PA, NOR RGYAS LA SOGS PA'I KLU
RNAMS YANG DAG PAR SKRAG PAR MDZAD PA, RLUNG DANG MKHRIS PA DANG
BAD KAN LA SOGS PA RNAMS SBYONG BAR MDZAD PA, DRAG PO'I MUN PA
STUG PO'I SPRIN RNAMS SEL BAR MDZAD PA, 'CHI BDAG THAMS CAD ZAD
PAR BYED PA'O, ,DE'I BZLAS PA'I SNGAGS NI AOm AA

MRA Ti BA REE BA RA PRA BA RA BI SHUDDE H'Um H'Um PHAt SV'A H'A,
DE NAS SO SO 'BRANG MA CHEN MO'I LHO PHYOGS SU SNA TSOGS PADMA'I
STENG DU ZLA BA'I DKYIL 'KHOR GYI DBUS SU MAm YIG GI SA BON YONG
SU GYUR PA LAS SKAD CIG GIS RMA BYA CHEN MO SKU MDOG SER MO NYI
MA'I DKYIL 'KHOR LA ZHABS G-YAS BRKYANG BA'I SEMS

DPA'I SKYIL KRUNG GIS BZHUGS PA, ZHAL GSUM PA SPYAN GSUM PA,
PHYAG BRGYAD PA, RIN PO CHE'I COD PAN CAN RGYAN THAMS CAD KYIS
BRGYAN PA, DE'I G-YAS KYI PHYAG DANG PO NA MCHOG SBYIN, GNYIS PA
NA RIN PO CHE'I BUM PA BSNAMS PA, GSUM PA NA 'KHOR LO, BZHI PA NA
RAL GRI'O, ,G-YON GYI

PHYAG DANG PO NA LHUNG BZED KYI STENG NA DGE SLONG, GNYIS PA NA
RMA BYA'I MDONGS, GSUM PA NA BUM PA'I STENG NA SNA TSOGS RDO RJE,
BZHI PA NA RIN PO CHE'I RGYAL MTSAN NO, ,DE NAS RTZA BA'I ZHAL
SER PO, G-YAS NAG PO, G-YON DMAR PO'O, ,MYA NGAN MED PA'I ZHING
LJON PAS NYE BAR MDZES PA'O,,

DE'I LOGS NA GNAS PA'I BI SHI:BDUN GYIS G-YOGS PA, DRAG PO DANG
BCAS PA'I SER SKYA LA SOGS PA'I SRIN PO RNAMS 'JOMS PAR MDZAD PA
KLU LA SOGS PA THAMS CAD SKRAG PAR MDZAD PA, LHA DANG, KLU DANG,
GNOD SBYIN DANG, DRI ZA RNAMS KYIS PHYAG BYA BA'I 'OS SU GYUR PA,
RGYU SKAR

NYI SHU RTZA BDUN DANG BCAS PA'I GZA' DGU LA SOGS PA RNAMS KYIS
BSNYEN BKUR YA BA'I 'OS SU GYUR PA, BRTAN PA DANG G-YO BA'I DUG
THAMS CAD RNAM PAR GROL BA, LHA DANG BCAS PA'I LHA MA YIN RNAMS
YANG DAG PAR RMONGS PAR MDZAD PA'O, ,BCOM LDAN 'DAS MA DE'I BZLAS
PA'I SNGAGS NI, AOm AA

@222A *, ,MRi TA BI LO KI NI GARBHA SAm RAKshA A'A KARshA NI H'Um
H'Um PHAt PHAt SV'A H'A ZHES SO, ,SO SO 'BRANG MA DE'I NUB PHYOGS
SU SNA TSOGS PADMA'I STENG DU ZLA BA'I DKYIL 'KHOR GYI DBUS SU
MAm YIG GI SA BON YONGS SU GYUR PA LAS SKYES PA'I GSANG SNGAGS
RJES SU 'DZIN MA BSGOM PAR BYA STE, SKU

MDOG DKAR MO ZHAL GSUM PA, SPYAN GSUM PA, PHYAG BCU GNYIS PA NYI
MA'I DKYIL 'KHOR 'OD 'PHRO BA LA G-YAS BRKYANG GIS BZHUGS PA, RIN
PO CHE'I COD PAN CAN, RGYAN THAMS CAD KYIS MDZES SHING LANG TSO
GZHON NU DANG LDAN PA, DO SHAL DANG, RKANG GDUB DANG, RNA RGYAN

GYIS BRGYAN PA, SHE RI SH'A'I SHING LJON PAS NYE BAR MDZES PA,
DE'I PHYAG DANG PO CHOS KYI 'KHOR LO'I PHYAG RGYA, GNYIS PA TING
NGE 'DZIN GYI PHYAG RGYA, GSUM PA MCHOG SBYIN, BZHI PA MI 'JIGS
PA, LNGA PA RDO RJE, DRUG PA NA MDA'O, ,G-YON GYI GSUM PA SDIGS
MDZUB

DANG BCAS PA'I ZHAGS PA, BZHI PA NA GZHU, LNGA PA NA RIN PO CHE'I
DOG PA, DRUG PA NA PADMAS MTSAN PA'I CHU SKYES SO, ,RTZA BA'I
ZHAL DKAR PO, G-YAS NAG PO, G-YON DMAR PO'O, ,ME TOG SNA TSOGS PA
MNGON PAR BKRAM PA, 'JIG RTEN SKYONG BA BRGYAD LA SOGS PA DANG

BCAS PA'I LHA RNAMS KYIS YANG DAG PAR MCHOD PA'I 'OS SU GYUR PA,
RGYAL PO CHEN PO BZHI DANG BCAS PA'I LHA'I TSOGS RNAMS KYIS YANG
DAG PAR BSTOD PA, ME TOG MO DANG BCAS PA'I RIG 'DZIN MA RNAMS
KYIS MCHOD PA'O, ,DE'I BZLAS PA'I SNGAGS NI AOm BI MA LE BI PU LE
DZA YA BA

RE AA MRi TE BI RA DZE H'Um H'Um PHAt PHAt SV'A H'A ZHES SO, ,DE
NAS SO SO 'BRANG MA DE'I BYANG PHYOGS SU SNA TSOGS PADMA'I STENG
DU ZLA BA'I DKYIL 'KHOR GYI DBUS SU TRAm YIG GI SA BON YONGS SU
GYUR PA LAS SKYES PA'I BSIL BA'I TSAL CHEN MO SKU MDOG LJANG GU
NYI MA'I DKYIL 'KHOR LA G-YAS BRKYANG

GIS BZHUGS PA, ZHAL GSUM MA, SPYAN GSUM MA, PHYAG DRUG PA, DE
BZHIN GSHEGS PA'I DBU RGYAN CAN, RGYAN THAMS CAD KYIS BRGYAN CING
LHA'I NA BZAS NYE BAR SPRAS PA'O, ,DE'I PHYAG DANG PO MI 'JIGS
PA'I PHYAG RGYA, GNYIS PA NA RDO RJE, GSUM PA NA MDA'O, ,G-YON

@222B GYI DANG PO ZHAGS PA DANG BCAS PA'I SDIGS MDZUB, GNYIS PA
NA GZHU, GSUM PA NA RIN PO CHE'I RGYAL MTSAN NO, ,RTZA BA'I ZHAL
LJANG GU, G-YAS PA DKAR PO, G-YON PA DMAR PO'O, ,TZAM PA KA'I
SHING LJON PAS NYE BAR MDZES PA, 'DOD LHA DANG BCAS PA'I LHA
RNAMS

KYIS MCHOD CING BSTOD PA, 'PHROG MA DANG BCAS PA'I GNOD SBYIN
DANG GNOD SBYIN MO RNAMS RNAM PAR 'JOMS PAR MDZAD PA, BYA ROG
DANG, 'UG PA DANG, BYA RGOD DANG, KHRA DANG, KA PO RA LA SOGS PA
RNAMS 'JOMS SHING 'DED PAR MDZAD PA, 'BYUNG PO DANG, YI DAGS
DANG,

SHA ZA DANG, RO LANGS DANG, SRIN PO LA SOGS PA DANG BCAS PA RNAMS
YANG DAG PAR RMONGS PAR MDZAD PA'O, ,DE'I BZLAS PA'I SNGAGS NI
AOm BHA RA BHA RA, SAm BHA RA SAm BHA RA, AINDRI YA BA LA BI SHO
DHA NI H'Um H'Um PHAt, DE BZHIN DU JI LTAR GSUNGS PA'I MAndAL
RNAM PAR BSGOMS NAS, DE'I

'OD ZER GYI TSOGS KYIS KHYAB PA LAS RANG RANG GI SA BON LAS BYUNG
BA'I 'OD ZER GYIS KHAMS GSUM MA LUS PA MNGON PAR KHYAB NAS DE LA
DE BZHIN DU YI GE LA RAB TU GZHUG PAR BYA'O, ,SLAR YANG NAM
MKHA'I MTHONGS SU SPROS NAS YE SHES KYI 'KHOR LO SPYAN DRANGS NAS
YANG DAG PAR BSTOD

CING GDAN DRANGS PA RANG GI DAM TSIG GI 'KHOR LO LA RAB TU GZHUG
PAR BYA'O, ,DE NAS GNYIS SU MED CING RO GCIG TU GYUR PAR RNAM PAR
BSGOMS LA, DE'I 'OD ZER RNAMS KYIS DE BZHIN GSHEGS PA THAMS CAD
GDAN DRANGS TE YANG DAG PAR MCHOD NAS DBANG BSKUR BAR GSOL BA
BTAB

NAS BDAG NYID LA DBANG BSKUR BAR BLTA BAR BYA'O, ,MCHOD PA DANG,
BSTOD PA DANG, BDUD RTZI MYANG BA SNGON DU 'GRO BAS MKHAS PAS
BSGOM PAR BYA'O, ,MIG LA GTI MUG RDO RJE SO SO 'BRANG MA CHEN
MO'O, ,RNA BA LA ZHE SDANG RDO RJE STONG CHEN MO RAB TU 'JOMS PA
CHEN MO'O, ,SNA LA

SER SNA RDO RJE RMA BYA CHEN MO'O, ,ZHAL LA 'DOD CHAGS RDO RJE
GSANG SNGAGS RJES SU 'DZIN MA CHEN MO'O, ,REG BYA LA PHRAG DOG
RDO RJE BSIL BA'I TSAL CHEN MO'O, ,DE BZHIN DU GZUGS DANG, TSOR
BA DANG, 'DU SHES DANG, 'DU BYED DAR, RNAM PAR SHES PA

@223A *, ,RNAMS TE, PHUNG PO DANG, KHAMS DANG, SKYE MCHED KYI
RANG BZHIN RNAMS LA DE BZHIN DU LHA RNAMS KYI RNAM PAR DAG PA'I
KHYAD PAR SHES PAR BYA'O, ,DE LA DE LTA BU'I DAM TSIG TU GYUR PAS
CHO GA 'DIS SNGAGS BZLAS PAR BYA'O, ,GONG GI SNGAGS

KYI YI GE BRJOD PAR BYA BA DE'I LHA'I SBYOR BAS BSGRUB BYA'I MING
SPEL NAS ZHI BA'I SEMS KYIS RGYUN MI 'CHAD PAR BZLAS PAR BYA'O,
,RIMS DANG, DUG DANG, DE BZHIN DU NAD DANG, G-YUL LA YANG DE
BZHIN DU BYA'O, ,MKHA' 'GRO MA DANG, 'BYUNG PO DANG, RMUGS BYED
DANG,

GTZANG PO DANG, DGRAS RAB TU 'TSE BA DANG, THOG DANG, SKAR MDA'
LTUNG BA'I 'JIGS PA RNAMS LA RI DANG, NAGS DANG, LAM DAG TU DE'I
SNGAGS DRAN PAS RTAG TU BAG TSA BA THAMS CAD SEL BAR BYED DO, ,DE
LA RIM PA 'DI BZHIN DU, ,SEMS CAN KUN LA PHAN

DON PHYIR, ,SEMS CAN KUN LA PHAN 'BYUNG BA, ,GANG DANG GANG GIS
GSOL 'DEBS PA, ,DE YI TSE NI 'PHEL BA'I RGYU, ,BSRUNG BA LNGA YI
CHO GA 'DIS, ,BDE LEGS 'BYUNG BA BDAG GIS BRI, ,SEMS CAN KUN LA
PHAN DON PHYIR, ,DGE BA'I MAndAL ZLUM PO BRI, ,

SA PHYOGS GTZANG ZHING NYAMS DGA' BAR, ,BA YI LCI BAS NYE BAR
BYUGS, ,BLA RE YIS NI STOD G-YOGS SHING, ,RNAM PA SNA TSOGS GOS
RNAMS BCAD, ,TZANDAN KHYAD PAR CAN DAG DANG, ,DRI BZANGS DAG GIS
KUN NAS BYUGS, ,SOR MO NYI SHU RTZA BRGYAD KYI, ,MAndAL

ZLUM POR BRI BAR BYA, ,DE NAS RDUL TSON DKAR PO YIS, ,ZHI BA'I
LAS LA RAB TU BSNGAGS, ,ZE'U 'BRU GE SAR DANG BCAS PA'I, ,PADMA
'DAB MA BRGYAD PAR BYA, ,BUM PA LNGA NI YANG DAG DGOD, ,ME TOG
PHRENG BA GOS KYIS MDZES, ,LO MA DAG GIS KHA BRGYAN CING, ,

GDUGS DANG BA DAN YANG DAG LDAN, ,PU STI DANG NI CHOS DBYINGS
DANG, ,BRIS SKU MDUN DU YANG DAG BKRAM, ,ME TOG SPOS DANG DRI
DANG NI, ,GTOR MA ZHAL ZAS DBUL BAR BYA, ,D'UR BA KUN DANG YANG
DAG SBYOR, ,ME TOG DKAR PO KHYAD 'PHAGS RNAMS, ,PHYOGS

@223B DANG PHYOGS MTSAMS LHA RNAMS KYI, ,CHO GA JI BZHIN MCHOD
PAR BYA, ,ZAN DANG BU RAM ME TOG DKAR, ,'O MA YI NI BYE BRAG
RNAMS, ,SHAR PHYOGS GNAS SU DGOD BYAS NAS, ,DRI ZA RNAMS LA GTOR
MA DBUL, ,TIL NAG DANG NI CHANG GIS BKANG, ,SHA DANG NYA SHA SGOG

PA RNAMS, ,LHO PHYOGS SU NI YANG DAG DGOD, ,GRUL BUM RNAMS LA
GTOR MA DBUL, ,'O MA ZHO DANG 'O THUG DANG, ,MANYDZA NA YI BYE
BRAG RNAMS, ,NUB KYI PHYOGS SU YANG DAG DGOD, ,GTOR MA CHEN PO
KLU LA 'BUL, ,MON GRE'U MUD GA RGYA SRAN DANG, ,DZAMBU tI DANG
BUR CHANG

RNAMS, ,BYANG GI PHYOGS SU YANG DAG DGOD, ,GNOD SBYIN RNAMS LA
GTOR MA DBUL, ,DBANG LDAN NAS NI BRTZAMS NAS NI, ,JI SRID RLUNG
GI SPYOD YUL BAR, ,NAG PO DMAR PO SER PO DANG, ,LJANG GU'I ME TOG
PHRENG BA DPYANG, ,DBUS SU ME TOG PHRENG BA DKAR, ,ME TOG

SNA TSOGS KHYAD 'PHAGS RNAMS, ,'O MA KHRAG GI KHAM POR RNAMS,
,ZHO ZAN DRI RNAMS DE BZHIN DU, ,DE BZHIN DNGOS PO MA LUS RNAMS,
,JI LTAR RIGS PAS MCHOD YON DBUL, ,'BRAS BU RTZA BA JI SNYED
DANG, ,LA DU MO DA KA CHANG BU, ,JI SKAD GSUNGS BZHIN

CHANG BU SOGS, ,KA RA 'O MA'I BYE BRAG GI, ,GTOR MA LHO YI PHYOGS
SU BZHAG ,MTSAN MA BRGYAD KYIS RAB MDZES PA, ,DE BZHIN DU YANG,
CHOS 'CHAD PA YI SLOB DPON DANG, ,LAS KYI RDO RJE DE BZHIN DU,
,KHRUS BYAS GTZANG MA'I GOS BGO ZHING, ,DE BZHIN

STAN YANG GTZANG MAR 'DOD, ,ZHAL NI SHAR DU MNGON PHYOGS NAS,
,SMRA BCAD NAS NI RTAG TU BKLAG ,DGE SLONG TSUL KHRIMS GTZANG MA
YI, ,BSOD SNYOMS PA RNAMS MCHOG TU BSNGAGS, ,SBYIN BDAG SLOB DPON
GANG ZHIG GIS, ,YONGS SU DAG PAR BKLAG PAR BYA, ,

LAN GCIG LA SOGS BRTZAMS NAS NI, ,NYI SHU RTZA GCIG LA SOGS BKLAG
,CHO GA CHAD PA LA SOGS PAS, ,BKLAGS PAS YANG DAG 'GRUB MI 'GYUR,
,BLO DANG BRTZON 'GRUS PHUN TSOGS PA, ,BRTZE BAS SEMS CAN DON
BRTZON PAS, ,DE YI BDE LEGS SGRUB PAR NI, ,SNGON GYI SANGS

@224A *, ,RGYAS RNAMS KYIS GSUNGS, ,KHA ZAS DKAR POS STON MO
BYAS, ,SHA YI BZA' BA RNAM PAR SPANGS, ,BSTAN BCOS KUN LAS MTHUN
PAR NI, ,KUN LA SHA NI MED BYAS LA, ,SLOB DPON BYANG DU ZHAL
PHYOGS PAS, ,DE LA LAS NI YANG DAG BRTZAM, ,BSGOM

PA SNGON DU GSUNGS PA BZHIN, ,LHA RNAMS SO SO LA DMIGS NAS,
,MCHOD CING BSTOD PA DANG LDAN PAS, ,DRIL BU DKROL ZHING DE BZHIN
LA, ,MTHA' YAS SPYOD YUL SANGS RGYAS LA NI PHYAG 'TSAL 'DUD,
,BDEN PA GSUNG MDZAD SANGS RGYAS LA NI PHYAG 'TSAL 'DUD, ,BDEN

PA LA NI RAB GNAS RAB TU RGYAL GYUR CIG ,'DOD PA KUN LAS GROL
ZHING 'BRAS BU DANG BCAS SHOG ,SKYES BU DPA' BO PHYAG 'TSAL 'DUD,
,DE BZHIN GSHEGS LA PHYAG 'TSAL 'DUD, ,LHA RNAMS KUN LA PHYAG
'TSAL 'DUD, ,CHOS KYI DBYINGS LA PHYAG 'TSAL 'DUD, ,D'UR BA KUN
DANG YANG

DAG SBYAR, ,BSGRUB BYA'I MING NI SNGAGS KYIS SPEL, ,LHA RNAMS KUN
NI MCHOD BYA ZHING, ,CHOS KYI DBYINGS KYI RANG BZHIN DU, ,BSNGAGS
NI LAN CIG BRJOD NAS NI, ,LAN CIG SBYOR BAS MCHOD PAR BYA, ,KHRI
PHRAG GCIG GI LAS KYIS NI, ,TSE NI KUN DU 'PHEL BAR RIGS, ,GANG
DANG GANG GIS

GSOL 'DEBS NA, ,DER NI MAndAL BRI BAR BYA, ,RGYAL SRID YUL DANG
DE BZHIN GRONG, ,LHAS DANG SKYED MOS TSAL DE BZHIN, ,MI MA YIN PA
ZHUGS GYUR PA'I, ,'CHI NAD DANG NI MU GE RNAMS, ,DE YI LAS KYIS
BSRUNG BAR BYA, ,SHING SKAM LA YANG LO 'BRAS 'BYUNG, ,LAS KYI
SDUG

BSNGAL BSAM MI KHYAB, ,BYA BA GANG ZHIG BSGRUB 'DOD NA, ,DE NAS
BSRUNG BA'I CHO GA YIS, ,NGES PAR SRUNG BAR BYED PAR 'GYUR,
,RLUNG DANG MKHRIS PA LAS SKYES NAD, ,BAD KAN 'DUS PA LAS GYUR
PA'I, ,MA LUS PA YI NAD RNAMS KUN, ,RTAG TU BDE LEGS NYID DU
'GYUR, ,

KLOG DANG KHA TON SBYOR BA YIS, ,NGES PAR BGEGS RNAMS MED PAR
'GYUR, ,BSRUNG BA LNGA'I CHO GA RDZOGS SO,,