@249A #, ,RGYA GAR SKAD DU, MA H'A PAndI TA K'IRTI DHVA DZA STO TRAm,
BOD SKAD DU, MKHAS PA CHEN PO GRAGS PA RGYAL MTSAN LA BSTOD PA,
'JAM PA'I DBYANGS LA PHYAG 'TSAL LO, ,BLO GROS RGYA MTSOR TSIG GI
ME TOG SNYAN TSIG ZE'U 'BRUS RNAM PAR SPUD PA BSTOD DBYANGS KYI,
,PHRENG BA SPEL LEGS

DAG GIS RAB BRGYUS DRI MED CHUN POS GANG GI MGUL LA BRGYAN GYUR
PA'I, ,BLO GSAL STONG GIS KHYED KYI RANG BZHIN BSNGAGS PAR GYUR
MOD DE LTA NA YANG BDAG RMONGS PA, ,DAD PA'I STOBS KYIS JI LTAR
NUS BZHIN CUNG ZAD BSTOD LA MKHAS PA RNAMS KYIS BZOD PAR GSOL,
,SGYU MA'I PHRENG BA'I LAS

@249B KYI TSUL GYIS RMONGS GANG SRID PA'I CHU GTER DU, ,BSOD NAMS
GRU CHAG BLO GROS LUS BYING BA SHES GNYEN DAM PAS DOR BA YI, ,LUS
CAN RNAMS LA BYANG CHUB YAN LAG DRUG PHRAG GSUM GYI GZHUNG LUGS
KYI, ,RLUNG DRAG GTZUBS PA'I DBA' RLABS 'THOR BAS DAM PA'I GO
'PHANG PHA ROL

SON; ,GRUB PA DRI MED DGE SLONG DGE 'DUN RIG PA 'DZIN PA'I SDOM
BRTZON DANG, ,BRTUL ZHUGS GRUB LA BLO GROS GSAL LDAN RTOG GE'I
DBANG PO'I TSOGS RNAMS KYIS, ,KHYED KYI ZHABS RDUL RNYOG PA MED
LA RNAM PA KUN TU GTUGS SLAD DU, ,GANGS CAN 'DI NA 'GRAN ZLAS
DBEN PAR MNGON DU GYUR

BZHIN KHO BOS 'TSAL, ,DAM PA KHYOD KYI LEGS BSHAD BSOD NAMS
SPRIN, ,DGE BA'I LO TOG 'PHEL BA'I CHAR RGYUN CAN, ,SNYAN PA'I
'BRUG SGRA ZAB MO SNYONG SGROGS PAS, ,SKAL LDAN BLO GROS GNYID
LOG RNAM PAR BSKUL, ,KHYOD KYIS CHOS SGRUB GZHUNG MANG 'CHAD PA
DANG, ,LEGS

BSHAD RTZOM DANG KHA DON RGYA CHEN DANG, ,TING 'DZIN DRI MED
'KHOR LO MCHOD PA'I TSUL, ,RNAM DAG LTA BA SPYOD LAM DAG PA DANG,
,GSANG SNGAGS RGYA MTSO'I TSUL LA NYER BSTEN PA, ,KHYOD KYI KUN
SPYOD DE DAG THAMS CAD LA, ,RGOL BA GZHAN GYIS KUN NAS MI RDZI
BAS, ,GSANG SNGAGS 'DZIN

PA GZHAN LA SNGON MA MTHONG, ,RNAM PA SNA TSOGS RIN CHEN RANG
BZHIN DKON MCHOG GZHAL MED DPAL LDAN GTZUG LAG KHANG CHEN DANG,
,DGA' STON DAM PA SA GSUM LA GRAGS CHAGS BRAL KHYOD NI DPAL DANG
'BYOR BAS RAB DGE ZHING, ,THUB PA'I SKU GZUGS GSUNG RAB DAG PA
RIN CHEN

LAS BSGRUBS KUN NAS MDZAD PA RGYA CHE BA, ,KHYOD MTSUNGS MA MCHIS
DE SLAD BDAG BLO SPRO BA'I CHU KLUNG DBYAR GYI MTSO BZHIN RNAM
PAR 'PHEL, ,BSOD NAMS DRI MED ZLA ZER ZIL GNON BYAMS PA'I 'OD ZER
RAB 'PHROS PAS, ,NAM MKHA'I ZLA BA RNYOG CAN DES NI KHYOD KYI
DPAL RAB MA BZOD DE, ,

GZUGS BRNYAN TSUL GYIS RGYA MTSO'I KLONG DU 'JUG PA 'DOD PA NYID
SNYAM DU, ,BDAG GI BLO GROS DE LTAR SEMS PAS MCHOG TU NGO MTSAR
SKYES PAR GYUR, ,GDUD RGYUD DRI MED YON TAN RGYA CHE NI, ,BLO
GROS MTSUNGS MED MKHAS PAS NYER BSTEN ZHING, ,GZHAN LA PHAN
DGONGS PHONGS PA'I BSTI GNAS

@250A *, ,SA; ,MDZAD PA RGYA CHEN NYE BAR ZHI BA CAN, ,KHYOD
MTSUNGS MA MCHIS DE SLAD DPE BRAL BA, ,KHYED LA RNAM KUN BSTOD
PAR NUS MA LAGS, ,'ON KYANG CUNG ZAD BSTOD PA'I SPRO BA DANG,
,DGE SLONG MKHAS PA BYANG CHUB 'OD ZER GYIS, ,RJES SU GNANG BA
THOB NAS GANG SNANG

BA; ,DE BZHIN 'DI NI BDAG GIS GSAL BAR SBYAR, ,MCHOG TU RMA
DBYUNG GRAGS PA RGYAL MTSAN LA, ,MKHAS PA BDE BAR GSHEGS PA'I
DPAL BDAG GIS, ,LEGS PAR BSTOD LA BSOD NAMS GANG YOD PA, ,DES NI
'GRO KUN BLA MA LA GUS SHOG ,BDAG NYID CHEN PO GRAGS PA RGYAL
MTSAN

LA BSTOD PA RGYA GAR GYI MKHAN PO SU GA TA SHR'I SA SBYAR BA
RDZOGS SO,, ,,RGYA GAR GYI MKHAN PO DE NYID DANG, SH'AKYA'I DGE
SLONG KUN DGA' RGYAL MTSAN DPAL BZANG POS BSGYUR BA'O,,