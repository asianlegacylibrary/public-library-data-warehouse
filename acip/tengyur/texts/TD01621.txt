@167A # ,RGYA GAR SKAD DU, shA tA TATVA

BYA BASTH'A NA, BOD SKAD DU, ,DE KHO NA NYID DRUG RNAM PAR GZHAG
PA, ,DPAL RDO RJE SEMS DPA' LA PHYAG 'TSAL LO, ,DPAL LDAN KHYAB
BDAG LNGA YI DNGOS, ,YE SHES MKHA' 'GRO LA BTUD DE, ,BLA MA'I
BKA' BZHIN NYER BSTEN TE, ,DE NYID DRUG 'DI BDAG GIS BYA, ,GSANG
RGYUD

'PHAGS PA GDAN BZHI LAS, ,BTUS TE SLOB MA BLO ZHAN LA, ,PHAN
PHYIR DAD PAS 'DI BYAS KYANG, ,MKHAS PAS DPYAD CING BZOD PAR GSO,
,RDO RJE DRIL BU BGRANG PHRENG DANG, ,YE SHES DANG NI RNAM BZHI
LA, ,BDUD RTZI 'DOD DANG MCHOD RTEN GNYIS, ,BSNAN TE DRUG TU SHES
PAR

BYA; ,DANG PO RDO RJE BSDAMS PA NI, ,BKROL TE LAG PA GNYIS
BRKYANG NAS, ,PADMA'I LAG SKOR LNGA BYAS TE, ,PUS MO G-YAS G-YON
STENG DU GZHAG ,LAG MTHIL GNYIS LA BSGOM PA NI, ,G-YAS SU NYI
MA'I DKYIL 'KHOR DANG, ,G-YON DU ZLA BA'I DKYIL 'KHOR DAG ,MA
DANG AA LAS

BSKYED PAR BYA, ,DE STENG RDO RJE DRIL BZHAG NAS, ,H'Um DANG AA
LAS BSKYED PAR BYA, ,A'A LI K'A LI'I SBYOR BA YIS, ,THABS DANG
SHES RAB DNGOS SU NI, ,RTOGS TE DE NYID BSGOM PAR BYA'O, ,DE NAS
RDO RJE'I DE NYID NI, ,BSGOM PA'I MAN NGAG 'DI LTA STE, ,RDO
RJE'I STENG GI RTZE LNGA LA, ,

RIGS LNGA'I LHA DANG SBYAR BAR BYA, ,DKYIL GYI RTZE MOR RNAM
SNANG MDZAD, ,SHAR GYI RTZE MOR MI BSKYOD PA, ,LHO RTZER RIN CHEN
'BYUNG LDAN TE, ,SNANG BA MTHA' YAS NUB TU DGOD, ,BYANG DU DON
YOD GRUB PA BSGOMS, ,DE 'OG PADMA 'DAB BRGYAD LA, ,BYANG CHUB
SEMS BRGYAD SHES

BYA STE, ,PADMA'I PHYAG DANG BYAMS PA DANG, ,NAM MKHA' MDZOD DANG
KUN DU BZANG, ,PHYAG NA RDO RJE 'JAM DPAL DANG, ,SGRIB SEL DANG
NI SA SNYING PO, ,LHA RNAMS BRGYAD PO 'DI DAG NI, ,JI BZHIN
PHYOGS SU BSGOM PA YIN, ,DBUS KYI SGO NGA LTA BU LA, ,YE SHES
LNGA NI BSGOM

@167B PAR BYA, ,DE YI PHYI ROL PHYOGS BZHIN, ,LCAGS KYU LA SOGS
RNAM BZHI BSGOM, ,DE 'OG 'DAB BRGYAD PADMAR YANG, ,SGEG MO LA
SOGS BRGYAD BSGOM PA, ,RGYUD LAS SBAS NAS MA GSUNGS KYANG, ,MAN
NGAG DON GYI SA SHES PAR BYA, ,'OG GI RTZE MO RNAM LNGA YANG,
,BCOM

LDAN MKHA' 'GRO MA LNGA STE, ,DBUS RTZE YE SHES MKHA' 'GRO MA,
,DE YI PHYI ROL PHYOGS BZHIN, ,SHAR DU RDO RJE MKHA' 'GRO MA, ,DE
BZHIN DRAG MO BYANG PHYOGS TE, ,RO LANG MA NI NUB KYI RTZER, ,LHO
RU GDOL PA'I MKHA' 'GRO MA, ,RDO RJE DE NYID LHA MOR BSGOM, ,DE
LTAR SUM CU RTZA

GCIG LTAR, ,RTOGS TE RDO RJER BSGOMS NAS NI, ,H'Um GI DBYANGS 'DI
BLANG BYAS TE, ,SANGS RGYAS THAMS CAD MNYES PAR BYA,, H'Um, MDZES
PA'I RDO RJE GSOR NAS SU, ,SEMS CAN THAR PA LA NI DGOD, ,RNAM PAR
THAR PA CHOS KYI DON, ,RDO RJE SNYING PO 'DZIN PAR BYA, ,H'Um
H'Um H'Um

HO HO HO, ,DE NI 'KHOR BA GCOD GYUR TE, ,NYON MONGS MUN PA BSAL
BYAS NAS, ,BLA MED BYANG CHUB THOB PA DANG, ,YE SHES SNANG BA
THOB PAR 'GYUR, ,RDO RJE DE NYID MA SHES NA, ,BYANG CHUB DNGOS
GRUB RING DU SPANGS ,RDO RJE DAG PAR MA GYUR NA, ,BRGYA BYIN
MTSON CHA RDO RJE 'DRA, ,

DE NAS DRIL BU DE NYID NI, ,NANG GI NAM MKHA'I KHAMS LA NI,
,BYANG CHUB SNYING PO GNAS PA YIN, ,MTSAN NYID MED PAR SPANG BA
NI, ,BUM PA SHES RAB BDUD RTZI'O, ,DE STENG 'DAB BRGYAD PADMA LA,
,SA BON BRGYAD LAS LHA MO BRGYAD, ,SHAR DU LHA MO SGROL MA STE,
,NA BZA' DKAR MO

BYANG GI PHYOGS, ,NUB TU M'A MA K'I SHES BYA, ,DE BZHIN LHO RU
SANGS RGYAS SPYAN, ,ME YI MTSAMS SU SKUL BYED MA, ,RDO RJE LU GU
RGYUD DBANG LDAN, ,KHRO GNYER MA NI RLUNG MTSAMS SU, ,BDEN BRAL
MTSAMS SU RIN CHEN SGRON, ,LHA MO DE BRGYAD DBUS SU YANG, ,SHES
RAB PHA ROL

PHYIN PA STE, ,PADMA RGYAS PA'I SPYAN MNGA' MA, ,GZUGS RDZOGS 'OD
DANG LDAN PAR BSGOM, ,STENG GI PADMA 'DAB BRGYAD LA, ,SNGON BZHIN
SGEG MO LA SOGS BRGYAD, ,RTZE LNGAR MKHA' 'GRO LNGA BSGOM, ,DBUS
KYI LCE LA YE SHES TE, ,THAMS CAD 'DU DANG 'PHRO BAR BYED, ,NYI
SHU RTZA

@168A *, ,GNYIS LHAR SBYOR BA, ,RNAM PAR DAG PA'I DRIL BU 'DI,,
SNGAGS 'DI DAG NI BZLAS NAS SU, ,PHYOGS BRGYAD DAG TU LEN GSUM
DKROL, ,AOm BADZRA GHAndE RA nI TA PRA RA nI TA SARBA BUDDHA PRA
TZA LI TE PRADZNY'A P'A RA MI T'A, N'A D'A SVA BH'A WE H'Um H'Um
H'Um HO HO HO AA SV'A H'A, SHES RAB CHOS KYI DRIL BU 'DI, ,

SANGS RGYA THAMS CAD BLANG BYAS NAS, ,MI SHES 'DAM LAS BYING BA
YI, ,SEMS CAN SANGS RGYAS DON DU DKROL, ,DE NYID SBYOR BA DMAN NA
NI, ,DNGOS GRUB RING DU MTSON PA STE, ,DE NYID MED PA'I RNAL
'BYOR PA'I, ,GLANG CHEN DRIL BU DKROL BA 'DRA, ,DE NAS BGRANG
PHRENG DE NYID KYI, ,YANG

DAG CHO GA SHES PAR BYA'O, ,SHEL DANG NYA PHYIS MU TIG DANG,
,DKAR PO LA SOGS GZHAN YANG RUNG, ,ZHI BA'I LAS LA KHYAD PAR
GSUNGS, ,GSER DANG DNGUL DANG ZANGS MA DANG, ,PADMA'I SNYING PO
RGYAS PA YIN, ,GUR GUM LA SOGS DRI YIS NI, ,BYUG PA'I RI LU DBANG
LA SMOS, ,RUDV'AKshA DANG LUNG

THANG DANG, ,MI RUS MNGON SPYOD CES SU GSUNGS, ,ZHI RGYAS DBANG
DU MNGON SPYOD LA, ,BOD TZES NI LAS KUN BYED, ,DE YI GRANG NI 'DI
LTA STE, ,SNGAGS SGRUB PA LA LNGA BCU DANG, ,DBANG LA DE BZHIN
NYI SHU LNGA, ,ZHI BA LA NI BRGYA PHRAG STE, ,BRGYA RTZA BRGYAD
NI RGYAS PA'I YIN, ,

MNGON SPYOD LA NI DRUG CU'O, ,PHRENG THAG DGU SGRIL BYAS PA LA,
,MDO 'DZIN NYIS BRTZEGS SHES PAR BYA, ,G-YAS PA'I LAG MTHIL NYI
MA LA, ,A'A: YIG DMAR PO BSGOM PAR BYA, ,G-YON GYI LAG MTHIL ZLA
BA LA, ,H'Um YIG DMAR PO BSGOM NAS SU, ,SA BON DE NYID LAS BSKYED

PA; ,G-YAS SOR RDO RJE RTZE LNGA PA, ,G-YON NI PADMA 'DAB LNGAR
BSGOM, ,PHRENG BA GANG YIN DKYIL BZHAG STE, ,RDO RJE PADMA SNYIM
PAR SBYAR, ,RI LU DGRA BCOM BSGOMS NAS SU, ,PHRENG THAG LHA DGUR
BYIN GYIS BRLAB, ,MDO 'DZIN 'OG MA MCHOD RTEN TE, ,GONG MA CHOS
KYI SKU RU

BSGOM, ,BGRANG PHRENG DE NYID BSGOM NAS SU, ,SNGAGS 'DI YIS NI
BYIN GYIS BRLAB, ,AOm YA TE YA MA H'A DZNY'A NA SARBA BUDDHA MA
H'A BHE BE TA, ,H'Um H'Um H'Um HO HO HO AA SV'A H'A, CHOS KYI SKU
DANG MCHOD RTEN LA, ,DGRA BCOM BSKOR BA BYED BSAMS TE, ,MCHOD
RTEN GRIB MA'ANG

@168B MI 'GONG PHYIR, ,BSGYUR LOG BYAS NAS PHRENG BA BGRANG,
,PHRENG BA DE RNAMS BGRANG BA YANG, ,SO SO'I KHYAD PAR GYIS SHES
TE, ,ZHI BA'I PHRENG BA MDZUB LA BZHAG, ,DE BZHIN RGYAS PA GUNG
MO STE, ,SRIN LAG LA NI DBANG DU BSHAD, ,MNGON SPYOD MTHE CHUNG
SHES PAR BYA, ,

SGRUB PA'I LHA GANG 'GUGS BSAMS TE, ,MTHE BONG LCAGS KYIS BKUG
PAR BSGOM, ,DE YANG LHA MO G-YON PAS 'DREN, ,G-YAS PAS LHA RNAMS
'DREN PA YIN, ,DE LTAR DAG PA'I BGRANG PHRENG GIS, ,GANG 'DOD
DNGOS GUS 'GRUB PAR BYED, ,DE NYID MED PA'I PHRENG

BA NI, ,BUD MED RGYAN GYI DO SHAL 'DRA, ,DE NAS YE SHES DE NYID
NI, ,'DI LTAR YANG DAG SHES PAR BYA, ,CHOS KUN YE SHES GCIG PA
LA, KHYAD PAR RING THUNG GYUR NAS GNAS, ,LHA DANG KLU DANG GNOD
SBYIN DANG, ,DRI ZA DANG NI LHA MIN DANG, ,NAM MKHA' LDING DANG
MI'AM

CI; ,RGYAL CHEN DANG NI GANG BA BZANG, ,LTO 'PHYE DANG NI GRUB
BUM DANG, ,MI DANG MI MIN MKHA' 'GRO MA, ,BYOL SONG DANG NI YI
DAGS DANG, ,DMYAL BAR BCAS PA'I SEMS CAN DANG, ,BYOL SONG GZUGS
KYI KHYAD PAR DANG, ,PHRA MO SGO NGA 'DZIN SOGS PA'I, ,DE RNAMS
G-YO

BA THAMS CAD DANG, ,MI G-YO BA YI RNAM PA YANG, ,SA CHU ME DANG
RLUNG GI KHAMS, ,PHRA MO GTZO DANG LO MA DANG, ,RDO DANG BONG BA
RTZE MO SOGS, ,THAMS CAD YE SHES SNANG BYA YIN, ,DE YANG SEMS
DANG LDAN PA DANG, ,SEMS PA MED PA GNYIS SU 'DOD, ,SEMS PA DANG

LDAN KHYAD PAR NI, ,YE SHES BYE BRAG 'DI LTA STE, ,RGYAL CHEN SUM
CU RTZA GSUM DANG, ,'THAB BRAL DANG NI DGA' LDAN DANG, ,'PHRUL
DGA' GZHAN 'PHRUL DBANG BYED DANG, ,TSANGS RING TSANGS PA'I MDUN
NA 'DON, ,TSANGS CHEN DANG NI 'DOD CHUNG DANG, ,DPAG MED 'OD DANG

'OD GSAL DANG, ,DGE CHUNG DGE RGYAS TSAD MED DGE ,SPRIN MED DANG
NI BSOD NAMS SKYES, ,'BRAS BU CHE DANG MI CHE BA, ,MI GDUNG BA
DANG GYA NOM DANG SNANG, ,SHIN TU MTHONG DANG 'OG MIN TE, ,NYI
SHU RTZA GSUM LHA RNAMS NI, ,YE SHES RAGS SHING ZAB PA NI, ,NYIS
'GYUR

@169A *, ,NYIS 'GYUR SHES PAR BYA, ,DE YANG RGYAL CHEN RIGS BZHI
NAS, ,GZHAN 'PHRUL DBANG BYED BAR DU NI, ,'DOD PA LNGA YI YE SHES
DANG, ,GONG NAS GONG DU ZAB PA YIN, ,LHA MIN YE SHES KHRO BA STE,
,YI DAGS YE SHES SME BA YIN, ,GTI MUG

YE SHES BYOL SONG GI, ,DMYAL BA'I 'JIGS PAS DUB PA YIN, ,MI SHES
YE SHES RNAM LNGA STE, ,GLEN PA DANG NI 'ON PA DANG, ,LKUGS PA
DANG NI BYIS PA DANG, ,YE SHES CAN DANG RNAM PA LNGA, ,BYE BRAG
TU NI SHES PAR BYA, ,GZHAN YANG GNOD SBYIN LA SOGS

PAS; ,RTZA BA'I RGYUD LAS MA GSUNGS KYANG, ,DON GYI YE SHES KHYAD
PAR NI, ,RNAL 'BYOR PAS NI SHES PAR BYA, ,DE 'DRA'I YE SHES DE
NYID NI, ,RNAL 'BYOR GANG GIS RTOGS GYUR PA, ,DE NI TSE RABS SA
YA STONG, ,SANGS RGYAS SHES PAS BSKUL BA'O, ,RNAL 'BYOR

GTZUG LAG LAS BYUNG BA'I, ,YE SHES DE NYID MI SHES TE, ,PHYI YI
GTZUG LAG SHES NA YANG, ,GAR MKHAN CHA LUGS DANG 'DRA'O, ,DE NAS
BDUD RTZI'I 'OD DE NYID, ,MAN NGAG 'DI LTAR SHES PAR BYA,
,BHANDHA'AM NYA PHYIS LA SOGS PA, ,BDUD RTZI LNGA DANG BSRES PA

YIS; ,BDUD RTZI'I 'OD KYIS BKANG BYAS LA, ,SNGAGS DANG PHYAG
RGYAS DAG PAR BYA, ,G-YAS PA ZLA DKYIL BSAM PA LA, ,BDUD RTZI'I
'OD KYIS SNOD BZHAG STE, ,G-YON PA RTZE GSUM PHYAG RGYA YIS,
,SNOD LA REG NAS SNGAGS 'DI BRJOD, ,AOm HA HO HR'I: SV'A H'A, HA
YIS

KHA DOG 'PHROG PA DANG, ,HO YIS PHYI YI DRI MA BSAL, ,HR'I: YIS
MTHU YANG 'JOMS BYED PA, ,RIM PA DE NI SHAS PAR BYA, ,DE LTAR LOG
PA BSAL NAS SU, ,'DI LTAR YANG DAG SBYOR BA BSGOM,,GZUGS NI
PADMA'I DBANG PHYUG STE, ,RNAM PAR SNANG MDZAD DRI CHU DNGOS, ,

RO NI RDO RJE DBANG PHYUG STE, ,SKU GSUNG THUGS KYI NGO BOR BSAM,
,DE 'OG PHYAG RGYA SNGAGS KYIS YANG, ,BSRABS NAS BDUD RTZI 'OG DU
'GRUB, ,SA BON SUm LAS BSKYED PA YI, ,G-YON PA'I MTHIL DU ZLA BA
BSGOM, ,DE DKYIL BDUD RTZI SA BON SUm, BSGOMS NAS SRIN

@169B LAG MTHEB RTZER SBYAR, ,BDUD RTZI'I DKYIL DU PHYAG RGYA DE,
,BZHAG NAS RIM PA 'DI LTAR BSGOM, ,H'Um LAS BSKYED PA'I MTHE BONG
NI, ,DBANG CHEN SA GZHIR BSGOM PA DANG, ,SUM LAS BSKYED PA'I SRIN
LAG NI, ,RI RAB BZUR BZHIR BSGOM PAR BYA, ,SRIN LAG RTZER YANG
SUm BSGOMS

TE; ,BDUD RTZI'I SNYING PO GSUM BZLAS NAS, ,LAN GSUM BDUN NI
BSGRUB PAR BYA, ,'KHOR BA BDUD RTZIR DMIGS NAS NI, ,LHA DANG RNAL
'BYOR MKHA' 'GRO MA, ,SO SOR GTOR NAS MNYES PAR BYA, LCE DANG
DPRAL BA SPYI BO LA, ,BDUD RTZI'I THIG LE BZHAG NAS SU, ,

YI DAM LHA YANG MCHOD BYA ZHING, ,DAM TSIG TZAM DU BTUNG BAR
GRANGS, ,GANG TSE RNAL 'BYOR TSOGS PA'I TSE, ,DBYANGS 'DI BLANGS
NAS GZHAN LA DBUL, ,GZIGS SHING MDZES PA DAM PA'I CHOS, ,'DI LA
THE TSOM BYAR MI RUNG, ,BRAM ZE KHYI DANG GDOL PA DAG, ,RANG BZHIN

GCIG TU BSGOMS NAS GSOL, ,RNAL 'BYOR GZHAN GYIS BLANG BA YANG,
,DBYANGS DANG PHYAG RGYA SHES BYA STE, ,G-YAS PA PADMA'I GDAN
BSGOMS NAS, ,G-YON GYI RTZE GSUM PHYAG RGYAS BLANG, ,BDE BAR
GSHEGS SHING CHOS KYI MCHOG, ,DRI MA MED PA'I GNAS 'DI LA

GZUNG DANG 'DZIN PA RNAM GROL BA, ,DE BZHIN NYID DE PHYAG 'TSAL LO
,DE LTAR MAN NGAG RTOGS NAS SU, ,BDUD RTZI'I 'OD LA BRTEN BYAS
NAS, ,'KHOR BA'I SDUG BSNGAL BCOM NAS SU, ,THAR PA'I RTZI RU
'GRUB PA YIN, ,DE NYID MED PA'I RNAL 'BYOR PA, ,MDANGS DANG STOBS
DANG LONGS

SPYOD PHYIR, ,SRED PA'I SGO NAS 'THUNG BYED NA, ,SEMS CAN PHAL
PA'I BTUNG BA 'DRA, ,DE NAS MCHOD RTEN DE NYID KYANG, ,YANG DAG
PAR NI BSAM PAR BYA, ,NANG BZHIN NAM MKHA' DANG 'DRA BAR, ,DNGOS
KUN STONG PA NYID DU BSGOM, ,RANG GI SEMS DANG DBYER MED PA'I,
,GDAN BCAS H'Um

YIG 'DUS PAR BSGOM, ,DE YI KHAMS GSUM 'JIG RTEN NI, ,MCHOD RTEN
GNAS SU BSGOM PAR BYA, ,SA YI KHRI 'PHANG ZUR BCU GNYIS, ,DGUG
PA'I PHYOGS BRGYAD GLING YIN TE, ,BANG RIM BDUN DU BSAMS PA NI,
,GSER GYI RI BDUN SHES PAR BYA, ,DRIL BU DBYINGS SU BUM PA NI, ,

@170A *, ,LHA GNAS RI RAB BSGOM BYA STE, ,BUM RTEN 'KHOR BA GDUNG
BA'I DBYIBS, ,KLU YI RGYAL PO NOR RGYAS YIN, ,KHA KHYER RIM PA
DRUG LDAN PA, ,'DOD RIS LHA RNAMS DRUG TU BTAGS, ,DBUS SU SROG
SHING YAR BSGRENG BA, ,BDAG MED CHOS NYID ZAD MED BSGOM, ,'KHOR

LO BCU BDUN GYIS BRGYAN PA, ,GZUGS KHAMS GNAS BCU BDUN DU BTAGS,
,CHOS KYI DBYIBS PA YAR 'PHAGS PA, ,GZUGS MED KHAMS BZHIR SHES
PAR BYA, ,DE YI STENG GI SGO NGA'I DBYIBS, ,RANG GI SEMS NI SKU
RU BSGOM, ,DE LA DE BZHIN GSHEGS PA DANG, ,

SANGS RGYAS BYANG CHUB SEMS DPA' DANG, ,RANG GI SLOB DPON YI DAM
LHA, ,BZHUGS PAR DMIGS NAS RANG SEMS DANG, ,DBYER MED BSGOMS NAS
PHYAG BYAS NAS, ,MCHOD DANG BSTOD PA DBUL BYAS NA, ,BLA NA MED
PA'I GO 'PHANG THOG, ,GZHAN DU GZUNG 'DZIN MA SPANGS PAR, ,

DNGOS SU RTOGS NAS PHYAG BYAS NA, ,'KHOR BA LAS BSGRAL MI 'GRUB
STE, ,MU STEGS PHYAG GNAS LHA RTEN DANG, ,DE NYID DRUG GI RIM PA
'DI, ,PHYI NANG GANG DU SBYOR NA YANG, ,'GAL BA MED CING DNGOS
GRUB STER, ,STON PA THUN MONG BSTAN PHYIR RO, ,SMRi TI DZNY'A NA
K'IRTI YIS, ,SLOB

MAS ZHUS PA 'DI BYAS PA'I, ,DGE BA THOB PA GANG YIN PA, ,DE YIS
SEMS CAN SANGS RGYAS SHOG ,DE KHO NA NYID DRUG RNAM PAR BZHAG PA,
RGYA GAR GYI MKHAN PO SMRi TI DZNY'A NA K'IRTIS MDZAD PA RDZOGS
SO,, ,,PAndI TA DE NYID KYIS BSGYUR CING GTAN LA PHAB PA'O,, ,,