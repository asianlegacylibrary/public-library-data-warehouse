@246B #, ,RGYA GAR SKAD DU, YO GA
TZA TU RA DE WA STO TRA N'A MA, BOD SKAD DU, SBYOR BA BZHI'I LHA
LA BSTOD PA ZHES BYA BA,

BCOM LDAN 'DAS MA SHES RAB KYI PHA ROL TU PHYIN PA LA PHYAG 'TSAL
LO, ,STEN MTSON SENG GE'I KHRI STENGS NA, ,SKU DRANG DGONGS PA
SHIN TU GZHAN, ,RDO RJE SKYIL KRUNG DER BZHUGS NAS, ,GAR DU TING
'DZIN YONGS 'DU BA'I, ,TING 'DZIN RGYAL PO ZHES BGYI LA, ,MNYAM
PAR GZHAG CING DGONGS

MKHYEN PA'I, ,DE BZHENGS 'PHRUL GYI SPYAN GYIS NI, ,SANGS RGYAS
ZHING GZIGS KHYOD LA 'DUD, ,SKU GNAS NYI SHU RTZA GNYIS NAS, ,'OD
ZER BYE BA KHRAG KHRIG NI, ,BRGYA STONG DRUG CU DRUG CU NI,
,'BYIN PA'I SKU DE LA PHYAG 'TSAL, ,MI MJED PHYOGS BCU'I 'JIG
RTEN DU, ,'OD KYI SNANG BAS

KHYAB BYED PA, ,'OD DES REG PA'I SEMS CAN RNAMS, ,RDZOGS PA'I
BYANG CHUB NGES GYUR PA'I, ,'PHRO BA 'DREN LA PHYAG 'TSAL LO, ,BA
SPU'I 'OD DANG RANG BZHIN 'OD, ,MI MJED PHYOGS BCU'I 'JIG RTEN
DU, ,'OD KYI SNANG BAS KHYAB BYED PA, ,'OD KYIS REG PA'I SEMS CAN
RNAMS, ,RDZOGS

PA'I BYANG CHUB NGES GYUR PA, ,'GRO MGON SH'AKYA SENG GER 'DUD,
,LJAGS 'OD BYE BA KHRAG KHRIG NI, ,BRGYA STONG RTZE LAS PAD 'DAB
STONG, ,DE STONG BDE GSHEGS THUGS MNGA' BZHUGS, ,PHYOGS BCU'I
ZHING DU GSHEGS BYON CING, ,PHA ROL PHYIN DRUG CHOS STON MDZAD,
,CHOS THOS SEMS

CAN BYANG CHUB NGES, ,'GRO MGON SPRUL PA'I SKU LA BSTOD, ,SENG GE
RNAM GROL 'DZIN GYIS, ,G-YO LDEGS LTAS CHEN BCO BRGYAD KYIS, ,MI
MJED PHYOGS BCU'I NGAN SONG KUN, ,RGYUN 'CHAD LHA MI'I SKAL MNYAM
BYAS, ,TSE RABS DRAN ZHING SANGS RGYAS 'DUD, ,NGAN SONG SKYOB LA
PHYAG 'TSAL

'DUD, ,MI MJED PHYOGS BCU'I 'JIG RTEN KHAMS, ,'OD KYIS ZIL MNAN
LHAM ME NI, ,LHANG NGER BZHUGS PA'I SKU LA BSTOD, ,RANG BZHIN SKU
BRTAN LHA RNAMS KYIS, ,MCHOD RDZAS MCHOD DE DBU STENGS SU, ,BYIN
GYIS ME TOG KHANG BRTZEGS GYUR, ,RANG 'OD MI MDZAD PHYOGS BCU'I
ZHING, ,KUN

@247A *, ,SNANG SEMS CAN MTHONG NAS KYANG, ,RANG MDUN 'DUG STE
CHOS STON SNYAM, ,SKU GCIG DU MAR SNANG LA BSTOD, ,RANG 'OD
PHYOGS BCU'I ZHING KHYAB NAS, ,SEMS CAN JI SNYED 'KHOD PA YIS,
,RANG 'KHOR BCAS PA SNANG BYED PA'I, ,GSER 'OD SH'AKYA SENG GER
'DUD, ,GZUNGS DANG

TING 'DZIN RAB THOB PA'I, ,STONG NYID MTSAN MED SPYOD YUL CAN,
,RDOL MED PA YI SMON LAM LDAN, ,CHOS MNYAM GZUNG DANG BZOD RAB
THOB, ,BLO CHEN SEMS DPA' PHYAG 'TSAL BSTOD, ,THOGS MED SPOBS
LDAN BSTAN PA NI, ,ZAD MI SHES SHING SO SO NI, ,YANG DAG RIG PA
KHONG DU CHUD, ,MNGON

SHES CHEN PO RNAM PAR RTZE, ,MNGON SHES MA NYAMS PHYAG 'TSAL
BSTOD, ,SNYAN POS TSIG SNYAN LE LO MED, ,BRTZON 'GRUS LUS SROG MI
LTA ZHING, ,TSUL 'CHOS KHA GSAG GRAGS PA MED, ,KHE DANG BKUR
STI'I SEMS MED PAS, ,ZANG ZING MED PAR CHOS STON PA, ,CHOS ZAB
BZAD PA DAM PA

RTOGS, ,MI 'JIGS THOB LA PHYAG 'TSAL BSTOD, ,ZHUM MED BDUD KYI
LAS LAS 'DAS, ,LAS DANG NYON MONGS PHYIR RGOL BCOM, ,PHAS KYI
RGOL BAS ZIL MI NON, ,NYAN THOS RANG RGYAL RTOGS DKA' BA, ,LAS
SGRIB RGYUN CHAD PHYAG 'TSAL BSTOD, ,RNAM PAR DBYE ZHING BSTAN LA
MKHAS, ,

BSKAL PA GRANGS MED SMON LAM RTZIS, ,BZHIN 'DZUM THOG MA KHRO
GNYER MED, ,SNYAN CING 'JAM PA'I TSIG DANG LDAN, ,CHOS RAB RTOGS
LA PHYAG 'TSAL LO, ,PHA ROL TSIGS BCAD DBYANGS BRJOD MKHAS,
,SPOBS PA MI CHOD 'KHOR MTHA' YAS, ,ZIL GYIS MNAN PA MI 'JIGS
LDAN, ,BSKAL

PA BYE BA MTHA' YAS PAR, ,BSTAN PA YE SHES 'BYUNG MKHAS BSTOD,
,CHOS RNAMS SGYU MA SMIG RGYU DANG, ,CHU ZLA RMI LAM SGRA BRNYAN
DANG, ,MIG YOR NAM MKHA' DRI ZA'I GRONG, ,SPRUL DANG GZUGS BRNYAN
KHONG CHUD PA'I, ,SEMS ZHUM MED LA PHYAG 'TSAL BSTOD, ,SEMS CAN
SEMS RGYU SHES PA

PHRA, ,SPYOD MKHAS KHONG CHUD BYAS LA MKHAS, ,SDANG MED BZOD
RLABS CHOS MNYAM RTOGS, ,CHOS ZAB LDAN ZHING GTING DPAG DKA',
,SEMS CHOS DBANG THOB LAS NYON MONGS, ,LTA SGRIB LA SGROL PHYAG
'TSAL BSTOD, ,RTEN PA RTOGS PA BSTAN LA MKHAS, ,RTEN 'BREL TSUL
MI ZAD

@247B SHES ZHUGS, ,LTA DANG BAG NYAL KUN SBYOR SPONGS, ,LAS DANG
NYON MONGS ZHI LA MKHAS, ,KUN LDANG BRAL LA PHYAG 'TSAL LO, ,BDEN
PA RAB RTOGS YE SHES MKHAS, ,CHOS RNAMS SGRA BRNYAN LTA BUR MOS,
,CHOS BSTAN TSAD MED 'JIGS DANG BRAL, ,BDAG NYID JI LTAR KHONG
CHUD MKHAS, ,ZHING

KHAMS RNAMS DGONGS RMI LAM ZIN, ,GRANGS MED SANGS RGYAS DRAN LA
BSTOD, ,SANGS RGYAS 'BYUNG BA NYER 'GRO MKHAS, ,SANGS RGYAS DPAG
MED GSOL BTAB MKHAS, ,SEMS LTA NYON MONGS ZHI LA MKHAS, ,TING
'DZIN BRGYA STONG MNGON PAR SGRUB, ,RNAM RTZE YE SHES RTOGS LA

BSTOD; ,BZANG SKYONG RIN CHEN 'BYUNG LA SOGS, ,KHYED KYI YON TAN
BSKAL PAR NI, ,MTHA' YAS BRJOD KYANG MI LANG STE, ,DE SOGS SEMS
DPA'I TSOGS LA BSTOD, ,DGRA BCOM ZAG ZAD NYON MONGS MED, ,DBYANG
GYUR SEMS NI RNAM PAR GROL, ,SHES RAB SHIN TU RNAM PAR GROL,
,CANG

SHES GLANG CHEN BYA BA BYAS, ,BYED PA BYAS SHING KHUR BOR BA,
,RANG GI DON NI RAB THOB PA, ,SRID PA KUN SBYOR YONGS SU ZAD,
,YANG DAG PA YI BKA' YIS NI, ,SEMS NI SHIN TU RNAM PAR GROL,
,SEMS DBANG PHA ROL MCHOG THOB PA'I, ,NYAN THOS DGE SLONG TSOGS
LA BSTOD, ,DGE BSNYEN PHA

DANG DGE BSNYEN MA, ,CHOS MTHONG BA YI TSOGS LA BSTOD,, #, ,CHOS
SKU'I DKYIL 'KHOR GYI LHA LA BSTOD PA, ,SMRA BSAM BRJOD MED SHES
RAB PHA ROL PHYIN, ,MA SKYES MI 'GAG NAM MKHA'I NGO BO NYID, ,SO
SO RANG RIG YE SHES SPYOD YUL BA, ,DUS GSUM

RGYAL BA'I YUM LA PHYAG 'TSAL BSTOD, ,STONG PA BCO BRGYAD CHOS
KYI SDONG PO LA, ,PHA ROL PHYIN BCU MDZES PA'I RGYAN GYIS BRGYAN,
,TSAD MED BZHI YI LO 'DAB RGYAS PA LA, ,SKYE 'GAG MED PA'I 'BRAS
BU SO SOR SMIN, ,SA BCU CHOS KYI SKU LA PHYAG 'TSAL LO, ,ZHING
KHAMS THAMS CAD GSER

GYI SA GZHI LA, ,RIN CHEN RNAM PA MANG PO GCAL DU BKRAM, ,ME TOG
PUndA R'I KA CHAR BZHIN 'BAB, ,YUM GYUR DGE MA KHYOD LA PHYAG
'TSAL BSTOD, ,GNAS MED JI LTAR NAM MKHA' BZHIN, ,SPROS PA MED
CING SNANG BA MED, ,KHYOD KYI THUGS NI NAM MKHA' 'DRA, ,NAM MKHA'
MTHA' DANG DBUS MED

@248A *, ,PA; ,SANGS RGYAS RNAMS KYI CHOS NYID DE, ,DUS GSUM LAS
NI SHIN TU 'DAS, ,DMIGS MED CHOS SKU PHYAG 'TSAL BSTOD, ,BLA MA
BSU SKYEL CHOS SNYAN BSTOD, ,GTZUG LAG MCHOD RTEN RJES BSGRUBS
SHING, ,PHUD BYAS PHYAG ZHABS 'KHOR LOS MTSAN, ,

'KHOR MNGAS KHYOD LA PHYAG 'TSAL BSTOD, ,YI DAM BRTAN G-YAS ZHABS
GNAS TE, ,MI G-YO BRTAN LA PHYAG 'TSAL LO, ,BSDU BA BZHI NI GOMS
BYAS PAS, ,PHYAG DANG ZHABS GNYIS DRA BAS 'BREL, ,MYUR 'DU'I SNGA
LTAS PHYAG 'TSAL LO, ,BZA' BCA' BTUNG ZHIM BYIN RTAGS SU, ,

PHYAG ZHABS 'JAM ZHING GZHON SHA CHAGS, ,SKU BDUN SHIN TU MTHO BA
STE, ,BTUD ZHING NYAMS BDE'I SNGA LTAS BSTOD, ,SROG GCOD SPANGS
SOGS YON TAN GYIS, ,RTING YANGS SKU CHE DRAR BA STE, ,SKU CHE
RING BA KHYED LA BSTOD, ,DGE BA'I TSOGS SOGS BLANG BYAS PAS,
,ZHABS GONG

MTHO ZHING SPU GYEN 'KHYIL, ,MI MNYAM CHOS LTAS PHYAG 'TSAL LO,
,RIG BZO RIM GRO GZHAN BYIN SOGS, ,AE NA'I BYIN PA LTA BU STE,
,MYUR 'DZIN SNGA LTAS PHYAG 'TSAL LO, ,BDOG PA THAMS CAD BTANG
BYAS PAS, ,PHYAG NI BRLA STENG SLEBS PA STE, ,DUL BA'I SNGA LTAS
PHYAG 'TSAL LO, ,

TSANGS SPYOD LA SOGS YON TAN GYIS, ,GSANG GNAS SBUBS SU NUB PA
STE, ,BU MANG SNGA LTAS PHYAG 'TSAL LO, ,STAN SOGS GZHAL MED
KHANG BYIN PAS, ,GSER GYI KHA DOG MDOG 'JAM PA, ,GNAS SOGS BZANG
PO THOB PHYAG 'TSAL, ,SLOB DPON LA SOGS RIM GRO BYAS, ,SKU

RABS G-YAS 'KHYIL MDZOD SPUS BRGYAN, ,MNYAM PA'I SNGA LTAS PHYAG
'TSAL LO, ,MI SNYAN MI SMOD YON TAN SOGS, ,SENG GE'I RO STOD
SPYAN ZLUM MDZES, ,THUB MED SNGA LTA SA PHYAG 'TSAL LO, ,NAD BA
RNAMS LA SMAN SOGS BYIN, ,PHYAG SOR RGYAS SHING RO MCHOG LDAN,
,NAD NYUNG SNGA LTAS

CAN LA BSTOD, ,ZAS STEGS LA SOGS BYAS PA YIN, ,CHU ZHING GAB CING
SPYI GTZUG LDAN, ,MNGA' CHEN MNGA' LA PHYAG 'TSAL LO, ,YUN RING
TSIG SNYAN NYAMS BDE SMRAS, ,LJAGS YANG SRAB PA TSANGS PA'I
DBYANGS, ,YAN LAG LNGA LDAN GSUNG MNGA' BSTOD, ,YUN RING TSIG
'KHYAL SPANGS

@248B PA YI; ,SENG GE'I 'GRAM PA LTA BU STE, ,TSIG MNYAM SNGA
LTAS PHYAG 'TSAL LO, ,RIM GRO MNYAM MED 'TSO DAG PAS, ,TSEMS
MNYAM SHIN TU DKAR BA STE, ,'KHOR BA SNGA NAS BSAGS LTAS CAN,
,BDEN ZHING PHRA MA MED TSIG GIS, ,TSEMS THAGS BZANG ZHING BZHI
BCU TSANG, ,

'KHOR BA DBYER MI PHYED LA BSTOD, ,MA CHAGS MI LDAN BLTA BYAS
PAS, ,BRDZI [?] SPYAN GYI DKAR NAG DBYE MA, ,KUN NAS MDZES PA'I SNGA
LTAS CAN, ,SUM CU RTZA GNYIS MTSAN LDAN BSTOD, ,'DU DPEN SEN MO
ZANGS MDOG 'DRA, ,SEMS CAN PHAN SEMS SEN MDOG SNUM, ,RIGS

RGYUD MTHO PHYIR SEN MO MTHO, ,SOR ZLUM KHA NA MA THO MED, ,DGE
BA'I TSOGS RDZOGS SEN MO RGYAS, ,DGE BA RTZA GRUB SOR MO GZHOL,
,'TSO BAS DBEN PA RTZA MI MNGON, ,NYON MONGS MDUD GROL RTZA MDUD
MED, ,LONG BU MI MNGON DBYEN CHOS MNGA', ,MI MNYAM SGROL BAS ZHAL
MNYAM YIN, ,

SENG GE'I SENG GE'I 'GROS BZHUD BSTOD, ,GLANG PO GLANG PO'I 'GROS
BZHUD BSTOD, ,DANG PA NGANG PA'I STABS BZHUD BSTOD, ,KHYU MCHOG
KHYU MCHOG 'GROS BZHUD BSTOD, ,MTHUN PA'I LAM LNGA G-YAS PHYOGS
BZHUD, ,LTA MDZES MDZES PAR BZHUD LA BSTOD, ,THUGS G-YO MI MNGA'
MI

G-YO BZHUD, ,SKU LEGS YON TAN STON PA STE, ,SKU SBYANGS SDIG PA
SBYANGS PA YIN, ,CHOS STON SKU RIM GZHOL LA BSTOD, ,SKU GSUNG
THUGS GTZANG SKU 'JAM PA, ,RNAM DAG SKU MNGA' SKU RNAM DAG ,CHOS
'DUL MDZES PAS YO BYAD RDZOGS, ,YON TAN YANGS BZANG SKU CHE
MDZES, ,

MNYAM PA'I THUGS MNGA' SKU MNYAM BSTOD, ,'JAM PA'I CHOS STON SKU
NI GZHON, ,MI ZHUM THUGS MNGA' SKU ZHUM MED, ,MI DGE SPANGS PAS
SKU RNAM RGYAL, ,'BYUNG ZAD SKU MKHREGS KHYOD LA BSTOD, ,YAN LAG
RNAM MDZES GZIGS PA DAG ,NGA RGYAL DE'U BCOM SOGS KYIS, ,PHYAL

ZLUM PHYAL PHYAM KHYAL [*'KHYAL] MA ZHOM, ,CHOS ZAD YANG DAG BZLOG PAS NI,
,PHYAL NI PHYAL LE BZHUGS LA BSTOD, ,CHOS ZAB THUGS CHUD YON TAN
RDZOGS, ,LTE ZAB LTE BAG YAS PHYOGS 'KHYIL, ,'KHOR MDZES LA SOGS
YON TAN GYIS, ,MDZES GTZANG SKU LA RME BA MED, ,YANG ZHING BYAMS
PA'I YON

@249A *, ,TAN SOGS, ,PHYAG 'JAM PHYAG RIS ZAB CING SNUM, ,BZO
DANG BSLABS PA'I YON TAN SOGS, ,PHYAG RIS RING ZHING ZHAL MI
RING, ,GZUGS SKYES GZUGS BRNYAN SNANG LA BSTOD, ,'JAM PA SNGON
BTANG YON TAN RDZOGS, ,LJAGS 'JAM LJAGS SRAB LJAGS DMAR

PA; ,BSNYENGS PA MI MNGA' YON TAN RDZOGS, ,GLANG CHEN 'BRUG SGRA
NYAMS CHE'I GSUNG, ,SRID SBYOR 'DAS SOGS YON TAN GYIS, ,TSEMS KYI
MCHE BA ZLUM ZHING RNO, ,TSEMS MNYAM RIM GYIS GZHOL LA BSTOD,
,SHES RAB RI LA BZHUGS SOGS KYIS, ,SHANGS MTHO SHANGS GTZANG LDAN
LA

'DUD; ,GZIGS PA RNAM DAG YON TAN RDZOGS, ,SPYAN RING SPYAN DANG
RDZI MA STUG ,SMIN 'JAM SMIN RING DKAR NAG PHYED, ,SMIN SNUM SMIN
MNYAM KHYOD LA BSTOD, ,CHOS MCHOG YANGS SHING DON LDAN RDZOGS,
,SNYAN RING SNYAN 'JAM SNYAM MA NYAMS, ,PHAS KYI RGOL BA'I BDUD
SOGS KYIS, ,

DPRAL YANGS DPRAL PA LEGS PAR GRUB, ,SMON LAM SHIN TU RDZOGS
RTAGS SU, ,DBU RGYAS DBU SKRA BUNG BA LTAR, ,GNAG PA KHYED LA
PHYAG 'TSAL BSTOD, ,THUGS 'JAM MI GSUNG BRLANG GSUNG BRAL, ,BSGOM
SPANG BAG NYAL SPANGS SOGS KYIS, ,DBU STUG DBU 'JAM DBU MI STUG ,

DRI ZHIM DBU MI RTZUB LA BSTOD, ,PHYAG ZHABS DPAL BE'U BKRA SHIS
'KHYIL, ,DPE BYAD BZANG PO BRGYAD CU YIS, ,BRGYAN PA KHYOD LA
PHYAG 'TSAL BSTOD, ,SBYOR BA BZHI'I LHA LA BSTOD PA ZHES BYA BA
PAndI TA CHEN PO RATNA K'IRTIS MDZAD PA RDZOGS SO,, ,,BAL PO MA
H'A PA NA'I RANG 'GYUR,, ,,