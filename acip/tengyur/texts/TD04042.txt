@47B `, ,RNAM BSHAD BSDU
BA BZHUGS, ,

@48A *, ,RNAL 'BYOR SPYOD PA'I SA LAS RNAM PAR BSHAD PA BSDU BA,
DKON MCHOG GSUM LA PHYAG 'TSAL LO, ,RNAM PAR BSHAD PA BSDU BA
GANG ZHE NA, SPYI SDOM NI, LUS DANG RNAM PAR BSHAD PA DANG, ,TSIG
'BRU DANG NI DON NYID DANG, ,CHOS DANG KUN NAS SLONG BA DANG,
,DON DANG RGOL BA'I

LAN DANG NI, ,MTSAMS SBYAR BA DANG SMRA BA DANG, ,BSHAD DANG
'KHOR DANG NYAN PA DANG, ,SANGS RGYAS BSNGAGS PA BSDUS PA DANG,
,RGYAS DANG BSLAB PA'I PHAN YON YIN, ,DE LA MDO SDE'I LUS NI MDOR
BSDU NA RNAM PA GNYIS TE, TSIG 'BRU DANG DON TO, ,DE LA TSIG 'BRU
NI GNAS YIN LA DON NI DE LA

GNAS PA YIN PAR RIG PAR BYA'O, ,DE GNYIS KA BSDUS PA NI SHES PAR
BYA BA YIN NO, ,RNAM PAR BSHAD PA GANG ZHE NA, MDOR BSDU NA RNAM
PAR LNGAR BLTA BAR BYA STE, CHOS DANG, KUN NAS SLONG BA DANG, DON
DANG, RGOL BA'I LAN DANG, MTSAMS SBYAR BA'O, ,DE LA TSIG 'BRU NI
RNAM PA DRUG STE, MING GI

TSOGS RNAMS DANG, TSIG GI TSOGS RNAMS DANG, YI GE'I TSOGS RNAMS
DANG, NGAG DANG, RNAM PA DANG, BSTAN PA'O, ,DE LA MING GI TSOGS
RNAMS NI YANG DAG PAR SHES PAR BYED PA'I TSIG BLA DAGS YIN NO,
,DE YANG RNAM PA BCU GNYIS TE, NYE BAR BTAGS PA LAS BYUNG BA
DANG, YANG DAG PA'I DNGOS

PO DANG, RIGS PA DANG 'BREL BA DANG, SO SO DANG 'BREL BA DANG,
YON TAN LAS BYUNG BA DANG, THA SNYAD LAS BYUNG BA DANG, GRAGS PA
DANG, MA GRAGS PA DANG, GSAL BA DANG, MI GSAL BA DANG, BSDUS PA
DANG, RGYAS PA'O, ,DE LA NYE BAR BTAGS PA LAS BYUNG BA'I MING NI
RE ZHIG NANG GI NGAG

LA SEMS CAN DANG SROG CES BYA BA LA SOGS PA DANG, PHYI ROL GYI
DAG LA BUM PA DANG SNAM BU ZHES BYA BA LA SOGS PA'O, ,YANG DAG
PA'I DNGOS PO'I MING NI 'DI LTA STE, MIG LA SOGS PA DANG GZUGS LA
SOGS PA'I DBANG PO DANG DON RNAMS KYI'O, ,RIGS DANG 'BREL BA'I
MING NI SEMS CAN

DANG GZUGS DANG, TSOR BA DANG 'BYUNG BA CHEN PO ZHES BYA BA LA
SOGS PA'O, ,SO SO DANG 'BREL PA'I MING NI SANGS RGYAS BYIN DANG
YON TAN BSHES GNYEN DANG SNGON PO DANG SER PO ZHES BYA BA LA SOGS
PA'O, ,YON TAN LAS BYUNG BA'I MING NI 'DI LTA STE, GZUGS SU RUNG
BAS GZUGS DANG, TSOR BAR BYED PAS

@48B TSOR BA DANG, NYIN MOR BYED PAS NYI MA DANG, SREG PAR BYED
PAS ME ZHES BYA BA LA SOGS PA'O, ,THA SNYAD LAS BYUNG BA'I MING
NI 'DI LTA STE, DBUL PO LA PHYUG PO ZHES BYA BA LTA BU DANG,
GZHAN YANG DON LA MI LTOS PAR MING RNAM PAR GZHAG PA GANG YIN
PA'O, ,GRAGS PA'I MING NI YONGS SU RTOG PA'I MING GANG

YIN PA'O, ,MA GRAGS PA'I MING NI DE LAS BZLOG PA YIN NO, ,GSAL
BA'I MING NI GANG GI DON SHES PA'O, ,MI GSAL BA'I MING NI GANG GI
DON MI SHES PA STE, 'GRO LDING BA'I RIG SNGAGS LTA BU'O, ,BSDUS
PA'I MING NI YI GE GCIG GANG YIN PA'O, ,RGYAS PA'I MING NI YI GE
MANG PO GANG YIN PA'O, ,

DE LA TSIG GI TSOGS RNAMS NI MING DANG YI GE YONGS SU RDZOGS PA
GANG YIN PA'O, ,DE YANG RNAM PA DRUG STE, YONGS SU MA RDZOGS PA'I
TSIG DANG, YONGS SU RDZOGS PA'I TSIG DANG, BSGRUB PA'I TSIG DANG,
SGRUB PA'I TSIG DANG, BSTAN PA'I TSIG DANG, BSHAD PA'I TSIG GO,
,DE LA YONGS SU MA RDZOGS PA'I TSIG NI TSIG 'BRU

MA RDZOGS PA DANG, DON MA RDZOGS PA LAS BLTA BAR BYA'O, ,YONGS SU
RDZOGS PA'I TSIG NI TSIG GNYIS PAS YONGS SU RDZOGS PAR 'GYUR BA
GANG YIN PA STE, 'DI LTA STE, DPER NA, SDIG PA THAMS CAD CES BYA
BA'I TSIG 'BRU NI MA RDZOGS PA YIN LA, SDIG PA THAMS CAD CES BYA
BA'I DON KYANG YONGS SU MA

RDZOGS PA YIN PAS MI BYA STE ZHES BYA BA'I TSIG DES YONGS SU
RDZOGS PAR 'GYUR BA LTA BU'O, ,BSGRUB PA'I TSIG NI GONG MA'I 'OG
MAS SGRUB PA GANG YIN PA STE, 'DI LTA STE, DPER NA, KYE MA 'DU
BYED MI RTAG STE ZHES BYA BA DE, SKYE ZHING 'JIG PA'I CHOS CAN
YIN ZHES BYA BAS BSGRUB PAR BYA BA LTA BU'O, ,

DE LA SNGA PHYI'I BSGRUB PAR BYA BA GANG YIN PA DE NI BSGRUB PA'I
TSIG YIN LA GANG GIS SGRUB PAR BYED PA DE NI SGRUB PA'I TSIG YIN
NO, ,DE LA BSTAN PA'I TSIG NI 'DI LTA STE, DPER NA, DAM PA RNAMS
ZHES BYA BA LTA BU'O, ,BSHAD PA'I TSIG NI YANG DAG PAR SONG BA
RNAMS DANG SKYES BU DAM PA RNAMS ZHES BYA BA LTA BU'O, ,

YANG NA YONGS SU RDZOGS PA DANG YONGS SU MA RDZOGS PA'I MING NI
TSIG YIN TE, GANG LA DE GNYIS KYIS MTHAR THUG PAR 'GYUR BA YIN
NO, ,DE LA YI GE'I TSOGS RNAMS NI YI GE BZHI BCU RTZA DGU PO DAG
GO, ,DE LA 'DUN PA SNGON DU BTANG BA NI MING NGO, ,MING SNGON DU
BTANG BA NI TSIG DANG YI GE'I TSOGS

@49A *, ,RNAMS SO, ,TSIG GANG YIN PA DE NI MING YANG YIN LA YI GE
YANG YIN NO, ,YI GE GCIG GANG YIN PA DE NI TSIG MA YIN NO, ,MING
GIS MA BSDUS PA'I YI GE GANG YIN PA DE NI YI GE KHO NA YIN GYI
MING MA YIN NO, ,CI'I PHYIR MING GI TSOGS LA SOGS PA 'DOGS PAR
MDZAD CE NA, 'DI LTA STE,

TSIG BLA DAGS KYI 'DUS TE REG PA LAS BYUNG BA'I TSOR BA SO SOR
MYONG BAR BYA BA'I PHYIR RO, ,MING ZHES BYA BA'I DON GANG ZHE NA,
MING SNA TSOGS SU LEGS PAR SHES PAR BYED PA'I PHYIR MING NGO,
,YANG YID KYIS MTSAN MAR BYED PA'I PHYIR MING NGO, ,YANG LKOG TU
GYUR PA'I DON BSTAN PA'I PHYIR TSIG GIS BRJOD PAR

BYED PA'I PHYIR MING NGO, ,MING GIS MTHA' BLANGS PA'I PHYIR TSIG
GO, ,MING DANG TSIG RJES SU GSAL BAR BYED PA'I PHYIR YI GE'I
TSOGS RNAMS SO, ,BCOM LDAN 'DAS KYIS TSIG BLA DAGS DANG TSIG BLA
DAGS KYI LAM ZHES RGYA CHER GANG GSUNGS PA DE LA TSIG BLA DAGS NI
SDE PA MTHA' DAG LAS BYUNG BA DANG

RIGS DANG 'BREL PA'I MING NGO, ,TSIG BLA DAGS KYI LAM NI SDE PA
DE DANG RIGS DE DANG 'DUN PA STE DE KUN NAS SLONG BAR BYED PA'I
PHYIR RO, ,NGES PA'I TSIG NI BSTAN PA DANG BSHAD PA DE DANG DE
DAG RE RE LA DE BSGRUB PA'I TSIG GANG YIN PA'O, ,DE'I RTEN DE NI
LAM MO, ,'DOGS PA NI RE RE NAS RNAM PAR DBYE BA

'DOGS PAR BYED PA'O, ,DE'I RTEN DE NI LAM MO, ,'DUN PA NI NGES
PAR BSHAD ZIN TE 'DUN PA GUD MED DO, ,DE'I TSIG BLA DAGS 'DOGS
PAR BYED PA NI LAM MO, ,MING GI TSOGS LA SOGS PA DE DAG GI RTEN
NI MDOR BSDU NA RNAM PA DRUG STE, 'DI LTA STE, CHOS DANG, DON
DANG, GANG ZAG DANG,

DUS DANG, GRANGS DANG SKABS SO, ,DE DAG GI RAB TU DBYE BA NI 'DI
LTA STE, THOS PA LAS BYUNG BA'I SAR BSTAN PA BZHIN DU RIG PAR
BYA'O, ,DE LA NGAG NI MDOR BSDU NA GRONG KHYER BA DANG SNYAN CING
'JEBS PA LA SOGS PA YAN LAG BRGYAD DANG LDAN PA YIN PAR RIG PAR
BYA STE, DE TSIG DANG YI GE 'BYOR

PA ZHES BYA BA NAS 'GRUS SKYONG GI YAN LAG GI TSOGS ZHES BYA BA'I
BAR GYIS CHOS STON PAR BYED PA'O, ,DE LA NGAG GRONG KHYER PA NI
MYA NGAN LAS 'DAS PA'I GRONG KHYER GYI DBANG DU BYAS PA YIN PA'I
PHYIR RO, ,SNYAN CING 'JEBS PA NI SGRA MNYEN ZHING SNYAN PA NYID
KYI PHYIR RO, ,RNAM PAR GSAL BA NI TSIG DANG

@49B YI GE LEGS PAR 'BYOR PA NYID KYI PHYIR RO, ,MNYAN PAR 'OS PA
NI CHOS DANG DON DANG LDAN PA NYID KYI PHYIR RO, ,MI RTEN PA NI
DAD PA'I BYA BA LA MI RTEN PA NYID KYI PHYIR RO, ,MI MTHUN PA MED
PA NI RAN PAR SMRA BA NYID KYI PHYIR RO, MI GTUGS PA NI RGYA CHE
ZHING MKHAS PA NYID KYI PHYIR RO, ,NGAG RNAM PA BRGYAD

PO DE DAG GI YON TAN YANG MDOR BSDU NA RNAM PA GSUM DU RIG PAR
BYA STE, DBANG DU BYA BA NI RNAM PA GCIG GIS SO, ,NGO BO NYID NI
RNAM PA GNYIS KYIS SO, ,SBYOR BA NI LHAG MA RNAMS KYIS SO, ,DE LA
'BYOR PA NI MING DANG TSIG DANG YI GE'I TSOGS RNAMS KYI GO RIMS
LEGS PAR 'BYOR PA NYID

KYI PHYIR RO, ,YANG RIGS PA BZHI LA BRTEN PA'I PHYIR 'BYOR PA YIN
NO, ,'BREL PA NI SGRUB PA DANG 'BREL BA'I PHYIR RO, ,RJES SU
MTHUN PA NI RNAM PAR BSHAD PA DANG RJES SU MTHUN PA'I PHYIR RO,
,RJES SU 'PHROD PA NI TSIG DANG YI GE GSAL BA RNAMS DANG DANG BA
RNAMS KYIS SO, ,THABS DANG LDAN PA NI

SNYING LA 'BAB PA NYID KYI PHYIR RO, 'CHAM PA NI 'KHOR DANG 'TSAM
PA'I PHYIR RO, ,MTHUN PA NI CHOS DANG LDAN PA DANG DON DANG LDAN
PA DANG DUS DANG MTHUN PA'I PHYIR RO, ,'GRUS SKYONG GI YAN LAG GI
TSOGS ZHES BYA BA LA 'GRUS SKYONG ZHES BYA BA NI GUS PAR BYED PA
DANG RTAG TU BYED PA'O, ,DE'I YAN

LAG RNAMS NI YANG DAG PA'I LTA BA LA SOGS PA STE, DE DAG GI TSOGS
SU GYUR PA YIN PA'I PHYIR RO, ,DE LA RNAM PA NI 'DI LTA STE,
PHUNG PO DANG LDAN PA RNAMS DANG KHAMS DANG LDAN PA RNAMS DANG
SKYE MCHED DANG LDAN PA RNAMS TE, RTEN CING 'BREL BAR 'BYUNG BA
DANG LDAN PA RNAMS DANG, GNAS DANG, ,

GNAS MA YIN PA DANG LDAN PA RNAMS DANG, DRAN PA NYE BAR GZHAG PA
DANG LDAN PA RNAMS DANG, DRAN PA DE LTA BU LA SOGS PA DANG LDAN
PA RNAMS DANG, DE BZHIN DU NYAN THOS KYIS BSHAD PA'AM, DE BZHIN
GSHEGS PAS GSUNGS PA'AM, BYANG CHUB SEMS DPAS BSHAD PA NI RNAM PA
ZHES BYA'O, ,DE LA

BSTAN PA NI GANG LA BRTEN NAS GTAM ZER BA'O, ,DE YANG DBANG PO LA
SOGS PA'I DBYE BAS GANG ZAG RNAM PA NYI SHU RTZA BDUN DU RIG PAR
BYA STE, DE LA DBANG PO'I DBYE BAS NI DBANG PO RTUL PO DANG,
DBANG PO RNON PO'O, ,'DI LTA STE, NYAN THOS KYI SAR 'DOD CHAGS
SPYAD PA LA

@50A *, ,SOGS PA BSTAN PA BZHIN NO, ,PHYOGS KYI DBYE BAS NI KHYIM
PA DANG RAB TU BYUNG BA'O, ,SMON LAM GYI DBYE BAS NI NYAN THOS
DANG RANG SANGS RGYAS DANG BYANG CHUB SEMS DPA'O, ,BSGRUB TU RUNG
BA DANG BSGRUB TU MI RUNG BA DBYE BAS NI YONGS SU MYA NGAN LAS
'DA' BA'I CHOS CAN DANG, YONGS SU MYA

NGAN LAS MI 'DA' BA'I CHOS CAN NO, ,SBYOR BA'I DBYE BAS NI MA
ZHUGS PA DANG ZHUGS PA DANG, BSGRIBS PA DANG MA BSGRIBS PA DANG,
YONGS SU MA SMIN PA DANG YONGS SU SMIN PA DANG, 'CHING BA MTHA'
DAG YOD PA DANG, 'CHING BA MA TSANG BA DANG, 'CHING BA MED PA'O,
,RIGS KYI DBYE BAS NI MI DANG MI MA YIN

PA'O, ,TSIG 'BRU DE DAG THAMS CAD BSDUS NA RNAM PA BZHIS TSIG
'BRU ZHES BYA STE, GANG STON PA NI 'DI LTA STE, MING LA SOGS PA
NAS RNAM PAR MTHAR THUG PA'I BAR DAG GO, ,GANG LA STON PA NI 'DI
LTA STE, GANG ZAG NYI SHU RTZA BDUN LA STON PAS BSDUS SO, ,GANG
GIS STON PA NI 'DI LTA STE, NGAG GIS SO, ,SU

STON PA NI SANGS RGYAS DANG NYAN THOS DANG BYANG CHUB SEMS DPA'
STE, DE DAG THAMS CAD NI TSIG 'BRU RNAM PA DRUG GIS YONGS SU
BSTAN PA YIN NO, ,GANG YANG RUNG BA ZHIG MA TSANG NA DON MNGON
PAR GSAL BAR MI 'GYUR LA DE DAG GIS DON MNGON PAR GSAL BAR BYED
PAS DE'I PHYIR TSIG 'BRU NI GSAL BAR BYED

CES BYA'O, ,DON GANG ZHE NA, MDOR BSDU NA RNAM PA BCUR BLTA BAR
BYA STE, 'DI LTA STE SA'I DON DANG, MTSAN NYID KYI DON DANG, YID
LA BYED PA'I DON DANG, DBANG DU BYA BA'I DON DANG, PHAN YON GYI
DON DANG, NYES DMIGS KYI DON DANG, MI MTHUN PA'I PHYOGS KYI DON
DANG, GNYEN PO'I DON DANG, BSDUS

PA'I DON DANG, RGYAS PA'I DON TO, ,DE LA SA'I DON NI MDOR BSDU NA
SA LNGA STE, TSOGS KYI SA DANG, SBYOR BA'I SA DANG, MTHONG BA'I
SA DANG, BSGOM PA'I SA DANG, MTHAR THUG PAR 'GRO BA'I SA'O,
,RGYAS PAR BYAS NAS BCU BDUN TE, RNAM PAR SHES PA TSOGS LNGA DANG
LDAN PA LA SOGS PA PHUNG PO MED PA'I

SA'I MTHAR THUG PA'I BAR DAG GO, ,DE LA MTSAN NYID KYI DON NI
RNAM PAR LNGA BLTA BAR BYA STE, RANG GI MTSAN NYID DANG, SPYI'I
MTSAN NYID DANG, BRDA'I MTSAN NYID DANG, RGYU'I MTSAN NYID DANG,
'BRAS BU'I MTSAN NYID DO, ,DE DAG GI RNAM PAR DBYE BA NI 'DI LTA
STE, BSAMS PA LAS BYUNG BA'I SAR

@50B BSTAN PA BZHIN NO, ,MTSAN NYID MED PA LA YANG SNGA MA KHO NA
BZHIN DU BSAMS PA LAS BYUNG BA'I SAR JI SKAD BSTAN PA DE BZHIN DU
BLTA BAR BYA'O, ,DE LA YID LA BYED PA'I DON NI YID LA BYED PA LA
BYED PA BDUN TE, MTSAN NYID SO SOR RIG PA LA SOGS PA 'DI LTA STE,
NYAN THOS KYI SAR SNGAR BSTAN PA BZHIN NO, ,SHES

PA BCU NI, SDUG BSNGAL SHES PA DANG, KUN 'BYUNG BA SHES PA DANG,
'GOG PA SHES PA DANG, LAM SHES PA DANG, CHOS SHES PA DANG, RJES
SU RTOGS PA SHES PA DANG, PHA ROL GYI SEMS SHES PA DANG, KUN
RDZOB SHES PA DANG, ZAD PA SHES PA DANG, MI SKYE BA SHES PA STE,
DE DAG GI RNAM PAR DBYE BA YANG 'DI

LTA STE; ,NYAN THOS KYI SAR BSTAN PA BZHIN NO, ,RNAM PAR SHES
PA'I TSOGS DRUG NI MIG GI RNAM PAR SHES PA NAS YID KYI RNAM PAR
SHES PA'I BAR TE, 'DI LTA STE, RNAM PAR SHES PA'I TSOGS LNGA DANG
LDAN PA DANG, YID KYI SAR SNGAR BSTAN PA BZHIN NO, ,YONGS SU SHES
PA NI DGU STE, 'DOD PA DANG LDAN

PA'I SDUG BSNGAL DANG KUN 'BYUNG BA MTHONG BAS SPANG BAR BYA BA
RNAMS SPANGS PA NA YONGS SU SHES PA GCIG GO, ,GZUGS DANG GZUGS
MED PA DANG LDAN PA'I SDUG BSNGAL DANG KUN 'BYUNG MTHONG BAS
SPANG BAR BYA BA RNAMS SPANGS PA NI YONGS SU SHES PA GNYIS PA'O,
,'DOD PA DANG LDAN PA'I 'GOG PA

MTHONG BAS SPANG BAR BYA BA RNAMS SPANGS PA NI YONGS SU SHES PA
GSUM PA'O, ,GZUGS DANG GZUGS MED PA DANG LDAN PA'I 'GOG PA MTHONG
BAS SPANG BAR BYA BA RNAMS SPANGS PA NI YONGS SU SHES PA BZHI
PA'O, ,'DOD PA DANG LDAN PA'I LAM MTHONG BAS SPANG BAR BYA BA
RNAMS SPANGS PA NI YONGS

SU SHES PA LNGA PA'O, ,GZUGS DANG GZUGS MED PA DANG LDAN PA'I LAM
MTHONG BAS SPANG BAR BYA BA RNAMS SPANGS PA NI YONGS SU SHES PA
DRUG PA'O, ,THA MA'I CHA DANG MTHUN PA KUN TU SBYOR BA RNAMS
SPANGS PA NI YONGS SU SHES PA BDUN PA'O, ,GZUGS KYI 'DOD CHAGS
MDZAD PA NI YONGS SU SHES PA BRGYAD PA'O, ,

GZUGS MED PA'I 'DOD CHAGS ZAD PA NI YONGS SU SHES PA DGU PA STE,
DE DAG GI RNAM PAR DBYE BA NI 'DI LTA STE, MNYAM PAR GZHAG PA'I
SAR BSTAN PA BZHIN NO, ,RNAM PAR THAR PA'I SGO GSUM NI STONG PA
NYID DANG, SMON PA MED PA DANG MTSAN MA MED PA STE, DE DAG GI
RNAM PAR DBYE BA YANG 'DI

@51A *, ,LTA STE, MNYAM PAR GZHAG PA'I SAR BSTAN PA BZHIN DU RIG
PAR BYA'O, ,DE LA YID LA BYED PA DU DAG GIS YID LA BYA BA DANG
SHES PA DAG GIS SHES PAR BYA BA DANG, RNAM PAR SHES PA DU DAG GIS
RNAM PAR SHES PAR BYA BA DANG, YONGS SU SHES PAR BYA BA DU DAG
GIS YONGS SU SHES

PAR BYA BA DANG, RNAM PAR THAR PA'I SGO DU DAG GIS RNAM PAR THAR
PAR BYA BA DE LTAR CHOS YONGS SU BRTAG PA BRTZAM PAR BYA'O, ,DE
LA DBANG DU BYA BA'I DON NI MDOR BSDU NA RNAM PA GSUM STE, 'DI
LTA STE, DNGOS PO'I DBANG DU BYA BA DANG, DUS KYI DBANG DU BYA BA
DANG, GANG ZAG GI DBANG DU BYA BA'O, ,

DE LA DNGOS PO'I DBANG DU BYA BA YANG RNAM PA GSUM STE, DNGOS
GZHI'I DNGOS PO'I DBANG DU BYA BA DANG, DE'I THOB PA'I THABS KYI
DNGOS PO'I DBANG DU BYA BA DANG, GZHAN GYIS RJES SU SNYING BRTZE
BA'I DNGOS PO'I DBANG DU BYA BA'O, ,DE LA DNGOS GZHI'I DNGOS PO'I
DBANG DU BYA BA NI RNAM PA DRUG STE, 'DI

LTA STE, BDE 'GRO DANG, NGAN 'GRO DANG, NYAMS PA DANG, KHYAD PAR
DANG, 'KHOR BA DANG, MYA NGAN LAS 'DAS PA'O, ,DE'I THOB PA'I
THABS KYI DNGOS PO'I DBANG DU BYA BA NI RNAM PA BCU GNYIS TE, 'DI
LTA STE, SPYOD PA BCU GNYIS PO 'DOD PA'I SPYOD PA DANG, NGES PAR
'BYUNG BA'I SPYOD PA DANG, DGE

BA'I SPYOD PA DANG, MI DGE BA'I SPYOD PA DANG, DRAG PO'I SPYOD PA
DANG, DRAG PO MA YIN PA'I SPYOD PA DANG, NYAMS PA'I CHA DANG
MTHUN PA'I SPYOD PA DANG, KHYAD PAR GYI CHA DANG MTHUN PA'I SPYOD
PA DANG, KUN NAS NYON MONGS PA'I SPYOD PA DANG, RNAM PAR BYANG
BA'I SPYOD PA DANG, BDAG

GI DON GYI SPYOD PA DANG, GZHAN GYI DON GYI SPYOD PA'O, ,GZHAN
GYIS RJES SU SNYING BRTZE BA'I DNGOS PO'I DBANG DU BYA BA NI RNAM
PA LNGA STE, 'DI LTA STE, 'DUN PA BZLOG PA DANG, YANG DAG PAR
STON PA DANG, YANG DAG PAR 'DZIN DU 'JUG PA DANG, YANG DAG PAR
GZENGS PA BSTOD PA DANG, YANG DAG PAR RAB

TU DGA' BAR BYED PA'O, ,DE LA BDE 'GRO NI MI RNAMS DANG LHA RNAMS
SO, ,NGAN 'GRO NI NGAN SONG RNAMS SO, ,DE LA NYAMS PA NI RNAM PA
GNYIS TE, GZHAN LA BRTEN PA DANG, GZHAN LA BRTEN PA MA YIN NO,
,DE LA DANG PO NI BDAG NYID KYI TSE NYAMS PA'O, ,TSE JI LTA BA
BZHIN DU KHA DOG DANG, STOBS DANG,

@51B LONGS SPYOD DANG, SNYAN PA DANG, BDE BA DANG, SPOBS PA LA
SOGS PA LA YANG DE BZHIN DU RIG PAR BYA'O, ,GNYIS PA NI DGE BA
NYAMS PA DANG DBANG PHYUG GI BDAG PO NYAMS PA DANG DBANG CHUNG
BAR GRAGS PA NYID DANG, TSIG MI BTZUN PA NYID DANG, SHES RAB
'CHAL BA NYID DANG, GZUGS DANG SGRA DANG

DRI DANG RO DANG REG BYA RGYA CHEN PO MA YIN PA 'THOB PA DANG, DE
DAG LONGS SPYOD RGYA CHEN PO DAG LA SEMS MI 'JUG PA DANG, DE LTA
BU DANG MTHUN PA DAG NYAMS PAR RIG PAR BYA'O, ,KHYAD PAR NI DE
LAS BZLOG PA LAS CI RIGS PA KHO NAR RIG PAR BYA'O, ,DE LA 'KHOR
BA NI BDE 'GRO DANG NYAMS PA DANG,

KHYAD PAR DE DAG NYID YIN NO, ,MYA NGAN LAS 'DAS PA NAS PHUNG
PO'I LHAG MA DANG BCAS PAS PHUNG PO'I LHAG MA MED PA'I MYA NGAN
LAS 'DAS PA'I DBYINGS SO, ,DE LA 'DOD PA'I SPYOD PA NI 'DI LTA
STE, 'DOD PA LA LONGS SPYOD PA BCU PO DAG STE BAR MA LAS 'BYUNG
BA BZHIN NO, ,NGES PAR 'BYUNG BA'I SPYOD

PA NI LONGS SPYOD DE DAG NYID MI RTAG PA LA SOGS PAR SHES NAS RAB
TU BYUNG ZHING TSUL KHRIMS DANG DBANG PO SDOM PA LA SOGS PA GANG
YIN PA'O, ,DGE BA'I SPYOD PA NI SBYIN PA DANG TSUL KHRIMS DANG
BSGOM PA DAG GIS ZAG PA DANG BCAS PA'I DGE BA SPYOD PA GANG YIN
PA'O, ,MI DGE BA'I SPYOD PA NI NYES

PAR SPYOD PA RNAM PA GSUM SPYOD PA'O, ,DRAG PO'I SPYOD PA NI 'DI
LTA STE, GCER BU DANG GOS MED PA LA SOGS PA DAG GO, ,DRAG PO MA
YIN PA'I SPYOD PA NI 'DI LTA STE, CHOS KYIS THOB PA'I BDE BA
YONGS SU MI SPONG ZHING, MTHA' GNYIS PO 'DOD PA'I BSOD NAMS KYI
RJES SU SBYOR BA'I MTHA' DANG

BDAG NYID NGAL BA'I RJES SU SBYOR BA'I MTHA' YONGS SU SPANGS NAS
DBU MA'I LAM LA BRTEN TE CHOS KYIS GOS LA SOGS PA YONGS SU TSOL
ZHING LONGS SPYOD PA GANG YIN PA'O, ,NYAMS PA'I CHA DANG MTHUN
PA'I SPYOD PA NI 'DI LTA STE, TSE LA SOGS PA'I KHYAD PAR GYI BAR
DU GCOD PA SPYOD PA'O, ,KHYAD PAR

GYI CHA DANG MTHUN PA'I SPYOD PA NI 'DI LTA STE, NE TZO'I MDO LAS
'BYUNG BA BZHIN DU DE LAS BZLOG PA LAS RIG PAR BYA'O, ,KUN NAS
NYON MONGS PA'I SPYOD PA NI MDOR BSDU NA RNAM PA GSUM STE, LAS
KYI KUN NAS NYON MONGS PA DANG, NYON MONGS PA'I KUN NAS NYON
MONGS PA DANG, 'JUG PA'I KUN NAS

@52A *, ,NYON MONGS PA'O, ,DE DAG GI RTZA BA'I GZHI NI RNAM PA
DGUR RIG PAR BYA STE, LAS KYI KUN NAS NYON MONGS PA'I NI CHAGS PA
DANG ZHE SDANG DANG GTI MUG RNAMS SO, ,NYON MONGS PA'I KUN NAS
NYON MONGS PA'I NI PHYIN CI LOG BZHI'O, ,'JUG PA'I KUN NAS NYON
MONGS PA'I NI MA RIG

PA DANG SRID PA'I SRED PA'O, ,DE CI'I PHYIR ZHE NA, 'DI LTAR LAS
KYI KUN NAS NYON MONGS PA NI MI DGE BA'I RTZA BA GSUM PO DAG GIS
SKYE BAR 'GYUR LA, NYON MONGS PA'I KUN NAS NYON MONGS PA NI PHYIN
CI LOG BZHIS SKYE BAR 'GYUR BA DANG, NYON MONGS PA SKYES NA RAB
TU BYUNG BA RNAMS KYI 'JUG PA'I KUN

NAS NYON MONGS PA NI MA RIG PA'I SGO NAS SKYE BAR 'GYUR LA KHYIM
PA GNAS PA RNAMS KYI 'JUG PA'I KUN NAS NYON MONGS PA NI SRID PA'I
SRED PA'I SGO NAS SKYE BAR 'GYUR BA'I PHYIR RO, ,RNAM PAR BYANG
BA'I SPYOD PA NI MDOR BSDU NA BSLAB PA GSUM DANG, SA LNGA STE
TSOGS KYI SA NAS MTHAR THUG PAR 'GRO

BA'I SA'I BAR DU SNGA MA BZHIN NO, ,BSLAB PA LA SOGS PA DE DAG GI
RTZA BA'I GZHI YANG RNAM PA DGUR RIG PAR BYA STE, LHAG PA'I TSUL
KHRIMS DANG LHAG PA'I SEMS KYIS NI CHAGS PA MED PA DANG ZHE SDANG
MED PA DANG, GTI MUG MED PA RNAMS SO, ,TSOGS KYI SA DANG SBYOR
BA'I SA NI PHYIN CI MA LOG PA

BZHI'O, ,LHAG PA'I SHES RAB KYI BSLAB PA DANG, MTHONG BA'I SA
DANG, BSGOM PA'I SA DANG, MTHAR THUG PAR 'GRO BA'I SA NI RIG PA
DANG RNAM PAR GROL BA'O, ,DE LA BDAG GI DON GYI SPYOD PA NI 'DI
LTA STE, BDAG LA PHAN PA SGRUB PA GANG YIN PA STE, 'DI LTA STE,
NYAN THOS DANG RANG SANGS RGYAS DAG

GI'O; ,'DI LTAR DE DAG NI LAN 'GA' GZHAN GYI DON SGRUB PA LA YANG
BYED MOD KYI GZHAN GYI DON KHO NA LA 'JUG PA MA YIN PAS DE'I
PHYIR BDAG GI DON GYI SPYOD PA KHO NA ZHES BYA'O, ,GZHAN GYI DON
GYI SPYOD PA NI SKYE BO MANG PO LA BDE BA LA SOGS PA'I PHYIR
GZHAN LA PHAN PA SGRUB PA GANG YIN PA STE, 'DI LTA STE,

BYANG CHUB SEMS DPA' RNAMS DANG, DE BZHIN GSHEGS PA RNAMS KYI'O,
,DE LA 'DUN PA ZLOG PA NI NAG PO'I PHYOGS KYI SPYOD PA DRUG GI MI
BSNGAGS PA BRJOD PA DANG, NYES DMIGS YANG DAG PAR STON PA GANG
YIN PA'O, ,DE LA YANG DAG PAR STON PA NI DKAR PO'I SPYOD PA RNAMS
YANG DAG PAR

@52B 'DZIN DU GZHUG PA'I PHYIR RIGS PA BZHI YANG DAG PAR STON PA
GANG YIN PA'O, ,DE LA YANG DAG PAR 'DZIN DU GZHUG PA NI YANG DAG
PAR BSTAN CING MOS PAR GYUR PA RNAMS BSLAB PA'I GZHI GZUNG BA
BSGRUB PA LA 'DI LTA STE, GDON MI ZA BAR BYAS NAS BDAG GIS DA CI
ZHIG BGYI ZHES ZER BA LA KHYOD KYIS 'DI

LTA 'DI LTAR SGRUBS SHIG CES YANG DAG PAR SBYOR BAR BYED PA GANG
YIN PA'O, ,DE LA YANG DAG PAR GZENGS BSTOD PA NI KUN SHES PA'AM
BSGRUB PA'AM, THOB PAR BYA BA LA SEMS ZHUM PA'I TSE NA SKAL BA
DANG LDAN ZHING MTHU YOD PAS SEMS YANG DAG PAR 'DZIN PA NYID GANG
YIN PA'O, ,DE LA YANG DAG

PAR RAB TU DGA' BAR BYED PA NI CHOS KYI RJES SU MTHUN PA'I CHOS
SGRUB PA LA YANG DAG PA'I BSNGAGS PA RJOD PAR BYED PA GANG YIN
PA'O, ,'DUN PA BZLOG PAR BYED PA YIN LA YANG DAG PAR STON PAR
BYED PA MA YIN PA YANG YOD DE 'DI LTA STE, CHE GE MO ZHIG 'DI
SKAD ZER GYIS 'DI MA BYED CIG CES GZHAN GYI

TSIG GIS 'DUN PA ZLOG PAR BYED PA'AM, GAL TE BYED NA 'DI DANG 'DI
LTAR BYA'O ZHES BSDIGS PAR BYED PA'AM, KHO BO LA BYAMS PA'I PHYIR
MA BYED CIG CES GSOL BA 'DEBS PAR BYED PA LTA BU'O, ,YANG DAG PAR
STON PA YIN LA, 'DUN PA ZLOG PAR BYED PA MA YIN PA YANG YOD DE,
'DI

LTA STE; YON TAN DANG SKYON THA MAL PA LA YANG DAG PAR STON PAR
BYED LA DE SKYON LAS BZLOG TU MI RUNG BA LTA BU'O, ,YANG DAG PAR
STON PAR BYED 'DUN PA ZLOG PAR BYED PA NI 'DI LTA STE, SKYON LA
GNAS PA LA YANG DAG PAR BSTAN NAS 'DUN PA ZLOG PAR BYED PA LTA
BU'O, ,DE LA YANG DAG PAR

'DZIN DU YANG 'JUG LA YANG DAG PAR GZENGS STOD PAR BYED PA NI
DANG PO NYID DU BSLAB PA YANG DAG PAR MA BLANGS PA DANG, GONG
MA'I KHYAD PAR LA ZHUM PA NA KHYAD PAR RTZOM PA LA'O, ,YANG DAG
PAR RAB TU DGA' BA LA PHAN YON LNGA YOD DE, YANG DAG PAR RAB TU
DGA' BA NA RANG GI RTOGS PA LA NGES PAR

'GYUR BA DANG, GZHAN DAG DE'I YON TAN RTOGS PAR BYA BA LA DGA' BA
SKYE BA DANG, ZHE 'GRAS PA RNAMS DE LA DAD PAR 'GYUR BA DANG, MA
DAD PA RNAMS THA MAL PAR GNAS PAR 'GYUR BA DANG, DAD PA RNAMS
PHYIR ZHING 'BYUNG BAR 'GYUR BA'O, ,YANG DAG PAR DGA' BAR BYED
PA'I GANG

@53A *, ,ZAG NI YID DU 'ONG BA'I LHA'I RIS SU SKYE BAR 'GYUR BA'I
LAS BYED CING SOGS TE, DE NI GANG DANG GANG DU SKYE BA DE DANG
DER YID DU 'ONG BA 'BA' ZHIG THOB PAR 'GYUR GYI, YID DU MI 'ONG
BA NI MA YIN NO, ,DE LA 'DOD PA'I SPYOD PAS NI BDE 'GROR 'GRO BAR
'GYUR BA YANG YOD DE,

'DI LTA STE, PHYI MA'I 'DOD PA'I RGYUR 'DI LA DGE BA BYED PA LTA
BU'O, ,NGAN 'GROR 'GRO BAR 'GYUR BA YANG YOD DE, 'DI LTA STE,
CHOS MA YIN PAS 'DOD PA NYE BAR SGRUB PAR BYED PA LTA BU'O, ,NGES
PAR 'BYUNG BA'I SPYOD PA NI NYAMS PAR BYAS PAS NI NGAN 'GROR 'GRO
BAR 'GYUR LA PHUN SUM TSOGS

PAR BYAS PAS NI BDE 'GROR 'GRO BA DANG MYA NGAN LAS 'DA' BA'I
TSOGS SU 'GYUR RO, ,DGE BA'I SPYOD PAS KYANG BDE 'GROR 'GRO BA
DANG MYA NGAN LAS 'DA' BA'I TSIGS SU 'GYUR RO, ,MI DGE BA'I SPYOD
PAS NI NGAN 'GROR 'GRO BAR 'GYUR RO, ,DRAG PO'I SPYOD PAS KYANG
NGAN 'GROR 'GRO BAR

'GYUR TE, LOG PAR LTA BA LA BRTEN PAS BDAG NYID KUN TU GDUNG BA
BYED PA NYID KYI PHYIR RO, ,DRAG PO MA YIN PA'I SPYOD PAS NI MYA
NGAN LAS 'DA' BA'I TSOGS SU 'GYUR RO, ,NYAMS PA'I CHA DANG MTHUN
PA DANG KHYAD PAR GYI CHA DANG MTHUN PA'I SPYOD PAS NI CI RIGS
PAR NYAMS PA DANG KHYAD PAR DU 'GRO

BAR 'GYUR RO, ,KUN NAS NYON MONGS PA'I SPYOD PAS NI 'KHOR BAR
'GYUR RO, ,RNAM PAR BYANG BA'I SPYOD PAS NI MYA NGAN LAS 'DA' BAR
'GYUR RO, ,BDAG GI DON GYI SPYOD PAS NI BDAG NYID BDER 'GROR 'GRO
BA DANG KHYAD PAR DU 'GRO BA DANG MYA NGAN LAS 'DA' BAR 'GRO BAR
'GYUR BA'O, ,GZHAN

GYI DON GYI SPYOD PAS NI BDAG DANG GZHAN DAG BDE 'GROR 'GRO BA
DANG, KHYAD PAR DU 'GRO BA DANG MYA NGAN LAS 'DA' BAR 'GRO BAR
'GYUR RO, ,DE DAG NI DNGOS PO GSUM DU 'GYUR TE, ,DNGOS GZHI'I
DNGOS PO NI BDE 'GRO LA SOGS PA MYA NGAN LAS 'DA' BA'I MTHAR THUG
PA'I BAR DU RNAM PA DRUG GO, ,

DE 'THOB PA'I THABS KYI DNGOS PO NI SPYOD PA BCU GNYIS SO, ,GZHAN
GYIS RJES SU SNYING BRTZE BA'I DNGOS PO NI GANG GIS GZHAN GYIS
RJES SU SNYING BRTZE BA NA DNGOS GZHI'I DNGOS PO'I DBANG DU BYAS
NAS SPYOD PA BCU GNYIS PO DE DAG LA CI RIGS PAR 'DUN PA ZLOG PAR
BYED PA NAS YANG DAG PAR RAB TU DGA'

@53B BAR BYED PA'I BAR RO, ,DE LA DUS KYI DBANG DU BYA BA NI MDOR
BSDU NA GTAM GYI DNGOS PO GSUM STE, 'DAS PA'I GTAM GYI DNGOS PO
DANG MA 'ONGS PA'I GTAM GYI DNGOS PO DANG, DA LTAR BYUNG BA'I
GTAM GYI DNGOS PO MDO LAS JI SKAD GSUNGS PA KHO NA BZHIN NO, ,DE
GANG ZAG GI DBANG DU BYA BA NI DBANG PO

RTUL PO LA SOGS PA GANG ZAG NYI SHU RTZA BDUN PO DAG YIN PAR RIG
PAR BYA'O, ,DE LTAR JI SKAD BSTAN PA'I DNGOS PO DANG, DUS DANG,
GANG ZAG DE DAG GI DBANG DU MDZAD NAS SANGS RGYAS BCOM LDAN 'DAS
RNAMS KYI GTAM 'BYUNG BAR 'GYUR BAS DE'I PHYIR DBANG DU BYA BA
ZHES BYA'O, ,DE LA PHAN YON GYI DON MDOR

BSDU NA CHOS SAM GANG ZAG BSNGAGS PA'I DON BSTOD PA'O, ,DE LA
NYES DMIGS KYI DON NI 'DI LTA STE, CHOS SAM GANG ZAG MI BSNGAGS
PA'I DON SMAD PA'O, ,DE LA MI MTHUN PA'I PHYOGS KYI DON NI MDOR
BSDU NA KUN NAS NYON MONGS PA'I SPYOD PA THAMS CAD DO, ,DE LA
GNYEN PO'I DON NI RNAM PAR BYANG BA'I

SPYOD PA THAMS CAD DE, 'DI LTA STE, DPER NA, 'DOD CHAGS NI MI
MTHUN PA'I PHYOGS YIN LA, DE'I GNYEN PO NI MI SDUG PA YIN PA
DANG, ZHE SDANG NI MI MTHUN PA'I PHYOGS YIN LA DE'I GNYEN PO NI
BYAMS PA ZHES BYA BA LA SOGS PA LTA BU'O, ,DE LA BSDUS PA'I DON
NI, 'DI LTA STE, RIGS DANG 'BREL BA'I

CHOS BSTAN PA LAS SO, ,DE LA RGYAS PA'I DON NI 'DI LTA STE, SO SO
DANG 'BREL BA'I CHOS BSTAN PA LAS SO, ,YANG DRANG BA'I DON GYI
MDO SDE BSTAN PA DANG, NGES PA'I DON GYI MDO SDE BSTAN PA LAS SO,
,YANG BSDUS PA'I DON NI RNAM PA GNYIS TE, MING BSDUS PA DANG, DON
BSDUS PA LAS SO, ,BSDUS PA'I

DON JI LTA BA DE BZHIN DU RGYAS PA'I DON KYANG RNAM PA GNYIS TE,
MING RGYAS PA DANG, DON RGYAS PA LAS SO, ,MDO LAS BCOM LDAN 'DAS
KYIS, SH'A RI'I BU NI MDOR BSDUS TE CHOS STON PA YANG BYED RGYAS
PAR STON PA YANG BYED MOD KYI SHES PAR BYED PA SHIN TU DKON NO
ZHES JI SKAD GSUNGS PA LTA BU'O, ,DE LA BCOM

LDAN 'DAS KYIS MDO'I SDE LA NI TSIG 'BRU RGYAS PA YIN LA DON
BSDUS PA YIN PA DANG, TSIGS SU BCAD PA'I SDE LA NI DON RGYAS PA
YIN LA TSIG 'DI BSDUS PA YIN PAR YONGS SU BSTAN TO, ,BAR SDOM NI,
SA DANG MTSAN NYID YID BYED DANG, DBANG BYA PHAN NYES DMIGS DANG,
MI MTHUN PHYOGS DANG

@54A *, ,GNYEN PO DANG, ,BSDUS PA DANG NI RGYAS PA YIN, ,DE NI RE
ZHIG SANGS RGYAS KYI BKA'I LUS YIN TE, DE'I PHYIR GSUNG RAB LA
DON BCU PO DE DAG THAMS CAD DAM GANG YANG RUNG BA YONGS SU BTZAL
BAR BYA'O, ,DE LTAR BDAG NYID KYI DON DU YONGS SU BTZAL NAS GZHAN
DAG LA BSTAN PAR BYA'O,

DE LTAR TSIG 'BRU'I LUS CAN DANG, DON GYI LUS CAN GYI MDO SDE LA
CHOS SMRA BAS RNAM PA LNGAS RNAM PAR BSHAD PAS 'JUG PAR BYA STE,
DANG POR CHOS BRJOD PAR BYA'O, ,DE'I 'OG TU KUN NAS SLONG BA
BRJOD PAR BYA'O, ,DE'I 'OG TU DON BRJOD PAR BYA'O, ,DE'I 'OG TU
RGOL BA'I LAN BRJOD PAR BYA'O, ,DE'I

'OG TU MTSAMS SBYAR BA BRJOD PAR BYA'O, ,DE LA CHOS NI MDOR BSDU
NA MDO SDE LA SOGS PA GSUNG RAB TU GTOGS PA YAN LAG BCU GNYIS SO,
,DE LA MDO'I SDE NI SMOS PA'I DON GYIS TE RKYANG PAR BSHAD PA YIN
NO, ,DE LA PHAL CHER DGONGS PA GZUNG BAR BYA BA YIN NO, ,DE LA
DBYANGS KYIS

BSNYED [?] PA'I SDE NI THA MAR TSIGS SU BCAD PA'I DBYANGS KYI BSNYAD
PA GANG YIN PA DANG, MDOR BSTAN PAR GZHAG PA NGES PA'I DON MA YIN
PA GANG YIN PA'O, ,DE LA LUNG BSTAN PA'I SDE NI MDOR BSTAN NAS
RNAM PAR PHYE STE LUNG STON PAR MDZAD PA GANG YIN PA DANG, NYAN
THOS KYI DUS LAS 'DAS PA

RNAMS KYI SKYE BA LUNG STON PA GANG YIN PA'O, ,DE LA TSIGS SU
BCAD PA'I SDE NI TSIGS BCAD DU BSHAD PA GANG YIN PA STE, DE YANG
RTZA BA GNYIS PA'AM RTZA BA GSUM PA'AM RTZA BA BZHI PA'AM RTZA BA
LNGA PA'AM RTZA BA DRUG PA'O, ,DE LA CHED DU BRJOD PA'I SDE NI
GANG LAS KYANG MA BRTEN PAR 'DI LTA STE, NYAN

THOS RNAMS BYANG BAR BYA BA'I PHYIR BSHAD PA GANG YIN PA DANG
SKYE BO PHYI MA LA THUGS BRTZE BA NYE BAR GZHAG NAS TSUL BSHAD PA
GANG YIN PA DE NI CHED DU BRJOD PA'I SDE ZHES BYA STE, JI SKAD DU
BCOM LDAN 'DAS CHED DU BRJOD PAR MDZAD DO ZHES GSUNGS PA LTA
BU'O, ,DE LA GLENG GZHI'I SDE NI

BRTEN NAS BSHAD PA GANG YIN PA STE, DE YANG BCOM LDAN 'DAS RI
DVAGS 'DZIN GYI BU NAG PO LAS BRTZAMS TE DGE SLONG RNAMS LA CHOS
DANG LDAN PA'I GTAM GSUNG NGO ZHES JI SKAD GSUNGS PA LTA BU DANG,
SO SOR THAR PA LAS BRTZAMS TE BYUNG BA'I LAM 'DUL BAR BSDUS PA
GANG YIN PA DANG GANG

@54B LA BCOM LDAN 'DAS KYIS GLENG GZHI 'DI DANG SKABS 'DI LA 'DI
SKAD GSUNGS ZHES BYA BA GANG YIN PA'O, ,DE LA RTOGS PA BRJOD PA'I
SDE NI DPE DANG BCAS PA'I MDO SDE GANG YIN PA STE DES DON DE RNAM
PAR BYANG BAR 'GYUR BA'O, ,DE LA DE LTA BU BYUNG BA'I SDE NI
SKYES PA'I RABS KYI SNGA MA GTOGS PA SNGON GYI

TSUL DANG LDAN PA GANG YIN PA'O, ,DE LA SKYES PA'I RABS KYI SDE
NI BYANG CHUB SEMS DPA'I SPYOD PA LA, BDAG NYID KYI RANG GI SKYE
BAR YANG DAG PAR BRJOD PA GANG YIN PA'O, ,DE LA SHIN TU RGYAS
PA'I SDE NI BYANG CHUB SEMS DPA'I LAM 'DI LTA STE, SA BDUN DANG
BYANG CHUB SEMS DPA'I SPYOD PA BZHI YANG DAG

PAR BRJOD PA DANG, SANGS RGYAS KYI CHOS 'DI LTA STE, RNAM PA
THAMS CAD DU YONGS SU DAG PA BZHI DANG, RNAM PA THAMS CAD DANG
MCHOG MKHYEN PA'I BAR GYI SANGS RGYAS KYI CHOS MA 'DRES PA BRGYA
BZHI BCU 'DI LTA STE, BYANG CHUB SEMS DPA'I SAR BSTAN PA DAG YANG
DAG PAR BRJOD PA STE CHOS DE

DE DAG NI MANG BA DANG RGYA CHE BA DANG YUN RING PO GRANGS MED PA
GSUM GYIS YANG DAG PAR BSGRUBS PA'I PHYIR RGYA CHE BAS NA DE'I
PHYIR SHIN TU RGYAS PA'I SDE ZHES BYA'O, ,DE LA RMAD DU BYUNG
BA'I CHOS KYI DON NI SANGS RGYAS RNAMS DANG NYAN THOS RNAMS DANG
KHYIM PA RNAMS KYI RMAD DU BYUNG BA'I CHOS YANG DAG PAR BRJOD PA
GANG

YIN PA STE, 'DI LTA STE, RMAD DU BYUNG BA'I RGYU'I MDO LAS GSUNGS
PA LTA BU'O, ,DE LA GTAN LA DBAB PAR BSTAN PA'I SDE DAG NI MDO
SDE LAS NGES PAR DRANGS PA'I MA MO GANG DAG YIN PA STE, DE LA
NGES PA'I DON GYI MDO SDE THAMS CAD NI MA MO ZHES BYA'O, ,GANG DU
BCOM LDAN 'DAS

KYIS CHOS KYI MTSAN NYID BSTAN PA DANG GANG DU NYAN THOS GZHI
MTHONG BAS RTOGS PA LA GNAS PAS CHOS KYI MTSAN NYID MA NOR BAR
BSTAN PA DE YANG MA MO YIN TE CHOS MNGON PA YANG YIN NO, ,JI LTAR
YIG 'BRU DANG BZO'I BSTAN BCOS RNAMS KYI DANG PO YI GE'I PHYI MO
YIN PA LTAR CHOS KYI MTSAN NYID

RNAM PAR BSHAD PA YANG DAG PAR RIG PAR BYA'O, ,JI LTAR YI GE'I
PHYI MO MED PA'I YI GE MNGON PAR MI GSAL BA DE BZHIN DU MDO'I SDE
LA SOGS PA YAN LAG BCU GNYIS KYANG CHOS KYIS MTSAN NYID RNAM PAR
MA BZHAG NA MNGON PAR MI GSAL BA YIN GYI RNAM PAR BZHAG NA MNGON
PAR GSAL BAR 'GYUR RO, ,

@55A *, ,MTSAN NYID THA MI DAD PAR BRJOD PA'I PHYIR MA MO DE NYID
CHOS MNGON PAR ZHES BYA STE, MA MO DE LA BRTEN NAS MDO SDE GZHAN
DAG RNAM PAR BSHAD PAR BYED PA GANG YIN PA DE NI GTAN LA DBAB PAR
BSTAN PA'I SDE ZHES BYA'O, ,DE LA KUN NAS SLONG BA NI RNAM PA
GSUM STE, DNGOS PO DANG DUS DANG

GANG ZAG GI DBANG DU BYA BA LAS CI RIGS PAR BRJOD PAR BYA BA YIN
TE, GANG ZAG CHE GE MO ZHIG SPYOD PA MANG GE MO ZHIG 'DUN PA
BZLOG PAR BYA BA'I PHYIR DANG YANG DAG PAR BSTAN PAR BYA BA'I
PHYIR DANG, YANG DAG PAR RAB TU DGA' BAR BYA BA'I PHYIR RO, ,DE
LA KUN NAS SLONG BA BRJOD NAS DON BRJOD PAR BYA STE,

DON NI RNAM PA GNYIS TE, BSDUS PA'I DON DANG, TSIG GI DON TO, ,DE
LA BSDUS PA'I DON NI RNAM PA BZHIS BRJOD PAR BYA STE, 'DI LTA
STE, NGES PA'I DON GYI MDO SDE NYE BAR BSGRUB PA DANG, DNGOS PO'I
MTHA' BSTAN PA DANG, SGRUB PA DANG, 'BRAS BUS SO, ,DE LA SGRUB PA
DA YANG RNAM PA GNYIS TE, LOG PA DANG,

YANG DAG PA NYID DO, ,DE'I 'BRAS BU YANG RNAM PA GNYIS TE, YANG
DAG PAR BSGRUBS PA'I 'BRAS BU DANG, LOG PAR BSGRUBS PA'I 'BRAS
BU'O, ,DE LA TSIG GI DON KYANG RNAM PA BZHIS BRJOD PAR BYA STE,
MING GI RNAM GRANGS BSTAN PA DANG, MTSAN NYID KYI NGO BO NYID
KYIS LUS BSTAN PA DANG, NGES PA'I

TSIG BSTAN PA DANG, RNAM PA RAB TU DBYE BAS SO, ,DE LA NGES PA'I
TSIG BSTAN PA NI RNAM PA LNGAS SBYAR BAR BYA STE, 'DI LTA STE,
RTAGS DANG, NGO BO NYID DANG, LAS DANG, CHOS DANG, RGYU DANG,
'BRAS BUS SO, ,DE LA RNAM PA RAB TU DBYE BA YANG RNAM PA LNGAS
BLTA BAR BYA STE, NGO BO NYID KYI RAB TU DBYE BA

DANG, KHAMS KYI RAB TU DBYE BA DANG, DUS KYI RAB TU DBYE BA DANG,
GNAS SKABS KYI RAB TU DBYE BA DANG, GANG ZAG GI RAB TU DBYE BAS
SO, ,DE LA NGO BO NYID KYI RAB TU DBYE BA NI 'DI LTA STE, GZUGS
NI GZUGS CAN GYI SKYE MCHED BCU'O, ,TSOR BA NI RNA PA GSUM MO,
,'DI SHES NI 'DU SHES DRUG GO, ,

'DU BYED NI 'DU BYED GSUM MO, ,RNAM PAR SHES PA NI RNAM PAR SHES
PA DRUG GO ZHES BYA BA DANG DE LTA BU DANG MTHUN PA DAG NI NGO BO
NYID KYI RAB TU DBYE BA YIN PAR RIG PAR BYA'O, ,DE LA KHAMS KYI
RAB TU DBYE BA NI 'DOD PA'I KHAMS DANG, GZUGS KYA KHAMS DANG
GZUGS MED PA'I KHAMS SO, ,DE LA

@55B DUS KYI RAB TU DBYE BA NI 'DAS PA DANG, MA 'ONGS PA DANG, DA
LTAR BYUNG BA'I DUS RNAMS SO, ,DE LA GNAS SKABS KYI RAB TU DBYE
BA NI RNAM PA NYI SHU RTZA LNGAR RIG PAR BYA STE, 'DI LTA STE,
CHUNG NGU'I GNAS SKABS DANG, 'BRING GI GNAS DANG, CHEN PO'I GNAS
DANG, BDE BA'I GNAS SKABS

DANG, SDUG BSNGAL GYI GNAS SKABS DANG, SDUG BSNGAL YANG MA YIN
BDE BA YANG MA YIN PA'I GNAS SKABS DANG, DGE BA'I GNAS SKABS
DANG, MI DGE BA'I GNAS SKABS DANG, LUNG DU MA BSTAN PA'I GNAS
SKABS DANG, THOS PA'I GNAS SKABS DANG, BSAMS PA'I GNAS SKABS
DANG,

BSGOMS PA'I GNAS SKABS DANG, LHAG PA'I TSUL KHRIMS KYI GNAS SKABS
DANG, LHAG PA'I SEMS KYI GNAS SKABS DANG, LHAG PA'I SHES RAB KYI
GNAS SKABS DANG, NANG GI GNAS SKABS DANG, PHYI RIL GYI GNAS SKABS
DANG, GZUNG BA'I GNAS SKABS DANG, 'DZIN PA'I GNAS SKABS

DANG; MI MTHUN PA'I PHYOGS KYI GNAS SKABS DANG, GNYEN PO'I GNAS
SKABS DANG, MNGON SUM DU GYUR PA'I GNAS SKABS DANG, MNGON SUM DU
GYUR PA MA YIN PA'I GNAS SKABS DANG, RGYU'I GNAS SKABS DANG,
'BRAS BU GNAS SKABS SO, ,DE LA GANG ZAG GI RAB TU DBYE BA NI GANG
ZAG NYI SHU

RTZA BDUN GYIS SNGA MA BZHIN DU RIG PAR BYA'O, ,DE LA RANG GIS
GLENGS PA'AM GZHAN GYIS BRGAL BA NI RGOL BA'I LAN GDAB PAR BYA'O,
,DE YANG MDOR BSDU NA RNAM PA LNGAS RGOL TE, DON MA RTOGS PA NI
MA RTOGS PAS TSIG 'BRU 'DI'I DON CI YIN ZHES RGOL LO, ,TSIG 'GAL
BAS NI 'DI LTA STE BCOM

LDAN 'DAS KYIS SNGAR NI GZHAN DU GSUNGS LA 'DIR NI GZHAN DU
GSUNGS SO ZHES BYA BA LTA BUS SO, ,RIGS PA DANG 'GAL BAS NI GANG
LA RIGS PA BZHI DANG 'GAL BA KUN DU SNANG BAS SO, ,CHA DU MA KUN
DU SNANG BAS NI 'DI LTA STE, BCOM LDAN 'DAS KYIS DE DANG DER RNAM
GRANGS DU MAS DON DE NYID

YONGS SU BSTAN PA LTA BUS SO, ,SHIN TU LKOG TU GYUR PAS NI 'DI
LTA STE, NANG GI BDAG GANG YIN PA DE NI RTAG PA DANG BRTAN PA
DANG THER ZUG DANG YANG DAG PA DE KHO NA BZHIN DU GNAS PAR 'GYUR
BA DE LTA BU YOD DAM ZHES BYA BA LA SOGS PAS SO, ,DE DAG GI LAN
YANG RNAM PA LNGAR GO RIMS BZHIN DU

@56A *, ,RIG PAR BYA STE MA RTOGS PA LA NI RTOGS PAR BYA BA'O,
,TSIG 'GAL BA LA NI DGONGS PA YANG DAG PAR BSTAN PAS RJES SU
MTHUN PAR BYA BA'O, ,TSIG 'GAL BA LA DGONGS PA YANG DAG PAR BSTAN
PAS RJES SU MTHUN PAR BYA BA JI LTA BAR CHA DU MAR SNANG BA DANG,
SHIN TU LKOG TU

GYUR PA LA YANG DE DANG 'DRA'O, ,RIGS PA DANG 'GAL BA NI NAG PO
BSTAN PA DANG RIGS PA BZHI BSTAN PA DANG CHE GE ZHIG GI 'BRAS BU
NI 'DI YIN NO ZHES RGYU DANG 'BRAS BU 'BREL PA BSTAN PAS LAN GDAB
PAR BYA BA'O, ,DE LA MGO GCIG TU LAN GDAB PA NI TSUL BZHIN DU
YONGS SU 'DRI BA LA CHOS KYI MTSAN

NYID YANG DAG PAR RNAM PAR GZHAG PA'I PHYIR RO, ,RNAM PAR PHYE
STE LAN GDAB PA NI TSUL DANG TSUL BZHIN MA YIN PAR YONGS SU 'DRI
BA RNAMS LA KHYAD PAR GYI MTSAN NYID RTOGS PAR BYA BA'I PHYIR RO,
,YONGS SU DRIS TE LAN GDAB PA NI KLAN KA TSOL BA LA PHYOGS KHAS
BLANG BAR BYA BA'I PHYIR RO, ,GZHAG

PAR LAN GDAB PA NI MED PA'I PHYIR DANG, ,ZAB PA'I PHYIR ZHES BYA
BA LA SOGS PA RGYU BZHIS LAN GDAB PAR BYA BA GZHAG PA STE, 'DI
LTA STE, BSAMS PA LAS BYUNG BA'I SAR DE BZHIN GSHEGS PA SHI PHAN
CHAD YOD CES BYA BA LA SOGS PA SNGAR BSTAN PA BZHIN TE KUN RDZOB
KYI BDEN PA'I TSUL GYIS KYANG

LAN GDAB PAR RIGS PA MA YIN LA, DON DAM PA'I BDEN PA'I TSUL GYIS
KYANG RIGS PA MA YIN PAS KYANG DE'I PHYIR DE NI GZHAG PAR BYA BA
ZHES BYA'O, ,DE LA DE BZHIN GSHEGS PA MED PA'I PHYIR DON DAM PAR
DNGOS PO MA YIN NO, ,GNAS DANG GNAS MA YIN PA DANG LAM DANG 'GAL
BA'I PHYIR DANG DE'I

'BRAS BU SPANGS PA YONGS SU MA GRUB PA'I PHYIR YANG KUN RDZOB TU
DE BZHIN GSHEGS PA SHI PHAN CHAD YOD CES BYA BA LA SOGS PAR DRANG
BAR MI NUS SO, ,DE LA MTSAMS SBYAR BA NI RNAM PA GSUM STE, 'DI
LTA STE, YONGS SU RDZOGS PA'I MTSAMS SBYAR BA DANG, RNAM PAR
BSHAD PA'I MTSAMS SBYAR BA DANG,

BSGRUB PA'I MTSAMS SBYAR BA'O, ,RNAM PA DE GSUM GYI MTSAMS SBYAR
BA'I DPE NI BCOM LDAN 'DAS KYIS NGA NI SHIN TU GZHON NU DANG
MCHOG TU SHIN TU GZHON NU DANG, RAB TU SHIN TU GZHON NUR RAB TU
BYUNG NGO ZHES JI SKAD GSUNGS PA DES NI SHIN TU GZHON NUR YONGS
SU RDZOGS PA YIN NO, ,YAB ZAS

@56B GTZANG GIS NGA'I GNAS KHANG BZANGS RTZIG TU BCUG PAR GYUR TO
ZHES RGYA CHAR GSUNGS PA DES NI SHIN TU GZHON NUR DE NYID RNAM
PAR BSHAD PA YIN NO, ,CI'I PHYIR SHIN TU GZHON NUR RAB TU BYUNG
ZHE NA, NA BA'I CHOS NYID LA SOGS PA MTHONG BA'I PHYIR RO ZHES
BYA BA NI BSGRUB PA'I MTSAMS SBYAR BA YIN NO, ,

GANG DU BSDUS TE MDOR BSTAN PA TZAM 'DI LTA STE, TSOR BA GSUM PO
BDE BA DANG SDUG BSNGAL BA DANG, SDUG BSNGAL YANG MA YIN BDE BA
YANG MA YIN ZHES BYA BA LA SOGS PA GSUNGS PA DER NI YONGS SU
RDZOGS PA'I MTSAMS SBYAR BA KHO NA YIN TE, DE NI TSOR BA DE NYID
TSIG LHAG MA RNAMS KYIS YONGS

SU RDZOGS PAR BRJOD PA YIN NO, ,TSOR BA JI LTA BAR BDEN PA BZHI
LA SOGS PA LA YANG DE DANG 'DRA STE TSIG DANG PO DANG RJES SU
MTHUN PAR TSIG PHYI MA PHYI MA BSHAD PA'I GO RIMS YIN PAR RIG PAR
BYA'O, ,DE LA BSGRUB PA'I MTSAMS SBYAR BA NI RNAM PA GNYIS TE,
LAN 'GA' NI TSIG SNGA MA TSIG PHYI MA'I

BSGRUB PA YIN LA LAN 'GA' NI TSIG PHYI MA TSIG SNGA MA'I BSGRUB
PA YIN NO, ,RNAM PAR BSHAD PA'I MTSAMS SBYAR BA YANG DE BZHIN DU
BLTA BAR BYA'O, ,DE LA CHOS BCU DANG LDAN PA'I CHOS SMRA BA NI
RNAM PAR THAMS CAD YONGS SU RDZOGS SHING CHOS DANG DON LA MKHAS
PA YIN TE, DE LA CHOS NI RNAM

PA DRUG GO, ,DON NI RNAM PA BCU'O, ,GTAM LA RGYA CHE BA YIN TE,
JI LTA ZHE NA MANG DU THOS PA DANG THOS PA 'DZIN PA DANG THOS PA
BSAGS PA'I PHYIR RO, ,'KHOR GYI NANG DU MI 'JIGS PA YIN TE, RGYAL
RIGS LA SOGS PA'I 'KHOR RNAMS LA CHOS STON PA NA ZHUM PA MED CING
DE'I RGYU LAS BYUNG

BA'I SKAD 'DAR BA DANG MCHAN KHUNG RDUL BA DANG, DRAN PAS BRJED
PA MED PA'I PHYIR RO, ,TSIG DGE ZHING TSIG GI BYA BA DANG LDAN PA
YIN TE, YAN LAG BRGYAD DANG LDAN PA'I TSIG DANG LDAN ZHING 'KHOR
LA TSIG DANG YI GE 'BYOR PA DANG 'BREL PA LA SOGS PA RGYAS PAS
CHOS STON PAR BYED PA'I PHYIR TE,

YAN LAG BRGYAD DANG LDAN PA'I TSIG NI GRONG KHYER PA DANG SNYAN
ZHING 'JEBS PA LA SOGS PA'O, ,GTAM GYI SBYOR BA LA MKHAS PA YIN
TE, DUS SU DAD GUS PA LA SOGS PA RNAM PA NYI SHUS GTAM LA SBYOR
BAR BYED PA'I PHYIR RO, ,CHOS KYI RJES SU MTHUN PA'I CHOS LA
ZHUGS PA YIN TE, THOS PA

@57A *, ,DANG TSIG LHUR MI LEN CING JI SKAD SMRAS PA DE BZHIN
BYED PA'I PHYIR RO, ,SPYOD LAM PHUN SUM TSOGS PA YIN TE, DE GTAM
ZER BA NA LAG PA SGUL BAR MI BYED DE, RKANG PA SGUL BAR MI BYED,
SMIN MA SKYOD PAR MI BYED, MGO SGYUR BAR MI BYED, BZHIN SGYUR BAR
MI BYED LUS SGYUR BAR MI BYED

BA YIN NO, ,MDZES PA YIN TE, 'GRO BA DANG LDOG PA LA SOGS PA LA
MDZES PA YIN NO, ,BRTZON 'GRUS BRTZAMS PA YIN TE, DE MA THOS PA'I
CHOS RNAMS NI NYAN PAR BYED, THOS PA'I CHOS RNAMS NI YONGS SU
BYANG BAR BYED LA, RNAL 'BYOR MI GTONG BA DANG, YID LA BYED PA MI
GTONG BA DANG, NANG

GI SEMS KYI ZHI GNAS MI GTONG BA YIN NO, ,NGAL BA MED PA YIN TE,
'KHOR BZHI PO DAG LA CHOS STON PAS YID YONGS SU SKYO BA MED PA'I
PHYIR RO, ,BZOD PA DANG LDAN PA YIN TE, DE KHROS KYANG PHYIR MI
KHRO BA DANG, MTSANG BRUS KYANG PHYIR MTSANG 'BRU BAR MI BYED PA
DANG, BRGAL TAM PHYIR BRGAL

TAM KHYAD DU GSAD NA YANG NONGS PAR MI 'GYUR 'KHRUG PAR MI 'GYUR
BA'I PHYIR RO, ,DE LA BSHAD PA NI RNAM PA BRGYAD DE, BRJID PA
DANG, RNAM PAR 'GREL BA DANG LDAN PA DANG, RGOL BA'I LAN DANG
LDAN PA DANG, RAB TU DBYE BA DANG LDAN PA DANG, DE DANG 'BREL PA
DANG, DE LAS GZHAN PA LAS DRANGS PA DANG,

SPOBS PA LAS BYUNG BA DANG, GRUB PA'I MTHA'I RJES SU 'BRANG BA'O,
,DE LA 'KHOR NI RNAM PA LNGA STE, KHYIM NA GNAS PA'I 'KHOR DANG,
RAB TU BYUNG BA'I 'KHOR DANG, DAD PA DANG LDAN PA'I 'KHOR DANG,
ZHE 'GRAS PA'I 'KHOR DANG, THA MAL PAR GNAS PA'I 'KHOR TO, ,DE LA
BRJID PA'I GTAM

NI RNAM PA LNGAR RIG PAR BYA STE, GTAN TSIGS DANG LDAN PA DANG,
DPE DANG LDAN PA DANG TSIG GI BYA BA DANG LDAN PA DANG, TSIG
DANG, YIG 'BRU SNA TSOGS PA DANG, GO SLA BA'O, ,DE LA RNAM PAR
'GREL PA DANG LDAN PA'I GTAM NI ZAB MO GSAL BAR BYED PA'I PHYIR
DANG, GSAL BA YANG ZAB MO DANG LDAN

BAR RNAM PAR SGROG PAR BYED PA'I PHYIR RO, ,DE LA RGOL PA'I LAN
DANG LDAN PA'I GTAM NI MDOR BSDU NA RGOL BA RNAM PA LNGA SPANG PA
DANG LDAN PAR RIG PAR BYA'O, ,DE LA RAB TU DBYE BA DANG LDAN PA'I
GTAM NI CHOS RE RE LA YANG GCIG LAS 'PHROS PA'I TSUL GYIS RNAM PA
BCU'I BAR LAM DE'I GONG MA RAB

@57B TU DBYE BA RNAM PAR SGROG PA'I PHYIR TE, 'DI LTA STE, CHOS
GSUM LAS BRTZAMS NAS DE SKAD GSUNGS PAS DRAN PA NYE BAR GZHAG PA
BZHI ZHES RGYA CHER BYA BA DAG GO, ,DE LA DE DANG 'BREL PA'I GTAM
NI MDO'I SDE DANG DBYANGS KYIS BSNYAD PA'I SDE LA SOGS PA DE DAG
NYID LAS RNAM PAR BSHAD PA NYE BAR

SBYOR BAR BYED CING GZHAN DAG LAS MJUG SDUD PAR MI BYED PA GANG
YIN PA'O, ,DE LA DE LAS GZHAN PA LAS DRANGS PA'I GTAM NI DE LAS
GZHAN PA'I MDO SDES DE NYE BAR BSGRUB PA GANG YIN PA'O, ,DE LA
SPOBS PA LAS BYUNG BA'I GTAM NI JI LTAR 'DOD PA'I DON DE LTAR
RNAM PAR 'BYED PAR BYED PA'O, ,

DE LA GRUB PA'I MTHA'I RJES SU 'BRANG BA'I GTAM NI MA MO LA BRTEN
NAS RNAM PAR 'BYED PAR BYED PA'AM DE LAS GZHAN PA GTAN LA BAB PAR
STON PA'I SDE LA BRTEN NAS RNAM PAR 'BYED PAR BYED PA GANG YIN
PA'O, ,DE LA KHYIM NA GNAS PA'I 'KHOR LA NI NYES PAR SPYAD PA
SMAD PA DANG LEGS PAR SPYAD

PA STONG BA NYE BAR GNAS PA'I CHOS BSTAN PAR BYA STE, DE LAS LDOG
PA DANG 'JUG PAR BYA BA'I PHYIR DE LA RAB TU BYUNG BA'I 'KHOR LA
NI BSLAB PA LA NYE BAR GNAS PA LHAG PA'I TSUL KHRIMS LA SOGS PA
BSLAB PA GSUM LAS BRTZAMS TE MYUR BA MYUR BA KHO NAR BSGRUB PAR
BYA BA'I PHYIR CHOS BSTAN PAR

BYA'O; ,DAD PA DANG LDAN PA LA SOGS PA'I 'KHOR RNAMS LA NI PHYIR
ZHING 'BYUNG BA DANG, THA MAL BAR GNAS PAR 'GYUR BA DANG, DAD PAR
BYA BA'I PHYIR BSTAN PA'I CHE BA NYID DANG MTHU DANG LDAN PA'I
GTAM BYA'O, ,DE LTAR SMRA BAS CHOS STON PA NA GZHAN DAG GUS PAR
NYAN PA LA SBYOR BAR BYA STE, JI LTAR SBYAR BAR

BYA ZHE NA, RNAM PA GCIG GIS KYANG YOD LA RNAM PA BCU'I BAR GYIS
KYANG YOD DO, ,DE LA RE ZHIG RNAM PA GCIG GIS KYANG CHOS NI PHAN
PA DANG BDE BAR NYE BAR GNAS PA YIN PA'I PHYIR TE, YANG DE LA
PHAN PA YIN LA BDE BA MA YIN PA'I MU BZHI NI 'DI LTA STE, BYANG
CHUB SEMS DPA'I SAR CHOS YANG DAG PAR

BLANGS PA'I DBANG DU BYAS TE BSTAN PA BZHIN NO, ,GNYIS KYIS KYANG
YOD DE, DAM PA'I CHOS NI GYA NOM PA'I PHYIR TE, GYA NOM PA DE
YANG SKYON MED PA DANG DON CHE BAS RIG PAR BYA BA DANG, SMRA BA
DANG NYAN PA'I NGAL BA 'BRAS BU DANG BCAS PAR BYED PA'I PHYIR TE,
GZHAN DU NA RANG GI BYA BA GZHAN SPANGS TE SMRA BA DANG

@58A *, ,NYAN PA'I NGAL BA DON MED PAR 'GYUR RO, ,GSUM GYIS KYANG
YOD DE, CHOS NI NGAN SONG LAS LDOG PAR BYED PA'I PHYIR DANG, BDE
'GRO THOB PAR BYED PA'I PHYIR DANG, MYA NGAN LAS 'DAS PA THOB PAR
BYED PA'I RGYU YIN PA'I PHYIR TE, GSUM PO DE NI GUS PAR BYAS TE
MNYAN PAS 'THOB

PAR 'GYUR RO, ,BZHIS KYANG YOD DE GUS PAR BYAS TE CHOS MNYAN PAS
MDO SDE LA SOGS PA'I CHOS DE DAG NYID RNAM PAR 'GYUR BA DANG,
CHOS DE YANG SDIG PA MI DGE BA'I CHOS RNAM PA DU MA SPONG BA
DANG, DGE BA'I CHOS RNAM PA DU MA YANG DAG PAR LEN PAR SMRA BA
DANG, DE DAG MNYAN PAS THOS NA SPONG BA DANG

LEN PAR BYED PA DANG, DE SPANGS PA DANG, BLANGS PA'I PHYIR SDIG
PA DE'I RGYUS PHYI MAR SDUG BSNGAL BA SPONG BAR BYED PA DANG, DE
SPONG BA'I RGYU DANG, DGE BA YANG DAG PAR BLANGS PA'I RGYUS MYA
NGAN LAS 'DAS PA 'THOB PAR 'GYUR RO, ,LNGAS KYANG YOD DE, BCOM
LDAN 'DAS KYIS CHOS DE NI GZHI DANG BCAS PA

DANG; NGES PAR 'BYUNG BA DANG BCAS PA DANG, STON PA DANG BCAS PA
DANG, PHA ROL GNON PA DANG BCAS PA DANG, CHO 'PHRUL DANG BCAS PA
YIN NO ZHES BYA BA STE, TSIG DE DAG GI RNAM PAR DBYE BA RGYAS PA
NI 'DI LTA STE RNAM GRANGS BSDU BA LAS 'BYUNG BA BZHIN NO, ,YANG
LDAS TE, MA THOS PA MNYAN PAR BYA'O,

ZHES BYA BA DANG, THOS PA RNAM PAR BYANG BAR BYA'O ZHES BYA BA
DANG, SOM NYI SPANG BAR BYA'O ZHES BYA BA DANG, LTA BA DRANG POR
BYA'O ZHES BYA BA DANG, DON DANG TSIG ZAB MO SHES RAB KYIS RTAGS
PAR BYA'O ZHES BYA BA STE, BCOM LDAN 'DAS KYIS RNAM PA DE DAG GIS
THOS PA DANG BSAMS PA DANG BSGOMS PA LAS

BYUNG BA'I SHES RAB RNAM PAR BYANG BA'I THABS YONGS SU BSTAN PA
YIN TE, RNAM PA GNYIS KYIS NI THOS PA LAS BYUNG BA'I SHES RAB
KYI'O, ,GNYIS KYIS NI BSAMS PA LAS BYUNG BA'I SHES RAB KYI'O,
,THA MAS NI BSGOMS PA LAS BYUNG BA'I SHES RAB KYIS RNAM PAR BYANG
BA'I THABS YONGS SU

BSTAN PA YIN NO, ,DRUG GIS KYANG YOD DE, STON PA LA BYAS PA GZO
ZHING RJES SU SRUNG BA DES CHOS 'DI DAM PA GCIG GI DON DU TSEGS
CHEN POS YANG DAG PAR BSGRUBS SO SNYAM PA RNAMS DANG, RANG GI DON
DU YANG DAG PAR MA MTHONG BA RNAMS KYIS BCOM LDAN 'DAS KYI CHOS
'DI NI YANG DAG PAR

@58B MTHONG BA DANG, NAD MED PA DANG, DUS CHAD PA MED PA DANG,
NYE BAR GTOD PA DANG, 'DI MTHONG BA LA DON YOD PA DANG, MKHAS PA
RNAMS KYIS SO SO RANG GIS RIG PA YIN NO SNYAM DU SHES PA'O, ,BDUN
GYIS KYANG YOD DE, RNAM PA BDUN GYIS CHOS BDUN YANG DAG PAR
BSGRUB PAR BYA'O, ,SNYAM

PA STE CHOS SHES PAR BYA'O SNYAM PA DANG, DON SHES PAR BYA'O
SNYAM PA NAS GANG ZAG MCHOG DANG MCHOG MA YIN PA SHES PAR BYA'O
SNYAM PA'I BAR DAG GO, ,BRGYAD KYIS KYANG YOD DE, CHOS NI RNYED
SLA BA YIN TE GDOL PA LA SOGS PA YAN CHAD LA YANG BSHAD PA'I
PHYIR DANG, SLA BA YIN TE 'GRO

YANG RUNG SDOD KYANG RUNG 'DUG KYANG RUNG NYAL YANG RUNG STE, SLA
BA'I PHYIR DANG, DON DANG LDAN PA'I PHYIR DANG, MNGON PAR MTHO BA
DANG NGES PAR LEGS PA'I 'BRAS BU DANG LDAN PA'I PHYIR DANG, THOG
MAR DGE BA'I PHYIR DANG, BAR DU DGE BA'I PHYIR DANG, THA MAR DGE
BA'I PHYIR DANG, MOD LA 'BRAS BU

BDE BA'I PHYIR DANG, PHYI MA LA 'BRAS BU BDE BA'I PHYIR RO, ,DGUS
KYANG YOD DE, GNOD PA RNAM PA DGU LAS THAR PA'I DBANG DU BYA BA
LAS TE 'KHOR BA'I BTZON RA NAS THAR PA STE, 'DOD CHAGS LA SOGS
PA'I 'CHING BA BCAD PA'I PHYIR DANG, NOR BDUN GYI DBUL BA BZLOG
PA STE, NOR BDUN

GYI DBANG PHYUG LA RAB TU 'GOD PA'I PHYIR DANG, DGE BA'I SPYOD PA
DANG DAM PA'I CHOS MNYAN PA'I MU GE LAS RGAL TE DAM PA'I CHOS KYI
LO LEGS PA LA RAB TU 'GOD PA'I PHYIR DANG, MA RIG PA'I MUN PA
ZLOG PA STE SHES RAB KYI SNAD PA BSKYED PA'I PHYIR DANG, CHU BO
BZHI LAS SGROL BA'I PHYIR DANG,

MYA NGAN LAS 'DAS PA'I THANG LA 'GOD PA'I PHYIR DANG, NYON MONGS
PA'I NAD GTAN DU GSO BA'I PHYIR DANG, SRED PA'I BRAN LAS THAR PAR
BYED PA'I PHYIR DANG, 'KHOR BA'I 'BROG DGON PA THOG MA MED PA LAS
THAR PAR BYED PA'I PHYIR TE, THAMS CAD DU YANG BTZON RA DAM PO
RNAMS KYI NANG NA

'DI LTA STE, 'KHOR BA'I BTZON RA 'DI NI MCHOG YIN PAS DANG PO KHO
NAR DGOD PAR BYA'O, ,BCUS KYANG YOD DE GUS PAR BYAS TE CHOS MNYAN
PAS NI SO SOR RTOG PA'I STOBS 'THOB PAR 'GYUR ZHING DES THOB PA'I
PHAN YON NYAMS SU MYONG BAR 'GYUR BA DANG, CHOS KYIS LONGS SPYOD
YANG DAG PAR

@59A *, ,SGRUB PAR BYED CING BAB COL GYIS MA YIN PA DANG, NYES
DMIGS SU LTA ZHING LONGS SPYOD PAR BYED LA NGES PAR 'BYUNG BA RAB
TU SHES PA DANG LONGS SPYOD RGUD PAS MYA NGAN MI BYED SGYID LUG
PAR MI BYED, SMRE SNGAGS 'DON PAR MI BYED CES RGYAS PAR BYA BA
DANG, NYE DU RGUD

PAS MYA NGAN MI BYED SGYID LUG PAR MI BYED SMRE SNGAGS 'DON PAR
MI BYED CES RGYAS PAR BYA BA DANG, NAD MED PA DANG, LANG TSO
DANG, GSON PA RGUD PAS MYA NGAN MI BYED, SGYID LUG PAR MI BYED
SMRE SNGAGS 'DON PAR MI BYED CES RGYAS PAR BYA BA DANG, 'DOD PA
RNAMS LA NYES DMIGS SU MTHONG

ZHING NGES PAR 'BYUNG BA LA PHAN YON DU MTHONG NAS RAB TU 'BYUNG
BA DANG, BAS MTHA'I GNAS MAL DBEN PAR GNAS SHING BSAM GTAN RNAMS
LA SNYOMS PAR 'JUG PA'I BAR DANG GUS PAR BYAS TE CHOS MNYAN CING
ZAB MO ZAB PAR SNANG BA CAN 'DI PA NYID KYIS RTEN CING 'BREL BAR
'BYUNG BA DANG RJES SU

MTHUN PAR RTOGS PA DANG, DGA' BA DANG MCHOG TU DGA' BA RGYA CHAN
PO DGE BA DES PAR 'BYUNG BA DANG LDAN PA 'THOB PAR 'GYUR BA STE,
BCOM LDAN 'DAS KYIS KYANG 'PHAGS PA NYAN THOS SEMS RTZE GCIG TU
RNA BA BLAGS TE CHOS NYAN PA NI CHOS LNGA SPONG ZHING CHOS BDUN
GYI BSGOM PA YONGS SU RDZOGS PAR

'GYUR RO ZHES GSUNGS SO, ,DE BZHIN DU 'PHAGS PA NYAN THOS GUS PAR
BYAS TE CHOS NYAN PAS NI KUN 'BYUNG BA'I CHOS GANG CI YANG RUNG
BA DE DAG THAMS CAD 'GOG PA'I CHOS CAN DU RIG NAS CHOS RNAMS LA
CHOS KYI MIG RDUL MED CING DRI MA DANG BRAL BA SKYED PAR BYED
CING RGYUN DU ZHUGS PA'I 'BRAS

BU THOB PA'I TSOGS RAB TU 'DZIN PA'AM, DE BZHIN DU DGRA BCOM PA
NYID KYI BAR DU 'THOB PA'AM, DGRA BCOM PA NYID KYI 'BRAS BU'I
TSOGS RAB TU 'DZIN PA'AM, DE BZHIN DU RANG BYANG CHUB BAM, BYANG
CHUB SEMS DPA'I TSOGS RAB TU 'DZIN PA'AM, DE BZHIN DU BLA NA MED
PA YANG DAG PAR

RDZOGS PA'I BYANG CHUB KYI TSOGS RAB TU 'DZIN PA'AM, DE BZHIN DU
'JIG RTEN PA DANG 'JIG RTEN LAS 'DAS PA'I BSAM GTAN DANG RNAM PAR
THAR PA DANG, TING NGE 'DZIN DANG SNYOMS PAR 'JUG PA MNGON PAR
'GRUB PAR 'GYUR RO ZHES GSUNGS SO,, ,,BAM PO GNYIS PA, DE LA SMRA
BA

@59B GLENG SLONG BA'I DUS NA DANG PO KHO NAR SANGS RGYAS KYI
BSNGAGS PA BRJOD PAR BYA'O, ,DE YANG BSDUS PA DANG, RGYAS PA STE,
DE LA BSDUS PA NI RNAM PA LNGAS RIG PAR BYA STE, GZUGS BZANG BA
DANG, NYE BAR ZHI BA DANG, MKHYEN PA DANG, SGRUB PA DANG, MTHUS
SO, ,DE LA GZUGS BZANG BA NI SKYES

BU CHEN PO'I MTSAN BZANG PO SUM CU RTZA GNYIS DANG DPE BYAD BZANG
PO BRGYAD CUS RIG PAR BYA STE, DE LA NYE BAR ZHI BA NI DBANG PO
RNAMS KYI SGO BSDAMS PA NYID LA SOGS PA DANG, BAG CHAGS DANG BCAS
PA'I NYON MONGS PA YANG DAG PAR BCOM PAS RIG PAR BYA'O, ,DE LA
MKHYEN PA NI 'DAS PA DANG MA

'ONGS PA DANG DA LTAR BYUNG BA'I DUS RNAMS DANG DUS KYIS MA BSDUS
PA'I CHOS RNAMS LA MKHYEN PA THOGS PA MED CING CHAGS PA MED PA
LAS RIG PAR BYA'O, ,DE LA SGRUB PA NI RANG DANG GZHAN LA PHAN PA
YONGS SU RDZOGS PAR SGRUB PA LAS RIG PAR BYA'O, ,DE LA MTHU NI DE
BZHIN GSHEGS PA'I

MNGON PAR SHES PA RNAMS KYIS RIG PAR BYA'O, ,DE YANG BCOM LDAN
'DAS KYI BSNGAGS BA BSDUS TE BRJOD PA NI RNAM PA DRUG GIS RIG PAR
BYA STE, YON TAN RNAMS MTHA' DAG YIN PA'I PHYIR DANG, DRI MA MED
PA'I PHYIR DANG, G-YO BA'I PHYIR DANG, MTSUNGS PA MED PA'I PHYIR
DANG, BDAG

DANG SEMS CAN GYI DON GYI PHRIN LAS CAN GYI PHYIR DANG, LAS DE LA
MTHU MNGA' BA'I PHYIR TE, DE DAG GI RNAM PAR DBYE BA RGYAS PA NI
'DI LTA STE, RNAM PAR GTAN LA DBAB PA BSDU BAR BSTAN PA BZHIN NO,
,DE LA BCOM LDAN 'DAS KYI BSNGAGS PA RGYAS PA NI BCOM LDAN 'DAS
DE NI YON TAN DPAG TU

MED PA'I PHYIR BSNGAGS PA MTHA' YAS PA YIN NO, ,DE BZHIN DU YE
SHES KYI SNANG BA MDZAD PA'I PHYIR SNANG BA STZOL BA DANG, MI
SHES PA'I MUN PA 'JOMS PA'I PHYIR MUS PA SEL BA YANG YIN NO, ,DE
BZHIN DU SPYAN GSUM DANG LDAN PA'I PHYIR SPYAN DANG LDAN PA DANG,
MI MNYAM PA'I 'PHAGS PA'I

BDEN PA MKHYEN PA'I PHYIR DON DAM PA GZIGS PA DANG, TSUL KHRIMS
PHUN SUM TSOGS PA'I PHYIR DANG TSUL KHRIMS 'BYOR BA'I PHYIR BRTUL
ZHUGS GRUB PA YANG YIN NO, ,DE BZHIN DU RKANG GNYIS KYI MCHOG
DANG DED DPON RNAMS KYI MCHOG DAM PA DANG, DGE SBYONG RNAMS KYI
NANG NAS DGE SBYONG SHIN TU

@60A *, ,GZHON PA DANG, 'JIG RTEN NA RIN PO CHE DKON PA YANG YIN
NO, ,DE BZHIN DU RJES SU THUGS BRTZE BA DANG, THUGS RJE DANG LDAN
PA DANG, DON DU BZHED PA DANG, PHAN PAR BZHED PA DANG, THUGS RJE
BAR MDZAD PA YANG YIN NO, ,DE BZHIN DU SPYAN DU GYUR PA DANG, YE
SHES SU GYUR PA DANG,

DON DU GYUR PA DANG, CHOS SU GYUR PA DANG, DON GSAL BA STON PA
DANG, DON LA RTON PA YANG YIN NO, ,DE BZHIN DU 'PHAGS PA'I LAM
YAN LAG BRGYAD PA DANG POR RTOGS PA'I PHYIR DANG RANG GIS RTOGS
PA'I PHYIR MA RTOGS PA'I DON RTOGS PA DANG, TSANGS PAR SPYOD PA
MA BZHAG PA 'JOG PA'I PHYIR LAM RIG

PA DANG, LAM STON PA DANG, LAM GSUNG BA DANG, LAM 'DREN PA YANG
YIN NO, ,DE BZHIN DU BSNYENGS PA DANG BSNYENGS SU RUNG BA DANG
BRAL BA'I PHYIR SKYES BU SENG GE DANG, TSOGS CHEN PO YONGS SU
'DREN PA'I PHYIR SKYES BU KHYU MCHOG DANG, TSOGS KYI MCHOG YIN
PA'I PHYIR SKYES BU GTZO BO DANG, SKYON MI MNGA'

BA'I PHYIR SKYES BU GLANG PO CHE DANG, THUGS SHIN TU DUL BA'I
PHYIR SKYES BU CANG SHES DANG, RIGS DANG BRGYUD DANG GDUNG LA
SOGS PAS MI THAMS CAD ZIL GYIS MNAN PA'I PHYIR SKYES BU DAM PA
DANG, TSUL KHRIMS DANG SGRUB PA DANG MKHYEN PA DANG MTHU LA SOGS
PAS MI THAMS CAD ZIL GYIS MNAN PA'I PHYIR SKYES

BU RAB MCHOG DANG, 'JIG RTEN PA'I CHOS RNAMS KYIS MA GOS PA'I
PHYIR SKYES BU PAD MA DKAR PO YANG YIN NO, ,DE BZHIN DU MNYAM PA
MED PA'I PHYIR MI MNYAM PA DANG, 'DAS PA DANG MA BYON PA MI MNYAM
PA'I PHYIR MI MNYAM PA DANG MNYAM PA DANG, SEMS CAN THAMS CAD KYI
MCHOG YIN PA'I PHYIR MCHOG

DANG; TSUL KHRIMS 'BYOR BA'I PHYIR DANG YUN RING PO NAS TSANGS
PAR SPYOD PA RNAM PAR SPYAD PA'I PHYIR DANG DRANG SRONG CHEN PO
RNYING PA RNAMS KYIS RTOGS PA'I PHYIR LAM THUGS SU CHUD PA'I
PHYIR DRANG SRONG CHEN PO DANG, MU STEGS CAN THAMS CAD DANG NYON
MONGS PA'I BDUD LA SOGS PA LAS RNAM PAR RGYAL BA'I

PHYIR RNAM PAR RGYAL BA DANG, G-YO BA DANG RLOM SEMS LA SOGS PA
THAMS CAD MI MNGA' BA'I PHYIR DANG THUB PA GSUM DANG LDAN PA'I
PHYIR THUB PA DANG, SKYE BO LA SOGS PA DANG PHAS KYI RGOL BA LA
SOGS PA THAMS CAD KYIS MI 'PHROGS PA'I PHYIR MI BKRI BA DANG,
SDIG PA THAMS CAD NGES PAR

@60B BKRUS PA'I PHYIR KHRUS CAN DANG, 'JIG TSOGS THAMS CAD LAS
RGAL BA'I PHYIR PHA ROL TU BYON PA YIN NO, ,DE BZHIN DU DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS RIG
PA DANG ZHABS SU LDAN PA, BDE BA GSHEGS PA, 'JIG RTEN MKHYEN PA,
SKYES BU 'DUL BA'I

KHA LO SGYUR BA, BLA NA MED PA LHA DANG MI RNAMS KYI STON PA
SANGS RGYAS BCOM LDAN 'DAS KYANG YIN NO, ,DE BZHIN DU DAM PA'I
CHOS LEGS PAR RDZOGS PA DANG, THAMS CAD MKHYEN PA DANG, THAMS CAD
KYI RJE DANG, BSNYEL BA MI MNGA' BA'I CHOS CAN DANG, SEMS CAN GYI
SNYING PO DANG, THU BO DANG,

BDE BA DANG SDUG BSNGAL DAG GIS THUGS YONGS SU MA GTUGS PA DANG,
DBANG PO'I SGO BSDAMS PA DANG, LEGS PAR LDAN PA'I PHYIR DUL BA
DANG, TSUL KHRIMS YANG DAG PAR BLANGS PA DANG LEGS PAR LDAN PA'I
PHYIR ZHI BA DANG, NGES PA'I SA LA ZHUGS PA'I PHYIR DBUGS 'BYIN
PA DANG, BYANG

CHUB THUGS SU CHUD PA'I PHYIR YONGS SU MYA NGAN LAS 'DAS PA DANG,
SRED PA'I ZUG RDU 'BYIN PA'I PHYIR ZUG RDU 'BYIN PA DANG, MA DUL
BA LA SOGS PA DUL BAR MDZAD PA DANG, ZHI BAR MDZAD PA SNGA MA LTA
BU DANG, SO SO'I SKYE BO RNAMS RGYUN DU ZHUGS PA DANG, LAN CIG
PHYIR 'ONG BA'I 'BRAS BU LA RAB TU

BKOD PA'I PHYIR DBUGS MA PHYIN PA RNAMS KYI DBUGS PHYUNG BA DANG,
'BRAS BU DANG PO DANG GNYIS PA LA GNAS PA RNAMS PHYIR MI 'ONG BA
DANG DGRA BCOM PA NYID KYI 'BRAS BU LA RAB TU BKOD PA'I PHYIR
YONGS SU MYA NGAN LAS MA 'DAS PA RNAMS YONGS SU MYA NGAN LAS 'DAS
PAR MDZAD PA DANG, GTAN PA MED PA

DANG; 'OBS DRAL BA DANG, 'OBS LAS RGAL BA DANG, TSOL BA SPANGS PA
DANG, 'PHAGS PA DANG, RGYAL MTSAN BSNYAL BA DANG, RTAG TU CHER
GNAS PA YANG YIN NO, ,DE BZHIN DU DGRA BCOM PA, ZAG PA ZANG PA,
NYON MONGS PA MED PA, DBANG DANG LDAN PAR GYUR PA, SEMS SHIN TU
RNAM PAR GROL BA,

SHES RAB SHIN TU RNAM PAR GROL BA, CANG SHES PA, GLANG PO CHEN
PO, ,BYA BA BYAS PA, BYED PA BYAS PA, KHUR BOR BA, BDAG GI DON
RJES SU BRNYES PA, YANG DAG PA'I SHES PAS SEMS SHIN TU RNAM PAR
GROL BA, SEMS KYI DBANG THAMS CAD KYI DAM PA'I PHA ROL DU BYON
PA, SRID PAR KUN TU SBYOR BA YONGS SU

@61A *, ,ZAD PA YANG YIN NO, ,DE BZHIN DU YAN LAG LNGA SPANGS PA
DANG, YAN LAG DRUG DANG LDAN PA DANG, RGYAS PAR MA 'DRES PA DANG,
BSTEN PA DANG LDAN PA DANG, SKYES BU LTAG NA MED PA ZHES BYA BA'I
BAR YANG YIN NO, ,DE BZHIN DU CHOS MKHYEN PA DANG, GANG ZAG MCHOG
DANG MCHOG MA YIN PA MKHYEN PA ZHES BYA BA'I BAR

YANG YIN NO, ,DE BZHIN DU DGE SBYONG DANG, BRAM ZE DANG, DRI MA
MED PA DANG, DRI MA DANG BRAL BA DANG, SMAN PA DANG, DED DPON
DANG, RNAM PAR GZIGS PA DANG, 'JIG RTEN GYI MGON PO DANG 'GRO
BA'I MCHOG KYANG YIN NO, ,DE LA DRI MA MED PA NI NYON MONGS PA'I
SGRIB PA SPANGS PA'I PHYIR RO, ,DRI MA DANG BRAL BA NI SHES BYA'I

SGRIB PA SPANGS PA'I PHYIR RO, ,YANG DRI MA MED PA NI KUN NAS
DKRIS PA RTZE BCIL BA'I PHYIR RO, ,DRI MA DANG BRAL BA NI BAG
CHAGS YANG DAG PAR BCOM PA'I PHYIR RO, ,RNAM PAR GZIGS PA NI NYIN
MTSAN LAN DRUG 'JIG RTEN LA SO SOR GZIGS PA'I PHYIR RO, ,DE BZHIN
DU SKYES BU CHEN PO'I MTSAN DANG DPE BYAD

BZANG PO RNAM PA THAMS CAD DU SHIN TU RNAM PAR DAG PAS SKU MTSAN
CING GSAL BAR BYA BA DANG, STOBS BCU'I STOBS DANG LDAN PA DANG,
MI 'JIGS PA BZHIS MI BSNYENGS PA DANG, THUGS RJE CHEN PO DANG
LDAN PA DANG, DRAN PA NYE BAR GZHAG PA GSUM LA DRAN PA LEGS PAR
NYA PAR GZHAG PA DANG, BSRUNG

BA MED PA GSUM DANG LDAN PA DANG, BSNYEL BA MI MNGA' BA'I CHOS
CAN DANG, NYON MONGS PA'I BAG CHAGS THAMS CAD YANG DAG PAR BCOM
PA DANG, RNAM PA THAMS CAD DANG MCHOG MKHYEN PA YANG YIN NO, ,DE
LA BSKAL BA GRANGS MED PA GSUM GYIS YANG DAG PAR BSGRUBS SHING
DUS YUN RING POR

YONGS SU 'DRIS PAR MDZAD PA'I PHYIR DANG, SEMS CAN THAMS CAD KYI
GZHI LA DMIGS PA'I PHYIR DANG, SDUG BSNGAL RNAM PA THAMS CAD LA
DMIGS PA'I PHYIR DANG, SEMS CAN THAMS CAD KYIS BYAS PA'I GNOD PA
RNAM PA THAMS CAD DANG PHRAD PAS PHYIR MI LDOG PA'I PHYIR DANG,
SEMS

CAN THAMS CAD LA MNYAM PA NYID DU 'JUG PA'I PHYIR THUGS RJE CHEN
PO DANG LDAN PA YIN NO, ,DE LA CHOS SMRA BAS MDO SDE RNAM PAR
BSHAD PA'I CHOS KYI MTSAN NYID DE LTAR RNAM PAR GZHAG PA LA DANG
PO KHO NAR TSIG 'BRU DANG DON YONGS SU BTZAL BAR BYA'O, ,DE'I 'OG
TU JI SKAD BSTAN PA'I BYA BAS CHOS

@61B STON PA NA GZHAN DAG LA RNAM PAR BSHAD PA RNAM PA LNGAS 'JUG
PAR BYA'O, ,DE LTAR GYUR NAS BDAG NYID CHOS SMRA BA'I MTSAN NYID
RNAM PA BCU DANG LDAN PA JI SKAD BSTAN PA DAG LA CHOS DANG DON LA
MKHAS PA LA SOGS PAS RNAM PAR GZHAG PAR BYA'O, ,DE LTAR BDAG NYID
RNAM PAR BZHAG NAS 'KHOR

RNAM PA LNGA PO DAG LA SNGA MA KHO NA BZHIN DU BRJID PA'I GTAM LA
SOGS PA RNAM PA BRGYAD PO DAG GIS RNAM PA DE LTA BU'I GTAM BYA'O,
,GTAM DE DAG ZER BA NA GZHAN DAG RNA GTOD PA LA SBYAR BAR BYA
ZHING DANG POR STON PA'I BSNGAGS PA BRJOD PAR BYA'O, ,DE LTAR YAN
LAG LNGA DANG LDAN PA'I CHOS

BSTAN PA NI YAN LAG LNGA DANG LDAN PA'I SIL SNYAN DANG 'DRA
BAR BDAG DANG, GZHAN DAG LA DGA' BA RGYA CHEN PO SKYED PAR 'GYUR
ZHING, BDAG DANG GZHAN DAG LA PHAN PA'I PHYIR 'JUG PAR YANG 'GYUR
RO, ,DE LTAR MKHAS PAR 'GYUR BA LA NI PHAN YON RNAM PA LNGA YOD
DE, TSEGS CHUNG

NGUS SANGS RGYAS KYI BKA'I DON RTOGS PAR 'GYUR PA DANG, RNAM PA
THAMS CAD YONGS SU RDZOGS PA'I GTAM DAG LA 'JUG PAR 'GYUR PA
DANG, BDAG DANG GZHAN GYI RGYUD DAG LA DGA' BA DANG, MCHOG TU
DGA' BA DGE BA DANG NGES PAR 'BYUNG BA DANG LDAN PA RGYA CHEN PO
SKYED PAR 'GYUR PA

DANG; LHA DANG MI RNAMS KYI BAR DAG LAS SNYAN PAR DANG GRAGS PA
DGE BA NGES PAR 'BYUNG BA DANG LDAN PAR RGYAS PAR 'GYUR PA DANG,
BSOD NAMS TSANG MED PA SKYE BAR 'GYUR BA'O, ,DGE SLONG DAG BSLAB
PA LA PHAN YON DU GNAS PAR GYIS SHIG CES GSUNGS PA NI MDO'O,
,DE'I LUS NI TSIG 'BRU

DANG DON TO, ,DE LA DGE SLONG DAG BSLAB PA LA PHAN YON DU GNAS
PAR GYIS SHIG CES GSUNGS PA NI YE GE BCU GNYIS DANG, MING BZHI
DANG, TSIG GCIG YIN TE, DE DAG NI RE ZHIG MING DANG TSIG DANG YI
GE'I TSOGS YIN NO, ,BSLAB PA'I GZHI RNAM PAR BSTAN PA GANG YIN PA
DE NI RNAM PA YIN

NO; ,DGE SLONG RNAMS LA BRTEN NAS DE BZHIN GSHEGS PAS BSTAN PA
GANG YIN PA DE NI BSTAN PA YIN NO, ,DE BZHIN GSHEGS PAS GSUNGS
PA'I BKA' GANG YIN PA DE NI NGAG YIN NO, ,RNAM PA DRUG PO DE DAG
NI TSIG 'BRU YIN TE, SHES RAB DAM PA ZHES BYA BA LA SOGS PA'I
TSIG RNAMS LA YANG DE

@62A *, ,BZHIN DU BLTA BAR BYA'O, ,DON NI NYAN THOS KYIS BSTAN PA
'DI'AM SA LNGA PO THAMS CAD DE, DE LA BSLAB PA'I PHAN YON ZHES
BYA BA NI TSOGS KYI SA'O, ,SHES RAB DAM PA'O ZHES BYA BA NI SBYOR
BA'I SA'O, ,RNAM PAR GROL BA'I SNYING PO DANG DRAN PA'I DBANG
ZHES BYA BA NI MTHONG BA'I SA DANG

BSGOM PA'I SA DANG MTHAR THUG PAR 'GRO BA'I SA'I DON YIN NO, ,DE
LA BSLAB PA'I PHAN YON ZHES BYA BA NI TSUL KHRIMS KYI RANG GI
MTSAN NYID DO, ,SHES RAB DAM PA ZHES BYA BA NI SHES RAB KYI RANG
GI MTSAN NYID DO, ,DE'I RTEN DANG GROGS LA SOGS PA LUS TZAM NI
RANG GI MTSAN NYID DO, ,SHES RAB

DMIGS PA DANG BCAS PA NI SPYI'I MTSAN NYID DO, ,NYON MONGS PA
DANG GNAS NGAN LEN DANG BRAL BA NI RNAM PAR GROL BA'I SNYING POR
RANG GI MTSAN NYID DO, ,DRAN PA'I DBANG ZHES BYA BA NI DRAN PA'I
RANG GI MTSAN NYID DE, DE LTAR DE NI MTSAN NYID KYI DON YIN NO,
,DE LA BSLAB PA'I PHAN YON ZHES BYA BA NI YID LA

BYED PA 'GA' YANG MA YIN TE, DE NI YID LA BYED PA'I RTEN YIN PAR
YONGS SU BSTAN TO, ,SHES RAB DAM PA ZHES BYA BA NI MTSAN NYID SO
SOR RIG PA DANG MOS PA YID LA BYED PA YIN PAR RIG PAR BYA'O,
,RNAM PAR GROL BA'I SNYING PO ZHES BYA BA NI RAB TU DBEN PA DANG,
DGA' BA SDUD PA DANG, SBYOR BA

MTHAR THUG PA DANG, SBYOR BA MTHAR THUG PA'I 'BRAS BU YIN PAR
YONGS SU BSTAN TO, ,DRAN PA'I DBANG ZHES BYA BA NI DPYOD PA'I YID
LA BYED PA YIN TE DE LTAR DE NI YID LA BYED PA'I DON YIN NO,
,TSUL DES SHES PA LA SOGS PA LA YANG SBYAR BAR BYA'O, ,DBANG DU
BYA BA NI MYA NGAN LAS 'DAS PA'I

DBANG DU BYAS NAS BSLAB PA'I GZHIS BSDUS PA RNAM PAR BYANG BA'I
SPYOD PA YIN NO, ,YANG DAG PAR 'DZIN DU GZHUG PAR BYA BA LA SOGS
PA CI RIGS PAR BYANG DAG PAR 'DZIN DU GZHUG PA NAS YANG DAG PAR
RAB TU DGA' BAR BYA BA'I BAR DANG DGE BA LA SOGS PA'I SPYOD PA
DAG KYANG 'DI LA YOD MOD KYI GTZO

CHER RNAM PAR BYANG BA'I SPYOD PA YIN NO, ,GANG ZAG GI DBANG DU
BYA BA NI GANG ZAG KHYIM MED PA'O, ,DBANG PO RTUL PO LA SOGS PA
GANG ZAG THAMS CAD NI YANG DAG PAR DGA' BAR BYA'O, ,'DAS PA DANG
DA LTAR GYI DUS SU YANG DAG PAR RAB TU DGA' BAR BYA BA DANG, TSUL
KHRIMS YANG DAG PAR BLANGS

@62B PA RNAMS LA NI DA LTAR GYI DUS SU YANG DAG PAR BSTAN PA
DANG, MA 'ONGS PA'I DUS SU YANG DAG PAR 'DZIN DU GZHUG PA DANG,
YANG DAG PAR GZENGS BSTOD PAR BYA STE, DE LTAR DE NI DBANG DU BYA
BA'I DON YIN NO, ,DE LA PHAN YON NI BSLAB PA GSUM PO DAG GIS
BSGOM PA YONGS SU RDZOGS PAR 'GYUR PA'O, ,

NYES DMIGS NI DE LTAR MA BYAS NA MI 'GYUR BA DANG RAB TU BYUNG PA
DON DANG LDAN PA MI 'GYUR PA'O, ,MI MTHUN PA'I PHYOGS NI TSUL
KHRIMS 'CHAL BA DANG MI SHES PA DANG BRJED NGAS PA DANG NYON
MONGS PA DAG GO, ,DE DAG GI GNYEN PO NI TSUL KHRIMS LA SOGS PA
YIN PAR RIG PAR BYA'O, ,YANG MI MTHUN

PA'I PHYOGS NI KUN NAS NYON MONGS PA'I SPYOD PA THAMS CAD DO,
,GNYEN PO NI BSLAB PA GSUM PO DAG GO, ,BSDUS PA'I DON NI BSLAB
PA'I PHAN YON LA GNAS PAR GYIS SHIG CES BYA BA NAS DRAN PA'I
DBANG ZHES BYA BA'I BAR DAG STE, DE NI MDOR BSTAN PA LAS BSDUS PA
YIN NO, ,RGYAS PA NI DE RNAM PAR 'BYED

PA YIN PAR RIG PAR BYA'O, ,DE LTAR DE NI BSDUS PA DANG RGYAS PA'I
DON YIN TE DE LAS GONG NA YANG MED PA DE LAS LHAG PA YANG MED DO,
,DE LA RNAM PAR BSHAD PA'I CHOS NI GSUNG RAB TU GTOGS PA YAN LAG
BCU GNYIS PO DE DAG LAS RE ZHIG DE NI MDO'I SDES BSDUS PA DANG
LUNG DU BSTAN PA'I SDE YIN PAR

BLTA BAR BYA STE NGES PA'I DON YIN PA'I PHYIR RO, ,KUN NAS SLONG
BA NI DBANG DU BYA BA LAS BRJOD PAR BYA STE, BDAG NYID THAMS CAD
DU 'GRO BA'I LAM SHES PA'I STOBS STON PAR 'DOD PAS MDO SDE RTZOM
PAR BYED PA DANG, YANG GDUL BA RNAM PAR BYANG BA'I SPYOD PA LA
BRTZON PA ZANG ZING LA GDU ZHING DE LA

MOS PA RNAMS BSLABS PA'I PHAN YON LA SOGS PA LA GNAS PA LA BSLAB
PA GSUM YONGS SU RDZOGS PAR 'GYUR PA'I PHAN YON YANG DAG PAR
BSTAN PAR BYA BA'I PHYIR DANG, YANG DGE SLONG GI DNGOS PO BZHI
YANG DAG PAR BSTAN PAR BYA BA'I PHYIR TE, DE LA BSLAB PA'I PHAN
YON ZHES BYA BA NI KHA DOG DANG

RTAGS DANG DBYIBS KYI DGE SLONG NYID DANG, CHO GA BSRUNG ZHING
TSUL 'CHOS PA'I DGE SLONG NYID LAS 'DUN PA ZLOG PAR BYED PA'O,
,SHES RAB DAM PA ZHES BYA BA NI GRAGS PA DANG SGRA DANG TSIGS SU
BCAD PA'I DGE SLONG NYID LA 'DUN PA ZLOG PAR BYED PA'O, ,RNAM PAR
GROL BA'I SNYING PO DANG DRAN PA'I DBANG ZHES BYA

@63A *, ,BA DES NI YANG DAG PAR SGRUB PA'I DGE SLONG NYID YANG
DAG PAR 'DZIN DU 'JUG PA STE, 'DI LTAR GRAGS PA LA SOGS PA 'DOD
PA NI SO SOR BRTAGS NAS THOS PA 'DZIN PAR BYED KYI, SHES RAB
'PHEL BAR MI BYED PA DANG, NYES PA SNGAR MA SPANGS PA GANG YIN PA
DE NI YANG DAG PA'I SGRUB PAS

BSDUS PA'I RNAM PAR GROL BA YANG DAG PAR 'DZIN PAR BYED PA'I
PHYIR RO, ,YANG DMAN PAS CHOG PAR 'DZIN PA LA ZHUGS PA RNAMS GONG
MA BAS KYANG CHES GONG MA YANG DAG PAR 'DZIN DU GZHUG PA'I PHYIR
RO, ,'JIG RTEN RGYANG 'PHEN PA'I GSANG TSIG YONGS SU TSOL ZHING
LHOD PA RNAMS LA NI BSLAB PA'I

PHAN YON ZHES GSUNGS SO, ,TSUL KHRIMS DANG LDAN PA THOS PA LA MI
LTOS PA RNAMS LA NI SHES RAB DAM PA ZHES GSUNGS SO, ,THOS PA DANG
BSAMS PA TZAM GYIS CHOG PAR 'DZIN PA RNAMS LA NI RNAM PAR GROL
BA'I SNYING PO ZHES GSUNGS SO, ,TSUL KHRIMS DANG SHES RAB DANG
RNAM PAR GROL

BAS MNGON PA'I NGA RGYAL BYED PA RNAMS LA NI DRAN PA'I DBANG ZHES
BYA BA GSUNGS TE, DE LTAR RNAM PA DE LTA BU DAG GIS KUN NAS SLONG
BA BRJOD PAR BYA'O, ,DE LA BSDUS PA'I DON NI 'DIR YANG DAG PA'I
SGRUB PA DANG 'BRAS BU YIN PAR BSTAN TE, 'DI LTA STE, TSUL KHRIMS
LA SOGS PA GSUM PO DE TZAM

GYIS NI BSLAB PA'I MTHAR THUG PA YIN NO, ,DE LTAR GNAS PAR GYIS
ZHES GSUNGS PAS NI YANG DAG PA'I SBYOR BA RNAL 'BYOR RNAM PA
BZHIS BSDUS PA YONGS SU BSTAN TO, ,DE LTAR GNAS PA RNAMS KYI
BSLAB PA GSUM ZHES GSUNGS PAS NI YANG DAG PAR SGRUB PA'I 'BRAS BU
YONGS SU BSTAN TO, ,

DE LA DAD PA DANG 'DUN PA NI TSUL KHRIMS YANG DAG PAR BLANG PA'I
SNGON DU 'GRO BA YIN NO, ,THOS PA 'DZIN PA'I DUS NA NI BRTZON
'GRUS SO, ,SHES RAB LA SOGS PA NI THABS YIN NO, ,DE LA TSIG GI
DON NI BSLAB PA DANG, RJES SU BRTZON PA DANG, JI LTAR GDAMS PA
BZHIN SGRUB PA DANG, GOMS PA DANG,

SGOM PA ZHES BYA BA NI RNAM GRANGS SO, ,SGRUB PA DE NI LUS DANG
NGAG DANG 'TSO BA YONGS SU DAG PAR KUN TU SBYOR BA'I MTSAN NYID
KYI TSUL KHRIMS KYIS RAB TU PHYE BA DANG BZOD PAS RAB TU PHYE BA
YIN PAS DE'I PHYIR BSLAB BZHES BYA'O, ,YANG ZHI BA'I PHYIR 'GRO
BAS BSLAB PA ZHES BYA STE, DE LTAR DE LTA BU DANG MTHUN PA DAG

@63B NI NGES PA'I TSIG YIN NO, ,RTAGS DANG NGO BO NYID DANG LAS
DANG CHOS DANG RGYU DANG 'BRAS BU NI SNGA MA BZHIN DU BRJOD PAR
BYA'O, ,DE LA RE ZHIG NGO BO NYID KYI RAB TU DBYE BAS BSLAB PA'I
PHAN YON NI TSUL KHRIMS RNAM PA BDUN DANG BSLAB PA'I GZHI NYIS
BRGYA LNGA BCU YONGS SU BSTAN PA YIN NO, ,DE LA KHAMS KYI RAB TU
DBYE

BAS NI 'DOD PA NA SPYOD PA SO SOR THAR PA'I SDOM PA DANG, GZUGS
DANG GZUGS MED PA NA SPYOD PA BSAM GTAN GYI SDOM PA DANG MI LDAN
PA'I ZAG PA MED PA'I SDOM PA'O, ,DUS KYI RAB TU DBYE BAS NI 'DAS
PA'I DUS SU YANG BSLAB PA'I PHAN YON 'DI LTA BU KHO NAR GYUR LA
MA 'ONGS PA'I DUS SU YANG 'DI LTA BU KHO NAR

'GYUR PA DANG, DA LTAR BYUNG BA'I DUS NA YANG BSLAB PA'I PHAN YON
'DI LTA BU KHO NA YIN PAR RIG PAR BYA'O, ,DE LA GNAS SKABS KYI
RAB TU DBYE BAS NI GANG ZAG ZHUGS PA YONGS SU MA SMIN PA RNAMS
KYI BSLAB PA'I PHAN YON NI CHUNG DU'I GNAS SKABS YIN NO, ,YONGS
SU SMIN PA RNAMS KYI NI 'BRING GI

GNAS SKABS YIN NO, ,YONGS SU SMIN PAR GYUR PA RNAMS KYI NI CHEN
PO'I GNAS SKABS YIN NO, ,SO SOR BRTAGS NAS MNGON PAR MI DGA'
BZHIN DU TSANGS PAR SPYOD PA LA GNAS PA RNAMS KYI BSLAB PA'I PHAN
YON NI SDUG BSNGAL BA'I GNAS SKABS YIN NO, ,MNGON PAR DGA' BA
RNAMS KYI NI BDE

BA'I GNAS SKABS YIN NO, ,MNGON PAR DGA' BA YANG MA YIN MNGON PAR
MI DGA' BA YANG MA YIN PA RNAMS KYI BSLAB PA'I PHAN YON NI SDUG
BSNGAL YANG MA YIN BDE BA YANG MA YIN BA'I GNAS SKABS YIN NO,
,BSLAB PA'I PHAN YON DE DAG THAMS CAD NI DGE BA'I GNAS SKABS YIN
GYI, MI DGE

BA'I GNAS SKABS KYANG MA YIN NO, ,LUNG DU MA BSTAN PA'I GNAS
SKABS KYANG MA YIN NO, ,THOS PA GZUNG BA RNAMS KYI NI THOS PA'I
GNAS SKABS YIN NO, ,BSAMS PA RNAMS KYI NI BSAMS PA'I GNAS SKABS
YIN NO, ,BSGOMS PA RNAMS KYI YANG BSGOMS PA'I GNAS SKABS YIN NO, ,

LHAG PA'I SEMS DANG LHAG PA'I SHES RAB MA THOG PA RNAMS KYI NI
LHAG PA'I TSUL KHRIMS KYI GNAS SKABS KHO NA YIN NO, ,DE DAG THOB
PA RNAMS KYI NI DE DAG GI GNAS SKABS KYANG YIN TE, DE LTAR DE LTA
BU DANG MTHUN PA DAG NI GNAS SKABS KYI RAB TU DBYE BA YIN NO, ,DE
LA GANG ZAG GI

@64A *, ,RAB TU DBYE BA NI 'DIR GANG ZAG RAB TU BYUNG BA YIN PAR
DGONGS SO, ,DE YANG DBANG PO RTUL PO YANG YOD, DBANG PO RNON PO
YANG YOD DO, ,'DOD CHAGS LA SOGS PA SPYAD PA YANG YOD, CHA MNYAM
PAR SPYAD PA YANG YOD DO, ,NYON MONGS PA CHUNG BA YANG YOD DO,
,NYAN THOS KHO NA'I

YIN GYI RANG SANGS RGYAS KYI YANG MA YIN, BYANG CHUB SEMS DPA'I
YANG MA YIN TE, RANG SANGS RGYAS NI RANG GIS MNGON PAR RDZOGS PAR
BYANG CHUB PA'I PHYIR DANG, BYANG CHUB SEMS DPA' NI RNAM PAR GROL
BA'I SNYING PO 'DI LA GNAS PAR MI STON PA'I PHYIR RO, ,YONGS SU
MYA NGAN LAS 'DA'

BA'I CHOS CAN KHO NA'I YIN TE, ZHUGS PA DANG MA BSGRIBS PA DANG
'CHING BA MTHA' DAG YOD PA DANG 'CHING BA MA TSANG BA YANG YIN
GYI, 'CHING BA MED PA'I NI MA YIN NO, ,MIR GYUR PA YIN GYI, LHAR
GYUR PA'I NI MA YIN TE, DE LTAR DE NI GANG ZAG GI RAB TU DBYE BAS
YIN NO, ,BSLAB PA'I PHAN YON

LA JI LTA BA DE BZHIN DU SHES RAB DAM PA DANG RNAM PAR GROL BA'I
SNYING PO DANG DRAN PA'I DBANG LA YANG RAB TU DBYE BA RNAM PA
LNGA PO DAG CI RIGS PA RIG PAR BYA'O, ,DE LA PHAN YON DANG, YON
TAN DANG, MTHO BA DANG, PHUN SUM TSOGS PA ZHES BYA BA NI RNAM
GRANGS SO, ,PHAN YON BCU YANG DAG PAR

GZIGS NAS ZHES JI SKAD GSUNGS PA LA CHOS 'DI NI LUS LA PHAN 'DOGS
PAR BYED PA DANG BSTOD PAR 'OS BAS NA PHAN YON YIN NO, ,YANG
MTHUN PAR SKYES PA'I SEMS CAN RNAMS 'DI'I RJES SU 'GRO BAR 'GYUR
BAS PHAN YON NO, ,YANG LEGS SU SMON PAR BYA BA'I RJES SU 'GRO
BA'I PHYIR

YANG PHAN YON NO, ,RNAM PAR DBYE BA NI RNAM PA BCUR DBYE BAS RIG
PAR BYA STE, DGE 'DUN BSDU BA'I PHYIR DANG, DGE 'DUN LEGS PAR BYA
BA'I PHYIR ZHES BYA BA LA SOGS PA'O, ,DE LA DGE SLONG RNAMS DANG,
DGE SLONG RNAMS DANG, RAB TU BYUNG BA RNAMS DANG, KHYIM MED PA
RNAMS

ZHES BYA BA NI RNAM GRANGS SO, DE'I KHA DOG DANG DBYIBS DANG BRAL
BA'I PHYIR DANG, BDAG NYID NGAN SONG LAS SRUNG ZHING MA SMAS PAR
YONGS SU SKYONG BAR BYED PA'I PHYIR DGE SLONG NGO, ,DE LA RNAM
PAR RAB TU DBYE BA NI RGYAL RIGS LA SOGS PA'I DBYE BA DANG, RIGS
MTHON PO DANG, DMA'

@64B BA'I DBYE BA DANG, GSAR BU DANG, BAR MA DANG, GNAS BRTAN GYI
DBYE BAS RIG PAR BYA'O, ,GNAS PAR GYIS SHIG CES BYA BA DANG, DUS
YOL BAR GYIS SHIG CES BYA BA DANG, SGOMS SHIG CES BYA BA DANG,
GOMS PAR GYIS SHIG CES BYA BA NI RNAM GRANGS SO, ,DE'I LUS NI
BSLAB PA LEGS PAR

BSHAD PA LAS GUD NA MED DO, ,NGES PA'I TSIG NI SPYOD LAM SNA
TSOGS KYI DUS YOL BAR GNAS SO, ,DE LA RNAM PA RAB TU DBYE BA NI
SPYOD LAM GYI DBYE BA DANG, SNGA DROD DANG GUNG TSIGS DANG PHYI
DRO DANG, MTSAN MO GNAS PAS DBYE BAS BLTA BAR BYA'O, ,DE LA SHES
RAB DANG, YE SHES DANG, MTHONG BA DANG, SNANG

BA DANG, MNGON PAR RTOGS PA ZHES BYA BA NI RNAM GRANGS SO, ,DE
YANG RAB TU DBYE BA'I MTSAN NYID SEMS LAS BYUNG BA'I CHOS YIN NO,
,NGES PA'I TSIG NI RAB TU 'BYED PA'I BDAG NYID YIN PA'I PHYIR
DANG, MI SHES PA'I GNYEN PO YIN PA'I PHYIR SHES RAB PO, ,YANG
RNAM PA LAS SHES PAS NA SHES RAB

YIN NO; ,YANG MKHAS PA RNAMS KYI MKHAS PA NI NGES PAR RAB TU PHYE
BA'I PHYIR SHES RAB PO, ,DE LA RAB TU DBYE BA NI SNGA MA BZHIN DU
CI RIGS PAR SBYAR BAR BYA'O, ,DE LA RNAM PAR GROL BA DANG SPANGS
PA DANG MI LDAN PA DANG RNAM PAR DAG PA DANG ZAD PA DANG 'DOD
CHAGS DANG BRAL BA ZHES BYA BA LA SOGS PA NI RNAM

GRANGS SO, ,DE LA NGO BO NYID NI GNAS NGAN LEN YANG DAG PAR BCOM
PA DANG NYON MONGS PA SPANGS PA YIN NO, ,NGES PA'I TSIG NI 'DOD
CHAGS LA SOGS PA'I 'CHING BA RNAM PA SNA TSOGS LAS GROL BA'I
PHYIR RNAM PAR GROL BA'O, ,YANG BCOM LDAN 'DAS KYI THUB PA RNAM
PA GNYIS KYI DNGOS PO'I PHYIR

GSUNGS PAS RNAM PAR GROL BA'O, ,DE LA RAB TU DBYE BA NI DUS DANG
SBYOR BA DANG, MI G-YO BA DANG, MTHONG BAS SPANG BAR BYA BA DANG,
BSGOM PAS SPANG BAR BYA BA DANG, 'DOD PA NA SPYOD PA DANG, GZUGS
NA SPYOD PA DANG, GZUGS MED PA NA SPYOD PA'I NYON MONGS PA RNAMS
LAS RNAM PAR GROL BA DANG,

DE LTAR DE LTA BU DANG MTHUN PA SNGA MA LTA BU DAG NI RAB TU DBYE
BA YIN PAR RIG PAR BYA'O, ,DE LA DRAN PA DANG SEMS KYIS MI BRJED
PA DANG MNGON PAR BRJOD PA ZHES BYA BA NI RNAM GRANGS SO, ,DE LA
NGO BO NYID NI SEMS LAS BYUNG BA'I CHOS YIN NO, ,NGES PA'I TSIG
NI CHOS RJES SU DRAN PA'I PHYIR DRAN PA'O, ,YANG

@65A *, ,JI LTAR 'DRIS PA'I NGOS PO YID LA BYED PA 'DIS MNGON PAR
RJOD PAR BYED PA'I PHYIR DRAN PA'O, ,DRAN PA'I RAB TU DBYE BA NI
SANGS RGYAS RJES SU DRAN PA DANG, CHOS RJES SU DRAN PA DANG, DGE
'DUN RJES SU DRAN PA LA SOGS BA RJES SU DRAN PA DRUG PO DAG YIN
PAR RIG PAR

BYA'O; ,DE BZHIN DU DRAN PA NYE BAR GZHAG PA'I DBYE BAS KYANG RAB
TU DBYE BAR RIG PAR BYA'O, ,RGYAS PAR NI SNGA MA BZHIN DU CI
RIGS PAR SBYAR BAR BYA'O, ,DE LA BSLAB PA'I PHAN YON ZHES BYA
BA'I DON GANG YIN ZHES RGOL NA DE NI LHAG PA'I TSUL KHRIMS KYI
BSLAB PA YON TAN DU BLTA ZHING GNAS PAR YONGS

SU STON PA'I TSIG BLA DAGS YIN NO, ,SHES RAB DAM PA ZHES BYA BA'I
DON GANG YIN ZHE NA, DE NI DE LAS GZHAN PA'I DBANG PO THAMS CAD
PAS SHES RAB KYI DBANG PO MCHOG NYID DU YONGS SU STON PA'I TSIG
BLA DAGS YIN NO, ,RNAM PAR GROL BA'I SNYING PO ZHES BYA BA'I DON
GANG ZHE NA, DE NI MTHONG BA DANG

BSGOM PAS SPANG BAR BYA BA'I NYON MONGS PA SPONG BA YONGS SU STON
PA'I TSIG BLA DAGS YIN NO, ,DRAN PA'I DBANG PO ZHES BYA BA'I DON
GANG ZHE NA, DE NI CHUNG DU DANG NGAN NGON TZAM GYIS CHOG MI SHES
PAR YONGS STON PA'I TSIG BLA DAGS YIN NO, ,GANG GI TSE BCOM LDAN
'DAS KYIS MDO SDE GZHAN

DAG TU BSLAB PA GSUM GO RIMS BZHIN DU BSTAN NA, 'DIR CI'I PHYIR
LHAG PA'I SEMS KYI BSLAB PA'I PHAN YON MA GSUNGS PAR LHAG PA'I
TSUL KHRIMS KYI MJUG THOGS SU LHAG PA'I SHES RAB BSTAN CE NA,
THOS PA LAS BYUNG BA LA SOGS PA'I SHES RAB KYI YONGS SU BSDUS PA
BSTAN PA

'DI NYID KYIS 'GYOD PA MED PA LA SOGS PA'I RIM GYIS TING NGE 'DZIN
YONGS BSTAN PAS LHAG PA'I SEMS KYI BSLAB PA YANG YONGS SU BSTAN
PA YIN TE, BCOM LDAN 'DAS KYIS KYANG DBANG PO LNGA PO 'DI DAG GI
NANG NAS SDUD PAR BYED PA NI 'DI YIN, ,'DUS PAR BYED PA NI 'DI
YIN TE, 'DI

LTA STE, SHES RAB KYI DBANG PO'O, ,SHES RAB KYI DBANG PO DANG
LDAN PA'I DGE SLONG NI TING NGE 'DZIN GYI DBANG PO'I BAR DU SGOM
PAR BYED DE, DE LTAR NA DE NI 'DI LTA STE, SHES RAB KYI DBANG POS
TING NGE 'DZIN GYI DBANG PO'I BAR DANG YANG LDAN PAR 'GYUR RO,
,ZHES JI SKAD GSUNGS PA LTA BU STE, DE BAS

@65B NA MDO SDE DER BCOM LDAN 'DAS KYIS TING NGE 'DZIN 'DREN PA'I
RGYU GANG YIN PA DANG NYON MONGS PA SPONG BA 'DREN PA'I RGYU GANG
YIN PA DE YONGS SU BSTAN TO, ,LHAG PA'I SEMS NI LHAG PA'I SHES
RAB KYI BSLAB PA KHO NA DANG LHAN CIG BSTAN PA YIN NO, ,GANG GI
TSE BSLAB PA GSUM GYI BSGOM PA YONGS SU RDZOGS PAR

'GYUR RO ZHES GSUNGS NA, CI'I PHYIR LHAG PA'I SEMS KYI BSLAB PA'I
BSGOM PA MA BSTAN CE NA, 'DIR YANG TSUL SNGA MA KHO NA BZHIN DU
BLTA BAR BYA'O, ,CI'I PHYIR BSLAB PA'I PHAN YON LA GNAS PAR GYIS
SHIG CES GSUNGS LA SHES RAB KYI PHAN YON LA GNAS PAR GYIS SHIG
CES KYANG MA GSUNGS RNAM

PAR GROL BA'I PHAN YON LA GNAS PAR GYIS SHIG CES KYANG MA GSUNGS
SHE NA, DMAN PA LA PHAN YON SMOS PAS GDUL BA RNAMS GYA NOM PA LA
YANG PHAN YON 'DZIN DU BCUG PAR 'GYUR PA DANG, PHAN YON BCU PO
DGE 'DUN BSDU BA'I PHYIR DANG, DGE 'DUN LEGS PAR BYA BA'I PHYIR
ZHES BYA BA LA

SOGS PA GSAL BAR YONGS SU BSTAN PA PHAN YON DE DAG LA 'JUG PAR
BSLAB PA'I PHYIR RO, ,GANG GI TSE RNAM PAR GROL BA NI THAMS CAD
PAS BLA NA MED PA'I CHOS YIN NO, CI'I PHYIR SHES RAB DAM PA LA
GNAS PAR GYIS SHIG CES GSUNGS LA RNAM PAR GROL BA DAM PA LA GNAS
PAR GYIS SHIG

CES MA GSUNGS SHE NA, DMAN PA LA DAM PA SMOS PAS GDUL BA RNAMS
GYA NOM PA LA YANG 'DZIN DU BCUG PAR 'GYUR PA DANG, RNAM PAR GROL
BA'I KHYAD PAR THUN MONG MA YIN PA DE YANG YONGS SU BSTAN PAR
'GYUR BA'I PHYIR RO, ,'DIR KHYAD PAR GANG YIN ZHE NA, BLA NA MED
PA'I SHES RAB MI

RTAG PA GANG YIN PA DE BAS RNAM PAR GROL BA NI RTAG PAS SNYING PO
NYID YIN PA'O, ,DE LA BSLAB PA'I PHAN YON LA GNAS PA GANG ZHE NA,
BSLAB PA'I GZHI JI LTAR BCAS PA DAG LA PHAN YON BCU YANG DAG PAR
MTHONG PA'I NGES PA'I TSUL KHRIMS NYID DANG, BSTAN PA'I TSUL
KHRIMS NYID DANG, RTAG TU

BYED PA NYID DANG, RTAG TU 'JUG PA NYID GANG YIN PA DE NI BSLAB
PA'I PHAN YON LA GNAS PA YIN NO, ,DE LA DGE 'DUN BSDU BA'I PHYIR
ZHES BYA BA LA SOGS PA'I TSIG RNAMS KYI DON GANG ZHE NA, DGE 'DUN
BSDU BA'I PHYIR ZHES BYA BA NI MDOR BSTAN PA'I TSIG YIN NO, ,DGE
'DUN LEGS PAR

@66A *, ,BYA BA'I PHYIR ZHES BYA BA NI 'DOD PA'I BSOD NAMS KYIS
RJES SU BRTZON PA'I MTHA' RNAM PAR SPANG BA'I PHYIR RO, ,DGE 'DUN
BDE BAR GNAS PAR BYA BA'I PHYIR ZHES BYA BA NI BDAG NYID NGAL
BA'I RJES SU BRTZON PA'I MTHA' RNAM PAR SPANG BA'I PHYIR RO,
,MNGON PAR MA DAD PA RNAMS MNGON PAR DAD

PAR BYA BA'I PHYIR ZHES BYA BA NI MA ZHUGS PA RNAMS ZHUGS PA'I
PHYIR RO, ,MNGON PAR DAD PA RNAMS PHYIR ZHING DAD PAR BYA BA'I
PHYIR ZHES BYA BA NI ZHUGS PA RNAMS YONGS SU SMIN PAR BYA BA'I
PHYIR RO, ,GNOD MI BKUR BA'I GANG ZAG RNAMS TSAR GCAD PA'I PHYIR
ZHES BYA BA NI TSUL KHRIMS 'CHAL PA RNAMS LA

NAN TUR DU BYA BA'I PHYIR RO, ,NGO TSA SHES PA RNAMS BDE BAR GNAS
PAR BYA BA'I PHYIR ZHES BYA BA NI TSUL KHRIMS DANG LDAN PA RNAMS
'GYOD PA MED PAR BYA BA'I PHYIR RO, ,TSE 'DI'I ZAG PA RNAMS BSDAM
PAR BYA BA'I PHYIR ZHES BYA BA NI NYON MONGS PA'I KUN NAS DKRIS
PA RNAM PAR GNON PA DANG RJES SU MTHUN

PAR BYA BA'I PHYIR RO, ,TSE RABS PHYI MA'I ZAG PA RNAMS GZHOM
PA'I PHYIR ZHES BYA BA NI SMON NAS TSANGS PAR SPYOD PA LA GNAS PA
GSAL BAR BYA BA'I PHYIR DANG, NYON MONGS PA'I BAG LA NYAL SPANG
BA DANG RJES SU MTHUN PAR BYA BA'I PHYIR RO, ,NGA'I TSANGS PAR
SPYOD PA SKYE BO MANG PO LA PHAN PA YANGS PAR

GYUR PA LHA DANG MI RNAMS KYI BAR LA YANG DAG PAR RAB TU BSTAN PA
YUN RING DU GNAS PAR 'GYUR BA'I PHYIR ZHES BYA BA NI BSTAN PA'I
RGYUN MI 'CHAD PAR BYA BA'I PHYIR RO, ,PHAN YON BCU PO DE DAG GIS
MDOR BSDU NA PHAN YON GSUM BSDUS PA YIN LA GSUM GYIS KYANG BCU
BSDUS PA YIN TE, DGE 'DUN KUN

NAS NYON MONGS PA CAN MA YIN PAR GNAS PA NYID DANG, BDE BA LA REG
PAR GNAS PA NYID DANG, DUS YUN RING DU RJES SU 'JUG PA NYID DO,
,DE LA RJES SU SRUNG BA RNAM PA BDUN GYIS NI KUN NAS NYON MONGS
PA CAN MA YIN PAR GNAS PA NYID DANG, BDE BA LA REG PAR GNAS PA
NYID YONGS SU BSTAN

TE; RNYED PA DANG BKUR STI RJES SU SRUNG BA DANG, DKA' THUB DRAG
POS GDUNG BA RJES SU SRUNG BA DANG, YO BYAD KYIS PHONGS PA RJES
SU SRUNG BA DANG, PHAN TSUN GNOD PA RJES SU SRUNG BA DANG, SEMS
LA 'GYOD PA RJES SU SRUNG BA DANG, NYON MONGS PA'I KUN NAS DKRIS
PA RJES SRUNG BA DANG, LOG

@66B PAR SMON PA RJES SU SRUNG BAS SO, ,TSIG THA MAS NI BSTAN PA
YUN RING DU 'JUG PA NYID YONGS SU BSTAN TO, ,DE LA JI LTAR NA
NGES PA'I TSUL KHRIMS CAN YIN ZHE NA, BSLAB PA'I GZHI MI 'BUL
BA'I PHYIR RO, ,JI LTAR NA BRTAN PA'I TSUL KHRIMS CAN YIN ZHE NA,
BSLAB PA'I GZHI NYAMS PAR MI BYED PA'I PHYIR

RO; ,JI LTAR NA RTAG TU BYED PA YIN ZHE NA, BSLAB PA'I GZHI 'DRAL
BAR MI BYED PA'I PHYIR RO, ,JI LTAR NA RTAG TU 'JUG PA YIN ZHE
NA, RAL NA YANG PHYIR GSO BAR BYED PA'I PHYIR RO, ,JI LTAR NA
BSLAB PA'I GZHI RNAMS YANG DAG PAR BLANGS TE SLOB PA YIN ZHE NA,
BSLAB PA MTHA' DAG RJES SU SRUNG BA'I PHYIR

RO; ,DE LTAR NGES PA'I TSUL KHRIMS CAN DANG, BRTAN PA'I TSUL
KHRIMS CAN DE CHOS THOS NAS GCIG PU DBEN PAR SONG STE 'DI LTA
STE, LHAG PA'I SEMS DANG LHAG PA'I SHES RAB LAS BRTZAMS NAS SEMS
PAR BYED, 'JAL BAR BYED, NYE BAR RTOG PAR BYED CING, DE THOS PA
DANG BSAMS PA DANG

BSGOMS PA LAS BYUNG BA'I SHES RAB LA BRTAN NAS RNAM PAR GROL BA
LA REG PAR BYED DE, RNAM PAR GROL BA DE YANG YONGS SU MI MNYAM
PA'I CHOS NYID YIN PA'I PHYIR SNYING PO ZHES BYA STE, 'JIG RTEN
LAS 'DAS PA'I SHES PA'I 'BRAS BU YIN PA'I PHYIR RO, ,RNAL 'BYOR
PA DA DRAN PA'I STOBS KYIS BDAG GI

TSUL KHRIMS KYI PHUNG PO YONGS SU RDZOGS SAM 'ON TE MA RDZOGS,
BDAG GI SHES RAB KYI CHOS 'DI DAG SHIN TU LEGS PAR RTOGS SAM 'ON
TE MA RTOGS, BDAG GI RNAM PAR GROL BAS SHIN TU LEGS PAR REG GAM
'ON TE MA REG CES DE LTAR DRAN PA'I STOBS SKYED PA NYID LA BRTEN
NAS BSLAB PA'I

PHAN YON DANG, SHES RAB DAM PA DANG RNAM PAR GROL BA'I SNYING POR
'GYUR BAS DE'I PHYIR DRAN PA'I DBANG PO YIN NO, ,DRAN PA DE YANG
MDOR BSDU NA RNAM PA GSUM DU BLTA BAR BYA STE, CHOS BSTAN PA LA
BRTEN PA DANG, GDAMS NGAG LA BRTEN PA DANG, BYAS PA DANG MA BYAS
PA LA SO SOR RTOG PA LA BRTEN

PA'O; ,DE LA BCOM LDAN 'DAS KYIS TSUL KHRIMS NI DGE BSNYEN GYI
TSUL KHRIMS DANG, DGE SLONG GI TSUL KHRIMS DANG, BSNYEN GNAS PA'I
TSUL KHRIMS DANG, BSAM GTAN GYI TSUL KHRIMS DANG, SNYOMS PAR 'JUG
PA'I TSUL KHRIMS DANG, 'PHAGS PA DGYES PA'I TSUL KHRIMS LA SOGS
PA

@67A *, ,RNAM PA DU MA GSUNGS NA, DE LA 'DIR TSUL KHRIMS GANG LAS
BRTZAMS NAS BSLAB PA'I PHAN YON LA GNAS PAR GYIS SHIG CES GSUNGS
SHE NA, GTZO CHER DGE SLONG GI TSUL KHRIMS LAS SO, ,BCOM LDAN
'DAS KYIS SHES RAB KYANG 'DI LTA STE, THOS PA LAS BYUNG BA DANG,
BSAMS

PA LAS BYUNG BA DANG, BSGOMS PA LAS BYUNG BA LA SOGS PA RNAM PA
DU MA GSUNGS NA, DE LA 'DIR SHES RAB GANG LAS BRTZAMS NAS SHES
RAB DAM PA LA GNAS PAR GYIS SHIG CES GSUNGS SHE NA, RNAM PA GSUM
CHAR LAS SO, ,BCOM LDAN 'DAS KYIS RNAM PAR GROL BA YANG 'JIG RTEN
PA DANG,

'JIG RTEN LAS 'DAS PA DANG, SLOB PA DANG MI SLOB PA DANG G-YO BA
DANG MI G-YO BA'I RNAM PAR GROL BA LA SOGS PA RNAM PA DU MA
GSUNGS NA, DE LA 'DIR RNAM PAR GROL BA GANG LAS BRTZAMS NAS RNAM
PAR GROL BA'I SNYING PO LA GNAS PAR GYIS SHIG CES GSUNGS SHE NA,
'JIG RTEN LAS 'DAS PA DANG MI

G-YO BA LAS SO, ,BCOM LDAN 'DAS KYIS DRAN PA YANG LUS DRAN PA NYE
BAR GZHAG PA DANG TSOR BA DANG SEMS DANG CHOS RNAMS LA DRAN PA
NYE BAR GZHAG PA DANG, BYAS NAS YUN RING DU LON PA DANG, SMRAS
NAS YUN RING DU LON PA RJES SU DRAN PA DANG, DE BZHIN DU CHOS
BSTAN PA RNAMS DRAN PA DANG GDAMS

NGAG RJES SU DRAN PA DANG, BYAS PA DANG MA BYAS PA RJES SU DRAN
PA DANG, SANGS RGYAS RJES SU DRAN PA LA SOGS PA DRAN PA RNAM PA
DU MA GSUNGS NA, DE LA 'DIR DRAN PA GANG LAS BRTZAMS NAS DRAN
PA'I DBANG ZHES GSUNGS SHE NA, GTZO CHER BYAS PA DANG MA BYAS PA
LA SO SOR RTOGS PA RJES SU DRAN PA

LAS SO, ,DE LA MTSAMS SBYAR BA NI 'DI NA DGE SLONG TSUL KHRIMS LA
BRTEN NAS THOS PA 'DZIN PAR BYED CING DE YANG TSUL KHRIMS BZHIN
DU YID LA BYED DO, ,TSUL KHRIMS DANG LDAN PA DE LA NI 'GYOD PA
MED PAR 'GYUR TE, 'GYOD PA MED PA LA SOGS PA'I RIM GYIS THABS
KYIS YONGS SU BSDUS PA'I SHES RAB

KYIS TSUL BZHIN YID LA BYED PA LA TING NGE 'DZIN SKYE BAR 'GYUR
TE DE LTAR DE DAG NI LHAG PA'I SEMS YONGS SU 'GRUB PA YIN NO,
,YONGS SU RDZOGS PA'I MTSAMS SBYAR BA NI 'DI YIN TE, GONG NAS
GONG DU YONGS SU RDZOGS PAR 'GYUR BA'I PHYIR BSLAB PA'I PHAN YON
NI SHES RAB DAM PA'I PHYIR YIN LA SHES

@67B RAB DAM PA NI RNAM PAR GROL BA'I SNYING PO'I PHYIR YIN PA'O,
,JI LTAR BSLAB PA'I PHAN YON YIN PA NAS RNAM PAR GROL BA'I SNYING
PO'I BAR DU YIN ZHE NA, SMRAS PA, DRAN PA'I DBANG GIS SO ZHES BYA
BA DE NI BSGRUB PA'I MTSAMS SBYAR BA YIN NO, ,DE LTAR GNAS PA'I
BSLAB PA GSUM PO DE DAG BSGOM PA YONGS SU

RDZOGS PAR 'GYUR RO ZHES BYA BA DE YANG BSGRUB PA'I MTSAMS SBYAR
BA YIN NO, ,NYAN THOS RNAMS LA BYA BA DANG BYA BA MA YIN PA'I
BSGRUB PA RJES SU STON PAR MDZAD PAR STON PA'O, ,YANG SKYE BO
MANG PO'I SDUG BSNGAL NYE BAR ZHI BAR BYA BA'I PHYIR STON PAR
MDZAD PAS STON PA'O, ,YANG MU STEGS CAN RO DANG 'DRA BAR NUB PAR

BYA BA'I PHYIR 'DI SHAR BAS STON PA'O, ,DE LAS GZHAN LAS NYAN
CING RJES SU SGROGS PAR BYED PAS NYAN THOS RNAMS SO, ,CI'I PHYIR
NYAN THOS RNAMS KHO NA LAS BRTZAMS SHE NA, 'DI LTAR NYAN THOS
RNAMS NI BCOM LDAN 'DAS KYI SRAS SU GYUR PA YIN PAS BSLAB PA
RNAMS LAS BRTZAMS NAS SO, ,DE LA CHOS NI

MING DANG TSIG DANG YI GE'I TSOGS RNAMS ZHES BYA BA YIN PAR BLTA
BAR BYA'O, ,DE LA BSLAB PA'I GZHI NI 'DI LTA STE LTUNG BA SDE
LNGA BSTAN PA YIN NO, ,DE LA RJES SU THUGS BRTZE BA NI YUN RING
PO NAS SEMS CAN RNAMS LA BYAMS PA LA SOGS PA TSAD MED PAS GNAS
PA'I PHYIR RO, ,THUGS RJE DANG LDAN

PA NI SDUG BSNGAL GYI CHOS MANG PO RNAMS SE LA BAR MDZAD PA'I
PHYIR RO, ,DON DU BZHED PA NI BDE BA'I CHOS MANG PO SGRUB PA'I
PHYIR RO, ,PHAN PAR BZHED PA NI DGE BA'I CHOS RNAM PA DU MA NYE
BAR SGRUB PA'I PHYIR RO, ,THUGS RJE BAR MDZAD PA NI ZHES BYA BA
NI SDIG PA MI DGE BA'I CHOS RNAM PA DU MA SEL

BAR MDZAD PA'I PHYIR RO, ,DE LA TSANGS PAR SPYOD PA SKYE BO MANG
PO LA PHAN PA ZHES BYA BA NI RGYAL RIGS LA SOGS PA'I RIGS DANG
RUS RNAMS KYI PHYIR RO, ,YANGS PAR GYUR PA ZHES BYA BA NI SEMS
CAN GYI RIGS DE DAG NYID GONG DU 'PHEL BAR 'GYUR BA LAS BRTZAMS
NAS SO, ,LHA DANG MI RNAMS KYI

BAR LA ZHES BYA BA NI DE DAG NYID LA MTHU YOD PA'I PHYIR YIN GYI
BCOM LDAN 'DAS KYI THUGS RJE NYI TSE BAR 'GYUR BA NI MA YIN NO,
,YANG DAG PAR RAB TU BSTAN PA ZHES BYA BA NI JI LTA BA BZHIN DU
YOD PA NYID DANG, JI SNYED YOD PA NYID KYIS SO, ,DE LA CHOS STON
ZHES BYA BA NI GSUNG RAB TU GTOGS PA YAN

@68A *, ,LAG BCU GNYIS SO, ,BZUNG ZHING KUN CHUB PAR BYAS NAS
BCANG BAR BYA, MAN NGAG TU BYA ZHES BYA BA NI TSIG DANG DBEN PAR
SONG NAS SO, ,NGES PAR BRTAG PAR BYA ZHES BYA BA NI CHOS SO, ,'DI
NI KHYED LA PHAN PA'I PHYIR ZHES BYA BA NI LHAG PA'I TSUL KHRIMS
KYI DBANG DU BYAS PA GANG YIN

PA'O; ,'DI NI BDE BA'I PHYIR ZHES BYA BA NI MYA NGAN DANG MI DGA'
BA RANG LA RAG LUS PA'I SPYOD PA'O, ,'DI NI PHAN PA DANG BDE BA'I
PHYIR ZHES BYA BA NI 'DOD CHAGS DANG BRAL BA RNAMS KYI LHAG PA'I
SEMS DANG LHAG PA'I SHES RAB KYI SPYOD PA'O, ,DE YANG DGE BA'I
PHYIR NI PHAN PA YIN LA PHAN 'DOGS PHYIR NI

BDE BA YIN NO, ,YANG 'DI NI PHAN PA'I PHYIR ZHES BYA BA NI GANG
DU BCOM LDAN 'DAS KYIS SBYANGS PA'I YON TAN RNAMS BSNGAGS PA'O,
,'DI NI BDE BA'I PHYIR ZHES BYA BA NI GANG DU RO BRGYA DANG LDAN
PA'I ZAS DANG GOS 'BUM RI BA RJES SU GNANG BAR MDZAD PA'O, ,'DI
NI PHAN PA DANG BDE BA'I PHYIR ZHES BYA BA NI GANG LA

BSLAB PA GSUM BCAS PA'O, ,DE BZHIN GSHEGS PAS DE DANG DER CHOS DE
DAG SHES RAB KYIS LEGS PAR RTOGS PA YIN ZHES BYA BA NI PHAN PA'I
PHYIR DANG BDE BA'I PHYIR GANG DAG YIN PA DANG, LHAG PA'I TSUL
KHRIMS KYI BSLAB PA'I DBANG DU BYAS NAS LHAG PA'I SEMS DANG LHAG
PA'I SHES RAB

GANG YIN PA'O, ,DES RGYU GNYIS KYIS NA LEGS PAR RTOGS PA YIN TE,
YUN RING PO NAS GOMS PA DANG PHYIN CI MA LOG PAR RTOGS PAS SO,
,DE DANG DER RNAM PAR GROL BAS SHIN TU LEGS PAR REG CES BYA BA NI
LHAG PA'I SEMS DANG LHAG PA'I SHES RAB LAS BRTZAMS NAS SO, ,DE LA
RGYU

GNYIS KYIS NI SHIN TU LEGS PAR REG PA YIN TE, MTHAR THUG PAR 'GRO
BA DANG, PHYIR MI LDOG PA'I CHOS NYID KYIS YONGS SU MI NYAMS PA'I
CHOS NYID YIN PA'I PHYIR RO, ,BDAG GI TSUL KHRIMS KYI PHUNG PO
YONGS SU MA RDZOGS ZHES BYA BA NI TSUL KHRIMS DE NYID LA PHYOGS
GCIG BYED PA'I PHYIR RAM,

DES TSUL KHRIMS LA BRTEN NAS MNYAM PAR GZHAG PA'I SA PA'I TSUL
KHRIMS DAG YONGS SU RDZOGS PAR MA GYUR PA'O, ,BDAG GIS CHOS 'DI
DAG SHIN TU LEGS PAR MA RTOGS ZHES BYA BA NI MTSAN NYID RNAM PA
GNYIS KYIS TE SNGA MA BZHIN NO, ,SHIN TU LEGS PAR MA REG CES BYA
BA NI RNAM PA GNYIS

@68B KYIS TE SNGA MA BZHIN NO, ,DE LTAR NA NGAS SMRAS PA GANG YIN
PA DE SO SOR BSHAD PA YIN NO ZHES GANG GSUNGS PA NI DE LTAR MDOR
BSTAN PA RNAM PAR DBYE BA'I MJUG BSDU BA YIN PAR RIG PAR BYA'O,
,GZHAN YANG MDO SDE RNAM PAR BSHAD PA NI RNAM PA DRUG PO 'DI DAG
GIS SBYAR BAR BYA STE, DNGOS

PO YONGS SU SHES PA DANG, NYES PAR SPYAD PA DANG, NYON MONGS PA
DANG, NYE BA'I NYON MONGS PA SPANG BA DANG, LEGS PAR SPYAD PA
YANG DAG PAR BLANG BA DANG, NAD LA SOGS PA'I RNAM PA DAG GIS SHES
PA DANG, YONGS SU SHES PA RAB TU RTOGS PA DANG, DE'I 'BRAS BU
DANG, BDAG NYID DANG, GZHAN DAG

GIS DE'I 'BRAS BU RTOGS PA STE, DE LTAR RNAM PA DE DAG DANG,
SNGAR JI LTAR RNAM PA GZHAG PA DAG GIS MDO SDE RNAM PAR BSHAD PA
SBYAR BAR BYA'O, ,DE LA DNGOS PO NI 'DI LTA STE, PHUNG PO RNAMS
DANG, KHAMS RNAMS DANG, SKYE MCHED RNAMS DANG, RTEN CING 'BREL
BAR 'BYUNG BA DANG, DRAN PA NYE BAR GZHAG PA RNAMS

DANG; ,YANG DAG PAR SPONG BA RNAMS DANG, DE LA SOGS PA'O, ,DE'I
'BRAS BU NI 'DI LTA STE, SKYO BA DANG, 'DOD CHAGS DANG BRAL BA
DANG, RNAM PAR GROL BA DANG, YONGS SU GROL BA'O, ,DE LA BDAG NYID
DANG GZHAN DAG GIS DE'I 'BRAS BU RTOGS PA NI BDAG GI SKYE BA ZAD
DO ZHES BYA BA LA SOGS PA STE DE NI RNAM PAR BSHAD PA

BSDU BA ZHES BYA'O, ,RNAL 'BYOR SPYOD PA'I SA LAS RNAM PAR BSHAD
PA BSDU BA RDZOGS TE, RNAL 'BYOR SPYOD PA'I SA THAMS CAD RDZOGS
SO,, ,,RNAL 'BYOR SPYOD PA'I SA 'DI NI 'PHAGS PA THOGS MED BDAG
DANG GZHAN GYI GRUB PA'I MTHA' RGYA MTSO'I PHA ROL TU BYON PA
CHOS KYI RGYUN GYI TING NGE 'DZIN BYANG

BAR BRNYES PA 'PHAGS PA MI PHAM PA'I ZHABS KYI PAD MA RNYOG PA
MED PA'I ZE'U'I 'BRU SPYI BOS LEN PAR MDZAD PA STE, RNAL 'BYOR PA
BDAG DANG GZHAN GYI DON SGRUB PAR BYED PA BLA NA MED PA'I BYANG
CHUB KYI PHYIR GO CHA CHEN PO BGOS PA RNAMS KYIS DANG DU BLANG
BAR BYA'O,, ,,

RGYA GAR GYI MKHAN PO PRA DZNY'A WA RMA DANG, SU RENDRA BO DHI
DANG, ZHU CHEN GYI LO TZ'A BA BAN DE YE SHES SDES ZHUS TE GTAN PA
PHAB PA, 'DI LA SHLO KA LNGA BRGYA BDUN CU RTZA LNGA YOD DO
,SPYIR SHA LO KA BZHI KHRI LNGA STONG YOD DO, ,BAM PO NI BRGYA
DANG LNGA BCU YOD DO,, ,,