@44A *, ,CHOS MNGON PA KUN LAS BTUS PA BZHUGS SO, ,

@44B #, ,RGYA GAR SKAD DU, AA BHI DHA RMA SA MU TZTSA YA, BOD
SKAD DU, ,CHOS MNGON PA KUN LAS BTUS PA, ,BAM PO DANG PO, ,'JAM
DPAL GZHON NUR GYUR PA LA PHYAG 'TSAL LO, ,SDOM NI, DU DANG CI
PHYIR NYER LEN DANG, ,MTSAN NYID DE YI RNAM GZHAG

DANG; ,GO RIMS DON DANG DPE DBYE DANG, ,BSDUS LA SOGS PA RNAM PA
BZHI, ,BSDUS DANG MTSUNGS LDAN LDAN PA DANG, ,RNAM PAR NGES PA
BZHIR DBYE STE, ,BDEN DANG CHOS 'THOB 'BREL GTAM NI, ,RNAM PAR
NGES PA'I DBYE BA STE, ,KUN LAS BTUS PA'I SPYI SDOM

YIN, ,PHUNG PO RNAMS NI DU, ,KHAMS RNAMS NI DU, ,SKYE MCHED RNAMS
NI DU ZHE NA, PHUNG PO RNAMS NI LNGA STE, GZUGS KYI PHUNG PO
DANG, TSOR BA'I PHUNG PO DANG, 'DU SHES KYI PHUNG PO DANG, 'DU
BYED KYI PHUNG PO DANG, RNAM PAR SHES PA'I PHUNG PO'O, ,KHAMS
RNAMS NI

BCVA BRGYAD DE, MIG GI KHAMS DANG, GZUGS KYI KHAMS DANG, MIG GI
RNAMS PAR SHES PA'I KHAMS DANG, RNA BA'I KHAMS DANG, SGRA'I KHAMS
DANG, RNA BA'I RNAMS PAR SHES PA'I KHAMS DANG, SNA'I KHAMS DANG,
DRI'I KHAMS DANG, SNA'I RNAM PAR SHES

PA'I KHAMS DANG, LCE'I KHAMS DANG, RO'I KHAMS DANG, LCE'I RNAM
PAR SHES PA'I KHAMS DANG, LUS KYI KHAMS DANG, REG BYA'I KHAMS
DANG, LUS KYI RNAM PAR SHES PA'I KHAMS DANG, YID KYI KHAMS DANG,
CHOS KYI KHAMS DANG, YID KYI RNAM PAR

SHES PA'I KHAMS SO, ,SKYE MCHED RNAMS NI BCU GNYIS TE, MIG GI
SKYE MCHED DANG, GZUGS KYI SKYE MCHED DANG, RNA BA'I SKYE MCHED
DANG, SGRA'I SKYE MCHED DANG, SNA'I SKYE MCHED DANG, DRI'I SKYE
MCHED DANG, LCE'I SKYE MCHED DANG, RO'I SKYE MCHED DANG, LUS KYI

SKYE MCHED DANG, REG BYA'I SKYE MCHED DANG, YID KYI SKYE MCHED
DANG, CHOS KYI SKYE MCHED DO, ,CI'I PHYIR PHUNG PO RNAMS LNGA KHO
NA ZHE NA, BDAG GI GZHI RNAM PA LNGA BRJOD PA'I PHYIR TE, BDAG GI
GZHI LUS YONGS SU GZUNG BA DANG BCAS PA BRJOD PA DANG, BDAG GI
GZHI LONGS

@45A *, ,SPYOD BRJOD PA DANG, BDAG GI GZHI THA SNYAD BRJOD PA
DANG, BDAG GI GZHI CHOS DANG CHOS MA YIN PA MNGON PAR 'DU BYED PA
BRJOD PA DANG, BDAG GI GZHI DE DAG GI GNAS BRJOD PA'I PHYIR RO,
,CI'I PHYIR KHAMS RNAMS BCVA BRGYAD KHO NA ZHE NA, LUS DANG,

YONGS SU GZUNG BA GNYIS KYIS, 'DAS PA DANG DA LTAR GYI NYE BAR
SPYOD PA RNAM PA DRUG 'DZIN PA'I PHYIR RO, ,CI'I PHYIR SKYE MCHED
RNAMS BCU GNYIS KHO NA ZHE NA, LUS DANG YONGS SU GZUNG BA GNYIS
NYID, MA 'ONGS PA'I NYE BAR SPYOD PA RNAM PA DRUG SKYE BA'I SGO'I
PHYIR RO, ,

CI'I PHYIR NYE BAR LEN PA'I PHUNG PO RNAMS ZHES BYA ZHE NA, NYE
BAR LEN PA DANG LDAN PAS DE'I PHYIR NYE BAR LEN PA'I PHUNG PO
RNAMS ZHES BYA'O, ,NYE BAR LEN PA GANG ZHE NA, 'DIR 'DUN PA DANG,
'DOD CHAGS GANG YIN PA'O, ,CI'I PHYIR 'DUN PA DANG 'DOD CHAGS
NYID NYE

BAR LEN PA ZHES BYA ZHE NA, MA 'ONGS PA DANG DA LTAR GYI PHUNG PO
MNGON PAR 'GRUB PA DANG, YONGS SU MI GTONG BA'I PHYIR TE, MA
'ONGS PA LA 'DOD PA DANG, DA LTAR LA LHAG PAR CHAGS PA'I PHYIR
RO, ,CI'I PHYIR KHAMS RNAMS DANG, SKYE MCHED RNAMS NYE BAR

LEN PA DANG BCAS PA'I CHOS RNAMS ZHES BYA ZHE NA, DE LA PHUNG PO
BZHIN DU BSHAD DO, ,GZUGS KYI PHUNG PO'I MTSAN NYID CI ZHE NA,
GZUGS SU YOD PA RNAM PA GNYIS KYIS GZUGS SU YOD PA'I MTSAN NYID
DE, REG PAS GZUGS SU YOD PA DANG, YUL DPYAD PAS

GZUGS SU YOD PA'O, ,REG PAS GZUGS SU YOD PA GANG ZHE NA, LAG PA'I
'DUS TE REG PAS REG NA GZUGS SU RUNG BA DANG, BONG BA'I 'DUS TE
REG PA DANG, DBYIG PA'I 'DUS RE REG PA DANG, MTSON CHA'I 'DUS RE
REG PA DANG, GRANG BA DANG, TSA BA DANG,

BKRES PA DANG, SKOM PA DANG, SPRANG BU DANG, SHA SPRANG DANG,
RLUNG DANG, NYI MA DANG, SDIG SPRUL GYI 'DUS TE REG PAS REG NA
GZUGS SU RUNG BA'O, ,YUL DPYAD PAS GZUGS SU YOD PA GANG ZHE NA,
GANG YUL LA GZUGS 'DI DANG 'DI'O, ,GZUGS 'DI LTA

@45B BU DANG 'DI LTA BU'O ZHES MNYAM PAR GZHAG PA'AM, MNYAM PAR
MA BZHAG PA'I YID RTOG PA DANG MTSUNGS PAR LDAN PAS BKRA BAR
'DZIN PA'O, ,TSOR BA'I MTSAN NYID CI ZHE NA, MYONG BA'I MTSAN
NYID DE, ,MYONGS BA'I NGO BO GANG GIS DGE BA DANG MI DGE BA'I LAS
RNAMS

KYI 'BRAS BU RNAM PAR SMIN PA SO SOR MYONG BA'O, ,'DU SHES KYI
MTSAN NYID CI ZHE NA, 'DUS TE SHES PAR BYED PA'I MTSAN NYID DE,
MTSAN MAR 'DZIN PA DANG, BKRA BAR 'DZIN PA'I NGO BO GANG GIS JI
LTAR MTHONG BA DANG, THOS PA DANG, BYE BRAG PHYED PA DANG, RNAM

PAR SHES PA'I DON RNAMS LA THA SNYAD 'DOGS PA'O, ,'DU BYED RNAMS
KYI MTSAN NYID CI ZHE NA, MNGON PAR 'DU BYED PA'I MTSAN NYID DE,
SEMS KYI MNGON PAR 'DU BYED PA'I NGO BO GANG GIS DGE BA DANG, MI
DGE BA DANG, LUNG DU MA BSTAN PA DANG, GNAS SKABS SNA

TSOGS RNAMS SU SEMS 'JUG PAR BYED PA'O, ,RNAM PAR SHES PA'I MTSAN
NYID CI ZHE NA, RNAM PAR SHES PAR BYED PA'I MTSAN NYID DE, RNAM
PAR SHES PAR BYED PA'I NGO BO GANG GIS, GZUGS RNAMS KYANG RNAM
PAR SHES PA DANG, SGRA DANG DRI DANG RO DANG REG BYA DANG,

CHOS RNAMS KYANG RNAM PAR SHES PA'O, ,MIG GI KHAMS KYI MTSAN NYID
GANG ZHE NA, MIG GANG GIS GZUGS RNAMS MTHONG BAR GYUR PA DANG,
LTA BA DANG, DE'I SA BON BSAGS PA DANG, RNAM PAR SMIN PA'I KUN
GZHI RNAM PAR SHES PA GANG YIN PA DE MIG GI KHAMS KYI

MTSAN NYID DO, ,MIG GI KHAMS KYI MTSAN NYID CI LTA BA BZHIN DU,
RNA BA DANG SNA DANG LCE DANG LUS DANG YID KYI KHAMS KYI MTSAN
NYID KYANG DE BZHIN NO, ,GZUGS KYI KHAMS KYI MTSAN NYID GANG ZHE
NA, MIG GANG GIS GZUGS GANG DAG MTHONG BAR GYUR PA DANG, MTHONG

BA RNAMS DANG, DE LA MIG GI KHAMS DBANG BYED PA NYID GANG YIN PA
DE GZUGS KYI KHAMS KYI MTSAN NYID DO, ,GZUGS KYI KHAMS KYI MTSAN
NYID JI LTA BA BZHIN DU, SGRA DANG RO DANG REG BYA DANG, CHOS KYI
KHAMS KYI MTSAN NYID KYANG DE BZHIN NO, ,MIG GI RNAM PAR SHES

@46A *, ,PA'I KHAMS KYI MTSAN NYID GANG ZHE NA, RTEN MIG DANG
DMIGS PA GZUGS KYIS, GZUGS SU SNANG BA'I RNAM PAR RIG PA GANG YIN
PA DANG, DE'I SA BON BSAGS PA DANG, RNAM PAR SMIN PA'I KUN GZHI
RNAM PAR SHES PA GANG YIN PA DE, MIG GI

RNAM PAR SHES PA'I KHAMS KYI MTSAN NYID DO, ,MIG GI RNAM PAR SHES
PA'I KHAMS KYI MTSAN NYID JI LTA BA BZHIN DU, RNA BA DANG SNA
DANG LCE DANG LUS DANG, YID KYI RNAM PAR SHES PA'I KHAMS KYI
MTSAN NYID KYANG DE BZHIN NO, ,SKYE MCHED KYI MTSAN NYID GANG ZHE
NA, DE NI

KHAMS BZHIN DU BLTA STE, DE YANG JI LTAR MTHUN MTHUN DU SBYAR RO,
,GZUGS KYI PHUNG PO'I RNAM PAR GZHAG PA GANG ZHE NA, GZUGS GANG
YIN PA CI YANG RUNG STE, DE THAMS CAD 'BYUNG BA CHEN PO BZHI DAG
DANG, 'BYUNG BA CHEN PO BZHI DAG RGYUR BYAS PA'O, ,'BYUNG

BA CHEN PO BZHI DAG GANG ZHE NA, SA'I KHAMS DANG, CHU'I KHAMS
DANG, ME'I KHAMS DANG, RLUNG GI KHAMS SO, ,SA'I KHAMS GANG ZHE
NA, SRA BA NYID DO, ,CHU'I KHAMS GANG ZHE NA, GSHER BA NYID DO,
,ME'I KHAMS GANG ZHE NA, TSA BA NYID DO, ,RLUNG GI

KHAMS GANG ZHE NA, YANG ZHING G-YO BA NYID DO, ,RGYUR BYAS PA'I
GZUGS GANG ZHE NA, MIG GI DBANG PO DANG, RNA BA'I DBANG PO DANG,
SNA'I DBANG PO DANG, LCE'I DBANG PO DANG, LUS KYI DBANG PO DANG,
GZUGS DANG, SGRA DANG, DRI DANG, RO DANG, REG BYA'I

PHYOGS GCIG DANG, CHOS KYI SKYE MCHED PA'I GZUGS SO, ,MIG GI
DBANG PO GANG ZHE NA, 'BYUNG BA CHEN PO BZHI DAG RGYUR BYAS PA,
MIG GI RNAM PAR SHES PA'I RTEN GZUGS DANG BA'O, ,RNA BA'I DBANG
PO GANG ZHE NA, 'BYUNG BA CHEN PO BZHI DAG RGYUR BYAS PA, RNA
BA'I

RNAM PAR SHES PA'I RTEN GZUGS DANG PA'O, ,SNA'I DBANG PO GANG ZHE
NA, 'BYUNG BA CHEN PO BZHI DAG RGYUR BYAS PA, SNA'I RNAM PAR SHES
PA'I RTEN GZUGS DANG PA'O, ,LCE'I DBANG PO GANG ZHE NA, 'BYUNG BA
CHEN PO BZHI DAG RGYUR BYAS PA, LCE'I RNAM PAR SHES PA'I RTEN
GZUGS

@46B DANG PA'O, ,LUS KYI DBANG PO GANG ZHE NA, 'BYUNG BA CHEN PO
BZHI DAG RGYUR BYAS PA, LUS KYI RNAM PAR SHES PA'I RTEN GZUGS
DANG PA'O, ,GZUGS GANG ZHE NA, 'BYUNG BA CHEN PO BZHI DAG RGYUR
BYAS PA, MIG GI DBANG PO'I SPYOD YUL GYI DON GANG YIN PA STE, 'DI
LTA

STA; SNGON PO DANG, SER PO DANG, DMAR PO DANG, DKAR PO DANG, RING
PO DANG, THUNG DU DANG, LHAM PA DANG, ZLUM PO DANG, RDUL PHRA MO
DANG, RAGS PA DANG, PHYAL LE BA DANG, PHYAL LE BA MA YIN PA DANG,
MTHON PO DANG, DMA' BA DANG, GRIB

MA DANG, NYI MA DANG, SNANG BA DANG, MUN PA DANG, SPRIN DANG, DU
BA DANG, RDUL DANG, KHUG RNA DANG, MNGON PAR SKABS YOD PA DANG,
RNAM PAR RIG BYED DANG, NAM MKHA' KHA DOG GCIG PA'O, ,DE YANG KHA
DOG BZANG PO DANG, KHA DOG NGAN PA

DANG; DE GNYI GA'I BAR MAR GNAS PA DANG, KHA DOG DANG 'DRA BA'O,
,SGRA GANG ZHE NA, 'BYUNG BA CHEN PO BZHI DAG RGYUR BYAS PA, RNA
BA'I DBANG PO'I GZUNG BA'I DON GANG YIN PA STE, YID DU 'ONG BA
DANG, YID DU MI 'ONG BA DANG, GNYI GA MA YIN PA DANG, ZIN PA'I

'BYUNG BA CHEN PO'I RGYU LAS BYUNG BA DANG, ZIN PA MA YIN PA'I
'BYUNG BA CHEN PO'I RGYU LAS BYUNG BA DANG, DE GNYI GA DANG, 'JIG
RTEN GYI GRAGS PA DANG, GRUB PAS BSTAN PA DANG, KUN BRTAGS PA
DANG, 'PHAGS PAS THA SNYAD BTAGS PA DANG, 'PHAGS PA MA YIN

PAS THA SNYAD BTAGS PA'O, ,DRI GANG ZHE NA, 'BYUNG BA CHEN PO
BZHI DAG RGYUR BYAS PA, SNA'I DBANG PO'I GZUNG BA'I DON GANG YIN
PA STE, DRI ZHIM PA DANG, DRING BA DANG, DRI MNYAM PA DANG, LHAN
CIG SKYES PA DANG, SBYAR BA LAS BYUNG BA DANG, GYUR PA LAS BYUNG
BA'O, ,

RO GANG ZHE NA, 'BYUNG BA CHEN PO BZHI DAG RGYUR BYAS PA, LCE'I
DBANG PO'I GZUNG BA'I DON GANG YIN PA STE, DE YANG KHA BA DANG,
SGYUR BA DANG, TSA BA DANG, BSKA BA DANG, LAN TSVA DANG, MNGAR BA
DANG, YID DU 'ONG BA DANG, YID DU MA 'ONG BA DANG, DE GNYI GA MA
YIN PA DANG,

@47A *, ,LHAN CIG SKYES PA DANG, SBYAR BA LAS BYUNG BA DANG, GYUR
BA LAS 'BYUNG BA'O, ,REG BYA'I PHYOGS GCIG GANG ZHE NA, 'BYUNG BA
CHEN PO BZHI DAG RGYUR BYAS PA, LUS KYI DBANG POS GZUNG BA'I DON
GANG YIN PA STE, 'JAM PA NYID DANG, RTZUB PA NYID DANG,

YANG BA NYID DANG, LCI BA NYID DANG, MNYEN PA NYID DANG, LHOD PA
NYID DANG, LHOD PA MA YIN PA DANG, GRANG BA DANG, BKRES PA DANG,
SKOM PA DANG, TSIM PA DANG, NYAM YOD PA DANG, NYAM CHUNG BA DANG,
BRGYAL BA DANG, G-YA' BA DANG, 'GRED PA DANG,

NA BA DANG, RGA BA DANG, 'CHI BA DANG, NGAL BA DANG, NGAL SOS PA
DANG, SPUNGS CHE BA'O, ,CHOS KYI SKYE MCHED PA'I GZUGS GANG ZHE
NA, DE NI RNAM PA LNGAR BLTA STE, BSDUS PA LAS GYUR PA DANG,
MNGON PAR SKABS YOD PA DANG, YANG DAG PAR BLANGS PA LAS BYUNG

BA DANG, KUN BRTAGS PA DANG, DBANG 'BYOR PA'O, ,TSOR BA'I PHUNG
PO'I RNAM PAR GZHAG PA GANG ZHE NA, TSOR BA'I TSOGS DRUG STE, MIG
GI 'DUS TE REG PA LAS BYUNG BA'I TSOR BA BDE BA YANG RUNG, SDUG
BSNGAL YANG RUNG, SDUG BSNGAL YANG MA YIN BDE BA YANG

MA YIN PA YANG RUNG BA DANG, RNA BA DANG, SNA DANG, LCE DANG, LUS
DANG, YID KYI 'DUS TE REG PA LAS BYUNG BA'I TSOR BA BDE BA YANG
RUNG, SDUG BSNGAL YANG RUNG, SDUG BSNGAL YANG MA YIN BDE PA YANG
MA YIN PA YANG RUNG BA STE, BDE BA LUS KYI YANG RUNG, SDUG

BSNGAL LUS KYI YANG RUNG, SDUG BSNGAL YANG MA YIN BDE BA YANG MA
YIN PA LUS KYI YANG RUNG, BDE BA SEMS KYI YANG RUNG, SDUG BSNGAL
SEMS KYI YANG RUNG, SDUG BSNGAL YANG MA YIN BDE BA YANG MA YIN PA
SEMS KYI YANG RUNG, BDE BA ZANG ZING DANG BCAS PA

YANG RUNG, SDUG BSNGAL DANG, SDUG BSNGAL YANG MA YIN BDE BA YANG
MA YIN PA ZANG ZING DANG BCAS PA YANG RUNG, BDE BA ZANG ZING MED
PA YANG RUNG, SDUG BSNGAL DANG, SDUG BSNGAL YANG MA YIN BDE BA
YANG MA YIN PA ZANG ZING MED PA YANG RUNG, BDE BZHIN PA RTEN PA
YANG RUNG,

@47B SDUG BSNGAL DANG, SDUG BSNGAL YANG MA YIN BDE BA YANG MA YIN
PA ZHEN PA RTEN PA YANG RUNG, BDE BA MNGON PAR 'BYUNG BA RTEN PA
YANG RUNG, SDUG BSNGAL DANG, SDUG BSNGAL YANG MA YIN BDE BA YANG
MA YIN PA MNGON PAR 'BYUNG BA RTEN PA YANG RUNG BA'O, ,LUS KYI

GANG ZHE NA, RNAM PAR SHES PA'I TSOGS LNGA DANG MTSUNGS PAR LDAN
PA'O, ,SEMS KYI GANG ZHE NA, YID KYI RNAM PAR SHES PA DANG
MTSUNGS PAR LDAN PA'O, ,ZANG ZING DANG BCAS PA GANG ZHE NA, LUS
LA SRED PA DANG MTSUNGS PAR LDAN PA'O, ,ZANG ZING MED PA GANG ZHE
NA,

DE'I SRED PA DANG MI LDAN PA'O, ,ZHEN PA RTEN PA GANG ZHE NA,
'DOD PA'I YON TAN LNGA LA SRED PA DANG MTSUNGS PAR LDAN PA'O,
,MNGON PAR 'BYUNG BA RTEN PA GANG ZHE NA, DE DANG MI LDAN PA'O,
,'DU SHES KYI PHUNG PO'I RNAM PAR GZHAG PA GANG ZHE NA, 'DU SHES
KYI TSOGS DRUG

STE; MIG GI 'DUS TE REG PA LAS BYUNG BA'I 'DU SHES DANG, RNA BA
DANG, SNA DANG, LUS DANG, YID KYI 'DUS TE REG PA LAS BYUNG BA'I
'DU SHES TE, GANG GIS MTSAN MA DANG BCAS PA YANG DAG PAR SHES
SHING, MTSAN MA MED PA DANG, CHUNG DU DANG,

RGYA CHEN POR GYUR PA DANG, TSAD MED PA DANG, CI YANG MED DO
SNYAM NAS, CI YANG MED PA'I SKYE MCHED KYANG YANG DAG PAR SHES
PA'O, ,MTSAN MA DANG BCAS PA'I 'DU SHES GANG ZHE NA, THA SNYAD LA
MI MKHAS PA DANG, MTSAN MA MED PA'I DBYINGS LA SNYOMS PAR ZHUGS
PA

DANG; SRID PA'I RTZE MO LA SNYOMS PAR ZHUGS PA'I 'DU SHES MA
GTOGS PA GANG DE LAS GZHAN PA'I 'DU SHES SO, ,MTSAN MA MED PA'I
'DU SHES GANG ZHE NA, 'DU SHES GANG MA GTOGS PA'O, ,CHUNG NGU'I
'DU SHES GANG ZHE NA, GANG GIS 'DOD PA'I KHAMS SHES PA'O, ,RGYA

CHEN POR GYUR PA'I 'DU SHES GANG ZHE NA, GANG GIS GZUGS KYI KHAMS
SHES PA'O, ,TSAD MED PA'I 'DU SHES GANG ZHE NA, GANG GIS NAM
MKHA' MTHA' YAS SKYE MCHED DANG, RNAM SHES MTHA' YAS SKYE MCHED
SHES PA'O, ,CI YANG MED PA'I 'DU SHES GANG ZHE NA, GANG GIS

@48A *, ,CI YANG MED PA'I SKYE MCHED SHES PA'O, ,'DU BYED KYI
PHUNG PO'I RNAM PAR GZHAG PA GANG ZHE NA, SEMS PA'I TSOGS DRUG
STE, MIG GI 'DUS TE REG PA LAS BYUNG BA'I SEMS PA DANG, RNA BA
DANG, SNA DANG, LCE DANG, LUS DANG, YID KYI 'DUS TE REG PA

LAS BYUNG BA'I SEMS PA STE, GANG GIS DGE BA'I PHYIR YANG SEMS PAR
BYED, KUN NAS NYON MONGS PA'I PHYIR YANG SEMS PAR BYED, GNAS
SKABS KYI BYE BRAG LA YANG SEMS PAR BYED PA STE, DE LTAR NA SEMS
PA 'DI DANG, TSOR BA DANG, 'DU SHES MA GTOGS PA DE

LAS GZHAN PA'I SEMS LAS BYUNG BA'I CHOS RNAMS DANG, SEMS DANG
LDAN PA MA YIN PA'I 'DU BYED RNAMS NI 'DU BYED KYI PHUNG PO ZHES
BYA'O, ,DE DAG KYANG GANG ZHE NA, SEMS PA DANG, YID LA BYED PA
DANG, REG PA DANG, 'DUN PA DANG, MOS PA DANG, DRAN PA DANG,

TING NGE 'DZIN DANG, SHES RAB DANG, DAD PA DANG, NGO TSA SHES PA
DANG, KHREL YOD PA DANG, MA CHAGS PA DANG, ZHE SDANG MED PA DANG,
GTI MUG MED PA DANG, BRTZON 'GRUS DANG, SHIN TU SBYANGS PA DANG,
BAG YOD PA DANG, BTANG SNYOMS DANG, RNAM PAR

MI 'TSE BA DANG, 'DOD CHAGS DANG, KHONG KHRO BA DANG, NGA RGYAL
DANG, MA RIG PA DANG, THE TSOM DANG, 'JIG TSOGS LA LTA BA DANG,
MTHAR 'DZIN PAR LTA BA DANG, LTA BA MCHOG TU 'DZIN PA DANG, TSUL
KHRIMS DANG BRTUL ZHUGS MCHOG TU 'DZIN PA DANG, LOG

PAR LTA BA DANG, KHRO BA DANG, KHON DU 'DZIN PA DANG, 'CHAB PA
DANG, 'TSIG PA DANG, PHRAG DOG DANG, SER SNA DANG, SGYU DANG,
G-YO DANG, RGYAGS PA DANG, RNAM PAR 'TSE BA DANG, NGO TSA MED PA
DANG, KHREL MED PA DANG, RMUGS PA DANG, RGOD PA DANG, MA

DAD PA DANG, LE LO DANG, BAG MED PA DANG, BRJED NGES PA DANG,
SHES BZHIN MA YIN PA DANG, RNAM PAR G-YENG BA DANG, GNYID DANG,
'GYOD PA DANG, RTOG PA DANG DPYOD PA'O, ,SEMS PA GANG ZHE NA,
SEMS MNGON PAR 'DU BYED PA YID KYI LAS TE, DGE BA

@48B DANG MI DGE BA DANG LUNG DU MA BSTAN PA RNAMS LA SEMS 'JUG
PAR BYED PA'I LAS CAN NO, ,YID LA BYED PA GANG ZHE NA, SEMS KYI
'JUG PA STE, DMIGS PA LA SEMS 'DZIN PA'I LAS CAN NO, ,REG PA GANG
ZHE NA, GSUM 'DUS NAS DBANG PO'I 'GYUR PA YONGS SU GCOD

PA STE, TSOR BA'I RTEN BYED PA'I LAS CAN NO, ,'DUN PA GANG ZHE
NA, 'DOD PA'I DNGOS PO LA, DE DANG DE LDAN PAR BYED 'DOD PA NYID
DE, BRTZON 'GRUS RTZOM PA'I RTEN BYED PA'I LAS CAN NO, ,MOS PA
GANG ZHE NA, NGES PA'I DNGOS PO LA JI LTAR NGES PA BZHIN DU 'DZIN
PA STE,

MI 'PHROGS PA NYID KYI LAS CAN NO, ,DRAN PA GANG ZHE NA, 'DRIS
PA'I DNGOS PO LA SEMS KYI BRJED PA MED PA STE, RNAM PAR MI G-YENG
BA'I LAS CAN NO, ,TING NGE 'DZIN GANG ZHE NA, BRTAG PA'I DNGOS PO
LA SEMS RTZE GCIG PA NYID DE, SHES PA'I RTEN BYED PA'I LAS CAN
NO, ,

SHES RAB GANG ZHE NA, BRTAG PA NYID KYI DNGOS PO'I CHOS RNAMS LA
RAB TU RNAM PA 'BYED PA STE, SOM NYI BZLOG PA'I LAS CAN NO, ,DAD
PA GANG ZHE NA, YOD PA NYID DANG, YON TAN CAN DANG, NUS PA RNAM
LA MNGON PAR YID CHES PA DANG, DANG PA DANG 'DOD PA STE,

'DUN PA'I RTEN BYED PA'I LAS CAN NO, ,NGO TSA SHES PA GANG ZHE
NA, BDAG NYID LAS KHA NA MA THO BAS 'DZEM PA STE, NYES PAR SPYOD
PA LEGS PAR SDOM PA'I RTEN BYED PA'I LAS CAN NO, ,KHREL YOD PA
GANG ZHE NA, GZHAN LAS KHA NA MA THO BAS 'DZEM PA STE, DE'I LAS
CAN

NYID DO, ,MA CHAGS PA GANG ZHE NA, SRID PA DANG SRID PA'I YO BYAD
RNAMS LA CHAGS PA MED PA STE, NYES PAR SPYOD PA LA MI 'JUG PA'I
RTEN BYED PA'I LAS CAN NO, ,ZHE SDANG MED PA GANG ZHE NA, SEMS
CAN RNAMS DANG, SDUG BSNGAL DANG SDUG BSNGAL GYI GNAS KYI CHOS
RNAMS LA

KUN NAS MNAR SEMS PA MED PA STE, NYES PAR SPYOD PA LA MI 'JUG
PA'I RTEN BYED PA'I LAS CAN NO, ,GTI MUG MED PA GANG ZHE NA, RNAM
PAR SMIN PA LAS SAM, LUNG LAS SAM, BSAM PA LAS SAM, RTOGS PA LAS
SHES SHING SO SOR BRTAGS PA STE, NYES BAR SPYOD PA LA

@49A *, ,MI 'JUG PA'I RTEN BYED PA'I LAS CAN NO, ,BRTZON 'GRUS
GANG ZHE NA, GO CHA DANG, SBYOR BA DANG, MI 'GOD PA DANG, MI LDOG
PA DANG, CHOG PAR MI 'DZIN PA LA SEMS MNGON PAR SPRO BA STE, DGE
BA'I PHYOGS YONGS SU RDZOGS PAR BYED PA DANG, YONGS SU

BSGRUB PA'I LAS CAN NO, ,SHIN TU SBYANGS PA GANG ZHE NA, LUS DANG
SEMS KYI GNAS NGAN LEN RNAMS KYI RGYUN GCOD PA'I PHYIR, LUS DANG
SEMS LAS SU RUNG BA NYID DE, SGRIB PA THAMS CAD SEL BA'I LAS CAN
NO, ,BAG YOD PA GANG ZHE NA, MA CHAGS PA DANG, ZHE SDANG

MED PA DANG, GTI MUG MED PA BRTZON 'GRUS DANG BCAS PA LA GNAS
NAS, GANG DGE BA'I CHOS RNAMS BSGOM PA DANG, ZAG PA DANG BCAS
PA'I CHOS RNAMS LAS SEMS SRUNG BA STE, 'JIG RTEN PA DANG 'JIG
RTEN LAS 'DAS PA'I PHUN SUM TSOGS PA THAMS CAD YONGS SU

RDZOGS PAR BYED PA DANG, YONGS SU BSGRUB PA'I LAS CAN NO, ,BTANG
SNYOMS GANG ZHE NA, MA CHAGS PA DANG, ZHE SDANG MED PA DANG, GTI
MUG MED PA BRTZON 'GRUS DANG BCAS PA LA GNAS NAS, KUN NAS NYON
MONGS PA CAN DU GNAS PA DANG MI MTHUN PA, SEMS

MNYAM PA NYID DANG, SEMS RNAL DU 'DUG PA NYID DANG, SEMS LHUN
GYIS GRUB PAR GNAS PA NYID DE, KUN NAS NYON MONGS PA'I SKABS MI
'BYED PA'I LAS CAN NO, ,RNAM PAR MI 'TSE BA GANG ZHE NA, ZHE
SDANG MED PA'I CHAR GTOGS PA, SNYING RJE BA'I SEMS NYID DE,

THO MI 'TSAM PA'I LAS CAN NO, ,'DOD CHAGS GANG ZHE NA, KHAMS GSUM
PA'I RJES SU CHAGS PA STE, SDUG BSNGAL BSKYED PA'I LAS CAN NO,
,KHONG KHRO BA GANG ZHE NA, SEMS CAN RNAMS DANG, SDUG BSNGAL
DANG, SDUG BSNGAL GYI GNAS KYI CHOS RNAMS LA KUN NAS

MNAR SEMS PA STE, REG PAR MI GNAS PA DANG, NYES PAR SPYOD PA'I
RTEN BYED PA'I LAS CAN NO, ,NGA RGYAL GANG ZHE NA, 'JIG TSOGS LA
LTA BA LA BRTEN NAS SEMS KHENGS PA STE MI GUS PA DANG, SDUG
BSNGAL 'BYUNG BA'I RTEN BYED PA'I LAS CAN NO, ,MA RIG PA GANG ZHE
NA,

@49B KHAMS GSUM PA'I MI SHES PA STE, CHOS RNAMS LA LOG PAR NGES
PA DANG, THE TSOM DANG, KUN NAS NYON MONGS PA 'BYUNG BA'I RTEN
BYED PA'I LAS CAN NO, ,THEG TSOM GANG ZHE NA, BDEN PA RNAMS LA
YID GNYIS ZA BA STE, DGE BA'I PHYOGS RNAMS LA MI 'JUG PA'I RTEN

BYED PA'I LAS CAN NO, ,'JIG TSOGS LA LTA BA GANG ZHE NA, NYE BAR
LEN PA'I PHUNG PO RNAMS LA BDAG DANG BDAG GIR YANG DAG PAR RJES
SU LTA BA'I BZOD PA DANG, 'DOD PA DANG, BLO GROS DANG, RTOG PA
DANG, LTA BA GANG YIN PA STE, LTA BA THAMS CAD KYI RTEN BYED

PA'I LAS CAN NO, ,MTHAR 'DZIN PAR LTA BA GANG ZHE NA, NYE BAR LEN
PA'I PHUNG PO LNGA PO DAG LA RTAG PA'AM CHAD PAR YANG DAG PAR
RJES SU LTA BA'I BZOD PA DANG, 'DOD PA DANG, BLO GROS DANG, RTOG
PA DANG, LTA BA GANG YIN PA STE, DBU MA'I LAM GYIS NGES PAR
'BYUNG BA

LA BAR DU GCOD PA'I LAS CAN NO, ,LTA BA MCHOG TU 'DZIN PA GANG
ZHE NA, LTA BA DANG, LTA BA'I GNAS NYE BAR LEN PA'I PHUNG PO LNGA
PO DAG LA MCHOG DANG, GTZO BO DANG, KHYAD PAR DU 'PHAGS PA DANG,
DAM PAR YANG DAG PAR RJES SU LTA BA'I BZOD PA DANG, 'DOD PA DANG,

BLO GROS DANG, RTOG PA DANG, LTA BA GANG YIN PA STE, LTA BA NGAN
PA LA MNGON PAR ZHEN PA'I RTEN BYED PA'I LAS CAN NO, ,TSUL KHRIMS
DANG BRTUL ZHUGS MCHOG TU 'DZIN PA GANG ZHE NA, TSUL KHRIMS DANG
BRTUL ZHUGS DANG, TSUL KHRIMS DANG BRTUL ZHUGS KYI GNAS NYE BAR

LEN PA'I PHUNG PO LNGA PO DAG LA 'DAG PA DANG, GROL BAS DANG,
NGES PAR 'BYIN PAR YANG DAG PAR RJES SU LTA BA'I BZOD PA DANG,
'DOD PA DANG, BLO GROS DANG, RTOG PA DANG, LTA BA GANG YIN PA
STE, NGAL BA 'BRAS BU MED PA'I RTEN BYED PA'I LAS CAN NO, ,LOG
PAR LTA BA

GANG ZHE NA, RGYU'AM, 'BRAS BU'AM, BYED PA LA SKUR BA 'DEBS PA
DANG, YOD PA'I DNGOS PO 'JIG PA STE, LOG PAR RNAM PAR RTOG PA'I
BZOD PA DANG, 'DOD PA DANG, BLO GROS DANG, RTOG PA DANG, LTA BA
GANG YIN PA STE, DGE BA'I RTZA BA GCOD PA'I LAS CAN DANG,

@50A *, ,MI DGE BA'I RTZA BA DAM DU 'DZIN PA'I RTEN BYED PA'I LAS
CAN DANG, MI DGE BA LA 'JUG PA'I LAS CAN DANG, DGE BA LA MI 'JUG
PA'I LAS CAN NO, ,LTA BA LNGA PO 'DI DAG LAS SGRO 'DOGS PA'I LTA
BA NI DU, SKUR PA 'DEBS PA'I LTA BA NI DU ZHE NA, BZHI NI SGRO

'DOGS PA'I LTA BA STE, SHES BYA LA NGO BO NYID DANG KHYAD PAR DU
SGRO 'DOGS PA DANG, LTA BA LA MCHOG DANG 'DAG PAR SGRO 'DOGS PA'I
PHYIR RO, ,GCIG NI PHAL CHER LA SKUR PA 'DEGS PA'I LTA BA'O,
,SNGON GYI MTHAR RTOG PA'I LTA BA GANG YIN PA DANG, PHYI MA'I
MTHAR RTOG

PA'I LTA BA GANG YIN PA DE DAG LTA BA DU ZHIG LAS BYUNG BAR RIG
PAR BYA ZHE NA, GNYIS SAM, THAMS CAD LAS SO, ,LUNG DU MA BSTAN
PA'I DNGOS PO RNAMS LA LTA BA GANG YIN PA DE DAG LTA BA DU ZHIG
LAS BYUNG BAR RIG PAR BYA ZHE NA, GNYIS SAM, THAMS CAD LAS SO, ,

BCOM LDAN 'DAS KYIS NYES PA GANG GZIGS NAS, PHUNG PO DANG, KHAMS
DANG, SKYE MCHED RNAMS LA RNAM PA LNGAS BDAG BSAL BA MDZAD CE NA,
'JIG TSOGS LA LTA BAS YONGS SU ZIN PA'I NYES PA LNGA GZIGS NAS
TE, MTSAN NYID DANG MI MTHUN PA'I NYES PA DANG,

MI RTAG PA NYID KYI NYES PA DANG, RANG DBANG MED PA'I NYES PA
DANG, LUS MED PA'I NYES PA DANG, BSGRIM MI DGOS PAR THAR PAR
'GYUR BA'I NYES PA'O, ,GANG NYE BAR LEN PA'I PHUNG PO LNGA PO DAG
LA 'JIG TSOGS LA LTA BA'I MTHA' NYI SHU PO, GZUGS BDAG YIN PAR
LTA BA

DANG; BDAG GZUGS DANG LDAN PA DANG, GZUGS BDAG GI YIN PA DANG,
GZUGS LA BDAG GNAS PA DANG, TSOR BA DANG, 'DU SHES DANG, 'DU BYED
DANG, RNAM PAR SHES PA BDAG YIN PAR LTA BA DANG, BDAG RNAM PAR
SHES PA DANG, LDAN PA DANG, RNAM PAR

SHES PA BDAG GI YIN PA DANG, RNAM PAR SHES PA LA BDAG GNAS SO
ZHES BYA BA DE LA, BDAG TU LTA BA NI DU, BDAG GIR LTA BA NI DU
ZHE NA, LNGA NI BDAG TU LTA BA'O, ,BCOM LDAN NI BDAG GIR LTA
BA'O, ,CI'I PHYIR BCOM LNGA BDAG GIR LTA BA ZHES BYA ZHE NA,
'BREL BAS BDAG GIR

@50B 'GYUR BA DANG, DBANG SGYUR BAS BDAG GIR 'GYUR BA DANG, THA
DAD DU MI 'JUG PAS BDAG GIR 'GYUR BA'I PHYIR RO, ,'JIG TSOGS LA
LTA BA DPYAD PA'I GZHI CAN ZHES BYA'AM, MA DPYAD PA'I GZHI CAN
ZHES BYA ZHE NA, MA DPYAD PA'I GZHI CAN ZHES BRJOD PAR BYA STE,
THAG PA LA

SPRUL GYI BLO BZHIN NO, ,KHRO BA GANG ZHE NA, GNOD PAR BYED PA'I
RGYU NYE BAR GNAS NA, KHONG KHOR BA'I CHAR GTOGS PA'I SEMS KYI
KUN NAS MNAR SEMS PA STE, MTSON CHA LEN PA DANG, CHAD PAS GCOD PA
LA SOGS PA DANG, GNOD PA SHOM PA'I RTEN BYED PA'I LAS CAN NO,
,KHON

DU 'DZIN PA GANG ZHE NA, DE'I 'OG TU KHONG KHRO BA'I CHAR GTOGS
PA NYID KYIS, SHAR GNYER BA'I BSAM PA MI GTONG BA STE, MI BZOD
PA'I RTEN BYED PA'I LAS CAN NO, ,'CHAB PA GANG ZHE NA, LEGS PAR
BSKUL BA LA GTI MUG GI CHAR GTOGS PAS KHA NA MA THO BA 'KHYUD PA
STE, 'GYOD

PA DANG, REG PAR MI GNAS PA'I RTEN BYED PA'I LAS CAN NO, ,'TSIG
PA GANG ZHE NA, KHONG KHRO BA'I CHAR GTOGS PA KHRO BA DANG KHON
DU 'DZIN PA SNGON DU 'GRO BA'I SEMS KYIS KUN NAS MNAR SEMS PA
STE, TSIG RTZUB PO BLANG ZHING DRAG PO'I RTEN BYED PA'I LAS CAN
DANG, BSOD NAMS MA

YIN PA 'PHEL BA'I LAS CAN DANG, REG PAR MI GNAS PA'I LAS CAN NO,
,PHRAG DOG GANG ZHE NA, RNYED PA DANG BKUR STI LA LHAG PAR CHAGS
NAS GZHAN GYI PHUN SUM TSOGS PA'I KHYAD PAR LA MI BZOD PAR GYUR
BA SEMS KHONG NAS 'KHRUG PA ZHE SDANG GI CHAR GTOGS PA STE, YID
MI

BDE BA DANG, REG PAR MI GNAS PA'I LAS CAN NO, ,SER SNA GANG ZHE
NA, RNYED PA DANG BKUR STI LA LHAG PAR CHAGS NAS, YO BYAD RNAMS
LA SEMS KYI KUN TU 'DZIN PA 'DOD CHAGS KYI CHAR GTOGS PA STE, YO
BYAD MA BSNYUNGS PA'I RTEN BYED PA'I LAS CAN NO, ,SGYU GANG ZHE
NA,

RNYED PA DANG BKUR STI LA LHAG PAR CHAGS NAS, 'DOD CHAGS DANG GTI
MUG GI CHAR GTOGS PAS YON TAN MA YIN PA KUN TU STON PA STE, LOG
PAS 'TSO BA'I RTEN BYED PA'I LAS CAN NO, ,G-YO GANG ZHE NA, RNYED
PA DANG BKUR STI LA LHAG PAR CHAGS NAS, 'DOD CHAGS DANG GTI MUG

@51A *, ,GI CHAR GTOGS PAS NYES PA YANG DAG PAR SKYONG BA STE,
YANG DAG PA'I GDAMS NGAG RNYED PA'I BAR DU GCOD PA'I LAS CAN NO,
,RGYAGS PA GANG ZHE NA, NAD MED PA DANG LANG TSOL BAB PA LA BRTEN
CING TSE RING BA'I MTSAN MA DANG, ZAG PA DANG BCAS PA'I PHUN SUM

TSOGS PA GANG YANG RUNG BA MTHONG NAS, 'DOD CHAGS KYI CHAR GTOGS
PA'I DGA' BA DANG, YID BDE BA STE, NYON MONGS PA DANG NYE BA'I
NYON MONGS PA THAMS CAD KYI RTEN BYED PA'I LAS CAN NO, ,RNAM PAR
'TSE BA GANG ZHE NA, KHONG KHRO BA'I CHAR GTOGS PA, SNYING BRTZE
BA MED PA

DANG; SNYING RJE BA MED PA DANG, BRTZE BA MED PA STE, RNAM PAR
THO 'TSAM PA'I LAS CAN NO, ,NGO TSA MED PA GANG ZHE NA, 'DOD
CHAGS DANG, ZHE SDANG DANG, GTI MUG GI CHAR GTOGS PA KHA NA MA
THO BAS BDAG LAS MI 'DZEM PA STE, NYON MONGS PA DANG, NYE BA'I
NYON MONGS

PA THAMS CAD KYI GROGS BYED PA'I LAS CAN NO, ,KHREL MED PA GANG
ZHE NA, 'DOD CHAGS DANG, ZHES SDANG DANG, GTI MUG GI CHAR GTOGS
PA KHA NA MA THO BAS GZHAN LAS MI 'DZEM PA STE, NYON MONGS PA
DANG NYE BA'I NYON MONGS PA THAMS CAD KYI GROGS BYED PA'I LAS CAN
NO, ,

RMUGS PA GANG ZHE NA, GTI MUG GI CHAR GTOGS PA SEMS LAS SU MI
RUNG BA NYID DE, NYON MONGS PA DANG NYE BA'I NYON MONGS PA THAMS
CAD KYI GROGS BYED PA'I LAS CAN NO, ,RGOD PA GANG ZHE NA, SDUG
PA'I MTSAN MA'I RJES SU 'JUG PA'I 'DOD CHAGS KYI CHAR GTOGS PA'I
SEMS RNAM

PAR MA ZHI BA STE, ZHI GNAS KYI BAR DU GCOD PA'I LAS CAN NO, ,MA
DAD PA GANG ZHE NA, GTI MUG GI CHAR GTOGS PA DGE BA'I CHOS RNAMS
LA SEMS KYI YID MI CHES PA DANG, MA DANG PA DANG, MI 'DOD PA STE,
LE LO'I RTEN BYED PA'I LAS CAN NO, ,LE LO GANG ZHE NA,

NYAL BA DANG, SNYES PA DANG, 'PHRES PA'I BDE BA LA BRTEN NAS, GTI
MUG GI CHAR GTOGS PA'I SEMS MI SPRO BA STE, DGE BA'I PHYOGS LA
SBYOR BA'I BAR DU GCOD PA'I LAS CAN NO, ,BAG MED PA GANG ZHE NA,
CHAGS PA DANG, ZHE SDANG DANG, GTI MUG LE LO DANG BCAS PA LA

@51B GNAS NAS, DGE BA'I CHOS RNAMS MI BSGOM ZHING ZAG PA DANG
BCAS PA'I CHOS RNAMS LAS SEMS MI SRUNG BA STE, MI DGE BA 'PHEL BA
DANG, DGE BA 'GRIB PA'I RTEN BYED PA'I LAS CAN NO, ,BRJOD NGES PA
GANG ZHE NA, NYON MONGS PA DANG MTSUNGS PAR LDAN PA'I DRAN PA
STE,

G-YENG BA'I RTEN BYED PA'I LAS CAN NO, ,SHES BZHIN MA YIN PA GANG
ZHE NA, NYON MONGS PA DANG MTSUNGS PAR LDAN PA'I SHES RAB STE,
DES LUS DANG, NGAG DANG SEMS KYI SPYOD PA LA MI SHES BZHIN DU
'JUG PA STE, LTUNG BA'I RTEN BYED PA'I LAS CAN NO, ,RNAM PAR
G-YENG BA

GANG ZHE NA, 'DOD CHAGS DANG, ZHE SDANG DANG, GTI MUG GI CHAR
GTOGS PA'I SEMS KYI RNAM PAR 'PHRO BA STE, DE YANG NGO BO NYID
KYIS G-YENG BA DANG, PHYI ROL TU G-YENG BA DANG, NANG GI G-YENG
BA DANG, MTSAN MA'I G-YENG BA DANG, GNAS NGAN LEN GYI G-YENG BA
DANG,

YID LA BYED PA'I G-YENG BA'O, ,NGO BO NYID KYIS G-YENG BA GANG
ZHE NA, RNAM PAR SHES PA'I TSOGS LNGA'O, ,PHYI ROL TU G-YENG BA
GANG ZHE NA, DGE BA LA ZHUGS PA'I SEMS 'DOD PA'I YON TAN LNGA LA
RNAM PAR 'PHRO BA'O, ,NANG GI G-YENG BA GANG ZHE NA, DGE BA LA
ZHUGS PA BYING BA DANG

RGOD PA DANG, RO MYANG BAR BYED PA'O, ,MTSAN MA'I G-YENG BA GANG
ZHE NA, GZHAN YID CHES PAR BYA BA SNGON DU BTANG STE DGE BA LA
SBYOR BA'O, ,GNAS NGAN LEN GYI G-YENG BA GANG ZHE NA, NGAR 'DZIN
PA DANG, NGA YIR 'DZIN PA DANG, NGA'O SNYAM PA'I NGA RGYAL GYI
PHYOGS KYI GNAS NGAN

LEN LA BRTEN NAS, DGE BA LA ZHUGS PA'I TSOR BA BYUNG BA 'BYUNG BA
RNAMS LANG ZHE'AM, NGA YI ZHE'AM, NGA'O SNYAM DU 'DZIN PA DANG,
'DRES PA DANG, MTSAN MAR 'DZIN PA'O, ,YID LA BYED PA'I G-YENG BA
GANG ZHE NA, SNYOMS PAR 'JUG PA GZHAN NAM, THEG PA GZHAN LA

SNYOMS PAR 'JUG PA DANG, GNAS PA'I RNAM PAR 'PHRO BA GANG YIN PA
STE, 'DOD CHAGS DANG 'BREL BA'I BAR DU GCOD PA'I LAS CAN NO,
,GNYID GANG ZHE NA, GNYID KYI RGYU LA BRTEN NAS DGE BA DANG, MI
DGE BA DANG, LUNG DU MA BSTAN PA DANG, DUS DANG DUS MA YIN PA
DANG, RIGS

@52A *, ,PA DANG, MI RIGS PA LA SEMS SDUD PA GTI MUG GI CHAR
GTOGS PA STE, BYA BA SHOR BA'I RTEN BYED PA'I LAS CAN NO, ,'GYOD
PA GANG ZHE NA, BSAMS PA DANG, MA BSAMS PA'I BYA BA DANG BYA BA
MA YIN PA GANG YIN PA LA BRTEN NAS, DGE BA DANG, MI DGE

BA DANG; LUNG DU MA BSTAN PA DANG, DUS DANG, DUS MA YIN PA DANG,
RIGS PA DANG, MI RIGS PA LA SEMS KYIS YID LA GCAGS PA GTI MUG GI
CHAR GTOGS PA STE, SEMS GNAS PA'I BAR DU GCOD PA'I LAS CAN NO,
,RTOG PA GANG ZHE NA, SEMS PA'AM,

SHES RAB LA BRTEN NAS, KUN TU TSOL BA'I YID KYIS BRJOD PA STE, DE
NI SEMS RTZING BA'O, ,DPYOD PA GANG ZHE NA, SEMS PA'AM, SHES RAB
LA BRTEN NAS, SO SOR RTOG PA'I YID KYIS BRJOD PA STE, DE NI SEMS
ZHIB PA'O, ,REG PAR GNAS PA DANG,

REG PAR MI GNAS PA'I RTEN BYED PA'I LAS CAN DAG GO, ,YANG CHOS
DGE BA RNAMS KYI LAS NI RANG GI MI MTHUN PA'I PHYOGS SPANGS PA'O,
,NYON MONGS PA DANG, NYE BA'I NYON MONGS PA RNAMS KYI LAS NI RANG
GI GNYEN PO'I BAR DU GCOD PA'O, ,SEMS DANG LDAN PA MA YIN PA'I
'DU BYED

RNAMS GANG ZHE NA, 'THOB PA DANG, 'DU SHES MED PA'I SNYOMS PAR
'JUG PA DANG, 'GOG PA'I SNYOMS PAR 'JUG PA DANG, 'DU SHES MED PA
PA DANG, SROG GI DBANG PO DANG, RIS MTHUN PA DANG, SKYE BA DANG,
RGA BA DANG, GNAS PA DANG, MI RTAG PA NYID DANG, MING

GI TSOGS DANG, TSIG GI TSOGS DANG, YI GE'I TSOGS DANG, SO SO'I
SKYE BO NYID DANG, 'JUG PA DANG, SO SOR NGES PA DANG, 'BYOR 'BREL
PA DANG, MGYOGS PA DANG, GO RIMS DANG, DUS DANG, YUL DANG, GRANGS
DANG TSOGS PA'O, ,'THOB PA GANG ZHE NA,

DGE BA DANG MI DGE BA DANG, LUNG DU MA BSTAN PA'I CHOS RNAMS KYI
'PHEL BA DANG, 'GRIB PA LA 'THOB PA DANG RNYED PA DANG LDAN PA
ZHES GDAGS SO, ,'DU SHES MED PA'I SNYOMS PAR 'JUG PA GANG ZHE NA,
DGE RGYAS KYI 'DOD CHAGS DANG BRAL LA, STENG MA'I 'DOD CHAGS DANG
MA BRAL BA'I

@52B 'BYUNG BA'I 'DU SHES SNGON DU BTANG BA'I YID LA BYED PAS
SEMS DANG SEMS LAS BYUNG BA'I CHOS BRTAN PA MA YIN PA RNAMS 'GOG
PA LA 'DU SHES MED PA'I SNYOMS PAR 'JUG PA ZHES GDAGS SO, ,'GOG
PA'I SNYOMS PAR 'JUG PA GANG ZHE NA, CI YANG MED PA'I SKYE MCHED
KYI 'DOD CHAGS DANG

BRAL LA, SRID PA'I RTZE MO LAS GYEN DU BSKYOD PA'I ZHI BAR GNAS
PA'I 'DUS SHES SNGON DU BTANG BA'I YID LA BYED PAS, SEMS DANG
SEMS LAS BYUNG BA'I CHOS BRTEN PA MA YIN PA RNAMS DANG, BRTAN PA
DE DAG LAS KYANG KHA CIG 'GOG PA LA, 'GOG PA'I SNYOMS PAR 'JUG PA
ZHES

GDAGS SO, ,'DU SHES MED PA PA GANG ZHE NA, SEMS CAN 'DU SHES MED
PA'I LHA RNAMS KYI NANG DU SKYES PA'I SEMS DANG SEMS LAS BYUNG
BA'I CHOS BRTEN PA MA YIN PA RNAMS 'GOG PA LA 'DU SHES MED PA PA
ZHES GDAGS SO, ,SROG GI DBANG GI PO GANG ZHE NA, RIS MTHUN

PAR SNGON GYI LAS KYIS 'PHANGS PA'I GNAS PA'I 'DUS NGES PA LA,
TSE ZHES GDAGS SO, ,RIS MTHUN PA GANG ZHE NA, SEMS CAN GYI RIGS
DE DANG DER SEMS CAN DE DANG DE DAG GI LUS 'DRA BA LA RIS MTHUN
PA ZHES GDAGS SO, ,SKYE BA GANG ZHE NA, RIS MTHUN PAR 'DU BYAD
RNAMS

MA BYUNG BA LAS BYUNG BA LA SKYE BA ZHES GDAGS SO, ,RGA BA GANG
ZHE NA, RIS MTHUN PAR 'DU BYED RNAMS KYI RGYUN GZHAN DU 'GYUR BA
LA RGA BA ZHES GDAGS SO, ,GNAS PA GANG ZHE NA, RIS MTHUN PAR 'DU
BYED RNAMS KYI RGYUN MI 'JIG PA LA GNAS PA ZHES GDAGS SO, ,MI
RTAG PA

NYID GANG ZHE NA, RIS MTHUN PAR 'DU BYED RNAMS KYI RGYUN 'JIG PA
LA MI RTAG PA NYID CES GDAGS SO, ,MING GI TSOGS GANG ZHE NA, CHOS
RNAMS KYI NGO BO NYID KYI TSIG BLA DAGS LA MING GI TSOGS ZHES
GDAGS SO, ,TSIG GI TSOGS GANG ZHE NA, CHOS RNAMS KYI KHYAD PAR
GYI TSIG BLA

DAGS LA TSIG GI TSOGS ZHES GDAGS SO, ,YI GE'I TSOGS GANG ZHE NA,
DE GNYID GA'I GNAS YI GE RNAMS LA YI GE'I TSOGS ZHES GDAGS TE, DE
GNYI GA GSAL BAR BYED PA'I PHYIR RO, ,RJOD PA YANG DE YIN TE, DON
YANG DAG PAR BRJOD PA'I PHYIR RO, ,YI GE NI RNAM GRANGS SU

@53A *, ,GTOGS PA GZHAN DU MI 'GYUR BAR BYED PA'I PHYIR RO, ,SO
SO'I SKYE BO NYID GANG ZHE NA, 'PHAGS PA'I CHOS RNAMS MA THO BA
LA SO SO'I SKYE BO ZHES GDAGS SO, ,'JUG PA GANG ZHE NA, RGYU DANG
'BRAS BU RGYUN MI 'CHAD PA LA 'JUG PA ZHES GDAGS SO, ,SO SOR NGES
PA

GANG ZHE NA, RGYU DANG 'BRAS BU THA DAD PA LA SO SOR NGES PA ZHES
GDAGS SO, ,'BYOR 'BREL PA GANG ZHE NA, RGYU DANG 'BRAS BU RJES SU
MTHUN PA LA 'BYOR PA ZHES GDAGS SO, ,MGYOGS PA GANG ZHE NA, RGYU
DANG 'BRAS BU MYUR BAR BYUNG BA LA MGYOGS PA ZHES GDAGS SO, ,

GO RIMS GANG ZHE NA, RGYU DANG 'BRAS BU RE RE NAS 'BYUNG BA LA GO
RIMS ZHES GDAGS SO, ,DUS GANG ZHE NA, RGYU DANG 'BRAS BU RGYUN TU
'BYUNG BA LA DUS ZHES GDAGS SO, ,YUL GANG ZHE NA, SHAR DANG, LHO
DANG, NUB DANG, BYANG DANG, 'OG DANG, STENG DANG, PHYOGS BCU

THAMS CAD NA RGYU DANG 'BRAS BU YOD PA NYID LA YUL ZHES GDAGS SO,
,GRANGS GANG ZHE NA, 'DU BYED RNAMS KYI SO SO THA DAD PA LA
GRANGS ZHES GDAGS SO, ,TSOGS PA GANG ZHE NA, RGYU DANG 'BRAS BU'I
RKYEN 'DUS PA LA TSOGS PA ZHES GDAGS SO, ,RNAM PAR SHES PA'I
PHUNG PO'I RNAM

PAR GZHAG PA GANG ZHE NA, SEMS DANG YID GANG YIN PA RNAM PAR SHES
PA YANG DE YIN NO, ,SEMS GANG ZHE NA, PHUNG PO DANG KHAMS DANG
SKYE MCHED KYI BAG CHAGS KYIS YONGS SU BSGOMS PAS BON THAMS CAD
PA'I KUN GZHI RNAM PAR SHES PA'O, ,RNAM PAR SMIN PA'I RNAM PAR
SHES

PA DANG, LEN PA'I RNAM PAR SHES PA YANG DE YIN TE, DE DAG GI BAG
CHAGS BSAGS PA'I PHYIR RO, ,YID GANG ZHE NA, GANG DUS RTAG TU
RLOM SEMS PA'I BDAG NYID DANG, KUN GZHI RNAM PAR SHES PA LA DMIGS
PA DANG, NYON MONGS PA BZHI PO BDAG TU LTA BA DANG,

BDAG LA CHAGS PA DANG, NGA'O SNYAM PA'I NGA RGYAL DANG, MA RIG PA
DANG MTSUNGS PAR LDAN PA STE, DE YANG LAM MNGON DU GYUR PA DANG,
'GOG PA'I SNYOMS PAR 'JUG PA DANG, MI SLOB PA'I SA MA GTOGS PAR
DGE BA DANG, MI DGE BA DANG, LUNG DU MA BSTAN PA THAMS CAD

@53B DU 'GRO BA DANG, GANG YANG RNAM PAR SHES PA DRUG PO DAG
'GAGS MA THAG PA'I RNAM PAR SHES PA'O, ,RNAM PAR SHES PA GANG ZHE
NA, RNAM PAR SHES PA'I TSOGS DRUG STE, MIG GI RNAM PAR SHES PA
DANG, RNA BA DANG, SNA DANG, LCE DANG, LUS DANG, YID KYI RNAM PAR

SHES PA'O, ,MIG GI RNAM PAR SHES PA GANG ZHE NA, MIG LA BRTEN
CING GZUGS LA DMIGS NAS SO SOR RNAM PAR RIG PA'O, ,RNA BA'I RNAM
PAR SHES PA GANG ZHE NA, RNA BA LA BRTEN CING SGRA LA DMIGS NAS
SO SOR RNAM PAR RIG PA'O, ,SNA'I RNAM PAR SHES PA GANG ZHE NA,

SNA LA BRTEN CING DRI LA DMIGS NAS SO SOR RNAM PAR RIG PA'O,
,LCE'I RNAM PAR SHES PA GANG ZHE NA, LCE LA BRTEN CING RO LA
DMIGS NAS SO SOR RNAM PAR RIG PA'O, ,LUS KYI RNAM PAR SHES PA
GANG ZHE NA, LUS LA BRTEN CING RE BYA LA DMIGS NAS SO SOR RNAM
PAR RIG PA'O, ,

YID KYI RNAM PAR SHES PA GANG ZHE NA, YID LA BRTEN CING CHOS LA
DMIGS NAS SO SOR RNAM PAR RIG PA'O, ,KHAMS KYI RNAM PAR GZHAG PA
GANG ZHE NA, GZUGS KYI PHUNG PO GANG YIN PA DE NI KHAMS BCU STE,
MIG GI KHAMS DANG, GZUGS KYI KHAMS DANG, RNA BA'I KHAMS

DANG; SGRA'I KHAMS DANG, SNA'I KHAMS DANG, DRI'I KHAMS DANG,
LCE'I KHAMS DANG, RO'I KHAMS DANG, LUS KYI KHAMS DANG, REG BYA'I
KHAMS DANG, CHOS KYI KHAMS KYI PHYOGS GCIG KYANG YIN NO, ,TSOR
BA'I PHUNG PO DANG, 'DU SHES KYI PHUNG PO DANG, 'DU BYED

KYI PHUNG PO GANG YIN PA DE NI CHOS KYI KHAMS KYI PHYOGS GCIG GO,
,RNAM PAR SHES PA'I PHUNG PO GANG YIN PA DE NI RNAM PAR SHES PA'I
KHAMS BDUN TE, MIG GI RNAM PAR SHES PA'I KHAMS DANG, RNA BA DANG,
SNA DANG LCE DANG, LUS DANG, YID KYI RNAM PAR SHES PA'I KHAMS

DANG YID KYI KHAMS SO, ,KHAMS RNAMS KYI NANG NAS PHUNG PO RNAMS
KYIS CI ZHIG MA BSDUS SHE NA, CHOS KYI KHAMS LA YOD PA'I 'DUS MA
BYAS SO, ,DE YANG 'DUS MA BYAS KYI DNGOS PO BRGYAD DE, CHOS DGE
BA RNAMS KYI DE BZHIN NYID DANG, DE BZHIN DU CHOS MI DGE BA DANG,

@54A *, ,LUNG DU MA BSTAN PA RNAMS KYI DE BZHIN NYID DANG, NAM
MKHA' DANG, SO SOR BRTAGS PA MA YIN PAS 'GOG PA DANG, SO SOR
BRTAGS PAS 'GOG PA DANG, MI G-YO BA DANG, 'DU SHES DANG TSOR BA
'GOG PA'O, ,CHOS DGE BA RNAMS KYI DE BZHIN NYID GANG ZHE NA,

BDAG MED PA RNAM PA GNYIS DANG, STONG PA NYID DANG, MTSAN MA MED
PA DANG, YANG DAG PA'I MTHA' DANG DON DAM PA STE, ,CHOS KYI
DBYINGS KYANG DE YIN NO, ,CI'I PHYIR DE BZHIN NYID LA DE BZHIN
NYID CES BYA ZHE NA, GZHAN DU MI 'GYUR BA NYID KYI PHYIR RO,
,CI'I PHYIR STONG PA NYID CES BYA

ZHE NA; KUN NAS NYON MONGS PA MI RGYU BA'I PHYIR RO, ,CI'I PHYIR
MTSAN MA MED PA ZHES BYA ZHE NA, MTSAN MA NYE BAR ZHI BA'I PHYIR
RO, ,CI'I PHYIR YANG DAG PA'I MTHA' ZHES BYA ZHE NA, PHYIN CI LOG
MED PA'I DMIGS PA YIN PA'I PHYIR RO, ,CI'I PHYIR DON DAM PA ZHES
BYA ZHE NA, 'PHAGS

PA'I YE SHES DAM PA'I SPYOD YUL YIN PA'I PHYIR RO, ,CI'I PHYIR
CHOS KYI DBYINGS ZHES BYA ZHE NA, NYAN THOS DANG RANG SANGS RGYAS
DANG, SANGS RGYAS KYI CHOS THAMS CAD KYI RGYU YIN PA'I PHYIR RO,
,CHOS DGE BA RNAMS KYI DE BZHIN NYID JI LTA BA BZHIN DU CHOS MI
DGE BA RNAMS DANG, LUNG

DU MA BSTAN PA RNAMS KYI DE BZHIN NYID KYANG DE BZHIN DU BLTA BAR
BYA'O, ,NAM MKHA' GANG ZHE NA, GZUGS MED CING BYED PA THAMS CAD
KYI GO 'BYED PA'I PHYIR RO, ,SO SOR BRTAGS PA MA YIN PAS 'GOG PA
GANG ZHE NA, GANG 'GOG PA LA BRAL BA MA YIN PA'O, ,SO SOR BRTAGS

PAS 'GOG PA GANG ZHE NA, GANG 'GOG LA DE NI BRAL BA'O, ,MI G-YO
BA GANG ZHE NA, DGE RGYAS KYI 'DOD CHAGS DANG BRAL LA GONG MA'I
'DOD CHAGS DANG MA BRAL BA'I BDE BA DANG SDUG BSNGAL 'GOG PA'O,
,'DU SHES DANG TSOR BA 'GOG PA GANG ZHE NA, CI YANG MED PA'I SKYE
MCHED KYI

'DOD CHAGS DANG BRAL LA, SRID PA'I RTZE MO LAS GYEN DU BSKYOD PA
ZHI BAR GNAS PA'I 'DU SHES SNGON DU BTANG BA'I YID LA BYED PAS,
SEMS DANG SEMS LAS BYUNG BA'I CHOS BRTEN PA MA YIN PA DANG, BRTAN
PA DE DAG LAS KYANG KHA CIG 'GOG PA'O, ,GZUGS RNAM PA LNGA GANG
YIN PA

@54B DANG; TSOR BA'I PHUNG PO DANG, 'DU SHES KYI PHUNG PO DANG,
'DU BYED KYI PHUNG PO GANG YIN PA DANG, 'DUS MA BYAS KYI DNGOS PO
BRGYAD GANG DAG YIN PA DE DAG GCIG TU BSDUS TE, RNAM PA BCU DRUG
GI BDAG NYID NI CHOS KYI KHAMS SO, ,SKYE MCHED KYI RNAM PAR GZHAG
PA GANG

ZHE NA; GZUGS CAN GYI KHAMS BCU PO GANG YIN PA DE DAG NYID SKYE
MCHED BCU'O, ,RNAM PAR SHES PA'I KHAMS BDUN GANG DAG YIN PA DE
DAG YID KYI SKYE MCHED DO, ,CHOS KYI KHAMS GANG YIN PA DE CHOS
KYI SKYE MCHED DO, ,DE NYID KYI PHYIR PHUNG PO DANG, KHAMS DANG
SKYE MCHED

RNAMS NI CHOS GSUM DU 'GYUR TE, GZUGS KYI PHUNG PO DANG, CHOS KYI
KHAMS DANG, YID KYI SKYE MCHED DO, ,MIG CES KYANG BYA, MIG GI
KHAMS ZHES KYANG BYA NA, MIG GANG YIN PA MIG GI KHAMS KYANG DE
YIN NA, MIG GI KHAMS GANG YIN PA MIG KYANG DE YIN

NAM ZHE NA, MIG YIN LA MIG GI KHAMS MA YIN PA YANG YOD DE, DGRA
BCOM PA THA MA'I MIG GO, ,MIG GI KHAMS YIN LA MIG MA YIN PA YANG
YOD DE, SGO NGA'I NANG NA 'DUG PA DANG, NUR NUR POR GYUR PA DANG,
MER MER POR GYUR PA DANG, NAR NAR POR GYUR PA DANG, MA'I

MNGAL NA GNAS PA MIG MA DOD PA DANG, MIG ZHAR BA DANG, GZUGS MED
PAR SKYES PA'I SO SO'I SKYE BO'I MIG GI RGYU'O, ,MIG KYANG YIN LA
MIG GI KHAMS KYANG YIN PA'ANG YOD DE, DE MA YIN PA'I GNAS SKABS
GZHAN RNAMS SO, ,MIG KYANG MA YIN LA MIG GI KHAMS KYANG MA YIN

PA'ANG YOD DE, PHUNG PO'I LHAG MA MED PA'I MYA NGAN LAS 'DAS PA'I
DBYINGS SU YONGS SU MYA NGAN LAS 'DAS PA DANG, GZUGS MED PAR
SKYES PA'I 'PHAGS PA'I'O, ,MIG DANG MIG GI KHAMS JI LTA BA BZHIN
DU, RNA BA DANG, SNA DANG, LCE DANG, LUS DANG, LUS KYI KHAMS
KYANG DE

BZHIN TE, DE YANG CI RIGS SU SBYAR RO, ,YID GANG YIN PA YID KYI
KHAMS KYANG DE YIN NAM, YID KYI KHAMS GANG YIN PA YID KYANG DE
YIN NAM ZHE NA, YID YIN LA YID KYI KHAMS MA YIN PA YANG YOD DE,
DGRA BCOM PA THA MA'I YID DO, ,YID KYI KHAMS YIN LA YID MA YIN
PA'ANG

@55A *, ,YOD DE, 'GOG PA LA SNYOMS PAR ZHUGS PA'I YID KYI KHAMS
SO, ,YID KYANG YIN LA YID KYI KHAMS KYANG YIN PA'ANG YOD DE, DE
MA YIN PA'I GNAS SKABS GZHAN RNAMS SO, ,YID KYANG MA YIN LA YID
KYI KHAMS KYANG MA YIN PA'ANG YOD DE, PHUNG PO'I

LHAG MA MED PA'I MYA NGAN LAS 'DAS PA'I DBYINGS SU YONGS SU MYA
NGAN LAS 'DAS PA'I'O, ,GANG DU BYUNG ZHING SKYES PAR GYUR PA DE'I
SA PA NYID KYI MIG GIS DE'I SA PA'I GZUGS RNAMS MTHONG NGAM ZHE
NA, DE'I SA PA'I MIG GIS DE'I SA PA'I GZUGS RNAMS MTHONG BA'ANG
YOD, GZHAN GYI SA

PAS MTHONG BA'ANG YOD DE, 'DOD PA'I KHAMS SU BYUNG ZHING SKYES
PAR GYUR PA 'DOD PA NA SPYOD PA'I MIG GIS 'DOD PA NA SPYOD PA'I
GZUGS RNAMS MTHONG BA DANG, GZUGS NA SPYOD PA SA GONG MA PAS SA
'OG MA PA RNAMS MTHONG BA'O, ,MIG GIS GZUGS RNAMS MTHONG BA JI
LTA BA BZHIN DU,

RNA BAS SGRA YANG DE BZHIN NO, ,'DOD PA'I KHAMS SU BYUNG ZHING
SKYES PAR GYUR PA JI LTA BA BZHIN DU, GZUGS KYI KHAMS SU SKYES
PAR GYUR PA'ANG DE BZHIN NO, ,'DOD PA'I KHAMS SU SKYES PA 'DOD PA
NA SPYOD PA'I SNA DANG LCE DANG, LUS KYIS 'DOD PA NA SPYOD PA
NYID KYI DRI RNAMS SNOM MO, ,

RO RNAMS MYANG NGO, ,REG BYA RNAMS REG GO, ,GZUGS KYI KHAMS SU
SKYES PAR GYUR PA GZUGS NA SPYOD PA'I LUS KYIS, RANG GI SA PA
NYID KYI REG BYA RNAMS LA REG GO, ,DE NA DRI DANG RO NI RANG
BZHIN GYIS MED DE, KHAM GYI ZAS KYI 'DOD CHAGS DANG BRAL BA'I
PHYIR RO, ,DE'I PHYIR SNA'I RNAM PAR

SHES PA DANG, LCE'I RNAM PAR SHES PA YANG MED DO, ,'DOD PA'I
KHAMS SU SKYES PAR GYUR PA 'DOD PA NA SPYOD PA'I YID KYIS, KHAMS
GSUM PA NA SPYOD PA RNAMS DANG, ZAG PA MED PA'I CHOS RNAMS KYANG
SHES SO, ,'DOD PA'I KHAMS SU SKYES PAR GYUR PA JI LTAR BZHIN DU,
GZUGS KYI

KHAMS SU SKYES PAR GYUR PA YANG BZHIN NO, ,GZUGS MED PA'I KHAMS
SU BYUNG ZHING SKYES PAR GYUR PA NI, GZUGS MED PA NA SPYOD PA'I
YID KYIS, GZUGS MED PA NA SPYOD PA RANG GI SA PA RNAMS DANG, ZAG
PA MED PA'I CHOS RNAMS KYANG SHES SO, ,ZAG PA MED PA'I YID KYIS
NI, KHAMS

@55B GSUM PA NA SPYOD PA RNAMS DANG, ZAG PA MED PA'I CHOS RNAMS
KYANG SHES SO, ,CI'I PHYIR PHUNG PO RNAMS GO RIMS SU BLAGS SHE
NA, RNAM PAR SHES PA'I GNAS NYID KYI PHYIR TE, RNAM PAR SHES PA'I
GNAS BZHI DANG GNAS BZHIN DANG RNAM PAR SHES PA'O, ,YANG SNA MA
NI PHYIN MA'I RTEN YIN PA'I PHYIR

TE; GZUGS JI LTA BA DE BZHIN DU MYONG NGO, ,JI LTAR TSOR BAR BYED
PA DE BZHIN DU 'DU SHES SU BYED DO, ,JI LTAR 'DU SHES SU BYED PA
DE BZHIN DU SEMS PAR BYED DO, ,JI LTAR SEMS PAR BYED PA DE BZHIN
DU RNAM PAR SHES PAR BYED DE, DE DANG DER NYE BAR 'GRO BAR 'GYUR
RO, ,YANG

KUN NAS NYON MONGS PA DANG, RNAM PAR BYANG BA NYID KYI PHYIR TE,
GANG DU KUN NAS NYON MONGS PA DANG, RNAM PAR BYANG BA DANG, MYONG
BA DANG, MTSAN MAR 'DZIN PA DANG, MNGON PAR 'DU BYED PA GANG GIS
KUN NAS NYON MONGS PA DANG, RNAM PAR BYANG BA DANG, GANG KUN NAS
NYON MONGS

PA DANG, RNAM PAR BYANG BA STE, PHUNG PO RNAMS KYI GO RIMS BSTAN
PA NI DE LTA'O, ,CI'I PHYIR KHAMS RNAMS GO RIMS SU BLAGS SHE NA,
'JIG RTEN GYI THA SNYAD DANG MTHUN PA'I PHYIR RO, ,'JIG RTEN GYI
THA SNYAD DANG MTHUN PA GANG ZHE NA, DE LA THOG MA KHO NAR PHAN
TSUN DU BLTA'O, ,BLTA BA

LA BRTEN NAS KUN TU SMRA'O, ,DE'I 'OG TU KHRUS DANG BYUNG BA
DANG, PHRENG BA LONGS SPYOD DU BYED DO, ,DE'I 'OG TU BZANG BA
DANG BTUNG BA YONGS SU SPYOD DO, ,DE'I 'OG TU MAL DANG GDING BA
DANG, BUD MED LA YONGS SU SPYOD DO, ,THAMS CAD DU RNAM PAR RTOG
PA CAN YID KYI KHAMS SO, ,NANG

GI KHAMS RNAMS RGYUR BYAS NAS PHYI'I KHAMS RNAMS GO RIMS SU BLAGS
SO, ,DE'I 'OG TU RNAM PAR SHES PA'I KHAMS RNAMS SO, ,KHAMS RNAMS
KYI GO RIMS JI LTAR BA BZHIN DU SKYE MCHED RNAMS KYI 'ANG DE
BZHIN NO, ,PHUNG PO'I DON GANG ZHE NA, GZUGS GANG YIN PA CI YANG
RUNG STE,

'DAS PA'AM, MA 'ONGS PA'AM, DA LTAR BYUNG BA'AM, NANG GI'AM,
PHYI'I'AM, RAGS PA'AM, PHRA BA'AM, NGAN PA'AM, GYA NOM PA'AM,
RGYANG RING BA GANG YIN PA'AM, THAG NYE BA GANG YIN PA DE THAMS
CAD GCIG TU BSDUS TE SPUNGS PA'I PHYIR GZUGS KYI PHUNG PO ZHES

@56A *, ,BYA'O; ,RNAM PAR SHES PA'I PHUNG PO'I BAR DU'ANG DE
BZHIN TE, NOR GYI PHUNG PO BZHIN NO, ,YANG SDUG BSNGAL SHIN TU
RGYAS PA'I MTSAN NYID KHO NA'I PHYIR TE, JI SKAD DU SDUG BSNGAL
GYI PHUNG PO CHEN PO 'DI 'BA' ZHIG 'BYUNG BAR 'GYUR RO, ,ZHES
GSUNGS PA LTA BU

STE; SHING GI PHUNG PO BZHIN NO, ,YANG KUN NAS NYON MONGS PA'I
KHUR KHYER BA NYID KYI PHYIR TE, PHRAG KHUR KHYER BA BZHIN NO,
,KHAMS KYI DON GANG ZHE NA, CHOS THAMS CAD KYI SA BON GYI DON TO,
,YANG RANG GI MTSAN NYID 'DZIN PA'I DON TO, ,YANG 'BRAS BU DANG
RGYU'I DNGOS PO 'DZIN

PA'I DON TO, ,YANG CHOS KYI RNAM PA THAMS CAD BSDUS NAS 'DZIN
PA'I DON TO, ,SKYE MCHED KYI DON GANG ZHE NA, RNAM PAR SHES PA'I
SKYE BA'I SGO'I DON TO, ,GZUGS NI DBU BA RDOS PA LTA BU'O, ,TSOR
BA NI CHU'I CHU BUR LTA BU'O, ,'DU SHES NI SMIG RGYU LTA BU'O,
,'DU BYED RNAMS NI

CHU SHING GI PHUNG PO LTA BU'O, ,RNAM PAR SHES PA NI SGYU MA LTA
BU'O ZHES GANG GSUNGS PA DE LA, CI'I PHYIR GZUGS DBU BA RNGOS PA
LTA BU'O ZHES BYA BA NAS, RNAM PAR SHES PA SGYU MA LTA BU'O ZHES
BYA BA'I BAR DU ZHE NA, BDAG MED PA NYID DANG, GTZANG BA MED PA
NYID DANG, RO BRO BA CHUNG BA

NYID DANG, MI BRTAN ZHING SNYING PO MED PA NYID KYI PHYIR RO,
,PHUNG PO DANG KHAMS DANG SKYE MCHED RNAMS KYI RAB TU DBYE BA
GANG ZHE NA, SDOM DU NA, RDZAS YOD SHES BYA BA GZUGS CAN SOGS,
ZAG BCAS BYUNG LA SOGS PA DANG, ,'DAS DANG RKYEN LA SOGS PA
RNAMS, ,JI LTAR DU ZHIG

CI YI PHYIR, ,PHUNG PO DANG KHAMS DANG SKYE MCHED RNAMS, JI LTAR
NA RDZAS SU YOD PA YIN, RDZAS SU YOD PA RNAMS NI DU ZHIG ,CI'I
PHYIR RDZAS SU YOD PAR BRTAG CE NA, DBANG PO'I SPYOD YUL BRJOD PA
DANG, DE LAS GZHAN PA LA MI LTOS PA NI RDZAS SU YOD PA'O, ,THAMS
CAD KYANG RDZAS

SU YOD PA'O, ,BDAG LA RDZAS SU MNGON PAR ZHEN PA SPANG BA'I PHYIR
RDZAS SU YOD PAR BRTAG GO, ,JI LTAR NA BTAGS PA'I YOD PA YIN,
BTAGS PA'I YOD PA RNAMS NI DU ZHIG ,CI'I PHYIR BTAGS PA'I YOD PAR
BRTAG CE NA, DBANG PO'I SPYOD YUL BRJOD PA DANG, DE LAS GZHAN PA
LA

@56B LTOS PA DANG BCAS PA NI BTAGS PA'I YOD PA'O, ,THAMS CAD
KYANG BTAGS PA'I YOD PA'O, ,BDAG LA BTAGS PAR MNGON PAR ZHEN PA
SPANG BA'I PHYIR BTAGS PA'I YOD PAR BRTAG GO, ,JI LTAR NA KUN
RDZOB TU YOD PA YIN, KUN RDZOB TU YOD PA RNAMS NI DU ZHIG ,CI'I
PHYIR KUN RDZOB TU

YOD PAR BRTAG CE NA, KUN NAS NYON MONGS PAR 'GYUR BA'I DMIGS PA
NI KUN RDZOB TU YOD PA'O, ,THAMS CAD KYANG KUN RDZOB TU YOD PA'O,
,BDAG LA KUN NAS NYON MONGS PA'I RGYUR MNGON PAR ZHEN PA SPANG
BA'I PHYIR RO, ,JI LTAR NA DON DAM PAR YOD PA YIN, DON DAM PAR
YOD PA

RNAMS NI DU ZHIG ,CI'I PHYIR DON DAM PAR YOD PAR BRTAG CE NA,
RNAM PAR DAG PAR 'GYUR BA'I DMIGS PA NI DON DAM PAR YOD PA'O,
,THAMS CAD KYANG DON DAM PAR YOD PA'O, ,BDAG LA RNAM PAR DAG PA'I
RGYUR MNGON PAR ZHEN PA SPANG BA'I PHYIR RO, ,JI LTAR NA SHES PAR
BYA BA YIN,

SHES PAR BYA BA RNAMS NI DU ZHIG ,CI'I PHYIR SHES PAR BYA BAR
BRTAG CE NA, SHES PAR BYA BA NI RNAM PA LNGA STE, GZUGS DANG SEMS
DANG, SEMS LAS BYUNG BA'I CHOS RNAMS DANG, SEMS DANG LDAN PA MA
YIN PA'I 'DU BYED RNAMS DANG, 'DUS MA BYAS RNAMS TE, GANG DU KUN

NAS NYON MONGS PA DANG, RNAM PAR BYANG BA DANG, GANG KUN NAS NYON
MONGS PA DANG, RNAM PAR BYANG BA DANG, GANG GIS KUN NAS NYON
MONGS PA DANG, RNAM PAR BYANG BA DANG, DE'I GNAS SKABS GANG YIN
PA DANG, RNAM PAR BYANG BA GANG YIN PA DE'I DBANG DU BYAS NAS,
THAMS CAD KYANG

SHES PAR BYA BA DAG GO, ,DE LA GZUGS NI GZUGS KYI PHUNG PO STE,
GZUGS CAN GYI KHAMS BCU DANG, SKYE MCHED BCU DANG, CHOS KYI KHAMS
DANG, SKYE MCHED PA'I GZUGS SO, ,SEMS NI RNAM PAR SHES PA'I PHUNG
PO STE, RNAM PAR SHES PA'I KHAMS BDUN DANG, YID KYI SKYE

MCHED DO, ,SEMS LAS BYUNG BA'I CHOS RNAMS NI, TSOR BA'I PHUNG PO
DANG, 'DU SHES KYI PHUNG PO DANG, MTSUNGS PAR LDAN PA'I 'DU BYED
KYI PHUNG PO DANG, CHOS KYI KHAMS DANG SKYE MCHED KYI PHYOGS GCIG
KYANG YIN NO, ,LDAN PA MA YIN PA NI LDAN PA MA YIN PA'I 'DU BYED
KYI PHUNG PO DANG,

@57A *, ,CHOS KYI KHAMS DANG SKYE MCHED KYI PHYOGS GCIG KYANG YIN
NO, ,'DUS MA BYAS NI CHOS KYI KHAMS DANG SKYE MCHED KYI PHYOGS
GCIG GO, ,YANG SHES BYA'I CHOS RNAMS NI, MOS PA'I SHES PA'I SPYOD
YUL DANG, RIGS PA'I SHES PA'I SPYOD YUL DANG, RNAM PAR 'PHRO BA

MED PA'I SHES PA'I SPYOD YUL DANG, SO SO RANG GIS SHES PA'I SPYOD
YUL DANG, GZHAN GYI BDAG NYID SHES PA'I SPYOD YUL DANG, 'OG MA
SHES PA'I SPYOD YUL DANG, GONG MA SHES PA'I SPYOD YUL DANG, RNAM
PAR SUN 'BYIN PA'I SHES PA'I SPYOD YUL DANG, KUN NAS MI LDANG

BA SHES PA'I SPYOD YUL DANG, MI SKYE BA SHES PA'I SPYOD YUL DANG,
SHES PA SHES PA'I SPYOD YUL DANG, MTHAR THUG PA SHES PA'I SPYOD
YUL DANG, DON CHEN PO SHES PA'I SPYOD YUL GYI PHYIR YANG NGO,
,BDAG LA SHES PA PO DANG, MTHONG BA POR MNGON PAR ZHEN PA SPANG
BA'I

PHYIR RO, ,JI LTAR NA RNAM PAR SHES PAR BYA BA YIN, RNAM PAR SHES
PAR BYA BA RNAMS NI DU ZHIG ,CI'I PHYIR RNAM PAR SHES PAR BYA BAR
BRTAG CE NA, RNAM PAR MI RTOG PA DANG, RNAM PAR RTOG PA DANG,
RGYU DANG, 'JUG PA DANG, RGYU MTSAN DANG, RGYU MTSAN LAS BYUNG BA
DANG, MI

MTHUN PA DANG, GNYEN PO DANG, PHRA BA'I RAB TU DBYE BAS KYANG
RNAM PAR SHES PAR BYA BAR BLTA'O, ,THAMS CAD KYANG RNAM PAR SHES
PAR BYA BA DAG GO, ,BDAG LA MTHONG BA PO LA SOGS PAR MNGON PAR
ZHEN PA SPANG BA'I PHYIR RO, ,JI LTAR NA MNGON PAR SHES PAR BYA
BA YIN, MNGON

PAR SHES PA BYA BA RNAMS NI DU ZHIG ,CI'I PHYIR MNGON PAR SHES
PAR BYA BAR BRTAG CE NA, KUN TU 'GRO BA DANG, RJES SU THOS PA
DANG, SPYOD PA LA 'JUG PA DANG, 'ONG BAS DANG, 'GRO BA DANG, NGES
PAR 'BYUNG BA'I PHYIR YANG NGO, ,THAMS CAD KYANG MNGON PAR SHES
PAR BYA BA DAG GO, ,

BDAG LA MTHU DANG BCAS PAR MNGON PAR ZHEN PA SPANG BA'I PHYIR RO,
,JI LTAR NA GZUGS CAN YIN, GZUGS CAN RNAMS NI DU ZHIG ,CI'I PHYIR
GZUGS CAN DU BRTAG CE NA, GZUGS DE'I BDAG NYID DANG, 'BYUNG BA
RTEN DU GYUR PA DANG, DGA' BA'I KUN 'BYUNG BA DANG, PHYOGS DANG
BCAS

@57B PA DANG, YUL LA KHYAB PA DANG, YUL NYE BAR BSTAN DU RUNG BA
DANG, YUL SPYOD YUL DU 'GYUR BA DANG, GNYIS SPYOD YUL DU MTSUNGS
PA DANG, 'BREL PA DANG, RJES SU 'BREL BA DANG, RAB TU RTOG PA
DANG, GNOD PAR BYA BA YIN PA DANG, GO BAR BYED PA DAG, BSAGS PA
RNAM PAR

GZHAG PA DANG, PHYI ROL DU BLTAS PA DANG, NANG DU BLTAS PA DANG,
RGYUN RING BA DANG, DUS YONGS SU CHAD PA DANG, DE'I DUS DANG,
NGES PAR BSTAN PA'I PHYIR YANG GZUGS CAN DU BLTA'O, ,THAMS CAD
KYANG GZUGS CAN DAG GO, ,YANG NA CI RIGS SU SBYAR RO, ,BDAG LA
GZUGS

CAN DU MNGON PAR ZHEN PA SPANG BA'I PHYIR RO, ,JI LTAR NA GZUGS
CAN MA YIN, GZUGS CAN MA YIN PA RNAMS NI DU ZHIG ,CI'I PHYIR
GZUGS CAN MA YIN PAR BRTAG CE NA, GZUGS CAN LAS BZLOG PA NI GZUGS
CAN MA YIN PA DAG GO, ,THAMS CAD KYANG GZUGS CAN MA YIN PA

DAG GO, ,YANG NA CI RIGS SU SBYAR RO, ,BDAG LA GZUGS CAN MA YIN
PAR MNGON PAR ZHEN PA SPANG BA'I PHYIR RO, ,JI LTAR NA BSTAN DU
YOD PA YIN, BSTAN DU YOD PA RNAMS NI DU ZHIG ,CI'I PHYIR BSTAN DU
YOD PAR BRTAG CE NA, MIG GI YUL NI BSTAN DU YOD PA'O, ,LHAG

MA'I RAB TU DBYE BA NI GZUGS CAN BZHIN NO, ,THAMS CAD KYANG BSTAN
DU YOD PA DAG GO, ,YANG NA CI RIGS SU SBYAR RO, ,BDAG MIG GI YUL
DU MNGON PAR ZHEN PA SPANG BA'I PHYIR RO, ,JI LTAR NA BSTAN DU
MED PA YIN, BSTAN DU MED PA RNAMS NI DU ZHIG ,CI'I PHYIR BSTAN DU
MED PAR

BRTAG CE NA, BSTAN DU YOD PA LAS BZLOG PA NI BSTAN DU MED PAR
BLTA'O, ,THAMS CAD KYANG BSTAN DU MED PA DAG GO, ,YANG NA CI RIGS
SU SBYAR RO, ,BDAG MIG GI YUL MA YIN PAR MNGON PAR ZHEN PA SPANG
BA'I PHYIR RO, ,JI LTAR NA THOGS PA DANG BCAS PA YIN, THOGS

PA DANG BCAS PA RNAMS NI DU ZHIG ,CI'I PHYIR THOGS PA DANG BCAS
PAR BRTAG CE NA, BSTAN DU YOD PA GANG YI PA DE THOGS PA DANG BCAS
PA YANG DE YIN NO, ,YANG RNAM PA GSUM GYIS THOGS PA DANG BCAS PAR
BLTA STE, RIGS DANG, NYE BAR BSAGS PA DANG, YONGS SU SBYANG BA MA
BYAS PAS

@58A *, ,KYANG NGO, ,DE LA RIGS NI GANG PHAN TSUN DU SGRIB PAR
BYED PA DANG, BSGRIB PAR BYA BA'O, ,DE LA NYE BAR BSAGS PA NI
RDUL PHRA RAB LAS GONG BUR GYUR PA'O, ,DE LA YONGS SU SBYANG BA
MA BYAS PA NI GANG TING NGE 'DZIN GYI DBANG GIS MA BSGYUR BA'I
GZUGS SO, ,YANG RAB TU

'KHRUG PA'I GZHI'I GNAS YIN PAS THOGS PA DANG BCAS PA'O, ,THAMS
CAD KYANG THOGS PA DANG BCAS PA DAG GO, ,YANG NA CI RIGS SU SBYAR
RO, ,BDAG LA THAMS CAD DU SONG BA MA YIN PAR MNGON PAR ZHEN PA
SPANG BA'I PHYIR RO, ,JI LTAR NA THOGS PA MED PA YIN, THOGS PA

MED PA RNAMS NI DU ZHIG ,CI'I PHYIR THOGS PA MED PAR BRTAG CE NA,
THOGS PA DANG BCAS PA LAS BZLOG PA NI THOGS PA MED PA'O, ,THAMS
CAD KYANG THOGS PA MED PA DAG GO, ,YANG NA CI RIGS SU SBYAR RO,
,BDAG LA THAMS CAD DU SONG BAR MNGON PAR ZHEN PA SPANG BA'I PHYIR
RO, ,

JI LTAR NA ZAG PA DANG BCAS PA YIN, ZAG PA DANG BCAS PA RNAMS NI
DU ZHIG ,CI'I PHYIR ZAG PA DANG BCAS PAR BRTAG CE NA, ZAG PA DE'I
BDAG NYID DANG, ZAG PA DANG 'BREL BA DANG, ZAG PAS BCINGS PA
DANG, ZAG PA'I RJES SU 'BREL PA DANG, ZAG PA'I RJES SU MTHUN PA
DANG,

ZAG PA'I RGYU LAS BYUNG BA'I PHYIR ZAG PA DANG BCAS PAR BLTA'O,
,NYE BAR LEN PA'I PHUNG PO LNGA RNAMS DANG, KHAMS BCVA LNGA DANG,
SKYE MCHED BCU DANG, KHAMS GSUM DANG, SKYE MCHED GNYIS KYI PHYOGS
NI ZAG PA DANG BCAS PA RNAMS SO, ,BDAG ZAG PA DANG BCAS PAR MNGON
PAR ZHEN

PA SPANG BA'I PHYIR RO, ,JI LTAR NA ZAG PA MED PA YIN, ZAG PA MED
PA RNAMS NI DU ZHIG ,CI'I PHYIR ZAG PA MED PAR BRTAG CE NA, ZAG
PA DANG BCAS PA LAS BZLOG PA NI ZAG PA MED PAR BLTA'O, ,NYE BAR
LEN PA MED PA'I PHUNG PO LNGA RNAMS DANG, KHAMS GSUM DANG, SKYE
MCHED

GNYIS KYI PHYOGS SO, ,BDAG ZAG PA DANG BRAL BAR MNGON PAR ZHEN PA
SPANG BA'I PHYIR RO, ,JI LTAR NA 'THAB PA DANG BCAS PA YIN, 'THAB
PA DANG BCAS PA RNAMS NI DU ZHIG ,CI'I PHYIR 'THAB PA DANG BCAS
PAR BRTAG CE NA, 'DOD CHAGS DANG, ZHE SDANG DANG, GTI MUG GI NGO
BO GANG

@58B LA BRTEN NAS, MTSON CHA LEN PA DANG, CHAD PAS GCOD PA DANG,
'THAB RTZOD DANG, MTSANG 'BRU BA DANG, RTZOD PA DANG, 'GYED PA
RNAMS 'BYUNG BA DE'I BDAG NYID DANG, DE DANG 'BREL PA DANG, DES
BCINGS PA DANG, DE'I RJES SU 'BREL PA DANG, DE'I RJES SU MTHUN PA
DANG,

DE'I RGYU LAS BYUNG BA'I PHYIR 'THAB PA DANG BCAS PAR BLTA'O,
,ZAG PA DANG BCAS PA JI SNYED PA 'THAB PA DANG BCAS PA'ANG DE
SNYED DO, ,BDAG 'THAB PA DANG LDAN PAR MNGON PAR ZHEN PA SPANG
BA'I PHYIR RO, ,JI LTAR NA 'THAB PA MED PA YIN, 'THAB PA MED PA
RNAMS NI DU ZHIG ,CI'I

PHYIR 'THAB PA MED PAR BRTAG CE NA, 'THAB PA DANG, BCAS PA LAS
BZLOG PA NI 'THAB PA MED PA'O, ,ZAG PA MED PA JI SNYED PAR 'THAB
PA MED PA'ANG DE SNYED DO, ,BDAG 'THAB PA DANG BRAL BAR MNGON PAR
ZHEN PA SPANG BA'I PHYIR RO, ,JI LTAR NA ZANG ZING DANG BCAS PA
YIN, ZANG

ZING DANG BCAS PA RNAMS NI DU ZHIG ,CI'I PHYIR ZANG ZING DANG
BCAS PAR BRTAG CE NA, 'DOD CHAGS DANG, ZHE SDANG DANG, GTI MUG GI
NGO BO GANG LA BRTEN NAS, YANG SRID PA'I LUS LA LHAG PAR CHAGS PA
DE'I BDAG NYID DANG, DE DANG 'BREL PA DANG, DES BCINGS PA

DANG; DE'I RJES SU 'BREL PA DANG, DE'I RJES SU MTHUN PA DANG,
DE'I RGYU LAS BYUNG BA'I PHYIR ZANG ZING DANG BCAS PAR BLTA'O,
,'THAB PA DANG BCAS PA JI SNYED PAR ZANG ZING DANG BCAS PA YANG
DE SNYED DO, ,BDAG ZANG ZING DANG LDAN PAR MNGON PAR ZHEN PA
SPANG BA'I PHYIR RO, ,JI LTAR

NA ZANG ZING MED PA YIN, ZANG ZING MED PA RNAMS NI DU ZHIG ,CI'I
PHYIR ZANG ZING MED PAR BRTAG CE NA, ZANG ZING DANG BCAS PA LAS
BZLOG PA NI ZANG ZING MED PA'O, ,'THAB PA MED PA JI SNYED PAR
ZANG ZING MED PA YANG DE SNYED DO, ,BDAG ZANG ZING DANG BRAL BAR
MNGON PAR ZHIN PA

SPANG BA'I PHYIR RO, ,JI LTAR NA ZHEN PA RTEN PA YIN, ZHEN PA
RTEN PA RNAMS NI DU ZHIG ,CI'I PHYIR ZHEN PA RTEN PAR BRTAG CE
NA, 'DOD CHAGS DANG, ZHE SDANG DANG, GTI MUG GI NGO BO GANG LA
BRTEN NAS, 'DOD PA'I YON TAN LDAN RNAMS LA LHAG PAR CHAGS PA DE'I
BDAG NYID DANG,

@59A *, ,DE DANG 'BREL PA DANG, DES BCINGS PA DANG, DE'I RJES SU
'BREL PA DANG, DE'I RJES SU MTHUN PA DANG, DE'I RGYU LAS BYUNG
BA'I PHYIR ZHEN PA BRTEN PAR BLTA'O, ,ZANG ZING DANG BCAS PA JI
SNYED PAR ZHEN PA RTEN PA'ANG DE SNYED DO, ,BDAG ZHEN PA DANG
LDAN PAR MNGON PAR

ZHEN PA SPANG BA'I PHYIR RO, ,JI LTAR NA MNGON PAR 'BYUNG BA RTEN
PA YIN, MNGON PAR 'BYUNG BA RTEN PA RNAMS NI DU ZHIG ,CI'I PHYIR
MNGON PAR 'BYUNG BA RTEN PAR BRTAG CE NA, ZHEN PA RTEN PA LAS
BZLOG PA NI MNGON PAR 'BYUNG BA RTEN PA'O, ,ZANG ZING MED PA JI
SNYED PAR MNGON PAR

'BYUNG BA RTEN PA'ANG DE SNYED DO, ,BDAG ZHEN PA DANG BRAL BAR
MNGON PAR ZHEN PA SPANG BA'I PHYIR RO, ,JI LTAR NA 'DUS BYAS YIN,
'DUS BYAS RNAMS NI DU ZHIG ,CI'I PHYIR 'DUS BYAS SU BRTAG CE NA,
GANG LA SKYE BA DANG, 'JIG PA DANG, GNAS PA DANG, GZHAN DU 'GYUR
BA

YANG SNANG BA DE 'DUS BYAS SU BLTA'O, ,CHOS KYI KHAMS DANG, SKYE
MCHED KYI PHYOGS GCIG MA GTOGS PA THAMS CAD KYANG 'DUS BYAS DAG
GO, ,BDAG MI RTAG PAR MNGON PAR ZHEN PA SPANG BA'I PHYIR RO, ,JI
LTAR NA 'DUS MA BYAS YIN, 'DUS MA BYAS RNAMS NI DU ZHIG ,CI'I

PHYIR 'DUS MA BYAS SU BRTAG CE NA, 'DUS BYAS LAS BZLOG PA NI 'DUS
MA BYAS SO, ,CHOS KYI KHAMS DANG, SKYE MCHED KYI PHYOGS GCIG GO,
,BDAG RTAG PAR MNGON PAR ZHEN PA SPANG BA'I PHYIR RO, ,NYE BAR
LEN PA'I PHUNG PO MA YIN PA RNAMS 'DUS BYAS ZHES BYA'AM, 'DUS MA

BYAS ZHES BYA ZHE NA, 'DUS BYAS KYANG MA YIN 'DUS MA BYAS KYANG
MA YIN ZHES BYA'O, ,DE CI'I PHYIR ZHE NA, LAS DANG NYON MONGS PAS
MNGON PAR 'DUS MA BYAS PA NYID KYI PHYIR 'DUS BYAS MA YIN NO,
,'DOD PA BZHIN DU BYED PAS MNGON DU PHYOGS PA DANG, RGYAB KYIS
LTA BA'I DNGOS PO NYID

KYI PHYIR 'DUS MA BYAS KYANG MA YIN NO, ,BCOM LDAN 'DAS KYIS 'DUS
BYAS DANG 'DUS MA BYAS ZHES BYA BA 'DI NI GNYIS SO ZHES GANG
GSUNGS PA JI LTA BU ZHE NA, DON GANG GIS 'DUS BYAS SU GYUR PA'I
DON DES 'DUS MA BYAS MA YIN NO, ,DON GANG GIS 'DUS MA BYAS SU
GYUR PA'I DON DE NYID

@59B KYIS 'DUS BYAS MA YIN TE, TSUL 'DI NI 'DI LTAR BLTA BAR
BYA'O,, ,,BAM PO GNYIS PA, JI LTAR NA 'JIG RTEN PA YIN, 'JIG RTEN
PA RNAMS NI DU ZHIG ,CI'I PHYIR 'JIG RTEN PAR BRTAG CE NA, KHAMS
GSUM PAR GTOGS PA DANG, 'JIG RTEN LAS 'DAS PA'I

RJES LA THOB PA DE LTAR SNANG BA YANG 'JIG RTEN PA'O, ,PHUNG PO
RNAMS KYI PHYOGS GCIG DANG, KHAMS BCO LNGA DANG, SKYE MCHED BCU
DANG, KHAMS GSUM DANG, SKYE MCHED GNYIS KYI PHYOGS SO, ,BDAG LA
'JIG RTEN DU MNGON PAR ZHEN PA SPANG BA'I PHYIR RO, ,JI LTAR NA

'JIG RTEN LAS 'DAS PA YIN, 'JIG RTEN LAS 'DAS PA RNAMS NI DU ZHIG
,CI'I PHYIR 'JIG RTEN LAS 'DAS PAR BRTAG CE NA, KHAMS GSUM PA'I
GNYEN PO RNAM PAR MI RTOG PA NI 'JIG RTEN LAS 'DAS PA STE, PHYIN
CI LOG DANG SPROS PA'I RNAM PAR MI RTOG PA'I PHYIR RO, ,YANG

RNAM GRANGS SU NA, 'JIG RTEN LAS 'DAS PA'I RJES LA THOB PA YANG
YIN TE, 'JIG RTEN LAS 'DAS PA LA RTEN PA'I PHYIR RO, ,PHUNG PO
RNAMS DANG, KHAMS GSUM DANG, SKYE MCHED GNYIS KYI PHYOGS GCIG GO,
,BDAG 'BA' ZHIG TU MNGON PAR ZHEN PA SPANG BA'I PHYIR RO, ,

JI LTAR NA BYUNG BA YIN, BYUNG BA RNAMS NI DU ZHIG ,CI'I PHYIR
BYUNG BAR BRTAG CE NA, 'DAS PA DANG DA LTAR BYUNG BA NI BYUNG
BA'O, ,THAMS CAD KYI PHYOGS GCIG GO, ,BDAG THER ZUG MA YIN PAR
MNGON PAR ZHEN PA SPANG BA'I PHYIR RO, ,YANG BYUNG BA NI RNAM PA
NYI SHU RTZA BZHI STE, DANG PO BYUNG

BA DANG, RGYUN GYIS BYUNG BA DANG, RGYAS PA LAS BYUNG BA DANG,
RTEN BYUNG BA DANG, 'GYUR BAR BYUNG BA DANG, YONGS SU SMIN PA
BYUNG BA DANG, NYAMS PAR BYUNG BA DANG, KHYAD PAR DU BYUNG BA
DANG, 'OD GSAL BAR BYUNG BA DANG, 'OD GSAL BA MA YIN PAR BYUNG BA
DANG, KUN TU 'GRO BAS BYUNG

BA DANG, SA BON DANG BCAS PAR BYUNG BA DANG, SA BON MA YIN PAR
BYUNG BA DANG, GZUGS BRNYAN DANG DBANG 'BYOR BA DANG NGES PAR
BSTAN PA'I PHYIR BYUNG BA DANG, GCIG NAS GCIG TU BYUNG BA DANG,
SKAD CIG ZHIG NAS BYUNG BA DANG, PHRAD PA DANG BRAL BAS BYUNG BA
DANG, GNAS SKABS GZHAN DU

@60A *, ,BYUNG BA DANG, 'CHI 'PHO BA DANG SKYE BAS BYUNG BA DANG,
'JIG PA DANG 'CHAGS PAS BYUNG BA DANG, SNGON GYI DUS NA BYUNG BA
DANG, 'CHI BA'I DUS NA BYUNG BA DANG, BAR DU BYUNG BA DANG, NYID
MTSAMS SBYOR BA'I DUS NA BYUNG BA'O, ,JI LTAR NA MA BYUNG BA YIN,
MA BYUNG BA RNAMS

NI DU ZHIG ,CI'I PHYIR MA BYUNG BAR BRTAG CE NA, MA 'ONGS PA DANG
'DUS MA BYAS NI MA BYUNG BA'O, ,THAMS CAD KYI PHYOGS GCIG GO,
,BDAG THER ZUG TU MNGON PAR ZHEN PA SPANG PA'I PHYIR RO, ,YANG
BYUNG BA LAS BZLOG PA NI MA BYUNG BA'O, ,JI LTAR NA 'DZIN PA YIN,
'DZIN PA

RNAMS NI DU ZHIG ,CI'I PHYIR 'DZIN PAR BRTAG CE NA, DBANG PO
GZUGS CAN DANG, SEMS DANG SEMS LAS BYUNG BA'I CHOS RNAMS NI 'DZIN
PAR BLTA STE, PHUNG PO GSUM DANG, GZUGS DANG, 'DU BYED KYI PHUNG
PO'I PHYOGS GCIG DANG, KHAMS BCU GNYIS DANG, SKYE MCHED DRUG

DANG; CHOS KYI KHAMS DANG, SKYE MCHED KYI PHYOGS GCIG GO, ,BDAG
ZA BA POR MNGON PAR ZHEN PA SPANG BA'I PHYIR RO, ,YANG MA PHRAD
PA DANG PHRAD NAS 'DZIN PA DANG, DA LTAR GYI RANG GI MTSAN NYID
SO SOR 'DZIN PA DANG, RANG DANG SPYI'I MTSAN NYID DUS THAMS CAD
PA'I YUL THAMS CAD 'DZIN PA

YANG 'DZIN PAR BLTA'O, ,TSOGS NA RNAM PAR SHES PA 'BYUNG BA'I
PHYIR BTAGS PA CAN YANG 'DZIN PAR SMRA'O ZHES BLTA BAR BYA'O, ,JI
LTAR NA GZUNG BA YIN, GZUNG BA RNAMS NI DU ZHIG ,CI'I PHYIR GZUNG
BAR BRTAG CE NA, 'DZIN PA GANG YIN PA GZUNG BA YANG DE YIN NO,
,GZUNG BA

YIN LA 'DZIN PA MA YIN PA YANG YOD DE, 'DZIN PA'I SPYOD YUL NYID
KYI DON TO, ,THAMS CAD DO, ,BDAG LA YUL DU MNGON PAR ZHEN PA
SPANG BA'I PHYIR RO, ,JI LTAR NA PHYI ROL TU BLTAS PA YIN, PHYI
ROL TU BLTAS PA RNAMS NI DU ZHIG ,CI'I PHYIR PHYI ROL TU BLTAS
PAR BRTAG CE NA, SANGS

RGYAS KYI BSTAN PA LA THOS PA LAS BYUNG BA DANG, BSAMS PA LAS
BYUNG BA DANG, DE'I RJES SU MTHUN PA'I CHOS BSGRUBS PAS YONGS SU
BSDUS PA'I SEMS DANG SEMS LAS BYUNG BA'I CHOS RNAMS MA GTOGS PAR
'DOD PA DANG RAB TU LDAN PA NI PHYI ROL TU BLTAS PA'O, ,KHAMS
BZHI DANG,

@60B SKYE MCHED GNYIS DANG, DE LAS GZHAN PA DAG GI PHYOGS GCIG
GO, ,BDAG 'DOD CHAGS DANG BRAL BA MA YIN PAR MNGON PAR ZHEN PA
SPANG BA'I PHYIR RO, ,JI LTAR NA NANG DU BLTAS PA YIN, NANG DU
BLTAS PA RNAMS NI DU ZHIG ,CI'I PHYIR NANG DU BLTAS PAR BRTAG CE
NA, PHYI ROL TU

BLTAS PA LAS BZLOG PA NI NANG DU BLTAS PA'O, ,KHAMS BZHI DANG,
SKYE MCHED GNYIS MA GTOGS PA DE LAS GZHAN PA DAG GI PHYOGS GCIG
GO, ,BDAG 'DOD CHAGS DANG BRAL BAR MNGON PAR ZHEN PA SPANG BA'I
PHYIR RO, ,JI LTAR NA NYON MONGS PA CAN YIN, NYON MONGS

PA CAN RNAMS NI DU ZHIG ,CI'I PHYIR NYON MONGS PA CAN DU BRTAG CE
NA, MI DGE BA DANG, BSGRIBS LA LUNG DU MA BSTAN PA NI NYON MONGS
PA CAN NO, ,BSGRIBS LA LUNG DU MA BSTAN PA NI KUN TU 'GRO BA'I
YID DANG MTSUNGS PAR LDAN PA'I NYON MONGS PA DANG, YID KYI RNAM
PAR SHES PA DANG

MTSUNGS PAR LDAN PA'I LHAN CIG SKYES PA'I 'JIG TSOGS DANG, MTHAR
'DZIN PAR LTA BA DANG, GZUGS DANG, GZUGS MED PA DANG MTSUNGS PAR
LDAN PA'O, ,PHUNG PO RNAMS DANG, KHAMS BCU DANG, SKYE MCHED
BZHI'I PHYOGS GCIG GO, ,BDAG NYON MONGS PA DANG LDAN PAR

MNGON PAR ZHEN PA SPANG BA'I PHYIR RO, ,JI LTAR NA NYON MONGS PA
CAN MA YIN, NYON MONGS PA CAN MA YIN PA RNAMS NI DU ZHIG ,CI'I
PHYIR NYON MONGS PA CAN MA YIN PAR BRTAG CE NA, DGE BA DANG MA
BSGRIBS LA LUNG DU MA BSTAN PA NI NYON MONGS PA CAN MA YIN PA'O,
,KHAMS BRGYAD DANG

SKYE MCHED BRGYAD DANG, PHUNG PO DANG, KHAMS DANG, SKYE MCHED
LHAG MA RNAMS KYI PHYOGS GCIG GO, ,BDAG NYON MONGS PA DANG BRAL
BAR MNGON PAR ZHEN PA SPANG BA'I PHYIR RO, ,JI LTAR NA 'DAS PA
YIN, 'DAS PA RNAMS NI DU ZHIG ,CI'I PHYIR 'DAS PAR BRTAG CE NA,
BYUNG LA

'GAGS PA'I MTSAN NYID DANG, RGYU DANG 'BRAS BU SPYAD ZIN PA DANG,
KUN NAS NYON MONGS PA DANG, RNAM PAR BYANG BAR BYED PA LAS YANG
DAG PAR SHIN TU 'DAS PA DANG, RGYU YONGS SU BZUNG NAS ZHIG PA
DANG, 'BRAS BU DANG RANG GI MTSAN NYID YOD PA DANG, MED PA DANG,
DRAN PA DANG, DRAN PA'I KUN TU

@61A *, ,RTOG PA'I MTSAN MA DANG, LTOS PAS KUN NAS NYON MONGS
PA'I MTSAN MA DANG, BTANG SNYOMS KYIS RNAM PAR BYANG BA'I MTSAN
MA YIN PAS KYANG 'DAS PAR BLTA'O, ,THAMS CAD KYI PHYOGS GCIG GO,
,BDAG 'JUG PAR BYED PAR MNGON PAR ZHEN PA SPANG BA'I PHYIR RO, ,

JI LTAR NA MA 'ONGS PA YIN, MA 'ONGS PA RNAMS NI DU ZHIG ,CI'I
PHYIR MA 'ONGS PAR BRTAG CE NA, RGYU YOD KYANG MA BYUNG BA DANG,
RANG GI MTSAN NYID MA THOB PA DANG, RGYU DANG 'BRAS BU MA SPYAD
PA DANG, KUN NAS NYON MONGS PA DANG RNAM PAR BYANG BA'I DNGOS PO
NYE BAR MI GNAS PA DANG, RGYU DANG

RANG GI MTSAN NYID YOD PA DANG, MED PA DANG, MNGON PAR DGA' BAS
KUN NAS NYON MONGS PA'I MTSAN MA DANG, MNGON PAR DGA' BA MED PAS
RNAM PAR BYANG BA'I MTSAN MA YIN PAS KYANG MA 'ONGS PAR BLTA'O,
,THAMS CAD KYI PHYOGS GCIG GO, ,BDAG 'JUG PAR BYED PAR MNGON

PAR ZHEN PA SPANG BA'I PHYIR RO, ,JI LTAR NA DA LTAR BYUNG BA
YIN, DA LTAR BYUNG BA RNAMS NI DU ZHIG ,CI'I PHYIR DA LTAR BYUNG
BAR BRTAG CE NA, BYUNG LAM 'GAGS PA'I MTSAN NYID DANG, RGYU DANG
'BRAS BU SPYAD ZIN PA DANG, SPYAD MA ZIN PA DANG, KUN NAS NYON
MONGS PA DANG, RNAM PAR BYANG BA

NYE BAR GNAS PA DANG, 'DAS PA DANG MA 'ONGS PAR RAB TU GZHAG PA'I
RGYU DANG, BYED PA NYE BAR GNAS PAS KYANG DA LTAR BYUNG BAR
BLTA'O, ,THAMS CAD KYI PHYOGS GCIG GO, ,BDAG 'JUG PAR BYED PAR
MNGON PAR ZHEN PA SPANG BA'I PHYIR RO, ,'DAS PA DANG, MA 'ONGS PA
DANG, DA LTAR

BYUNG BA NI GTAM GYI GZHI YIN NO, ,MYA NGAN LAS 'DAS PA NI MA YIN
TE, SO SO RANG GIS RIG PAR BYA BA DANG, BRJOD DU MED PA NYID
DANG, BYUNG BA DANG, 'BYUNG BA DANG, DA LTAR GYI THA SNYAD KYI
GNAS MA YIN PA'I PHYIR RO, ,JI LTAR NA DGE BA YIN, DGE BA RNAMS
NI DU ZHIG ,CI'I

PHYIR DGE BAR BRTAG CE NA, NGO BO NYID DANG, 'BREL BA DANG, RJES
SU 'BREL BA DANG, SLONG BA DANG, DON DAM PA DANG, SKYE BAS 'THOB
PA DANG, SBYOR BA DANG, MDUN DU BYA BA DANG, PHAN 'DOGS PA DANG,
YONGS SU 'DZIN PA DANG, GNYEN PO DANG, NYE BAR ZHI BA DANG, RGYU
MTHUN PAS KYANG

@61B DGE BAR BLTA'O, ,PHUNG PO RNAMS DANG, KHAMS BCU DANG, SKYE
MCHED BZHI'I PHYOGS SO, ,BDAG CHOS DANG LDAN PAR MNGON PAR ZHEN
PA SPANG BA'I PHYIR RO, ,NGO BO NYID KYIS DGE BA GANG ZHE NA, DAD
PA LA SOGS PA SEMS LAS BYUNG BA'I CHOS BCU GCIG GO, ,'BREL PAS

DGE BA GANG ZHE NA, DE DANG MTSUNGS PAR LDAN PA'I CHOS RNAMS SO,
,RJES SU 'BREL PAS DGE BA GANG ZHE NA, DE DAG NYID KYI BAG CHAGS
GANG YIN PA'O, ,SLONG BAS DGE BA GANG ZHE NA, DES KUN NAS BSLANG
BA'I LUS DANG NGAG GI LAS SO, ,DON DAM PAS DGE BA GANG ZHE NA,

DE BZHIN NYID DO, ,SKYE BAS 'THOB PAS DGE BA GANG ZHE NA, DGE
BA'I CHOS 'DI DAG NYID SNGON GOMS PAR BYAS PA LA BRTEN NAS, DE'I
NGO BO'I RNAM PAR SMIN PA MNGON PAR 'GRUB PA STE, DES DE DAG NYID
LA RANG BZHIN GYIS SO SOR MA BRTAGS PAR 'DOD PA KUN TU GNAS PA'O,
,SBYOR

BAS DGE BA GANG ZHE NA, SKYES BU DAM PA LA BRTEN PA DANG, DAM
PA'I CHOS NYAN PA DANG, TSUL BZHIN YID LA BYED PA DANG, CHOS KYI
RJES SU MTHUN PA'I CHOS SGRUB PA LA BRTEN NAS DGE BA BSGOM PA'O,
,MDUN DU BYA BAS DGE BA GANG ZHE NA, GANG DE BZHIN GSHEGS PA'AM,
MCHOD

RTEN NAM, GZUGS SU BYAS PA'AM, RI MOR BRIS PA MDUN DU BYAS SAM,
CHOS SAM CHOS KYI GZHI GLEGS BAM MDUN DU BYAS TE MCHOD PA'I LAS
BYED PA'O, ,PHAN 'DOGS PAS DGE BA GANG ZHE NA, GANG BSDU BA'I
DNGOS PO BZHI PO DAG GIS SEMS CAN LA PHAN 'DOGS PA'O, ,

YONGS SU 'DZIN PAS DGE BA GANG ZHE NA, GANG SBYIN PA LAS BYUNG
BA'I BSOD NAMS BYA BA'I DNGOS PO'AM, TSUL KHRIMS LAS BYUNG BA'I
BSOD NAMS BYA BA'I DNGOS POS MTHO RIS SU SKYE BA YONGS SU 'DZIN
PA'AM, PHYUG PO DANG RIGS MTHON POR SKYE BA YONGS SU 'DZIN PA'AM,
RNAM PAR

BYANG BA'I RJES SU MTHUN PA YONGS SU 'DZIN PA'O, ,GNYEN POS DGE
BA GANG ZHE NA, GANG RNAM PAR SUN 'BYIN PA GNYEN PO DANG, SPONG
BA GNYEN PO DANG, GZHI GNYEN PO DANG, THAG SRING BA GNYEN PO
DANG, RNAM PAR GNON PA GNYEN PO DANG, BRAL BA GNYEN PO DANG, NYON
MONGS PA'I

@62A *, ,SGRIB PA'I GNYEN PO DANG, SHES BYA'I SGRIB PA'I GNYEN
PO'O, ,NYE BAR ZHI BAS DGE BA GANG ZHE NA, GANG 'DOD CHAGS MTHA'
DAG SPONG BA DANG, ZHE SDANG MTHA' DAG SPONG BA DANG, GTI MUG
MTHA' DAG SPONG BA DANG, NYON MONGS PA MTHA' DAG SPONG BA DANG,

'DU SHES DANG TSOR BA 'GOG PA DANG, PHUNG PO'I LHAG MA DANG BCAS
PA DANG, PHUNG PO'I LHAG MA MED PA'I MYA NGAN LAS 'DAS PA'I
DBYINGS DANG, MI GNAS PA'I MYA NGAN LAS 'DAS PA'O, ,RGYU MTHUN
PAS DGE BA GANG ZHE NA, NYE BAR ZHI BA THOB PA DE'I DBANG GIS YON
TAN KHYAD PAR

CAN 'JIG RTEN PA DANG, 'JIG RTEN LAS 'DAS PA'I MNGON PAR SHES PA
LA SOGS PA THUN MONG DANG THUN MONG MA YIN PA RNAMS SO, ,JI LTAR
NA MI DGE BA YIN, MI DGE BA RNAMS NI DU ZHIG ,CI'I PHYIR MI DGE
BAR BRTAG CE NA, NGO BO NYID DANG, 'BREL PA DANG, RJES SU 'BREL
PA DANG,

SLONG BA DANG, DON DAM PA DANG, SKYE BAS 'THOB PA DANG, SBYOR BA
DANG, MDUN DU BYA BA DANG, GNOD PA BYED PA DANG, YONGS SU 'DZIN
PA DANG, MI MTHUN PA'I PHYOGS DANG, BAR DU GCOD PAS KYANG MI DGE
BAR BLTA'O, ,PHUNG PO RNAMS DANG, KHAMS BCU DANG, SKYE MCHED
BZHI'I

PHYOGS SO, ,BDAG CHOS MA YIN PA DANG LDAN PAR MNGON PAR ZHEN PA
SPANG BA'I PHYIR RO, ,NGO BO NYID KYIS MI DGE BA GANG ZHE NA, YID
DANG MTSUNGS PAR LDAN PA DANG, GZUGS DANG GZUGS MED PA NA SPYOD
PA'I NYON MONGS PA MA GTOGS PAR DE LAS GZHAN PA'I NYON MONGS PA
DANG, NYE BA'I

NYON MONGS PA DANG, NYES PAR SPYOD PA KUN NAS SLONG BA'O, ,'BREL
BAS MI DGE BA GANG ZHE NA, NYON MONGS PA DANG, NYE BA'I NYON
MONGS PA DE DAG NYID DANG MTSUNGS PAR LDAN PA'I CHOS RNAMS SO,
,RJES SU 'BREL BAS MI DGE BA GANG ZHE NA, DE DAG NYID KYI BAG
CHAGS SO, ,SLONG BAS MI

DGE BA GANG ZHE NA, DES KUN NAS BSLANG BA'I LUS DANG NGAG GI LAS
SO, ,DON DAM PAR MI DGE BA GANG ZHE NA, 'KHOR BA THAMS CAD DO,
,SKYE BAS 'THOB PAS MI DGE BA GANG ZHE NA, 'DI LTA STE, MI DGE BA
GOMS PAR BYAS PAS DE'I NGO BO'I RNAM PAR SMIN PA MNGON PAR 'GRUB
PA STE, DES

@62B MI DGE BA NYID LA 'DOD PA KUN TU GNAS PA'O, ,SBYOR BAS MI
DGE BA GANG ZHE NA, 'DI LTA STE, SKYES BU DAM PA MA YIN PA LA
BRTEN PA DANG, DAM PA'I CHOS MA YIN PA NYAN PA DANG, TSUL BZHIN
MA YIN PA YID LA BYED PA LA BRTEN NAS, LUS KYIS NYES PAR SPYAD PA
SPYOD PA DANG, NGAG

DANG YID KYIS NYES PAR SPYAD PA SPYOD PA'O, ,MDUN DU BYA BAS MI
DGE BA GANG ZHE NA, 'DI LTA STE, LHA'I RIS GANG YANG RUNG BA LA
BRTEN PA MDUN DU BYAS NAS, 'TSE BA SNGON DU BTANG BA'AM, LTA BA
NGAN PA SNGON DU BTANG NAS LHA RTEN BYED PA DANG, GANG DU SKYE BO
PHAL PO CHE BSOD NAMS

MA YIN PAS SBYOR BA DER MCHOD PA'I LAS LA SBYOR BA'O, ,GNOD PAR
BYED PAS MI DGE BA GANG ZHE NA, 'DI LTA STE, SEMS CAN RNAMS LA
LUS DANG NGAG DANG YID KYIS LOG PAR SPYOD PA'O, ,YONGS SU 'DZIN
PAS MI DGE BA GANG ZHE NA, 'DI LTA STE, LUS KYIS NYES PAR

SPYOD PA SPYAD PA'AM, NGAG DANG YID KYIS NYES PAR SPYOD PA SPYOD
PAS NGAN 'GRO'AM BDE 'GROR 'BRAS BU MI 'DOD PA'I 'PHEL PA'AM,
YONGS SU RDZOGS PAR BYED PA 'DZIN PA'O, ,MI MTHUN PA'I PHYOGS
KYIS MI DGE BA GANG ZHE NA, GNYEN PO'I MI MTHUN PA'I PHYOGS KYI
CHOS GANG YIN

PA DAG GO, ,BAR DU GCOD PAS MI DGE BA GANG ZHE NA, DGE BA'I BAR
CHAD BYED PA'I CHOS GANG YIN PA DAG GO, ,JI LTAR NA LUNG DU MA
BSTAN PA YIN, LUNG DU MA BSTAN PA RNAMS NI DU ZHIG ,CI'I PHYIR
LUNG DU MA BSTAN PAR BRTAG CE NA, NGO BO NYID DANG, 'BREL PA
DANG, RJES SU 'BREL PA DANG, SLONG BA DANG, DON DAM PA

DANG; SKYE BAS 'THOB PA DANG, SBYOR BA DANG, MDUN DU BYA BA DANG,
PHAN 'DOGS PA DANG, NYE BAR SPYOD PA DANG, YONGS SU 'DZIN PA
DANG, GNYEN PO DANG, NYE BAR ZHI BA DANG, RGYU MTHUN PAS KYANG
LUNG DU MA BSTAN PAR BLTA'O, ,KHAMS BRGYAD DANG, SKYE MCHED
BRGYAD DANG, PHUNG PO DANG KHAMS DANG SKYE MCHED LHAG MA RNAMS
KYI PHYOGS

GCIG GO, ,BDAG LA CHOS DANG CHOS MA YIN PA DANG BRAL BAR MNGON
PAR ZHEN PA SPANG BA'I PHYIR RO, ,NGO BO NYID KYIS LUNG DU MA
BSTAN PA GANG ZHE NA, KHAMS DANG SKYE MCHED GZUGS CAN BRGYAD
DANG, MTSUNGS PAR LDAN PA DANG BCAS PA'I YID DANG, SROG GI DBANG
PO DANG, RIS MTHUN PA DANG, MING GI

@63A *, ,TSOGS DANG, TSIG GI TSOGS DANG, YI GE'I TSOGS SO, ,'BREL
PAS LUNG DU MA BSTAN PA GANG ZHE NA, SDANG BA YANG MA YIN, DANG
BA YANG MA YIN PA'I SEMS SU GYUR PA'I MING DANG TSIG DANG YI GE
DE DAG NYID KYIS YONGS SU ZIN PA'I SEMS DANG SEMS LAS BYUNG BA'I
CHOS

RNAMS SO, ,RJES SU 'BREL PAS LUNG DU MA BSTAN PA GANG ZHE NA, DE
DAG NYID KYIS BRJOD PA'I BAG CHAGS SO, ,SLONG BAS LUNG DU MA
BSTAN PA GANG ZHE NA, DE DAG NYID KYIS YONGS SU ZIN PA'I SEMS
DANG SEMS LAS BYUNG BA'I CHOS RNAMS KYIS GANG KUN NAS BSLANG BA'I
LUS DANG NGAG GI LAS

SO; ,DON DAM PAR LUNG DU MA BSTAN PA GANG ZHE NA, NAM MKHA' DANG
SO SOR BRTAGS PA MA YIN PAS 'GOG PA'O, ,SKYE BAS 'THOB PA'I LUNG
DU MA BSTAN PA GANG ZHE NA, MI DGE BA'I CHOS RNAMS DANG, DGE BA
ZAG PA DANG BCAS PA'I CHOS RNAMS KYI RNAM PAR SMIN PA'O, ,SBYOR
BAS

LUNG DU MA BSTAN PA GANG ZHE NA, NYON MONGS PA CAN YANG MA YIN PA
DANG, DGE BA YANG MA YIN PA'I SEMS DANG LDAN PA'I SPYOD LAM DANG
BZO'I GNAS SO, ,MDUN DU BYA BAS LUNG DU MA BSTAN PA GANG ZHE NA,
'DI LTA STE, LHA'I RIS GANG YANG RUNG BA LA BRTEN PA MDUN DU BYAS
NAS, 'TSE BA'AM LTA

BA NGAN PA RNAM PAR SPANGS TE, LHA RTEN BYED PA DANG, GANG DU
SKYE BO PHAL PO CHE BSOD NAMS KYANG MI BSKYED LA BSOD NAMS MA YIN
PA'ANG MI BSKYED PAR LHA RTEN 'DZUGS PA'O, ,PHAN 'DOGS PAS LUNG
DU MA BSTAN PA GANG ZHE NA, 'DI LTA STE, BRAN DANG, GLA MI DANG,
LAS BYED PA RNAMS DANG,

BU DANG CHUNG MA RNAMS LA SDANG BA YANG MA YIN, DANG BA YANG MA
YIN PA'I SEMS KYIS SBYIN PA BYIN PA'O, ,NYE BAR SPYAD PAS LUNG DU
MA BSTAN PA GANG ZHE NA, 'DI LTA STE, SO SOR BRTAGS PA MA YIN PA,
NYON MONGS PA CAN MA YIN PA'I SEMS KYIS LONGS SPYOD DMAS SPYAD
PA'O, ,YONGS SU

'DZIN PAS LUNG DU MA BSTAN PA GANG ZHE NA, 'DI LTA STE, BZO'I
GNAS LA GOMS PA'I PHYIR MA 'ONGS PA NA DE'I NGO BO'I LUS YONGS SU
'DZIN PAR BYED PA STE, DE LA MYUR BAR MYUR BAR BZO'I GNAS DE DAG
LA BSLAB PA MTHAR PHYIN PAR 'GYUR PA'O, ,GNYEN POS LUNG DU MA
BSTAN PA GANG ZHE NA, 'DI LTA STE,

@63B SO SOR MA BRTAGS PAS SMAN BSTEN PA'O, ,NYE BAR ZHI BAS LUNG
DU MA BSTAN PA GANG ZHE NA, GZUGS DANG GZUGS MED PA NA SPYOD PA'I
NYON MONGS PA STE, ZHI GNAS DANG LDAN PA'I PHYIR RO, ,RGYU MTHUN
PAS LUNG DU MA BSTAN PA GANG ZHE NA, SPRUL PA'I SEMS DANG LHAN
CIG SKYES PA'O, ,

YANG BSTAN PAS KYANG DGE BA DANG MI DGE BA DANG LUNG DU MA BSTAN
PAR BLTA STE, DE YANG GANG ZHE NA, GANG SANGS RGYAS RNAMS DANG,
BYANG CHUB SEMS DPA' DAM PA'I PHA ROL TU SON PA RNAMS KYIS SEMS
CAN LA PHAN GDAGS PA'I PHYIR STON PA STE, DE NA DE DAG DE BZHIN
DU YONGS SU GRUB PA NI

GANG YANG MED DO, ,JI LTAR NA 'DOD PA DANG RAB TU LDAN PA YIN,
'DOD PA DANG RAB TU LDAN PA RNAMS NI DU ZHIG ,CI'I PHYIR 'DOD PA
DANG RAB TU LDAN PAR BRTAG CE NA, 'DOD CHAGS DANG MA BRAL BA'I
DGE BA ZAG PA DANG BCAS PA DANG, MI DGE BA DANG LUNG DU MA BSTAN
PA NI 'DOD PA DANG RAB TU LDAN PA BLTA'O, ,KHAMS BZHI

DANG, SKYE MCHED GNYIS DANG, DE LAS GZHAN PA'I PHUNG PO DANG,
KHAMS DANG, SKYE MCHED RNAMS KYI PHYOGS GCIG GO, ,BDAG 'DOD PA LA
'DOD CHAGS DANG MA BRAL BAR MNGON PAR ZHEN PA SPANG BA'I PHYIR
RO, ,JI LTAR NA GZUGS DANG RAB TU LDAN PA YIN, GZUGS DANG RAB

TU LDAN PA RNAMS NI DU ZHIG ,CI'I PHYIR GZUGS DANG RAB TU LDAN
PAR BRTAG CE NA, 'DOD PA LA 'DOD CHAGS DANG BRAL LA, ,GZUGS LA
'DOD CHAGS DANG MA BRAL BA'I DGE BA DANG, LUNG DU MA BSTAN PA NI
GZUGS DANG RAB TU LDAN PAR BLTA'O, ,KHAMS BZHI DANG SKYE MCHED
GNYIS MA

GTOGS PAR DE LAS GZHAN PA'I PHUNG PO DANG, KHAMS DANG SKYE MCHED
RNAMS KYI PHYOGS GCIG GO, ,BDAG 'DOD PA LA 'DOD CHAGS DANG BRAL
BAR MNGON PAR ZHEN PA SPANG BA'I PHYIR RO, ,JI LTAR NA GZUGS MED
PA DANG RAB TU LDAN PA YIN, GZUGS MED PA DANG RAB TU LDAN PA
RNAMS NI

DU ZHIG ,CI'I PHYIR GZUGS MED PA DANG RAB TU LDAN PAR BRTAG CE
NA, GZUGS LA 'DOD CHAGS DANG BRAL LA, GZUGS MED PA LA 'DOD CHAGS
DANG MA BRAL BA'I DGE BA DANG LUNG DU MA BSTAN PA NI GZUGS MED PA
DANG RAB TU LDAN PA BLTA'O, ,PHUNG PO BZHI DANG, KHAMS GSUM DANG

@64A *, ,SKYE MCHED GNYIS KYI PHYOGS SO, ,BDAG GZUGS LA 'DOD
CHAGS DANG BRAL BAR MNGON PAR ZHEN PA SPANG BA'I PHYIR RO, ,'DOD
CHAGS DANG BRAL BA NYID KYANG, PHYOGS GCIG LAS 'DOD CHAGS DANG
BRAL BA NYID DANG, MTHA' DAG LAS 'DOD CHAGS DANG BRAL BA NYID

DANG; RTOGS PAS 'DOD CHAGS DANG BRAL BA NYID DANG, GNOD PA'I 'DOD
CHAGS DANG BRAL BA NYID DANG, LEGS PAR BTON PA'I 'DOD CHAGS DANG
BRAL BA NYID DU BLTA'O, ,YANG 'DOD CHAGS DANG BRAL BA NYID BCU
STE, RANG BZHIN GYIS 'DOD CHAGS DANG BRAL BA NYID DANG, GNOD

PAS 'DOD CHAGS DANG BRAL BA NYID DANG, NYE BAR BRTAN PAS 'DOD
CHAGS BRAL BA NYID DANG, PHUL DU BYUNG BAS 'DOD CHAGS DANG BRAL
BA NYID DANG, RMONGS PAS 'DOD CHAGS DANG BRAL BA NYID DO, ,RANG
BZHIN GYIS 'DOD CHAGS DANG BRAL BA NYID DANG, YONGS SU SHES PAS
'DOD

CHAGS DANG BRAL BA NYID DANG, SPAD BAS 'DOD CHAGS DANG BRAL BA
NYID DANG, GONG MA DANG BCAS PA'I 'DOD CHAGS DANG BRAL BA NYID
DANG, GONG NA MED PA'I 'DOD CHAGS DANG BRAL BA NYID DO, ,RANG
BZHIN GYIS 'DOD CHAGS DANG BRAL BA NYID GANG ZHE NA, SDUG BSNGAL
GYI TSOR BA

DANG; SDUG BSNGAL GYI TSOR BA'I GNAS KYI CHOS RNAMS LA GANG MI
'PHROD PAR 'DZIN PA NYID DO, ,GNOD PAS 'DOD CHAGS DANG BRAL BA
NYID GANG ZHE NA, 'KHRIG PA LA ZHUGS PA GDUNG BA DANG BRAL NAS
GANG MI 'PHROD PAR 'DZIN PA NYID DO, ,NYE BAR BRTAN PAS 'DOD
CHAGS DANG BRAL BA

NYID GANG ZHE NA, 'BRANGS PAR BZOS PA ZAS ZHIM PO LA YANG GANG MI
'PHROD PAR 'DZIN PA NYID DO, ,PHUL DU BYUNG BAS 'DOD CHAGS DANG
BRAL BA NYID GANG ZHE NA, THABS SHIN TU CHEN PO THOB PA, THABS
DMA' BA LA GANG MI 'PHROD PAR 'DZIN PA NYID DO, RMONGS PAS 'DOD
CHAGS DANG BRAL BA NYID

GANG ZHE NA, BYIS PA RNAMS MYA NGAN LAS 'DAS PA LA GANG MI 'PHROD
PAR 'DZIN PA NYID DO, ,GNYEN POS 'DOD CHAGS DANG BRAL BA NYID
GANG ZHE NA, 'JIG RTEN PA'AM 'JIG RTEN LAS 'DAS PA'I LAM GYI NYON
MONGS PA SPONG BA GANG YIN PA'O, ,YONGS SU SHES PAS 'DOD CHAGS
DANG

@64B BRAL BA NYID GANG ZHE NA, MTHONG BA'I LAM THOB PA, KHAMS
GSUM PA LA GANG MI 'PHROD PAR 'DZIN PA NYID DO, ,SPONG BAS 'DOD
CHAGS DANG BRAL BA NYID GANG ZHE NA, SA DANG SAR NYON MONGS PA
RAB TU SPONG BA'I MI MTHUN PAR 'DZIN PA NYID GANG YIN PA'O, ,GONG
MA DANG BCAS PA'I 'DOD

CHAGS DANG BRAL BA NYID GANG ZHE NA, 'JIG RTEN PA DANG, NYAN THOS
DANG, RANG SANGS RGYAS RNAMS KYI 'DOD CHAGS DANG BRAL BA NYID
GANG YIN PA'O, ,GONG NA MED PA'I 'DOD CHAGS DANG BRAL BA NYID
GANG ZHE NA, SANGS RGYAS DANG BYANG CHUB SEMS DPA' RNAMS KYI 'DOD
CHAGS DANG

BRAL BA NYID GANG YIN PA STE, SEMS CAN THAMS CAD LA PHAN PA DANG
BDE BA'I GNAS YIN PA'I PHYIR RO, ,JI LTAR NA SLOB PA YIN, SLOB PA
RNAMS NI DU ZHIB, ,CI'I PHYIR SLOB PAR BRTAG CE NA, THAR PA LA
BRTZON PA'I DGE BA NI SLOB PAR BLTA'O, ,PHUNG PO RNAMS DANG,

KHAMS BCU DANG, SKYE MCHED BZHI'I PHYOGS SO, ,BDAG THAR PA LA
BRTZON PAR MNGON PAR ZHEN PA SPANG BA'I PHYIR RO, ,JI LTAR NA MI
SLOB PA YIN, MI SLOB PA RNAMS NI DU ZHIG ,CI'I PHYIR MI SLOB PAR
BRTAG CE NA, BSLAB PA MTHAR PHYIN PA'I DGE BA NI MI SLOB PAR
BLTA'O, ,

PHUNG PO RNAMS DANG, KHAMS BCU DANG, SKYE MCHED BZHI'I PHYOGS SO,
,BDAG GROL BAR MNGON PAR ZHEN PA SPANG BA'I PHYIR RO, ,JI LTAR NA
SLOB PA YANG MA YIN MI SLOB PA YANG MA YIN, SLOB PA YANG MA YIN
MI SLOB PA YANG MA YIN PA RNAMS NI DU ZHIG ,CI'I PHYIR SLOB PA

YANG MA YIN MI SLOB PA YANG MA YIN PAR BRTAG CE NA, SO SO'I SKYE
BO'I DGE BA DANG, MI DGE BA DANG LUNG DU MA BSTAN PA DANG, SLOB
PA'I NYON MONGS PA CAN DANG, LUNG DU MA BSTAN PA DANG, MI SLOB
PA'I LUNG DU MA BSTAN PA DANG, 'DUS MA BYAS NI SLOB PA YANG MA
YIN MI SLOB PA YANG MA

YIN PAR BLTA'O, ,KHAMS BRGYAD DANG, SKYE MCHED BRGYAD DANG, DE
LAS GZHAN PA'I PHUNG PO DANG KHAMS DANG SKYE MCHED RNAMS KYI
PHYOGS GCIG GO, ,BDAG GRUL BA MA YIN PAR MNGON PAR ZHEN PA SPANG
BA'I PHYIR RO, ,JI LTAR NA MTHONG BA BAS SPANG BAR BYA BA YIN,
MTHONG BAS SPANG BAR BYA BA

@65A *, ,RNAMS NI DU ZHIG ,CI'I PHYIR MTHONG BAS SPANG BAR BYA
BAR BRTAG CE NA, NYON MONGS PA CAN GYI LTA BA KUN TU BRTAGS PA
RNAMS DANG, THE TSOM DANG LTA BA'I GNAS DANG LTA BA LA LOG PAR
ZHUGS PA'I NYON MONGS PA DANG NYE BA'I NYON MONGS PA GANG YIN PA
DAG DANG, GANG

YANG LTA BAS KUN NAS BSLANG BA'I LUS KYI LAS DANG, DAG GI LAS
DANG, NGAN SONG BA'I PHUNG PO DANG, KHAMS DANG, SKYE MCHED THAMS
CAD NI MTHONG BA SPANG BAR BYA BAR BLTA'O, ,THAMS CAD KYI PHYOGS
GCIG GO, ,BDAG MTHONG BA PHUN SUM TSOGS PAR MNGON PAR ZHEN PA

SPANG BA'I PHYIR RO, ,JI LTAR NA BSGOM PAS SPANG BAR BYA BA YIN,
BSGOM PAS SPANG BAR BYA BA RNAMS NI DU ZHIG ,CI'I PHYIR BSGOM PAS
SPANG BAR BYA BAR BRTAG CE NA, MTHONG BA'I LAM THOB PA DE YAN
CHAD KYI MTHONG BAS SPANG BAR BYA BA LAS BZLOG PA ZAG PA DANG
BCAS PA'I CHOS RNAMS

SO; ,THAMS CAD KYI PHYOGS GCIG GO, ,BDAG SGOM PA PHUN SUM TSOGS
PAR MNGON PAR ZHEN PA SPANG BA'I PHYIR RO, ,JI LTAR NA SPANG BAR
BYA BA MA YIN, SPANG BAR BYA BA MA YIN PA RNAMS NI DU ZHIG ,CI'I
PHYIR SPANG BAR BYA BA MA YIN PAR BRTAG CE NA, ZAG PA MED PA NI
SPANG BAR

BYA BA MA YIN PAR BLTA'O, ,DES PAR 'BYED PA'I CHA DANG MTHUN PA
MA GTOGS PAR PHUNG PO RNAMS DANG, KHAMS GSUM DANG, SKYE MCHED
GNYIS KYI PHYOGS SO, ,BDAG GRUB PAR MNGON PAR ZHEN PA SPANG BA'I
PHYIR RO, ,JI LTAR NA RTEN CING 'BREL PAR 'BYUNG BA YIN, RTEN
CING

'BREL PAR 'BYUNG BA RNAMS NI DU ZHIG ,CI'I PHYIR RTEN CING 'BREL
PAR 'BYUNG BAR BRTAG CE NA, MTSAN NYID DANG, YAN LAG RNAM PAR
DBYE BA DANG, YAN LAG MDOR BSDU PA DANG, YAN LAG RKYEN NYID DU
RNAM PAR GZHAG PA DANG, YAN LAG GI LAS RNAM PAR GZHAG PA DANG,
YAN

LAG KUN NAS NYON MONGS PAR BSDU BA DANG, DON DANG, ZAB PA DANG,
RAB TU DBYE BA DANG, LUGS DANG MTHUN PA DANG, LUGS DANG MTHUN PA
DANG, LUGS DANG MI MTHUN PAS KYANG RTEN CING 'BREL PAR 'BYUNG BAR
BLTA'O, ,CHOS KYI KHAMS DANG, CHOS KYI SKYE MCHED KYI PHYOGS GCIG
MA GTOGS PA THAMS CAD DO,

@65B BDAG DANG CHOS RGYU MED PA DANG MI MTHUN PA'I RGYU LAS BYUNG
BA MNGON PAR ZHEN PA SPANG BA'I PHYIR RO, ,MTSAN NYID KYIS JI LTA
BU ZHE NA, G-YO BA MED PA'I RKYEN LAS BYUNG BA DANG, MI RTAG PA'I
RKYEN LAS BYUNG BA DANG, NUS PA'I RKYEN LAS BYUNG BA'I PHYIR RO,
,YAN LAG RNAM PAR DBYE BAS

JI LTAR BU ZHE NA, YAN LAG BCU GNYIS RNAMS TE, RTEN CING 'BREL
PAR 'BYUNG BA'I YAN LAG BCU GNYIS NI, MA RIG PA DANG, 'DU BYED
DANG, RNAM PAR SHES PA DANG, MING DANG GZUGS DANG, SKYE MCHED
DRUG DANG, REG PA DANG, TSOR BA DANG, SRED PA DANG, SRED PA DAG,
LEN PA DANG

SRID PA DANG, SKYE BA DANG, RGA SHI'O, ,YAN LAG MDOR BSDU BAS JI
LTAR BU ZHE NA, 'PHEN PA'I YAN LAG DANG, 'PHAGS PA'I YAN LAG
DANG, MNGON PAR 'GRUB PAR BYED PA'I YAN LAG DANG, MNGON PAR GRUB
PA'I YAN LAG GO, ,'PHEN PA'I YAN LAG GANG ZHE NA, MA RIG

PA DANG, 'DU BYED DANG, RNAM PAR SHES PA'O, ,'PHAGS PA'I YAN LAG
GANG ZHE NA, MING DANG GZUGS DANG, SKYE MCHED DRUG DANG, REG PA
DANG, TSOR BA'O, ,MNGON PAR 'GRUB PAR BYED PA'I YAN LAG GANG ZHE
NA, SRED PA DANG, LEN PA DANG, SRID PA'O, ,MNGON PAR GRUB

PA'I YAN LAG GANG ZHEN, SKYE BA DANG, RGA SHI'O, ,YAN LAG RKYEN
NYID DU RNAM PAR BZHAG PAS JI LTAR BU ZHE NA, BAG CHAGS DANG,
SHUGS DANG, YID LA BYED PA DANG, LHAN CIG 'BYUNG BAS KYANG YAN
LAG RNAMS RKYEN NYID DU RNAM PAR GZHAG PAR RIG PAR BYA STE, DE
YANG CI

RIGS SU SBYAR RO, ,YAN LAG GI LAS RNAM PAR GZHAN PAS JI LTAR BU
ZHE NA, MA RIG PA CI'I LAS CAN ZHE NA, SRID PA LA SEMS CAN RNAMS
RMONGS PAR BYED PA DANG, 'DU BYED RNAMS KYI RKYEN KYANG YIN NO,
,'DU BYED CI'I LAS CAN ZHE NA, 'GRO BA RNAMS SU SEMS CAN DAG

RNAM PAR 'BYED PA DANG, RNAM PAR SHES PA'I BAG CHAGS KYI RKYEN
KYANG YIN NO, ,RNAM PAR SHES PA CI'I LAS CAN ZHES NA, SEMS CAN
RNAMS KYI LAS 'CHING BA 'DZIN PA DANG, MING DANG GZUGS KYI RKYEN
KYANG YIN NO, ,MING DANG GZUGS CI'I LAS CAN ZHE NA, SEMS CAN
RNAMS

@66A *, ,LUS LEN DU 'JUG PA DANG, SKYE MCHED DRUG GI RKYEN KYANG
YIN NO, ,SKYE MCHED DRUG CI'I LAS CAN ZHE NA, SEMS CAN RNAMS LUS
YONGS SU RDZOGS PAR LEN DU 'JUG PA DANG, REG PA'I RKYEN KYANG YIN
NO, ,REG PA CI'I LAS CAN ZHE NA, YUL GYI LONGS

SPYOD LA SEMS CAN RNAMS 'DZUD PA DANG, TSOR BA'I RKYEN KYANG YIN
NO, ,TSOR BA CI'I LAS CAN ZHE NA, SKYE BA'I LONGS SPYOD LA SEMS
CAN RNAMS 'DZUD PA DANG, SRED PA'I RKYEN KYANG YIN NO, ,SRED PA
CI'I LAS CAN ZHE NA, SEMS CAN RNAMS KYI SKYE BA 'DREN PA DANG,
LEN PA'I

RKYEN KYANG YIN NO, ,LEN PA CI'I LAS CAN ZHE NA, YANG SRID PA LEN
PA'I PHYIR SEMS CAN RNAMS KYI RNAM PAR SHES PA NYE BAR LEN PA
DANG BCAS PAR BYED PA DANG, SRID PA'I RKYEN KYANG YIN NO, ,SRID
PA CI'I LAS CAN ZHE NA, YANG SRID PAR SEMS CAN RNAMS MNGON DU
PHYOGS PAR

BYED PA DANG, SKYE BA'I RKYEN KYANG YIN NO, ,SKYE BA CI'I LAS CAN
ZHE NA, MING DANG GZUGS DANG, SKYE MCHED DRUG DANG, RIG PA DANG,
TSOR BA'I RIM GYIS SEMS CAN RNAMS MNGON PAR 'GRUB PAR BYED PA
DANG, RGA SHI'I RKYEN KYANG YIN NO, ,RGA SHI CI'I LAS CAN ZHE NA,

YANG DANG YANG NA TSOD 'GYUR BA DANG, SROG 'GYUR BA LA SEMS CAN
RNAMS SBYOR BA'O, ,YAN LAG KUN NAS NYON MONGS PAR BSDU BAS JI LTA
BU ZHE NA, MA RIG PA GANG YIN PA DANG, SRED PA GANG YIN PA DANG,
LEN PA GANG YIN PA 'DI NI NYON MONGS PA'I KUN NAS NYON MONGS

PAR BSDU'O, ,'DU BYED GANG YIN PA DANG, RNAM PAR SHES PA GANG YIN
PA DANG, SRID PA GANG YIN PA 'DI NI LAS KYI KUN NAS NYON MONGS PA
BSDU'O, ,LHAG MA RNAMS NI TSE'I KUN NAS NYON MONGS PAR BSDU'O,
,DON GYIS JI LTA BU ZHE NA, BYED PA PO MED PA'I DON NI RTEN CING
'BREL

PAR 'BYUNG BA'I DON DANG, RGYU DANG BCAS PA LAS BYUNG BA'I DON
DANG, SEMS CAN MED PA'I DON DANG, GZHAN GYI DBANG GI DON DANG,
G-YO BA MED PA'I DON DANG, MI RTAG PA'I DON DANG, SKAD CIG PA'I
DON DANG, RGYU DANG 'BRAS BU RGYUD RGYUN MI 'CHAD PA'I DON DANG,
RGYU DANG 'BRAS BUR

@66B MTHUN PA'I DON DANG, RGYU DANG 'BRAS BU SNA TSOGS KYI DON
DANG, RGYU DANG 'BRAS BU SO SOR NGES PA'I DON NI RTEN CING 'BREL
PAR 'BYUNG BA'I DON TO, ,ZAB PAS JI LTA BU ZHE NA, RGYUS ZAB PA
DANG, MTSAN NYID KYIS ZAB PA DANG, SKYE BAS ZAB PA DANG, GNAS PAS
ZAB PA DANG, 'BYUNG

BAS ZAB PAS KYANG ZAB PAR BLTA'O, ,YANG RTEN CING 'BREL PAR
'BYUNG BA SKAD CIG PA YANG YIN LA, GNAS PAR YANG DMIGS, RTEN CING
'BREL PAR 'BYUNG BA G-YO BA MED PA'I RKYEN LAS 'BYUNG BA'ANG YIN
LA, NUS PA'I RKYEN LAS 'BYUNG BAR YANG DMIGS, RTEN CING 'BREL PAR

'BYUNG BA SEMS CAN MED PA YANG YIN LA SEMS CAN DU YANG DMIGS,
RTEN CING 'BREL PAR 'BYUNG BA BYED PA PO YANG MED LA, LAS DANG
'BRAS BU CHUD MI ZA BAR YANG DMIGS SHING BDAG LAS MA YIN GZHAN
LAS MA YIN GNYI GA LAS MA YIN, RANG GI BYED PA DANG, GZHAN GYI

BYED PA DANG, RGYU MED PA LAS BYUNG BA YANG MA YIN TE, DE'I PHYIR
ZAB PA'O, ,RAB TU DBYE BAS JI LTA BU ZHE NA, RNAM PAR SHES PA
'BYUNG BA'I RAB TU DBYE BA DANG, 'CHI 'PHO DANG SKYE BA'I RAB TU
DBYE BA DANG, PHYI'I LO TOG 'BYUNG BA'I RAB TU DBYE BA DANG, 'JIG
PA DANG CHAGS PA'I RAB TU

DBYE BA DANG, ZAS KYIS BRTAN PA'I RAB TU DBYE BA DANG, 'DOD PA
DANG MI 'DOD PA'I 'GRO BA RNAM PAR 'BYED PA'I RAB TU DBYE BA
DANG, RNAM PAR DAG PA'I RAB TU DBYE BA DANG, MTHU STOBS KYI RAB
TU DBYE BAS KYANG RAB TU DBYE BAR BLTA'O, ,LUGS DANG MTHUN PA
DANG LUGS DANG MI MTHUN

PAS JI LTA BU ZHE NA, KUN NAS NYON MONGS PA'I LUGS DANG MTHUN PA
DANG LUGS DANG MI MTHUN PA DANG, RNAM PAR BYANG BA'I LUGS DANG
MTHUN PA DANG LUGS DANG MI MTHUN PAS KYANG, RTEN CING 'BREL PAR
'BYUNG BA'I LUGS DANG MTHUN PA DANG LUGS DANG MI MTHUN PA BSTAN
PAR BLTA'O, ,JI

LTAR NA RKYEN YIN, RKYEN RNAMS NI DU ZHIG ,CI'I PHYIR RKYEN DU
BRTAG CE NA, RGYU DANG DE MA THAG PA DANG, DMIGS PA DANG BDAG POS
KYANG RKYEN DU BLTA'O, ,THAMS CAD KYANG RKYEN DU BLTA'O, ,CHOS
BDAG GI RGYU LAS BYUNG BAR MNGON PAR ZHEN PA SPANG BA'I PHYIR RO,
,RGYU'I RKYEN GANG ZHE NA

@67A *, ,KUN GZHI RNAM PAR SHES PA DANG DGE BA'I BAG CHAGS SO,
,YANG NGO BO NYID DANG, RAB TU DBYE BA DANG, GROGS DANG, MTHUN
PAR RTOGS PA DANG, RGYAS PA DANG, BAR DU GCOD PA DANG, YONGS SU
'DZIN PAS KYANG RGYU'I RKYEN DU BLTA'O, ,NGO BO NYID KYIS JI

LTA BU ZHE NA, BYED RGYU STE RGYU'I NGO BO NYID DO, ,RAB TU DBYE
BAS JI LTA BU ZHE NA, 'BYUNG BA'I BYED RGYU NI, DPER NA RNAM PAR
SHES PA'I NI RNAM PAR SHES PA'I TSOGS PA LTA BU'O, ,GNAS PA'I
BYED RGYU NI DPER NA SEMS CAN BYUNG BA RNAMS DANG 'BYUNG BAR 'DOD
PA RNAMS KYI ZAS LTA BU'O, ,RTEN

PA'I BYED RGYU NI DPER NA SEMS CAN RNAMS KYIS LTA BU'O, ,GSAL
BA'I BYED RGYU NI, DPER NA GZUGS RNAMS KYI SGRON MA LTA BU'O,
,'GYUR BA'I BYED RGYU NI, DPER NA SHING GI ME LTA BU'O, ,'BRAL
BA'I BYED RGYU NI, DPER NA RNGA BAR BYED PA'I ZOR BA LTA BU'O,
,BSGYUR BA'I BYED RGYU NI,

DPER NA GSER LA SOGS PA'I BZO'I GNAS LA SOGS PA LTA BU'O, ,YID
CHES PA'I BYED RGYU NI, DPER NA ME'I DU BA LTA BU'O, ,YID CHES
PAR BYED PA'I BYED RGYU NI, DPER NA BSGRUB PA'I DAM BCA' BA DANG,
GTAN TSIGS DANG DPE RNAMS LTA BU'O, ,'THOB PA'I BYED RGYU NI,
DPER

NA MYA NGAN LAS 'DAS PA'I LAM LTA BU'O, ,THA SNYAD KYI BYED RGYU
NI, DPER NA MING DANG MTSAN MA DANG, MTHONG BA LTA BU'O, ,LTOS
PA'I BYED RGYU NI, GANG LA LTOS NAS GANG DON DU GNYER BA 'BYUNG
BA STE, DPER NA BKRES PA LA LTOS NAS ZAS LTA BU'O, ,'PHEN PA'I
BYED RGYU NI, RGYANG RING

PO'I RKYEN TE, DPER NA RGA SHI'I MA RIG PA LTA BU'O, ,MNGON PA
'GRUB PA'I BYED RGYU NI NYE BA'I RKYEN TE, DPER NA 'DU BYED RNAMS
KYI MA RIG PA LTA BU'O, ,YONGS SU 'DZIN PA'I BYED RGYU NI DE LAS
GZHAN PA'I RKYEN TE, DPER NA LO TOG 'BYUNG BA'I ZHING DANG CHU
DANG LUD LA SOGS PA

LTA BU'O, ,CHUD PAR BYED PA'I BYED RGYU NI MTHUN PA'I RKYEN TE,
DPER NA RGYAL PO MNYES PAR BYED PA'I PHYIR RGYAL PO LA LEGS PAR
BRTEN PA LTA BU'O, ,SO SOR NGES PA'I BYED RGYU NI RKYEN SNA TSOGS
PA STE, DPER NA 'GRO BA LNGA PO DAG GI 'GRO BA LNGA'I RKYEN LTA
BU'O, ,LHAN CIG BYED PA'I

@67B BYED RGYU NI RKYEN RNAMS TSOGS PA STE, DPER NA RNAM PAR SHES
PA'I DBANG PO MA MA NYAMS PA DANG, YUL YANG SNANG BA DANG, DE
SKYED PA'I YID LA BYED PA YANG NYE BAR GNAS PA LTA BU'O, ,MI
MTHUN PA'I BYED RGYU NI BAR CHAD BYED PA STE, DPER NA LO TOG LA
SER BA LTA BU'O, ,MI MTHUN

PA MA YIN PA'I BYED RGYU NI BAR CHAD MI BYED PA STE, DPER NA BAR
CHAD BYED PA DE NYID MED PA LTA BU'O, ,GROGS KYIS JI LTA BU ZHE
NA, CHOS GANG DAG GROGS YOD NA 'BYUNG GI GANG YANG RUNG BA MA
TSANG NA MA YIN PA STE, 'DI LTA STE, 'BYUNG BA RNAMS DANG 'BYUNG
BA LAS GYUR PA'O, ,

MTHUN PAR RTOGS PAS JI LTA BU ZHE NA, CHOS GANG DAG LHAN CIG
'BYUNG BA DMIGS PA MTHUN PAR RTOGS KYI, GANG YANG RUNG BA MA
TSANG NA MA YIN PA STE, 'DI LTA STE, SEMS DANG SEMS LAS BYUNG BA
RNAMS SO, ,RGYAS PAS JI LTA BU ZHE NA, SNGON DGE BA DANG MI DGE
BA DANG

LUNG DU MA BSTAN PA'I CHOS BSGOMS PA RNAMS PHYI MA'I MTHAR GONG
NAS GONG DU SHIN TU RGYAS PA DANG, MCHOG TU RGYAS PAR 'BYUNG BA
GANG YIN PA'O, ,BAR DU GCOD PAS JI LTA BU ZHE NA, GANG MYA NGAN
LAS 'DAS PA'I RGYUD THAG BSRING BA'I PHYIR NYON MONGS PA GANG
YANG RUNG BA'I RGYUN RGYAS

PAR BRTAN PAR BYED PA'O, ,YONGS SU 'DZIN PAS JI LTA BU ZHE NA,
LUS YONGS SU 'DZIN PA'I PHYIR MI DGE BA DANG, DGE BA ZAG PA DANG
BCAS PA'I CHOS RNAMS SO, ,DE MA THAG PAS JI LTA BU ZHE NA, RGYUN
MI 'CHAD PAR BAR CHAD MED PA DANG, MTHUN PA DANG MI MTHUN PA LA
SEMS

DANG SEMS LAS BYUNG BA 'BYUNG BA'I DE MA THAG PAS KYANG DE MA
THAG PA'I RKYEN DU BLTA'O, ,DMIGS PAS JI LTA BU ZHE NA, YUL YONGS
SU CHAD PA'I DMIGS PA DANG, YUL YONGS SU MA CHAD PA'I DMIGS PA
DANG, YUL LA BKRA BAR 'DZIN BA MED PA'I DMIGS PA DANG, YUL

LA BKRA BAR 'DZIN PA'I DMIGS PA DANG, DNGOS PO DANG BCAS PA'I YUL
GYI DMIGS PA DANG, DNGOS PO MED PA'I YUL GYI DMIGS PA DANG, DNGOS
PO'I DMIGS PA DANG, KUN BRTAGS PA'I DMIGS PA DANG, PHYIN CI LOG
GI DMIGS PA DANG, PHYIN CI MA LOG PA'I DMIGS

@68A *, ,PA DANG, THOGS PA DANG BCAS PA'I DMIGS PA DANG, THOGS PA
MED PA'I DMIGS PAS KYANG DMIGS PA'I RKYEN DU BLTA'O, ,BDAG POS JI
LTA BU ZHE NA, RTEN LA DBANG BYED PA DANG, 'PHEN PA LA DBANG BYED
PA DANG, LHAN CIG 'BYUNG BA LA DBANG BYED PA DANG,

YUL LA DBANG BYED PA DANG, SKYE BAR DBANG BYED PA DANG, GNAS PAR
DBANG BYED PA DANG, 'BRAS BU LA NYE BAR SPYOD PAR DBANG BYED PA
DANG, 'JIG RTEN PA'I RNAM PAR DAG PA LA DBANG BYED PA DANG, 'JIG
RTEN LAS 'DAS PA'I RNAM PAR DAG PA LA DBANG BYED PAS KYANG BDAG
PO'I RKYEN DU

BLTA'O, ,JI LTAR NA BSTEN PA MTSUNGS PA DANG DE DANG MTSUNGS PA
YIN, BSTEN PA MTSUNGS PA DANG DE DANG MTSUNGS PA RNAMS NI DU ZHIG
,CI'I PHYIR BSTEN PA MTSUNGS PA DANG DE DANG MTSUNGS PAR BRTAG CE
NA, RNAM PAR SHES PA DANG MA BRAL ZHING DE DANG 'DRA BA'I DBANG
PO YUL LA RGYUN

TU 'BYUNG BA DANG, RNAM PAR SHES PA DANG BRAL ZHING RANG DANG
'DRA BA RGYUN TU 'BYUNG BAS KYANG BSTEN PA MTSUNGS PA DANG DE
DANG MTSUNGS PAR BLTA'O, ,GZUGS KYI PHUNG PO'I PHYOGS GCIG DANG,
GZUGS CAN GYI KHAMS DANG SKYE MCHED LNGA'O, ,BDAG RNAM PAR SHES
PA DANG LDAN PA DANG

ME LDAN PAR MNGON PAR ZHEN PA SPANG BA'I PHYIR RO, ,JI LTAR NA
ZIN PA YIN, ZIN PA RNAMS NI DU ZHIG ,CI'I PHYIR ZIN PAR BRTAG CE
NA, TSOR BA 'BYUNG BA'I GNAS KYI GZUGS NI ZIN PAR BLTA'O, ,GZUGS
KYI PHUNG PO'I PHYOGS GCIG DANG, KHAMS DANG, SKYE MCHED GZUGS

CAN LNGA DANG BZHI'I PHYOGS GCIG GO, ,BDAG LUS LA DBANG BSGYUR
BAR MNGON PAR ZHEN PA SPANG BA'I PHYIR RO, ,JI LTAR NA DBANG PO
YIN, DBANG PO RNAMS NI DU ZHIG ,CI'I PHYIR DBANG POR BRTAG CE NA,
YUL LA 'DZIN PAR DBANG BYED PA DANG, RIGS KYI RGYUD LA DBANG BYED
PA DANG,

RIS MTHUN PAR GNAS PAR DBANG BYED PA DANG, DGE BA DANG MI DGE
BA'I LAS KYI 'BRAS BU LA NYE BAR SPYOD PAR DBANG BYED PA DANG,
'JIG RTEN GYI 'DOD CHAGS DANG BRAL BA NYID LA DBANG BYED PA DANG,
'JIG RTEN LAS 'DAS PA'I 'DOD CHAGS DANG BRAL BA NYID LA DBANG
BYED PAS KYANG DBANG POR

@68B BLTA'O, ,TSOR BA'I PHUNG PO DANG, RNAM PAR SHES PA'I PHUNG
PO DANG, GZUGS DANG 'DU BYED KYI PHUNG PO'I PHYOGS GCIG DANG,
KHAMS BCU GNYIS DANG, SKYE MCHED DRUG DANG, CHOS KYI KHAMS DANG,
SKYE MCHED KYI PHYOGS GCIG GO, ,BDAG DBANG BYED PAR MNGON PAR
ZHEN

PA SPANG BA'I PHYIR RO, ,JI LTAR NA SDUG BSNGAL GYI SDUG BSNGAL
NYID YIN, SDUG BSNGAL GYI SDUG BSNGAL NYID RNAMS NI DU ZHIG ,CI'I
PHYIR SDUG BSNGAL GYI SDUG BSNGAL NYID DU BRTAG CE NA, SDUG
BSNGAL GYI TSOR BA'I RANG GI MTSAN NYID DANG, SDUG BSNGAL MYONG
BAR 'GYUR BA'I

CHOS KYI RANG GI MTSAN NYID KYIS KYANG SDUG BSNGAL GYI SDUG
BSNGAL NYID DU BLTA'O, ,THAMS CAD KYI PHYOGS GCIG GO, ,BDAG SDUG
BSNGAL BAR MNGON PAR ZHEN PA SPANG BA'I PHYIR RO, ,JI LTAR NA
'GYUR BA'I SDUG BSNGAL NYID YIN, 'GYUR BA'I SDUG BSNGAL RNAMS NI
DU ZHIG ,

CI'I PHYIR 'GYUR BA'I SDUG BSNGAL NYID DU BRTAG CE NA, BDE BA'I
TSOR BA 'GYUR BA RANG GI MTSAN NYID DANG, BDE BA MYONG BAR 'GYUR
BA'I CHOS 'GYUR BA RANG GI MTSAN NYID DANG, DE LA YANG RJES SU
CHAGS PAS SEMS 'GYUR BAS KYANG 'GYUR BA'I SDUG BSNGAL NYID DU
BLTA'O, ,THAMS

CAD KYI PHYOGS GCIG GO, ,BDAG BDE BAR MNGON PAR ZHEN PA SPANG
BA'I PHYIR RO, ,JI LTAR NA 'DU BYED KYI SDUG BSNGAL NYID YIN, 'DU
BYED KYI SDUG BSNGAL NYID RNAMS NI DU ZHIG ,CI'I PHYIR 'DU BYED
KYI SDUG BSNGAL NYID DU BRTAG CE NA, SDUG BSNGAL YANG MA YIN BDE
BA YANG MA YIN

BA'I TSOR BA'I RANG GI MTSAN NYID DANG, SDUG BSNGAL YANG MA YIN
BDE BA YANG MA YIN PA MYONG BAR 'GYUR BA'I CHOS KYI RANG GI MTSAN
NYID DANG, DE GNYI GA'I GNAS NGAN LEN YONGS SU 'DZIN PA DANG, DE
GNYI GA LAS MA THAR BA MI RTAG PA NYID KYIS RJES SU BCINGS PAS
GRUB PA DANG, BDE BA

MA YIN PAS KYANG 'DU BYED KYI SDUG BSNGAL NYID DU BLTA'O, ,PHUNG
PO RNAMS DANG, KHAMS GSUM DANG, SKYE MCHED GNYIS KYI PHYOGS GCIG
MA GTOGS PAR THAMS CAD DO, ,BDAG SDUG BSNGAL YANG MA YIN BDE BA
YANG MA YIN PAR MNGON PAR ZHEN PA SPANG BA'I PHYIR RO, ,JI LTAR
NA RNAM

@69A *, ,PAR SMIN PA DANG BCAS PA YIN, RNAM PAR SMIN PA DANG BCAS
PA RNAMS NI DU ZHIG ,CI'I PHYIR RNAM PAR SMIN PA DANG BCAS PAR
BRTAG CE NA, MI DGE BA DANG DGE BA ZAG PA DANG BCAS PA NI RNAM
PAR SMIN PA DANG BCAS PAR BLTA'O, ,PHUNG PO RNAMS DANG, KHAMS BCU

DANG; SKYE MCHED BZHI'I PHYOGS GCIG GO, ,BDAG PHUNG PO 'JOG PAR
BYED PA DANG, NYING MTSAMS SBYOR BAR BYED PAR MNGON PAR ZHEN PA
SPANG BA'I PHYIR RO, ,RNAM PAR SMIN PA NI KUN GZHI RNAM PAR SHES
PA MTSUNGS PAR LDAN PA DANG BCAS PAR BLTA'O, ,DE LAS GZHAN PA DAG
NI

RNAM PAR SMIN PA LAS BYUNG BA'O, ,JI LTAR NA ZAS YIN, ZAS RNAMS
NI DU ZHIG ,CI'I PHYIR ZAS SU BRTAG CE NA, 'JUG PAS KYANG 'JU BAS
LAS GYUR PA DANG, YUL GYIS KYANG YUL LAS GYUR PA DANG, RE BAS
KYANG RE BA LAS GYUR PA DANG, LEN PAS KYANG LEN PA LAS GYUR BA
NYID NI

ZAS SU BLTA'O, ,PHUNG PO GSUM DANG, KHAMS BCU GCIG DANG, SKYE
MCHED LNGA'I PHYOGS GCIG GO, ,BDAG ZAS KYIS GNAS PAR MNGON PAR
ZHEN PA SPANG BA'I PHYIR RO, ,YANG ZAS NI MA DAG PA'I LUS GNAS
PAR BYED PA DANG, MA DAG PA DANG DAG PA'I LUS GNAS PAR BYED PA
DANG, DAG PA'I LUS

GNAS PAR BYED PA DANG, GNAS PAR KUN TU STON PAR YANG BLTA'O, ,JI
LTAR NA GONG MA DANG BCAS PA YIN, GONG MA DANG BCAS PA RNAMS NI
DU ZHIG ,CI'I PHYIR GONG MA DANG BCAS PAR BRTAG CE NA, 'DUS BYAS
DANG 'DUS MA BYAS KYI PHYOGS GCIG GIS KYANG GONG MA DANG BCAS PAR
BLTA'O, ,CHOS KYI

KHAMS DANG SKYE MCHED KYI PHYOGS GCIG MA GTOGS PAR THAMS CAD DO,
,BDAG RDZAS NGAN PAR MNGON PAR ZHEN PA SPANG BA'I PHYIR RO, ,JI
LTAR NA GONG NA MED PA YIN, GONG NA MED PA RNAMS NI DU ZHIG ,CI'I
PHYIR GONG NA MED PAR BRTAG CE NA, 'DUS MA BYAS KYI PHYOGS GCIG
NI GONG NA

MED PAR BLTA'O, ,CHOS KYI KHAMS DANG SKYE MCHED KYI PHYOGS GCIG
GO, ,BDAG RDZAS KYI MCHOG TU MNGON PAR ZHEN PA SPANG BA'I PHYIR
RO, ,DE LTAR NA TSUL 'DIS RAB TU DBYE BA'I TSUL TSAD MED DO,
,YANG MDOR BSDU NA, PHUNG PO DANG KHAMS DANG SKYE MCHED RNAMS KYI
RAB TU DBYE BA NI

@69B RNAM PA GSUM STE, KUN BRTAGS PA'I MTSAN NYID KYIS RAB TU
DBYE BA DANG, RNAM PAR BRTAGS PA'I MTSAN NYID KYIS RAB TU DBYE BA
DANG, CHOS NYID KYI MTSAN NYID KYIS RAB TU DBYE BA'O, ,DE LA KUN
BRTAGS PA'I MTSAN NYID KYIS RAB TU DBYE BA GANG ZHE NA, PHUNG PO
KHAMS DANG,

SKYE MCHED RNAMS LA BDAG CE'AM, SEMS CAN DANG, SROG DANG, SKYE BA
PO DANG, GSO BA DANG, GANG ZAG DANG, SHED LAS SKYES DANG, SHED BU
ZHES GANG KUN TU RTOG PA'O, ,RNAM PAR BRTAGS PA'I MTSAN NYID KYIS
RANG RU DBYE BA GANG ZHE NA, PHUNG PO DANG KHAMS DANG,

SKYE MCHED DE DAG NYID DO, ,CHOS NYID KYI MTSAN NYID KYIS RAB TU
DBYE BA GANG ZHE NA, PHUNG PO DANG KHAMS DANG, SKYE MCHED DE DAG
NYID LA BDAG MED CING, SEMS CAN DANG, SROG DANG, SKYE BA PO DANG,
GSO BA DANG, GANG ZAG DANG, SHED LAS SKYES DANG, SHED BU MED

LA; BDAG MED PA NI YOD PA NYID DO, ,YANG RAB TU DBYE BA RNAM PA
BZHI STE, MTSAN NYID KYIS RAB TU DBYE BA DANG, RNAM PAS RAB TU
DBYE BA DANG, LUS KYIS RAB TU DBYE BA DANG, RGYUN GYIS RAB TU
DBYE BA'O, ,MTSAN NYID KYIS RAB TU DBYE BA GANG ZHE NA, PHUNG PO
DANG KHAMS

DANG; SKYE MCHED RNAMS SO SO'I RANG GI MTSAN NYID KYIS RAB TU
DBYE BA'O, ,RNAM PAS RAB TU DBYE BA GANG ZHE NA, PHUNG PO DANG
KHAMS DANG, SKYE MCHED DE DAG NYID KYI RDZAS SU YOD PA DANG,
BTAGS PA'I YOD PA DAG, KUN RDZOB TU YOD PA DANG, DON DAM PAR YOD
PA DANG,

GZUGS CAN DANG, GZUGS CAN MA YIN PA DANG, BSTAN DU YOD PA DANG,
BSTAN DU MED PA DANG, DE LA SOGS PA'I JI SKAD BSTAN PA RNAMS SO,
,LUS KYIS RAB TU DBYE BA GANG ZHE NA, SEMS CAN RNAMS KYI LUS JI
SNYED PAR PHUNG PO DANG, KHAMS DANG, SKYE MCHED

RNAMS KYANG DE SNYED DO, ,RGYUN GYIS RAB TU DBYE BA GANG ZHE NA,
PHUNG PO DANG KHAMS DANG, SKYE MCHED RNAMS KYI SKAD CIG RE RE
'BYUNG BA'O, ,MTSAN NYID KYIS RAB TU DBYE BA LA MKHAS PAS CI ZHIG
YONGS SU SHES SHE NA, BDAG LA MNGON PAR ZHEN PA YONGS SU SHES SO,
,RNAM PAS

@70A *, ,RAB TU DBYE BA LA MKHAS PAS CI ZHIG YONGS SU SHES SHE
NA, RIL PO'I 'DU SHES YONGS SU SHES SO, ,LUS KYIS RAB TU DBYE BA
LA MKHAS PAS CI ZHIG YONGS SU SHES SHE NA, MA BYAS PA DANG PHRAD
PA DANG, BYAS PA CHUD ZA BA'I 'DU SHES YONGS SU SHES SO,

RGYUN GYIS RAB TU DBYE BA LA MKHAS PAS CI ZHIG YONGS SU SHES SHE
NA, BRTAN PA'I 'DU SHES YONGS SU SHES SO, ,YANG PHUNG PO DANG
KHAMS DANG SKYE MCHED 'DI DAG NYID KYI RAB TU DBYE BA RNAM PA
DRUG STE, PHYI ROL TU BLTAS PAS RAB TU DBYE BA DANG, NANG DU
BLTAS PAS RAB TU

DBYE BA DANG, RGYUN RING BA'I DUS KYIS RAB TU DBYE BA DANG, DUS
YONGS SU CHAD PAS RAB TU DBYE BA DANG, DE'I DUS KYIS RAB TU DBYE
BA DANG, KUN TU STON PAS RAB TU DBYE BA'O, ,PHYI ROL TU BLTAS PAS
RAB TU DBYE BA GANG ZHE NA, PHAL CHER 'DOD PA'I KHAMS NA SPYOD
PAS RAB TU DBYE

BA'O; ,NANG DU BLTAS PAS RAB TU DBYE BA GANG ZHE NA, MNYAM PAR
GZHAG PA'I SA PA THAMS CAD DO, ,RGYUN RING BA'I DUS KYIS RAB TU
DBYE BA GANG ZHE NA, SO SO'I SKYE BO RNAMS KYI'O, ,DUS YONGS SU
CHAD PAS RAB TU DBYE BA GANG ZHE NA, SLOB PA DANG MI SLOB PA
RNAMS KYI THA MA'I PHUNG

PO DANG KHAMS DANG, SKYE MCHED RNAMS MA GTOGS PA'O, ,DE'I DUS
KYIS RAB TU DBYE BA GANG ZHE NA, MI SLOB PA RNAMS KYI THA MA'I
PHUNG PO DANG KHAMS DANG SKYE MCHED RNAMS SO, ,KUN TU STON PAS
RAB TU DBYE BA GANG ZHE NA, GANG SANGS RGYAS RNAMS DANG, BYANG
CHUB SEMS DPA'

DAM PA'I PHA ROL TU SON PA RNAMS KYI PHUNG PO DANG KHAMS DANG
SKYE MCHED DAG KUN TU STON PA'O, ,BSDUS PA GANG ZHE NA, RNAM PA
BCU GCIG TU BLTA STE, MTSAN NYID KYIS BSDUS PA DANG, KHAMS KYIS
BSDUS PA DAG, RIGS KYIS BSDUS PA DANG, GNAS SKABS KYIS BSDUS PA

DANG; GROGS KYIS BSDUS PA DANG, PHYOGS KYIS BSDUS PA DANG, DUS
KYIS BSDUS PA DANG, PHYOGS GCIG GIS BSDUS PA DANG, MTHA' DAG GIS
BSDUS PA DANG, GCIG GIS GCIG BSDUS PA DANG, DON DAM PAS BSDUS
PA'O, ,MTSAN NYID KYIS BSDUS PA

@70B GANG ZHE NA, PHUNG PO DANG KHAMS DANG, SKYE MCHED RNAMS KYI
SO SO'I RANG GI MTSAN NYID GANG YIN PA DAG NYID KYIS DE DAG BSDUS
PAR BLTA'O, ,KHAMS KYIS BSDUS PA GANG ZHE NA, PHUNG PO DANG KHAMS
DANG SKYE MCHED RNAMS KYI SA BON KUN GZHI RNAM PAR SHES PA GANG
YIN PA DE, DE DAG

GI KHAMS BSDUS PA'O, ,RIGS KYIS BSDUS PA GANG ZHE NA, PHUNG PO
DANG KHAMS DANG SKYE MCHED RNAMS MTSAN NYID THA DAD KYANG PHUNG
PO'I DON BRTZAN PAR BYAS SHING KHAMS DANG SKYE MCHED KYI DON
BRTZAN PAR BYAS NAS THAMS CAD PHAN TSUN GYIS BSDUS PA DAG GO,
,GNAS SKABS KYIS

BSDUS PA GANG ZHE NA, BDE BA'I GNAS SKABS KYI PHUNG PO DANG KHAMS
DANG SKYE MCHED RNAMS NI DE DAG NYID KYIS BSDUS PA'O, ,DE BZHIN
DU SDUG BSNGAL GYI GNAS SKABS DANG, SDUG BSNGAL YANG MA YIN BDE
BA YANG MA YIN PA'I GNAS SKABS KYANG DE DAG NYID KYIS BSDUS PA'O, ,

GROGS KYIS BSDUS PA GANG ZHE NA, GZUGS KYI PHUNG PO 'KHOR DANG
BCAS PA NI DE LAS GZHAN PA'I PHUNG PO'I GROGS SU GYUR PA RNAMS
KYIS GROGS KYI BSDU BAS BSDUS PA'O, ,DE BZHIN DU DE LAS GZHAN
PA'I PHUNG PO DANG KHAMS DANG, SKYE MCHED RNAMS LA YANG RIG PAR
BYA'O, ,

PHYOGS KYIS BSDUS PA GANG ZHE NA, SHAR PHYOGS KYI PHUNG PO DANG
KHAMS DANG, SKYE MCHED GANG YIN PA DE RNAMS DE DAG NYID KYIS
BSDUS PA'O, ,DE BZHIN DU DE GZHAN PA'I PHYOGS RNAMS LA YANG RIG
PAR BYA'O, ,DUS KYIS BSDUS PA GANG ZHE NA, 'DAS PA'I PHUNG PO
DANG KHAMS

DANG; SKYE MCHED RNAMS NI DE DAG NYID KYIS BSDUS PA'O, ,DE BZHIN
DU MA 'ONGS PA DANG DA LTAR BYUNG BA RNAMS KYANG DE DAG NYID KYIS
BSDUS PA'O, ,PHYOGS GCIG GIS BSDUS PA GANG ZHE NA, PHUNG PO DANG
KHAMS DANG, SKYE MCHED RNAMS KYIS BSDUS PA'I CHOS JI SNYED PA DE
DAG

GANG YANG RUNG BAS BSDUS PA NI PHYOGS GCIG GIS BSDUS PAR RIG PAR
BYA'O, ,MTHA' DAG GIS BSDUS PA GANG ZHE NA, PHUNG PO DANG KHAMS
DANG, SKYE MCHED RNAMS KYIS BSDUS PA'I CHOS JI SNYED PA DE DAG MA
LUS PAR BSDUS PA NI MTHA' DAG GIS BSDUS PAR RIG PAR BYA'O, ,GCIG

@71A *, ,GIS GCIG BSDUS PA GANG ZHE NA, GZUGS KYI PHUNG PO KHAMS
DU DANG SKYE MCHED DU DAG GIS BSDUS SHE NA, KHAMS BCU DANG, SKYE
MCHED BCU DANG, KHAMS DANG SKYE MCHED GCIG GI PHYOGS GCIG GIS
KYANG BSDUS SO, ,TSOR BA'I PHUNG PO KHAMS DU DANG SKYE MCHED DU

DAG GIS BSDUS SHE NA, KHAMS DANG SKYE MCHED GCIG GI PHYOGS GCIG
GIS BSDUS SO, ,TSOR BA'I PHUNG PO JI LTAR 'DU SHES KYI PHUNG PO
DANG, 'DU BYED KYI PHUNG PO'ANG DE BZHIN NO, ,RNAM PAR SHES PA'I
PHUNG PO KHAMS DU DANG SKYE MCHED DU DAG GIS BSDUS SHE NA, KHAMS
BDUN

DANG SKYE MCHED GCIG GIS BSDUS SO, ,MIG GI KHAMS PHUNG PO DU DANG
SKYE MCHED DU DAG GIS BSDUS SHE NA, GZUGS KYI PHUNG PO'I PHYOGS
GCIG DANG, SKYE MCHED GCIG GIS SO, ,MIG GI KHAMS JI LTA BAR RNA
BA'I KHAMS DANG, SNA'I KHAMS DANG, LCE'I KHAMS DANG,

LUS KYI KHAMS KYANG DE BZHIN NO, ,GZUGS KYI KHAMS PHUNG PO DU
DANG SKYE MCHED DU DAG GIS BSDUS SHE NA, GZUGS KYI PHUNG PO'I
PHYOGS GCIG DANG, SKYE MCHED GCIG GIS SO, ,GZUGS KYI KHAMS JI
LTAR BAR SGRA'I KHAMS DANG DRI'I KHAMS DANG RO'I KHAMS DANG, REG
BYA'I

KHAMS KYANG DE BZHIN NO, ,MIG GI RNAM PAR SHES PA'I KHAMS PHUNG
PO DU DANG SKYE MCHED DU DAG GIS BSDUS SHE NA, RNAM PAR SHES PA'I
PHUNG PO DANG, YID KYI SKYE MCHED KYI PHYOGS GCIG GIS SO, ,MIG GI
RNAM PAR SHES PA'I KHAMS JI LTA BAR RNA BA DANG, SNA DANG LCE
DANG, LUS

DANG; YID KYI RNAM PAR SHES PA'I KHAMS KYANG DE BZHIN NO, ,CHOS
KYI KHAMS PHUNG PO DU DANG SKYE MCHED DU DAG GIS BSDUS SHE NA,
PHUNG PO GSUM DANG, GCIG GI PHYOGS GCIG DANG, SKYE MCHED GCIG GIS
BSDUS SO, ,MIG GI SKYE MCHED PHUNG PO DU DANG KHAMS DU DAG

GIS BSDUS SHE NA, GZUGS KYI PHUNG PO'I PHYOGS GCIG DANG, KHAMS
GCIG GIS BSDUS SO, ,MIG GI SKYE MCHED JI LTA BAR RNA BA DANG, SNA
DANG LCE DANG, LUS KYI SKYE MCHED RNAMS DANG, GZUGS DANG SGRA
DANG, DRI DANG RO DANG, REG BYA'I SKYE MCHED RNAMS KYANG DE BZHIN
NO, ,

@71B YID KYI SKYE MCHED PHUNG PO DU DANG KHAMS DU DAG GIS BSDUS
SHE NA, PHUNG PO GCIG DANG KHAMS BDUN GYIS SO, ,CHOS KYI SKYE
MCHED PHUNG PO DU DANG KHAMS DU DAG GIS BSDUS SHE NA, PHUNG PO
GSUM DANG GCIG GI PHYOGS GCIG DANG, KHAMS GCIG GIS BSDUS SO, ,

DE BZHIN DU DE LAS GZHAN PA'I CHOS PHUNG PO BSTAN PA DANG, KHAMS
DANG SKYE MCHED BSTAN PA GANG YIN PA DE DAG DANG GANG DE BZHIN DU
MA BSTAN PA 'DI LTA STE, RDZAS SU YOD PA DANG, BTAGS PA'I YOD PA
DANG, KUN RDZOB TU YOD PA DANG, DON DAM PAR YOD PA DANG,

SHES PAR BYA BA DANG, RNAM PAR SHES PAR BYA BA DANG, MNGON PAR
SHES PAR BYA BA DANG, GZUGS CAN DANG, GZUGS CAN MA YIN PA DANG,
BSTAN DU YOD PA DANG, BSTAN DU MED PA LA SOGS PA DE DAG KYANG
PHUNG PO DANG, KHAMS DANG SKYE MCHED RNAMS KYIS BSDUS PAR

JI LTAR MTHUN MTHUN DU RIG PAR BYA STE, DE NI SNGAR BSTAN PA NYID
DO, ,DON DAM PAS BSDUS PA GANG ZHE NA, GANG PHUNG PO DANG, KHAMS
DANG SKYE MCHED RNAMS KYI DE BZHIN NYID DO, ,DE LTAR BSDUS PA LA
MKHAS PAS PHAN YON CI ZHIG 'THOB CE NA, DMIGS PA MNGON PAR SDUD
PA'I

PHAN YON 'THOB STE, JI LTA JI LTAR DMIGS PA MNGON PAR SDUD PA DE
LTA DE LTAR DGE BA'I RTZA BA MNGON PAR 'PHEL LO, ,MTSUNGS PAR
LDAN PA GANG ZHE NA, RNAM PA DRUG TU BLTA STE, THA DAD PA MED PAS
MTSUNGS PAR LDAN PA DANG, 'DRES PAR 'GYUR PAS MTSUNGS PAR LDAN PA
DANG,

PHRAD PAS MTSUNGS PAR LDAN PA DANG, LHAN CIG 'BYUNG BAS MTSUNGS
PAR LDAN PA DANG, BYA BA BSGRUBS PAS MTSUNGS PAR LDAN PA DANG,
MTHUN PAR RTOGS PAS MTSUNGS PAR LDAN PA'O, ,THA DAD PA MED PAS
MTSUNGS PAR LDAN PA GANG ZHE NA, RDUL PHRA RAB KYI PHYOGS LA
PHYOGS CAN

THAMS CAD THA DAD PA MED PA'O, ,'DRES PAR GYUR PAS MTSUNGS PAR
LDAN PA GANG ZHE NA, RDUL PHRA RAB LAS GONG MA PHYOGS CAN RNAMS
'DRES PAR GYUR PA'O, ,PHRAD PAS MTSUNGS PAR LDAN PA GANG ZHE NA,
PHYOGS CAN 'DUS PA RNAMS NYID PHAN TSUN PHRAD PA'O, ,LHAN CIG
'BYUNG BAS MTSUNGS

@72A *, ,PAR LDAN PA GANG ZHE NA, PHUNG PO DANG KHAMS DANG, SKYE
MCHED GANG YIN PA DAG LHAN CIG 'BYUNG BAS 'KHOD PA STE, SKYE BA
GCIG PA DANG, GNAS PA'I NGANG GCIG PA DANG, 'GAG PA GCIG PA RNAMS
SO, ,BYA BA BSGRUBS PAS MTSUNGS PAR LDAN PA GANG ZHE NA,

'DI LTA STE, DGE SLONG GNYIS RTZOD PA GANG YANG RUNG BA LA
MTSUNGS PAR ZHUGS PA LTA BU'O, ,MTHUN PAR RTOGS PAS MTSUNGS PAR
LDAN PA GANG ZHE NA, SEMS DANG SEMS LAS BYUNG BA'I CHOS RNAMS
DMIGS PA GCIG LA MTHUN PAR RTOGS PA'O, ,MTHUN PAR RTOGS PAS

MTSUNGS PAR LDAN PA DE YANG GZHAN GYI DNGOS POS YIN GYI BDAG GI
DNGOS POS NI MA YIN NO, ,MTHUN PA GNYIS YIN GYI MI MTHUN PA GNYIS
NI MA YIN NO, ,DUS 'DRA BA GNYIS YIN GYI DUS MI 'DRA BA GNYIS NI
MA YIN NO, ,MTHUN PA'I KHAMS DANG, SA PA GNYIS YIN GYI

MI MTHUN PA'I KHAMS DANG, SA PA GNYIS NI MA YIN NO, ,MTSUNGS PAR
LDAN PA KUN TU 'GRO BA NI 'DI LTA STE, TSOR BA DANG 'DU SHES
DANG, SEMS PA DANG REG PA DANG, YID LA BYED PA DANG RNAM PAR SHES
PA RNAMS SO, ,YANG MTSUNGS PAR LDAN PA KUN TU 'GRO BA NYON MONGS
PA CAN

NI YID DANG, NYON MONGS PA BZHI PO RNAMS SO, ,RES 'GA' MTSUNGS
PAR LDAN PA NI 'DI LTA STE, SEMS LA DAD PA LA SOGS PA DGE BA
RNAMS DANG, 'DOD CHAGS LA SOGS PA NYON MONGS PA DANG, NYE BA'I
NYON MONGS PA RNAMS SO, ,GNAS SKABS LAS GYUR BA'I MTSUNGS PAR

LDAN PA NI BDE BA'I TSOR BA MTSUNGS PAR LDAN PA DANG BCAS PA'I'O,
,SDUG BSNGAL DANG SDUG BSNGAL YANG MA YIN BDE BA YANG MA YIN PA'I
YANG DE BZHIN NO, ,RGYUN MI 'CHAD PAR MTSUNGS PAR LDAN PA NI LUS
SEMS DANG BCAS PA'I DUS NA'O, ,RGYUN CHAD PA'I MTSUNGS PAR LDAN
PA NI

SEMS MED PA'I SNYOMS PAR 'JUG PAS BAR DU CHOD PA'I'O, ,PHYI ROL
TU BLTAS PA'I MTSUNGS PAR LDAN PA NI 'DOD PA'I KHAMS DANG RAB TU
LDAN PA'I SEMS DANG, SEMS LAS BYUNG BA RNAMS LAS PHAL CHER RO,
,NANG DU BLTAS PA'I MTSUNGS PAR LDAN PA NI MNYAM PAR GZHAG PA'I
SA BA RNAMS

@72B KYI SEMS DANG SEMS LAS BYUNG BA RNAMS LAS PHAL CHER RO,
,'DRIS PA'I MTSUNGS PAR LDAN PA NI SO SO'I SKYE BA RNAMS KYI SEMS
DANG SEMS LAS BYUNG BA RNAMS DANG, SLOB PA DANG MI SLOB PA DE DAG
LAS KYANG KHA CIG GI'O, ,MA 'DRIS PA'I MTSUNGS PAR LDAN PA NI
'JIG RTEN

LAS 'DAS PA RNAMS KYI SEMS DANG SEMS LAS BYUNG BA RNAMS KYI DANG
PO DANG DE'I 'OG MA RNAMS DANG, 'JIG RTEN LAS 'DAS PA'I RJES LA
THOB PA RNAMS KYI'O, ,MTSUNGS PAR LDAN PA LA MKHAS PAS PHAN YON
CI ZHIG 'THOB CE NA, SEMS TZAM LA TSOR BA LA SOGS PA DANG,

KUN NAS NYON MONGS PA DANG, RNAM PAR BYANG BA'I CHOS RNAMS KYIS
MTSUNGS PAR LDAN PA DANG LDAN PA MA YIN PA SHES SO, ,DE SHES NA
BDAG TSOR BAR BYED DO, ,'DU SHES SU BYED DO, ,SEMS PAR BYED DO,
,DRAN PAR BYED DO, ,KUN NAS NYON MONGS SO, ,RNAM PAR

BYANG NGO ZHES MNGON PAR ZHEN PA SPANGS ZHING BDAG MED PA LA 'JUG
GO, ,LDAN PA GANG ZHE NA, MTSAN NYID KYIS NI SNGA MA BZHIN NO,
,RAB TU DBYE BAS NI SA BON DANG LDAN PA DANG, DBANG DANG LDAN PA
DANG, KUN TU 'BYUNG BA DANG LDAN PA'O, ,SA BON DANG LDAN PA GANG
ZHE NA,

'DOD PA'I KHAMS SU SKYES PAR GYUR PA NI 'DOD PA'I KHAMS DANG RAB
TU LDAN PA'I NYON MONGS PA DANG, NYE BA'I NYON MONGS PA RNAMS
DANG, GZUGS DANG GZUGS MED PA DANG RAB TU LDAN PA'I NYON MONGS PA
DANG, NYE BA'I NYON MONGS PA RNAMS DANG, SKYE BAS 'THOB PA'I DGE
BA

RNAMS KYI SA BON DANG LDAN PAS LDAN PA'O, ,GZUGS KYI KHAMS SU
SKYES PAR 'GYUR PA NI, 'DOD PA DANG RAB TU LDAN PA'I NYON MONGS
PA DANG, NYE BA'I NYON MONGS PA RNAMS KYI SA BON DANG LDAN PAS
LDAN PA MA YIN PA ZHES KYANG BYA'O, ,GZUGS DANG RAB TU LDAN PA
DANG

GZUGS MED PA DANG RAB TU LDAN PA'I NYON MONGS PA DANG, NYE BA'I
NYON MONGS PA RNAMS DANG, SKYE BAS 'THOB PA'I DGE BA RNAMS KYI SA
BON DANG LDAN PAS LDAN PA'O, ,GZUGS MED PAR SKYES PAR GYUR PA NI,
,'DOD PA DANG RAB TU LDAN PA DANG, GZUGS DANG RAB TU LDAN PA'I
NYON MONGS PA

@73A *, ,DANG; NYE BA'I NYON MONGS PA RNAMS KYI SA BON DANG LDAN
PA DANG LDAN PA MA YIN PA ZHES KYANG BYA'O, ,GZUGS MED PA DANG
RAB TU LDAN PA'I NYON MONGS PA DANG, NYE BA'I NYON MONGS PA RNAMS
DANG, SKYE BAS 'THOB PA'I DGE BA RNAMS KYI SA BON DANG

LDAN PAS LDAN PA'O, ,KHAMS GSUM PA'I GNYEN PO THOB PA NI, RNAM PA
GANG DANG GANG GI GNYEN PO BYUNG BA DE DANG DE'I SA BON DANG LDAN
PA MA YIN GYI, GANG GI GNYEN PO MA BYUNG BA DE'I SA BON DANG LDAN
PAS LDAN PA'O, ,DBANG DANG LDAN PA GANG ZHE NA, SBYOR

BA LAS BYUNG BA'I DGE BA'I CHOS 'JIG RTEN PA RNAMS DANG, 'JIG
RTEN LAS 'DAS PA'I BSAM GTAN DANG, RNAM PAR THAR PA DANG, TING
NGE 'DZIN DANG, SNYOMS PAR 'JUG PA LA SOGS PA DANG, LUNG DU MA
BSTAN PA DE DAG LAS KYANG KHA CIG NI DBANG DANG LDAN PAS LDAN

PA'O; ,KUN TU 'BYUNG BA DANG LDAN PA GANG ZHE NA, PHUNG PO DANG
KHAMS DANG SKYE MCHED RNAMS LAS DGE BA'AM MI DGE BA'AM, LUNG DU
BSTAN PA'AM, LUNG DU MA BSTAN PA YANG RUNG CHOS GANG DANG GANG
MNGON DU GYUR PA DE DANG DE'I KUN TU 'BYUNG BA DANG LDAN PAS LDAN
PA'O, ,DGE

BA'I RTZA BA CHAD PA NI DGE BA'I CHOS RNAMS KYI SA BON DANG LDAN
PAS LDAN PA DANG, LDAN PA MA YIN ZHES KYANG BYA'O, ,KUN NAS NYON
MONGS PA DANG GTAN DU LDAN PA NI YONGS SU MYA NGAN LAS MI 'DA'
BA'I CHOS CAN GYI 'DOD CHEN PA RNAMS KYI YIN PAR BLTA STE, DE DAG
LA THAR PA'I RGYU MED PA'I

PHYIR GTAN DU STE, RGYU DANG MI LDAN PA'O, ,LDAN PA LA MKHAS PAS
PHAN YON CI ZHIG 'THOB CE NA, CHOS RNAMS KYI 'PHEL BA DANG 'GRIB
PA SHES PAR 'GYUR RO, ,DE LTAR 'PHEL BA DANG 'GRIB PA SHES NA,
'JIG RTEN PA'I PHUN SUM TSOGS PA'AM, RGUD PA GANG LA YANG GCIG TU

NGES PAR 'DU SHES PAR MI 'GYUR GYI 'DI LTA STE, RJES SU CHAGS PA
DANG, KHONG KHRO BA SPONG BAR 'GYUR RO, ,CHOS MNGON PA KUN LAS
BTUS PA LAS, MTSAN NYID KUN LAS BTUS PA ZHES BYA BA STE, KUN LAS
BTUS PA DANG PO'O,, ,,BAM PO GSUM PA, RNAM PAR

@73B NGES PA GANG ZHE NA, BDEN PA RNAM PAR NGES PA DANG, CHOS
RNAM PAR NGES PA DANG, 'THOB PA RNAM PAR NGES PA DANG, 'BREL BA'I
GTAM RNAM PAR NGES PA'O, ,BDEN PA RNAM PAR NGES PA GANG ZHE NA,
'PHAGS PA'I BDEN PA BZHI PO DAG STE, SDUG BSNGAL DANG, KUN 'BYUNG
BA DANG,

'GOG PA DANG, LAM MO, ,SDUG BSNGAL GYI BDEN PA GANG ZHE NA, DE NI
SEMS CAN SKYE BA DANG, SKYE BA'I GNAS KYIS KYANG RIG PAR BYA'O,
,SEMS CAN SKYE BA GANG ZHE NA, SEMS CAN DMYAL BA RNAMS DANG, DUD
'GRO RNAMS DANG, YI DAGS RNAMS DANG, MI RNAMS DANG,

SHAR GYI LUS 'PHAGS DANG, NUB KYI BA LANG SPYOD DANG, 'DZAM BU
GLING DANG, BYANG GI SGRA MI SNYAN DANG, RGYAL CHEN BZHI'I RIS
KYI LHA RNAMS DANG, SUM CU RTZA GSUM DANG, 'THAB BRAL DANG, DGA'
LDAN DANG, 'PHRUL DGA' DANG, GZHAN 'PHRUL DBANG BYED DANG,

TSANGS RIS DANG, TSANGS PA'I MDUN NA 'DON DANG, TSANGS CHEN DANG,
'OD CHUNG DANG, TSAD MED 'OD DANG, 'OD GSAL DANG, DGE CHUNG DANG,
TSAD MED DGE DANG, DGE RGYAS DANG, SPRIN MED DANG, BSOD NAMS
SKYES DANG, 'BRAS BU CHE DANG, 'DU SHES MED PA'I SEMS CAN

DANG; MI CHE BA DANG, MI GSUNG BA DANG, GYA NOM SNANG DANG, SHIN
TU MTHONG DANG, 'OG MIN DANG, NAM MKHA' MTHA' YAS SKYE MCHED
DANG, RNAM SHES MTHA' YAS SKYE MCHED DANG, CI YANG MED PA'I SKYE
MCHED DANG, 'DU SHES MED 'DU SHES MED MIN SKYE MCHED RNAMS SU

SEMS CAN SKYE BA'O, ,SKYE BA'I GNAS GANG ZHE NA, SNOD KYI 'JIG
RTEN TE, RLUNG GI DKYIL 'KHOR LA NI CHU'I DKYIL 'KHOR BRTEN TO,
,CHU'I DKYIL 'KHOR LA NI SA'I DKYIL 'KHOR RO, ,SA'I DKYIL 'KHOR
LA NI RI RAB DANG GSER GYI RI BDUN DANG, GLING BZHI DANG, BAR GYI
GLING

BRGYAD DANG, NANG GI RGYA MTSO DANG, PHYI'I RGYA MTSO DANG, RI
RAB KYI BANG RIM DANG, RGYAL CHEN BZHI'I RIS DANG, SUM CU RTZA
GSUM GYI GNAS GZHAN RNAMS DANG, KHOR YUG GI RI DANG, NAM MKHA' LA
GZHAL MED KHANG RNAMS DANG, 'THAB BRAL DANG, DGA' LDAN DANG,
'PHRUL DGA'

@74A *, ,DANG; GZHAN 'PHRUL DBANG BYED KYI LHA RNAMS DANG, GZUGS
NA SPYOD PA RNAMS DANG, LHA MA YIN GYI GNAS GZHAN DAG DANG, SEMS
CAN DMYAL BA PA RNAMS KYI GNAS GZHAN DAG DANG, TSA BA'I SEMS CAN
DMYAL BA RNAMS DANG, GRANG BA'I SEMS CAN

DMYAL BA RNAMS DANG, NYI TSE BA'I SEMS CAN DMYAL BA RNAMS DANG,
DUD 'GRO DANG, YI DAGS DE DAG KHA CIG GI GNAS GZHAN RNAMS DANG,
NYI MA RNAM PAR SNANG BYED KUN TU RGYU ZHING PHYOGS SNANG BAR
BYED PA JI SNYED PA DE SNYED NI STONG GI 'JIG RTEN NA, ZLA BA
STONG DANG, NYI MA STONG DANG,

RI'I RGYAL PO RI RAB STONG DANG, SHAR GYI LUS 'PHAGS STONG DANG,
'DZAM BU GLING STONG DANG, NUB KYI BA LANG SPYOD STONG DANG,
BYANG GI SGRA MI SNYAN STONG DANG, RGYAL CHEN BZHI'I RIS KYI LHA
DANG, SUM CU RTZA GSUM DANG, 'THAB BRAL DANG, DGA' LDAN DANG,
'PHRUL

DGA' DANG, GZHAN 'PHRUL DBANG BYED KYI KHA RNAMS KYI GNAS GZHAN
STONG DANG, TSANGS PA'I 'JIG RTEN GYI GNAS GZHAN STONG PO 'DI NI
STONG SPYI PHUD KYI 'JIG RTEN GYI KHAMS ZHES BYA'O, ,STONG SPYI
PHUD KYI 'JIG RTEN GYI KHAMS STONG GANG YIN PA 'DI NI STONG GNYIS
PA BAR MA'I 'JIG

RTEN GYI KHAMS ZHES BYA'O, ,STONG GNYIS PA BAR MA'I 'JIG RTEN GYI
KHAMS STONG GANG YIN PA 'DI NI STONG GSUM GYI STONG CHEN PO'I
'JIG RTEN GYI KHAMS ZHES BYA'O, ,STONG GSUM GYI STONG CHEN PO'I
'JIG RTEN GYI KHAMS NI KHOR YUG CHEN POS KUN TU BSKOR TO, ,STONG
GSUM GYI STONG

CHEN PO'I 'JIG RTEN GYI KHAMS 'DI NI MNYAM DU 'JIG CING 'CHAGS
SO, ,'DI LTA STE DPER NA CHAR GYI RGYUN GNYA' SHING TZAM 'BAB NA,
BAR SNANG LA CHAR GYI RGYUN 'BAB PA RNAMS KYI BAR DANG, MTSAMS
MED PA DE BZHIN DU, SHAR PHYOGS KYI 'JIG RTEN GYI KHAMS 'JIG PA
DANG 'CHAGS

PA RNAMS KYI BAR DANG, MTSAMS MED DE GZHAN DAG NI 'JIG GO, ,GZHAN
DAG NI ZHIG NAS 'DUG GO, ,GZHAN DAG NI 'CHAGS SO, ,GZHAN DAG NI
CHAGS NAS 'DUG GO, ,SHAR PHYOGS JI LTA BAR PHYOGS BCU THAMS CAD
KYANG DE BZHIN NO, ,SEMS CAN GYI 'JIG RTEN GANG

@74B YIN PA DANG, SNOD KYI 'JIG RTEN GANG YIN PA LAS DANG NYON
MONGS PAS BSKYED PA, LAS DANG NYON MONGS PA'I DBANG GIS BYUNG BA
'DI MTHA' DAG NI SDUG BSNGAL GYI BDEN PA'O, ,YONGS SU DAG PA'I
'JIG RTEN GYI KHAMS DE DAG NI SDUG BSNGAL GYI BDEN PA MA YIN PA
BLTA STE, DE

DAG LAS DANG NYON MONGS PAS BSKYED PA MA YIN, LAS DANG NYON MONGS
PA'I DBANG GIS BYUNG BA MA YIN GYI, ,SMON LAM DANG DGE BA'I RTZA
BA'I DBANG GIS BYUNG BA DAG GO, ,DE LTA BAS NA SANGS RGYAS RNAMS
KYI SANGS RGYAS KYI SPYOD YUL YIN PA'I PHYIR SKYE BA'I GNAS DE
DAG NI BSAM

GYIS MI KHYAB STE, DE DAG NI BSAM GTAN PA RNAMS KYI BSAM GTAN GYI
YUL YANG MA YIN NA, RTOG GE PA RNAMS KYI YUL MA YIN PA LTA SMOS
KYANG CI DGOS, YANG SKYE BA NI SDUG BSNGAL LO, ,RGA BA NI SDUG
BSNGAL LO, ,NA BA NI SDUG BSNGAL LO, ,'CHI BA NI SDUG

BSNGAL LO, ,MI SDUG PA DANG PHRAD PA NI SDUG BSNGAL LO, ,SDUG PA
DANG BRAL BA NI SDUG BSNGAL LO, ,GANG 'DOD PA BTZAL TE MA RNYED
PA DE YANG SDUG BSNGAL LO, ,MDOR NA NYE BAR LEN PA'I PHUNG PO
LNGA NI SDUG BSNGAL LO, ,CI'I PHYIR SKYE BA SDUG BSNGAL ZHE NA,
DOGS PA'I SDUG BSNGAL

NYID DANG, DE LAS GZHAN PA'I SDUG BSNGAL GYI GNAS YIN PA'I PHYIR
RO, ,CI'I PHYIR RGA BA SDUG BSNGAL ZHE NA, NA TSOD GYUR PA SDUG
BSNGAL NYID KYI PHYIR RO, ,CI'I PHYIR NA BA SDUG BSNGAL ZHE NA,
KHAMS GYUR PA SDUG BSNGAL NYID KYI PHYIR RO, ,CI'I PHYIR 'CHI BA
SDUG BSNGAL ZHE NA,

SROG GYUR PA SDUG BSNGAL NYID KYI PHYIR RO, ,CI'I PHYIR MI SDUG
PA DANG PHRAD PA SDUG BSNGAL ZHE NA, PHRAD PA SDUG BSNGAL NYID
KYI PHYIR RO, ,CI'I PHYIR SDUG PA DANG BRAL BA SDUG BSNGAL ZHE
NA, BRAL PA SDUG BSNGAL NYID KYI PHYIR RO, ,CI'I PHYIR GANG 'DOD
PA BTZAL TE MA RNYED PA DE YANG SDUG

BSNGAL ZHE NA, RE BA 'BRAS BU MED PA SDUG BSNGAL NYID KYI PHYIR
RO, ,CI'I PHYIR MDOR NA NYE BAR LEN PA'I PHUNG PO LNGA SDUG
BSNGAL ZHE NA, GNAS NGAN LEN SDUG BSNGAL NYID KYI PHYIR RO, ,DE
DAG NI BRGYAD YIN YANG DRUG TU 'GYUR RO, ,DRUG YIN YANG BRGYAD DU
'GYUR TE, DOGS PA'I

@75A *, ,SDUG BSNGAL DANG, 'GYUR BA'I SDUG BSNGAL DANG, PHRAD
PA'I SDUG BSNGAL DANG, BRAL BA'I SDUG BSNGAL DANG, RE BA 'BRAS BU
MED PA'I SDUG BSNGAL DANG, GNAS NGAN LEN GYI SDUG BSNGAL LO,
,GANG SDUG BSNGAL NYID GSUM GSUNGS NA, CI

SDUG BSNGAL NYID GSUM PO DAG GIS SDUG BSNGAL RNAM PA BRGYAD BSDUS
SAM, SDUG BSNGAL RNAM PA BRGYAD KYIS SDUG BSNGAL NYID GSUM BSDUS
SHE NA, GCIG GIS GCIG BSDUS TE, SKYE BA'I SDUG BSNGAL DANG, RGA
BA'I SDUG BSNGAL DANG, NA BA'I SDUG BSNGAL DANG,

'CHI BA'I SDUG BSNGAL DANG, MI SDUG PA DANG PHRAD PA'I SDUG
BSNGAL GANG GSUNGS PA 'DIS NI SDUG BSNGAL GYI SDUG BSNGAL NYID
YONGS SU BSTAN TO, ,SDUG PA DANG BRAL BA'I SDUG BSNGAL DANG, GANG
'DOD PA BTZAL TE MA RNYED PA DE YANG SDUG BSNGAL ZHES GANG GSUNGS
PA

'DIS NI 'GYUR BA'I SDUG BSNGAL NYID YONGS SU BSTAN TO, ,MDOR NA
NYE BAR LEN PA'I PHUNG PO LNGA SDUG BSNGAL LO ZHES GANG GSUNGS PA
'DIS NI 'DU BYED KYI SDUG BSNGAL NYID YONGS SU BSTAN TO, ,KUN
RDZOB KYI BDEN PAR SDUG BSNGAL BA DANG, DON DAM PA'I BDEN PAR
SDUG BSNGAL

BZHES GANG GSUNGS PA LA KUN RDZOB KYI BDEN PAR SDUG BSNGAL BA NI
GANG YIN, DON DAM PA'I BDEN PAR SDUG BSNGAL BA NI GANG YIN ZHE
NA, SKYE BA'I SDUG BSNGAL NAS 'DOD PA BTZAL TE MA RNYED PA DE
YANG SDUG BSNGAL ZHES BYA BA'I BAR NI KUN RDZOB KYI BDEN PAR SDUG
BSNGAL BA'O, ,MDOR NA

NYE BAR LEN PA'I PHUNG PO LNGA SDUG BSNGAL LO ZHES GSUNGS PA NI
DON DAM PA'I BDEN PAR SDUG BSNGAL BA'O, ,SDUG BSNGAL GYI BDEN
PA'I SPYI'I MTSAN NYID GANG ZHE NA, MI RTAG PA NYID KYI MTSAN
NYID DANG, SDUG BSNGAL BA'I MTSAN NYID DANG, STONG BA'I MTSAN
NYID DANG, BDAG

MED PA'I MTSAN NYID DO, ,MI RTAG PA'I MTSAN NYID GANG ZHE NA,
GANG MED PA'I MTSAN NYID DANG, RNAM PAR 'JIG PA'I MTSAN NYID
DANG, 'GYUR BA'I MTSAN NYID DANG, 'BRAL BA'I MTSAN NYID DANG, NYE
BA'I MTSAN NYID DANG, CHOS NYID KYI MTSAN NYID DANG, SKAD CIG GI

@75B MTSAN NYID DANG, RGYUN GYI MTSAN NYID DANG, NANG LA SOGS
PA'I MTSAN NYID DANG, SEMS SNA TSOGS KYI RNAM PAR 'BYUNG BA'I
MTSAN NYID DANG, LONGS SPYOD PHUN SUM TSOGS PA RGUD PA'I MTSAN
NYID DANG, SNOD 'JIG PA DANG 'CHAGS PA'I MTSAN NYID DO, ,MED PA'I
MTSAN NYID GANG

ZHE NA; GANG PHUNG PO DANG KHAMS DANG, SKYE MCHED RNAMS LA BDAG
DANG, BDAG GI DUS RTAG TU MED PA'O, ,RNAM PAR 'JIG PA'I MTSAN
NYID GANG ZHE NA, GANG 'DU BYED SKYES PA RNAMS KYI RNAM PAR 'JIG
PA'O, ,'GYUR BA'I MTSAN NYID GANG ZHE NA, GANG 'DU BYED RNAMS

GZHAN DANG GZHAN DU 'GYUR BA'O, ,'BRAL BA'I MTSAN NYID GANG ZHE
NA, GANG 'DU BYED RNAMS LA DBANG BYED PA NYAMS PA DANG, GZHAN DAG
GIS BDAG GIR BYAS PA'O, ,NYE BA'I MTSAN NYID GANG ZHE NA, MI RTAG
PA NYID KYIS NON PA'O, ,CHOS NYID KYI MTSAN NYID GANG ZHE NA,

MI RTAG PA NYID 'BYUNG BA RGYUS 'BREL PA'O, ,SKAD CIG GI MTSAN
NYID GANG ZHE NA, 'DU BYED RNAMS SKAD CIG GCIG LAS PHAN CHAD DU
MI GNAS PA'O, ,RGYUN GYI MTSAN NYID GANG ZHE NA, THOG MA MED PA'I
DUS KYI 'DU BYED RNAMS KYI SKYE BA'I RGYUN MI 'CHAD PA'O, ,NAD LA
SOGS PA'I

MTSAN NYID GANG ZHE NA, KHAMS DANG, NA TSOD DANG, SROG RNAMS
'GYUR BA'O, ,SEMS SNA TSOGS KYI RNAM PAR 'BYUNG BA'I MTSAN NYID
GANG ZHE NA, RES 'GA' 'DOD CHAGS DANG BCAS PA'I SEMS DANG, RES
'GA' 'DOD CHAGS DANG BRAL BA DANG, DE BZHIN DU ZHE SDANG DANG
BCAS PA

DANG; ZHE SDANG DANG BRAL BA DANG, GTI MUG DANG BCAS PA DANG, GTI
MUG DANG BRAL BA DANG, BSDUS PA DANG, G-YENGS PA DANG, BYING BA
DANG, RAB TU GZUNG BA DANG, RGOD PA DANG, MI RGOD PA DANG, NYE
BAR MA ZHI BA DANG, NYE BAR MA ZHI BA DANG, NYE BAR ZHIG BA DANG,
MNYAM PAR GZHAG PA DANG, MNYAM

PAR MA BZHAG PA LA SOGS PA'I RNAM PAR SEMS KYI 'BYUNG BA GANG YIN
PA'O, ,LONGS SPYOD 'BYOR BA RGUD PA'I MTSAN NYID GANG ZHE NA,
'BYOR BA THAMS CAD KYI MTHA' NI RGUD PA NYID DO, ,SNOD 'JIG PA
DANG 'CHAGS PA'I MTSAN NYID GANG ZHE NA, 'JIG PAR BYED PA GSUM
STE, ME DANG,

@76A *, ,CHU DANG, RLUNG NGO, ,'JIG PA NA BSDUS PA GSUM STE, BSAM
GTAN GNYIS PA DANG, GSUM PA DANG, BZHI PA'O, ,BSAM GTAN BZHI PA
LA NI GZHAL MED KHANG RNAMS DANG LHAN CIG 'BYUNG BA DANG, LHAN
CIG 'GAGS PAS 'JIG CING 'CHAGS SO, ,

BSKAL PA BAR MA GSUM STE, MU GE'I BSKAL PA BAR MA DANG, NAD KYI
BSKAL PA BAR MA DANG, MTSON CHA'I BSKAL PA BAR MA STE, DE DAG GIS
BSKAL PA TSAR PHYIN PAR 'GYUR RO, ,MAR 'BRI BA BAR GYI BSKAL PA
GCIG DANG, YAR 'PHEL BA DANG MAR 'BRI BA BCVA BRGYAD DANG,

YAR SKYE BA GCIG STE, BAR GYI BSKAL PA NYI SHUR 'JIG RTEN 'JIG
GO, ,BAR GYI BSKAL PA NYI SHUR 'JIG RTEN ZHIG PAR 'DUG GO, ,BAR
GYI BSKAL PA NYI SHUR 'JIG RTEN 'CHAGS SO, ,BAR GYI BSKAL PA NYI
SHUR 'JIG RTEN CHAGS NAS 'DUG GO, ,DE DAG NI BAR GYI

BSKAL PA BRGYAD CU STE, DE NI BSKAL PA CHEN PO'O, ,BSKAL PA
BGRANG BA'I TSUL DES GZUGS NA SPYOD PA RNAMS DANG, GZUGS MED PA
NA SPYOD PA'I LHA RNAMS KYI TSE'I TSAD DO, ,SEMS CAN DE DAG GI
TSE ZAD CING BSOD NAMS ZAD LA LAS KYANG ZAD NAS, GNAS DE

NAS SHI 'PHO BAR 'GYUR RO, ,TSE ZAD PAS JI LTA BU ZHE NA, 'CHI
BA'I DUS LA BAB PA'O, ,BSOD NAMS ZAD PAS JI LTA BU ZHE NA, DUS MA
YIN PAR 'CHI BA STE, 'DI LTAR SEMS CAN DE DAG SNYOMS PAR 'JUG
PA'I RO MYANG BAS BSOD NAMS ZAD PAR 'GYUR TE, DES NA DUS LA

MA BAB KYANG 'CHI'O, ,LAS ZAD PAS JI LTA BU ZHE NA, DER SKYES NAS
MYONG BAR 'GYUR BA DANG, LAN GRANGS GZHAN LA MYONG BAR 'GYUR BA'I
LAS YONGS SU GTUGS PA'O, ,SDUG BSNGAL GYI MTSAN NYI GANG ZHE NA,
SDUG BSNGAL NYID GSUM DANG, SDUG BSNGAL RNAM PA BRGYAD

NI SDUG BSNGAL ZHES BYA BA'O, ,CI'I PHYIR GANG MI RTAG PA DE SDUG
BSNGAL ZHES GSUNGS SHE NA, MI RTAG PA NYID NI GNYIS KYI CHAR
GTOGS PA STE, SKYE BA'I CHAR GTOGS PA DANG, 'JIG PA'I CHAR GTOGS
PA'O, ,SKYE BA'I CHAR GTOGS PA'I MI RTAG PA NYID LA BRTEN NAS
SDUG BSNGAL GYI

@76B SDUG BSNGAL NYID RAB TU SHES SO, ,'JIG PA'I CHAR GTOGS PA'I
MI RTAG PA NYID LA BRTEN NAS 'GYUR BA'I SDUG BSNGAL NYID RAB TU
SHES SO, ,DE GNYI GA'I CHAR GTOGS PA'I MI RTAG PA NYID LA BRTEN
NAS 'DU BYED KYI SDUG BSNGAL NYID RAB TU SHES SO, ,DE LA DGONGS
TE BCOM

LDAN 'DAS KYIS NGAS 'DU BYED MI RTAG PA NYID DANG, 'DU BYED 'GYUR
BA NYID LA DGONGS NAS, GANG CI TSOR YANG RUNG, 'DI NI 'DIR SDUG
BSNGAL DU GSUNGS SO ZHES BKA' STZAL TO, ,YANG SKYE BA DANG 'JIG
PA'I CHOS NYID DANG RJES SU 'BREL BA'I 'DU BYED RNAMS LA SKYE BA
LA SOGS PA

SDUG BSNGAL BRGYAD MNGON TE, DE'I PHYIR SDUG BSNGAL ZHES BYA'O,
,STONG PA'I MTSAN NYID GANG ZHE NA, GANG LA GANG MED PA DE NI DES
STONG PAR YANG DAG PAR RJES SU MTHONG BA STE, 'DI LA LHAG MA GANG
YIN PA DE NI 'DIR YOD PA'O ZHES YANG DAG PA JI LTA BA BZHIN DU
RAB TU SHES SO, ,

'DI NI STONG PA NYID LA 'JUG PA YANG DAG PA'I LTA BA STE, PHYIN
CI MA LOG PA ZHES BYA'O, ,GANG NA CI ZHIG MED CE NA, PHUNG PO
DANG KHAMS DANG SKYE MCHED RNAMS LA RTAG PA DANG BRTAN PA DANG
THER ZUG PA DANG MI 'GYUR BA'I CHOS CAN DANG BDAG DANG BDAG GI
MED DO, ,DE LTA BAS NA DE DAG NI DES

STONG NGO, ,DE LA LHAG MA YOD PA CI ZHIG CE NA, GANG BDAG MED PA
DE NYID DE, DE LTAR BDAG NI MED KYI BDAG MED PA NI YOD PAR STONG
PA NYID KHONG DU CHUD PAR BYA'O, ,'DI LAS DGONGS NAS BCOM LDAN
'DAS KYIS YOD PA YANG YOD PAR, MED PA YANG MED PAR YANG DAG PA JI

LTA BA BZHIN DU RAB TU SHES SO, ,ZHES GSUNGS SO, ,YANG STONG PA
NYID RNAMS PA GSUM STE, NGO BO NYID KYIS STONG PA NYID DANG, DE
BZHIN DU YOD PA MA YIN PA'I STONG PA NYID DANG, RANG BZHIN GYI
STONG PA NYID DO, ,DANG PO NI KUN BRTAGS PA'I NGO BO NYID NYE BAR
GZUNG BAR BLTA'O, ,

GNYIS PA NI GZHAN GYI DBANG GI NGO BO NYID NYE BAR GZUNG BA'O,
,GSUM PA NI YONGS SU GRUB PA'I NGO BO NYID NYE BAR GZUNG BAR
BLTA'O, ,BDAG MED PA'I MTSAN NYID GANG ZHE NA, JI LTAR BDAG TU
SMRA BA RNAMS KYIS BDAG TU BTAGS PA'I MTSAN NYID DES, PHUNG PO
DANG KHAMS DANG

@77A *, ,SKYE MCHED RNAMS MTSAN NYID DANG BRAL BA'O, ,PHUNG PO
DANG KHAMS DANG SKYE MCHED RNAMS NI BDAG GI MTSAN NYID KYIS BDAG
MED PA'O, ,'DI LA DGONGS NAS BCOM LDAN 'DAS KYIS CHOS THAMS CAD
BDAG MED PA'O ZHES GSUNGS SO, ,BCOM LDAN 'DAS KYIS 'DI

DAG THAMS CAD NI NGA'I BA MED DO, ,'DI NI NGA MA YIN PA'O, ,'DI
NI NGA'I BDAG MA YIN PA STE, DE NI 'DI BZHIN NO ZHES YANG DAG
PA'I SHES RAB KYIS YANG DAG PA JI LTA BA BZHIN DU BLTA BAR BYA'O,
,ZHES GSUNGS PA 'DI'I DON CI ZHE NA, PHYI'I DNGOS PO 'DI NI BDAG
GI MA YIN NO, ,

NANG GI DNGOS PO 'DI NI NGA MA YIN NO, ,'DI NI NGA'I BDAG MA YIN
PA'O ZHES BYA BAR DGONGS NAS GSUNGS PA STE, 'DI LTAR PHYI'I DNGOS
PO LA NI BDAG GI RNAM PAR DANG, NANG LA NI BDAG DANG BDAG GI RNAM
PAR BKAG GO, ,SKAD CIG GI MTSAN NYID NI MI RTAG PA NYID DO ZHES
GSUNGS PA DE JI

LTA BU ZHE NA, JI LTAR SEMS DANG SEMS LAS BYUNG BA SKAD CIG MA
YIN PA DE LTAR GZUGS KYANG SKAD CIG PAR BLTA STE, SEMS KYIS ZIN
PA DANG SEMS DANG GRUB PA DANG BDE BA GCIG PA DANG, SEMS 'GYUR NA
DE 'GYUR BA DANG, SEMS KYI GNAS YIN PA DANG, SEMS KYI DBANG

GIS BYUNG BA DANG, SEMS DBANG SGYUR BA'I PHYIR RO, ,YANG MTHAR
'GYUR BAR DMIGS PA DANG, SKYES NAS KYANG RKYEN LA MI LTOS PAR
RANG GI NGANG GIS RNAMS PAR 'JIG PA'I PHYIR GZUGS KYANG SKAD CIG
PA NYID DU BLTA'O, ,GZUGS GANG YIN PA CI YANG RUNG STE, DE THAMS
CAD 'BYUNG BA

CHEN PO BZHI DAG DANG, 'BYUNG BA CHEN PO BZHI DAG RGYUR BYAS
PA'O, ,ZHES GANG GSUNGS PA DE CI LAS DGONGS TE GSUNGS SHE NA,
SRID PA LA DGONGS NAS GSUNGS SO, ,PHYOGS GCIG LA BRTEN PA'I DNGOS
PO'I DON NI RGYUR BYAS PA'I DON TE, 'DUS PA GANG LAS 'BYUNG BA
GANG DMIGS

PA DE NI DE NA YOD DO ZHES BRJOD PAR BYA'O, ,'BYUNG BA GCIG LAS
GYUR PA'I 'DUS PA YANG YOD, 'BYUNG BA GNYIS LAS GYUR PA YOD PA
NAS, 'BYUNG BA THAMS CAD LAS GYUR BA YANG YOD DO, ,RGYUR BYAS
PA'I GZUGS LA YANG RGYUR BYAS PA'I GZUGS GANG 'DUS PA GANG LA
DMIGS PA DE NI

@77B DE NA YOD PA'O ZHES RIG PAR BYA'O, ,RDUL PHRA RAB BSAGS PA
NI GZUGS 'DUS PA'O ZHES GANG BRJOD PA DE LA RDUL PHRA RAB LUS MED
PAR RIG PAR BYA'O, ,BLOS MTHAR RAB TU PHYE NAS RDUL PHRA RAB TU
RNAM PAR GZHAG STE, RIL PO'I 'DU SHES RNAMS PAR GZHIG PA DANG,
GZUGS LA

RDZAS SU YONGS SU GRUB PA MED PAR 'JUG PAR BYA BA'I PHYIR RO,
,YANG SDUG BSNGAL 'DI NI SHIN TU RGYAS LA MA BSRABS PA DANG,
BSRABS PA DANG, BSRABS PA YANG MA YIN LA MA BSRABS PA'ANG YIN PA
YANG YOD, BAR MA MA BSRABS PA YANG YOD, BSRABS LAM BSRABS PA YANG
YOD,

CHES BSRABS LA BSRABS PA YANG YOD, SHIN TU CHES BSRABS LA BSRABS
PA YANG YOD, SDUG BSNGAL MA YIN LA SDUG BSNGAL DU SNANG ZHING
BSRABS PA CHEN POR NYE BAR GNAS PA YANG YOD DO, ,SDUG BSNGAL SHIN
TU RGYAS LA MA BSRABS PA GANG ZHE NA, GANG 'DOD PA NA SPYOD PA
DGE BA'I RTZA BA MA

BSAGS PA RNAMS KYI'O, ,BSRABS PA GANG ZHE NA, DE NYID THAR PA'I
CHA DANG MTHUN PA SKYES PA RNAMS KYI'O, ,BSRABS PA YANG YIN LA MA
BSRABS PA YANG YIN PA GANG ZHE NA, DE NYID 'JIG RTEN PAS 'DOD
CHAGS DANG BRAL BA BA NYID DU BYA BA'I PHYIR DGE BA'I RTZA BA
BSAGS PA RNAMS KYI'O, ,

BAR MA MA BSRABS PA GANG ZHE NA, GZUGS KYI KHAMS SU SKYES PA THAR
PA'I CHA DANG MTHUN PA RNAM PAR SPANGS PA RNAMS KYI'O, ,BSRABS LA
MA BSRABS PA GANG ZHE NA, GZUGS MED PAR SKYES PAR THAR PA'I CHA
DANG MTHUN PA RNAMS PAR SPANGS PA RNAMS KYI'O, ,CHES BSRABS LA
BSRABS PA GANG

ZHE NA; GANG SLOB PA RNAMS KYI'O, ,SHIN TU CHES BSRABS LA BSRABS
PA GANG ZHE NA, GANG MI SLOB PA RNAMS KYI SROG GI DBANG PO'I
RKYEN GYI MING DANG GZUGS SO, ,SDUG BSNGAL MA YIN LA SDUG BSNGAL
DU SNANG ZHING BSRABS PA CHEN POR NYE BAR GNAS PA GANG ZHE NA,
GANG BYANG CHUB SEMS

DPA' DAM PA'I PHA ROL TU PHYIN PA THOB PA RNAMS KYI STE, BSAMS
BZHIN DU SRID PAR SKYE BA'I PHYIR RO, ,'CHI BA SDUG BSNGAL LO
ZHES GANG GSUNGS PA DE LA 'CHI BA RNAM PA GSUM STE, DGE BA'I SEMS
YOD PA DANG, MI DGE BA'I SEMS YOD PA DANG, LUNG DU MA BSTAN PA'I
SEMS YOD PA

@78A *, ,STE; RANG GI DGE BA'I RTZA BA'I STOBS BSKYED PAS SAM,
GZHAN GYIS BSGRUBS PAS KYANG RUNG STE, SEMS KYI RGYU BA GSAL BA
NI DGE BA'I SEMS YOD PA'I 'CHI BAR BLTA'O, ,RANG GI MI DGE BA'I
SEMS BSKYED PAS SAM, GZHAN GYIS BSGRUBS PAS KYANG RUNG STE,

SEMS RGYU BA GSAL BA NI MI DGE BA'I SEMS YOD PA'I 'CHI BAR
BLTA'O, ,SEMS KYI RGYU BA GSAL YANG RUNG MI GSAL YANG RUNG RKYEN
DE GNYI GA MA TSANG BA'I PHYIR MNGON PAR 'DU BYED MI NUS PA YANG
RUNG STE, LUNG DU MA BSTAN PA'I SEMS YOD PA'I 'CHI BAR BLTA'O,
,DGE BA BYED

PA'I LUS NI THOB MA NYID SMAD GRANG BAR 'GYUR, MI DGE BA BYED
PA'I LUS NI STOD GRANG BAR 'GYUR RO, ,DE LA MI DGE BA BYED PA'I
BAR MA DO'I SRID PA MNGON PAR 'GRUB PA NI, DPER NA PHYAR BA NAG
PO'AM, MTSAN MO MUN PA MUN NAG TU SNANG BA LTA BU'O, ,DGE BA BYED
PA NI DPER NA

SNAM BU DKAR PO'AM, ZLA BA'I 'OD DANG BCAS PA'I MTSAN MOR SNANG
BA LTA BU'O, ,BAR MA DO'I SRID PA NI 'DOD PA'I KHAMS DANG GZUGS
KYI KHAMS SU SKYE BA NA'O, ,GZUGS MED PA NAS NI 'CHI 'PHO BA
NA'O, ,DE NI YID LAS BYUNG BA DANG DRI ZA ZHES KYANG BYA'O, ,DE
LTAR THOGS NA

ZHIG BDUN GNAS TE, DE TSUN CHAD KYIS 'CHI 'PHO'O, ,JI STE NA LDOG
GO, ,DE NA GNAS PA YANG LAS SOG GO, ,SKAL PA MNYAM PA'I SEMS CAN
RNAMS KYANG MTHONG NGO, ,GANG DU SKYE BAR 'GYUR BA DE'I BYAD
GZUGS SO, ,'GRO BA LA THAGS THOGS MED DO, ,RDZU 'PHRUL

DANG LDAN PA BZHIN DU MYUR DU 'GRO ZHING SKYE BA'I GNAS SU THOGS
SO, ,SRANG MDA'I MTHON DMAN GYI TSUL DU 'CHI 'PHO ZHING NYID
MTSAMS SBYOR RO, ,BAR MA DO'I SRID PA NA GNAS PA NI SKYE BA'I
GNAS LA 'DOD CHAGS BSKYED DE, ,DE LAS GZHAN PA'I NYON MONGS PA NI
RKYEN DU 'GYUR RO, ,'DOD

CHAGS DANG BCAS PAR BAR MA DO'I SRID PA 'GAG CING NUR NUR PO RNAM
PAR SHES PA DANG BCAS PA 'BYUNG STE, DE NI RNAM PAR SMIN PA'O,
,DE'I 'OG TU RTEN CING 'BREL PAR 'BYUNG BA LAS JI SKAD 'BYUNG BA
BZHIN, SKYE GNAS BZHI PO SGO NGA LAS SKYE BA DANG, MNGAL NAS SKYE
BA DANG, DROD GSHER LAS

@78B SKYE BA DANG, BRDZUS TE SKYE BAR DBANG PO MGON PAR 'GRUB BO,
,KUN 'BYUNG BA'I BDEN PA GANG ZHE NA, NYON MONGS PA DANG, NYON
MONGS PA'I DBANG GIS BYUNG BA'I LAS SO, ,GTZO BOR BSTAN PA NI,
,BCOM LDAN 'DAS KYIS SRED PA YANG 'BYUNG BA CAN DGA' BA'I 'DOD
CHAGS DANG LAN [*LDAN?]

PA DE DANG DER MNGON PAR DGA' BA LA KUN 'BYUNG BA'I BDEN PAR
BSTAN PAS BSTAN TO, ,GTZO BO'I DON GANG ZHE NA, GANG THAMS CAD DU
'GRO BA'I DON TO, ,THAMS CAD DU 'GRO BA'I DON GANG ZHE NA, 'DI
LTAR SRED PA DNGOS PO THAMS CAD DU 'GRO BA DANG, GNAS SKABS THAMS

CAD DU 'GRO BA DANG, DUS THAMS CAD DU 'GRO BA DANG, KHAMS THAMS
CAD DU 'GRO BA DANG, TSOR BA THAMS CAD DU 'GRO BA DANG, RNAM PA
THAMS CAD DU 'GRO BA'O, ,NYON MONGS PA GANG ZHE NA, GRANGS DANG,
MTSAN NYID DANG, 'BYUNG BA DANG, DMIGS PA DANG, MTSUNGS

PAR LDAN PA DANG, RNAM GRANGS DANG, LOG PAR ZHUGS PA DANG, KHAMS
DANG, RIS DANG, SPONG BAS KYANG NYON MONGS PAR BLTA'O, ,GRANGS
GANG ZHE NA, NYON MONGS PA DRUG GAM BCU'O, ,NYON MONGS PA DRUG
GANG ZHE NA, 'DOD CHAGS DANG, KHONG KHRO BA DANG, NGA RGYAL DANG,

MA RIG PA DANG, THE TSOM DANG, LTA BA'O, ,DE DAG NYID LTA BA
RNAMS PA LNGA'I BYE BRAG GIS BCUR 'GYUR RO, ,MTSAN NYID GANG ZHE
NA, CHOS GANG 'BYUNG BA NA RAB TU MA ZHI BA'I MTSAN NYID DU
'BYUNG STE, DE BYUNG BAS SEMS KYI RGYUD RAB TU MA ZHI BAR 'BYUNG
BA DE NYON MONGS PA'I MTSAN NYID DO, ,

'BYUNG BA GANG ZHE NA, NYON MONGS PA'I BAG LA NYAL MA SPANGS PAR
GYUR PA DANG, NYON MONGS PA'I GNAS KYI CHOS KYANG SNANG BAR GYUR
PA DANG, DE LA YANG TSUL BZHIN MA YIN PA YID LA BYED PA NYE BAR
GNAS PA YIN TE, DE LTA BU LAS NYON MONGS PA 'BYUNG BAR 'GYUR RO,
,DMIGS PA GANG

ZHE NA, NYON MONGS PA THAMS CAD NI NYON MONGS PA THAMS CAD KYI
DMIGS PAR BLTA'O, ,NYON MONGS PA'I GZHI YANG DMIGS PA'O, ,MA RIG
PA DANG, LTA BA DANG, THE TSOM MA GTOGS PAR 'DOD PA NA SPYOD PA'I
NYON MONGS PA NI SA GONG MA LA MI DMIGS SO, ,SA GONG MA PA'I NYON

@79A *, ,MONGS PA NI SA 'OG MA LA DMIGS PA MA YIN NO, ,'GOG PA
DANG LAM LA DMIGS PA'I NYON MONGS PA GANG YIN PA DE NI DE DAG LA
DMIGS PA MA YIN PAR BLTA STE, DE'I DMIGS PA NI DES YONGS SU RTOG
PA'O, ,GZHI MED PA LA DMIGS PA'I NYON MONGS PA NI

LTA BA DANG MTSUNGS PAR LDAN PA'O, ,DE LAS GZHAN PA NI GZHI DANG
BCAS PA LA DMIGS PA'O, ,MTSUNGS PAR LDAN PA GANG ZHE NA, 'DOD
CHAGS NI KHONG KHRO BA DANG MTSUNGS PAR LDAN PA MA YIN NO, ,KHONG
KHRO BA DANG JI LTA BAR THE TSOM DANG YANG DE BZHIN NO, ,LHAG MA
NI DE DANG

MTSUNGS PAR LDAN NO, ,'DOD CHAGS DANG KHONG KHRO BA JI LTA BA DE
BZHIN DU KHONG KHOR BA YANG 'DOD CHAGS DANG NGA RGYAL DANG LTA BA
DANG MTSUNGS PAR LDAN PA MA YIN NO, ,NGA RGYAL NI KHONG KHRO BA
DANG THE TSOM DANG MTSUNGS PAR LDAN PA MA YIN NO, MA RIG PA NI
NYON MONGS PA THAMS CAD DANG

MTSUNGS PAR LDAN PA DANG MA 'DRES PA YANG YIN NO, ,MA 'DRES PA NI
BDEN PA RNAMS MI SHES PA'O, ,LTA BA NI KHONG KHRO BA DANG THE
TSOM DANG MTSUNGS PAR LDAN PA MA YIN NO, ,THE TSOM NI 'DOD CHAGS
DANG NGA RGYAL DANG LTA BA DANG MTSUNGS PAR LDAN PA MA YIN NO,
,KHRO BA LA SOGS PA

NYE BA'I NYON MONGS PA RNAMS NI PHAN TSUN MTSUNGS PAR LDAN PA MA
YIN NO, ,NGO TSA MED PA DANG KHREL MED PA NI MI DGE BA THAMS CAD
DANG MTSUNGS PAR LDAN NO, ,RMUGS PA DANG, RGOD PA DANG, MA DAD PA
DANG, LE LO DANG, BAG MED PA NI NYON MONGS PA CAN THAMS CAD DANG
MTSUNGS PAR

LDAN NO, ,RNAM GRANGS GANG ZHE NA, KUN TU SBYOR BA DANG, 'CHING
BA DANG, BAG LA NYAL DANG, NYE BA'I NYON MONGS PA DANG, KUN NAS
DKRIS PA DANG, CHU BO DANG, SBYOR BA DANG, NYE BAR LEN PA DANG,
MDUD PA DANG, SGRIB PA DANG, THA BA DANG, DRI MA DANG, SDIG PA
DANG, ZUG

RDU DANG, CI YANG DANG, NYES PAR SPYOD PA DANG, ZAG PA DANG,
PHONGS PA DANG, YONGS SU GDUNG PA DANG, 'KHRUG PA DANG, 'THAB PA
DANG, RIMS NAD DANG, NAGS SBYOR DANG, GAGS ZHES BYA BA DAG GO,
,KUN TU SBYOR BA RNAMS NI DU ZHIG, JI LTAR GANG DU SBYOR ZHE NA,
KUN TU SBYOR

@79B BA DGU STE, RJES SU CHAGS PA'I KUN TU SBYOR BA DANG, KHONG
KHRO BA'I KUN TU SBYOR BA DANG, NGA RGYAL GYI KUN TU SBYOR BA
DANG, MA RIG PA'I KUN TU SBYOR BA DANG, LTA BA'I KUN DANG SBYOR
BA DANG, MCHOG TU 'DZIN PA'I KUN TU SBYOR BA DANG, THE TSOM GYI
KUN TU SBYOR BA DANG, PHRAG DOG GI

KUN TU SBYOR BA DANG, SER SNA'I KUN TU SBYOR BA'O, ,RJES SU CHAGS
PA'I KUN TU SBYOR BA NI KHAMS GSUM PA'I 'DOD CHAGS SO, ,RJES SU
CHAGS PA'I KUN TU SBYOR BA DANG, LDAN PA NI KHAMS GSUM PA LA YID
'BYUNG BAR MI 'GYUR RO, ,YID MI 'BYUNG BAS MI DGE BA SPYOD CING
DGE BA MI

SPYOD DO, ,DES PHYI MA LA SDUG BSNGAL MNGON PAR 'GRUB PAR BYED
PAS SDUG BSNGAL DANG KUN TU SBYOR RO, ,KHONG KHRO BA'I KUN TU
SBYOR BA NI SEMS CAN DANG SDUG BSNGAL DANG SDUG BSNGAL GYI GNAS
KYI CHOS RNAMS LA SEMS KYI KUN NAS MNAR SEMS PA'O, ,KHONG KHRO
BA'I KUN TU SBYOR BA

DANG LDAN PA NI KHONG KHRO BA'I RGYU LAS SEMS YAL BAR MI 'DOR TE,
DES NA MI DGE BA SPYOD CING DGE BA MI SPYOD DO, ,DES PHYI MA LA
SDUG BSNGAL MNGON PAR 'GRUB PAR BYED PAS SDUG BSNGAL DANG SBYOR
RO, ,NGA RGYAL GYI KUN TU SBYOR BA NI NGA RGYAL BDUN TE, NGA
RGYAL DANG, CHE BA'I NGA RGYAL DANG,

NGA RGYAL LAS KYANG NGA RGYAL DANG, NGA'O SNYAM PA'I NGA RGYAL
DANG, MNGON PA'I NGA RGYAL DANG, CUNG ZAD SNYAM PA'I NGA RGYAL
DANG, LOG PA'I NGA RGYAL LO, ,NGA RGYAL GANG ZHE NA, CHUNG NGU
BAS BDAG CHE BA'AM, MTSUNGS PA DANG MTSUNGS SO SNYAM DU SEMS
KHENGS PA GANG YIN PA'O, ,CHE

BA'I NGA RGYAL GANG ZHE NA, MTSUNGS PA BAS BDAG CHE BA'AM, CHE BA
DANG MTSUNGS SO SNYAM DU SEMS KHENGS PA GANG YIN PA'O, ,NGA RGYAL
LAS KYANG NGA RGYAL GANG ZHE NA, CHE BA BAS KYANG BDAG CHES CHE'O
SNYAM DU SEMS KHENGS PA GANG YIN PA'O, ,NGA'O SNYAM PA'I NGA
RGYAL GANG ZHE NA, NYE BAR

LEN PA'I PHUNG PO LNGA PO RNAMS LA BDAG GAM BDAG GIR YANG DAG PAR
RJES SU LTA BA'I SEMS KHENGS PA GANG YIN PA'O, ,MNGON PA'I NGA
RGYAL GANG ZHE NA, GONG MA'I KHYAD PAR THOB PAR BYA BA MA THOB
PAR BDAG GIS THOB BO SNYAM DU SEMS KHENGS PA GANG YIN PA'O, ,CUNG
ZAD SNYAM PA'I NGA RGYAL

@80A *, ,GANG ZHE NA, CHES 'PHAGS PA BAS BDAG CUNG ZAD GCIG GIS
CHUNG NGO SNYAM DU SEMS KHENGS PA GANG YIN PA'O, ,LOG PA'I NGA
RGYAL GANG ZHE NA, YON TAN MA YIN PA DANG LDAN PA LA, BDAG YON
TAN DANG LDAN NO SNYAM DU SEMS KHENGS PA GANG YIN PA'O, ,NGA
RGYAL GYI

KUN TU SBYOR BA DANG LDAN PA NI NGAR 'DZIN PA DANG, NGA YIR 'DZIN
PA YONGS SU MI SHES SO, ,YONGS SU MA SHES NA NGAR 'DZIN PA DANG
NGA YIR 'DZIN PA LA MNGON PAR ZHEN NAS MI DGE BA SPYOD CING DGE
BA MI SPYOD DE, DES PHYI MA LA SDUG BSNGAL MNGON PAR 'GRUB PAR
BYED PAS SDUG BSNGAL DANG SBYOR RO, ,

MA RIG PA'I KUN TU SBYOR BA NI KHAMS GSUM PA'I MI SHES PA'O, ,MA
RIG PA'I KUN TU SBYOR BA DANG LDAN PA NI SDUG BSNGAL GYI CHOS
RNAMS DANG KUN 'BYUNG BA'I CHOS RNAMS LA LHAG PAR CHAGS SO, ,DE
DAG LA LHAG PAR CHAGS PAS MI DGE BA SPYOD CING DGE BA MI SPYOD
DO, DES PHYI MA LA SDUG

BSNGAL MNGON PAR 'GRUB PAR BYED PAS SDUG BSNGAL DANG SBYOR RO,
,LHA BA'I KUN TU SBYOR BA NI LTA BA GSUM STE, 'JIG TSOGS LA LTA
BA DANG, MTHAR 'DZIN PAR LTA BA DANG, LOG PAR LTA BA'O, ,LTA BA'I
KUN TU SBYOR BA DANG LDAN PA NI LOG PAS NGES PAR 'BYUNG BA YONGS
SU TSOL LO, ,MNGON

PAR ZHEN TO, ,LOG PAS NGES PAR 'BYUNG BA LA MNGON PAR ZHEN PAS MI
DGE BA SPYOD CING DGE BA MI SPYOD DE, DES PHYI MA LA SDUG BSNGAL
MNGON PAR 'GRUB PAR BYED PAS SDUG BSNGAL DANG SBYOR RO, ,MCHOG TU
'DZIN PA'I KUN TU SBYOR BA NI LTA BA MCHOG TU 'DZIN PA DANG, TSUL
KHRIMS DANG,

BRTUL ZHUGS MCHOG TU 'DZIN PA'O, ,MCHOG TU 'DZIN PA'I KUN TU
SBYOR BA DANG LDAN PA NI LOG PAS NGES PAR 'BYUNG BA'I THABS LA
MNGON PAR ZHEN PAS MI DGE BA SPYOD CING DGE BA MI SPYOD DO, DES
PHYI MA LA SDUG BSNGAL MNGON PAR 'GRUB PAR BYED PAS SDUG BSNGAL
DANG SBYOR RO, ,THE TSOM GYI KUN

TU SBYOR BA NI BDEN PA RNAMS LA YID GNYIS ZA BA'O, ,THE TSOM GYI
KUN TU SBYOR BA DANG LDAN PA NI SANGS RGYAS DKON MCHOG LA SOM NYI
ZA ZHING, CHOS DKON MCHOG DANG DGE 'DUN DKON MCHOG LA SOM NYI ZA
BA'O, ,DKON MCHOG RNAMS LA SOM NYI ZA BAS LEGS PAR BSGRUB PAR MI
'GYUR RO, ,

@80B DKON MCHOG RNAMS LA LEGS PAR MI BSGRUB PAS MI DGE BA SPYOD
CING DGE BA MI SPYOD DE, DES PHYI MA LA SDUG BSNGAL MNGON PAR
'GRUB PAR BYED PAS SANGS RGYAS DANG SBYOR RO, ,PHRAG DOG GI KUN
TU SBYOR BA NI RNYED PA DANG BKUR STI LA LHAG PAR CHAGS PAS PHA
ROL GYI PHUNG SUM TSOGS PA LA

MI BZOD PAR BYAS PA'I SEMS KHONG NAS 'KHRUG PA'O, ,PHRAG DOG GI
KUN TU SBYOR BA DANG LDAN PA NI RNYED PA DANG BKUR STI GCES SU
'DZIN PA YIN GYI CHOS GCES SU 'DZIN PA MA YIN NO, ,RNYED PA DANG
BKUR STI GCES SU 'DZIN PAS MI DGE BA SPYOD CING DGE BA MI SPYOD
DE, DES PHYI MA LA

SDUG BSNGAL MNGON PAR 'GRUB PAR BYED PAS SDUG BSNGAL DANG SBYOR
RO, ,SER SNA'I KUN TU SBYOR BA NI RNYED PA DANG BKUR STI LA LHAG
PAR CHAGS PA NYID YOD BYED RNAMS LA SEMS KUN TU 'DZIN PA'O, ,SER
SNA'I KUN TU SBYOR BA DANG LDAN PA NI SOGS PA GCES SU 'DZIN PA
YIN GYI YO BYED

BSNYUNGS PA GCES SU 'DZIN PA MA YIN TE, SOGS PA GCES SU 'DZIN PAS
MI DGE BA SPYOD CING DGE BA MI SPYOD DE, DES PHYI MA LA SDUG
BSNGAL MNGON PAR 'GRUB PAR BYED PAS SDUG BSNGAL DANG SBYOR RO,
,'CHING BA NI GSUM STE, 'DOD CHAGS KYI 'CHING BA DANG, ZHE SDANG
GI 'CHING BA

DANG; GTI MUG GI 'CHING BA'O, ,'DOD CHAGS KYI 'CHING BAS NI 'GYUR
BA'I SDUG BSNGAL NYID LA 'CHING BAR 'GYUR RO, ,ZHE SDANG GI
'CHING BAS NI SDUG BSNGAL GYI SDUG BSNGAL NYID LA 'CHING BAR
'GYUR RO, ,GTING MUG GI 'CHING BAS NI 'DU BYED KYI SDUG BSNGAL
NYID LA 'CHING BAR

'GYUR RO, ,YANG 'DOD CHAGS DANG ZHE SDANG DANG GTI MUG LA BRTEN
NAS, DGE BA LA SBYOR BA NA 'DOD PA BZHIN DU BYED PA MI 'THOB STE,
DE'I PHYIR YANG DE DAG NI 'CHING BA RNAMS SO, ,BAG LA NYAL NI
BDUN TE, 'DOD PA LA 'DOD CHAGS KYI BAG LA NYAL DANG, KHONG KHRO
BA'I BAG LA NYAL

DANG; SRID PA'I 'DOD CHAGS KYI BAG LA NYAL DANG, NGA RGYAL GYI
BAG LA NYAL DANG, MA RIG PA'I BAG LA NYAL DANG, LTA BA'I BAG LA
NYAL DANG, THE TSOM GYI BAG LA NYAL LO, ,'DOD PA LA 'DOD CHAGS
KYI BAG LA NYAL NI 'DOD PA LA 'DOD CHAGS KYI PHYOGS DANG MTHUN
PA'I GNAS NGAN

@81A *, ,LEN TO, ,KHONG KHRO BA'I BAG LA NYAL NI KHONG KHRO BA'I
PHYOGS DANG MTHUN PA'I GNAS NGAN LEN TO, ,SRID PA'I 'DOD CHAGS
KYI BAG LA NYAL NI GZUGS DANG GZUGS MED PA'I 'DOD CHAGS KYI
PHYOGS DANG MTHUN PA'I GNAS NGAN LEN TO, ,NGA RGYAL GYI BAG LA
NYAL NI NGA

RGYAL GYI PHYOGS DANG MTHUN PA'I GNAS NGAN LEN TO, ,MA RIG PA'I
BAG LA NYAL NI MA RIG PA'I PHYOGS DANG MTHUN PA'I GNAS NGAN LEN
TO, ,LTA BA'I BAG LA NYAL NI LTA BA'I PHYOGS DANG MTHUN PA'I GNAS
NGAN LEN TO, ,THE TSOM GYI BAG LA NYAL NI THE TSOM GYI PHYOGS
DANG MTHUN PA'I GNAS

NGAN LEN TO, ,'DOD PA TSOL BA MA SPANGS PAS NI 'DOD PA LA 'DOD
CHAGS KYI BAG LA NYAL DANG, KHONG KHRO BA'I BAG LA NYAL RGYAS PAR
'GYUR RO, ,SRID PA TSOL BA MA SPANGS PAS NI SRID PA'I 'DOD CHAGS
KYI BAG LA NYAL RGYAS PAR 'GYUR RO, ,LOG PAS TSANGS PAR SPYOD PA
TSOL

BAM SPANGS PAS NI NGA RGYAL GYI BAG LA NYAL DANG, MA RIG PA'I BAG
LA NYAL DANG, LTA BA'I BAG LA NYAL DANG, THE TSOM GYI BAG LA NYAL
RGYAS PAR 'GYUR TE, 'DI LTAR DE DAG NI GNYEN PO CHUNG DU TZAM
GYIS KYANG KHENGS PAR 'GYUR RO, ,BDEN PA RNAMS LA RMONGS PAR
'GYUR RO, ,LOG

PAS THAR PA DANG THAR PA'I THABS LA RTOG PAR BYED DO, ,SANGS
RGYAS RNAMS KYI BSTAN PA DAM PA'I CHOS 'DUL BA LA SOM NYI ZA'O,
,THE TSOM ZA'O, ,NYE BA'I NYON MONGS PA RNAMS NI NYON MONGS PA
GANG DAG YIN PA DE DAG NYE BA'I NYON MONGS PA RNAMS KYANG YIN NO,
,NYE BA'I NYON MONGS PA

YIN LA NYON MONGS PA MA YIN PA YANG YOD DE, NYON MONGS PA RNAMS
MA GTOGS PAR DE LAS GZHAN PA SEMS LAS BYUNG BA'I 'DU BYED KYI
PHUNG PO NYON MONGS PA CAN NO, ,YANG 'DOD CHAGS NI SEMS LAS BYUNG
BA'I NYE BA'I NYON MONGS PA'O, ,ZHE SDANG DANG GTI MUG NI SEMS
LAS BYUNG BA'I NYE

BA'I NYON MONGS PA STE, NYE BA'I NYON MONGS PA DES SEMS NYE BA'I
NYON MONGS PA CAN DU GYUR NA, CHAGS PA DANG BRAL BAR MI 'GYUR,
GROL BAR MI 'GYUR TE, SGRIB PA DE MA SPANGS PA'I PHYIR RO, ,BCOM
LDAN 'DAS KYIS JI SKAD DU, SEMS 'DI YUN RING PO NAS 'DOD CHAGS
KYIS KUN

@81B NAS NYON MONGS PA CAN DU GYUR PA, ZHE SDANG DANG GTI MUG GIS
KUN NAS NYON MONGS PA CAN DU GYUR PA ZHES GSUNGS PA LTA BU'O,
,KUN NAS DKRIS PA NI BRGYAD DE RMUGS PA DANG, GNYID DANG, RGOD PA
DANG, 'GYOD PA DANG, PHRAG DOG DANG, SER SNA DANG, NGO TSA MED PA
DANG, KHREL

MED PA'O, ,ZHI GNAS KYI DUS DANG, RAB TU 'DZIN PA'I DUS DANG,
BTANG SNYOMS KYI DUS DANG, DE DAG GI GZHI DANG PO RNAM PAR DAG
PA'I DUS NA, YANG DANG YANG SHAS CHER SEMS LA KUN NAS 'KHRI BAR
BYED PAS KUN NAS DKRIS PA DAG GO, ,CHU BO NI BZHI STE 'DOD PA'I
CHU BO DANG, SRID

PA'I CHU BO DANG, LTA BA'I CHU BO DANG, MA RIG PA'I CHU BO'O,
,RGYUN PHYOGS SU KHYER BAR BYED PA'I PHYIR CHU BO DAG GO, ,'DOD
PA TSOL BA LA ZHUGS PA'I NI DANG PO'O, ,SRID PA TSOL BA LA ZHUGS
PA'I NI GNYIS PA'O, ,LOG BAS TSANGS PAR SPYOD PA TSOL BA LA ZHUGS
PA'I NI THA MA GNYIS TE,

GNAS PA DANG GNAS 'BREL PA'I TSUL GYIS SO, ,SBYOR BA NI BZHI STE,
'DOD PA'I SBYOR BA DANG, SRID PA'I SBYOR BA DANG, LTA BA'I SBYOR
BA DANG, MA RIG PA'I SBYOR BA'O, ,'BRAL BA'I BAR DU GCOD PA'I
PHYIR SBYOR BA RNAMS TE, DE DAG KYANG TSOL BA LA ZHUGS PA GSUM PO
RNAMS KYI YIN TE,

JI LTAR MTHUN MTHUN DU SBYAR RO, ,NYE BAR LEN PA NI BZHI STE,
'DOD PA'I NYE BAR LEN PA DANG, LTA BA'I NYE BAR LEN PA DANG, TSUL
KHRIMS DANG BRTUL ZHUGS KYI NYE BAR LEN PA DANG, BDAG TU SMRA
BA'I NYE BAR LEN PA'O, ,RTZOD PA'I RTZA BA NYE BAR LEN PA'I PHYIR
TE, DE'I PHYIR YANG SRID PA NYE

BAR LEN PA'I PHYIR NYE BAR LEN PA RNAMS SO, ,'DOD PA LA 'DOD
CHAGS DANG, LTAG PAR ZHEN PA DANG, RNAM PAR BCINGS PA DANG, YONGS
SU ZHEN PA DANG, KUN TU 'DOD CHAGS KYI RGYUS KHYIM PA RNAMS DANG,
KHYIM PA RNAMS SU RTZOD DO, ,RTZOD PA DE'I RTZA BA NI DANG PO YIN
NO, ,LTA BA LA

'DOD CHAGS DANG, LHAG PAR ZHEN PA DANG, RNAM PAR BCINGS PA DANG,
YONGS SU ZHEN PA DANG, KUN TU 'DOD CHAGS KYI RGYUS RAB TU BYUNG
BA RNAMS DANG, RAB TU BYUNG BA RNAMS SU RTZOD DE, RTZOD PA DE'I
RTZA BA NI NYE BAR LEN PA GSUM PO DAG STE, LTA BAR GYUR PA DRUG
CU RTZA GNYIS NI LTA BA'I NYE BAR

@82A *, ,LEN PA'O, ,PHAL CHER BRTUL ZHUGS DANG, DKA' THUB DRAG PO
SO SO THA DAD PA DAG NI TSUL KHRIMS DANG BRTUL ZHUGS KYI NYE BAR
LEN PA'O, ,DE DAG GI GNAS 'JIG TSOGS LA LTA BA NI BDAG TU SMRA
BA'I NYE BAR LEN PA'O, ,LTA BA'I NYE BAR LEN PA DANG, TSUL KHRIMS
DANG

BRTUL ZHUGS KYI NYE BAR LEN PAS NI MU STEGS CAN NANG PHAN TSUN
RTZOD DO, ,BDAG TU SMRA BA'I NYE BAR LEN PAS NI MU STEGS CAN
RNAMS DANG CHOS 'DI PA RNAMS SU RTZOD DO, ,DE LTAR DE DAG RTZOD
PA'I RTZA BA NYE BAR LEN PA LA MNGON PAR ZHEN PAS PHYI MA LA YANG
SRID PA NYE BAR LEN TO, ,DES NA NYE BAR LEN

PA RNAMS ZHES BYA'O, ,MDUD PA NI BZHI STE, BRNAB SEMS LUS KYI
MDUD PA DANG, GNOD SEMS LUS KYI MDUD PA DANG, TSUL KHRIMS DANG
BRTUL ZHUGS MCHOG TU 'DZIN PA LUS KYI MDUD PA DANG, 'DI BDEN NO
ZHES MCHOG TU 'DZIN CING MNGON PAR ZHEN PA LUS KYI MDUD PA'O,
,MNYAM

PAR GZHAG PA'I YID KYI RANG BZHIN GYI LUS KYI BAR DU GCOD PA'I
PHYIR MDUD PA RNAMS TE, 'DI LTAR G-YENG BA'I RGYU NI BZHI STE,
ZANG ZING CUNG ZAD TZAM GYI RGYUS SEMS G-YENG BA DANG, RTZOD PA
LA LEGS PAR MI BSGRUB PA'I RGYU DANG, TSUL KHRIMS DANG BRTUL
ZHUGS DRAG POS SDUG BSNGAL BAR

GNAS PA'I RGYU DANG, TSUL BZHIN MA YIN PAS SHES BYA LA RTOG PA'I
RGYUS SEMS G-YENG BAR BYED DO, ,SGRIB PA NI LNGA STE, 'DOD PA LA
'DUN PA'I SGRIB PA DANG, GNOD SEMS DANG, RMUGS PA DANG, GNYID
DANG, RGOD PA DANG, 'GYOD PA DANG, THE TSOM GYI SGRIB PA STE, RAB
TU BYUNG BA

LA MNGON PAR DGA' BA'I DUS DANG, BSKUL BA NA LEGS PAR BSGRUB PA'I
DUS DANG, ZHI GNAS KYI DUS DANG, RAB TU 'DZIN PA'I DUS DANG,
BTANG SNYOMS KYI DUS NA DGE BA'I PHYOGS MI RTOGS PA'I RGYU YIN
PAS SGRIB PA RNAMS SO, ,THA BA NI GSUM STE, 'DOD CHAGS KYI THA BA
DANG, ZHE

SDANG DANG GTI MUG GI THA BA'O, ,'DOD CHAGS DANG ZHE SDANG DANG
GTI MUG DE DAG LA BRTEN NAS, SNGON GOMS PA'I TSUL GYIS 'DOD CHAGS
LA SOGS PA LA SPYOD PAR 'GYUR TE, SPYOD PA DE MA SPANGS PAS SEMS
LAS SU MI RUNG BA DANG, DPRAL DKA' BAR 'GYUR BA DE DAG NI THA BA
RNAMS ZHES BYA'O, ,

@82B DRI MA NI GSUM STE, 'DOD CHAGS KYI DRI MA DANG, ZHE SDANG
DANG GTI MUG GI DRI MA'O, ,'DOD CHAGS DANG ZHE SDANG DANG GTI MUG
DE DAG LA BRTEN NAS, DE'I NGO BO'I 'CHAL BA'I TSUL KHRIMS LHAG
PAR SPYOD DE, GRONG NA 'DUG KYANG RUNG DGON PA NA 'DUG KYANG
RUNG, TSANGS PA MTSUNGS PAR SPYOD PA

MKHAS PA RNAMS KYIS MTHONG NA, GANG GI PHYIR 'DI SKAD DU, TSE
DANG LDAN PA 'DI NI 'DI LTA BU BYED PA 'DI LTA BU SPYOD PA STE,
MI GTZANG BA GRONG GI TSER MA'O, ,ZHES BRJOD PAR 'GYUR BA DE DAG
NI DRI MA RNAMS ZHES BYA'O, ,SDIG PA NI GSUM STE, 'DOD CHAGS KYI
SDIG PA DANG, ZHE SDANG DANG

GTI MUG GI SDIG PA'O, ,'DOD CHAGS DANG ZHE SDANG DANG GTI MUG DE
DAG LA BRTEN NAS DUS RING POR SKYE BA DANG, 'CHI BA MYONG BAR
'GYUR BA DE DAG NI SDIG PA RNAMS ZHES BYA'O, ,ZUG RDU NI GSUM
STE, 'DOD CHAGS KYI ZUG RDU DANG, ZHE SDANG DANG, GTI MUG GI ZUG
RDU'O, ,'DOD

CHAGS DANG ZHE SDANG DANG, GTI MUG DE DAG LA BRTEN NAS SRID PA
DANG, SRID PA'I YO BYAD RNAMS LA SHIN TU 'DOD PA SKYES SHING GNAS
TE, SANGS RGYAS DANG CHOS DANG DGE 'DUN RNAMS DANG, SDUG BSNGAL
DANG KUN 'BYUNG BA DANG, 'GOG PA DANG LAM RNAMS LA THE TSOM ZA BA
DE DAG NI ZUG RDU RNAMS ZHES

BYA'O; ,CI YANG NI GSUM STE, 'DOD CHAGS KYI CI YANG DANG, ZHE
SDANG DANG GTI MUG GI CI YANG NGO, ,'DOD CHAGS DANG ZHE SDANG
DANG GTI MUG DE DAG LA BRTEN NAS 'JIGS PA DANG BCAS PA KHO NA
DANG BCAS SHING G-YENG BA MANG BAR GNAS PA DE DAG NI CI YANG
RNAMS ZHES BYA'O, ,NYES PAR

SPYOD PA NI GSUM STE, 'DOD CHAGS KYI NYES PAR SPYOD PA DANG, ZHE
SDANG DANG GTI MUG GI NYES PAR SPYOD PA'O, ,'DOD CHAGS DANG ZHE
SDANG DANG GTI MUG DE DAG LA BRTEN NAS LUS KYIS NYES PAR SPYOD PA
SPYOD PA DANG, NGAG DANG YID KYIS NYES PAR SPYAD PA SPYOD PA DE
DAG NI NYES PAR SPYOD PA RNAMS

ZHES BYA'O, ,YANG ZANG ZING NGAN PA CUNG ZAD TZAM GYI RGYU DANG,
GNOD PAR BYA BA'I RGYU LA YONGS SU RTOG PA'I RGYU DANG, CHOS LOG
PA LA MNGON PAR ZHEN PA'I RGYUS SEMS CAN RNAMS NYES PAR SPYOD PA
SPYOD DE, DE LTA BAS NA 'DOD CHAGS DANG ZHE SDANG DANG GTI MUG NI
NYES PAR SPYOD PA'I RTZA BA RNAMS

@83A *, ,ZHES BYA'O, ,ZAG PA NI GSUM STE, 'DOD PA'I ZAG PA DANG,
SRID PA'I ZAG PA DANG, MA RIG PA'I ZAG PA'O, ,SEMS RNAM PAR 'PHRO
BAR ZAG PAR BYED PA DANG, PHYI ROL TU BLTAS TE ZAG PA'I PHYIR
'DOD PA'I ZAG PA'O, ,NANG DU BLTAS TE ZAG PA'I PHYIR SRID PA'I

ZAG PA'O, ,ZAG PA DE GNYI GA'I GNAS YIN PA'I PHYIR MA RIG PA'I
ZAG PA'O, ,PHONGS PA NI GSUM STE, 'DOD CHAGS KYIS PHONGS PA DANG,
ZHE SDANG DANG GTI MUG GIS PHONGS PA'O, ,'DOD CHAGS DANG ZHE
SDANG DANG GTI MUG DE DAG LA BRTEN NAS SRID PA'I YO BYAD 'DOD
PA'I PHONGS

PAS GNOD PAR BYED PA DE DAG NI PHONGS PA RNAMS ZHES BYA'O, ,YONGS
SU GDUNG BA NI GSUM STE, 'DOD CHAGS KYI YONGS SU GDUNG BA DANG,
ZHE SDANG DANG GTI MUG GI YONGS SU GDUNG BA'O, ,'DOD CHAGS DANG
ZHES SDANG DANG GTI MUG DE DAG LA BRTEN NAS TSUL BZHIN MA YIN PAR
MTSAN

MAR 'DZIN PA DANG, MNGON RTAGS SU 'DZIN PAR 'GYUR TE, MTSAN MAR
'DZIN PA DANG MNGON PAR RTAGS SU 'DZIN PA DES LUS YONGS SU GDUNG
BAR 'GYUR BA DANG, SEMS YONGS SU GDUNG BAR 'GYUR BA DE DAG NI
YONGS SU GDUNG BA RNAMS ZHES BYA'O, ,'KHRUG PA NI GSUM STE, 'DOD
CHAGS KYI

'KHRUG PA DANG, ZHE SDANG DANG GTI MUG GI 'KHRUG PA'O, ,'DOD
CHAGS DANG ZHE SDANG DANG GTI MUG DE DAG LA BRTEN NAS, GANG DU
DGA' BA DANG LHAG PAR CHAGS PAR GYUR PA DE RNAMS PAR GYUR CING
GZHAN DU GYUR NA MYA NGAN DANG, SGRA SNGAGS 'DON PA DANG, SDUG
BSNGAL DANG, YID MI

BDE BA DANG, 'KHRUG PA RNAMS KYIS REG PAR 'GYUR PA DE DAG NI
'KHRUG PA RNAMS ZHES BYA'O, ,'THAB PA NI GSUM STE, 'DOD CHAGS KYI
'THAB PA DANG, ZHE SDANG DANG GTI MUG GI 'THAB PA'O, ,'DOD CHAGS
DANG ZHE SDANG DANG GTI MUG DE DAG LA BRTEN NAS, CHAD PAS GCOD PA
DANG,

MTSON CHA LEN PA DANG, DBYUG PA LEN PA DANG, 'THAB PA DANG,
MTSANG 'DRU BA DANG, RTZOD PA DANG, 'GYED PA 'BYUNG BA DE DAG NI
'THAB PA RNAMS ZHES BYA'O, ,RIMS NAD NI GSUM STE, 'DOD CHAGS KYI
RIMS NAD DANG, ZHE SDANG DANG GTI MUG GI RIMS NAD DO, ,'DOD CHAGS
DANG ZHE SDANG

@83B DANG GTI MUG DE DAG LA BRTEN NAS, CHOS MA YIN PA LA 'DOD
CHAGS PA YONGS SU GDUNG BA CHEN POS YONGS SU GDUNG BAR 'GYUR BA
DANG, MI MTHUN PAS CHAGS PA YONGS SU GDUNG BA CHEN POS YONGS SU
GDUNG BAR 'GYUR BA DANG, CHOS LOG PA'I YONGS SU GDUNG BA CHEN POS
YONGS SU

GDUNG BAR 'GYUR BA DE DAG NI RIMS NAD RNAMS ZHES BYA'O, ,NAGS
SBYOR NI GSUM STE, 'DOD CHAGS KYI NAGS SBYOR DANG, ZHE SDANG DANG
GTI MUG GI NAGS SBYOR RO, ,'DOD CHAGS DANG ZHE SDANG DANG GTI MUG
DE DAG LA BRTEN NAS, SKYE BA'I RTZA BA CAN 'DU BYED RNAMS LA
CHAGS TE,

'GRO BA LNGA'I 'KHOR BAR LUS RNAM PA SNA TSOGS MNGON PAR 'GRUB
PAR BYED PA DE DAG NI NAGS SBYOR RNAMS ZHES BYA'O, ,GAGS NI GSUM
STE, 'DOD CHAGS KYI GAGS DANG, ZHE SDANG DANG GTI MUG GI GAGS SO,
,'DOD CHAGS DANG ZHE SDANG DANG GTI MUG DE DAG LA BRTEN NAS, LUS

LA LTA BA DANG BCAS PAS DGE BA LA MI SBYOR BA DANG, LONGS SPYOD
LA LTA BA DANG BCAS PA DANG, BLO MA BYANG BA DANG, 'DRE ZHING
GNAS PA DANG, CUNG ZAD TZAM GYIS CHOG PAR 'DZIN PAS DGE BA LA MI
SBYOR BA DE DAG NI GAGS RNAMS ZHES BYA'O, ,LOG PAR ZHUGS PAS JI
LTA BU ZHE NA, 'DOD CHAGS NI

YUL DANG LTA BA LA LOG PAR RTOGS PA'O, ,'DOD CHAGS JI LTA BAR
KHONG KHRO BA YANG DE BZHIN NO, ,NGA RGYAL NI SEMS CAN RNAMS DANG
LTA BA LA LOG PAR RTOGS PA'O, ,'JIG TSOGS LA LTA BA DANG, MTHAR
'DZIN PAR LTA BA DANG, LOG PAR LTA BA NI SHES BYA LA LOG PAR
RTOGS PA'O, ,LTA

BA MCHOG TU 'DZIN PA DANG, TSUL KHRIMS DANG BRTUL ZHUGS MCHOG TU
'DZIN PA NI LTA BA LA LOG PAR RTOGS PA'O, ,THE TSOM NI GNYEN PO
LA LOG PAR RTOGS PA'O, ,MA RIG PA NI THAMS CAD LA LOG PAR RTOGS
PA'O, ,NYON MONGS PA BCU PO THAMS CAD NI SDUG BSNGAL DANG, KUN
'BYUNG BA

LA DE'I RGYU DANG GZHI'I GNAS KYIS KYANG LOG PAR RTOGS PA'O,
,NYON MONGS PA BCU PO THAMS CAD NI 'GOG PA DANG LAM LA YANG DE LA
SKRAG PA SKYED PAS LOG PAR ZHUGS PA'O, ,KHAMS KYIS JI LTA BU ZHE
NA, KHONG KHRO BA MA GTOGS PAR KHAMS GSUM PA THAMS CAD DO, ,KHONG
KHRO BA NI 'DOD

@84A *, ,PA DANG LDAN PA'O, ,'DOD CHAGS NI 'DOD PA'I KHAMS NA BDE
BA DANG YID BDE BA DANG, BTANG SNYOMS DANG MTSUNGS PAR LDAN NO,
,'DOD PA'I KHAMS LA JI LTAR BAR BSAM GTAN DANG PO DANG GNYIS
PA'ANG DE BZHIN NO, ,GSUM PA NA NI BDE BA DANG BTANG SNYOMS DANG
MTSUNGS

PAR LDAN NO, ,DE YAN CHAD DU BTANG SNYOMS KHO NA DANG MTSUNGS PAR
LDAN NO, ,KHONG KHRO BA NI SDUG BSNGAL DANG, YID MI BDE BA DANG,
BTANG SNYOMS DANG MTSUNGS PAR LDAN NO, ,NGA RGYAL NI 'DOD PA'I
KHAMS NA YID BDE BA DANG, BTANG SNYOMS DANG MTSUNGS PAR LDAN NO,
,BSAM

GTAN DANG PO DANG GNYIS PA LA NI BDE BA DANG YID BDE BA DANG
BTANG SNYOMS DANG MTSUNGS PAR LDAN NO, ,GSUM PA LA NI BDE BA DANG
BTANG SNYOMS DANG MTSUNGS PAR LDAN NO, ,DE YAN CHAD DU NI BTANG
SNYOMS KHO NA DANG MTSUNGS PAR LDAN NO, ,NGA RGYAL JI LTA BA DE
BZHIN DU 'JIG

TSOGS LA LTA BA DANG, MTHAR 'DZIN PAR LTA BA DANG, LTA BA MCHOG
TU 'DZIN PAR LTA BA DANG, TSUL KHRIMS DANG BRTUL ZHUGS MCHOG TU
'DZIN PA YANG DE BZHIN NO, ,LOG PAR LTA BA NI 'DOD PA'I KHAMS NA
YID BDE BA DANG YID MI BDE BA DANG, BTANG SNYOMS DANG MTSUNGS PAR
LDAN

NO; ,GZUGS DANG GZUGS MED PA'I KHAMS NA NI TSOR BA GANG YOD PA DE
DANG MTSUNGS PAR LDAN NO, ,THE TSOM NI 'DOD PA'I KHAMS NA YID MI
BDE BA DANG, BTANG SNYOMS DANG MTSUNGS PAR LDAN NO, ,GZUGS DANG
GZUGS MED PA'I KHAMS NA NI TSOR BA GANG YOD PA DE DANG MTSUNGS
PAR

LDAN NO, ,MA RIG PA NI NYON MONGS PA THAMS CAD DANG MTSUNGS PAR
LDAN PA YIN PAS GANG NA TSOR BA GANG YOD PA DE DANG DER MTSUNGS
PAR LDAN PA CAN ZHES BYA'O, ,MA RIG PA MA 'DRES PA GANG YIN PA DE
NI 'DOD PA'I KHAMS NA YID MI BDE BA DANG BTANG SNYOMS DANG
MTSUNGS PAR LDAN NO, ,DE

YAN CHAD DU NI TSOR BA GANG YOD PA DE DANG MTSUNGS PAR LDAN NO,
,CI'I PHYIR NYON MONGS PA THAMS CAD BTANG SNYOMS DANG MTSUNGS PAR
LDAN ZHE NA, THA MAL PAR 'DUG PA LA BRTEN NAS NUB PAR 'GYUR BA'I
PHYIR RO, ,'DOD CHAGS NI 'DOD PA'I KHAMS NA RNAM PAR SHES PA'I
TSOGS DRUG DANG

@84B MTSUNGS PAR LDAN NO, ,'DOD CHAGS JI LTA BAR KHONG KHRO BA
DANG MA RIG PA YANG DE BZHIN NO, ,GZUGS KYI KHAMS NA NI RNAM PAR
SHES PA'I TSOGS BZHIN DANG MTSUNGS PAR LDAN NO, ,GZUGS MED PA'I
KHAMS NA NI YID KYI RNAM PAR SHES PA'I TSOGS DANG MTSUNGS PAR
LDAN NO, ,'DOD CHAGS JI LTA

BAR MA RIG PA YANG DE BZHIN NO, ,NGA RGYAL DANG, LTA BA DANG, THE
TSOM NI THAMS CAD DU YANG YID KYI RNAM PAR SHES PA'I TSOGS DANG
MTSUNGS PAR LDAN NO, ,'DOD CHAGS DANG, KHONG KHRO BA DANG, NGA
RGYAL NI 'DOD PA'I KHAMS NA DNGOS PO'I PHYOGS GCIG LA 'JUG GO,
,'DOD PA'I

KHAMS NA JI LTAR BAR GZUGS KYI KHAMS DANG GZUGS MED PA'I KHAMS NA
YANG DE BZHIN NO, ,LHAG MA RNAMS NI THAMS CAD DU YANG DNGOS PO
MTHA' DAG LA 'JUG GO, ,RIS KYIS JI LTA BU ZHE NA, NYON MONGS PA'I
RIS GNYIS TE, MTHONG BAS SPANG BAR BYA BA DANG, BSGOM PAS SPANG
BAR

BYA BA'O, ,'DOD PA'I KHAMS NA SDUG BSNGAL MTHONG BAS SPANG BAR
BYA BA DAG NI BCU'O, ,SDUG BSNGAL MTHONG BAS SPANG BAR BYA BA JI
LTA BAR KUN 'BYUNG BA DANG, 'GOG PA DANG LAM MTHONG BAS SPANG BAR
BYA BA RNAMS KYANG DE BZHIN NO, ,GZUGS KYI KHAMS NA SDUG BSNGAL
MTHONG BAS SPANG BAR BYA BA

DAG NI DGU'O, ,SDUG BSNGAL MTHONG BAS SPANG BAR BYA BA RNAMS JI
LTA BAR KUN 'BYUNG BA DANG, 'GOG PA DANG LAM MTHONG BAS SPANG BAR
BYA BA RNAMS KYANG DE BZHIN NO, ,GZUGS KYI KHAMS NA JI LTA BAR
GZUGS MED PA'I KHAMS NA'ANG DE BZHIN TE, DE DAG MDOR BSDU NA NYON
MONGS PA BRGYA RTZA

BCU GNYIS NI MTHONG BAS SPANG BAR BYA BA'I NYON MONGS PA'I RIS
SO, ,'DOD PA'I KHAMS NA BSGOM PAS SPANG BAR BYA BA DRUG STE, 'JIG
TSOGS LA LTA BA DANG, MTHAR 'DZIN PAR LTA BA LHAN CIG SKYES PA
DANG, 'DOD CHAGS DANG, KHONG KHRO BA DANG, NGA RGYAL DANG, MA RIG
PA'O, ,GZUGS

KYI KHAMS NA KHONG KHRO BA MA GTOGS PAR LNGA'O, ,GZUGS KYI KHAMS
NA JI LTA BAR GZUGS MED PA'I KHAMS NA'ANG DE BZHIN TE, DE DAG
MDOR BSDU NA BCU DRUG NI BSGOM PAS SPANG BAR BYA BA'I NYON MONGS
PA'I RIS SO, ,SPONG BAS JI LTAR BU ZHE NA, JI LTAR SPONG BA DANG
YID LA BYED PA CI 'DRA BA DANG,

@85A *, ,GANG ZHIG GANG LAS SPONG BA'O, ,JI LTAR SPONG ZHE NA,
YONGS SU SHES PA DANG, YONGS SU SPONG BA DANG, GNYEN PO RNYED PAS
SO, ,YONGS SU SHES PA GANG ZHE NA, DE'I GZHI'I DNGOS PO YONGS SU
SHES PA DANG, NGO BO NYID YONGS SU SHES PA DANG, NYES DMIGS YONGS

SU SHES PA'O, ,YONGS SU SPONG BA GANG ZHE NA, 'BYUNG BAR GYUR PA
DANG DU MI LEN PA'O, ,GNYEN PO RNYED PA GANG ZHE NA, MA SKYES PA
SPANG BA'I PHYIR LAM RNYED PA GANG YIN PA'O, ,YID LA BYED PA CI
'DRA BAS SPONG ZHE NA, 'DRES PA LA DMIGS PAS SPONG STE, CHOS
THAMS CAD BDAG

MED PA'O ZHES BYA BA'O, ,MI RTAG PA'I RNAM PA LA SOGS PA'I RNAM
PA GANG YIN PA DE DAG NI BDAG MED PA'I RNAM PA'I YONGS SU SBYONG
BAR BYED PA'O, ,GANG ZHIG GANG LAS SPONG ZHE NA, 'DAS PA NI 'GAGS
PA'I PHYIR MA YIN NO, ,MA 'ONGS PA NI MA BYUNG BA'I PHYIR MA YIN
NO, ,DE LTAR

BYUNG BA NI LAM DANG MNYAM DU MI 'JUG PA'I PHYIR MA YIN NO, ,'ON
KYANG NYON MONGS PA'I GNAS NGAN LEN GANG LA YOD PA DE LAS SPONG
NGO, ,GNAS NGAN LEN GYI RNAM PA GANG GI GNYEN PO GANG BYUNG BA
GNYEN PO'I RNAM PA DE 'BYUNG BA DANG, GNAS NGAN LEN GYI RNAM PA
DE 'GOG PA NI MNYAM PAS

MNYAM STE, SNANG BA DANG MUN PA 'BYUNG BA DANG 'GOG PA BZHIN NO,
,GNAS NGAN LEN GYI RNAM PA DANG, BRAL BAS MA 'ONGS PA NA NYON
MONGS PA MI SKYE BA'I CHOS CAN DU GNAS PA DE NI SPONG BA'O, ,LAS
GANG ZHE NA, SEMS PA'I LAS DANG BSAMS PA'I LAS TE, LAS KYI MTSAN
NYID MDOR

BSDUS PA'O, ,YANG LAS RNAM PA LNGA STE, DMIGS PA'I LAS DANG, BYED
PA'I LAS DANG, RTZOL BA'I LAS DANG, BSGYUR BA'I LAS DANG, 'THOB
PA'I LAS SO, ,SKABS 'DIR PHAL CHER RTZOL BA'I LAS SU 'DOD DO,
,SEMS PA'I LAS GANG ZHE NA, SEMS MNGON PAR

'DU BYED PA YID KYI LAS TE, BSOD NAMS DANG, BSOD NAMS MA YIN PA
DANG MI G-YO BA'O, ,BSAMS PA'I LAS GANG ZHE NA, LUS KYI LAS DANG,
NGAG GI LAS DANG YID KYI LAS SO, ,LUS KYI LAS DANG, NGAG GI LAS
DANG, YID KYI LAS DE YANG DGE BA DANG MI DGE BA'O, ,

@85B MI DGE BA NI MI DGE BA'I LAS KYI LAM BCU STE, 'DI LTA STE,
SROG GCOD PA DANG, MA BYIN PAR LEN PA DANG, 'DOD PA LA LOG PAR
G-YEM PA DANG, BRDZUN DU SMRA BA DANG, PHRA MA DANG, TSIG RTZUB
PO DANG, TSIG KYAL BA DANG, BRNAB SEMS DANG, GNOD SEMS DANG, LOG
PAR

LTA BA'O, ,DGE BA NI DGE BA BCU'I LAS KYI LAM RNAMS TE, 'DI LTA
STE, SROG GCOD PA SPONG BA NAS TSIG KYAL BA'I BAR DU SPONG BA
DANG, BRNAB SEMS MED PA DANG, GNOD SEMS MED PA DANG, YANG DAG PAR
LTA BA'O, ,SROG GCOD PA LA SOGS PA RNAMS KYI MTSAN NYID

NI GZHI DANG, BSAM PA DANG, SBYOR BA DANG, NYON MONGS PA DANG,
ZIN PAR BYAS PAS KYANG RIG PAR BYA'O, ,SEMS PA LAS GYUR PA'I LAS
ZHES GANG 'BYUNG BA LA SEMS PA LAS GYUR BA GANG ZHE NA, GZHAN
GYIS BSGO BA SEMS PA LAS GYUR PA DANG, GZHAN GYIS GSOL

BA BTAB PA SEMS PA LAS GYUR PA DANG, MI SHES PA'I SEMS PA LAS
GYUR PA DANG, RTZA BA LA MNGON PAR ZHEN PA'I SEMS PA LAS GYUR PA
DANG, PHYIN CI LOG GI SEMS PA LAS GYUR BA'O, ,DE LA RTZA BA LAS
MNGON PAR ZHEN PA'I SEMS PA LAS GYUR PA DANG, PHYIN CI LOG GI

SEMS PA LAS GYUR PA'I LAS BYAS SHING BSAGS PA'I RNAM PAR SMIN PA
NI MYONG BAR MI 'GYUR BA MA YIN NO, ,LAS KYI BYED PA NI KUN TU
SPYOD PA'O, ,BSAGS PA NI BAG CHAGS 'PHEL BA'O, ,MYONG BAR NGES
PA'I LAS ZHES GANG 'BYUNG BA LAS NGES PA GANG ZHE NA, LAS BYED
PAR NGES PA DANG,

RNAM PAR SMIN PA MYONG BAR NGES PA DANG DUS NGES PA'O, ,DE LA MI
DGE BA BCU'I LAS KYI LAM RNAMS KYI RNAM PAR SMIN PA'I 'BRAS BU NI
NGAN SONG RNAMS SU'O, ,RGYU MTHUN PA'I 'BRAS BU NI SO SO DANG
MTHUN PAR MI'I LUS DANG, YONGS SU GZUNGS BA MI 'BYOR BA'O, ,BDAG
PO'I 'BRAS BU NI

SO SO DANG MTHUN PA NYID DU PHYI'I DNGOS PO MI 'BYOR BA'O, ,DE
YANG MDO LAS JI SKAD DU DGE BA BCU'I LAS KYI LAM RNAMS KYI RNAM
PAR SMIN PA'I 'BRAS BU NI LHA DANG MI RNAMS KYI NANG DU'O, ,RGYU
MTHUN PA'I 'BRAS BU NI DE DAG NYID DU SO SO DANG MTHUN PAR LUS
DANG YONGS SU GZUNG BA PHUN SUM TSOGS PA'O, ,

@86A *, ,BDAG PO'I 'BRAS BU NI DE DAG NYID DU SO SO DANG MTHUN
PA'I PHYI'I DNGOS PO PHUN SUM TSOGS PA'O, ,DGE BA DANG MI DGE
BA'I LAS KYIS NI BDE 'GRO DANG NGAN 'GROR SKYE BA 'PHEN PA DANG
YONGS SU RDZOGS PAR BYED PA'I LAS SU RIG PAR BYA'O, ,'PHEN PA NI
GANG GIS RNAM PAR SMIN PA 'PHEN PA'O, ,YONGS SU

RDZOGS PAR BYED PA NI GANG GIS SKYES PA NA 'DOD PA DANG MI 'DOD
PA MYONG BA'O, ,LAS GCIG GIS LUS GCIG 'PHEN PAR BYED PA'I LAS
KYANG YOD, LAS GCIG GIS LUS DU MA 'PHEN PAR BYED PA'I LAS KYANG
YOD, LAS DU MAS LUS GCIG 'PHEN PA'I LAS KYANG YOD, LAS DU MAS LUS
DU MA 'PHEN PA'I LAS KYANG

YOD DO, ,LAS MANG PO DANG PO DANG LDAN PA'I SEMS CAN JI LTAR RIM
GYIS RNAM PAR SMIN PA MYONG BAR 'GYUR ZHE NA, DE LA GANG SHIN TU
LCI BAR GYUR PA DE THOG MAR RNAM PAR SMIN PAR 'GYUR RO, ,YANG NA
'CHI BA'I DUS NA GANG MNGON DU GYUR PA'O, ,YANG NA GANG GOMS PAR
GYUR PA'O, ,YANG NA GANG

THOG MAR SPYAD PA DE THOG MA NYID DU RNAM PAR SMIN PAR 'GYUR RO,
,BSOD NAMS KYI LAS DANG, BSOD NAMS MA YIN PA'I LAS DANG, MI G-YO
BA'I LAS ZHES GANG 'BYUNG BA LA, BSOD NAMS GANG ZHE NA, GANG 'DOD
PA DANG RAB TU LDAN PA'I DGE BA'O, ,BSOD NAMS MA YIN PA GANG ZHE
NA,

GANG MI DGE BA'O, ,MI G-YO BA'I LAS GANG ZHE NA, GANG GZUGS DANG
GZUGS MED PA DANG RAB TU LDAN PA'I DGE BA'O, ,MA RIG PA'I RKYEN
GYIS BSOD NAMS DANG BSOD NAMS MA YIN PA DANG, MI G-YO BA'I 'DU
BYED RNAMS SO ZHES GANG GSUNGS PA DE LA, JI LTAR NA BSOD NAMS

DANG BSOD NAMS MA YIN PA DANG, MI G-YO BA'I 'DU BYED RNAMS MA RIG
PA'I RKYEN LAS BYUNG BA YIN ZHE NA, RMONGS PA NI GNYIS TE, 'BRAS
BU RNAMS PAR SMIN PA LA RMONGS PA DANG, DE KHO NA'I DON LA RMONGS
PA'O, ,'BRAS BU RNAMS PAR SMIN PA LA RMONGS PA'I NI MI DGE BA'I
'DU BYED RNAMS 'BYUNG NGO, ,

DE KHO NA'I DON LA RMONGS PA'I NI BSOD NAMS DANG MI G-YO BA RNAMS
SO, ,SROG GCOD PA LA NI CHAGS PA DANG ZHE SDANG DANG GTI MUG GIS
SBYOR TE, ZHES SDANG GIS MTHAR PHYIN PAR BYED DO, ,SROG GCOD PA
LA JI LTAR BAR NGAG RTZUB PO DANG GNOD SEMS LA YANG DE BZHIN NO,
,MA BYIN PAR LEN PA LA NI

@86B 'DOD CHAGS DANG ZHE SDANG DANG GTI MUG GIS SBYOR TE, CHAGS
PAS MTHAR PHYIN PAR BYED DO, ,MA BYIN PAR LEN PA LA JI LTA BAR
'DOD PA LA LOG PAR G-YEM PA DANG, BRNAB SEMS LA YANG DE BZHIN NO,
,BRDZUN DU SMRA BA LA NI CHAGS PA DANG ZHES SDANG DANG GTI MUG
GIS SBYOR TE,

GSUM PO DAG LAS GANG YANG RUNG BAS MTHAR PHYIN PAR BYED DO,
,BRDZUN DU SMRA BA LA JI LTA BAR PHRA MA DANG TSIG KYAL PA LA
YANG DE BZHIN NO, ,LOG PAR LTA BA LA NI CHAGS PA DANG ZHE SDANG
DANG GTI MUG GIS SBYOR TE, GTI MUG GIS MTHAR PHYIN PAR BYED DO,
,LAS THUN MONG PA ZHES KYANG 'BYUNG,

LAS THUN MONG MA YIN PA ZHES KYANG 'BYUNG, STOBS DANG LDAN PA
ZHES KYANG 'BYUNG, MTHU CHUNG BA ZHES KYANG 'BYUNG BA LA, THUN
MONG PA GANG ZHE NA, GANG SNOD KYI 'JIG RTEN RNAMS PAR 'BYED
PA'O, ,THUN MONG MA YIN PA GANG ZHE NA, GANG SEMS CAN GYI 'JIG
RTEN RNAM PAR 'BYED PA'O, ,YANG GANG

GIS SEMS CAN RNAMS KYI PHAN TSUN GYI DBANG GIS BYUNG BA ZHES
BRJOD PA SEMS CAN RNAMS KYI PHAN TSUN GYI DBANG GIS 'BYUNG BA'I
LAS KYANG YOD DE, 'DI LTAR GANG SEMS CAN GZHAN RNAMS DANG PHAN
TSUN DU LTA BA LA SOGS PAS NYE BAR SPYOD PAR MI 'GYUR BA'I SEMS
CAN DE NI MONG PA MA YIN NO, ,STOBS

DANG LDAN PA'I LAS GANG ZHE NA, GNYEN PO'I STOBS CAN GYI GANG ZAG
GI SEMS PA LAS GYUR PA'I LAS MI DGE BA GANG YIN PA DE NI GNYEN
PO'I STOBS BSKYED PAS, GANG SEMS CAN DMYAL BA MYONG BAR 'GYUR BA
DE MTHONG BA'I CHOS LA MYONG BAR 'GYUR BA'AM, GANG MTHONG BA'I
CHOS LA MYONG BAR 'GYUR BA

DE MYONG BAR MI 'GYUR BA STE, DE LTAR NA GNYEN PO LAS BYUNG BA'I
LAS DANG SEMS PA LAS GYUR BA'I DGE BA'I LAS THAMS CAD KYANG STOBS
DANG LDAN PA'O, ,'DI LAS DGONGS NAS BCOM LDAN 'DAS KYIS 'PHAGS PA
NYAN THOS SEMS SHIN TU BSGOMS PA TSAD MED PAS RGYA CHE BA LA,
GANG TSAD

DU BYAS PA'I LAS NGES DE KHRID PAR MI BYED DO, ,DE LA DE DAG GNAS
PAR MI BYA'O, ,DES DE BGRANG BAR MI 'GYUR RO ZHES GSUNGS SO,
,GNYEN PO'I MTHU CHUNG BA'I GANG ZAG GI SEMS PA LAS GYUR PA'I LAS
MI DGE BA GANG YIN PA DE DANG, GANG YANG SEMS PA LAS GYUR PA'I
LAS RNAM PAR SMIN

@87A *, ,PAR NGES PA DE MA SPANGS BA DANG, YONGS SU MA SHES PA DE
NI STOBS DANG LDAN PA YIN TE, 'DI NI 'DIR DGONGS PA'O, ,YANG 'DOD
PA DANG RAB TU LDAN PA'I MI DGE BA GANG YIN PA DANG, GANG SNGON
GOMS PAR BYAS PA DANG, GNAS LA GNAS PA DANG, YONGS SU MYA NGAN

LAS MI 'DA' BA'I CHOS CAN RNAMS KYI BSGRUB TU MED PA GANG YIN PA
DA NI RANG BZHIN GYIS STOBS DANG LDAN PA YIN NO, ,ZHING DANG SEMS
KYI MNGON PAR 'DU BYED PAS KYANG STOBS DANG LDAN PA'I LAS SU RIG
PAR BYA'O, ,YANG RNAM PA DGUS STOBS DANG LDAN PA'I LAS SU RIG PAR
BYA STE, ZHING DANG,

DNGOS PO DANG, NGO BO NYID DANG, GZHI BO DANG, YID LA BYED PA
DANG, BSAM PA DANG, GROGS DANG, LAN MANG DU BYED PA DANG, SKYE BO
MANG POS KYANG STOBS DANG LDAN PA STE, 'DI LAS BZLOG PA NI STOBS
DANG MI LDAN PA'I LAS SO, ,BCOM LDAN 'DAS KYIS SU ZHIG 'DI SKAD
DU

SKYES BU GANG ZAG 'DI JI LTA JI LTAR LAS BYED CING SOGS PA DE LTA
DE LTAR RNAM PAR SMIN PA MYONG BAR 'GYUR NA, DE LTA NA TSANGS PAR
SPYOD PAR GNAS PAR MI 'GYUR ZHING YANG DAG PAR SDUG BSNGAL ZAD PA
DANG, SDUG BSNGAL MTHAR DBYUNG BA'I SKABS KYANG MI SNANG NGO ZHES
ZER BA DANG, YANG SU ZHIG

'DI SKAD DU SKYES BU GANG ZAG 'DI JI LTA JI LTAR MYONG BAR 'GYUR
BA'I LAS BYED CING SOGS PA DE LTA DE LTAR RNAM PAR SMIN PA MYONG
BAR 'GYUR NA, DE LTA NA NI TSANGS PAR SPYOD PAS GNAS PAR 'GYUR
ZHING YANG DAG PAR SDUG BSNGAL ZAD PAR 'GYUR PA DANG, SDUG BSNGAL
MTHAR DBYUNG BA'I SKABS KYANG SNANG NGO,

ZHES ZER ZHES, BCOM LDAN 'DAS KYIS GANG GSUNGS PA DE LA DGONGS PA
GANG ZHE NA, 'DIR NI BCOM LDAN 'DAS KYIS BDE BA DANG LDAN PA'I
LAS KYI RNAM PAR SMIN PA BDE BA DANG LDAN PA BKAG GO, ,SDUG
BSNGAL DANG LDAN PA'I SDUG BSNGAL DANG LDAN PA DANG, SDUG BSNGAL
YANG MA YIN BDE

BA YANG MA YIN PA DANG LDAN PA'I SDUG BSNGAL YANG MA YIN BDE BA
YANG MA YIN PA DANG LDAN PA YANG DE BZHIN NO, ,YANG BDE BA DANG
LDAN ZHING BDE BA MYONG BA BAR 'GYUR BA'I RNAMS PAR SMIN PA BDE
BA NI GNANG NGO, ,SDUG BSNGAL MYONG BAR 'GYUR BA'I SDUG BSNGAL
DANG, SDUG BSNGAL YANG MA YIN BDE

@87B BA YANG MA YIN PA MYONG BAR 'GYUR BA'I SDUG BSNGAL YANG MA
YIN PA BDE BA YANG MA YIN PA DANG, SDUG BSNGAL DANG LDAN LA BDE
BA MYONG BAR 'GYUR BA'I RNAM PAR SMIN PA BDE BA NI GNANG NGO,
,SDUG BSNGAL MYONG BAR 'GYUR BA'I SDUG BSNGAL DANG, SDUG BSNGAL
YANG MA YIN BDE BA YANG MA YIN PA

MYONG BAR 'GYUR BA'I SDUG BSNGAL YANG MA YIN BDE BA YANG MA YIN
PA DANG, SDUG BSNGAL YANG MA YIN PA BDE BA YANG MA YIN PA DANG
LDAN LA BDE BA MYONG BAR 'GYUR BA'I RNAM PAR SMIN PA BDE BA NI
GNANG NGO, ,SDUG BSNGAL LA MYONG BAR 'GYUR BA'I SDUG BSNGAL DANG,
SDUG BSNGAL YANG MA YIN BDE

BA YANG MA YIN PA MYONG BAR 'GYUR BA'I SDUG BSNGAL YANG MA YIN
BDE BA YANG MA YIN PA'O ZHES BYA BA 'DI NI 'DIR DGONGS PA'O, ,LAS
KYI RAB TU DBYE BA NI, SDOM PA'I LAS DANG, SDOM PA MA YIN PA'I
LAS DANG, SDOM PA YANG MA YIN SDOM PA MA YIN PA YANG MA YIN PA'I
LAS SO, ,

SDOM PA'I LAS GANG ZHE NA, SO SOR THAR PA'I SDOM PAS BSDUS PA
DANG, BSAM GTAN GYI SDOM PAS BSDUS PA DANG, ZAG PA MED PA'I SDOM
PAS BSDUS PA'O, ,SO SOR THAR PA'I SDOM BAS BSDUS PA'I LAS GANG
ZHE NA, RIS BRGYAD DE, DGE SLONG GI SDOM PA DANG, DGE SLONG MA'I
SDOM PA DANG, DGE SLONG

MA'I SDOM PA DANG, DGE TSUL GYI SDOM PA DANG, DGE TSUL MA'I SDOM
PA DANG, DGE BSNYEN GYI SDOM PA DANG, DGE BSNYEN MA'I SDOM PA
DANG, BSNYEN GNAS PA'I SDOM PA'O, ,RAB TU BYUNG BA'I SDOM PA GANG
ZAG JI LTA BU'I DBANG DU BYAS TE RNAM PAR GZHAG CE NA, NYES PAR
SPYOD PA LAS BDEN PAR

SPYOD PA DANG, 'DOD PA LAS BDEN PAR SPYOD PA'O, ,DGE BSNYEN DANG
DGE BSNYEN MA'I SDOM PA GANG ZAG JI LTA BU'I DBANG DU BYAS TE
RNAM PAR GZHAG CE NA, NYES PAR SPYOD PA LAS BDEN PAR SPYOD PA YIN
GYI 'DOD PA LAS BDEN PAR SPYOD PA NI MA YIN NO, ,BSNYEN GNAS PA'I
SDOM PA GANG ZAG JI LTA BU'I

DBANG DU BYAS TE RNAM PAR GZHAG CE NA, NYES PAR SPYOD PA LAS BDEN
PAR SPYOD PA YANG MA YIN, 'DOD PA LAS BDEN PAR SPYOD PA YANG MA
YIN PA'O, ,DGE BSNYEN BSLAB PA'I GZHI'I PHYOGS GCIG LA SLOB NA
DGE BSNYEN GYI SDOM PA DANG LDAN PA ZHES BYA'AM, LDAN PA MA YIN
PA ZHES BYA ZHE NA, LDAN PA

@88A *, ,ZHES KYANG BYA, TSUL KHRIMS 'CHAL PA ZHES KYANG BYA'O,
,ZA MA DANG MA NING RNAMS LAS DGE BSNYEN GYI SDOM PA BKAG GAM,
DGE BSNYEN GYI SDOM PA MA BKAG CE NA, DGE BSNYEN NYID NI BKAG
STE, DGE SLONG DANG DGE SLONG MA'I PHYOGS GNYIS LA BSNYEN BKUR

BYA BA'I 'OS MA YIN PA'I PHYIR RO, ,MA NING NI LNGA STE, SKYES
NAS MA NING DU GYUR PA DANG, MA NING PHRAG DOG CAN DANG, MA NING
ZLA PHYED PA DANG, RLUGS PA'I MA NING DANG, NYAMS PA'I MA NING
NGO, ,BSAM GTAN GYI SDOM PA GANG ZHE NA, 'CHAL BA'I TSUL KHRIMS
KUN NAS SLONG

BA'I NYON MONGS PA RNAMS KYI SA BON 'JOMS PA'I DUS NA 'DOD PA LA
'DOD CHAGS DANG BRAL BAS SPONG BA GANG YIN PA DANG, BSAM GTAN
DANG PO LA 'DOD CHAGS DANG BRAL BA DANG, BSAM GTAN GNYIS PA LA
'DOD CHAGS DANG BRAL BA DANG, BSAM GTAN GSUM PA LA 'DOD

CHAGS DANG BRAL BAS SPONG BA GANG YIN PA'O, ,ZAG PA MED PA'I SDOM
PA GANG ZHE NA, BDEN PA MTHONG BA'I ZAG PA MED PA'I YID LA BYED
PAS SPANGS PA GANG YIN PA'O, ,SDOM PA MA YIN PA GANG ZHE NA, SDOM
PA MA YIN PA SHAN PA DANG, BYA GAG GSOD PA DANG, PHAG GIS 'TSO BA

DANG; NYA PA DANG, RI DAGS KYI RNGON PA DANG, BYA PA DANG, BONG
RGYAS 'TSOR BA DANG, TSOM RKUN PA DANG, GSHED MA DANG, GLANG PO
CHE 'DZIN PA DANG, SBRUL GYIS 'TSO BA DANG, BTZON SRUNG DANG,
NYAN RNA BYED PA DANG, GNOD PA BYED PA PA RNAMS KYI GANG YIN
PA'O, ,DE DAG GI

RIGS LAS SKYES PAS SAM, YANG DAG PAR BLANGS PA STE, DE DAG GI LAS
SPYAD PAR NGES PAR BYAS PA'O, ,SDOM PA YANG MA YIN SDOM PA MA YIN
PA YANG MA YIN PA GANG ZHE NA, SDOM PA YANG MA YIN SDOM PA MA YIN
PA YANG MA YIN PA'I LAS DGE BA'AM, MI DGE BA GANG YIN PA'O, ,

BDE BA MYONG BAR 'GYUR BA'I LAS GANG ZHE NA, 'DOD PA'I KHAMS
DANG, BSAM GTAN GSUM PO DAG GI DGE BA GANG YIN PA'O, ,SDUG BSNGAL
MYONG BAR 'GYUR BA'I LAS GANG ZHE NA, GANG MI DGE BA'O, ,SDUG
BSNGAL YANG MA YIN BDE BA YANG MA YIN PA MYONG BAR 'GYUR BA'I LAS
GANG ZHE NA,

@88B BSAM GTAN GSUM PA LAS GONG MA'I DGE BA'O, ,MTHONG BA'I CHOS
LA MYONG BAR 'GYUR BA'I LAS GANG ZHE NA, GANG MTHONG BA'I CHOS LA
RNAMS PAR SMIN PA RNAM PAR SMIN PAR 'GYUR BA STE, 'DI LTA STE,
BYAMS PA'I TING NGE 'DZIN LAS LANGS PA LA PHAN 'DOGS PA DANG,
GNOD PAR BYED PA

LAS BYUNG BA DANG, BYAMS PA'I TING NGE 'DZIN LA JI LTA BAR NYON
MONGS PA MED PA'I TING NGE 'DZIN DANG, 'GOG PA LA SNYOMS PAR 'JUG
PA DANG, RGYUN TU ZHUGS PA'I 'BRAS BU DANG, DGRA BCOM PA'I 'BRAS
BU LAS LANGS PA DANG, SANGS RGYAS LA SOGS PA DGE SLONG GI DGE
'DUN LA

YANG DE BZHIN NO, ,YANG NA GANG BSAM PA SHIN TU DRAG POS SBYOR
BAS DGE BA'AM MI DGE BA SPYOD PA'O, ,SKYES NAS MYONG BAR 'GYUR
BA'I LAS GANG ZHE NA, GANG TSE PHYI MA'I NYID LA RNAM PAR SMIN PA
RNAMS PAR SMIN PAR 'GYUR BA STE, 'DI LTA STE, MTSAMS MED PA
LNGA'I LAS RNAMS SO, ,

YANG NA DGE BA DANG MI DGE BA GZHAN YANG YIN NO, ,LAN GRANGS
GZHAN LA MYONG BAR 'GYUR BA'I LAS GANG ZHE NA, GANG DE PHAN CHAD
DU RNAM PAR SMIN PA RNAM PAR SMIN PAR 'GYUR BA'O, ,GNAG LA RNAM
PAR SMIN PA GNAG PA'I LAS GANG ZHE NA, GANG MI DGE BA'O, ,DKAR LA
RNAM PAR SMIN PA

DKAR BA'I LAS GANG ZHE NA, KHAMS GSUM PA'I DGE BA'O, ,DKAR GNAG
TU GYUR LA RNAM PAR SMIN PA DKAR GNAG TU 'GYUR BA GANG ZHE NA,
'DOD PA DANG RAB TU LDAN PA'I 'DREN MA STE, BSAM PAS GNAG LA
SBYOR BAS DKAR BA'AM, SBYOR BAS GNAG LA BSAM PAS DKAR BA'O, ,MI

GNAG CING DKAR LA RNAM PAR SMIN PAR MI 'GYUR ZHING LAS ZAD PAR
'GYUR BA'I LAS GANG ZHE NA, SBYOR BA DANG BAR CHAD MED PA'I LAM
RNAMS LA ZAG PA MED PA'I LAS SO, ,SBYIN PA'I LAS GANG ZHE NA,
DE'I GZHI DANG, KUN NAS SLONG BA DANG, DNGOS PO DANG, NGO BO NYID
KYIS KYANG RIG

PAR BYA STE, GZHI NI MA CHAGS PA DANG, ZHE SDANG MED PA DANG, GTI
MUG MED PA'O, ,KUN NAS SLONG BA NI DE DAG DANG LDAN PA'I SEMS
PA'O, ,DNGOS PO NI DNGOS PO'O, ,NGO BO NYID NI GTONG BA NA LUS
KYI LAS DANG NGAG GI LAS SO, ,JI LTAR NA SBYIN PA PHUN SUM TSOGS
PA

@89A *, ,YIN ZHE NA, PHYIR ZHING SBYIN PA DANG, PHYOGS MI 'BYED
PAR SBYIN PA DANG, 'DOD PA YONGS SU RDZOGS PAR SBYIN PA'I PHYIR
RO, ,YANG MI GNAS PAR SBYIN PA DANG, RGYA CHER SBYIN PA DANG,
DGA' BAS SBYIN PA DANG, PHYIR ZHING SBYIN PA DANG, SNOD LA SBYIN
PA DANG, 'KHOR DANG GLO BUR

DU 'ONGS PA LA LEGS PAR BGOS TE SBYIN PAS SBYIN PA PHUN SUM TSOGS
PAR RIG PAR BYA'O, ,JI LTAR NA SBYIN PAR BYA BA PHUN SUM TSOGS
PAR RIG PAR BA ZHE NA, SBYIN PAR BYA BA'I DNGOS PO GNOD PAS GRUB
PA MA YIN PA DANG, SBYIN PAR BYA BA'I DNGOS PO GZHAN LAS PHROGS
PA MA YIN PA DANG,

SBYIN PAR BYA BA'I DNGOS PO MA RUL ZHING DRI MA MED PA DANG,
SBYIN PAR BYA BA'I DNGOS PO RUNG BA DANG, SBYIN PAR BYA BA'I
DNGOS PO CHOS KYIS BSGRUBS PA'I PHYIR RO, ,JI LTAR NA TSUL KHRIMS
DANG LDAN PA YIN ZHE NA, YANG DAG PAR BLANGS PA'I TSUL KHRIMS
RJES SU SRUNG BA'I PHYIR RO, ,JI LTAR NA SO

SOR THAR PA'I SDOM PAS BSDOMS PA YIN ZHE NA, NGES PAR 'BYIN PA'I
TSUL KHRIMS YIN PA'I PHYIR RO, ,JI LTAR NA CHO GA DANG SPYOD YUL
PHUN SUM TSOGS PA YIN ZHE NA, MA SMAD PA'I TSUL KHRIMS YIN PA'I
PHYIR RO, ,JI LTAR NA KHA NA MA THO BA CHUNG NGU TZAM RNAMS LA
YANG 'JIGS PAR LTA BA YIN

ZHE NA, SHIN TU GUS PAR SLOB PA'I TSUL KHRIMS YIN PA'I PHYIR RO,
,JI LTAR NA YANG DAG PAR BLANGS PA LA SLOB CE NA, BSLAB PA'I
GZHI'I GNAS RNAMS LA BSLAB PA YONGS SU RDZOGS PAR SLOB PA'I TSUL
KHRIMS YIN PA'I PHYIR RO, ,JI LTAR NA LUS DANG NGAG GIS BSDAMS PA
YIN ZHE NA, SHES

BZHIN GYIS YONGS SU ZIN PA'I PHYIR RO, ,JI LTAR NA LUS DANG NGAG
PHUN SUM TSOGS PAS PHUN SUM TSOGS PA YIN ZHE NA, LTUNG BA MI BYED
PA'I PHYIR RO, ,JI LTAR NA LUS DANG NGAG GI KUN TU SPYOD PA YONGS
SU DAG PA YIN ZHE NA, 'GYOD PA MED PA LA SOGS PA'I RIM GYIS TING
NGE 'DZIN GYI BAR LA GNAS

PA'I PHYIR RO, ,JI LTAR NA LUS DANG NGAG GI KUN TU SPYOD PA DGE
BA YIN ZHE NA, NYON MONGS PA CAN GYI RTOG PA DANG MA 'DRES PA'I
PHYIR RO, ,JI LTAR NA LUS DANG NGAG GI KUN TU SPYOD PA KHA NA MA
THO BA MED PA YIN ZHE NA, SMON NAS TSANGS PAR SPYOD PA LA GNAS PA
RNAM PAR SPANGS PA'I PHYIR RO, ,JI LTAR NA

@89B LUS DANG NGAG GI KUN TU SPYOD PA GNOD PA MED PA YIN ZHE NA,
GZHAN LA BRNYAS THABS MI BYED CING 'GROGS NA BDE BA'I PHYIR RO,
,JI LTAR NA LUS DANG NGAG GI KUN TU SPYOD PA RJES SU MTHUN PA YIN
ZHE NA, MYA NGAN LAS 'DAS PA THOB PAR BYED PA DANG MTHUN PA'I
PHYIR RO, ,JI LTAR NA LUS DANG NGAG GI KUN

TU SPYOD PA RJES SU 'BYOR BA YIN ZHE NA, DGE BA MI SPYOMS PA DANG
SDIG PA MI 'CHAB PA'I PHYIR RO, ,JI LTAR NA LUS DANG NGAG GI KUN
TU SPYOD PA THABS DANG LDAN PA YIN ZHE NA, TSANGS PA MTSUNGS PAR
SPYOD PA NYE BAR SDUD PA'I TSUL KHRIMS YIN PA'I PHYIR RO, ,JI
LTAR NA LUS DANG NGAG GI KUN TU SPYOD PA

'TSAM PA YIN ZHE NA, BLA MA RNAMS DANG BLA MA DANG 'DRA BA RNAMS
LA NGA RGYAL BCAG PA'I PHYIR RO, ,JI LTAR NA LUS DANG NGAG GI KUN
TU SPYOD PA MTHUN PA YIN ZHE NA, GDAMS NGAG LA MTHUN PAR 'DZIN
PA'I PHYIR RO, ,JI LTAR NA LUS DANG NGAG GI KUN TU SPYOD PA GDUNG
BA MED PA YIN ZHE NA, DKA' THUB

DRAG PO DANG NGAN DON LA MOS PA RNAM PAR SPANGS PA'I PHYIR RO,
,JI LTAR NA LUS DANG NGAG GI KUN TU SPYOD PA PHYIS 'GYOD PA MED
PA YIN ZHE NA, LONGS SPYOD DANG, LAS KYI MTHA' SPANGS PA LA 'GYOD
PA MED PA'I PHYIR RO, ,JI LTAR NA LUS DANG NGAG GI KUN TU SPYOD
PA YID LA GCAGS PA MED PA

YIN ZHE NA, CUNG ZAD TZAM GYIS CHOG PAR MI 'DZIN PAS YID LA GCAGS
PA MED PA'I PHYIR RO, ,BCOM LDAN 'DAS KYIS SEMS CAN 'DI DAG LAS
BDAG GIR BYA BA LAS KYI BGO SKAL LA SPYOD PA LAS KYI SKYE GNAS PA
LA BRTEN PAR BYA BA DAG STE, LAS NI SEMS CAN MTHON PO DANG DMA'

BA DANG NGAN PA DANG GYA NOM PA RNAM PAR 'BYED PA'O ZHES GANG
GSUNGS PA LA, LAS BDAG GIR BYA BA JI LTA BU ZHE NA, RANG GIS BYAS
PA'I LAS KYI RNAM PAR SMIN PA MYONG BA'I PHYIR RO, ,JI LTAR NA
LAS KYI BGO SKAL LA SPYOD PA YIN ZHE NA, RANG GIS BYAS PA'I RNAM
PAR SMIN PA MYONG BA DE LA DGE

BA DANG MI DGE BA'I LAS SO SO'I BGO SKAL LA SPYOD PA'I PHYIR RO,
,JI LTAR NA LAS KYI SKYE GNAS PA YIN ZHE NA, RGYU MED PA DANG MI
MTHUN PA'I RGYU RNAM PAR SPANGS PA'I LAS KYI SKYE GNAS LAS SEMS
CAN BYUNG BA'I PHYIR RO, ,JI LTAR NA LAS BRTEN PAR BYA BA YIN ZHE
NA, LAS KYIS BCINGS PA LAS

@90A *, ,RNAM PAR THAR PAR BYED PA'I GNYEN PO'I LAS BRTEN PA YIN
PA'I PHYIR RO, ,SEMS CAN MTHON PO DANG DMA' BA GANG ZHE NA, BDE
'GRO DANG NGAN 'GROR LUS THOB PA'O, ,NGAN PA DANG GYA NON PA GANG
ZHE NA, ,DE DAG NYID SKYON DANG LDAN PA DANG, YON TAN DANG LDAN
PA'O, ,SEMS CAN

RNAMS KYI LAS KYI RNAM PAR SMIN PA BSAM GYIS MI KHYAB PO ZHES
GANG GSUNGS PA DE LA, LAS KYI RNAM PAR SMIN PA BSAM GYIS KHYAB PA
NI JI LTA BU, BSAM GYIS MI KHYAB PA NI JI LTA BU ZHE NA, LAS DGE
BA'I RNAM PAR SMIN PA LHA DANG MI RNAMS KYI NANG DU 'DOD PA NI
BSAM GYIS KHYAB PA'O, ,

MI DGE BA'I LAS KYI RNAM PAR SMIN PA SEMS CAN DMYAL BA DANG, DUD
'GRO DANG, YI DAGS KYI NGAN SONG NGAN 'GRO LOG PAR LTUNG BA RNAMS
SU MI 'DOD PA ZHES BYA BA NI BSAM GYIS KHYAB PA'O, ,LAS 'DIS NI
SEMS CAN RNAMS KYI LUS SNA TSOGS SU 'GYUR ZHES BYA BA 'DI NI BSAM
GYIS

MI KHYAB PO, ,LAS DGE BA DANG MI DGE BA DE NYID GNAS DANG DNGOS
PO DANG RGYU DANG RNAM PAR SMIN PA DANG RAB TU DBYE BAS NI BSAM
GYIS MI KHYAB PA'O, ,PHYI'I DNGOS PO SNA TSOGS MNGON PAR 'GRUB
PAR BYED PA'I LAS BSAM GYIS MI KHYAB PO, ,NOR BU DANG SNGAGS DANG
SMAN DANG MKHYUD DPYAD DANG LDAN PA'I

LAS BSAM GYIS MI KHYAB PO, ,RNAL 'BYOR PA THAMS CAD KYI MTHU'I
LAS BSAM GYIS MI KHYAB PO, ,BYANG CHUB SEMS DPA' RNAMS KYI DBANG
GI LAS BSAM GYIS MI KHYAB STE, 'DI LTA STE, TSE LA DBANG BA DANG,
SEMS LA DBANG BA DANG, YO BYAD LA DBANG BA DANG, LAS LA DBANG BA
DANG,

SKYE BA LA DBANG BA DANG, MOS PA LA DBANG BA DANG, SMON LAM LA
DBANG BA DANG, RDZU 'PHRUL LA DBANG BA DANG, YE SHES LA DBANG BA
DANG, CHOS LA DBANG BA'I PHYIR RO, ,SANGS RGYAS THAMS CAD KYI
SANGS RGYAS KYI MDZAD PA BSGRUB PA'I PHYIR PHRIN LAS BSAM GYIS MI
KHYAB PO, ,DE DAG MDOR BSDU

NA KUN 'BYUNG BA'I BDEN PA'I MTSAN NYID RNAM PAR BZHIR RIG PAR
BYA STE, RGYU'I MTSAN NYID DANG, KUN 'BYUNG BA'I MTSAN NYID DANG,
RAB TU SKYE BA'I MTSAN NYID DANG, RKYEN GYI MTSAN NYID DO,
,RGYU'I MTSAN NYID GANG ZHE NA, YANG SRID PA'I BAG CHAGS 'JOG
PA'I BYED RGYU YIN PA'I PHYIR RGYU'I MTSAN

@90B NYID DU RIG PAR BYA'O, ,KUN 'BYUNG BA'I MTSAN NYID GANG ZHE
NA, SEMS CAN BAG CHAGS BSAGS PA DE DANG DE DAG SEMS CAN GYI RIS
DE DANG DER KUN 'BYUNG BA'I BYED RGYU YIN PA'I PHYIR KUN 'BYUNG
BA'I MTSAN NYID DU RIG PAR BYA'O, ,RAB TU SKYE BA'I MTSAN NYID
GANG ZHE NA, SO SO RANG DANG RNAMS

DANG MCHOG TU 'BYUNG BA'I BYED RGYU YIN PA'I PHYIR RAB TU SKYE
BA'I MTSAN NYID DU BLTA'O, ,RKYEN GYI MTSAN NYID GANG ZHE NA,
GZHAN DANG GZHAN 'THOB PA DANG, 'DA' BA'I BYED RGYU YIN PA'I
PHYIR RKYEN GYI MTSAN NYID DU RIG PAR BYA'O,, ,,BAM PO BZHI PA,
'GOG PA'I BDEN PA GANG ZHE NA,

MTSAN NYID DANG, ZAB PA DANG, BRDA DANG, DON DAM PA DANG, YONGS
SU MA RDZOGS PA DANG, YONGS SU RDZOGS PA DANG, RGYAN MED PA DANG,
RGYAN DANG BCAS PA DANG, LHAG MA DANG BCAS PA DANG, LHAG MA MED
PA DANG, KHYAD PAR DU 'PHAGS PA DANG, RNAM GRANGS KYIS KYANG 'GOG
PA'I BDEN PAR

RIG PAR BYA'O, ,MTSAN NYID KYIS JI LTA BU ZHE NA, DE BZHIN NYID
DANG, LAM DANG NYON MONGS PA MI 'BYUNG BA STE, GANG DU 'GOG PA
DANG, GANG GIS 'GOG PA DANG, GANG 'GOG PA'O, ,BCOM LDAN 'DAS KYIS
SKAD DU, GANG DU MIG DANG RNA BA DAG, ,DE BZHIN SNA DANG LCE DANG

LUS, ,YID DANG DE BZHIN MING DANG GZUGS, ,MA LUS PAR NI 'GOG
'GYUR BA, ,ZHES GSUNGS PA LTA BU'O, ,YANG GSUNGS PA, GANG DU MIG
'GAG PA DANG, KHA DOG GI 'DU SHES MED PAR 'GYUR BA DANG, CHOS KYI
BAR DU 'GAG PA DANG, CHOS KYI 'DU SHES MED PAR 'GYUR BA DE NI

GNAS SU RIG PAR BYA'O ZHE'O, ,RNAM GRANGS 'DIS NA DE BZHIN NYID
LA DMIGS PA GANG DU ZAG PA DANG BCAS PA'I DNGOS PO 'GAG PA DE
'GOG PA'I MTSAN NYID DO, ,ZAB PAS JI LTA BU ZHE NA, 'DU BYED DE
DAG GI 'JIG PA LAS 'GOG PA DE GZHAN ZHES KYANG MI BYA, GZHAN MA

YIN PA ZHES KYANG MI BYA, GZHAN YANG YIN LA GZHAN MA YIN PA YANG
YIN ZHES KYANG MI BYA, GZHAN PA'ANG MA YIN LA GZHAN MA YIN PA'ANG
MA YIN ZHES KYANG MI BYA'O, ,DE CI'I PHYIR ZHE NA, SPROS PA MED
PA'I PHYIR RO, ,SPROS PA NI SKABS 'DIR TSUL BZHIN MA YIN PA SEMS
PA YIN TE,

@91A *, ,BCOM LDAN 'DAS KYIS JI SKAD DU REG PA'I SKYE MCHED DRUG
PO DAG ZAD PA DANG, RNAM PAR ZHIG PA DANG, 'GOG PA DANG, NYE BAR
ZHI BA DANG, NUB PA LAS GZHAN YOD DO ZHE NA, SPROS PA MED PA
SPROS PAR BYED DO, ,GZHAN MED DO ZHE'AM, YOD KYANG YONG LA MED

KYANG MED DO ZHE'AM, GZHAN YOD PA'ANG MA YIN MED PA'ANG MA YIN
ZHE NA, YANG SPROS PA MED PA SPROS PAR BYED DO, ,JI SRID DU SKYE
MCHED DRUG YOD PA DE SRID DU SPROS PA'O, ,SKYE MCHED DRUG 'GAGS
PAS SPROS PA MED PA STE, MYA NGAN LAS 'DAS PAR BSTAN TO ZHES
GSUNGS PA LTA

BU'O; ,BRDAS JI LTA BU ZHE NA, 'JIG RTEN PA'I LAM GYIS SA BON
NYAMS SMAD PAS 'GOG PA GANG YIN PA STE, DE'I PHYIR BCOM LDAN 'DAS
KYIS DE'I RNAM GRANGS SU DE'I YAN LAG GIS MYA NGAN LAS 'DAS PAR
GSUNGS SO, ,DON DAM PAS JI LTA BU ZHE NA, 'PHAGS PA'I SHES

RAB KYIS SA BON KUN TU BCOM PAS 'GOG PA GANG YIN PA'O, ,YONGS SU
MA RDZOGS PAS JI LTA BU ZHE NA, RGYUN DU ZHUGS PA'I 'BRAS BUR
BSDUS PA'AM, LAN CIG PHYIR 'ONG BA'I 'BRAS BUR BSDUS PA'AM, PHYIR
MI 'ONG BA'I 'BRAS BUR BSDUS PA'ANG RUNG STE, SLOB PA RNAMS

KYI 'GOG PA GANG YIN PA'O, ,YONGS SU RDZOGS PAS JI LTA BU ZHE NA,
DGRA BCOM PA'I 'BRAS BUR BSDUS PA MI SLOB PA RNAMS KYI 'GOG PA
GANG YIN PA'O, ,RGYAN MED PAS JI LTA BU ZHE NA, SHES RAB KYI RNAM
PAR GROL BA'I DGRA BCOM PA RNAMS KYI 'GOG PA GANG YIN PA'O, ,

RGYAN DANG BCAS PAS JI LTA BU ZHE NA, GNYI GA'I CHA LAS RNAM PAR
GROL BA RIG PA GSUM DANG, MNGON PAR SHES PA DRUG DANG LDAN PA'I
DGRA BCOM PA RNAMS KYI 'GOG PA GANG YIN PA'O, ,LHAG MA DANG BCAS
PAS JI LTA BU ZHE NA, PHUNG PO'I LHAG MA DANG BCAS PA'I 'GOG PA
GANG YIN PA'O, ,

LHAG MA MED PAS JI LTA BU ZHE NA, PHUNG PO'I LHAG MA MED PA'I
'GOG PA GANG YIN PA'O, ,KHYAD PAR DU 'PHAGS PAS JI LTA BU ZHE NA,
SANGS RGYAS DANG BYANG CHUB SEMS DPA' RNAMS KYI MI GNAS PA'I MYA
NGAN LAS 'DAS PAR BSDUS PA'I 'GOG PA GANG YIN PA STE, SEMS CAN
THAMS CAD

@91B LA PHAN PA DANG BDE BA NYE BAR GNAS PA'I PHYIR RO, ,RNAM
GRANGS KYIS JI LTA BU ZHE NA, MA LUS PAR SPANGS PA DANG, NGES PAR
SPANGS PA DANG, BYANG BAR GYUR PA DANG, ZAD PA DANG, 'DOD CHAGS
DANG BRAL BA DANG, 'GOG PA DANG, RNAM PAR ZHI BA DANG, NUB PA'O,
,ZHES BYA BA LA SOGS

PA'O, ,CI'I PHYIR MA LUS PAR SPANGS PA ZHES BYA ZHE NA, TSIG LHAG
MA RNAMS KYI PHYIR RO, ,CI'I PHYIR NGES PAR SPANGS PA ZHES BYA
ZHE NA, KUN NAS DKRIS PA BOR BA'I PHYIR RO, ,CI'I PHYIR BYANG BAR
GYUR PA ZHES BYA ZHE NA, BAG LA NYAL MTHAR PHYIN PAR BYED PA'I
PHYIR RO, ,CI'I PHYIR

ZAD PA ZHES BYA ZHE NA, GNYEN PO MTHONG BA'I LAM GYIS BRAL BA'I
PHYIR RO, ,CI'I PHYIR 'DOD CHAGS DANG BRAL BA ZHES BYA ZHE NA,
GNYEN PO BSGOM PA'I LAM GYIS BRAL BA'I PHYIR RO, ,CI'I PHYIR 'GOG
PA ZHES BYA ZHE NA, PHI MA LA DE'I 'BRAS BU SDUG BSNGAL MI SKYE
BA'I PHYIR RO, ,CI'I PHYIR

RNAM PAR ZHI BA ZHES BYA ZHE NA, MTHONG BA'I CHOS LA DE'I 'BRAS
BU SDUG BSNGAL RGYU BA MED PA'I PHYIR RO, ,CI'I PHYIR NUB PA ZHES
BYA ZHE NA, PHUNG PO'I LHAG MA RNAM 'JIG PA'I PHYIR RO, ,CI'I
PHYIR 'DUS MA BYAS ZHES BYA ZHE NA, MTSAN NYID GSUM DANG BRAL
BA'I PHYIR RO, ,CI'I PHYIR

BLTA DKA' BA ZHES BYA ZHE NA, SHA DANG LHA'I MIG GI SPYOD YUL LAS
SHIN TU 'DAS PA'I PHYIR RO, ,CI'I PHYIR G-YO BA MED PA ZHES BYA
ZHE NA, 'GRO BAR 'PHO BA DANG BRAL BA'I PHYIR RO, ,CI'I PHYIR MI
'DUD PA ZHES BYA ZHE NA, SRED PA GSUM DANG BRAL BA'I PHYIR RO,
,CI'I PHYIR 'CHI BA MED PA ZHES BYA

ZHE NA, PHUNG PO'I BDUD DANG BRAL BA'I PHYIR RO, ,CI'I PHYIR ZAG
PA MED PA ZHES BYA ZHE NA, NYON MONGS PA'I BDUD DANG BRAL BA'I
PHYIR RO, ,CI'I PHYIR GNAS ZHES BYA ZHE NA, KHA NA MA THO BA MED
PA'I DGA' BA'I GZHI YIN PA'I PHYIR RO, ,CI'I PHYIR GLING ZHES BYA
ZHE NA, KHAMS GSUM LAS YONGS

SU CHAD PA'I PHYIR RO, ,CI'I PHYIR SKYOB PA ZHES BYA ZHE NA, GNOD
PA THAMS CAD BZLOG PA'I PHYIR RO, ,CI'I PHYIR MGON ZHES BYA ZHE
NA, DER BSAM PA DANG SBYOR BA BYAS PA 'BRAS BU YOD PA'I GZHI'I
GNAS YIN PA'I PHYIR RO, ,CI'I PHYIR DPUNG GNYEN ZHES BYA ZHE NA,
'PHAGS PA'I MCHOG NYID DU

@92A *, ,'GRO BA'I GZHI'I GNAS YIN PA'I PHYIR RO, ,CI'I PHYIR
'CHI 'PHO MED PA ZHES BYA ZHE NA, SKYE BA DANG BRAL BA'I PHYIR
RO, ,CI'I PHYIR RIMS NAD MED PA ZHES BYA ZHE NA, 'DOD PAS PHONGS
PA THAMS CAD DANG BRAL BA'I PHYIR RO, ,CI'I PHYIR YONGS SU GDUNG
BA MED PA ZHES BYA

ZHE NA, MYA NGAN DANG SMRE BSNGAGS 'DON PA DANG, SDUG BSNGAL BA
DANG, YID MI BDE BA DANG, 'KHRUG PA DANG BRAL BA'I PHYIR RO,
,CI'I PHYIR BDE BA ZHES BYA ZHE NA, 'JIG PA MED PAR GNAS PA'I
GZHI'I GNAS YIN PA'I PHYIR RO, ,CI'I PHYIR ZHI BA ZHES BYA ZHE
NA, PHAN PA'I DNGOS PO'I PHYIR

RO; ,CI'I PHYIR BDE GZHI ZHES BYA ZHE NA, DON DAM PA'I BDE BA'I
GZHI YIN PA'I PHYIR RO, ,CI'I PHYIR DGE BAR GYUR PA ZHES BYA ZHE
NA, SBYOR BA BDE BA 'THOB PA'I GZHI'I GNAS YIN PA'I PHYIR RO,
,CI'I PHYIR NAD MED PA ZHES BYA ZHE NA, SGRIB PA THAMS CAD DANG
BRAL BA'I PHYIR RO, ,CI'I PHYIR

MI G-YO BA ZHES BYA ZHE NA, G-YENG BA THAMS CAD DANG BRAL BA'I
PHYIR RO, ,CI'I PHYIR MYA NGAN LAS 'DAS PA ZHES BYA ZHE NA, MTSAN
MA MED CING ZHING LA BDE BAR GNAS PA'I GZHI'I GNAS YIN PA'I PHYIR
RO, ,CI'I PHYIR MA SKYES PA ZHES BYA ZHE NA, NYID MTSAMS SBYOR BA
DANG BRAL BA'I PHYIR RO, ,

CI'I PHYIR MA BYUNG BA ZHES BYA ZHE NA, DE'I 'OG TU 'BYUNG BA
DANG BRAL BA'I PHYIR RO, ,CI'I PHYIR MA BYAS PA ZHES BYA ZHE NA,
SNGON GYI MTHA'I LAS DANG NYON MONGS PA'I 'PHEN PA DANG BRAL BA'I
PHYIR RO, ,CI'I PHYIR 'DUS MA BYAS ZHES BYA ZHE NA, DA LTAR NYON
MONGS PA 'DU MI BYED PA'I GZHI'I

GNAS YIN PA'I PHYIR RO, ,CI'I PHYIR SKYE BA MED PA ZHES BYA ZHE
NA, MA 'ONGS PA'I RGYUD 'BYUNG BA DANG BRAL BA'I PHYIR RO, ,YANG
'GOG PA'I BDEN PA'I MTSAN NYID RNAM PA BZHIR RIG PAR BYA STE,
'GOG PA'I MTSAN NYID DANG, ZHI BA'I MTSAN NYID DANG, GYA NOM PA'I
MTSAN NYID DANG,

NGES PAR 'BYUNG BA'I MTSAN NYID DO, ,CI'I PHYIR 'GOG PA'I MTSAN
NYID CES BYA ZHE NA, NYON MONGS PA DANG BRAL BA'I PHYIR RO, ,CI'I
PHYIR ZHI BA'I MTSAN NYID CES BYA ZHE NA, SDUG BSNGAL DANG BRAL
BA'I PHYIR RO, ,CI'I PHYIR GYA NOM PA'I MTSAN NYID CES BYA ZHE
NA, GTZANG BA DANG BDE BA'I

@92B DNGOS PO YIN PA'I PHYIR RO, ,CI'I PHYIR NGES PAR 'BYUNG BA'I
MTSAN NYID CES BYA ZHE NA, RTAG PA DANG PHAN PA'I GZHI YIN PA'I
PHYIR RO, ,LAM GYI BDEN PA GANG ZHE NA, LAM GANG GIS SDUG BSNGAL
YONGS SU SHES PA DANG, KUN 'BYUNG BA SPONG BA DANG, 'GOG PA MNGON
DU BYED PA DANG, LAM

BSGOM PA STE, 'DI NI LAM GYI MTSAN NYID MDOR BSDUS PA'O, ,YANG
LAM RNAM PA LNGA STE, TSOGS KYI LAM DANG, SBYOR BA'I LAM DANG,
MTHONG BA'I LAM DANG, BSGOM PA'I LAM DANG, MTHAR PHYIN PA'I LAM
MO, ,TSOGS KYI LAM GANG ZHE NA, SO SO'I SKYE BO'I TSUL KHRIMS
DANG, DBANG

PO'I SGO BSDAMS PA DANG, ZAS KYI TSOD SHES PA DANG, NAM GYI CHA
STOD DANG, NAM GYI CHAD SMAD LA MI NYAL BAR RNAL 'BYOR LA BRTZON
PA DANG, SHES BZHIN DU GNAS PAR MNGON PAR DGA' BA'O, ,YANG GANG
RGYUR GYUR PA'I DGE BA GZHAN DANG, THOS PA LAS BYUNG BA DANG,
BSAMS PA LAS BYUNG BA DANG,

BSGOMS PA LAS BYUNG BA'I SHES RAB KYANG STE, DE BSGOMS PAS MNGON
PAR RTOGS PA DANG, RNAM PAR THAR PAR 'GYUR BA'I GNAS KYI SNOD
NYID DU 'GYUR RO, ,SBYOR BA'I LAM GANG ZHE NA, TSOGS KYI GANG YIN
PA SBYOR BA'I YANG DE YIN NO, ,SBYOR BA YIN LA TSOGS MA YIN PA
YANG YOD DE, TSOGS

BSAGS PA'I NGES PAR 'BYED PA'I CHA DANG MTHUN PA'I DGE BA'I RTZA
BA RNAMS TE, DE NI DRO BAR 'GYUR BA DANG, RTZE MO DANG, BDEN PA'I
RJES SU MTHUN PA'I BZOD PA DANG, 'JIG RTEN PA'I CHOS KYI MCHOG
RNAMS SO, ,DRO BAR GYUR PA GANG ZHE NA, SO SO RANG GIS BDEN PA
RNAMS LA SNANG BA THOB PA'I TING NGE 'DZIN DANG,

SHES RAB MTSUNGS PAR LDAN PA DANG BCAS PA'O, ,RTZE MO GANG ZHE
NA, SO SO RANG GIS BDEN PA RNAMS LA SNANG BA MCHED PA'I TING NGE
'DZIN DANG, SHES RAB MTSUNGS PAR LDAN PA DANG BCAS PA'O, ,BDEN
PA'I RJES SU MTHUN PA'I BZOD PA GANG ZHE NA, SO SO RANG GI BDEN
PA RNAMS KYI PHYOGS

GCIG LA ZHUGS PA DANG RJES SU SONG BA'I RING NGE 'DZIN DANG SHES
RAB MTSUNGS PAR LDAN PA DANG BCAS PA'O, ,'JIG RTEN PA'I CHOS KYI
MCHOG GANG ZHE NA, SO SO RANG GIS BDEN PA RNAMS LA DE MA THAG
PA'I SEMS KYI TING NGE 'DZIN DANG SHES RAB MTSUNGS PAR LDAN PA
DANG BCAS PA'O, ,MTHONG

@93A *, ,BA'I LAM GANG ZHE NA, MDOR BSDU NA 'JIG RTEN PA'I CHOS
KYI MCHOG GI MJUG THOGS SU MI DMIGS PA'I TING NGE 'DZIN DANG SHES
RAB MTSUNGS PAR LDAN PA DANG BCAS PA STE, DMIGS PAR BYA BA DANG
DMIGS PAR BYED PA MNYAM PAS MNYAM PAR SHES PAR BYED PA YANG DE

YIN TE, SO SO RANG LA SEMS CAN GYI BRDA DANG, CHOS KYI BRDA BSAL
BA DANG, THAMS CAD DU GNYI GA'I BRDA BSAL BA LA DMIGS PA'I CHOS
SHES PA YANG DE YIN NO, ,YANG MTHONG BA'I LAM LA RAB TU DBYE NA,
'JIG RTEN PA'I CHOS KYI MCHOG GI MJUG THOGS SU SDUG BSNGAL LA
CHOS SHES

PA'I BZOD PA DANG, SDUG BSNGAL LA CHOS SHES PA DANG, SDUG BSNGAL
LA RJES SU RTOGS PAR SHES PA'I BZOD PA DANG, SDUG BSNGAL LA RJES
SU RTOGS PA'I SHES PA DANG, KUN 'BYUNG LA CHOS SHES PA'I BZOD PA
DANG, KUN 'BYUNG LA CHOS SHES PA DANG, KUN 'BYUNG LA RJES SU
RTOGS PAR SHES PA'I

BZOD PA DANG, KUN 'BYUNG BLA RJES SU RTOGS PA'I SHES PA DANG,
'GOG PA LA CHOS SHES PA'I BZOD PA DANG, 'GOG PA LA CHOS SHES PA
DANG, 'GOG PA LA RJES SU RTOGS PAR SHES PA'I BZOD PA DANG, 'GOG
PA LA RJES SU RTOGS PA'I SHES PA DANG, LAM LA CHOS SHES PA'I BZOD
PA DANG,

LAM LA CHOS SHES PA DANG, LAM LA RJES SU RTOGS PAR SHES PA'I BZOD
PA DANG, LAM LA RJES SU RTOGS PA'I SHES PA'O, ,SDUG BSNGAL GANG
ZHE NA, SDUG BSNGAL GYI BDEN PA'O, ,SDUG BSNGAL LA CHOS GANG ZHE
NA, SDUG BSNGAL GYI BDEN PA'I DBANG DU BYAS PA'I CHOS BSTAN PA
RNAMS SO, ,

CHOS SHES PA GANG ZHE NA, SBYOR BA'I LAM LA SDUG BSNGAL GYI DBANG
DU BYAS PA LAS BYUNG BA'I CHOS LA RNAM PAR DPYOD PA'I SHES PA'O,
,BZOD PA GANG ZHE NA, SNGAR RNAM PAR DPYAD PA'I DBANG DU BYAS
NAS, SO SO RANG LA SDUG BSNGAL GYI BDEN PA MNGON SUM DU GYUR PA'I
ZAG PA MED PA'I SHES RAB STE,

GANG GIS SDUG BSNGAL MTHONG BAS SPANG BAR BYA BA'I NYON MONGS PA
SPONG BA STE, SDUG BSNGAL LA CHOS SHES PA'I BZOD PA ZHES BYA'O,
,SDUG BSNGAL LA CHOS SHES PA GANG ZHE NA, SHES PA GANG GIS BZOD
PA'I MJUG THOGS SU RNAM PAR GROL BA MNGON DU BYED PA'O, ,SDUG
BSNGAL LA RJES SU

@93B RTOGS PAR SHES PA'I BZOD PA GANG ZHE NA, SDUG BSNGAL LA CHOS
SHES PA'I MJUG THOGS SU SDUG BSNGAL LA CHOS SHES PA'I BZOD PA
DANG, SDUG BSNGAL LA CHOS SHES PA 'DI GNYIS 'PHAGS PA'I CHOS
RNAMS KYI RGYU'O ZHES SO SO RANG LA MNGON SUM DU GYUR PA'I ZAG PA
MED PA'I SHES RAB BO,

SDUG BSNGAL LA RJES SU RTOGS PA'I SHES PA GANG ZHE NA, SHES PA
GANG GIS RJES SU RTOGS PAR SHES PA'I BZOD PA DE NGES PAR 'DZIN
PA'O, ,DE BZHIN DU BDEN PA LHAG MA RNAMS LA YANG BZOD PA DANG,
SHES PA RNAMS CI RIGS SU SHES PAR BYA'O, ,DE LA CHOS SHES PA'I
BZOD PA DANG, SHES

PA RNAMS KYIS NI GZUNG BA RTOGS SO, ,RJES SU RTOGS PA'I BZOD PA
DANG, SHES PA RNAMS KYIS NI 'DZIN PA RTOGS SO, ,BZOD PA DANG SHES
PA THAMS CAD LA YANG MTSAN MA MED PAR GNAS PA'I RNAL 'BYOR CAN DU
RIG PAR BYA'O, ,SEMS KYI SKAD CIG BCU DRUG PO 'DI DAG NI MTHONG
BA'I LAM MA, ,

SEMS KYI SKAD CIG NI SHES BYA LA SHES PA 'BYUNG BA YONGS SU
RDZOGS PAR RIG PAR BYA'O, ,CHOS RNAMS LA CHOS KYI MIG RDUL MED
CING DRI MA DANG BRAL BA SKYES SO ZHES GANG GSUNGS PA DE NI
MTHONG BA'I LAM GYI DBANG DU MDZAD NAS GSUNGS PA STE, CHOS LA
BZOD PA RNAMS KYIS NI RDUL MED PA'O, ,CHOS

SHES PA RNAMS KYIS NI DRI MA DANG BRAL BA'O, ,YONGS SU SHES PA
DANG SPANGS PA LAS KYANG LAM RNAM PAR DAG PA'I PHYIR RO, ,CHOS
MTHONG BA, CHOS THOB PA, CHOS RIG PA, CHOS RTOGS PA, SOM NYI LAS
RGAL BA, THE TSOM LAS RGAL BA, GZHAN GYI DRING LA MI 'JOG PA,
STON PA'I BSTAN PA'I BSTAN PA LAS GZHAN GYIS

MI BKRI BA, CHOS RNAMS LA MI 'JIGS PA THOB PAS ZHES GANG GSUNGS
PA DE YANG MTHONG BA'I LAM GYI DBANG DU MDZAD NAS GSUNGS PA STE,
CHOS LA BZOD PA RNAMS KYI CHOS MTHONG NGO, ,CHOS SHES PA RNAMS
KYIS CHOS THOB BO, ,RJES SU RTOGS PA'I BZOD PA RNAMS KYIS CHOS
RIG GO, ,RJES SU RTOGS

PA'I SHES PA RNAMS KYIS CHOS RTOGS SO, ,THAMS CAD KYIS RANG GIS
THOB PA LA SOM NYI LAS RGAL TO, ,GZHAN GYIS THOB PA LAS THE TSOM
LAS RGAL TO, ,LAM SGOM PA LA GZHAN GYI DRING LA MI 'JOG GO, ,MU
STEGS CAN RNAMS KYIS MI 'PHROGS PA'I PHYIR STON PA'I BSTAN PA LAS
GZHAN GYIS MI

@94A *, ,BKRI'O, ,CHOS RNAMS LA MI 'JIGS PA THOB PA NI YONGS SU
DRI BA'I CHOS DANG, LUNG DU BSTAN PA'I CHOS NI 'DIR CHOS SU 'DOD
DE, SEMS ZHUM PA MED PA'I PHYIR DE LA MI 'JIGS PA THOB BO, ,BSGOM
PA'I LAM GANG ZHE NA, MTHONG BA'I LAM LAS GONG DU GYUR PA 'JIG
RTEN

PA'I LAM DANG, 'JIG RTEN LAS 'DAS PA'I LAM DANG, LAM CHUNG NGU
DANG, LAM 'BRING DANG, LAM CHEN PO DANG, SBYOR BA'I LAM DANG, BAR
CHAD MED PA'I LAM DANG, RNAM PAR GROL BA'I LAM DANG, KHYAD PAR
GYI LAM MO, ,'JIG RTEN PA'I LAM GANG ZHE NA, 'JIG RTEN PA'I BSAM
GTAN DANG PO DANG

GNYIS PA DANG, GSUM PA DANG, BSAM GTAN BZHI PA DANG, NAM MKHA'
MTHA' YAS SKYE MCHED DANG, RNAM SHES MTHA' YAS SKYE MCHED DANG,
CI YANG MED PA'I SKYE MCHED DANG, 'DU SHES MED 'DU SHES MED MIN
SKYE MCHED DE, BSAM GTAN DANG, GZUGS MED PA DE DAG KYANG KUN NAS

NYON MONGS PA DANG, RNAM PAR BYANG BA DANG, RNAM PAR GZHAG PA
DANG, RNAM PAR DAG PAS RIG PAR BYA'O, ,KUN NAS NYON MONGS PAS JI
LTA BU ZHE NA, LUNG DU MA BSTAN PA'I RTZA BA BZHI PO, SRED PA
DANG, LTA BA DANG, NGA RGYAL DANG, MA RIG PA'O, ,SRED PAS NI RO
MYONG BA'I KUN NAS NYON MONGS PAS

KUN NAS NYON MONGS SO, ,LTA BAS NI LTA BA SHAS CHES BA'I BSAM
GTAN PA NYID KYIS KUN NAS NYON MONGS SO, ,NGA RGYAL GYIS NI NGA
RGYAL SHAS CHE BA'I BSAM GTAN PA NYID KYIS KUN NAS NYON MONGS SO,
,MA RIG PAS NI THE TSOM SHAS CHE BA'I BSAM GTAN PA NYID KYIS KUN
NAS NYON MONGS SO, ,DE

LTAR SEMS KUN NAS NYON MONGS PA DAG LA GZUGS DANG GZUGS MED PA NA
SPYOD PA'I NYON MONGS PA DANG NYE BA'I NYON MONGS PA RNAMS 'BYUNG
NGO, ,RNAM PAR BYANG BAS JI LTA BU ZHE NA, DAG PA PA'I BSAM GTAN
DANG, GZUGS MED PA RNAMS KYANG DGE BA'I PHYIR RNAM PAR BYANG BA
ZHES BYA'O, ,RNAM PAR

GZHAG PAS JI LTA BU ZHE NA, YAN LAG RNAM PAR GZHAG PA DANG,
SNYOMS PAR 'JUG PA RNAM PAR GZHAG PA DANG, TSAD RNAM PAR GZHAG PA
DANG, MING DU GDAGS PA RNAMS PAR GZHAG PAS SO, ,YAN LAG RNAM PAR
GZHAG PAS JI LTA BU ZHE NA, BSAM GTAN DANG PO LA YAN LAG LNGA
STE, YAN LAG LNGA

@94B NI RTOG PA DANG, DPYOD PA DANG, DGA' BA DANG, BDE BA DANG,
SEMS RTZE GCIG PA NYID DO, ,BSAM GTAN GNYIS PA LA YAN LAG BZHI
STE, YAN LAG BZHI NI NANG RAB TU DANG BA DANG, DGA' BA DANG, BDE
BA DANG, SEMS RTZE GCIG PA NYID DO, ,BSAM GTAN GSUM PA LA YAN LAG
LNGA

STE; YAL LAG LNGA NI BTANG SNYOMS DANG, DRAN PA DANG, SHES BZHIN
DANG, BDE BA DANG, SEMS RTZE GCIG PA NYID DO, ,BSAM GTAN BZHI PA
LA YAN LAG BZHI STE, YAN LAG BZHI NI BTANG SNYOMS YONGS SU DAG PA
DANG, DRAN PA YONGS SU DAG PA DANG, SDUG BSNGAL YANG MA YIN

BDE BA YANG MA YIN PA'I TSOR BA DANG, SEMS RTZE GCIG PA NYID DO,
,GNYEN PO'I YAN LAG DANG, PHAN YON GYI YAN LAG DANG DE GNYI GA'I
GNAS KYI RANG BZHIN GYI YAN LAG GI PHYIR RO, ,GZUGS MED PA RNAMS
NA NI ZHI GNAS SU RO GCIG PA NYID KYI PHYIR YAN LAG RNAM PAR
GZHAG PA MED

DO; ,SNYOMS PAR 'JUG PA RNAM PAR GZHAG PAS JI LTA BU ZHE NA, YID
LA BYED PA BDUN GYIS BSAM GTAN DANG PO LA SNYOMS PAR 'JUG STE,
'DU SHES MED 'DU SHES MED MIN SKYE MCHED KYI BAR DU YANG DE BZHIN
NO, ,YID LA BYED PA BDUN GANG ZHE NA, MTSAN NYID RAB TU RIG PA'I
YID LA BYED

PA DANG, MOS PA LAS BYUNG BA DANG, RAB TU DBEN PA LAS BYUNG BA
DANG, DGA' BA SDUD PA DANG, DPYOD PA DANG, SBYOR BA'I MTHA' DANG,
SBYOR BA'I MTHA'I 'BRAS BU YID LA BYED PA'O, ,TSAD RNAM PAR GZHAG
PAS JI LTA BU ZHE NA, BSAM GTAN DANG PO LA CHUNG NGUR YONGS SU
BSGOMS PA DANG, 'BRING

DANG CHEN POR YONGS SU BSGOMS PA'O, ,BSAM GTAN DANG PO LA JI LTA
BAR BSAM GTAN LHAG MA RNAMS DANG, GZUGS MED PA RNAMS KYANG DE
BZHIN NO, ,BSAM GTAN DANG PO LA CHUNG NGU DANG, 'BRING DANG CHER
YONGS SU BSGOMS PA'I 'BRAS BU NI BSAM GTAN DANG PO'I SKYE BA GSUM

MO; ,BSAM GTAN DANG PO LA JI LTA BAR BSAM GTAN LHAG MA RNAMS KYI
YANG DE BZHIN TE, BSAM GTAN GYI SKYE BA RNAM PA GSUM GSUM MO,
,GZUGS MED PA NA NI GNAS GZHAN MED PA'I PHYIR SKYE BA THA DAD PA
YANG MED DO, ,DE NA CHUNG NGU DANG, 'BRING DANG, CHEN POR YONGS
SU BSGOMS PAS

@95A *, ,GZUGS MED PA RNAMS SU SKYE BA MTHON PO DANG, DMA' BA
DANG, NGAN PA DANG, BZANG POR MNGON NO, ,MING DU GDAGS PA RNAM
PAR GZHAG PAS JI LTA BU ZHE NA, BSAM GTAN DANG POS BSDUS PA'I
TING NGE 'DZIN JI SNYED LA, SANGS RGYAS DANG BYANG CHUB SEMS DPA'
RNAMS

SNYOMS PAR 'JUG PA DE DAG GI MING YANG NYAN THOS DANG, RANG SANGS
RGYAS RNAMS KYIS MI SHES SO, ,BSAM GTAN DANG POS BSDUS PA JI LTA
BAR BSAM GTAN LHAG MA RNAMS DANG, GZUGS MED PAS BSDUS PA RNAMS
KYANG DE BZHIN TE, 'DI NI BSAM GTAN GYI PHA ROL TU PHYIN PA LA
BRTEN

NAS SO, ,RNAM PAR DAG PAS JI LTA BU ZHE NA, RAB KYI MTHA'I CHA
LAS BYUNG BA BSAM GTAN DANG PO NAS 'DU SHES MED 'DU SHES MED MIN
SKYE MCHED KYI BAR DU RNAM PAR DAG PA ZHES BYA'O, ,'JIG RTEN LAS
'DAS PA'I LAM GANG ZHE NA, BSGOM PA'I LAM LA SDUG BSNGAL DANG,
KUN 'BYUNG BA

DANG; 'GOG PA DANG, LAM SHES PA RNAMS TE, CHOS SHES PA DANG, RJES
SU RTOGS PA SHES PA'I PHYOGS DANG, DE DAG DANG MTSUNGS PAR LDAN
PA'I TING NGE 'DZIN DANG, BSAM GTAN DANG PO NAS CI YANG MED PA'I
SKYE MCHED KYI BAR DU'O, ,'DU SHES MED 'DU SHES MED MIN SKYE
MCHED NI 'DU SHES

KYI RGYU BA YONGS SU MI GSAL BA'I PHYIR 'JIG RTEN PA NYID DE,
DE'I PHYIR MTSAN MA MED PA ZHES BYA'O, ,BCOM LDAN 'DAS KYIS JI
SKAD DU, JI TZAM DU 'DU SHES KYI SNYOMS PAR 'JUG PA DE TZAM DU
KUN SHES PAR RTOGS SO ZHES GSUNGS PA LTA BU'O, ,'GOG PA'I SNYOMS
PAR 'JUG PA NI

'JIG RTEN LAS 'DAS PA STE, MI RNAMS KYI NANG DU MNGON PAR BSGRUB
BO, ,MI RNAMS KYI NANG DU MNGON PAR GRUB NAS, MI RNAMS KYI NANG
DU'AM, GZUGS KYI KHAMS SU MNGON DU BYED DO, ,GZUGS MED PA'I KHAMS
RNAMS SU NI 'DI MNGON DU 'GYUR BA MED DE, ZHI BA'I RNAM PAR THAR
PA'I RNAM

PAR SMIN PAS GNAS PA RNAMS NI DE LA 'BAD PA'I RTZOM PA MED PA'I
PHYIR RO, ,LAM CHUNG NGU GANG ZHE NA, CHUNG NGU'I DANG, CHUNG
NGU'I 'BRING PO DANG, CHUNG NGU'I CHEN PO STE, GANG GIS SA DANG
SA NA KHAMS GSUM NA SPYOD PA'I NYON MONGS PA RNAMS KYI NYON MONGS
PA'I RNAM PA CHEN PO'I CHEN

@95B PO DANG, CHEN PO'I 'BRING PO DANG, CHEN PO'I CHUNG NGU SPONG
BA'O, ,LAM 'BRING PO GANG ZHE NA, 'BRING PO'I CHUNG NGU DANG,
'BRING PO'I 'BRING PO DANG, 'BRING PO'I CHEN PO STE, GANG GIS SA
DANG SA NA KHAMS GSUM NA SPYOD PA'I NYON MONGS PA RNAMS KYI NYON
MONGS PA'I RNAM PA 'BRING PO'I CHEN PO

DANG; 'BRING PO'I 'BRING PO DANG, 'BRING PO'I CHUNG DU SPONG
PA'O, ,LAM CHEN PO GANG ZHE NA, CHEN PO'I CHUNG NGU DANG, CHEN
PO'I 'BRING PO DANG, CHEN PO'I CHEN PO STE, GANG GIS SA DANG SA
NA KHAMS SU GSUM NA SPYOD PA'I NYON MONGS PA RNAMS KYI NYON MONGS
PA'I RNAM PA CHUNG NGU'I CHEN PO DANG,

CHUNG NGU'I 'BRING PO DANG, CHUNG NGU'I CHUNG NGU SPONG BA'O,
,SBYOR BA'I LAM GANG ZHE NA, GANG GIS NYON MONGS PA SPONG BA'O,
,BAR CHAD MED PA'I LAM GANG ZHE NA, GANG GI 'OG TU BAR CHAD MED
PAR NYON MONGS PA SPONG BAR 'GYUR BA'O, ,RNAM PAR GROL BA'I LAM
GANG ZHE NA, GANG GIS NYON MONGS

PA SPONGS NAS RNAM PAR GROL BA MNGON DU BYED PA'O, ,KHYAD PAR GYI
LAM GANG ZHE NA, NYON MONGS PA'I RNAM PA DE LAS GZHAN PA LA SBYOR
BA DANG, BAR CHAD MED PA DANG, RNAM PAR GROL BA'I LAM NI KHYAD
PAR GYI LAM MO, ,YANG NYON MONGS PA SPONG BA'I SBYOR BA BSAL NAS,
CHOS SEMS PA'AM,

ZHUGS PA'I CHOS LA GNAS PA'AM, SNYOMS PAR 'JUG PA'I KHYAD PAR GYI
LAM GANG YIN PA'O, ,YANG YON TAN KHYAD PAR CAN RNAMS MNGON PAR
BSGRUB PA'AM, GNAS PA'I LAM GANG YIN PA'O, ,LAM BSGOM PA GANG ZHE
NA, THOB PAR BYA BA'I PHYIR BSGOM PA DANG, BSTEN PA'I BSGOM PA
DANG,

BSAL BA'I PHYIR BSGOM PA DANG, GNYEN PO BSGOM PA'O, ,THOB PAR BYA
BA'I PHYIR BSGOM PA GANG ZHE NA, DGE BA'I CHOS MA SKYES PA RNAMS
BSKYED PA'I PHYIR BSGOM PA'O, ,BSTEN PA'I BSGOM PA GANG ZHE NA,
DGE BA'I CHOS SKYES PA RNAMS GNAS PA DANG, MI NYAMS PA DANG,
PHYIR ZHING 'BYUNG

BA DANG, 'PHEL BA DANG, YANGS PAR BYA BA'I PHYIR GANG BSGOM PA'O,
,BSAL BA'I PHYIR BSGOM PA GANG ZHE NA, SDIG PA MI DGE BA'I CHOS
SKYES PA RNAMS SPANG BA'I PHYIR GANG BSGOM PA'O, ,GNYEN PO BSGOM
PA GANG ZHE NA, SDIG PA MI DGE BA'I CHOS MA SKYES PA RNAMS MI
BSKYED PA'I PHYIR GANG

@96A *, ,BSGOM PA'O, ,YANG LAM SKYE BA NA RANG GI BAG CHAGS 'JOG
PA DE NI THOB PAR BYA BA'I PHYIR BSGOM PA'O, ,DE NYID MNGON DU
GYUR NAS BSGOM PAR 'GYUR BA DE NI BSTEN PA'I BSGOM PA'O, ,RANG GI
SGRIB PA SPONG BA DE NI BSAL BA'I PHYIR BSGOM PA'O, ,SGRIB PA
SPANGS NAS

KYANG PHYI MA LA MI SKYE BA'I CHOS CAN DU 'JOG PA DE NI GNYEN PO
BSGOM PA'O, ,YANG GNYEN PO RNAM PA BZHI STE, RNAM PAR SUN 'BYIN
PA GNYEN PO DANG, SPONG BA GNYEN PO DANG, RTEN GNYEN PO DANG,
THAG BSRING BA GNYEN PO NI GNYEN PO BSGOM PA ZHES BYA'O, ,RNAM
PAR SUN 'BYIN PA GNYEN

PO GANG ZHE NA, ZAG PA DANG BCAS PA'I 'DU BYED RNAMS LA NYES
DMIGS SU BLTA BA'O, ,SPONG BA GNYEN PO GANG ZHE NA, SBYOR BA DANG
BAR CHAD MED PA'I LAM MO, ,RTEN GNYEN PO GANG ZHE NA, RNAM PAR
GROL BA'I LAM MO, ,THAG BSRING BA GNYEN PO GANG ZHE NA, DE'I GONG
MA'I LAM MO, ,YANG

DNGOS PO LA YONGS SU RTOG PA'I LAM DANG, RTZOL BA LAS BYUNG BA'I
LAM DANG, TING NGE 'DZIN YONGS SU SBYONG BAR BYED PA'I LAM DANG,
MNGON PAR RTOGS PA LA SBYOR BA'I LAM DANG, MNGON PAR RTOGS PA
DANG, 'BREL BA'I LAM DANG, MNGON PAR RTOGS PA'I LAM DANG, RNAM
PAR DAG PAR NGES PAR

'BYIN PA'I LAM DANG, GNAS DANG DBANG POS THA DAD PA'I LAM DANG,
BSLAB PA GSUM YONGS SU SBYONG BA'I LAM DANG, YON TAN THAMS CAD
SGRUB PAR BYED PA'I LAM DANG, LAM SDUD PA'I LAM NI LAM ZHES BYA
STE, DE YANG BYANG CHUB KYI PHYOGS KYI CHOS SUM CU RTZA BDUN
DANG, LAM BZHI DANG,

CHOS KYI GNAS BZHI DANG, ZHI GNAS DANG, LHAG MTHONG DANG, DBANG
PO GSUM DANG, GO RIMS BZHIN NO, ,DRAN PA GNYE BAR GZHAG PA RNAMS
NI, DMIGS PA DANG, NGO BO NYID DANG, GROGS DANG, BSGOM PA DANG,
BSGOMS PA'I 'BRAS BUR RIG PAR BYA'O, ,DRAN PA NYE BAR GZHAG PA
RNAMS LA

JI LTA BAR BYANG CHUB KYI PHYOGS LHAG MA RNAMS LA'ANG DE BZHIN
NO, ,DRAN PA NYE BAR GZHAG PA RNAMS KYI DMIGS PA GANG ZHE NA, LUS
DANG, TSOR BA DANG, SEMS DANG, CHOS SO, ,YANG BDAG GI GNAS KYI
DNGOS PO DANG, BDAG GI LONGS SPYOD KYI GZHI DANG, BDAG GI DNGOS
PO DANG, BDAG

@96B KUN NAS NYON MONGS PA DANG RNAM PAR BYANG BA'I DNGOS PO'O,
,NGO BO NYID GANG ZHE NA, SHES RAB DANG DRAN PA'O, ,GROGS GANG
ZHE NA, DE DANG MTSUNGS PAR LDAN PA'I SEMS DANG SEMS LAS BYUNG
BA'I CHOS RNAMS SO, ,BSGOM PA GANG ZHE NA, NANG GI LUS LA SOGS PA
LA LUS LA

SOGS PA'I RJES SU LTA BA'O, ,NANG LA JI LTA BAR PHYI DANG, NANG
DANG PHYI LA YANG DE BZHIN NO, ,NANG GI LUS GANG ZHE NA, LUS GANG
LA NANG GI SKYE MCHED GZUGS CAN DAG GANG YIN PA'O, ,PHYI'I LUS
GANG ZHE NA, PHYI'I SKYE MCHED GZUGS CAN RNAMS SO, ,NANG DANG
PHYI'I LUS

GANG ZHE NA, NANG GI SKYE MCHED DANG, 'BREL BA'I PHYI'I SKYE
MCHED DBANG PO'I GNAS RNAMS DANG, GZHAN GYI RGYUD LA YOD PA'I
NANG GI SKYE MCHED GZUGS CAN RNAMS SO, ,LUS LA LUS KYI RJES SU
LTA BA GANG ZHE NA, RNAM PAR RTOG PA'I GZUGS BRNYAN GYI LUS DANG,
RANG BZHIN GYI

GZUGS KYI LUS LA MNYAM PA NYID DU LTA BA GANG YIN PA'O, ,NANG GI
TSOR BA GANG ZHE NA, NANG GI LUS LA BRTEN NAS BYUNG BA'I TSOR
BA'O, ,PHYI'I TSOR BA GANG ZHE NA, PHYI'I LUS LA BRTEN NAS BYUNG
BA'I TSOR BA'O, ,NANG DANG PHYI'I TSOR BA GANG ZHE NA, NANG DANG
PHYI'I LUS LA BRTEN NAS

BYUNG BA'I TSOR BA'O, ,TSOR BA LA JI LTA BAR SEMS DANG CHOS LA
YANG DE BZHIN NO, ,LUS LA LUS KYI RJES SU LTA BA JI LTA BAR TSOR
BA LA SOGS PA LA TSOR BA LA SOGS PA'I RJES SU LTA BA YANG DE
BZHIN TE CI RIGS SU SBYAR BAR RIG PAR BYA'O, ,YANG BSGOM PA NI
'DUN PA DANG, BRTZON 'GRUS DANG, RTZOL

BA DANG; SPRO BA DANG, MA THAN PA DANG, PHYIR NUR BA MED PA DANG,
DRAN PA DANG, SHES BZHIN DANG, BAG YOD PA'O, ,YID LA MI BYED PA
NYE BA'I NYON MONGS PA'I GNYEN POR 'DUN PA BSGOM MO, ,LE LO NYE
BA'I NYON MONGS PA'I GNYEN POR BRTZON 'GRUS RTZOM MO, ,BYING BA
DANG RGOD PA

NYE BA'I NYON MONGS PA'I GNYEN POR RTZOL BA BSGOM MO, ,SEMS ZHUM
PA NYE BA'I NYON MONGS PA'I GNYEN POR SPRO BA BSGOM MO, ,GNOD PAS
YONGS SU SKYO BA NYE BA'I NYON MONGS PA'I GNYEN POR MA THAN PA
BSGOM MO, ,CUNG ZAD TZAM GYIS CHOG PAR 'DZIN PA NYE BA'I NYON
MONGS PA'I GNYEN POR

@97A *, ,PHYIR NUR PA MED PA BSGOM MO, ,GDAMS NGAG BRJED PA NYE
BA'I NYON MONGS PA'I GNYEN POR DRAN PA BSGOM MO, ,LTUNG BAS YID
LA GCAGS PA NYE BA'I NYON MONGS PA'I GNYEN POR SHES BZHIN BSGOM
MO, ,BRTZON PA 'DOR BA NYE BA'I NYON MONGS PA'I GNYEN

POR BAG YOD PA BSGOM MO, ,BSGOMS PA'I 'BRAS BU GANG ZHE NA, PHYIN
CI LOG SPONG BA DANG, BDEN PA LA 'JUG PA DANG, LUS LA SOGS PA
DANG BRAL BA'O, ,YANG DAG PAR SPONG BA RNAMS KYI DMIGS PA GANG
ZHE NA, MI MTHUN PA'I PHYOGS DANG, GNYEN PO SKYES PA DANG,

MA SKYES PA'O, ,NGO BO NYID GANG ZHE NA, BRTZON 'GRUS SO, ,GROGS
GANG ZHE NA, DE DANG MTSUNGS PAR LDAN PA'I SEMS DANG SEMS LAS
BYUNG BA'I CHOS RNAMS SO, ,BSGOM PA GANG ZHE NA, GANG 'DUN PA
SKYED DO, ,'BAD DO, ,BRTZON 'GRUS RTZOM MO, ,SEMS RAB TU 'DZIN

TO; ,RAB TU 'JOG GO ZHES BYA BA STE, 'DI NI BRTZON 'GRUS BSGOM PA
GNAS DANG BCAS PA'O, ,GNAS NI 'DUN PA'O, ,'BAD PA NI BRTZON 'GRUS
SO, ,ZHI GNAS DANG, RAB TU 'DZIN PA DANG, BTANG SNYOMS KYI MTSAN
MA YID LA BYED PA LA BRTZON 'GRUS RTZOM MO, ,BYING BA

DANG; RGOD PA SEL BA YANG BRTZON 'GRUS NYID DE, 'DI LTAR DE'I 'OG
TU SEMS RAB TU 'DZIN PA DANG, RAB TU 'JOG PA SMOS SO, ,'BRAS BU
GANG ZHE NA, MI MTHUN PA'I PHYOGS MA LUS PAR NYAMS PA DANG, GNYEN
PO THOB PA DANG 'PHEL BA'O, ,RDZU 'PHRUL GYI RKANG PA

RNAMS KYI DMIGS PA GANG ZHE NA, TING NGE 'DZIN GYIS GRUB PA'I BYA
BA'O, ,NGO BO NYID GANG ZHE NA, TING NGE 'DZIN TO, ,GROGS GANG
ZHE NA, 'DUN PA DANG, BRTZON 'GRUS DANG, SEMS DANG, DPYOD PA
DANG, DE DAG DANG MTSUNGS PAR LDAN PA'I SEMS DANG SEMS LAS BYUNG
BA'I

CHOS RNAMS SO, ,'DUN PA'I TING NGE 'DZIN GANG ZHE NA, GANG GUS
PAR SBYOR BA LA BRTEN NAS SEMS RTZE GCIG PA NYID LA REG PA'O,
,BRTZON 'GRUS KYI TING NGE 'DZIN GANG ZHE NA, GANG RGYUN DU SBYOR
BA LA BRTEN NAS, SEMS RTZE GCIG PA NYID LA REG PA'O, ,SEMS KYI
TING NGE 'DZIN GANG

@97B ZHE NA, GANG SNGON TING NGE 'DZIN BSGOMS PA LA BRTEN NAS,
SEMS RTZE GCIG PA NYID LA REG PA'O, ,DPYOD PA'I TING NGE 'DZIN
GANG ZHE NA, GANG GZHAN GYIS BSTAN NAS CHOS RAB TU RNAMS PAR
'BYED PA LA BRTEN NAS, SEMS RTZE GCIG PA NYID LA REG PA'O, ,YANG

'DUN PA'I TING NGE 'DZIN NI GANG 'DUN PA BSKYED PA NA SEMS RTZE
GCIG PA NYID LA REG PA'O, ,BRTZON 'GRUS KYI TING NGE 'DZIN NI
GANG 'BAD CING BRTZON 'GRUS RTZOM PA NA, SEMS RTZE GCIG PA NYID
LA REG PA'O, ,SEMS KYI TING NGE 'DZIN NI GANG SEMS RAB TU 'JOG PA
NA, SEMS

RTZE GCIG PA NYID LA REG PA'O, ,DPYOD PA'I TING NGE 'DZIN NI GANG
SEMS RAB TU 'DZIN PA NA, SEMS RTZE GCIG PA NYID LA REG PA'O,
,BSGOM PA GANG ZHE NA, SPONG BA'I 'DU BYED BRGYAD GOMS PAR BYED
PA STE, SPONG BA'I 'DU BYED BRGYAD NI, 'DUN PA DANG, RTZOL BA
DANG, DAD

PA DANG, SHIN TU SBYANGS PA DANG, DRAN PA DANG, SHES BZHIN DANG,
SEMS PA DANG, BTANG SNYOMS SO, ,'DI DAG BRGYAD YIN DU ZIN KYANG
BZHIR 'GYUR TE, 'BAD PA DANG, PHAN 'DOGS PA DANG, NYE BAR 'DOGS
PA DANG, GNYEN PO'O, ,YANG 'DUN PA DANG, BRTZON 'GRUS

DANG, SEMS DANG, DPYOD PA RNAMS KYI SDUD PA DANG, G-YENG BA GZHI
DANG BCAS PAR YONGS SU SPANGS PA DANG, ZHUM PA MED PA DANG,
G-YENG BA MED PA DANG, DE GNYI GA'I GNAS DANG MTHUN PA BSGOM MO,
,'BRAS BU GANG ZHE NA, DE LTAR TING NGE 'DZIN LEGS PAR YONGS SU
SPYANG

BA BYAS NA, CHOS MNGON PAR SHES PAR BYA BA GANG DANG GANG MNGON
DU BYA BAR 'DOD PA DE DANG DE LA SEMS MNGON PAR GTOD PA DE RANG
RANG GI GNAS KYI CHOS RNAMS LA MNGON DU 'GYUR BA'I SKAL BA CAN DU
'GYUR RO, ,DBANG PO RNAMS KYI DMIGS PA GANG ZHE NA, 'PHAGS PA'I
BDEN PA

BZHI PO RNAMS SO, ,NGO BO NYID GANG ZHE NA, DAD PA DANG, BRTZON
'GRUS DANG, DRAN PA DANG, TING NGE 'DZIN DANG, SHES RAB PO,
,GROGS GANG ZHE NA, DE DANG MTSUNGS PAR LDAN PA'I SEMS DANG SEMS
LAS BYUNG BA'I CHOS RNAMS SO, ,BSGOM PA GANG ZHE NA, DAD PA'I
DBANG

@98A *, ,PO NI BDEN PA RNAMS LA MNGON PAR YID CHES PA'I TSUL GYIS
BSGOM PAR 'GYUR RO, ,MNGON PAR YID CHES PA SKYES PA NI BDEN PA
MNGON PAR RTOGS PAR BYA BA'I PHYIR SPRO BA'I TSUL GYIS BRTZON
'GRUS BSGOM PAR 'GYUR RO, ,BRTZON 'GRUS BRTZAMS PA NI BDEN PA
RNAMS

LA NYE BAR GNAS PA'I DRAN PA MI BRJED PA'I TSUL GYIS BSGOM PAR
'GYUR RO, ,BDEN PA RNAMS LA DRAN PA NYE BA GNAS PA'I TING NGE
'DZIN NI SEMS RTZE GCIG PA'I TSUL GYIS BSGOM PAR 'GYUR RO, ,BDEN
PA RNAMS LA MNYAM PAR GZHAG PA'I SHES RAB NI RAB TU RNAM PAR
'BYED

PA'I TSUL GYIS BSGOM PAR 'GYUR RO, ,'BRAS BU GANG ZHE NA, BDEN PA
MYUR DU MNGON PAR RTOGS PAR BYED PA DANG, DRO BAR GYUR PA DANG,
RTZE MO DANG, BZOD PA DANG, CHOS KYI MCHOG RNAMS BSGRUB PA'O,
,DBANG PO RNAMS LA JI LTA BAR STOBS RNAMS LA YANG DE BZHIN

NO; ,'DI NI BYE BRAG YIN TE, MI MTHUN PA'I PHYOGS NGES PAR BSRABS
PAS, MI BRDZI BA'I PHYIR STOBS RNAMS SO, ,BYANG CHUB KYI YAN LAG
RNAMS KYI DMIGS PA GANG ZHE NA, 'PHAGS PA'I BDEN PA BZHI PO DAG
GI YANG DAG PA NYID JI LTA BA'O, ,NGO BO NYID GANG ZHE NA, DRAN

PA DANG, CHOS RNAM PAR 'BYED PA DANG, BRTZON 'GRUS DANG, DGA' BA
DANG, SHIN TU SBYANGS PA DANG, TING NGE 'DZIN DANG, BTANG SNYOMS
SO, ,DRAN PA NI GNAS KYI YAN LAG GO, ,CHOS RNAM PAR 'BYED PA NI
NGO BO NYID KYI YAN LAG GO, ,BRTZON 'GRUS NI NGES PAR

'BYUNG BA'I YAN LAG GO, ,DGA' BA NI PHAN YON GYI YAN LAG GO,
,SHIN TU SBYANGS PA DANG, TING NGE 'DZIN DANG, BTANG SNYOMS NI
KUN NAS NYON MONGS PA MED PA'I YAN LAG STE, GANG GIS KYANG KUN
NAS NYIN MONGS PAR MI 'GYUR BA DANG, GANG DU YANG KUN NAS NYON
MONGS PAR MI 'GYUR

BA DANG, KUN NAS NYIN MONGS PA GANG YANG MED PA'O, ,GROGS GANG
ZHE NA, DE DANG MTSUNGS PAR LDAN PA'I SEMS DANG SEMS LAS BYUNG
BA'I CHOS RNAMS SO, ,BSGOM PA GANG ZHE NA, DRAN PA YANG DAG BYUNG
CHUB KYI YAN LAG ,DBEN PA LA GNAS PA, 'DOD CHAGS DANG

@98B BRAL BA LA GNAS PA, 'GOG PA LA GNAS PA, RNAM PAR SPONG BAS
YONGS SU BSGYUR BA BSGOM PA'O, ,DRAN PA YANG DAG BYANG CHUB KYI
YAN LAG JI LTA BAR BTANG SNYOMS YANG DAG BYANG CHUB KYI YAN LAG
GI BAR DU YANG DE BZHIN NO, ,'DIS NI BDEN PA LA DMIGS PA BYANG
CHUB

KYI YAN LAG BSGOM PA YONGS SU BSTAN TO, ,'BRAS BU GANG ZHE NA,
MTHONG BAS SPANG BAR BYA BA'I NYON MONGS PA RNAMS SPANGS PA'O,
,LAM GYI YAN LAG RNAMS KYI DMIGS PA GANG ZHE NA, DE'I 'OG TU
'PHAGS PA'I BDEN PA BZHI PO RNAMS KYI YANG DAG PA NYID JI

LTA BA'O, ,NGO BO NYID GANG ZHE NA, YAN LAG BRGYAD DE, YANG DAG
PA'I LTA BA DANG, YANG DAG PA'I RTOG PA DANG, YANG DAG PA'I NGAG
DANG, YANG DAG PA'I LAS KYI MTHA' DANG, YANG DAG PA'I 'TSO BA
DANG, YANG DAG PA'I RTZOL BA DANG, YANG DAG PA'I DRAN PA DANG,
YANG

DAG PA'I TING NGE 'DZIN TO, ,YANG DAG PA'I LTA BA NI YONGS SU
GCOD PA'I YAN LAG GO, ,YANG DAG PA'I RTOG PA NI GZHAN GO BAR BYED
PA'I YAN LAG GO, ,YANG DAG PA'I NGAG DANG, LAS KYI MTHA' DANG,
'TSO BA NI GZHAN YID CHES PAR BYED PA'I YAN LAG STE, LTA BA DANG,

TSUL KHRIMS DANG, 'TSO BA RNAM PAR DAG PA'I PHYIR RO, ,YANG DAG
PA'I RTZOL BA NI NYIN MONGS PA'I SGRIB PA RNAM PAR SBYONG BA'I
YAN LAG GO, ,YANG DAG PA'I DRAN PA NI NYE BA'I NYIN MONGS PA'I
SGRIB PA RNAM PAR SPYOD PA'I YAN LAG GO, ,YANG DAG PA'I TING NGE
'DZIN NI YON TAN KHYAD PAR

CAN LA SGRIB PA RNAM PAR SBYONG BA'I YAN LAG GO, ,GROGS GANG ZHE
NA, DE DANG MTSUNGS PAR LDAN PA'I SEMS DANG SEMS LAS BYUNG BA'I
CHOS RNAMS SO, ,BSGOM PA NI BYANG CHUB KYI YAN LAG BZHIN NO,
,'BRAS BU GANG ZHE NA, YONGS SU GCOD PA DANG, GZHAN GO BAR BYED
PA

DANG; GZHAN YID CHES PAR BYED PA DANG, NYON MONGS PA'I SGRIB PA
RNAM PAR DAG PA DANG, NYE BA'I NYON MONGS PA'I SGRIB PA RNAM PAR
DAG PA DANG, YON TAN KHYAD PAR CAN LA SGRIB PA RNAM PAR DAG PA'O,
,LAM BZHI GANG ZHE NA, MNGON PAR SHES PA BUL LA DKA' BA DANG,
MNGON

@99A *, ,PAR SHES PA MYUR LA DKA' BA DANG, MNGON PAR SHES PA BUL
LA SLA BA DANG, MNGON PAR SHES PA MYUR LA SLA BA STE, DANG PO NI
DBANG PO RTUL PO DNGOS GZHI'I BSAM GTAN MA THOB PA'I'O, ,GNYIS PA
NI DBANG PO RNON PO DNGOS GZHI'I BSAM GTAN

MA THOB PA'I'O, ,GSUM PA NI DBANG PO RTUL PO DNGOS GZHI'I BSAM
GTAN THOB PA'I'O, ,BZHI PA NI DBANG PO RNON PO DNGOS GZHI'I BSAM
GTAN THOB PA'I'O, ,CHOS KYI GNAS BZHI GANG ZHE NA, BRNAB SEMS MED
PA DANG, GNOD SEMS MED PA DANG, YANG DAG

PA'I DRAN PA DANG, YANG DAG PA'I TING NGE 'DZIN TE, BRNAB SEMS
MED PA DANG, GNOD SEMS MED PA NI LHAG PA'I TSUL KHRIMS KYI BSLAB
PA RNAMS PAR SBYONG BA'O, ,YANG DAG PA'I DRAN PA NI LHAG PA'I
SEMS SO, ,YANG DAG PA'I TING NGE 'DZIN NI LHAG PA'I SHES RAB BO, ,

ZHI GNAS GANG ZHE NA, 'DI LTA STE, NANG NYID LA SEMS 'JOG PA
DANG, RGYUN DU 'JOG PA DANG, BLAN TE 'JOG PA DANG, NYE BAR 'JOG
PA DANG, 'DUL BAR BYED PA DANG, ZHI BAR BYED PA DANG, RNAM PAR
ZHI BAR BYED PA DANG, RTZE GCIG TU BYED PA DANG, MNYAM PAR

'JOG PA'O, ,LHAG MTHONG GANG ZHE NA, 'DI LTA STE, CHOS RNAMS LA
RNAM PAR 'BYED PA DANG, RAB TU RNAM PAR 'BYED PA DANG, YONGS SU
RNAM PAR RTOG PA DANG, YONGS SU DPYOD PAR BYED PA STE, GNAS NGAN
LEN DANG, MTSAN MA'I GNYEN PO NYID DANG, PHYIN CI LOG

LAS 'BYIN PA DANG, PHYIN CI LOG MA YIN PA LA SEMS 'JOG PA'I PHYIR
RO, ,YANG ZHI GNAS DANG LHAG MTHONG LA BRTEN NAS LAM BZHIR 'GYUR
TE, LA LA NI ZHI GNAS THOB PA YIN GYI, LHAG MTHONG NI MA THOB PA
STE, DE ZHI GNAS LA BRTEN NAS LHAG MTHONG LA BRTZON PAR

BYED DO, ,LA LA NI LHAG MTHONG THOB PA YIN GYI ZHI GNAS NI MA
THOB PA STE, DE LHAG MTHONG LA BRTEN NAS ZHI GNAS LA BRTZON PAR
BYED DO, ,LA LA NI ZHI GNAS KYANG THOB PA MA YIN LA LHAG MTHONG
YANG THOB PA MA YIN TE, DE CHOS LA RGOD PA MNGON PAR TSAR BCAD
PA'I SEMS KYIS

@99B GNYI GA LA BRTZON PAR BYED DO, ,LA LA NI ZHI GNAS DANG LHAG
MTHONG YAN THOB PA YIN TE, DE ZHI GNAS DANG LHAG MTHONG YANG
'DRES PAR GYUR NAS MNYAM PAR ZUNG DU 'JUG GO, ,DBANG PO NI GSUM
STE, MI SHES PA KUN SHES PAR BYED PA'I DBANG PO DANG, KUN SHES PA
DANG,

KUN SHES PA DANG LDAN PA'I DBANG PO'O, ,MI SHES PA KUN SHES PAR
BYED PA'I DBANG PO GANG ZHE NA, SBYOR BA'I LAM DANG, MTHONG BA'I
LAM GYI SEMS KYI SKAD CIG BCO LNGA LA GANG DBANG BYED PA'O, ,KUN
SHES PA'I DBANG PO GANG ZHE NA, MTHONG BA'I LAM GYI SEMS KYI SKAD

CIG BCU DRUG PA LA BRTEN NAS SLOB PA'I LAM THAMS CAD LA GANG
DBANG BYED PA'O, ,KUN SHES PA DANG LDAN PA'I DBANG PO GANG ZHE
NA, MI SLOB PA'I LAM LA GANG DBANG BYED PA'O, ,BSAM GTAN DANG
PO'I SA PA'I LAM BSGOM PA NA 'DOD PA DANG RAB TU LDAN PA'I DGE
BA'I RTZA BA

RNAMS BSGOM PAR 'GYUR TE, DE DAG LA DBANG 'BYOR BA THOB PA'I
PHYIR RO, ,BSAM GTAN DANG PO'I SA PA NA 'DOD PA NA SPYOD PA RNAMS
LA JI LTA BA DE BZHIN DU SA GONG MA BA'I LAM THAMS CAD BSGOM PA
NA, SA 'OG MA BA'I DGE BA'I RTZA BA RNAMS BSGOM PAR 'GYUR TE, DE
DAG LA

DBANG 'BYOR BA THOB PA'I PHYIR RO, ,MTHAR PHYIN PA'I LAM GANG ZHE
NA, GNAS NGAN LEN THAMS CAD RGYUN GCOD PA DANG, 'PHRAD PA'I 'THOB
PA RNAMS KYI RGYUN CHAD PA DANG, BRAL BA'I 'THOB PA RNAMS THOB
PA'I PHYIR, RDO RJE LTA BU'I TING NGE 'DZIN LA BRTEN NAS DE MA
THAG TU

GNAS MA LUS PAR GYUR TE, ZAD PA SHES PA DANG, MI SKYE BA SHES
PA'O, ,MI SLOB PA'I CHOS BCU YANG YIN TE, MI SLOB PA'I YANG DAG
PA'I LTA BA NAS, MI SLOB PA'I YANG DAG PA'I TING NGE 'DZIN GYI
BAR DANG, MI SLOB PA'I YANG DAG PA'I RNAM PAR GROL BA DANG, MI

SLOB PA'I YANG DAG PA'I SHES PA'O, ,GNAS NGAN LEN THAMS CAD GANG
ZHE NA, MNGON PAR BRJOD PA'I GNAS NGAN LEN KUN TU 'GRO BA DANG,
TSOR BA'I GNAS NGAN LEN DANG, NYIN MONGS PA'I GNAS NGAN LEN DANG,
LAS KYI GNAS NGAN LEN DANG, RNAM PAR SMIN PA'I GNAS NGAN

@100A *, ,LEN DANG, NYON MONGS PA'I SGRIB PA'I GNAS LEN DANG, LAS
KYI SGRIB PA'I GNAS LEN DANG, RNAM PAR SMIN PA'I SGRIB PA'I GNAS
LEN DANG, GRIB PA'I GNAS LEN DANG, RTOG PA'I GNAS LEN DANG, ZAS
KYI GNAS NGAN

LEN DANG, 'KHRIG PA'I GNAS LEN DANG, RMI LAM GYI GNAS NGAN LEN
DANG, NAD KYI GNAS NGAN LEN DANG, RGA BA'I GNAS NGAN LEN DANG,
'CHI BA'I GNAS NGAN LEN DANG, YONGS SU NGAL BA'I GNAS NGAN LEN
DANG, GNAS NGAN LEN BRTAN PA DANG, GNAS

NGAN LEN CHEN PO DANG, GNAS NGAN LEN 'BRING PO DANG, GNAS NGAN
LEN CHUNG NGU DANG, NYIN MONGS PA'I SGRIB PA'I GNAS NGAN LEN
DANG, SNYOMS PAR 'JUG PA'I SGRIB PA'I GNAS NGAN LEN DANG, SHES
BYA'I SGRIB PA'I GNAS NGAN LEN TO, ,'PHRAD PA'I 'THOB PA RNAMS
GANG

ZHE NA, GNAS NGAN LEN BSAGS PA LA 'THOB PAS ZHES GDAGS SO, ,'BRAS
BA'I 'THOB PA RNAMS GANG ZHE NA, GNAS NGAN LEN ZAD PA LA BRAL
BA'I 'THOB PA ZHES GDAGS SO, ,RDO RJE LTA BU'I TING NGE 'DZIN
GANG ZHE NA, SBYOR BA'I LAM GYIS BSDUS PA DANG, BAR CHAD MED

PA'I LAM GYIS BSDUS PA'O, ,SBYOR BA'I LAM GYIS BSDUS PA NI GANG
PHAN CHAD SGRIB PA THAMS CAD KYIS MI PHYED CING, SGRIB PA THAMS
CAD NI SHIGS PA'O, ,BAR CHAD MED PA'I LAM GYIS BSDUS PA NI GANG
GI 'OG TU ZAD PAR SHES PA DANG, MI SKYE BA SHES PA 'BYUNG BA STE,
TING NGE

'DZIN DE YANG BAR MED PA BRTAN PA, SRA BA, RO GCIG PA, KHYAB
PA'O, ,'DI LA DGONGS NAS BCOM LDAN 'DAS KYIS DPER NA, BRAG CHEN
PO MA GRUB PA, SER KA MED PA, KHONG STONG MA YIN PA, GCIG 'DUS
PA, SHIN TU MKHREGS PA DE NI SHAR PHYOGS

KYI RLUNG GIS KYANG MI SGUL CING MI G-YOS SO, ,SHAR PHYOGS JI LTA
BAR PHYOGS THAMS CAD KYANG DE BZHIN NO ZHES GSUNGS SO, ,GNAS MA
LUS PAR GYUR PA GANG ZHE NA, GANG MI SLOB PA'I LAM THOB PA'I SEMS
KYI GNAS GYUR PA DANG, LAM GYI GNAS GYUR PA DANG GNAS NGAN LEN

@100B GYI GNAS GYUR PA'O, ,ZAD PA SHES PA GANG ZHE NA, RGYU ZAD
NAS SHES PA GANG YIN PA'AM, ZAD PA LA DMIGS PA'O, ,MI SKYE BA
SHES PA GANG ZHE NA, 'BRAS BU SPANGS NAS SHES PA GANG YIN PA'AM,
'BRAS BU MI SKYE BA LA DMIGS PA'O, ,MI SLOB PA'I CHOS BCU NI

MI SLOB PA'I TSUL KHRIMS KYI PHUNG PO DANG, TING NGE 'DZIN GYI
PHUNG PO DANG, SHES RAB KYI PHUNG PO DANG, RNAM PAR GROL BA'I
PHUNG PO DANG, RNAM PAR GROL BA'I YE SHES MTHONG BA'I PHUNG PO'I
DBANG DU BYAS PAR SHES PAR BYA'O, ,YANG LAM GYI BDEN PA'I RNAM PA
NI MTSAN NYID

BZHIR RIG PAR BYA STE, LAM GYI MTSAN NYID DANG, RIGS PA'I MTSAN
NYID DANG, SGRUB PA'I MTSAN NYID DANG NGES PAR 'BYIN PA'I MTSAN
NYID DO, ,CI'I PHYIR LAM GYI MTSAN NYID CES BYA ZHE NA, DE KHO
NA'I DON YONGS SU TSOL BA'I PHYIR RO, ,CI'I PHYIR RIGS PA'I

MTSAN NYID CES BYA ZHE NA, NYON MONGS PA'I GNYEN PO'I PHYIR RO,
,CI'I PHYIR SGRUB PA'I MTSAN NYID CES BYA ZHE NA, SEMS PHYIN CI
MA LOG PAR SGRUB PA'I PHYIR RO, ,CI'I PHYIR NGES PAR 'BYIN PA'I
MTSAN NYID CES BYA ZHE NA, RTAG PA'I GNAS SU 'GRO BA NYID KYI
PHYIR RO, ,BDEN

PA RNAMS LA RNAM PAR BCU DRUG NI 'JIG RTEN PA YANG YOD 'JIG RTEN
LAS 'DAS PA YANG YOD DE, 'JIG RTEN PA RNAMS DANG, 'JIG RTEN LAS
'DAS PA DAG BYED BRAG CI YOD CE NA, SHES BYA LA LEGS PAR MA ZHUGS
PA DANG, LEGS PAR ZHUGS PA DANG, SGRIB PA DANG, BCAS PA DANG,
SGRIB PA MED

PA DANG; RNAM PAR RTOG PA DANG BCAS PA DANG, RNAM PAR RTOG PA MED
PA'I PHYIR TE, 'DI NI BYE BRAG GO, ,'DI LTAR 'JIG RTEN LAS 'DAS
PA'I RNAM PA LA 'JUG PA NA MI RTAG PA'I DON MTHONG GI MI RTAG PA
NYID CES BYA BAR MTHONG BA NI MA YIN NO, ,MI RTAG PA NYID KYI DON
LA JI LTA BA

DE BZHIN DU RNAM PA LHAG MA RNAMS LA YANG JI LTAR MTHUN MTHUN DU
SBYAR BAR RIG PAR BYA'O, ,BDEN PA RNAM PAR NGES PA ZHES BYA BA
STE, KUN LAS BTUS PA GNYIS PA'O,, ,,CHOS RNAM PAR NGES PA GANG
ZHE NA, CHOS ZHES BYA BA NI MDO'I SDE DANG, DBYANGS KYIS BSNYAD
PA'I

@101A *, ,SDE DANG, LUNG DU BSTAN PA'I SDE DANG, TSIGS SU BCAD
PA'I SDE DANG, CHED DU BRJOD PA'I SDE DANG, GLENG GZHI'I SDE
DANG, RTOGS PA BRJOD PA'I SDE DANG, DE LTA BU BYUNG BA'I SDE
DANG, SKYES PA'I RABS KYI SDE DANG, SHIN TU RGYAS PA'I SDE

DANG, RMAD DU BYUNG BA'I CHOS KYI SDE DANG, GTAN LA DBAB PAR
BSTAN PA'I SDE'O, ,MDO'I SDE GANG ZHE NA, GANG SMOS PA'I TSUL
GYIS RKYANG PAR GSUNGS PA STE, PHAN YON BCU GZIGS NAS DE BZHIN
GSHEGS PA MDOR SMOS PA'I TSUL GYIS CHOS STON TE, RNAM PAR

GZHAG PAR SLA BA DANG, BSHAD SLA BA DANG, GZUNG SLA BA DANG, CHOS
LA GUS PAS MYUR DU TSOGS YONGS SU RDZOGS PAR BYED PA DANG, MYUR
DU CHOS NYID RTOGS PAR 'GYUR BA DANG, SANGS RGYAS LA SHES NAS DAD
PA THOB PA DANG, CHOS DANG DGE 'DUN LA SHES NAS DAD PA THOB PA

DANG, MTHONG BA'I CHOS LA BDE BAR GNAS PA'I MCHOG LA REG PA DANG,
'BREL BA'I GTAM GYIS GTAN LA 'BEBS PAS DAM PA RNAMS KYI SEMS MGU
BAR BYED DE, MKHAS PA ZHES BYA BA'I GRANGS SU 'GRO BA'O, ,DBYANGS
KYIS BSNYAD PA'I SDE GANG ZHE NA, MDO'I SDE

DE NYID DU DBUS DANG MTHA' MAR TSIGS SU BCAD DE DBYANGS KYIS
BSNYAD PA'O, ,YANG DRANG BA'I DON GYI MDO SDE RTOGS PAR BYED PAS
DBYANGS KYIS BSNYAD PA'O, ,LUNG DU BSTAN PA'I SDE GANG ZHE NA,
,GANG LAS NYAN THOS 'DAS TE SHI BA'I 'DUS BYAS PA DANG 'BYUNG BA
LUNG STON PA'O, ,YANG NGES

BA'I DON GYI MDO SDE NI LUNG DU BSTAN PA'I SDE'O, ,TSIGS SU BCAD
PA'I SDE GANG ZHE NA, TSIGS SU SBYAR NAS GSUNGS PA STE, DE NI
RTZA BA GNYIS PA DANG, RTZA BA GSUM PA DANG, RTZA BA BZHI PA
DANG, RTZA BA LNGA PA DANG, RTZA BA DRUG PA'O, ,CHED DU

BRJOD PA'I SDE GANG ZHE NA, GANG YIN RANGS NAS BRJOD PA'O, ,GLENG
GZHI'I SDE GANG ZHE NA, GANG GI CHED DU GSUNGS PA DANG, BYUNG BA
DANG BCAS PA'I BSLAB PA BCAS PA GSUNGS PA'O, ,RTOGS PA BRJOD PA'I
SDE GANG ZHE NA, DPE DANG BCAS PAR GSUNGS PA'O, ,DE LTA BU

@101B BYUNG BA'I SDE GANG ZHE NA, GANG SNGON GYI SBYOR BA DANG
LDAN PA'O, ,SKYES PA'I RABS KYI SDE GANG ZHE NA, GANG BYANG CHUB
SEMS DPA'I SPYOD PA DANG LDAN PA'O, ,SHIN TU RGYAS PA'I SDE GANG
ZHE NA, GANG BYANG CHUB SEMS DPA'I SDE SNOD DANG LDAN PA'O, ,SHIN
TU RGYAS PA JI

LTA BA DE BZHIN DU RNAM PAR 'THAG PA DANG MTSUNGS BRAL YANG DE
BZHIN NO, ,CI'I PHYIR SHIN TU RGYAS PA ZHES BYA ZHE NA, SEMS CAN
THAMS CAD LA PHAN PA DANG BDE BA'I GNAS YIN PA DANG, RGYAS PA
DANG, RGYA CHE BA DANG, ZAB BA'I RNAM PAR CHOS BSTAN PA'I PHYIR
RO, ,CI'I

PHYIR RNAM PAR 'THAG PA ZHES BYA ZHE NA, SGRIB PA THAMS CAD RNAM
PAR 'THAG PA'I PHYIR RO, ,CI'I PHYIR MTSUNGS BRAL ZHES BYA ZHE
NA, MTSUNGS PA MED PA'I PHYIR RO, ,RMAD DU BYUNG BA'I CHOS KYI
SDE GANG ZHE NA, GANG LAS NYAN THOS DANG, BYANG CHUB SEMS DPA'
DANG, SANGS

RGYAS RNAMS KYI NGO MTSAR RMAD DU BYUNG BA'I CHOS BSTAN PA'O,
,GTAN LA DBAB PAR BSTAN PA'I SDE GANG ZHE NA, GANG DU CHOS KYI
MTSAN NYID PHYIN CI MA LOG PAR BSTAN PA'O, ,MDO'I SDE LA SOGS PA
'DI DAG NI SDE SNOD GSUM DU 'GYUR TE, MDO'I SDE DANG, DBYANGS
KYIS BSNYAD

PA'I SDE DANG, LUNG DU BSTAN PA'I SDE DANG, TSIGS SU BCAD PA'I
SDE DANG, CHED DU BRJOD PA'I SDE GANG YIN PA 'DI NI NYAN THOS KYI
MDO SDE'I SDE SNOD DO, ,GLENG GZHI'I SDE DANG, RTOGS PA BRJOD
PA'I SDE DANG, DA LTA BU BYUNG BA'I SDE DANG, SKYES PA'I RABS KYI
SDE 'KHOR DANG BCAS

PA 'DI NI 'DUL BA'I SDE SNOD DO, ,SHIN TU RGYAS PA'I SDE DANG,
RMAD DU BYUNG BA'I CHOS KYI SDE GANG YIN PA 'DI NI BYANG CHUB
SEMS DPA'I MDO SDE'I SDE SNOD DO, ,GTAN LA DBAB PAR BSTAN PA'I
SDE NI GNYI GA'I CHOS MNGON PA'I SDE SNOD DO, ,CI'I PHYIR DE
BZHIN GSHEGS PA RNAMS

KYIS SDE SNOD GSUM RNAM PAR GZHAG CE NA, NYE BA'I NYON MONGS PA
THE TSOM GYI GNYEN PO'I PHYIR MDO SDE'I SDE SNOD RNAM PAR GZHAG
GO, ,NYE BA'I NYON MONGS PA MTHA' GNYIS DANG LDAN PA'I GNYEN PO'I
PHYIR 'DUL BA'I SDE SNOD RNAM PAR GZHAG GO, ,RANG GI LTA BA MCHOG
TU 'DZIN PA

@102A *, ,NYE BA'I NYON MONGS PA'I GNYEN PO'I PHYIR CHOS MNGON
PA'I SDE SNOD RNAM PAR GZHAG GO, ,YANG BSLAB PA GSUM BRJOD PA'I
PHYIR MDO SDE'I SDE SNOD RNAM PAR GZHAG GO, ,LHAG PA'I TSUL
KHRIMS DANG LHAG PA'I SEMS KYI BSLAB PA BSGRUB PA'I

PHYIR 'DUL BA'I SDE SNOD RNAM PAR GZHAG GO, ,LHAG PA'I SHES RAB
KYI BSLAB PA MNGON PAR BSGRUB PA'I PHYIR CHOS MNGON PA'I SDE SNOD
RNAM PAR GZHAG GO, ,YANG CHOS DANG DON BRJOD PA'I PHYIR MDO SDE'I
SDE SNOD RNAM PA CI'I PHYIR GZHAG GO, ,CHOS DANG DON MNGON DU BYA
BA'I

GZHI'I GNAS KYI PHYIR 'DUL BA'I SDE SNOD RNAM PAR GZHAG GO, ,'BEL
BA'I GTAM GYIS GTAN LA 'BEBS PAS CHOS LA RDZOGS PAR LONGS SPYOD
PAS BDE BA LA REG PAR GNAS PAR BYA BA'I PHYIR, CHOS MNGON PA'I
SDE SNOD RNAM PAR GZHAG GO, ,CHOS 'DI DAG GANG

GI SPYOD YUL YIN ZHE NA, THOS PA LAS BYUNG BA DANG, BSAMS PA LAS
BYUNG BA DANG, BSGOMS PA LAS BYUNG BA'I SEMS DANG SEMS LAS BYUNG
BA'I CHOS RNAMS KYI SPYOD YUL LO, ,SEMS DANG SEMS LAS BYUNG BA'I
CHOS RNAMS NI DMIGS PA DANG BCAS PA DANG,

RNAM PA DANG BCAS PA DANG, GNAS DANG BCAS PA DANG, MTSUNGS PAR
LDAN PA ZHES KYANG BYA'O, ,CHOS KYI NANG NAS DE DAG GI DMIGS PA
GANG ZHE NA, MDO'I SDE LA SOGS PA'O, ,RNAM PA GANG ZHE NA, PHUNG
PO LA SOGS PA DANG LDAN PA'I DON RNAMS SO, ,GNAS GANG ZHE

NA; GZHAN LAS RNAM PAR RIG PA DANG, DRAN PA DANG, BAG CHAGS SO,
,MTSUNGS PAR LDAN PA GANG ZHE NA, GCIG GI GROGS GCIG YIN PA'I
TSUL GYIS RNAM PAS DMIGS PA YANG DAG PAR RTOGS PA'O, ,CHOS LA
DMIGS PA'I RAB TU DBYE BA GANG ZHE NA,

KHYAB PA'I DMIGS PA DANG, SPYOD PA RNAMS PAR SBYONG BA'I DMIGS PA
DANG, MKHAS PA'I DMIGS PA DANG, NYON MONGS PA RNAM PAR SBYONG
BA'I DMIGS PA'O, ,KHYAB PA'I DMIGS PA GANG ZHE NA, RNAM PAR RTOG
PA DANG BCAS PA'I GZUGS BRNYAN DANG, RNAM PAR

@102B MI RTOG PA'I GZUGS BRNYAN DANG, DNGOS PO'I MTHA' DANG, DGOS
PA YONGS SU GRUB PA'O, ,RNAM PAR RTOG PA DANG BCAS PA'I GZUGS
BRNYAN GANG ZHE NA, MOS PA YID LA BYED PAS GANG ZHE GNAS DANG
LHAG MTHONG GI DMIGS PA'O, ,RNAM PAR MI RTOG PA'I

GZUGS BRNYAN GANG ZHE NA, DE KHO NA YID LA BYED PAS GANG ZHE GNAS
DANG, LHAG MTHONG GI DMIGS PA'O, ,DNGOS PO'I MTHA' GANG ZHE NA,
GANG CHOS RNAMS KYI JI SNYED YOD PA DANG, JI LTA BA BZHIN DU YOD
PA'O, ,JI SNYED YOD PA NI, PHUNG PO DANG, KHAMS

DANG; SKYE MCHED RNAMS SO, ,JI LTA BA BZHIN DU YOD PA NI, 'PHAGS
PA'I BDEN PA BZHI DANG, RNAM PA BCU DRUG DANG, DE BZHIN NYID
DANG, 'DU BYED THAMS CAD MI RTAG PA DANG, 'DU BYED THAMS CAD SDUG
BSNGAL BA DANG, CHOS THAMS CAD BDAG MED PA DANG, MYA

NGAN LAS 'DAS PA ZHI BA DANG, STONG PA NYID DANG, SMON PA MED PA
DANG, MTSAN MA MED PA'O, ,DGOS PA YONGS SU GRUB PA GANG ZHE NA,
GNAS GYUR PA'O, ,RNAM PA BCU DRUG GI NANG NAS STONG PA NYID KYI
RNAM PA DU ZHE NA, GNYIS SO, ,SMON PA MED PA'I RNAM PA DU ZHE NA,

DRUG GO, ,MTSAN MA MED PA'I RNAM PA DU ZHE NA, BRGYAD DO, ,SPYOD
PA RNAMS PAR SBYONG BA'I DMIGS PA GANG ZHE NA, 'DOD CHAGS LA
SPYOD PA RNAMS KYI NI MI SDUG PA'O, ,ZHE SDANG LA SPYOD PA RNAMS
KYI NI BYAMS PA'O, ,GTI MUG LA SPYOD PA RNAMS KYI NI RKYEN 'DI
LAS BYUNG BA RTEN

CING 'BREL PAR 'BYUNG BA'O, ,NGA RGYAL LA SPYOD PA RNAMS KYI NI
KHAMS RAB TU DBYE BA'O, ,RNAM PAR RTOG PA LA SPYOD PA RNAMS KYI
NI DBUGS 'BYUNG BA DANG, RNGUB BA RJES SU DRAN PA'O, ,MKHAS PA'I
DMIGS PA GANG ZHE NA, PHUNG PO LA MKHAS PA DANG, KHAMS LA MKHAS
PA DANG,

SKYE MCHED LA MKHAS PA DANG, RTEN CING 'BREL PAR 'BYUNG BA LA
MKHAS PA DANG, GNAS DANG GNAS MA YIN PA LA MKHAS PA'O, ,GNAS DANG
GNAS MA YIN PA LA MKHAS PA JI LTAR BLTA ZHE NA, RTEN CING 'BREL
PAR 'BYUNG BA LA MKHAS PA LAS BLTA'O, ,RTEN CING 'BREL PAR 'BYUNG
BA LA

@103A *, ,MKHAS PA DANG, GNAS DANG GNAS MA YIN PA LA MKHAS PA BYE
BRAG CI YOD CE NA, CHOS RNAMS LAS CHOS RNAMS MNGON PAR 'BYUNG
BA'I PHYIR RGYU MED PA DANG MI MTHUN PA'I RGYU YONGS SU SPANGS
PAS RTEN CING 'BREL PAR 'BYUNG BA LA MKHAS PA'O, ,RGYU DANG

MTHUN PAR 'BRAS BU 'BYUNG BA YONGS SU GZUNG BA'I PHYIR GNAS DANG
GNAS MA YIN PA LA MKHAS PA'O, ,NYON MONGS PA RNAM PAR SBYONG BA'I
DMIGS PA GANG ZHE NA, SA 'OG MA RNAMS KYI NI RAGS PA NYID DO, ,SA
GONG MA RNAMS KYI NI ZHI BA NYID DO, ,DE BZHIN NYID DANG,

'PHAGS PA'I BDEN PA BZHI'O, ,CHOS LA BRTZON PA CHOS LA RNAM PAR
DPYOD PA NA RIGS PA DU ZHIG GIS RNAM PAR DPYOD CE NA, BZHIS DPYOD
DE, LTOS PA'I RIGS PA DANG, BYA BA BYED PA'I RIGS PA DANG, GTAN
TSIGS BSGRUB PA'I RIGS PA DANG, CHOS NYID KYI RIGS

PA'O; ,LTOS PA'I RIGS PA GANG ZHE NA, GANG 'DU BYED RNAMS 'BYUNG
BA NA RKYEN LA LTOS PA'O, ,BYA BA BYED PA'I RIGS PA GANG ZHE NA,
GANG RANG GI MTSAN NYID THA DAD PA'I CHOS RNAMS SO SO RANG GI BYA
BA BYED PA'O, ,GTAN TSIGS BSGRUB PA'I RIGS PA GANG ZHE NA, GANG

BSGRUB PA'I DON TSAD MA DANG MI 'GAL BAR STON PA'O, ,CHOS NYID
KYI RIGS PA GANG ZHE NA, THOG MA MED PA'I DUS NAS RANG DANG
SPYI'I MTSAN NYID GNAS PA'I CHOS RNAMS LA CHOS NYID DU GRAGS
PA'O, ,CHOS LA RIGS PAS DPYOD PA LA BRTZON PA'I KUN TU TSOL BA
GANG ZHE NA, KUN

TU TSOL BA BZHI STE, MING KUN TU TSOL BA DANG, DNGOS PO KUN TU
TSOL BA DANG, NGO BO NYID DU 'DOGS PA KUN TU TSOL BA DANG, BYE
BRAG TU 'DOGS PA KUN TU TSOL BA'O, ,MING KUN TU TSOL BA GANG ZHE
NA, GANG MING GI TSOGS DANG, TSIG GI TSOGS DANG, YI

GE'I TSOGS RNAMS KYI RANG GI MTSAN NYID YONGS SU GRUB PA MED PAR
RTOG PA'O, ,DNGOS PO KUN TU TSOL BA GANG ZHE NA, GANG DE BZHIN DU
PHUNG PO DANG, KHAMS DANG, SKYE MCHED KYI MTSAN NYID YONGS SU
GRUB PA MED PAR RTOG PA'O, ,NGO BO NYID DU 'DOGS PA KUN TU TSOL
BA

@103B GANG ZHE NA, GANG BRJOD PA DANG, BRJOD PAR BYA BA 'BREL PA
LA NGO BO NYID DU 'DOGS PA TZAM GYI THA SNYAD KYI RGYU NYID DU
RTOG PA'O, ,KHYAD PAR DU 'DOGS PA KUN TU TSOL BA GANG ZHE NA,
GANG BRJOD PA DANG BRJOD PAR BYA BA 'BREL PA LA KHYAD PAR DU
'DOGS PA TZAM GYI THA SNYAD KYI RGYU

NYID DU RTOG PA'O, ,CHOS KUN TU TSOL BA LA BRTZON PA'I YANG DAG
PA JI LTA BA BZHIN TU YONGS SU SHES PA GANG ZHE NA, YANG DAG PAR
JI LTA BA BZHIN DU YONGS SU SHES PA BZHI STE, MING TSOL BAR RTOGS
PA YANG DAG PA JI LTA BA BZHIN DU YONGS SU SHES PA DANG, DNGOS

PO TSOL BAR RTOGS PA DANG, NGO BO NYID DU 'DOGS PA TSOL BAR RTOGS
PA DANG, KHYAD PAR DU 'DOGS PA TSOL BAR RTOGS PA YANG DAG PA JI
LTA BA BZHIN DU YONGS SU SHES PA'O, ,MING TSOL BAR RTOGS PA YANG
DAG PA JI LTA BA BZHIN DU YONGS SU SHES PA GANG ZHE NA, MING

MI DMIGS PAR SHES PA'O, ,DNGOS PO TSOL BAR RTOGS PA YANG DAG PA
JI LTA BA BZHIN DU YONGS SU SHES PA GANG ZHE NA, DE BZHIN DU
DNGOS PO'I MTSAN NYID MI DMIGS PAR SHES PA'O, ,NGO BO NYID DU
'DOGS PA TSOL BAR RTOGS PA YANG DAG PA JI LTA BA BZHIN DU YONGS

SU SHES PA GANG ZHE NA, NGO BO NYID RDZAS SU MI DMIGS PAR SHES
PA'O, ,KHYAD PAR DU 'DOGS PA TSOL BAR RTOGS PA YANG DAG PA JI LTA
BA BZHIN DU YONGS SU SHES PA GANG ZHE NA, BYE BRAG RDZAS SU MI
DMIGS PAR SHES PA'O, ,CHOS LA TING NGE 'DZIN PAR BRTZON PA'I

RNAL 'BYOR GYIS GANG ZHE NA, DE NI RNAM PA LNGAR BLTA STE, GZHI
DANG SKYED PA DANG, ME LONG LTA BU DANG, SNANG BA DANG, GNAS SO,
GZHI GANG ZHE NA, TSOGS BSAGS PA'I BDEN PA LAS BRTZAMS TE MANG DU
THOS PA NYID DO, ,SKYED PA GANG ZHE NA, DE

LA DMIGS PA TSUL BZHIN YID LA BYED PA'O, ,ME LONG LTA BU GANG ZHE
NA, DE LA DMIGS PA'I TING NGE 'DZIN MTSAN MA DANG BCAS PA'O,
,SNANG BA GANG ZHE NA, GZUNG BA DANG 'DZIN PA MI DMIGS PAR SHES
PA'O, ,'DI LA DGONGS NAS BCOM LDAN 'DAS KYIS,

@104A *, ,BYANG CHUB SEMS DPA' MNYAM GZHAG PA, ,YID KYI GZUGS
BRNYAN MTHONG BAS NA, ,DON GYI 'DU SHES LDOG DE NAS, ,RANG GI 'DU
SHES NGES PAR GZUNGS, ,DE LTAR RANG GI SEMS GNAS NAS, ,GZUNG BA
MED PAR RTOGS PAR BYA, ,DE YI

'OG TU 'DZIN MED PAR, ,DE NAS MI DMIGS REG PAR BYA, ,ZHES LEGS
PAR GSUNGS SO, ,LEGS PAR BKA' STZAL TO, ,GNAS GANG ZHE NA, GNAS
GYUR PA'O, ,JI LTAR NA CHOS RNAMS LA CHOS LA MKHAS PA YIN ZHE NA,
MANG DU THOS PA NYID KYI PHYIR RO, ,

JI LTAR NA DON LA MKHAS PA YIN ZHE NA, CHOS MNGON PA DANG 'DUL BA
MNGON PA'I MTSAN NYID SHES PA NYID KYI PHYIR RO, ,JI LTAR NA YI
GE LA MKHAS PA YIN ZHE NA, NGES PA'I TSIG BZANG PO'I YI GE SHES
PA NYID KYI PHYIR RO, ,JI LTAR NA NGES PA'I TSIG LA MKHAS PA YIN
ZHE NA,

BDAG GO BDAG GO ZHES YUL MI'I NGES PA'I TSIG LA MNGON PAR MA ZHEN
PAR RJES SU THA SNYAD 'DOGS PA SHES PA NYID KYI PHYIR RO, ,JI
LTAR NA SNGON GYI MTHA' DANG PHYI MA'I MTHAR 'BREL PA LA MKHAS PA
YIN ZHE NA, SNGON GYI MTHAR GZUNG BAS DANG, PHYI MA'I MTHAR NGES
PAR 'BYUNG

BAR BYA BA SHES PA NYID KYI PHYIR, ,JI LTAR NA CHOS RNAMS LA CHOS
LA GNAS PA NYID YIN ZHE NA, BSGOM PA LA MA BRTEN PAR THOS PA
DANG, SEMS PA'I SBYOR BA 'BA' ZHIG GIS KYANG CHOS LA GNAS PA MA
YIN LA, ZOS PA DANG SEMS PA LA MA BRTEN PAR BSGOM PA LA SBYOR BA
'BA'

ZHIG GIS KYANG CHOS LA GNAS PA MA YIN GYI, GNYI GA LA BRTEN TE
GNYI GA LA GNAS NA, CHOS LA GNAS PA YIN NO, ,'DZIN PA DANG, KHA
TON BYED PA DANG, BSHAD PAS THOS PA LAS BYUNG BAR BLTA'O, ,TING
NGE 'DZIN LA SBYOR BA DANG, CHOG PAR MI 'DZIN PAS BSGOMS

PA LAS BYUNG BAR BLTA'O, ,SBYOR BA NI RGYUN DU CHUD PA DANG, GUS
PAR SBYOR BA DANG, MA LOG PAR SBYOR BAR BLTA'O, ,CHOG PAR MI
'DZIN PA NI RO MI MYANG BA DANG, GONG DU ZHIG GNAS LA SBYOR BAR
BLTA'O, ,CI'I PHYIR SHIN TU RGYAS PA LA BYANG CHUB SEMS DPA'I PHA
ROL TU PHYIN PA'I SDE

@104B SNOD CES BYA ZHE NA, DER PHA ROL TU PHYIN PA RNAMS KYI
GRANGS BSTAN PA DANG, MTSAN NYID BSTAN PA DANG, GO RIMS BSTAN PA
DANG, NGES PA'I TSIG BSTAN PA DANG, BSGOM PA BSTAN PA DANG, RAB
TU DBYE BA BSTAN PA DANG, BSDUS PA BSTAN PA DANG, MI MTHUN PA'I
PHYOGS BSTAN

PA DANG, YON TAN GYI BSNGAGS PA BSTAN PA DANG, GCIG LA GCIG NGES
PAR BSTAN PA'I PHYIR RO, ,CI'I PHYIR SHIN TU RGYAS PA LA RGYA CHE
BA DANG, ZAB PAR BSTAN CE NA, RNAM PA THAMS CAD MKHYEN PA NYID
RGYA CHE BA DANG, ZAB PA'I PHYIR RO, ,CI'I PHYIR SHIN TU RGYAS PA
LA SEMS CAN

KHA CIG RGYA CHE BA DANG ZAB PAR MI MOS SHING SKRAG PAR 'GYUR ZHE
NA, CHOS NYID DANG BRAL BA DANG, DGE BA'I RTZA BA MA BSKYED PA
DANG, SDIG PA'I GROGS POS YONGS SU ZIN PA'I PHYIR RO, ,CI'I PHYIR
SHUN TU RGYAS PA LA SEMS CAN KHA CIG MOS KYANG NGES PAR 'BYUNG
BAR MI 'GYUR ZHE NA,

BDAG NYID LTA BA MCHOG TU 'DZIN PA LA GNAS PA DANG, DON LA SGRA
JI BZHIN DU MNGON PAR ZHEN PA'I PHYIR RO, ,'DI LA DGONGS NAS,
BCOM LDAN 'DAS KYIS CHOS KYI ME LOG CHEN PO'I CHOS KYI RNAM
GRANGS LAS GSUNGS PA, BYANG CHUB SEMS DPA' SGRA JI BZHIN DU TSUL
BZHIN MA YIN

PAR CHOS RNAM PAR 'BYED PA LA, LTA BA NGAN PA NYI SHU RTZA BRGYAD
'BYUNG STE, LTA BA NGAN PA NYID SHU RTZA BRGYAD BO DAG GANG ZHE
NA, MTSAN MAR LTA BA DANG, BTAGS PA LA SKUR PA 'DEBS PA'I LTA BA
DANG, KUN TU RTOG PA LA SKUR PA 'DEBS PA'I LTA BA DANG, DE KHO NA
LA SKUR BA 'DEBS

PA'I LTA BA DANG, YONGS SU 'DZIN PA'I LTA BA DANG, BSGYUR BA'I
LTA BA DANG, KHA NA MA THO BA MED PAR LTA BA DANG, NGES PAR
'BYUNG BAR LTA BA DANG, DPA' ZA BA'I LTA BA DANG, RAB TU 'KHRUG
PA'I LTA BA DANG, PHYIN CI LOG TU LTA BA DANG, 'PHEL BA'I LTA BA
DANG, KHAS

MI LEN PA'I LTA BA DANG, NGAN G-YO'I LTA BA DANG, BKUR STI'I LTA
BA DANG, RMONGS PA BRTEN PA'I LTA BA DANG, RTZA BA'I LTA BA DANG,
LTA BA LA LTA BA MA YIN PAR LTA BA DANG, SBYOR BA SEL BA'I LTA BA
DANG, NGES PAR 'BYIN PA MA YIN PAR LTA BA DANG, ,SGRIB PA SOGS
PA'I LTA BA

@105A *, ,DANG, BSOD NAMS MA YIN PA 'PHEL BA'I LTA BA DANG, 'BRAS
BU MED PA'I LTA BA DANG, CHAD PAS BCAS PA'I LTA BA DANG, SKUR BA
'DEBS PA'I LTA BA DANG, BSNYAD PA MA YIN PA'I LTA BA DANG, LTA BA
CHEN PO DANG, MNGON PA'I NGA RGYAL GYI LTA

BA'O; ,SHIN TU RGYAS PA LAS CHOS THAMS CAD NGO BO NYID MED DO
ZHES GANG GSUNGS PA DE LA DGONGS PA GANG YIN ZHE NA, BDAG NYID
KYIS MI 'BYUNG BA DANG, RANG GI BDAG NYID DU MED PA DANG, RANG GI
NGO BO LA MI GNAS PA DANG, BYIS PAS GZUNG BA BZHIN DU MTSAN NYID
MED PA'I

PHYIR RO, ,YANG KUN TU BRTAGS PA'I NGO BO NYID LA MTSAN NYID NGO
BO NYID MED PA DANG, GZHAN GYI DBANG LA SKYE BA NGO BO NYID MED
PA DANG, YONGS SU GRUB PA LA DON DAM PA NGO BO NYID MED PA'I
PHYIR RO, ,MA SKYES PA MA 'GAGS PA GZOD MA NAS ZHI BA RANG BZHIN
GYIS MYA NGAN LAS 'DAS

PA ZHES 'BYUNG BA'I DGONGS PA GANG ZHE NA, JI LTAR NGO BO NYID
MED PA DE LTAR MA SKYES SO, ,JI LTAR MA SKYES PA DE LTAR MA 'GAGS
SO, ,JI LTAR MA SKYES PA DANG, MA 'GAGS PA DE LTAR GZOD MA NAS
ZHI'O, ,DE LTAR RANG BZHIN GYIS YONGS SU MYA NGAN LAS 'DAS SO,
,YANG GANG

DAG GIS SHIN TU RGYAS PA LA DE BZHIN GSHEGS PA RNAMS KYI DGONGS
PA KHONG DU CHUD PAR BYA BA'I DGONGS PA BZHI STE, MNYAM PA NYID
LA DGONGS PA DANG, DUS GZHAN LA DGONGS PA DANG, DON GZHAN LA
DGONGS PA DANG, GANG ZAG GI BSAM PA LA DGONGS PA'O, ,GANG

DAG GIS SHIN TU RGYAS PA LA DE BZHIN GSHEGS PA RNAMS KYI LDEM POR
DGONGS PA KHONG DU CHUD PAR BYA BA'I LDEM POR DGONGS PA BZHI STE,
GZHUG PA LA LDEM POR DGONGS PA DANG, MTSAN NYID LDEM POR DGONGS
PA DANG, GNYEN PO LA LDEM POR DGONGS PA DANG, BSGYUR BA

LA LDEM POR DGONGS PA'O, ,SHIN TU RGYAS PA LA BYANG CHUB SEMS
DPA' CHOS LA TIG NGE 'DZIN DU MKHAS PAR JI LTAR KHONG DU CHUD PAR
BYA ZHE NA, RNAM PA LNGA STE, SKAD CIG RE RE LA GNAS NGAN LEN GYI
GNAS THAMS CAD 'JIG PAR BYED PA DANG, SNA TSOGS KYI 'DU SHES DANG
BRAL TE CHOS KYI

@105B DGA' BA LA DGA' BA THOB PA DANG, CHOS KYI SNANG BA RNAM PA
YONGS SU MA CHAD PA THAMS CAD DU TSAD MED PA YANG DAG PAR SHES PA
DANG, DE LA RNAM PAR DAG PA'I CHA DANG MTHUN PA RNAM PAR MI RTOG
PA'I MTSAN MA RNAMS KUN TU 'BYUNG BA DANG, CHOS KYI SKU YONGS SU
RDZOGS PAR BYA BA DANG,

YONGS SU BSGRUB PA'I PHYIR GONG MA BAS KYANG CHOS GONG MA'I RGYU
YONGS SU 'DZIN PAR BYED PA'O, ,CI'I PHYIR SHIN TU RGYAS PA'I CHOS
LA BDUG PA DANG, PHYE MA LA SOGS PAS MCHOD PAR 'OS KYI, ,NYAN
THOS KYI CHOS LA DE LTA MA YIN ZHE NA, SEMS CAN THAMS CAD LA PHAN
PA DANG,

BDE BA'I GZHIR GYUR PA'I PHYIR RO, ,CHOS RNAM PAR NGES PA ZHES
BYA BA STE, KUN LAS BTUS PA GSUM PA'O,, ,,BAM PO LNGA PA STE THA
MA'O, ,'THOB PA RNAM PAR NGES PA GANG ZHE NA, GANG ZAG RNAM PAR
GZHAG PA DANG, MNGON PAR RTOGS PA RNAM PAR GZHAG PAR BLTA'O, ,

GANG ZAG RNAM PAR GZHAG PA GANG ZHE NA, SPYOD PAS RAB TU DBYE BA
DANG, NGES PAR 'BYUNG BAS RAB TU DBYE BA DANG, NYE BAR BRTAN PAS
RAB TU DBYE BA DANG, SPYOD BAS RAB TU BDE BA DANG, 'BRAS BUS RAB
TU DBYE BA DAG, KHAMS KYIS RAB TU DBYE BA DANG, SPYAD PAS RAB

TU DBYE BAS KYANG GANG ZHAG RNAM PAR GZHAG PAR BLTA'O, ,SPYOD PAS
RAB TU DBYE BAS JI LTA BU ZHE NA, 'DOD CHAGS LA SPYOD PA DANG,
ZHE SDANG LA SPYOD PA DANG, GTI MUG LA SPYOD PA DANG, NGA RGYAL
LA SPYOD PA DANG, RNAM PAR RTOG PA LA SPYOD PA DANG, CHA MNYAM

PA LA SPYOD PA DANG, NYON MONGS PA CHUNG BA'I GANG ZAG GO, ,NGES
PAR 'BYUNG BAS RAB TU DBYE BAS JI LTA BU ZHE NA, NYAN THOS KYI
THEG PA PA DANG, RANG SANGS RGYAS KYI THEG PA PA DANG, THEG PA
CHEN PO PA'I GANG ZAG GO, ,NYE BAR BRTAN PAS RAB TU DBYE BAS JI
LTA

BU ZHE NA, TSOGS MA BSAGS PA DANG, TSOGS BSAGS PA YANG YIN LA MA
BSAGS PA YANG YIN PA DANG, TSOGS BSAGS PA'I GANG ZAG GO, ,SBYOR
BAS RAB TU DBYE BAS JI LTA BU ZHE NA, DAD PAS RJES SU 'BRANG BA
DANG, CHOS KYIS RJES SU 'BRANG BA'I GANG ZAG GO, ,'BRAS BUS RAB
TU DBYE BAS JI

@106A *, ,LTA BU ZHE NA, DAD PAS MOS PA DANG, MTHONG BAS THOB PA
DANG, LUS KYIS MNGON DU BYED PA DANG, SHES RAB KYIS RNAM PAR GROL
BA DANG, GNYI GA'I CHA LAS RNAM PAR GROL BA DANG, RGYUN TU ZHUGS
PA'I 'BRAS BU MNGON DU BYA BA'I PHYIR ZHUGS PA

DANG, RGYUN TU ZHUGS PA DANG, LAN CIG PHYIR 'ONG BA'I 'BRAS BU
MNGON DU BYA BA'I PHYIR ZHUGS PA DANG, LAN CIG PHYIR 'ONG BA
DANG, PHYIR MI 'ONG BA'I 'BRAS BU MNGON DU BYA BA'I PHYIR ZHUGS
PA DANG, PHYIR MI 'ONG BA DANG, DGRA BCOM PA NYID KYI 'BRAS BU
MNGON DU BYA BA'I PHYIR ZHUGS

PA DANG, DGRA BCOM PA DANG, RE LTAR THOGS NA SRID PA LAN BDUN PA
DANG, RIGS NAS RIGS SU SKYE BA DANG, BAR CHAD GCIG PA DANG, BAR
MDOR YONGS SU MYA NGAN LAS 'DA' BA DANG, SKYES NAS YONGS SU MYA
NGAN LAS 'DA' BA DANG, MNGON PAR 'DU BYED PA MED PAR

YONGS SU MYA NGAN LAS 'DA' BA DANG, MNGON PAR 'DU BYED PA DANG
BCAS PAS MYA NGAN LAS 'DA' BA DANG, GONG DU 'PHO BA DANG, DGRA
BCOM PA YONGS SU NYAMS PA'I CHOS CAN DANG, BDAG GCOD PA'I CHOS
CAN DANG, RJES SU BSRUNG BA'I CHOS CAN DANG, GNAS PA LAS MI

G-YO BA'I CHOS CAN DANG, RAB TU RTOGS PA'I 'OS SU GYUR PA DANG,
MI 'KHRUGS PA'I CHOS CAN GYI GANG ZAG GO, ,KHAMS KYIS RAB TU DBYE
BAS JI LTA BU ZHE NA, 'DOD PA NA SPYOD PA'I SO SO'I SKYE BO DANG,
SLOB PA DANG, MI SLOB PA'O, ,'DOD PA NA SPYOD PA JI LTA BAR GZUGS

DANG GZUGS MED PA NA SPYOD PA YANG DE BZHIN NO, ,'DOD PA DANG,
GZUGS NA SPYOD PA'I BYANG CHUB SEMS DPA' DANG, 'DOD PA NA SPYOD
PA'I RANG SANGS RGYAS DANG, DE BZHIN GSHEGS PA BSAM GYIS MI KHYAB
PA'I GANG ZAG GO, ,SPYAD PAS RAB TU DBYE BAS JI LTA BU ZHE NA,
MOS

PAS SPYOD PA CAN DANG, LHAG PA'I BSAM PAS SPYOD PA CAN DANG,
MTSAN MA DANG BCAS PAR SPYOD PA CAN DANG, MTSAN MA MED PAR SPYOD
PA CAN DANG, MNGON PAR 'DU BYED PA MED PAR SPYOD PA CAN GYI BYANG
CHUB SEMS DPA'I GANG ZAG GO, ,'DOD CHAGS LA SPYOD PA GANG ZHE NA,
'DOD

@106B CHAGS KYI SHAS CHE ZHING RGYUN RING BA'I GANG ZAG GO, ,RNAM
PAR RTOG PA LA SPYOD PA'I BAR DU YANG DE BZHIN TE, RNAM PAR RTOG
PA'I SHAS CHE ZHING RGYUN RING PA'O, ,CHA MNYAM PA LA SPYOD PA
GANG ZHE NA, NYON MONGS PA RANG BZHIN DU GNAS PA'O, ,NYON MONGS
PA CHUNG BA GANG ZHE NA, NYON

MONGS PA SHIN TU SRAB PA'I RANG BZHIN DU GNAS PA'O, ,NYAN THOS
KYI THEG PA PA GANG ZHE NA, NYAN THOS KYIS CHOS NYID NGES PA'AM,
MA NGES PA LA GNAS PA DANG, RANG BZHIN GYIS DBANG PO RTUL PO
DANG, BDAG RNAM PAR THAR PAR BYA BA'I PHYIR SMON LAM BTAB PA
DANG, YID BYUNG BA

DANG, 'DOD CHAGS DANG BRAL BA DANG, RNAM PAR GROL BA'I BSAM PA
CAN DANG, NYAN THOS KYI SDE SNOD LA DMIGS PA NAS CHOS KYI RJES SU
MTHUN PA'I CHOS SGRUB CING, GANG SDUG BSNGAL GYI MTHAR PHYIN PA
THOB PA'O, ,RANG SANGS RGYAS KYI THEG PA PA GANG ZHE NA, RANG
SANGS RGYAS KYI

CHOS NYID NGES PA'AM, MA NGES PA LA GNAS PA DANG, RANG BZHIN GYIS
DBANG PO 'BRING DANG, BDAG RNAM PAR THAR PAR BYA BA'I PHYIR SMON
LAM BTAB PA DANG, YID BYUNG BA DANG, 'DOD CHAGS DANG BRAL BA
DANG, RNAM PAR GROL BAR BYA BA'I BSAM PA CAN DANG, BDAG

NYID MNGON PAR RDZOGS PAR BYANG CHUB PAR BYA BA'I BSAM PA CAN
DANG, NYAN THOS KYI SDE SNOD NYID LA DMIGS NAS CHOS KYI RJES SU
MTHUN PA'I CHOS SGRUB PA DANG, NGES PAR 'BYED PA'I CHA DANG MTHUN
PA SNGON MA BSKYED PA'AM, NGES PAR 'BYED PA'I CHA DANG MTHUN PA
SNGON BSKYED PA, SNGON

'BRAS BU MA THOB PA'AM, SNGON 'BRAS BU THOB PA'AM, GANG YANG RUNG
STE, SANGS RGYAS 'BYUNG BA MED PAR BDAG NYID KYIS LAM MNGON DU
BYAS NAS, BSE RU LTA BUR GYUR TE, GCIG PU GNAS PA'AM, RANG RGYAL
BAR GYUR TE, TSOGS DANG SPYOD PA GANG SDUG BSNGAL GYI

MTHAR PHYIN PA THOB PA'O, ,THEG PA CHEN PO PA GANG ZHE NA, BYANG
CHUB SEMS DPA'I CHOS NYID NGES PA'AM, MA NGES PA LA GNAS PA DANG,
RANG BZHIN GYIS DBANG PO RNO BA DANG, SEMS CAN THAMS CAD RNAM PAR
THAR PAR BYA BA'I PHYIR SMON LAM BTAB PA DANG, MI GNAS PA'I

@107A *, ,MYA NGAN LAS 'DAS PA'I BSAM PA CAN DANG, BYANG CHUB
SEMS DPA'I SDE SNOD LA DMIGS NAS CHOS KYI RJES SU MTHUN PA'I CHOS
SGRUB CING, SEMS CAN RNAMS KYANG YONGS SU SMIN PAR BYED, SANGS
RGYAS KYI ZHING YANG YONGS SU SBYONG LA LUNG BSTAN

PA YANG THOB CING, GANG BLA NA MED PA YANG DAG PAR RDZOGS PA'I
BYANG CHUB KYANG MNGON PAR RDZOGS PAR 'TSANG RGYA BA'O, ,TSOGS MA
BSAGS PA GANG ZHE NA, GANG BDEN PA'I DBANG DU BYAS PA'I CHOS LA
DMIGS NAS MOS PA DANG DAD PA CHUNG BA'I GANG ZAG STE, DE YANG
THAR

PA'I CHA DANG MTHUN PA CHUNG ZHING TSE RABS KYI DUS NGES PA MED
PA DANG LDAN PA'O, ,TSOGS BSAGS PA YANG YIN LA TSOGS MA BSAGS PA
YANG YIN PA GANG ZHE NA, GANG BDEN PA'I DBANG DU BYAS PA'I CHOS
LA DMIGS NAS MOS PA DANG DANG DAD PA BAR MA'I GANG ZAG STE, DE
YANG

THAR PA'I CHA DANG MTHUN PA 'BRING, TSE RABS NGES PA'I DUS DANG
LDAN PA'O, ,TSOGS BSAGS PA'I GANG ZAG GANG ZHE NA, GANG BDEN PA'I
DBANG DU BYAS PA'I CHOS LA DMIGS NAS MOS PA DANG DAD PA CHEN PO'I
GANG ZAG STE, DE YANG THAR PA'I CHA DANG MTHUN PA CHEN PO TSE
RABS

DE NYID KYI DUS CAN DANG LDAN PA'O, ,YANG TSOGS MA BSAGS PA NI
BDEN PA'I DBANG DU BYA BA'I CHOS LA DMIGS NAS BDEN PA RNAMS LA
CHOS LA NGES PAR SEMS PA'I BZOD PA CHUNG NGU DANG LDAN PA STE, DE
YANG NGES PAR 'BYED PA'I CHA DANG MTHUN PA CHUNG NGU TSE RABS
KYIS DUS NGES

PA MED PA DANG LDAN PA'O, ,TSOGS BSAGS PA YANG YIN LA MA BSAGS PA
YANG YIN PA NI GANG BDEN PA'I DBANG DU BYAS PA'I CHOS LA DMIGS
NAS BDEN PA RNAMS LA CHOS LA NGES PAR SEMS DPA'I BZOD PA 'BRING
DANG LDAN PA STE, DE YANG NGES PAR 'BYED PA'I CHA DANG

MTHUN PA 'BRING TSE RABS KYI DUS NGES PA DANG LDAN PA'O, ,TSOGS
BSAGS PA NI GANG BDEN PA'I DBANG DU BYAS PA'I CHOS LA DMIGS NAS
BDEN PA RNAMS LA CHOS LA NGES PAR SEMS PA'I BZOD PA CHEN PO DANG
LDAN PA STE, DE YANG 'JIG RTEN PA'I CHOS KYI MCHOG MA GTOGS

@107B PAR NGES PAR 'BYED PA'I CHA DANG MTHUN PA CHEN PO TSE RABS
KYI DE NYID KYI DUS CAN DANG LDAN PA'O, ,'JIG RTEN PA'I CHOS KYI
MCHOG NI RANG BZHIN GYIS SKAD CIG PA STE, TSE RABS DE NYID KYI
DUS CAN KHO NA'O, ,THAR PA'I CHA DANG MTHUN PA DANG NGES PAR
'BYED PA'I CHA DANG MTHUN PA CHUNG NGU DANG 'BRING RNAMS

LAS YONGS SU NYAMS PA DE NI KUN TU 'BYUNG BA YONGS SU NYAMS PAR
ZAD KYI, BAG CHAGS YONGS SU NYAMS PAS YONGS SU NYAMS PA NI MA YIN
NO, ,DAD PAS RJES SU 'BRANG BA'I GANG ZAG GANG ZHE NA, GANG TSOGS
BSAGS PA DBANG PO RTUL PO PHA ROL GYIS BSTAN PA'I RJES SU 'BRANGS

NAS BDEN PA MNGON PAR RTOGS PAR BYA BA'I PHYIR SBYOR BA'O, ,CHOS
KYI RJES SU 'BRANG BA GANG ZHE NA, GANG TSOGS BSAGS PA DBANG PO
RNON PO BDAG NYID KYIS BDEN PA'I DBANG DU BYA BA'I CHOS KYI RJES
SU 'BRANGS NAS BDEN PA MNGON PAR RTOGS PAR BYA BA'I PHYIR SBYOR
BA'O, DAD PAS SMOS PA

GANG ZHE NA, DAD PAS RJES SU 'BRANG BA'I GANG ZAG GANG 'BRAS BU
BA'I DUS NA'O, ,MTHONG BAS THOB PA GANG ZHE NA, CHOS KYI RJES SU
'BRANG BA'I GANG ZAG GANG 'BRAS BU'I DUS NA'O, ,LUS KYI MNGON DU
BYED PA GANG ZHE NA, GANG SGOM PA RNAM PAR THAR PAR BRGYAD LA
BSAM GTAN PA'I GANG ZAG GO, ,

SHES RAB KYIS RNAM PAR GROL BA GANG ZHE NA, GANG ZAG PA ZAD PA
STE, RNAM PAR THAR PA BRGYAD LA BSAM GTAN PA NI MA YIN PA'I GANG
ZAG GO, ,GNYI GA'I CHA LAS RNAM PAR GROL BA GANG ZHE NA, GANG ZAG
BZANG BA DANG, RNAM PAR THAR PA BRGYAD LA YANG BSAM GTAN PA'I
GANG ZAG GO, ,RGYUN TU

ZHUGS PA'I 'BRAS BU LA 'JUG PA GANG ZHE NA, GANG NGES PAR 'BYED
PA'I CHA DANG MTHUN PA LA MTHONG BA'I LAM GYIS SEMS KYI SKAD CIG
BCOM LDAN LA GNAS PA'I GANG ZAG GO, ,RGYUN TU ZHUGS PA GANG ZHE
NA, GANG MTHONG BA'I LAM GYI SEMS KYI SKAD CIG BCU DRUG PA LA
GNAS PA'I GANG ZAG GO, ,

MTHONG BA'I LAM NI YANG DAG PA NYID DU NGES PAR GYUR BA LA ZHUGS
PA STE, CHOS MNGON PAR RTOGS PA YANG DE YIN NO, ,'DOD PA RNAMS
LAS 'DOD CHAGS DANG MA BRAL BA'I GANG ZAG NI YANG DAG PA NYID DU
NGES PAR GYUR PA LA ZHUGS NAS, RGYUN TU ZHUGS PAR 'GYUR RO, ,

@108A *, ,PHAL CHER LA 'DOD CHAGS DANG BRAL BA NI YANG DAG PA
NYID DU NGES PAR GYUR PA LA ZHUGS NAS LAN CIG PHYIR 'ONG BAR
'GYUR RO, ,'DOD PA RNAMS LAS 'DOD CHAGS DANG BRAL BA NI YANG DAG
PA NYID DU NGES PAR GYUR PA LA ZHUGS NAS PHYIR MI 'ONG

BAR 'GYUR RO, ,GANG GI TSE MTHONG BAS SPANG BAR BYA BA'I NYON
MONGS PA THAMS CAD SPANGS NAS RGYUN TU ZHUGS PAR 'GYUR NA CI'I
PHYIR KUN TU SBYOR BA GSUM SPANGS NAS RGYUN TU ZHUGS PA ZHES BYA
NA, GTZO BO BSDU BA'I PHYIR RO, ,CI'I PHYIR GTZO BO ZHES BYA ZHE
NA, MI

'PHAGS PA'I RGYU YIN PA DANG, 'PHAGS KYANG LOG PAS NGES PAR
'BYUNG BA'I RGYU YIN PA DANG, YANG DAG PAS NGES PAR 'BYUNG BA MA
YIN PA'I RGYU YIN PA'I PHYIR RO, ,YANG SHES BYA LA LOG PAR RTOGS
PA'I RGYUN YIN PA DANG, LTA BA LA LOG PAR RTOGS PA'I

RGYU YIN PA DANG, GNYEN PO LA LOG PAR RTOGS PA'I RGYU YIN PA'I
PHYIR RO, ,LAN CIG PHYIR 'ONG BA'I 'BRAS BU LA 'JUG PA GANG ZHE
NA, GANG BSGOM PA'I LAM LA 'DOD PA NA SPYOD PA'I NYON MONGS PA
RNAMS KYI RNAM PA LNGA SPANGS PA'I LAM LA GNAS PA'I GANG ZAG GO, ,

LAN CIG PHYIR 'ONG BA'I GANG ZAG GANG ZHE NA, BSGOM PA'I LAM LA
'DOD PA NA SPYOD PA'I NYON MONGS PA'I RNAM PA DRUG PA SPANGS PA'I
LAM LA GNAS PA'I GANG ZAG GO, ,PHYIR MI 'ONG BA'I 'BRAS BU LA
'JUG PA GANG ZHE NA, GANG BSGOM PA'I LAM LA 'DOD PA NA SPYOD PA'I

NYON MONGS PA'I RNAM PA BDUN PA DANG, BRGYAD PA SPANGS PA'I LAM
LA GNAS PA'I GANG ZAG GO, ,PHYIR MI 'ONG BA'I GANG ZAG GANG ZHE
NA, GANG BSGOM PA'I LAM LA 'DOD PA NA SPYOD PA'I NYON MONGS PA'I
RNAM PA DGU PA SPANGS PA'I LAM LA GNAS PA'I GANG ZAG GO, ,GANG GI

TSE 'DOD PA NA SPYOD PA'I BSGOMS PAS SPANG BAR BYA BA'I NYON
MONGS PA THAMS CAD SPANGS PAS PHYIR MI 'ONG BAR 'GYUR NA, CI'I
PHYIR THA MA'I CHA DANG MTHUN PA'I KUN TU SBYOR BA LNGA SPANGS
PAS PHYIR MI 'ONG BA ZHES BYA ZHE NA, GTZO BO BSDU BA'I PHYIR RO,
,CI'I PHYIR GTZO BO ZHES

@108B BYA ZHE NA, 'GRO BA THA MA'I RGYU YIN PA DANG, KHAMS THA
MA'I RGYU YIN PA'I PHYIR RO, ,DGRA BCOM PA NYID KYI 'BRAS BU LA
'JUG PA GANG ZHE NA, GANG SRID PA'I RTZE MO PA'I NYON MONGS PA
RNAMS KYI RNAM PA BRGYAD SPANGS PA'I LAM LA GNAS PA'I GANG ZAG
GO, ,DGRA BCOM

PA GANG ZHE NA, GANG SRID PA'I RTZE MO PA'I NYON MONGS PA'I RNAM
PA DGU PA SPANGS PA'I LAM LA GNAS PA'I GANG ZAG GO, ,GANG GI TSE
KHAMS GSUM NA SPYOD PA'I NYON MONGS PA THAMS CAD SPANGS PAS DGRA
BCOM PAR 'GYUR NA, CI'I PHYIR GONG MA'I CHA DANG MTHUN PA'I KUN
TU

SBYOR BA RNAM PA LNGA SPANGS PAS DGRA BCOM PA ZHES BYA ZHE NA,
GTZO BO BSDU BA'I PHYIR RO, ,CI'I PHYIR GTZO BO BSDU BA ZHES BYA
ZHE NA, GONG MA NYE BAR LEN PA'I RGYU YIN PA DANG, GONG MA YONGS
SU MI GTONG BA'I RGYU YIN PA'I PHYIR RO, ,RE LTAR THOGS NA SRID
PA LAN

BDUN PA GANG ZHE NA, RGYUN TU ZHUGS PA'I GANG ZAG NYID LHA DANG
MI RNAMS KYI NANG DU LAN BDUN YAN MAN DU SRID PAR 'KHOR BAR BYAS
NAS GANG SDUG BSNGAL GYI MTHA' MA THOB PA'O, ,RIGS NAS RIGS SU
SKYE BA GANG ZHE NA, LHA DANG MI RNAMS KYI NANG DU RIGS NAS RIGS

SU SONG NA GANG SDUG BSNGAL GYI MTHA' MA THO BA PA'O, ,BAR CHAD
GCIG PA GANG ZHE NA, LAN CIG PHYIR 'ONG BA LHA RNAMS KYI NANG
NYID DU GANG SDUG BSNGAL GYI MTHA' MA THOB PA'O, ,BAR MDOR YONGS
SU MYA NGAN LAS 'DA' BA GANG ZHE NA, SKYE BA'I KUN TU SBYOR BA

NI SPANGS LA MNGON PAR 'GRUB PA'I KUN TU SBYOR BA NI MA SPANGS PA
STE, BAR MA DOR SRID PA MNGON PAR 'GRUB PA NA, GANG LAM MNGON DU
BYAS NAS SDUG BSNGAL GYI MTHA' MA THOB PA DANG, BAR MA DOR SRID
PA MNGON PAR 'GRUB PA SKYE BA'I SRID PAR 'GRO BAR MI SEMS

PA NYID NA GANG LAM MNGON DU BYAS NAS SDUG BSNGAL GYI MTHA' MA
THOB PA DANG, MNGON PAR BSAMS NAS SKYE BA'I SRID PA LA MNGON PAR
'JUG PA STE, SKYE BA'I SRID PA NI MA THOB PA NA GANG LAM MNGON DU
BYAS NAS SDUG BSNGAL GYI MTHA' MA THOB PA'O, ,SKYES NAS YONGS SU

@109A *, ,MYA NGAN LAS 'DA' BA GANG ZHE NA, GNYI GAR KUN TU SBYOR
BA MA SPANGS LA GZUGS KYI KHAMS SU SKYES PA TZAM NYID KYIS GANG
LAM MNGON DU BYAS NAS SDUG BSNGAL GYI MTHA' MA THOB PA'O, ,MNGON
PAR 'DU BYED PA MED PAR YONGS SU MYA NGAN LAS 'DA'

BA GANG ZHE NA, GANG SKYES NAS MNGON PAR 'DU BYED PA MED PAR LAM
MNGON DU BYAS NAS SDUG BSNGAL GYI MTHA' MA THOB PA'O, ,MNGON PAR
'DU BYED PA DANG BCAS PA'I YONGS SU MYA NGAN LAS 'DA' BA GANG ZHE
NA, GANG SKYES NAS MNGON PAR 'DU BYED PAS LAM MNGON DU BYAS TE

SDUG BSNGAL GYI MTHA' MA THOB PA'O, ,GONG DU 'PHO BA GANG ZHE NA,
GANG GZUGS KYI KHAMS SU SA NAS SAR SKYE ZHING 'ONG MIN GYI BAR DU
ZHUGS NAS, DER LAM MNGON DU BYAS TE SDUG BSNGAL GYI MTHA' MA THOB
PA'O, ,LA LA NI SRID PA'I RTZE MO'I BAR DU SONG NAS LAM

MNGON DU BYAS TE SDUG BSNGAL GYI MTHA' MA THOB PA'O, ,SPEL MAR
BSGOMS PA NI BSAM GTAN BZHI PA LA CHUNG NGU YONGS SU BSGOMS PA
DANG, 'BRING DU YONGS SU BSGOMS PA DANG, CHER YONGS SU BSGOMS PA
DANG, CHES CHAR YONGS SU BSGOMS PA DANG,

SHIN TU CHES CHER YONGS SU BSGOMS PAS GNAS GTZANG MA RNAMS SU
SKYE'O, ,YONGS SU NYAMS PA'I CHOS CAN GYI DGRA BCOM PA GANG ZHE
NA, DBANG PO RTUL PO MYOS KYANG RUNG, ,MA MYOS KYANG RUNG, GSOD
KYANG RUNG, MI GSOD KYANG RUNG STE, GANG MTHONG BA'I

CHOS LA BDE BAR GNAS PA LAS YONGS SU NYAMS PA'I SKAL PA CAN YIN
NO, ,BDAG GSOD PA'I CHOS CAN GANG ZHE NA, DBANG PO RTUL PO NYID
MYOS KYANG RUNG, MA MYOS KYANG RUNG, MI GSOD NA, GANG MTHONG BA'I
CHOS LA BDE BAR GNAS PA LAS YONGS SU

NYAMS PAR 'GYUR PA'I SKAL PA CAN YIN LA, GSOD NA SKAL PA CAN MA
YIN PA'O, ,RJES SU BSRUNG BA'I CHOS CAN GANG ZHE NA, GANG DBANG
PO RTUL PO NYID MYOS NA MTHONG BA'I CHOS LA BDE BAR GNAS PA LAS
YONGS SU NYAMS PAR 'GYUR BA'I SKAL BA CAN YIN LA,

@109B MA MYOS NA SKAL BA CAN MA YIN PA'O, ,GNAS PA LAS MI BSKYOD
PA GANG ZHE NA, DBANG PO RTUL PO MYOS KYANG RUNG, MA MYOS KYANG
RUNG, MTHONG BA'I CHOS LA BDE BAR GNAS PA LAS YONGS SU NYAMS PAR
'GYUR BA'I SKAL BA CAN MA YIN LA, DBANG PO RNAMS SPYOD

BA'I SKAL BA CAN YANG MA YIN PA'I GANG ZAG GO, ,RAB TU RTOGS PA'I
'OS SU 'GYUR BA GANG ZHE NA, GANG DBANG PO RTUL PO MYOS KYANG TU
RUNG, MA MYOS KYANG RUNG, MTHONG BA'I CHOS LA BDE BAR GNAS PA LAS
YONGS SU NYAMS PAR 'GYUR BA'I SKAL PA CAN MA YIN

LA; DBANG PO RNAMS SBYONG BA'I SKAL BA CAN NI YIN PA'I GANG ZAG
GO, ,MI 'KHRUGS PA'I CHOS CAN GANG ZHE NA, RANG BZHIN GYIS DBANG
PO RNON PO STE, MYOS KYANG RUNG, MA MYOS KYANG RUNG, MTHONG BA'I
CHOS LA BDE BAR GNAS PA LAS YONGS SU NYAMS

PAR 'GYUR BA'I SKAL BA CAN MA YIN PA'O, ,'DOD PA NA SPYOD PA'I SO
SO'I SKYE BO GANG ZHE NA, GANG 'DOD PA'I KHAMS SU SKYES PAR GYUR
LA 'PHAGS PA'I CHOS RNAMS MA THOB PA'I GANG ZAG GO, ,'DOD PA NA
SPYOD PA'I SLOB PA GANG ZHE NA, GANG 'DOD PA'I KHAMS SU

SKYES PAR GYUR TE, 'PHAGS PA'I CHOS RNAMS THOB LA, KUN TU SBYOR
BA LHAG MA DANG BCAS PA'I GANG ZAG GO, ,'DOD PA NA SPYOD PA'I MI
SLOB PA GANG ZHE NA, GANG 'DOD PA'I KHAMS SU SKYES PAR GYUR TE,
'PHAGS PA'I CHOS RNAMS THOB LA KUN TU SBYOR BA'I

LHAG MA MED PA'I GANG ZAG GO, ,'DOD PA NA SPYOD PA'I GANG ZAG
GSUM JI LTA BAR GZUGS DANG GZUGS MED PA NA SPYOD PA'I GSUM LA
YANG DE BZHIN DU BLTA'O, ,'DOD PA NA SPYOD PA DANG GZUGS NA SPYOD
PA'I BYANG CHUB SEMS DPA' GANG ZHE NA, GANG GZUGS MED

PA'I KHAMS RNAM PAR SPANGS PA'I BSAM GTAN DANG LDAN LA, BSAM GTAN
GYI BDE BAS GNAS SHING 'DOD PA'I KHAMS SAM, GZUGS KYI KHAMS SU
SKYE BA'I GANG ZAG GO, ,'DOD PA NA SPYOD PA'I RANG SANGS RGYAS
GANG ZHE NA, GANG SANGS RGYAS 'BYUNG BA

@110A *, ,MED PAR 'DOD PA'I KHAMS SU SKYES PAR GYUR TE, RANG
BYANG CHUB MNGON DU BYED PA'I GANG ZAG GO, ,BSAM GYIS MI KHYAB
PA'I DE BZHIN GSHEGS PA GANG ZHE NA, GANG DGA' LDAN GYI GNAS NA
GNAS PA NAS BZUNG STE, YONGS SU MYA NGAN

LAS 'DAS PA'I BAR DU BYANG CHUB SEMS DPA'I SPYOD PA THAMS CAD
DANG, SANGS RGYAS KYI SPYOD PA YANG 'DOD PA'I KHAMS SU STON PA'I
GANG ZAG GO, ,MOS PAS SPYOD PA CAN GANG ZHE NA, MOS PAS SPYOD
PA'I SA LA BZOD PA CHUNG NGU DANG, 'BRING DANG, CHEN PO

DANG LDAN PA'I GANG ZAG GANG YIN PA'I BYANG CHUB SEMS DPA'O,
,LHAG PA'I BSAM PAS SPYOD PA CAN GANG ZHE NA, GANG BYANG CHUB
SEMS DPA'I SA BCU LA GNAS PA'I GANG ZAG GO, ,MTSAN MA DANG BCAS
PAS SPYOD PA CAN GANG ZHE NA, GANG BYANG CHUB SEMS

DPA'I SA RAB TU DGA' BA DANG, DRI MA MED PA DANG, 'OD BYED PA
DANG, 'OD 'PHRO BA CAN DANG, SHIN TU SBYANG DKA' BA DANG, MNGON
DU GYUR PA LA GNAS PA'I GANG ZAG GO, ,MTSAN MA MED PAR SPYOD PA
CAN GYI GANG ZAG GANG ZHE NA, GANG BYANG CHUB

SEMS DPA'I SA RING DU SONG BA LA GNAS PA'I GANG ZAG GO, ,MNGON
PAR 'DU BYED PA MED PAR SPYOD PA CAN GANG ZHE NA, GANG BYANG CHUB
SEMS DPA'I SA MI G-YO BA DANG, LEGS PA'I BLO GROS DANG, CHOS KYI
SPRIN LA GNAS PA'I GANG ZAG GO, ,RGYUN TU

ZHUGS PA'I GANG ZAG CES GANG GSUNGS PA LA, RGYUN TU ZHUGS PA NI
GNYIS TE, RIM GYIS PA DANG, CIG CAR NGES PAR 'BYIN PA'O, ,RIM GYI
PA NI JI SKAD BSTAN PA YIN NO, ,CIG CAR NGES PAR 'BYIN PA NI GANG
BDEN PA RNAMS MNGON PAR

RTOGS PAR BYAS NAS, MI LCOGS PA MED PA LA BRTEN TE, 'JIG RTEN LAS
'DAS PA'I LAM GYIS, KHAMS GSUM NA SPYOD PA'I NYON MONGS PA RNAMS
RNAM PAS CIG CAR SPONG STE, 'DI NI RGYUN TU ZHUGS PA'I 'BRAS BU
DANG, DGRA BCOM PA'I 'BRAS BU

@110B DANG; 'BRAS BU GNYIS LA GDAGS SO, ,PHAL CHER NI MTHONG BA'I
CHOS SAM 'CHI BA'I DUS KYI TSE KUN SHES PA THOB PAR BYED DO, ,GAL
TE MI BYED NA YANG DE SMON LAM GYI STOBS CAN YIN TE, SMON LAM GYI
DBANG GIS 'DOD PA'I KHAMS NYID DU SKYE STE, SANGS

RGYAS 'BYUNG BA MED NA RANG RGYAL BAR 'GYUR RO, ,MNGON PAR RTOGS
PA RNAM PAR GZHAG PA GANG ZHE NA, MNGON PAR RTOGS PA BCU STE,
CHOS MNGON PAR RTOGS PA DANG, DON MNGON PAR RTOGS PA DANG, DE KHO
NA MNGON PAR RTOGS PA DANG, RJES LA MNGON PAR

RTOGS PA DANG, DKON MCHOG MNGON PAR RTOGS PA DANG, KUN TU MI
'BYUNG BA MNGON PAR RTOGS PA DANG, MTHAR THUG PA MNGON PAR RTOGS
PA DANG, NYAN THOS KYI MNGON PAR RTOGS PA DANG, RANG SANGS RGYAS
KYI MNGON PAR RTOGS PA DANG, BYANG CHUB

SEMS DPA'I MNGON PAR RTOGS PA'O, ,CHOS MNGON PAR RTOGS PA GANG
ZHE NA, BDEN PA'I DBANG DU BYA BA'I CHOS RNAMS LA MOS PA DANG,
DAD PA CHEN PO THOB PA'O, ,DON MNGON PAR RTOGS PA GANG ZHE NA,
NGES PAR 'BYED PA'I CHA DANG MTHUN PA'I GNAS

SKABS NA BDEN PA'I DBANG DU BYA BA'I CHOS RNAMS KHO NA LA, BDEN
PA LA CHOS NGES PAR SEMS PA'I BZOD PA CHEN PO THOB PA STE, BZOD
PA DE YANG TSUL BZHIN YID LA BYED PA CHEN PO'I CHUNG NGU DANG,
CHEN PO'I CHEN 'BRING PO DANG, CHEN PO'I CHEN PO DANG, RNAM PA

GSUM GYIS RAB TU PHYE BA'O, ,DE KHO NA MNGON PAR RTOGS PA GANG
ZHE NA, GANG MTHONG BA'I LAM GYI SEMS KYI SKAD CIG BCU DRUG PO
DAG THOB PA'O, ,MTHONG BA'I LAM LA NI BDEN PA RNAM PAR 'JOG PA
MNGON PAR RTOGS PA'I MTHA' LAS BYUNG BA KUN RDZOB SHES PA

RNAMS 'THOB STE, MNGON DU BYED PA NI MA YIN NO, ,DE DAG NI BSGOM
PA'I LAM LA MNGON DU BYED DO, ,RJES LA MNGON PAR RTOGS PA GANG
ZHE NA, BSGOM PA'I LAM THAMS CAD DO, ,DKON MCHOG MNGON PAR RTOGS
PA GANG ZHE NA, SANGS RGYAS LA SHES NAS

@111A *, ,DAD PA DANG, CHOS DANG DGE 'DUN LA SHES NAS DAD PA'O,
,KUN TU MI 'BYUNG BA MNGON PAR RTOGS PA GANG ZHE NA, MI BYA BA'I
SDOM PA GANG THOB PAS SLOB PA 'DI SNYAM DU SEMS TE, BDAG GI SEMS
CAN DMYAL BA ZAD DO, ,DUD 'GRO

ZAD DO, ,YI DAGS ZAD DO, ,NGAN SONG NGAN 'GRO LOG PAR LTUNG BA
ZAD DO, ,BDAG YANG NGAN SONG BA'I LAS BYAS NAS NGAN SONG RNAMS SU
RNAM PAR SMIN PA MNGON PAR 'GRUB PA'I SKAL PA CAN MA YIN NO,
,SNYAM PA'O, ,MTHAR THUG PA MNGON PAR RTOGS PA GANG ZHE

NA; JI LTAR LAM GYI BDEN PA LA MTHAR PHYIN PA'I LAM BSTAN PA LTA
BU'O, ,NYAN THOS KYI MNGON PAR RTOGS PA GANG ZHE NA, MNGON PAR
RTOGS PA BDUN PO DE DAG NYID MDOR BSDUS TE, NYAN THOS KYI MNGON
PAR RTOGS PA ZHES BYA'O, ,RANG SANGS RGYAS KYI

MNGON PAR RTOGS PA GANG ZHE NA, MNGON PAR RTOGS PA BDUN PO DE DAG
NYID GZHAN GYI SGRA LA MA BRTEN PAR THOB PAS RANG SANGS RGYAS KYI
MNGON PAR RTOGS PA ZHES BYA'O, ,BYANG CHUB SEMS DPA'I MNGON PAR
RTOGS PA GANG ZHE NA, MNGON PAR RTOGS PA BDUN PO DE DAG

NYID LA BYANG CHUB SEMS DPA'I YANG DAG PAR 'GRUB PA'I BZOD PA
GANG YIN PA STE, MNGON DU BYED PA NI MA YIN NO, ,YANGS RAB TU
DGA' BA LA BYANG CHUB SEMS DPA'I SKYON MED PA LA ZHUGS PA NI
BYANG CHUB SEMS DPA'I MNGON PAR RTOGS PA ZHES BYA'O, ,NYAN

THOS KYI MNGON PAR RTOGS PA LAS BYANG CHUB SEMS DPA'I MNGON PAR
RTOGS PA KHYAD PAR CI YOD CE NA, DMIGS PA'I KHYAD PAR DANG, NYE
BAR RTON PA'I KHYAD PAR DANG, RAB TU RTOGS PA'I KHYAD PAR DANG,
KHAS LEN PA'I KHYAD PAR DANG, NGES PAR 'BYUNG

BA'I KHYAD PAR DANG, YONGS SU 'DZIN PA'I KHYAD PAR DANG, GNAS
DANG G-YOG 'KHOR GYI KHYAD PAR DANG, BTZUN PAR SKYE BA'I KHYAD
PAR DANG, SKYE BA'I KHYAD PAR DANG, 'BRAS BU'I KHYAD PAR RO,
,'BRAS BU'I KHYAD PAR NI GNAS GYUR BA'I KHYAD PAR DANG, YON

@111B TAN PHUN SUM TSOGS PA'I KHYAD PAR DANG, RNAM PA LNGA'I
KHYAD PAR DANG, SKU GSUM GYI KHYAD PAR DANG, MYA NGAN LAS 'DAS
PA'I KHYAD PAR DANG, 'DRES SHING NYE BAR 'DRES PA'I YE SHES KYI
NUS PA THOB PA'I KHYAD PAR DANG, SGRIB PA RNAM PAR DAG PA'I KHYAD
PAR

DANG; 'DRES PA DANG NYE BAR 'DRES PA'I LAS BYED PA'I KHYAD PAR
DANG, MNGON PAR RDZOGS PAR BYANG CHUB PA DANG MYA NGAN LAS 'DAS
PA STON PA'I THABS KYI KHYAD PAR DANG, YONGS SU SKYOB PA RNAM PA
LNGA'I KHYAD PAR GYIS KYANG RIG PAR BYA'O, ,TSAD MED PA LA SOGS

PA YON TAN KHYAD PAR CAN 'DI DAG MNGON PAR RTOGS PA GANG GIS
BSDUS SHE NA, RJES LA MNGON PAR RTOGS PA DANG, MTHAR THUG PA'I
MNGON PAR RTOGS PAS BSDUS SO, ,DE DAG KYANG TSAD MED PA RNAMS
DANG, RNAM PAR THAR PA RNAMS DANG, ZIL GYIS GNON

PA'I SKYE MCHED RNAMS DANG, ZAD PAR GYI SKYE MCHED RNAMS DANG,
NYON MONGS PA MED PA DANG, BSAMS NAS SHES PA DANG, SO SO YANG DAG
PAR RIG PA RNAMS DANG, MNGON PAR SHES PA RNAMS DANG, MTSAN DANG
DPE BYAD BZANG PO RNAMS DANG, YONGS SU DAG

PA RNAMS DANG, STOBS RNAMS DANG, MI 'JIGS PA RNAMS DANG, DRAN PA
NYE BAR GZHAG PA RNAMS DANG, BSRUNG BA MED PA RNAMS DANG, BSNYEL
BA MI MNGA' BA'I CHOS NYID DANG, BAG CHAGS LEGS PAR BCOM PA DANG,
THUGS RJE CHEN PO DANG, SANGS

RGYAS KYI CHOS MA 'DRES PA BCO BRGYAD DANG, RNAM PA THAMS CAD
MKHYEN PA NYID DE MDO SDE LAS JI SKAD 'BYUNG BA RNAMS SO, ,BYAMS
PA GANG ZHE NA, BSAM GTAN LA BRTEN TE SEMS CAN RNAMS LA PHAN PA
DANG PHRAD PAR SHOG SHIG PAR BSAM PA'I GNAS PA YANG DAG PAR

'BYOR BA'I TING NGE 'DZIN DANG, SHES RAB GANG YIN PA DANG, DE DAG
DANG MTSUNGS PAR LDAN PA'I SEMS DANG SEMS LAS BYUNG BA'I CHOS
RNAMS SO, ,SNYING RJE GANG ZHE NA, SEMS CAN RNAMS LA SDUG BSNGAL
DANG BRAL BAR SHOG SHIG PAR BSAM PA'I GNAS PA YANG

@112A *, ,DAG PAR 'BYOR BA'I ZHES BYA BA SNGA MA BZHIN NO, ,DGA'
BA GANG ZHE NA, SEMS CAN RNAMS LA BDE BA DANG MI 'BRAL BAR SHOG
SHIG PAR BSAM PA'I GNAS PA YANG DAG PAR 'BYOR BA'I ZHES BYA BA
SNGA MA BZHIN NO, ,BTANG SNYOMS GANG ZHE NA, BSAM

GTAN LA BRTAN TE SEMS CAN RNAMS LA PHAN PAR BSAM PA'I GNAS PA
YANG DAG PAR 'BYOR BA'I ZHES BYA BA SNGA MA BZHIN NO, ,GZUGS CAN
GZUGS RNAMS LA LTA BA JI LTA BU ZHE NA, 'DI LTA STE, SPRUL PA'I
SGRIB PA LAS RNAM PAR THAR PAR BYA BA'I PHYIR BSAM GTAN LA BRTEN

TE; LTA BA PO BDAG LA GZUGS SU 'DU SHES PA DANG MA BRAL BA'AM,
GZHAG PAS KYANG RUNG STE, SNANG BA'I GZUGS RNAMS LA LTA BA'I GNAS
PA YANG DAG PAR 'BYOR BA'I TING NGE 'DZIN DANG, SHES RAB GANG YIN
PA DANG, DE DAG DANG MTSUNGS PAR LDAN PA'I SEMS

DANG SEMS LAS BYUNG BA'I CHOS RNAMS SO, ,NANG GZUGS MED PAR 'DU
SHES PAS PHYI ROL GYI GZUGS RNAMS LA LTA BA JI LTA BU ZHE NA, LTA
BA PO BDAG LA GZUGS SU 'DU SHES PA DANG BRAL BA'AM, GZUGS MED
PA'I 'DU SHES GZHAG PAS KYANG RUNG STE, SNANG BA'I

GZUGS RNAMS LA LTA BA'I GNAS PA YANG DAG PAR 'BYOR BA'I ZHES BYA
BA SNGA MA BZHIN NO, ,SDUG PA'I RNAM PAR THAR PA LUS KYIS MNGON
SUM DU BYAS TE RDZOGS PAR BYAS NAS GNAS PA JI LTA BU ZHE NA, 'DI
LTA STE, SDUG PA DANG MI SDUG PA LA KUN NAS NYON MONGS PA 'BYUNG
BA'I

SGRIB PA LAS RNAM PAR THAR PAR BYA BA'I PHYIR RANG GIS SDUG PA
DANG MI SDUG PA'I GZUGS RNAMS LA PHAN TSUN LTOS PA'I 'DU SHES
DANG, PHAN TSUN RJES SU 'BREL BA'I 'DU SHES DANG, PHAN TSUN RO
GCIG PA'I 'DU SHES THOB NAS DE LA GNAS PA YANG DAG PAR 'BYOR BA'I
ZHES BYA BA

SNGA MA BZHIN NO, ,NAM MKHA' MTHA' YAS SKYE MCHED KYI RNAM PAR
THAR PA GANG ZHE NA, THAR PA'I RJES SU MTHUN PA NAM MKHA' MTHA'
YAS SKYE MCHED LA GNAS PA YANG DAG PAR 'BYOR BA'I ZHES BYA BA
SNGA MA BZHIN NO, ,NAM MKHA' MTHA' YAS SKYE MCHED KYI RNAM PAR
THAR PA JI LTA BAR

@112B RNAM SHES MTHA' YAS SKYE MCHED DANG, CI YANG MED PA'I SKYE
MCHED DANG, 'DU SHES MED 'DU SHES MED MIN SKYE MCHED KYI RNAM PAR
THAR PA YANG DE BZHIN DU BLTA BAR BYA STE, 'DI LTAR ZHI BA'I RNAM
PAR THAR PA LA CHAGS PA'I SGRIB PA LAS RNAM PAR THAR PAR BYA BA'I
PHYIR RO, ,

'DU SHES DANG TSOR BA 'GOG PA'I RNAM PAR THAR PA GANG ZHE NA, 'DI
LTA STE, 'DU SHES DANG TSOR BA 'GOG PA LA SGRIB PA LAS RNAM PAR
THAR PAR BYA BA'I PHYIR 'DU SHES MED 'DU SHES MED MIN SKYE MCHED
KYI RNAM PAR THAR PA LA BRTEN TE, ZHI BA'I RNAM PAR THAR PA LA
GNAS PA LAS

YANG DAG PAR 'DAS NAS THAR PA DANG MTHUN PAR GNAS PA YANG DAG PAR
'BYOR BA'I GANG SEMS DANG SEMS LAS BYUNG BA'I CHOS RNAMS 'GOG
PA'O, ,ZIL GYIS GNON PA'I SKYE MCHED BZHI NI RNAM PAR THAR PA
GNYIS KYIS RIG PAR BYA'O, ,BZHI NI RNAM PAR THAR PA GCIG

GIS RIG PAR BYA'O, ,RNAM PAR THAR PA RNAMS KYIS NI DMIGS PA LA
MOS PAR BYAD DO, ,ZIL GYIS GNON PA'I SKYE MCHED RNAMS KYIS NI
DBANG BYED PA'I PHYIR ZIL GYIS GNON TO, ,SEMS CAN DANG SEMS CAN
MA YIN PAR GTOGS PA'I GZUGS RNAMS NI CHUNG NGU DANG

CHEN PO ZHES BYA'O, ,MI'I DANG LHA'I RNAMS NI NGAN PA DANG BZANG
PO RNAMS SO, ,LHAG MA NI RNAM PAR THAR PA LAS 'BYUNG BA JI LTA BA
BZHIN NO, ,ZIL GYIS GNON PA'I SKYE MCHED RNAMS KYIS DMIGS PA ZIL
GYIS MNAN NAS ZAD PAR GYI SKYE MCHED RNAMS KYIS ZAD PAR RGYAS

PAR BYED PAR GNAS PA YANG DAG PAR 'BYOR BA'I TING NGE 'DZIN DANG
SHES RAB GANG YIN PA DANG, DE DAG DANG MTSUNGS PAR LDAN PA'I SEMS
DANG SEMS LAS BYUNG BA'I CHOS RNAMS NI ZAD PAR GYI SKYE MCHED CES
BYA'O, ,CI'I PHYIR ZAD PAR GYI SKYE MCHED RNAMS LAS LA SOGS PA
ZAD

PAR GDAGS SHE NA, GNAS DANG BCAS PA'I GZUGS LA KHYAB PAR BYA BA
'BYOR BA NYID KYI PHYIR RO, ,LHAG MA NI RNAM PAR THAR PA BZHIN DU
JI LTAR MTHUN MTHUN DU SBYOR RO, ,ZAD PAR GYI SKYE MCHED RNAMS
KYIS NI RNAM PAR THAR PA RNAMS 'GRUB PAR BYED DO, ,NYON MONGS PA
MED

@113A *, ,PA GANG ZHE NA, BSAM GTAN LA BRTEN TE GZHAN GYI NYON
MONGS PA 'BYUNG BA RJES SU BSRUNG BAR GNAS PA YANG DAG PAR 'BYOR
BA'I TING NGE 'DZIN DANG, SHES RAB GANG YIN PA DANG, DE DAG DANG
MTSUNGS PAR LDAN PA'I SEMS DANG SEMS

LAS BYUNG BA'I CHOS RNAMS SO, ,BSAMS NAS SHES PA GANG ZHE NA,
BSAM GTAN LA BRTEN TE 'DI SHES PAR BYA'O ZHES BSAMS NAS YANG DAG
PAR 'BYOR BA'I ZHES BYA BA SNGA MA BZHIN NO, ,CHOS SO SO YANG DAG
PAR RIG PA GANG ZHE NA, BSAM GTAN LA BRTEN NAS

RNAM GRANGS SU GTOGS PA RNAMS LA THOGS PA MED PA YANG DAG PAR
'BYOR BA'I ZHES BYA BA SNGA MA BZHIN NO, ,DON SO SO YANG DAG PAR
RIG PA GANG ZHE NA, MTSAN NYID DANG DGONGS PA LA THOGS PA MED PA
YANG DAG PAR 'BYOR BA'I ZHES BYA BA SNGA MA BZHIN NO, ,NGES PA'I
TSIG

SO SO YANG DAG PAR RIG PA GANG ZHE NA, YUL MI'I SKAD DANG CHOS
KYI NGES PA'I TSIG LA THOGS PA MED PA YANG DAG PAR 'BYOR BA'I
ZHES BYA BA SNGA MA BZHIN NO, ,SPOBS PA SO SO YANG DAG PAR RIG PA
GANG ZHE NA, CHOS RAB TU DBYE BA LA THOGS PA MED PA YANG DAG PAR
'BYOR BA'I

ZHES BYA BA SNGA MA BZHIN NO, ,RDZU 'PHRUL GYI MNGON PAR SHES PA
GANG ZHE NA, BSAM GTAN LA BRTEN NAS RDZU 'PHRUL GYI RNAM PAR
'PHRUL PA SNA TSOGS YANG DAG PAR 'BYOR BA'I TING NGE 'DZIN DANG
SHES RAB GANG YIN PA DANG, DE DAG DANG MTSUNGS PAR LDAN PA'I SEMS
DANG SEMS

LAS BYUNG BA'I CHOS RNAMS SO, ,LHA'I RNA BA'I MNGON PAR SHES PA
GANG ZHE NA, SGRA SNA TSOGS NYAN PA YANG DAG PAR 'BYOR BA'I ZHES
BYA BA SNGA MA BZHIN NO, ,SEMS KYI RNAM GRANGS MNGON PAR SHES PA
GANG ZHE NA, SEMS CAN GZHAN DAG GI SEMS KYI SPYOD PA LA 'JUG PA
YANG DAG

PAR 'BYOR BA'I ZHES BYA BA SNGA MA BZHIN NO, ,SNGON GYI GNAS RJES
SU DRAN PA'I MNGON PAR SHES PA GANG ZHE NA, SNGON GYI MTHA'I
SPYOD PA RJES SU DRAN PA YANG DAG PAR 'BYOR BA'I ZHES BYA BA SNGA
MA BZHIN NO, ,'CHI 'PHO DANG SKYE BA MNGON PAR SHES PA GANG ZHE
NA, SEMS CAN RNAMS KYI

@113B 'CHI 'PHO DANG SKYE BA MTHONG BA YANG DAG PAR 'BYOR BA'I
ZHES BYA BA SNGA MA BZHIN NO, ,ZAG PA ZAD PA MNGON PAR SHES PA
GANG ZHE NA, BSAM GTAN LA BRTEN NAS ZAG PA ZAD PA SHES PA YANG
DAG PAR 'BYOR BA'I TING NGE 'DZIN DANG, SHES RAB GANG YIN PA
DANG, DE DAG DANG

MTSUNGS PAR LDAN PA'I SEMS DANG SEMS LAS BYUNG BA'I CHOS RNAMS
SO, ,MTSAN DANG DPE BYAD BZANG PO RNAMS GANG ZHE NA, BSAM GTAN LA
BRTEN NAS MTSAN DANG DPE BYAD BZANG POS BRGYAN PA'I SKU KUN TU
STON PA YANG DAG PAR 'BYOR BA'I TING NGE 'DZIN DANG SHES RAB GANG

YIN PA DANG, DE DAG DANG MTSUNGS PAR LDAN PA'I SEMS DANG SEMS LAS
BYUNG BA'I CHOS RNAMS DANG DE LAS BYUNG BA'I RNAM PAR SMIN PA'O,
,GNAS YONGS SU DAG PA GANG ZHE NA, BSAM GTAN LA BRTEN NAS, JI
LTAR BZHED PA BZHIN DU GNAS LEN PA DANG, BZHUGS

PA DANG; YONGS SU GTONG BA YANG DAG PAR 'BYOR BA'I TING NGE 'DZIN
DANG SHES RAB GANG YIN PA DANG, DE DAG DANG MTSUNGS PAR LDAN PA'I
SEMS DANG SEMS LAS BYUNG BA'I CHOS RNAMS SO, ,DMIGS PA YONGS SU
DAG PA GANG ZHE NA, JI LTAR BZHED PA

BZHIN DU DMIGS PA SPRUL PA DANG, SGYUR BA MKHYEN PA YANG DAG PAR
'BYOR BA'I ZHES BYA BA SNGA MA BZHIN NO, ,THUGS YONGS SU DAG PAR
GANG ZHE NA, JI LTAR BZHED PA BZHIN DU TING NGE 'DZIN GYI SGO LA
DBANG SGYUR BA YANG DAG PAR 'BYOR BA'I ZHES BYA BA SNGA MA BZHIN
NO, ,

MKHYEN PA YONGS SU DAG PA GANG ZHE NA, BSAM GTAN LA BRTEN NAS JI
LTAR BZHED PA BZHIN DU GZUNGS KYI SGO KUN TU 'DZIN PA YANG DAG
PAR 'BYOR BA'I ZHES BYA BA SNGA MA BZHIN NO, ,GNAS DANG GNAS MA
YIN PA MKHYEN PA'I STOBS GANG ZHE NA, BSAM GTAN LA BRTEN

NAS GNAS DANG GNAS MA YIN PA THAMS CAD MKHYEN PA YANG DAG PAR
'BYOR BA'I TING NGE 'DZIN DANG SHES RAB GANG YIN PA DANG, DE DAG
DANG MTSUNGS PAR LDAN PA'I SEMS DANG SEMS LAS BYUNG BA'I CHOS
RNAMS SO, ,LAS BDAG GIR BYA BA MKHYEN PA'I STOBS GANG ZHE NA,

@114A *, ,LAS BDAG GIR BYA BA RNAM PA THAMS CAD MKHYEN PA YANG
DAG PAR 'BYOR BA'I ZHES BYA BA SNGA MA BZHIN NO, ,STOBS LHAG MA
RNAMS LA YANG DE BZHIN DU JI LTAR MTHUN DU RIG PAR BYA'O, ,MNGON
PAR RDZOGS PAR BYANG CHUB PA LA MI 'JIGS

PA GANG ZHE NA, BSAM GTAN LA BRTEN NAS RANG GI DON LAS BRTZAMS
TE, SHES BYA RNAM PA THAMS CAD MNGON PAR RDZOGS PAR BYANG CHUB
PAR ZHAL GYIS 'CHE BA 'JOG PA YANG DAG PAR 'BYOR BA'I TING NGE
'DZIN DANG SHES RAB GANG YIN PA DANG, DE DAG DANG MTSUNGS PAR

LDAN PA'I SEMS DANG SEMS LAS BYUNG BA'I CHOS RNAMS SO, ,ZAG PA
ZAD PA MKHYEN PA LA MI 'JIGS PA GANG ZHE NA, RANG GI DON LAS
BRTZAMS TE, ZAG PA'I RNAM PA THAMS CAD ZAD PAR ZHAL GYIS 'CHE BA
'JOG PA YANG DAG PAR 'BYOR BA'I ZHES BYA BA SNGA MA BZHIN NO,

BAR DU GCOD PA'I CHOS LA MI 'JIGS PA GANG ZHE NA, GZHAN GYI DON
LAS BRTZAMS TE, BAR DU GCOD PA'I CHOS RNAM PA THAMS CAD STON PAR
ZHAL GYIS 'CHE BA 'JOG PA YANG DAG PAR 'BYOR BA'I ZHES BYA BA
SNGA MA BZHIN NO, ,NGES PAR 'BYIN PA'I LAM LA MI 'JIGS PA

GANG ZHE NA, BSAM GTAN LA BRTEN NAS GZHAN GYI DON LAS BRTZAMS TE,
NGES PAR 'BYIN PA'I LAM GYI RNAM PA THAMS CAD STON PAR ZHAL GYIS
'CHE BA 'JOG PA YANG DAG PAR 'BYOR BA'I ZHES BYA BA SNGA MA BZHIN
NO, ,DRAN PA NYE BAR GZHAG PA GSUM GANG ZHE NA, TSOGS

YONGS SU SDUD PA STE, KUN NAS NYON MONGS PA'I RNAM PA THAMS CAD
KUN TU MI 'BYUNG BA YANG DAG PAR 'BYOR BA'I ZHES BYA BA SNGA MA
BZHIN NO, ,BSRUNG BA MED PA RNAM PA GSUM GANG ZHE NA, TSOGS YONGS
SU SDUD PA NYID LA JI LTAR BZHED PA BZHIN DU GDAMS PA DANG, RJES

SU BSTAN PAR SBYOR BA YANG DAG PAR 'BYOR BA'I ZHES BYA BA SNGA MA
BZHIN NO, ,BSNYEL BA MI MNGA' BA'I CHOS NYID GANG ZHE NA, JI LTA
BA BZHIN DU MDZAD PA DANG, GSUNGS PA'I RNAM PA THAMS CAD MNGON
PAR BRJOD PA YANG DAG PAR 'BYOR BA'I ZHES BYA BA SNGA MA BZHIN
NO, ,BAG

@114B CHAGS LEGS PAR BCOM PA GANG ZHE NA, THAMS CAD MKHYEN PAR
GYUR PAS, THAMS CAD MKHYEN PA MA YIN PA'I G-YO BA KUN TU MI
'BYUNG BA YANG DAG PAR 'BYOR BA'I ZHES BYA BA SNGA MA BZHIN NO,
,THUGS RJE CHEN PO GANG ZHE NA, RGYUN MI 'CHAD PAR SDUG BSNGAL

LA DMIGS PA'I THUGS RJE LA GNAS PA YANG DAG PAR 'BYOR BA'I ZHES
BYA BA SNGA MA BZHIN NO, ,SANGS RGYAS KYI CHOS MA 'DRES PA RNAMS
GANG ZHE NA, SKU DANG GSUNG DANG THUGS KYI PHRIN LAS THUN MONG MA
YIN PA YONGS SU DAG PA YANG DAG PAR 'BYOR BA DANG, DE BZHIN

GSHEGS PA'I DBANG PO GNAS DANG 'BRAS BU DANG BCAS PA RNAMS MA
THOB PA'I YONGS SU NYAMS PA MED PA YANG DAG PAR 'BYOR BA DANG,
THUN MONG MA YIN PA'I PHRIN LAS MDZAD PA YANG DAG PAR 'BYOR BA
DANG, YE SHES LA GNAS PA THUN MONG MA YIN PA YIN PA YANG DAG PAR

'BYOR BA'I TING NGE 'DZIN DANG SHES RAB GANG YIN PA ZHES BYA BA
SNGA MA BZHIN NO, ,RNAM PA THAMS CAD MKHYEN PA NYID GANG ZHE NA,
PHUNG PO DANG KHAMS DANG SKYE MCHED RNAMS LA RNAM PA THAMS CAD
MKHYEN PA NYID YANG DAG PAR 'BYOR BA'I TING NGE 'DZIN DANG, SHES
RAB GANG YIN PA

DANG; DE DAG DANG MTSUNGS PAR LDAN PA'I SEMS DANG SEMS LAS BYUNG
BA'I CHOS RNAMS SO, ,YON TAN 'DI RNAMS JI LTAR MNGON PAR BSGRUB
CE NA, PHYI ROL PA'AM, NYAN THOS SAM, BYANG CHUB SEMS DPA' YANG
RUNG STE, DAG PA'I BSAM GTAN BZHI LA BRTEN NAS,

TSAD MED PA RNAMS MNGON PAR BSGRUB PO, ,TSAD MED PA RNAMS JI LTA
BAR MNGON PAR SHES PA LNGA YANG DE BZHIN NO, ,YON TAN LHAG MA
RNAMS NI NYAN THOS SAM, BYANG CHUB SEMS DPA'AM, DE BZHIN GSHES PA
YANG RUNG STE, RAB KYI MTHAR PHYIN PA'I BSAM

GTAN BZHI PA LA BRTEN NAS MNGON PAR BSGRUB BO, ,DE YANG CI'I
PHYIR ZHE NA, BSAM GTAN LA BRTEN NAS JI LTAR RNAM PAR GZHAG PA
BZHIN DU LAN MANG DU YID LA BYED PA'I PHYIR RO, ,YON TAN 'DI DAG
NI RNAM PA GNYIS TE, RANG GI BYA BA LA NYE BAR GNAS PA DANG, GNAS

@115A *, ,PA LAS GYUR BA'O, ,RANG GI BYA BA LA NYE BAR GNAS PA
GANG YIN PA DE DAG NI 'JIG RTEN LAS 'DAS PA'I RJES LA THOB PA KUN
RDZOB SHES PA'I RANG BZHIN DU BLTA'O, ,GNAS PA LAS GYUR PA GANG
YIN PA DE DAG NI 'JIG RTEN LAS 'DAS

PA'I YE SHES KYI RANG BZHIN DU BLTA'O, ,TSAD MED PA RNAMS KYIS
LAS CI MDZAD CE NA, MI MTHUN PA'I PHYOGS SPONG NGO, ,THUGS BRTZE
BAR GNAS PAS BSOD NAMS KYI TSOGS YONGS SU RDZOGS PAR MDZAD DO,
,SEMS CAN YONGS SU SMIN PAR MDZAD PA LA MI

SKYE'O; ,RNAM PAR THAR PA RNAMS KYIS LAS CI MDZAD CE NA, SPRUL
PA'I LAS MNGON PAR BSGRUB BO, ,DGE BA SPRUL PA LA KUN NAS NYON
MONGS PAR MI 'GYUR RO, ,ZHI BA'I RNAM PAR THAR PA RNAMS LA MI
CHAGS SO, ,MOS PA'I PHYIR 'PHAGS PA'I GNAS PA MCHOG

TU RAB TU ZHI BA'I GNAS PAS GNAS SO, ,ZIL GYIS GNON PA'I SKYE
MCHED RNAMS KYIS LAS CI MDZAD CE NA, DMIGS PA ZIL GYIS GNON PA'I
PHYIR RNAM PAR THAR PA GSUM PO DAG GI DMIGS PA LA DBANG SGYUR BAR
MDZAD DO, ,ZAD PAR GYI SKYE MCHED RNAMS KYIS

LAS CI MDZAD CE NA, ZAD PAR RGYAS PAR MDZAD PA'I PHYIR RNAM PAR
THAR PA'I DMIGS PA YONGS SU BSGRUB PAR MDZAD DO, ,NYON MONGS PA
MED PAS LAS CI MDZAD CE NA, GZUNG BA'I TSIG TU 'GYUR RO, ,BSAMS
NAS SHES PAS LAS CI MDZAD CE NA, BYUNG BA DANG

'BYUNG BAR 'GYUR BA DANG, DA LTAR GYI LUNG STON PA DANG, 'JI RTEN
NA MANG POS BKUR BAR 'GYUR RO, ,SO SO YANG DAG PAR RIG PA RNAMS
KYIS LAS CI MDZAD CE NA, BSHAD PAS SEMS CAN RNAMS KYI SEMS TSIM
PAR MDZAD DO, ,MNGON PAR SHES PA RNAMS

KYIS LAS CI MDZAD CE NA, LUS KYI LAS KYIS BSTAN PA LA 'DUN PAR
MDZAD DO, ,NGAG GI LAS KYIS 'DUN PAR MDZAD DO, ,SEMS KUN BRJOD
PAS KYANG 'DUN PAR MDZAD DO, ,SEMS CAN GYI SPYOD PA DANG, 'ONG BA
DANG, 'GRO BA MKHYEN PAS SEMS CAN RNAMS

@115B NGES PAR 'BYUNG BA LA JI LTA BA BZHIN DU 'DOMS SO, ,MTSAN
NYID DPE BYED BZANG PO RNAMS KYIS LAS CI MDZAD CE NA, MTHONG MA
THAG TU SKYES BU CHEN PO NYID DU YID CES PAR MDZAD DO, ,SEMS
KYANG MNGON PAR DANG BAR MDZAD DO, ,YONGS SU DAG PA RNAMS KYIS

LAS CI MDZAD CE NA, BSAMS BZHIN DU SRID PAR SKYE BA YONGS SU
'DZIN TO, ,BZHED NAS BSKAL PA'AM BSKAL PA LAS LHAG PAR BZHUGS SO,
,TSE'I 'DU BYED KYANG 'DOR RO, ,CHOS LA DBANG SGYUR RO, ,TING NGE
'DZIN LA DBANG SGYUR RO, ,DAM PA'I CHOS

KYANG YANG DAG PAR 'DZIN TO, ,STOBS RNAMS KYIS LAS CI MDZAD CE
NA, RGYU MED PA DANG, MI MTHUN PA RGYUR SMRA BA DANG, MA BYAS PA
DANG, PHRAD PAR SMRA BA BSAL NAS YANG DAG PAR MNGON PAR MTHO BA'I
LAS STON TO, ,SEMS CAN GYI SEMS KYI SPYOD PA DANG, BSHAD PA'I
SNOD

DANG; BSAM PA DANG, BAG LA NYAL DANG, DMIGS PA DANG, TSOGS DANG,
'OS SU 'GYUR PA DANG, NGES PAR 'BYUNG BA YANG RJES SU RTOGS NAS
JI LTA BA BZHIN DU NGES PAR LEGS PA'I LAM STON TO, ,BDUD THAMS
CAD KYANG TSAR GCOD DO, ,THAMS

CAD DU DRI BA DRIS PA YANG LUNG STON TO, ,MI 'JIGS PA RNAMS KYIS
LAS CI MDZAD CE NA, 'KHOR GYI NANG DU BDAG STON PA YANG DAG PA
YIN PAR RNAM PAR 'JOG GO, ,RGOL BA GZHAN MU STEGS CAN RNAMS KYANG
TSAR GCOD DO, ,DRAN PA NYE BAR GZHAG PA RNAMS KYIS

LAS CI MDZAD CE NA, KUN NAS NYON MONGS PA CAN MA YIN PAS TSOGS
YONGS SU SDUD DO, ,BSRUNG BA MED PA RNAMS KYIS LAS CI MDZAD CE
NA, RGYUN MI 'CHAD PAR TSOGS LA 'DOMS SO, ,YANG DAG PAR RJES SU
STON TO, ,BSNYEL BA MED PA'I CHOS NYID KYIS

LAS CI MDZAD CE NA, SANGS RGYAS KYI MDZAD PA MI 'DOR RO, ,BAG
CHAGS LEGS PAR BCOM PAS LAS CI MDZAD CE NA, NYON MONGS PA MED PAS
NYON MONGS PA LTA BU'I SPYOD PA MI STON TO, ,THUGS RJE CHEN POS
LAS CI MDZAD CE NA, NYIN MTSAN LAN DRUG TU 'JIG

@116A *, ,RTEN LA RNAM PAR GZIGS SO, ,SANGS RGYAS KYI CHOS MA
'DRES PA RNAMS KYIS LAS CI MDZAD CE NA, SKU DANG GSUNG DANG THUGS
KYI PHRIN LAS YONGS SU DAG PA DANG, 'THOB PA DANG, GSHEGS PA
DANG, BZHUGS PAS KYANG NYAN THOS DANG RANG

SANGS RGYAS THAMS CAD ZIL GYIS GNON TO, ,RNAM PA THAMS CAD MKHYEN
PA NYID KYIS LAS CI MDZAD CE NA, SEMS CAN THAMS CAD KYI THE TSOM
GCOD DO, ,CHOS KYI TSUL YANG YUN RING DU 'JOG GO, ,DES SEMS CAN
YONGS SU MA SMIN PA RNAMS NI SMIN PAR MDZAD

DO; ,YONGS SU SMIN PA RNAMS NI RNAM PAR GROL BAR MDZAD DO, ,MNGON
PAR RTOGS PA 'DI DAG LA GONG NAS GONG DU KHYAD PAR DU 'PHAGS PA'I
LAM THOB NA LAM SNGA MA DMAN PA NI 'DOR RO, ,BSDOMS TE SPONG BA
YANG MNGON SUM DU BYED DO, ,PHUNG PO'I LHAG

MA MED PA'I MYA NGAN LAS 'DAS PA'I DBYINGS SU NYAN THOS NI LAM
THAMS CAD RGYUN YANG DAG PAR GCOD PA'I RNAM PAR 'DOR BAS RNAMS
PAR SPONG STE, BYANG CHUB SEMS DPA' NI MA YIN NO, ,DE'I PHYIR
BYANG CHUB SEMS DPA' RNAMS NI DGE BA'I RTZA BA MI ZAD PA DANG,
YON

TAN MI ZAD PA ZHES KYANG BYA'O, ,LUNG DU MI STON PA'I DNGOS PO
GANG DAG RNAM PAR GZHAG PA CI'I PHYIR ZHE NA, TSUL BZHIN MA YIN
PA YONGS SU 'DRI BA'I PHYIR RO, ,CI'I PHYIR TSUL BZHIN MA YIN PA
YONGS SU 'DRI ZHE NA, RGYU DANG, 'BRAS BU DANG, KUN NAS NYON

MONGS PA DANG, RNAM PAR BYANG BA LA SEMS PA YONGS SU SPANGS PA'I
PHYIR RO, ,CI'I PHYIR BYANG CHUB SEMS DPA' BYANG CHUB SEMS DPA'I
SKYON MED PA LA ZHUGS NA, RGYUN TU ZHUGS PAR MI 'GYUR ZHE NA,
RGYUN LA 'JUG PA YONGS SU MA GRUB PA'I PHYIR RO, ,CI'I PHYIR

LAN CIG PHYIR 'ONG BAR MI 'GYUR ZHE NA, BSAMS BZHIN DU SRID PAR
SKYE BA TSAD MED PA YONGS SU 'DZIN PA'I PHYIR RO, ,CI'I PHYIR
PHYIR MI 'ONG BAR MI 'GYUR ZHE NA, BSAM GTAN RNAMS KYIS GNAS
SHING 'DOD PA'I KHAMS SU SKYE BA'I PHYIR RO, ,BYANG CHUB SEMS

@116B DPA' RNAMS NI BDEN PA RNAMS MNGON PAR RTOGS PAR BYAS NAS,
SA BCU RNAMS SU BSGOM PA'I LAM LA SHES BYA'I SGRIB PA'I GNYEN
PO'I LAM SGOM GYI NYON MONGS PA'I SGRIB PA'I GNYEN PO NI MA YIN
TE, DE BYANG CHUB THOB PA NA NYON MONGS PA'I SGRIB PA DANG SHES
BYA'I SGRIB PA

CIG CAR SPONG NGO, ,CIG CAR DGRA BCOM PA DANG DE BZHIN GSHEGS PAR
'GYUR RO, ,DE NYON MONGS PA MA SPANGS SU ZIN KYANG, SNGAGS DANG
SMAN GYIS SONG BA'I DUG LTA BU DANG DPER NA SPANGS PA'I DGRA BCOM
PA LTAR SA THAMS CAD DU NYON MONGS PA'I NYES PA MI SKYED

DO; ,YANG BYANG CHUB SEMS DPA' SHES BYA LA MKHAS PA DANG, THAMS
LA MKHAS PA DANG, YANG DAG PA MA YIN PAR RNAM PAR RTOG PA LA
MKHAS PA DANG, RNAM PAR MI RTOG PA LA MKHAS PAR BYA'O, ,DUS DUS
SU DBANG PO RNAMS SBYANG BAR BYA'O, ,SHES BYA

GANG ZHE NA, DE YANG RNAM PA DRUG TU BLTA STE, 'KHRUL PA DANG,
'KHRUL PA'I GNAS DANG, MA 'KHRUL PA'I GNAS DANG, 'KHRUL PA YANG
MA YIN LA MA 'KHRUL PA YANG YIN PA DANG, MA 'KHRUL PA DANG, NA
'KHRUL PA'I RGYU MTHUN PA'O, ,THABS LA MKHAS

PA GANG ZHE NA, SEMS CAN YONGS SU SMIN PAR BYA BA LA MKHAS PA
DANG, SANGS RGYAS KYIS CHOS YONGS SU RDZOGS PAR BYA BA LA MKHAS
PA DANG, MNGON PAR SHES PA MYUR BA LA MKHAS PA DANG, LAM RGYUN MI
'CHAD PA LA MKHAS PA'O, ,YANG DAG PA MA YIN

PA'I RNAM PAR RTOG PA GANG ZHE NA, RTZA BA'I RNAM PAR RTOG PA
DANG, MTSAN MA'I RNAM PAR RTOG PA DANG, MTSAN MAR SNANG BA'I RNAM
PAR RTOG PA DANG, MTSAN MAR 'GYUR BA'I RNAM PAR RTOG PA DANG,
MTSAN MAR SNANG BA 'GYUR BA'I RNAM PAR RTOG PA DANG,

GZHAN GYIS BSTAN PA'I RNAM PAR RTOG PA DANG, TSUL BZHIN MA YIN
PA'I RNAM PAR RTOG PA DANG, TSUL BZHIN GYI RNAM PAR RTOG PA DANG,
MNGON PAR ZHEN PA'I RNAM PAR RTOG PA DANG, RNAM PAR G-YENG BA'I
RNAM PAR RTOG PA'O, ,RNAM PAR G-YENG BA'I RNAM

@117A *, ,PAR RTOG PA YANG DNGOS PO MED PAR RNAM PAR RTOG PA
DANG, DNGOS POR RNAM PAR RTOG PA DANG, SGRO 'DOGS PA'I RNAM PAR
RTOG PA DANG, SKUR PA 'DEBS PA'I RNAM PAR RTOG PA DANG, GCIG PA
NYID DU RNAM PAR RTOG PA DANG, THA

DAD PA NYID DU RNAM PAR RTOG PA DANG, NGO BO NYID DU RNAM PAR
RTOG PA DANG, KHYAD PAR DU RNAM PAR RTOG PA DANG, MING JI LTA BA
BZHIN DU DON DU RNAM PAR RTOG PA DANG, DON DU JI LTA BA BZHIN DU
MING DU RNAM PAR RTOG PA'O, ,RNAM PAR MI RTOG PA NYID GANG ZHE
NA, CHOG

PAR 'DZIN PA'I RNAM PAR MI RTOG PA NYID DANG, PHYIN CI MA LOG
PA'I RNAM PAR MI RTOG PA NYID DANG, SPROS PA MED PA'I RNAM PAR MI
RTOG PA NYID DE, SO SO'I SKYE BO RNAMS DANG, NYAN THOS RNAMS
DANG, BYANG CHUB SEMS DPA' RNAMS DANG, GO RIMS BZHIN

NO; ,SPROS PA MED PA'I RNAM PAR MI RTOG PA NYID YID LA BYED PA
MED PAS MA YIN, YANG DAG PAR 'DAS PAS MA YIN, RNAM PAR ZHI BAS MA
YIN, NGO BO NYID KYIS MA YIN, DMIGS PA LAS MNGON PAR 'DU BYED PAS
MA YIN PAR BLTA STE, 'ON KYANG

DMIGS PA LA MNGON PAR 'DU BYED PA MED PAR BLTA'O, ,BYANG CHUB
SEMS DPA' NI RANG BZHIN GYIS DBANG PO RNON PO YIN NA, JI LTAR
DBANG PO RNAMS SBYONG ZHE NA, DBANG PO RNON PO CHUNG NGU LA BRTEN
TE RNON PO 'BRING MNGON PAR BSGRUB BO, ,DBANG PO RNON PO 'BRING

LA BRTEN TE RNON PO'I CHEN PO MNGON PAR BSGRUB PO, ,'THOB PA RNAM
PAR NGES PA ZHES BYA BA STE, KUN LAS BTUS PA BZHI PA'O,, ,,'BREL
PA'I GTAM GYIS RNAM PAR NGES PA GANG ZHE NA, RNAM PA BDUN TE, DON
RNAM PAR NGES PA DANG, RNAM PAR BSHAD

PA RNAM PAR NGES PA DANG, RAB TU PHYE NAS KUN TU BSTAN PA RNAM
PAR NGES PA DANG, YANG DAG PAR DRI BA RNAM PAR NGES PA DANG, BSDU
BA RNAM PAR NGES PA DANG, SMRA BA RNAMS PAR NGES PA DANG, LDEM PO
RUNG DGONGS PA RNAM PAR NGES PA'O, ,DON RNAM PAR NGES PA

@117B GANG ZHE NA, DON DRUG LAS BRTZAMS NAS GANG RNAM PAR NGES
PA'O, ,DON DRUG GANG ZHE NA, NGO BO NYID KYI DON DANG, RGYU'I DON
DANG, 'BRAS BU'I DON DANG, LAS KYI DON DANG, LDAN PA'I DON DANG,
'JUG PA'I DON TO, ,NGO BO NYID KYI DON NI NGO BO

NYID GSUM MO, ,RGYU'I DON NI SKYE BA DANG, 'BYUNG BA DANG, 'GRUB
PA'I RGYU'O, ,'BRAS BU'I DON NI RNAM PAR SMIN PA'I 'BRAS BU DANG,
RGYU MTHUN PA'I 'BRAS BU DANG, BDAG PO'I 'BRAS BU DANG, SKYES BU
BYED PA'I 'BRAS BU DANG, BRAL BA'I

'BRAS BU'O, ,LAS KYI DON NI DMIGS PA'I LAS DANG, BYED PA'I LAS
DANG, 'BAD PA'I LAS DANG, SGYUR BA'I LAS DANG, 'THOB PA'I LAS SO,
,LDAN PA'I DON NI MANG PO LAS GYUR PA DANG, RJES SU 'CHING BA LAS
GYUR PA DANG, 'BREL PA

LAS GYUR PA DANG, GNAS SKABS LAS GYUR PA DANG, 'GYUR BA LAS GYUR
PA'I LDAN PA'O, ,'JUG PA'I DON NI MTSAN NYID KYI 'JUG PA DANG,
RTEN LA 'JUG PA DANG, PHYIN CI LOG GI 'JUG PA DANG, PHYIN CI LOG
MA YIN PA'I 'JUG PA DANG, RAB TU

DBYE BA'I 'JUG PA'O, ,RNAM PAR BSHAD PA RNAM PAR NGES PA GANG ZHE
NA, GANG GIS MDO SDE RNAMS RNAM PAR BSHAD PAR BYED PA STE, DE
YANG GANG ZHE NA, YONGS SU SHES PAR BYA BA'I DNGOS PO DANG, YONGS
SU SHES PAR BYA BA'I DON DANG, YONGS SU SHES

PAR BYA BA'I RGYU DANG, YONGS SU SHES PA DANG, YONGS SU SHES PA'I
'BRAS BU DANG, DE RAB TU SHES PA'O, ,YANG RNAM PAR BSHAD PA'I SGO
BCU BZHI STE, BCU BZHI NI RNAM PAR BSHAD PA'I BSDU BA'I SGO DANG,
DNGOS PO BSDU BA'I SGO DANG, YAN LAG DANG NYE BA'I YAN

LAG GI SGO DANG, GONG NAS GONG DU MNGON PAR BSGRUB PA'I SGO DANG,
SPONG BA'I SGO DANG, YI GE YONGS SU BSGYUR BA'I SGO DANG, CHUD ZA
BA DANG CHUD MI ZA BA'I SGO DANG, GANG ZAG RNAM PAR GZHAG PA'I
SGO DANG, RAB TU DBYE BA RNAM PAR GZHAG PA'I SGO DANG, TSUL GYI
SGO

@118A *, ,DANG; YONGS SU SHES PA LA SOGS PA'I SGO DANG, STOBS
DANG STOBS MA YIN PA'I SGO DANG, BZLOS TE BRJOD PA'I SGO DANG,
MNGON PAR BSGRUB PA'I SGO'O, ,RAB TU PHYE NAS KUN TU BSTAN PA
GTAN LA DBAB PA GANG ZHE NA, JI SKAD DU

BSTAN PA'I CHOS RNAMS LA CI RIGS SU SBYAR TE, GCIG NAS RTOGS PA
DANG, TSIG GONG MA DANG SBYOR BA DANG, TSIG 'OG MA DANG SBYOR BA
DANG, MU GNYIS PA DANG, MU GSUM PA DANG, MU BZHI PA DANG, DE
BZHIN NO ZHES BYA BA DANG, SPONG BA'O, ,YANG DAG PAR 'DRI

BA RNAM PAR NGES PA GANG ZHE NA, RNAM PAR BRGYAD DE, CI ZHES
BSTAN PA YANG DAG PAR 'DRI BA RNAM PAR NGES PA DANG, CI ZHES
BSTAN PA LA JI LTA BAR GANG ZHES BSTAN PA LA YANG DE BZHIN NO,
,YANG RNAM PAR NGES PA'I LAM BZHI STE, SUN 'BYIN PAR BYED PA
DANG, SGRUB PAR

BYED PA DANG, GCOD PAR BYED PA DANG, KHONG DU CHUD PAR BYED PA'O,
,BSDU BA RNAM PAR NGES PA GANG ZHE NA, GNAS BCUS RNAM PAR NGES PA
BSDUS PAR 'GYUR TE, GNAS BCU GANG ZHE NA, BYA BA BSGRUB PA RNAM
PAR NGES PA DANG, 'JUG PA RNAM PAR NGES PA DANG,

MOS PA RNAM PAR NGES PA DANG, RIGS PAS RNAM PAR NGES PAS DANG,
'PHEL BA'I GTAM GYIS RNAM PAR NGES PA DANG, RAB TU RTOG PAS RNAM
PAR NGES PA DANG, RNAM PAR DAG PAS RNAM PAR NGES PA DANG, MNGON
PAR BSGRUBS PAS RNAM PAR NGES PA DANG, TSIG RAB

TU DBYE BAS RNAM PAR NGES PA DANG, LHUN GYIS GRUB PA DANG RTZOL
BA TZAM GYIS DON THAMS CAD BSGRUB PA RNAM PAR NGES PA'O, ,SMRA BA
RNAM PAR NGES PA GANG ZHE NA, SMRA BA DANG, SMRA BA'I ZHAL CHE BA
DANG, SMRA BA'I GZHI DANG, SMRA BA'I RGYAN DANG, SMRA BA CHAD PAS
BCAD PA DANG,

SMRA BA LAS 'BYUNG BA DANG, SMRA BA LA GCES SPRAS BYED PA'I CHOS
RNAMS SO, ,SMRA BA GANG ZHE NA, SMRA BA DANG, RMAD KHYER BA SMRA
BA DANG, RTZOD PA SMRA BA DANG, TSIG NGAN SMRA BA DANG, MTHUN PAR
SMRA BA DANG, GDAMS PA SMRA BA'O, ,SMRA BA NI TSIG BRJOD PA THAMS
CAD DO, ,

@118B RMAD KHYER BA SMRA BA NI 'JIG RTEN NA GRAGS PA'O, ,RTZOD PA
SMRA BA NI PHAN TSUN MI MTHUN PAR GNAS PA'O, ,TSIG NGAN SMRA BA
NI PHAN TSUL TSIG RLUNG POS NYE BAR GNAS PA'O, ,MTHUN PAR SMRA BA
NI YE SHES MTHONG BA RNAM PAR DAG PA DANG MTHUN PA'I 'BREL BA'I
GTAM RNAM PAR NGES

PA'O; ,GDAMS PA SMRA BA NI SEMS MNYAM PAR MA BZHAG PA MNYAM PAR
GZHAG PAR BYA BA DANG, SEMS MNYAM PAR GZHAG PA RNAM PAR THAR PAR
BYA BA'I PHYIR BSTAN PA'O, ,SMRA BA'I ZHAL CHE BA NI RGYAL PO
BZHUGS PA DANG, BSKOS PA 'DU BA'I SA DANG, 'DUS

PA DANG; TSAD MAR RUNG BA'I ZLA GROGS RNAMS DANG, DGE SBYONG DANG
BRAM ZE CHOS DANG DON LA MKHAS PA RNAMS SO, ,SMRA BA'I GZHI NI
BSGRUB PA DANG, SGRUB PA'O, ,BSGRUB PA NI NGO BO NYID DANG KHYAD
PAR RO, ,SGRUB PA NI DAM BCA' BA DANG, GTAN

TSIGS DANG, DPE DANG, NYE BAR SBYAR BA DANG, MJUG SDUD PA DANG,
MNGON SUM DANG, RJES SU DPAG PA DANG, YID CHES PA'I LUNG NGO,
,NGO BO NYID BSGRUB PA NI BDAG GI NGO BO NYID DANG, CHOS KYI NGO
BO NYID DO, ,KHYAD PAR NI BDAG GI KHYAD PAR DANG,

CHOS KYI KHYAD PAR RO, ,DAM BCA' BA NI BDAG 'DOD PA BSGRUB PA'I
DON GZHAN LA GO BAR STON PA'O, ,GTAN TSIGS NI BSGRUB PA DE NYID
LA MA GRAGS PA'I DON YID CHES PAR BYED PA'I RGYU MNGON SUM DU
DMIGS PA DANG, MI DMIGS PA BSNYAD PA'O, ,DPE NI

MTHA' MTHONG BA DANG, MTHA' MA MTHONG BA MTSUNGS PAR SBYAR ZHING
BSNYAD PA'O, ,NYE BAR SBYAR BA NI DE'I RIGS KYI CHOS LHAG MA DE
DANG 'DRA BA LA DE'I CHOS SBYAR BA'I TSUL GYIS MTHUN PAR BSNYAD
PA'O, ,MJUG SDUD PA NI MTHAR PHYIN PAR BSNYAD PA'O, ,MNGON

SUM NI RANG GI DON YOD CING SNANG LA MA NOR BA'O, ,RJES SU DPAG
PA NI MNGON SUM GYI LHAG MA LA YID CHES PA'O, ,YID CHES PA'I LUNG
NI DE GNYI GA DANG MI 'GAL BAR STON PA'O, ,SMRA BA'I RGYAN NI
BDAG DANG GZHAN GYI GZHUNG LUGS SHES PA DANG, TSIG

@119A *, ,ZUR PHYIN PA PHUN SUM TSOGS PA DANG, MI 'JIGS PA DANG,
BRTAN PA DANG, MTHUN PAR BYED PA'O, ,SMRA BA CHAD PAS GCAD PA NI
GTAM RJES GCAD PA DANG, GTAM 'PHRO LUS DANG, GTAM GYI NYES PA'O,
,GTAM

RJES GCAD PA NI RANG GI SMRA BA'I SKYON KHAS BLANG BA DANG, GZHAN
GYI SMRA BA'I YON TAN KHAS BLANG BA'O, ,GTAM 'PHRO LUS PA NI 'DI
LTA STE, GZHAN NAS GZHAN DU BRGYUD PA'AM, GTAM GZHAN SMRA BA STE,
MDO SDE LAS JI SKAD 'BYUNG BA LTA BU'O, ,

GTAM GYI NYES PA NI CAL COL DANG, 'KHRUGS PA DANG, BRDA PHRAD DU
MI RUNG BA DANG, RAN PA MA YIN PA DANG, DON DANG LDAN PA MA YIN
PA DANG, DUS TSIGS MA YIN PAR SMRA BA DANG, MI BRTAN PA DANG, MI
BSAL BA DANG, TSIG RGYUN CHAGS

PA MA YIN PA'O, ,SMRA BA LAS 'BYUNG BA NI PHYIR RGOL BA SNOD MA
YIN PA DANG, 'KHOR YON TAN MED PA DANG, BDAG KYANG MI MKHAS PAR
RIG NAS SMRA BAR MI BYA BA DANG, PHYIR RGOL BA SNOD DU GYUR BA
ZHIG GAM, 'KHOR YON TAN DANG LDAN NAM, BDAG KYANG

MKHAS PAR RIG NAS SMRA BAR BYA'O, ,SMRA BA LA GCES SPRAS BYED
PA'I CHOS RNAMS NI BDAG DANG GZHAN GYI GZHUNG LUGS LA MKHAS PA
STE, DES THAMS CAD DU SMRA BAR BYED DO, ,MI 'JIGS PA NI GANG GIS
'KHOR THAMS CAD DU SMRA BAR BYED PA'O, ,SPOBS PA NI

GANG GIS THAMS CAD DU LAN GDAB PA SHES PA'O, ,YANG DAG LEGS SU
'DOD PAS SMRA BA'I TSUL SHES PAR BYA'I BRTZAD CING SMRA BAR NI MI
BYA STE, BCOM LDAN 'DAS KYIS CHOS MNGON PA'I MDO LAS JI SKAD DU
GSUNGS PA LTA BU STE, GNAS BCU GNYIS MTHONG BA'I BYANG CHUB

SEMS DPA' DGE BA'I PHYOGS LA BRTZON PA NAN TAN SNYING POR BYED PA
SEMS CAN SDUD PA MYUR DU BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR 'TSANG RGYA BAR 'DOD PAS, GZHAN
DAG DANG RTZOD PAS SMRA BAR MI BYA'O, ,BCU GNYIS GANG ZHE NA, DAM

@119B PA'I CHOS KYI DON GYI MCHOG DANG LDAN PA BSHAD PA KUN SHES
PA DKON PA DANG, KUN SHES PAR BYA BA'I BSAM PAS SMRA BA DKON PA
DANG, TSOGS PA MKHAS PA DANG RTOGS PA DANG, LDAN PA RNAMS DKON PA
DANG, PHYOGS NGAN PA YONGS SU 'DZIN CING MNGON PAR ZHEN

PA'I NYES PA DANG, NGAN G-YO SMRA BA'I NYES PA DANG, DUS MA YIN
PAR GTAM LA SBYOR BA'I NYES PA DANG, GTAM KHYAD DU GSOD PA'I NYES
PA DANG, TSIG BRLANG PO'I NYES PA DANG, YID 'KHRUGS PA'I NYES PA
DANG, GANG NYES PA RNAM PA DRUG SPANGS TE

SMRA BA DKON PA DANG, 'KHRUGS PA MED PAR SMRA BA DKON PA DANG,
GZHAN GYI SEMS BSRUNG ZHING SMRA BA DKON PA DANG, TING NGE 'DZIN
RJES SU BSRUNG ZHING SMRA BA DKON PA DANG, RGYAL BA'AM PHAM PA'I
SEMS MED PAR SMRA BA DKON PA DANG, RGYAL BA'AM PHAM YANG KUN

NAS NYON MONGS PA MED PA DKON PA DANG, KUN NAS NYON MONGS PAR
GYUR PA REG PAR GNAS PA DKON PA DANG, REG PAR MI GNAS PA DGE BA'I
CHOS RNAMS LA RGYUN DU BSGOM PA DKON PA DANG, DGE BA'I CHOS RGYUN
DU MI BSGOM PA SEMS MNYAM PAR MA BZHAG PA LA

MNYAM PAR GZHAG PA DANG, SEMS MNYAM PAR GZHAG PA LA RNAM PAR GROL
BA DKON PA'O ZHE'O, ,LDEM POR DGONGS PA RNAM PAR NGES PA GANG ZHE
NA, MING GI TSOGS DANG, TSIG GI TSOGS DANG, YI GE'I TSOGS RNAMS
KYI DON GZHAN DU BRJOD LA DON

GZHAN DU YONGS SU BSGYUR BA STE, JI SKAD DU PHA DANG MA NI BSAD
BYAS SHING, ,RGYAL PO GTZANG SBRA CAN GNYIS DANG, ,YUL 'KHOR
'KHOR DANG BCAS BCOM NAS, ,MI DE DAG PAR 'GYUR ZHES BYA, ,ZHES
GSUNGS PA LTA BU'O, ,YANG JI SKAD DU,

YID MI CHES DANG BYAS MI GZO, ,MI GANG KHYIM 'BIGS BYED PA DANG,
,GO SKABS BCOM DANG SKYUGS PA ZA, ,DE NI SKYES BU MCHOG YIN NO,
,SNYING PO MED PA LA SNYING POR SHES, ,PHYIN CI LOG LA SHIN TU
GNAS, ,NYON MONGS KUN NAS RAB SNYON

@120A *, ,MONGS; ,BYANG CHUB DAM PA THOB PAR 'GYUR, ,ZHES GSUNGS
PA LTA BU'O, ,YANG JI SKAD DU, BYANG CHUB SEMS DPA' CHOS LNGA
DANG LDAN NA, SBYIN PA'I PHA ROL TU PHYIN PA YONGS SU RDZOGS PAR
BYED DE, LNGA GANG ZHE

NA; SER SNA'I CHOS NYID 'PHEL BAR BYED PA DANG, SBYIN PAS YONGS
SU SKYO BA DANG, SLONG BA LA TSIG PA ZA BA DANG, RES 'GA' CI YANG
SBYIN PAR MI BYED PA DANG, SBYIN PA LAS RING DU GYUR PA'O, ,ZHES
GSUNGS PA LTA BU'O, ,YANG JI SKAD

DU; BYANG CHUB SEMS DPA' CHOS LNGA DANG LDAN NA TSANGS PAR SPYOD
PA YIN ZHING, ,TSANGS PAR SPYOD PA MCHOG DANG LDAN PA STE, 'KHRIG
PA LAS GZHAN DU 'KHRIG PA LAS NGES PAR 'BYUNG BA MI TSOL BA DANG,
'KHRIG PA SPANG BA LA G-YEL BA DANG, 'KHRIG

PA'I 'DOD CHAGS SKYES PA DANG, DU LEN PA DANG, 'KHRIG PA'I GNYEN
PO'I CHOS KYIS SKRAG PA DANG, RGYUN MI 'CHAD PAR GNYIS KYIS GNYIS
SBYOR BA ZHES GSUNGS PA LTA BU'O, ,CHOS MNGON PA KUN LAS BTUS PA
LAS, 'BREL BA'I GTAM RNAM PAR NGES

PA KUN LAS BTUS PA ZHES BYA BA STE, KUN LAS BTUS PA LNGA PA'O,,
,,BSTAN BCOS 'DI CI'I PHYIR CHOS MNGON PA KUN LAS BTUS PA ZHES
BYA ZHE NA, RTOGS NAS BSDUS PA'I PHYIR RO, ,KUN NAS BSDUS PA'I
PHYIR RO, ,YANG DAG PAR

MTHO BA'I GNAS YIN PA'I PHYIR RO, ,CHOS MNGON PA KUN LAS BTUS PA,
SLOB DPON THOGS MED KYIS MDZAD PA RDZOGS SO, ,RGYA GAR GYI MKHAN
PO DZI NA MI TRA DANG, SH'I LENDRA BO DHI DANG, ZHU CHEN GYI LO
TZ'A BA BAN DE YE SHES SDES BSGYUR CING

ZHUS TE GTAN LA PHAB PA'O,, ,, ,,

@120B [BP]

@121A [BP]