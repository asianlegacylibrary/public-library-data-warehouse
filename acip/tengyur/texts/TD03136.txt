@307A #, ,RGYA GAR SKAD DU, DH'A RA n'I SARBA MAndA LA BI DHI N'A MA,
BOD SKAD DU, GZUNGS THAMS CAD KYI DKYIL 'KHOR GYI CHO GA ZHES BYA
BA, SGO DRUG ZHI KHRO'I LHA TSOGS LA, ,SGO GSUM DANG BAS PHYAG
'TSAL LO, ,RGYAL PO TZANYTZA 'KHOR BCAS KYIS, ,GZUNGS RNAMS DU
MAR BRJOD BYAS KYANG, ,

@307B NUS PA RDZOGS PAR MA THON TE, ,DE NUS RDZOGS PAR GDON PA'I
PHYIR, ,RANG LHA YI NI BSTEN BZHIN DU, ,DE CHO GA NGA YIS BSTAN
TE BRI, ,RGYAL PO LA SOGS PHO BRANG DU, ,SNA TSOGS GZUNGS BRJOD
MJUG THOGS SAM, ,YANG NA GZUNGS MCHOG SGRUB DUS SAM, ,DBANG BSKUR
BA YI DUS DAG TU, ,DKYIL

'KHOR CHEN PO BSHAM PAR BYA, ,GZUNGS SGRUB CHO GA BYED 'GYUR NA,
,CHO GA BYED PA'I DUS DANG NI, ,RANG NYID STAN LA 'DUG SOGS PAR,
,KUN KHYAB GZUNGS CHOG NANG NA GSAL, ,DBANG BSKUR DUS SU RIM LNGA
BZHIN, ,DU MA GZUNGS KYI MJUG TU NI, ,DE YI BYA BA'I CHO GA
SPYAD, ,DKYIL

'KHOR BRI BA'I SNGA GONG DU, ,GZUNGS RNAMS MA LUS THAMS CAD KYI,
,SNGAGS BTUS YUNGS KAR LA BTAB NAS, ,BUM PA RNAMS SU BLUGS PAR
BYA, ,BSNYEN PA SKYEL BA'I SLOB DPON GYIS, ,DE NAS DKYIL 'KHOR
BRI BAR BYA, ,THIG DANG RDUL TSON RIGS LNGA BZHIN, ,DE NAS RDUL

TSON DGYE BAR BYA, ,DBUS SU 'KHOR LO RTZIBS BRGYAD BRI, ,'KHOR
LO'I LTE BA MTHING GA'O, ,RTZIBS RNAMS SER ZHING MU KHYUD DKAR,
,YANG NA 'DAB BRGYAD CI MDZES SO, ,'DAB RTZIBS LTE BA RNAMS LA
NI, ,PADMA 'DAB BRGYAD CI MDZES BRIS, ,DE STENG GTZO BO'I MDOG
DANG BSTUN, ,

'KHOR LO PADMA'I PHYI NYID DU, ,BCU DRUG 'DAB LDAN PADMA NI, ,CI
MDZES BA RU BRI BAR BYA, ,PADMA DE YI PHYI NYID DU, ,SUM CU RTZA
GNYIS RTZIBS LDAN PA, ,MTSON CHA'I 'KHOR LO BRI BAR BYA, ,LTE BA
MTHING GA'I RTZIBS RNAMS NI, ,CI MDZES PAR NI BRI BAR BYA,
,RTZIBS MCHAN RIN CHEN 'BAR BA BRI, ,

MU KHYUD DKAR PO DE PHYI KHYAMS, ,SGO SOGS RIM PA LNGA PA BZHIN,
,DE YI PHYI YI RIM PA NI, ,'KHOR BA'I MU KHYUD DGRA BO BRI, ,DE
YI PHYI NI KHYAMS SU GNAS, ,SGO NI GONG DANG MTHUN PA STE, ,SGO
DE YI NI PHYI ROL DU, ,DRUG CU RTZA BZHI 'DAB LDAN NI, ,TSON SNA
LNGA YIS SDU GUR BRI, ,RDO RJE ME RI DE

BZHIN BRI, ,DE NAS LHA NI DGOD BYA BA, ,SGRUB PA'I THABS BZHIN
DGOD PAR BYA, ,DKYIL 'KHOR GYI NI KHYAMS RNAMS SU, ,LHA MING GSAL
BA'I GZUNGS RNAMS BRI, ,SNYING PO BRIS TE KHYAMS SU GZUG, ,DKYIL
'KHOR RGYAN BKOD MCHOD RTEN NI, ,BSHAMS TE RANG NYID STAN LA 'DUG
,RNAL

@308A *, ,'BYOR YAN LAG BSKYED LDAN PAS, ,YE SHES LHA TSOGS SPYAN
DRANGS TE, ,RANG BZHIN CHOS SKU DBYER MED KYANG, ,'GRO BA'I DON
PHYIR YUM GYI SKU, ,YUM CHEN PHA ROL PHYIN MA DANG, ,YE SHES
DBANG BSKUR LDAN PA DANG, ,RDO RJE DBYINGS KYI DBANG PHYUG MA,
,RDO RJE MI PHAM SO SOR

'BRANG, ,SDIG PA SPONG BA GDUGS DKAR MO, ,BDUD 'JOMS SGO MTHA'
SGRUB PA STE, ,DE LTAR 'GRO MGON KHYED RNAMS KYANG, ,RGYAL PO'I
'KHOR 'BANGS BCAS PA YI, ,LUS SROG BAR CHAD BSAL BA LTAR, ,DPAL
DANG BSOD NAMS SPEL BA DANG, ,LAS NGAN SDIG PA SBYANG BA'I PHYIR,
,SPRUL

PA'I PHO BRANG DAM PA 'DIR, ,MCHOD CING SPYAN 'DREN GSHEGS SU
GSOL, ,PADMA'I GDAN LA BZHUGS SU GSOL, ,DE BZHIN SBREL BAR BYA BA
NI, ,GSER 'OD SH'AKYA SENG GE DANG, ,SPYAN RAS GZIGS DANG BYAMS
PA DANG, ,NAM MKHA'I SNYING DANG KUN DU BZANG, ,LAG NA RDO RJE
'JAM PA'I

DPAL, ,SGRIB PA SEL DANG SA'I SNYING PO, ,RIG PA'I RGYAL MO RMA
BYA CHE, ,STONG CHEN SO SOR 'BRANG MA DANG, ,BSIL BA'I TSAL DANG
GSANG SNGAGS 'DZIN, ,YUL 'KHOR SRUNG DANG 'PHAGS SKYES PO, ,MIG
MI BZANG DANG RNAM THOS SRAS, ,MGON PO BDE GSHEGS TSE DPAG MED,
,BZANG

PO MCHOG DANG GZI BRJID DPAL, ,ZLA BA SNYAN PA DRI MED DANG,
,BZANG PO'I TOG DANG BKOD PA CHE, ,SPYAN RAS GZIGS DANG MTHU CHEN
THOB, ,CHOS RNAMS THAMS CAD YUM DANG NI, ,GDUGS DKAR RNAM RGYAL
GTZUG GI NOR, ,'OD ZER CAN DANG PARnA DANG, ,RI KHROD LO GYON
DPAL LUNG

BSTAN, ,BDE GSHEGS TZANDAN YAL GA DANG, ,BLO YANGS 'BRUG SGRA
SGRIB PA SEL, ,YON TAN 'BYUNG GNAS 'OD DPAG MED, ,KUN NAS SPOS
MCHOG RGYAL MTSAN RTZAL, ,NGA RGYAL GNON DANG RGYA MTSO DBYANGS,
,BDE BAR GSHEGS BA SGRON MA MCHOG ,SEMS DPA' 'OD CHEN 'OD DPAG

MED, ,MI PHAM PA DANG 'JAM DPAL DANG, ,DRI MA MED DANG RDO RJE
SNYING, ,RGYAL BA CAN DANG MTSAN MO BZANG, ,MKHA' LDING GSER 'DAB
RDO RJE MCHU, ,SBAS PA RDO RJE KUN 'BAR GLOG ,'BAR BA GZI BRJID
GNAM LCAGS MCHU, ,KHYAB 'JUG TSANGS PA DBANG PHYUG DANG, ,DRANG
SRONG RI BYI CHEN PO STE, ,

@308B MGON PO SPYAN RAS GZIGS YUM DANG, ,SPYAN RAS GZIGS DBANG
BCU GCIG ZHAL, ,RIN CHEN PHRENG DANG STOBS CHEN DANG, ,MDANGS
PHYIR 'PHROG DANG GSER CAN DANG, ,RNAM RGYAL CAN DANG 'GRO LDING
DANG, ,STOBS CAN DBYIG DANG LDAN PA STE, ,RNAM PAR GZIGS DANG
THAMS CAD SKYOB, ,LOG DAD

SEL DANG GSER THUB DANG, ,'OD SRUNGS DANG NI MAR ME MDZAD, ,YONGS
GRAGS DPAL DANG RIN CHEN ZLA, ,GSER BZANGS DRI MED MYA NGAN MED,
,CHOS BSGRAGS RGYA MTSO CHOS RGYA MTSO, ,BEE d'URA 'OD KYI RGYAL
PO STE, ,MI 'KHRUGS PA DANG 'OD STONG 'BAR, ,BDE BAR GSHEGS PA
SNANG MTHA' YAS, ,

LAG NA RDO RJE RNAM 'JOMS DANG, ,ME LTAR RMONGS BYED BE CON DANG,
,BSOD NAMS RGYAL MTSAN ME KHA LA, ,DPAL LDAN TSOGS KYI BDAG PO
STE, ,RNAM RGYAL DBYUG PA SNGON PO DANG, ,GSHIN RJE GSHED DANG MI
G-YO MGON, ,RTA MGRIN GZHAN GYIS MI THUB DANG, ,BDUD RTZI 'KHYIL
DANG KHAMS

GSUM RGYAL, ,H'Um KA RA DANG STOBS PO CHE, ,RGYAL BA KHYU MCHOG
'BROG GNAS DANG, ,GANGS GNAS LNGAS RTZEN NOR BZANGS DANG, ,GANG
BA BZANG DANG GRAGS BZANGS DANG, ,SA MDZES DANG NI PHRENG MDZES
DANG, ,NAG PO CHE DANG LHA MO NAG ,RDO RJE GTUM PO RDO RJE KHRO,
,RDO RJE PHO NYA LU GU RGYUD, ,RIG SNGAGS KHRO BO

RGYAL BA CAN, ,KHRO BO BAR DU GCOD SBYONG DANG, ,KHRO CHEN 'BAR
BA MI 'JIGS SBYIN, ,DZA:H'Um BAm HO:KUN LA SBYAR, ,SNA TSOGS
GZUNGS NI BRJOD PA YIS, ,BDE BAR GSHEGS PA MTHA' DAG KYANG, ,BDAG
GIS MTSAN NAS MA BRJOD KYANG, ,SNGON GYI SMON LAM DBANG GIS NI,
,RANG BZHIN GNAS PA MI

MNGA' YANG, ,KUN RDZOB TZAM DU GNAS PA STON, ,ZHING KHAMS PHO
BRANG LA SOGS NAS, ,'GRO BA'I NYON MONGS SBYANG BA DANG, ,BGEGS
RNAMS THAMS CAD BZLOG PA'I PHYIR, ,SPRUL PA'I PHO BRANG DAM PA
'DIR, ,MCHOD SPYIN SPYAN 'DREN GSHEGS SU GSOL, ,LHA RNAMS KHYAMS
LA BZHUGS SU GSOL, ,

BDE GSHEGS MCHOD DANG SGO SKYONG BA'I, ,SGO BZHI'I LHA MO KHYED
RNAMS KYANG, ,SPYAN 'DREN MCHOD PHYIR GSHEGS SU GSOL, ,PHO BRANG
GRU BZHIR GSHEGS SU GSOL, ,SGO BZHI'I NANG DU GSHEGS SU GSOL,
,SNA TSOGS GZUNGS NAS BRJOD PA YI, ,GZA' DANG RGYU SKAR GNOD
SBYIN DANG, ,KLU LA

@309A *, ,SOGS PA'I MTHU CHEN SOGS, ,SPYAN 'DREN MCHOD KYIS
GSHEGS SU GSOL, ,KHOR YUG LE TSE GSHEGS SU GSOL, ,'JIG RTEN KHAMS
SU GSHEGS SU GSOL, ,SNA TSOGS GZUNGS NAS BRJOD BA YI, ,KHA 'BAR
LA SOGS SNYING RJE'I TSOGS, ,MCHOD GTOR SBYIN GYIS

'DIR SHOG CIG ,DE NAS PHYAG RGYA 'DI SKAD DO, ,YUM CHEN PHA ROL
PHYIN MA DANG, ,YE SHES DBANG BSKUR DPAL LDAN MA, ,RDO RJE
DBYINGS GYI DBANG PHYUG MA, ,RDO RJE MI PHAM SO SOR 'BRANG, ,SDIG
PA SPONG BA GDUGS DKAR MO, ,BDUD 'JOMS SGO MTHA' YAS PA STE, ,DE
LTA'I 'GRO MGON KHYED RNAMS LA, ,

RIG PA'I SLOB DPON NGA DANG NI, ,GZUNGS 'DZIN SLOB MA RNAMS KYI
NI, ,BAR CHOD BGEGS RNAMS BZLOG PA DANG, ,RNAM SMIN SDIG PA
SBYONG BA'I PHYIR, ,SGO GSUM DANG BAS PHYAG 'TSAL LO, ,SPYAN
'DREN SKABS SU SMOS BZHIN DU, ,DE BZHIN KUN LA BSGRE BAR BYA, ,DE
NAS MCHOD PA 'DI SKAD DO, ,DAG PA

YI NI YON CHAB 'DI, ,SNA TSOGS GZUNGS KYI LHA LA 'BUL, ,SNA TSOGS
GZUNGS KYI GLEGS BAM LA, ,BKLAGS DANG KHAB TU BZHUGS PA DANG,
,RIG PA'I SLOB DPON NGA YIS NI, ,SNA TSOGS GZUNGS CHOG BYAS BA
YIS, ,MI MTHUN PAR CHOD BZLOG PA DANG, ,RNAM SMIN SDIG PA SPYANG
BA'I PHYIR, ,

THUGS RJE'I DBANG GIS BZHES SU GSOL, ,MCHOD RDZAS GZHAN YANG DE
BZHIN SBREL, ,DE NAS BSTOD PA 'DI SKAD DO, ,YUM CHEN PHA ROL
PHYIN MA DANG, ,YE SHES DBANG BSKUR LDAN MA DANG, ,RDO RJE
DBYINGS KYI DBANG PHYUG MA, ,RDO RJE MI PHAM SO SOR 'BRANG, ,SDIG
PA SPONG BA GDUGS DKAR MO, ,BDUD

'JOMS SGO MTHA' SGRUB PA STE, ,GZUNGS 'CHANG GZUNGS SNGAGS BDAG
NYID CAN, ,SO SO RANG GI GZUNGS SNGAGS KYIS, ,NUS PA SO SOR 'DON
MDZAD TSE, ,KHYOD KYI YON TAN BSKAL PAR NI, ,BRJOD KYIS LANG BAR
MI 'GYUR TE, ,YON TAN CHA TZAM ZUR GYIS BSTOD, ,SKU MCHOG KHYOD
LA PHYAG 'TSAL BSTOD, ,

DE LTAR SBREL BAR BYA BA NI, ,SPYAN 'DREN SKABS KYI MTSAN SMOS
BZHIN, ,BDE GSHEGS BYA RGOD RI BO YI, ,LHO PHYOGS DGE SLONG STONG
NYIS BRGYA, ,LNGA BCUS YONGS BSKOR MA GA DH'A'I, ,MA SKYES DGRA
YIS BSNYEN BKUR CHA, ,SA G-YOS SPRIN 'DUS GLOG BYUNG STE, ,YANGS
PA'I MI BRED SNGANGS THON SKRAG ,DE

@309B SLAD KUN TSOGS STONG CHEN GSUNGS, ,STONG CHEN GLEGS BAM
PHYAG 'TSAL BSTOD, ,BDE GSHEGS MNYAN YOD RGYAL BYED TSAL, ,BZHUGS
TSE SA RI KLUS ZIN NAS, ,SDUG BSNGAL NYEN PA KUN DGAS ZHUS,
,SANGS RGYAS GZUNGS GSUNG RMA BYA CHE, ,RMA BYA'I GLEGS BAM PHYAG
'TSAL BSTOD, ,BDE

GSHEGS LHUN ZOM RDO KHRI NA, ,SEMS DPA' BYE BA KHRAG KHRIG BRGYA,
,STONG PHRA BDUN CU RTZA BZHI DANG, ,NYAN THOS LTA BU DBANG PHYUG
BSKOR, ,SEMS CAN KUN LA SNYING BRTZE'I PHYIR, ,STON PAS GZUNGS
PA'I SO SOR 'BRANG, ,GLEGS BAM SO SOR 'BRANG LA BSTOD, ,BDE
GSHEGS DUR KHROD BSIL

TSAL DANG, ,'JIGS RUNG SKYE BAR DGE SLONG NI, ,STONG DANG NYIS
BRGYA LNGA BCU DANG, ,RGYAL CHEN BZHI YI 'KHOR BZHI PO, ,BSRUNG
BA'I SLAD DU YONGS ZHUS PA, ,STON PAS GSUNGS PA BSIL BA'I TSAL,
,GLEGS BAM BSIL BA'I TSAL LA BSTOD, ,BDE GSHEGS MNYAN YOD RGYAL
BYED TSAL, ,

BZHUGS TSE TSANGS PA SOGS RNAMS KYIS, ,STONG GSUM SRUNG SLAD
YONGS ZHUS PA, ,CANG MI GSUNG GI TSUL GNANG BA, ,GSANG SNGAGS
RJES 'DZIN STON PAS GSUNGS, ,DE YI GLEGS BAM PHYAG 'TSAL BSTOD,
,LHA MO BRGYAD GZUNGS PHYAG RDOR GYIS, ,'JAM DPAL LA NI GSUNGS PA

YI, ,LHA MO BRGYAD GZUNGS PHYAG 'TSAL BSTOD, ,BCOM LDAN RGYAL
KHAB BYA RGOD KYI, ,PHUNG RIR DGE SLONG STONG BZHUGS TSE, ,LAG NA
RDO RJES ZHUS PA YI, ,KUN TSOGS RGYAL BA CAN GYI GZUNGS, ,RGYAL
BA CAN GYI GLEGS BAM BSTOD, ,BCOM LDAN RIN CHEN KHANG BRTZEGS NA,
,SEMS

DPA' SUM KHRI LNGA STONG DANG, ,DGE SLONG LNGA BRGYA NYI KHRI
STONG, ,BZHUGS PA'I TSE NA BCOM LDAN GYIS, ,'BYUNG PO BSKYAB
PHYIR GNANG BA'I GZUNGS, ,RDO RJE 'CHANG GIS GZUNGS PA YI, ,ME
LTAR RMONGS BYED GZUNGS LA BSTOD, ,BCOM LDAN RGYAL KHAB 'OD MA'I
TSAL, ,BYA KA LANDA KA

GNAS NA, ,LHA BU TZANDAN SKYES NAS NI, ,DGE SLONG BCOM LDAN LA
ZHUS PA, ,DE PHYIR BCOM LDAN GSUNGS PA YI, ,MTSAN MO BZANG MO'I
GZUNGS LA BSTOD, ,BCOM LDAN RGYAL PO'I KHAB NA NI, ,DGE SLONG
LNGA BRGYA NYI KHRI DANG, ,SEMS DPA'I LHA DANG THABS CIG STE,
,SPYAN RAS GZIGS

@310A *, ,DANG ZLA 'OD DANG, ,TZANDAN GYIS NI YAN LAG GSUNGS,
,TZANDAN YAN LAG PHYAG 'TSAL BSTOD, ,BCOM LDAN MNYAN YOD RGYAL
BYED TSAL, ,MGON MED ZAS SBYIN KUN RA NA, ,DGE SLONG NYIS BRGYA
LNGA BCU STONG, ,BCOM LDAN KUN DGA' BO LA GSUNGS, ,GZUNGS CHEN MO

LA PHYAG 'TSAL LO, ,BCOM LDAN LHAS MA LTA BU DANG, ,LAG NA RDO
RJE THABS CIG TSE, ,BRGYA BYIN ZHUS TE BCOM LDAN 'DAS, ,GSER CAN
GZUNGS LA PHYAG 'TSAL BSTOD, ,BCOM LDAN BYA RGOD SPUNGS RI LA,
,DGE SLONG NYIS BRGYA LNGA BCU STONG, ,SGRA GCAN ZIN STONG GSUNGS
PA YI, ,BE

CON GZUNGS LA PHYAG 'TSAL BSTOD, ,BCOM LDAN GRONG KHYER YANGS PA
CAN, ,DGE SLONG LNGA BRGYA SEMS DPAS BSKOR, ,BCOM LDAN GNANG
ZHING SEMS DPA' NI, ,KUN DU BZANG POS GSUNGS PA YI, ,SPYAN RAS
GZIGS YUM GZUNGS LA BSTOD, ,BCOM LDAN RDO RJE LA ZHUGS TE, ,

LAG NA RDO RJES BYIN BRLABS TE, ,RDO RJE SNYING POS GSUNGS PA NI,
,RNAM 'JOMS GZUNGS LA PHYAG 'TSAL BSTOD, ,BCOM LDAN YUL 'PHAGS
BRAG PHUG BZHUGS, ,LHA DBANG TSE YI 'DU BYED 'JIGS, ,BCOM LDAN DE
YI DON GSUNGS PA, ,BAR DU GCOD SBYONG GZUNGS LA BSTOD, ,BCOM

LDAN CHOS DBYE DGON PA NA, ,SEMS DPA' BYE BA KHRAG KHRIG DANG,
,'BUM PHRAG DU MA THABS CIG TSE, ,BCOM LDAN SEMS DPA'I 'KHOR CHEN
LA, ,SKYE BO MANG LA PHAN PHYIR GSUNGS, ,SANGS RGYAS SNYING PO'I
GZUNGS LA BSTOD, ,BCOM LDAN MA GA DH'A YUL NAS, ,LUS 'PHAGS

BRAG PHUG GSHEGS BZHUGS TSE, ,LHA DBANG DER PHYIN LHA MIN DANG,
,G-YUL 'GYED PHYIR ZHUS BCOM LDAN GSUNGS, ,MI 'JIGS SBYIN PA'I
GZUNGS LA BSTOD, ,BCOM LDAN SKYED TSAL RGYA MTSO'I 'GRAM, ,LHA YI
'KHOR BSKOR CHOS STON TSE, ,GNAS GTZANG LHA LA BKA' STZAL PA'I, ,

SANGS RGYAS SNYING PO'I GZUNGS LA BSTOD, ,BCOM LDAN MNYAN YOD
RGYAL BYED TSAL, ,DGE SLONG BRGYA STONG SEMS DPA'I TSOGS, ,BSKOR
TSE SH'A RI'I BU LA GSUNGS, ,DBANG BSKUR GZUNGS LA PHYAG 'TSAL
BSTOD, ,BCOM LDAN RGYAL KHAB BYA RGOD KYI, ,PHUNG RI'I DGE SLONG
BRGYA STONG DANG, ,

@310B SEMS DPA' BYE BA KHRAG KHRIG 'BUM, ,DGU BCU RTZA DGUS GNAS
GTZANG LHAS, ,BSKOR TSE SPYAN RAS GZIGS GSUNGS PA'I, ,KUN DU
BZANG PO'I GZUNGS LA BSTOD, ,BCOM LDAN SUM CU RTZA GSUM GYI, ,LA
BA DKAR PO'I RDO LEB BZHUGS, ,LHA DBANG LHA MIN LAS PHAM NAS,
,BCOM

LDAN 'DAS LA ZHUS GSUNGS PA'I, ,RGYAL MTSAN RTZE MO'I DPUNG RGYAN
GZUNGS, ,GZUNGS DE LA YANG PHYAG 'TSAL LO, ,BCOM LDAN TZAM PA
BSKOS RDZING 'GRAM, ,DGE SLONG LNGA BRGYA THABS CIG TSE, ,BCOM
LDAN DGE SLONG RNAMS LA BSTOD, ,'CHI MED RNGA SGRA PHYAG 'TSAL
BSTOD, ,BCOM

LDAN NYID KYIS BKA' STZAL PA'I, ,RTEN 'BREL GZUNGS LA PHYAG 'TSAL
BSTOD, ,BCOM LDAN NYID KYIS BKA' STZAL PA'I, ,RIMS ZHI GZUNGS LA
PHYAG 'TSAL BSTOD, ,BCOM LDAN RGYA MTSO MA DROS NA, ,DGE SLONG
LNGA BRGYA THABS CIG STE, ,SEMS DPA' STONG DANG DE NANG NAS,
,SENG GE

RNAM RTZES RGYAN NAS GSUNGS, ,ME TOG BRTZEGS GZUNGS PHYAG 'TSAL
BSTOD, ,BCOM LDAN BRAM ZE YANGS DBANG GNAS, ,BZHUGS TSE BRAM ZES
SA DBANG ZHUS, ,SA DBANG GZUNGS LA PHYAG 'TSAL BSTOD, ,BCOM LDAN
MNYAN YOD MIG MANGS KHYAMS, ,BZHUGS TSE STON PAS

'KHOR LA GSUNGS, ,KUN TSOGS 'GRO LDING RIG SNGAGS BSTOD, ,BCOM
LDAN RGYAL KHAB BYA RGOD KYI, ,PHUNG RIR DGE SLONG NYI KHRI
STONG, ,LNGA BRGYA SEMS DPA' KHRAG KHRIG 'BUM, ,DU MA BRGYA BYIN
LHA TSOGS BSKOR, ,DE TSE STON PAS BCOM LDAN LA, ,SPYAN RAS GZIGS
ZHUS GSUNGS PA YI, ,

YI GE NYUNG LA PHYAG 'TSAL BSTOD, ,BCOM LDAN DGE SLONG RNAMS LA
GSUNGS, ,LHA MO 'OD ZER CAN GZUNGS BSTOD, ,BCOM LDAN KUN DGA' BO
LA GSUNGS, ,NYID RGYUD TSOGS BDAG GZUNGS LA BSTOD, ,BCOM LDAN
LEGS PAR GNAS LA GSUNGS, ,DBYIG DANG LDAN PA'I GZUNGS

LA BSTOD, ,BCOM LDAN KUN DGA' BO LA GSUNGS, ,YI GE DRUG PA'I
GZUNGS LA BSTOD, ,BCOM LDAN NYID GSUNGS PHA ROL SGO, ,NYI SHU
RTZA LNGA'I GZUNGS LA BSTOD, ,BCOM LDAN SH'AKYA BDE LDAN DON,
,GSUNGS PA RNAM SBYOR GZUNGS LA BSTOD, ,BCOM LDAN KUN DGA' BO LA
GSUNGS, ,LAG

@311A *, ,NA RDO RJE BCU GZUNGS BSTOD, ,BCOM LDAN NYID KYIS
GSUNGS PA YI, ,MDANGS PHYIR 'PHROG PA'I RIG SNGAGS BSTOD, ,BCOM
LDAN GZI CAN LA GSUNGS PA'I, ,GZI CAN ZHUS PA'I GZUNGS LA BSTOD,
,KUN NAS DE NI TSOGS PA YI, ,SANGS RGYAS YAN LAG GZUNGS LA
BSTOD,,

KUN DGAS BCOM LDAN LA ZHUS PA'I, ,GZHANG 'BRUM SEL BA'I GZUNGS LA
BSTOD, ,BCOM LDAN KHYIM BDAG LA GSUNGS PA'I, ,BU MANG RTON PA'I
GZUNGS LA BSTOD, ,BCOM LDAN DGE SLONG RNAMS LA GSUNGS, ,NAD RNAMS
ZHI BA'I GZUNGS LA BSTOD, ,BCOM LDAN NYID KYIS GZUNGS PA YI, ,

DUG SEL RIG SNGAGS PHYAG 'TSAL BSTOD, ,BCOM LDAN KUN DGA' BO LA
GSUNGS, ,MI RGOD 'JIGS PA'I GZUNGS LA BSTOD, ,DE DAG KUN NAS
TSOGS PA YI, ,RGYAL BA CAN GYI RIG SNGAGS BSTOD, ,LHA BU RAB
BRTAN DON GSUNGS PA'I, ,GTZUG TOR RNAM RGYAL GZUNGS LA BSTOD,
,SPYAN RAS

GZIGS KYIS GSUNGS PA YI, ,BCU GCIG ZHAL GYI GZUNGS LA BSTOD,
,SPYAN RAS GZIGS KYIS GSUNGS PA YI, ,SNYING RJE MI SHOL GZUNGS LA
BSTOD, ,BCOM LDAN NYID KYIS GSUNGS PA YI, ,PHYIR LOG RNAM PAR
RGYAL GZUNGS BSTOD, ,BCOM LDAN DBANG LA GSUNGS PA YI, ,GTZUG

GI NOR BU'I GZUNGS LA BSTOD, ,BCOM LDAN NYID KYIS GSUNGS PA YI,
,RIN CHEN PHRENG BA'I GZUNGS LA BSTOD, ,BCOM LDAN 'JAM DPAL LA
GSUNGS PA'I, ,TSE DPAG MED PA'I GZUNGS LA BSTOD, ,BCOM LDAN KUN
DGA' LA GSUNGS PA'I, ,ME KHA LA YI GZUNGS LA BSTOD, ,BCOM

LDAN SEMS DPA' RNAMS LA GSUNGS, ,SGO DRUG PA YI GZUNGS LA BSTOD,
,BCOM LDAN DGE SLONG RNAMS LA GSUNGS, ,CHOS RGYA MTSO YI GZUNGS
LA BSTOD, ,BCOM LDAN ME MIG BU LA GSUNGS, ,SGO MTHA' YAS KYI
GZUNGS LA BSTOD, ,BCOM LDAN 'DAS GSUNGS PHA ROL PHYIN, ,TSUL

BRGYA LNGA BCU'I GZUNGS LA BSTOD, ,BCOM LDAN SUM BRTZEGS BSRUNG
SLAD DU, ,GDUGS DKAR GZUNGS LA PHYAG 'TSAL BSTOD, ,BCOM LDAN NYID
KYIS GSUNGS PA YI, ,LUS DBYIBS MDZES GZUNGS PHYAG 'TSAL BSTOD,
,GZHAN GZUNGS BCOM LDAN BYIN RLABS PA'I, ,DBUGS CHEN

@311B GZUNGS LA PHYAG 'TSAL BSTOD, ,BCOM LDAN 'DAS KYIS GSUNGS PA
YI, ,NAG PO CHEN PO'I GZUNGS LA BSTOD, ,BCOM LDAN NYID KYIS
GSUNGS PA YI, ,GOS SNGON GZUNGS LA PHYAG 'TSAL BSTOD, ,BCOM LDAN
'DAS KYIS GSUNGS PA YI, ,MI 'JIGS GZUNGS LA PHYAG 'TSAL BSTOD, ,

BCOM LDAN PHYAG RDOR LA GSUNGS PA'I, ,GZA' YUM GZUNGS LA PHYAG
'TSAL BSTOD, ,GZHAN GSUNGS BCOM LDAN BYIN RLABS PA, ,GNAM LCAGS
GZUNGS LA PHYAG 'TSAL BSTOD, ,KUN TSOGS RDO RJE MCHU YI GZUNGS,
,RDO RJE MCHU YI GZUNGS LA BSTOD, ,KUN TSOGS RI RAB KHANG PA

BRTZEGS, ,RDO RJE KHANG BRTZEGS GZUNGS LA BSTOD, ,SANGS RGYAS KYI
NI 'KHOR BRGYAD PO, ,SDE TSAN BRGYA NI RTZA BRGYAD DANG, ,GZUNGS
SNGAGS BCAS LA PHYAG 'TSAL BSTOD, ,KUN NAS TSOGS PA STOBS PO CHE,
,STOBS PO CHE YI GZUNGS LA BSTOD, ,NOR BU DRI MED DON GSUNGS
PA'I, ,

GTZUG TOR DRI MED GZUNGS LA BSTOD, ,BCOM LDAN NAM MKHA'I SNYING
LA GSUNGS, ,SANGS RGYAS BDUN PA'I GZUNGS LA BSTOD, ,BCOM LDAN
NYID KYIS GSUNGS PA YI, ,SGROL MCHOG GI NI GZUNGS LA BSTOD, ,STON
PAS KUN DGA' LA GSUNGS PA, ,YANGS PA'I GRONG KHYER GZUNGS LA

BSTOD, ,KHYIM BDAG ZLA BA LA GSUNGS PA'I, ,NOR GYI RGYUN GYI
GZUNGS LA BSTOD, ,BCOM LDAN BYAMS PA LA GSUNGS PA'I, ,SANGS RGYAS
BCU GNYIS GZUNGS LA BSTOD, ,LAG NA RDO RJE LA GSUNGS PA'I, ,SGO
BZANGS GZUNGS LA PHYAG 'TSAL BSTOD, ,BLO GROS RNAM DAG LA GSUNGS

PA'I, ,DRI MA MED PA'I GZUNGS LA BSTOD, ,'JAM DBYANGS GZHON NUS
GSUNGS PA YI, ,KHYAD PAR CAN GYI GZUNGS LA BSTOD, ,PHYAG STONG
SPYAN STONG GSUNGS PA YI, ,RGYAL CHEN THOGS MED GZUNGS LA BSTOD,
,BCOM LDAN NYID KYIS GSUNGS PA YI, ,SMAN BLA MCHED BDUN GZUNGS

LA BSTOD, ,STON PA NYID KYIS GSUNGS PA YI, ,LHA MO PARnA'I GZUNGS
LA BSTOD, ,STON PA NYID KYIS GSUNGS PA YI, ,RI KHROD LO GYON
GZUNGS LA BSTOD, ,BCOM LDAN NYID KYIS GSUNGS PA YI, ,DPAL LHA
LUNG BSTAN GZUNGS LA BSTOD, ,BDE GSHEGS SKU BSDU BSOD NAMS LDAN,,

@312A *, ,AUshn'I shA YI GZUNGS LA BSTOD, ,KUN TSOGS DKON MCHOG
TA LA STE, ,DKON MCHOG TA LA'I GZUNGS LA BSTOD, ,'JIGS BYED RANG
GIS GSUNGS PA YI, ,'JIGS BYED KYI NI GZUNGS LA BSTOD, ,SPYAN RAS
GZIGS KYIS GSUNGS PA YI, ,DON YOD ZHAGS PA

PHYAG 'TSAL BSTOD, ,BCOM LDAN NYID KYIS GSUNGS PA YI, ,STOBS CHEN
GZUNGS LA PHYAG 'TSAL BSTOD, ,BCOM LDAN NYID KYIS GSUNGS PA YI,
,DKYIL 'KHOR BRGYAD KYI GZUNGS LA BSTOD, ,BCOM LDAN NYID KYIS
GSUNGS PA YI, ,SPRIN CHEN NYID KYI GZUNGS LA BSTOD, ,STON PA

NYID KYIS GSUNGS PA YI, ,SPRIN CHEN RLUNG 'KHOR GZUNGS LA BSTOD,
,BCOM LDAN NYID KYIS GSUNGS PA YI, ,SNANG MTHA' GZUNGS LA PHYAG
'TSAL BSTOD, ,GZHAN YANG BDE GSHEGS GSUNGS PA YI, ,BDE GSHEGS
BYIN RLABS GZHAN GSUNGS DANG, ,GZHAN GSUNGS BDE

GSHEGS BYIN RLABS DANG, ,SA THOB SEMS DPAS GSUNGS PA DANG, ,DE
DAG KUN DANG TSOGS PA STE, ,SANGS RGYAS ZHING RNAMS THAMS CAD
NAS, ,GZUNGS KYI GLEGS BAM JI SNYED BZHUGS, ,DE DAG MTSAN NAS MA
SMOS KYANG, ,SGO GSUM DANG BA YIS NI BSTOD, ,SGO DRUG ZHI KHRO'I
LHA

TSOGS DANG, ,DE YI GSUNG GI RGYUD DRUG DANG, ,DE 'DZIN SGRUB PA
PHYIR MI LDOG ,YUL GSUM GYI NI SPYAN SNGAR NI, ,RIG PA'I SLOB
DPON NGA DANG NI, ,GZUNGS 'DZIN SLOB MA RNAMS KYI NI, ,MTSAMS MED
LNGA DANG MI DGE BCU, ,SDIG PA'I LAS NI CI SPYAD PA, ,MTHOL LO
BSHAGS SO YUL

GSUM LA, ,DE NAS GLEGS BAM ZHAL PHYE STE, ,RIM PA BZHIN DU 'DI
SKAD DO, ,STONG CHEN MO YI GLEGS BAM LA, ,GZUNGS NI 'DZIN SLOB
RNAMS KYIS NI, ,BKLAGS DANG BKLAG TU GSOL BA DANG, ,RIM PA'I CHO
GA SPYAD PA YIS, ,STONG CHEN MO YI GLEGS BAM 'DI, ,LUS LA 'CHANG
NGO SEMS

LA GNAS, ,NGAG GIS BRJOD DANG PHUD DU KHUR, ,SPYI BOR LEN NO
GZUNGS 'DI'O, ,DE BSGRES RIM PAS SPYI BOR BLANGS, ,RIG PA GTAD
PA'I CHO GA NI, ,RDZAS LNGAR LHAR BSKYED MCHOD BSTOD BYA, ,DE NAS
'DOD PA'I LHA GCIG NI, ,SLOB MA'I MIG LA PHAB NAS NI, ,'DI SKAD
DU NI BRJOD PAR BYA, ,GZUNGS 'DZIN

@312B PA YI BU KHYOD NI, ,RIG PA'I SLOB DPON NGA LA NYON, ,RANG
'DOD LHA LA LTA BAR GYIS, ,LHA 'DI YID LA BSGOM PAR GYIS, ,DANG
PO MOS YUL BYED PA YIN, ,GNYIS PA GSAL BAR BYED PA YIN, ,GSUM PA
SKU RDZOGS DNGOS SU MTHONG, ,BZHI PA LUNG BSTAN THOB GYUR NAS,
,RGYUD RNAMS KUN LA LONGS SPYAD DA, ,RGYUD

DON THAMS CAD KHYOD KYIS KHROL, ,'DOD LHA 'DI LA MOS SEMS 'BYUNG,
,KHYOD KYI SKYE BA SNGA ROL GYI, ,LAS 'PHRO 'DIR NI SAD PA YIN,
,SGRUBS SHIG SGRUBS SHIG RIM GYIS 'BYUNG, ,SKU YI RIG PA DE GTAD
DO, ,DE BA KA SA AOm, ,DE NAS BRJOD PA'I TSIG DE NI, ,SLOB MA'I
LCE THOG BZHAG NAS NI, ,

'DI SKAD DU NI BRJOD PAR BYA, ,GZUNGS 'DZIN PA YI BU KHYOD NI,
,RIG PA'I SLOB DPON NGA LA NYON, ,BRJOD PA GSUNG GI SNGAGS 'DI
NI, ,SNGAGS MA YIN PA'I TSIG DANG NI, ,NAM YANG BSRE BAR MA BYED
CIG ,BLA MA YIS NI MA GSUNGS PA, ,DE LA BDAG PAR MA BYED CIG
,GSUNG GI RIG PA DA GTAD DE, ,PHRENG

BA SNYING GA LA GTAD NAS, ,'DI SKAD DU NI BRJOD PAR BYA, ,GZUNGS
'DZIN PA YI BU KHYOD NI, ,RIG PA'I SLOB DPON NGA LA NYON, ,RIG PA
GRANGS SU 'DZIN BYED CING, ,SBYIN DANG LDAN PA'I BGRANG 'PHRENG
'DI, ,BRGYAN PHYIR 'CHANG BAR MA BYED CIG ,'OG MA ZHING SMAD PAR
MA BYED CIG ,SDIG CAN LAG TU MA GTAD CIG ,

THUGS KYI RIG PA DA GTAD DO, ,DE BA TZINTA H'Um, ,GLEGS BAM SPYI
BO'I STENG BZHAG STE, ,'DI SKAD DU NI BRJOD PAR BYA, ,GZUNGS
'DZIN PA YI BU KHYOD NI, ,RIG PA'I SLOB DPON NGA LA NYON, ,GSANG
SNGAGS CHOS 'DI RTOGS DKA' STE, ,MI SHES RMONGS PA MA BYED CIG
,YID GNYIS THE TSOM MA 'CHA' CIG ,LOG PA

YI NI SHES RAB KYIS, ,MKHYEN CHOS RIG PA MA GZUNG CIG ,BLA MA
BSTEN CING SPROS PA CHOD, ,GSANG SNGAGS CHOS LA THOGS MED SPYOD,
,RGYUD NYAN PA YI SNOD DU RUNG, ,RGYUD DON SLOB MA GSAL BAR GYIS,
,YON TAN JI SNYED GDENG DU LDAN, ,YON TAN RIG PA DA GTAD DO,
,RATNA SARBA MA H'A AOm A'A:H'Um, ,RDO RJE

DRIL BU LAG GTAD DO, ,'DI SKAD DU NI BYA BA YIN, ,RDO RJE DRIL BU
RANG BZHIN GYIS, ,THABS DANG SHES RAB ZUNG 'BREL LA, ,PHRIN LAS
RNAM PA BZHI'I SGO NAS, ,'GRO BA'I DON LA DENG DU BSKUL, ,PHRIN
LAS RIG PA DA GTAD DO, ,DE BA KARMA AOm A'A:H'Um, ,DE NAS PHRIN
LAS 'DI SKAD BCOL, ,YUM CHEN PHA ROL PHYIN

@313A *, ,MA DANG, ,YE SHES DBANG BSKUR DPAL LDAN MA, ,RDO RJE MI
PHAM SO SOR 'BRANG, ,SDIG PA SPONG BA GDUGS DKAR MO, ,BDUD 'JOMS
SGO MTHA' SGRUB PA STE, ,DE LTAR 'GRO MGON DE RNAMS KYI, ,KLU
DANG GNOD SBYIN MI MIN SOGS, ,'BYUNG PO GDON TSOGS BZLOG PA DANG,
,'DOD

CHAGS ZHE SDANG GTI MUG LAS, ,GYUR NA SDIG PA SBYONG DU GSOL,
,YUL 'KHOR SRUNG DANG 'PHAGS SKYES PO, ,RNAM THOS SRAS DANG MIG
MI BZANG, ,PHYOGS SKYONG RGYAL PO KHYED KYIS KYANG, ,GZUNG 'DZIN
PHYI BZHIN 'BRANG BA DANG, ,BSRUNG BA DUS SU MDZAD DU GSOL,
,TSANGS PA DANG NI DBANG

PHYUG DANG, ,KHYAB 'JUG DANG NI DRANG SRONG DANG, ,GZUNG 'DZIN
PHYI BZHIN 'BRANG BA DANG, ,BSRUNG BA DUS SU MDZAD DU GSOL, ,LHA
MO NAG DANG MGON POS KYANG, ,GZUNG 'DZIN PHYI BZHIN 'BRANG BA
DANG, ,BSRUNG BA DUS SU MDZAD DU GSOL, ,DE DAG SEMS DPA' BDE
GSHEGS RNAMS, ,

SPYAN 'DREN SKABS 'DRES PHRIN LAS BCOL, ,RMA BYA CHE DANG BSIL
BA'I TSAL, ,GSANG SNGAGS RJES SU 'DZIN MA STE, ,BGEGS 'JOMS 'BA'
ZHIG GZUNGS YIN TE, ,GLEGS BAM DE LA BKLAG PA DANG, ,KLOG TU
STZAL DANG CHO GA BRGYAD, ,DE LTA BU YI MTHU YIS NI, ,GZUNGS DANG
MTHUN PA'I

PHAN YON STZOL, ,RDO RJE MCHU DANG GNAM LCAGS MCHU, ,SPRIN CHEN
RLUNG DKYIL SPRIN CHEN MO, ,BGEGS 'JOMS 'BA' ZHIG GZUNGS YIN TE,
,RGYAL BA CAN DANG BE CON CHE, ,BAR DU GCOD SBYONG 'GRO LDING
STE, ,BGEGS 'JOMS 'BA' ZHIG GZUNGS YIN TE, ,'OD ZER CAN DANG YI
GE DRUG ,GZI CAN

ZHUS DANG MIG RNAMS SBYONG, ,BGEGS 'JOMS 'BA' ZHIG GZUNGS YIN TE,
,LAG NA RDO RJE BCU GZUNGS DANG, ,MDANGS PHYIR 'PHROG DANG GZHANG
'BRUM SEL, ,BU NI MANG PO RTON PA'I GZUNGS, ,BGEGS 'JOMS 'BA'
ZHIG GZUNGS YIN TE, ,STOBS CHEN DANG NI ME KHA LA, ,DBUGS CHEN

GZUGS DANG GZA' KUN YUM, ,BGEGS 'JOMS 'BA' ZHIG GZUNGS YIN TE,
,RGYAL MTSAN DPUNG RGYAN GZUNGS DANG NI, ,GSER CAN DANG NI NOR
GYI GTZUG ,DGRA 'JOMS PA YI GZUNGS YIN TE, ,TSE 'DI LA NI SMAN PA
YI, ,JI SNYED PA YI GZUNGS BZHUGS PA, ,DE DAG MTSAN NAS MA SMOS
KYANG,,

@313B BGEGS 'JOMS 'BA' ZHIG GZUNGS YIN TE, ,SPYAN RAS GZIGS YUM
ME TOG BRTZEGS, ,TZANDAN YAN LAG DBANG BSKUR GZUNGS, ,TSOGS SPEL
'BA' ZHIG GZUNGS YIN TE, ,YI GE NYUNG DU SGO DRUG GZUNGS, ,LAS
KYI SGRIB PA SBYONG GZUNGS DANG, ,SNYING RJE MI BSHOL BA YI
GZUNGS, ,PHYI MA LA NI SMAN PA

YI; ,JI SNYED PA YI GZUNGS BZHUGS PA, ,DE DAG MTSAN NAS MA SMOS
KYANG, ,TSOGS SPEL 'BA' ZHIG GZUNGS YIN TE, ,GTZUG TOR GDUGS DKAR
RIN CHEN PHRENG, ,RNAM 'JOMS RI KHROD LO MA GYON, ,BGEGS 'JOMS
GTZO BO'I GZUNGS YIN TE, ,TSE 'DI NYID LA SMAN GTZO BA, ,

JI SNYED PA YI GZUNGS BZHUGS PA, ,DE DAG MTSAN NAS MA BRJOD
KYANG, ,BGEGS 'JOMS GTZO BO'I GZUNGS YIN TE, ,SANGS RGYAS SNYING
PO SA DBANG GZUNGS, ,SGO MTHA' YAS DANG DON YOD ZHAGS, ,TSOGS
SPEL GTZO BO'I GZUNGS YIN TE, ,GTZUG TOR RNAM RGYAL DRI MA MED, ,

SANGS RGYAS KYI NI 'KHOR BRGYAD KYI, ,MTSAN NI BRGYA DANG RTZA
BRGYAD GZUNGS, ,TSOGS SPEL GTZO BO'I GZUNGS YIN TE, ,PHYI MA'I
TSOGS SU GTZO BO YI, ,JI SNYED PA YI GZUNGS BZHUGS PA, ,DE DAG
MTSAN NAS MA SMOS KYANG, ,TSOGS SPEL GTZO BO'I GZUNGS YIN TE,
,'CHI MED

RNGA SGRA GZUNGS CHEN PO, ,KUN DU BZANG DANG RTEN 'BREL GZUNGS,
,CHA SNYOMS PA YI GZUNGS YIN TE, ,SANGS RGYAS YAN LAG DBYIG DANG
LDAN, ,BCU GCIG ZHAL GZUNGS LHA MO LNGA, ,CHA SNYOMS PA YI GZUNGS
YIN TE, ,LUS KYI DBYIBS MDZES CHOS RGYA MTSO, ,TSE DPAG MED

GZUNGS KHYAD PAR CAN, ,STOBS PO CHE YI GZUNGS DANG NI, ,RDO RJE
RI RAB KHANG BRTZEGS GZUNGS, ,CHA MNYAM PA YI GZUNGS YIN TE, ,'DI
DANG PHYI MAR SMAN PA'I GZUNGS, ,JI SNYED PA YI GZUNGS BZHUGS PA,
,DE DAG MTSAN NAS MA SMOS KYANG, ,MA MNYAM PA YI GZUNGS

YIN TE, ,GONG GI TSIG GZHUG KUN LA GDAGS, ,DE NAS RIG PA'I SLOB
DPON GYIS, ,SGO YI THEM PAR RKANG BZHAG LA, ,YANGS PA'I GRONG
KHYER 'JUG GZUNGS KYIS, ,GSANG SNGAGS DANG PO BI SA NAS, ,NYIN
MTSAN CHOS KYANG SPYOD PAR SHOG ,DNGOS SU GSUNGS PA'I BKA' TSO
YI, ,

@314A *, ,GSANG SNGAGS TSIGS BCAD BCAS PA YIS, ,NANG DU KHA BLTAS
LAN CIG DANG, ,DE BZHIN PHYI RU LAN GNYIS SO, ,GDUGS DKAR RNAM
RGYAL SNYING PO YANG, ,GROG SHO GA BU LA BRIS LA, ,GTOR MA DANG
BCAS SGO KHAR GZUNG, ,DE RTZAR DE NI TSAR RE GDON, ,DE NAS

BSRUNG PA'I 'KHOR LO BRI, ,DKYIL 'KHOR PHO BRANG 'DRA BA BRI,
,'KHOR LO PADMA 'DRA BA BRI, ,DE DAG DGOD PA'I YI GE NI, ,SO SO'I
LHA YI MTSAN DANG NI, ,DE DE SO SO'I SNYING PO DANG, ,YANG NA DE
YI SNGAGS BZHUGS DANG, ,MING RUS SRUNGS SHIG BCAS PA YI, ,ZE 'BRU
LA NI A'A LI DANG, ,

MU KHYUD LA NI K'A LI'O, ,THA MA MI SHIGS ME RI'O, ,DE NI PHYI YI
SRUNG 'KHOR RO, ,DGRA 'JOMS PA YI SRUNG 'KHOR NI, ,KHOR YUG GSUM
PA BRI BAR BYA, ,DE NI MTSON CHA SNA TSOGS KYI, ,KHA PHYIR BSTAN
PAS MTHA' SKOR BRI, ,DE LA DGOD PA'I SNGAGS BRI BA, ,DANG PO GSER
CAN SNYING PO NI, ,GNYIS

PA RGYAL MTSAN RGYAN YIN NO, ,GSUM PA GTZUG TOR NOR BU'O, ,PHYIR
ZLOG 'KHOR LO BRI BYA BA, ,'KHOR LO LTE RIM BZHI PA LA, ,BCU DRUG
RTZIBS LDAN 'KHOR LO BRI, ,DANG PO'I LTE RIM GDUGS DKAR RO,
,GNYIS PA PHYIR ZLOG STOBS CAN NO, ,GSUM PA PHYIR ZLOG RIN CHEN
PHRENG, ,BZHI PA

H'Um GIS BSKOR BA'O, ,RTZIBS LA YANG NI H'Um DGOD DO, ,DE BZHIN
DPYAD DE MKHAS PAS KYANG, ,MAN NGAG BZHIN DU DPYAD DE BRI, ,BDEN
TSIG 'DI DANG BCAS PA YIS, ,DE LA BSRUNG BA'I 'KHOR LO GDAGS, ,NA
MO SANGS RGYAS KYI BKA' BDEN PA DANG, CHOS KYI BKA' BDEN PA DANG,

DGE 'DUN GYI BKA' BDEN PA DANG, SGO DRUG ZHI KHRO'I TSOGS KYI
BKA' BDEN PA DANG, BRGYUD PA'I BLA MA MKHA' 'GRO GSANG BA'I THOD
PA CAN GYI BKA' BDEN PA DANG, RIG PA 'DZIN PA BZHI YI BDEN PA YI,
,GZUNG 'DZIN SLOB MA 'DI LA SRUNGS SHIG ,'BYUNG PO MI DANG MI MA
YIN

BAS 'DI LA THO 'TSAMS PAR MA BYED CIG ,SA YI DKYIL 'KHOR 'DI
'BRUB KYANG SRID, NAM MKHA' NI LAG PAS MNAN DU BTUB KYANG SRID,
SEMS CAN GCIG TU GYUR YANG SRID, NYI ZLA NI SA LA LTUNG YANG
SRID, RLUNG NI ZHAGS PAS BCING DU RUNG YANG SRID, ME NI CHU RU
'GYUR YANG

@314B SRID, 'BYUNG BA CHEN PO BZHI GZHAN DU 'GYUR YANG SRID DE,
DE BZHIN GSHEGS PA'I BKA' NI GZHAN DU 'GYUR MI SRID DO, ,DE BAS
NA KHYED KYIS 'DI LA GNOD PA MA BYED CIG ,DE NAS SMON LAM 'DI
SKAD DO, ,SNA TSOGS PA YI GZUNGS 'DI LA, ,RDO RJE SLOB DPON NGA
YIS NI, ,BKLAGS DANG

BKLAG TU STZAL BA DANG, ,MCHOD BSTOD BKUR STI BCAS PA DANG, ,RIG
PA'I CHO GA SPYAD PA YIS, ,DGE BA 'DI YI STOBS KYIS NI, ,SNA
TSOGS GZUNGS NAS BRJOD PA YI, ,ZHING 'DIR BZHUGS PA'I SANGS RGYAS
DANG, ,ZHING KHAMS GZHAN BZHUGS SANGS RGYAS KYI, ,DE DAG SPYAN

SNGAR SKYES NAS NI, ,SNA TSOGS GZUNGS LA SPYOD PAR SHOG ,BSKYED
RDZOGS RNAM GNYIS SGOM PAR SHOG ,DE BSGOMS MNGON PAR SANGS RGYAS
SHOG ,SNGON TSE DGE SLONG SA RI LA, ,GDUG PA KLU YIS GZIR BA'I
TSE, ,RIG PA'I RGYAL MO RMA BYA CHES, ,BSRUNG ZHING SBAS PA BYAS
PA LTAR, ,

GZUNG 'DZIN SLOB MA 'DI LA YANG, ,SNGON TSE DGE SLONG SA RI
BZHIN, ,RIG PA'I RGYAL MO RMA BYA CHES, ,BSRUNG ZHING SBA BAR
BYED PAR SHOG ,SNGON TSE BRAM ZE KHYAB 'JUG NI, ,GDUG PA KLU YIS
GZIR BA'I TSE, ,RIG PA'I RGYAL MO RMA BYA MCHUS, ,BSRUNG ZHING
SBA BAR BYAS PA LTAR, ,GZUNG

'DZIN SLOB MA 'DI LA YANG, ,SNGON TSE KHYAB 'JUG JI BZHIN DU,
,RIG PA'I RGYAL MO RDO RJE MCHUS, ,BSRUNG ZHING SBA BAR BYED PAR
SHOG ,SNGON TSE SH'AKYA'I BU MO NI, ,SA 'TSO MA LA SOGS PA LA,
,RIG PA'I RGYAL MO SO SOR 'BRANG, ,BSRUNG ZHING SBA BAR BYED PA
LTAR, ,GZUNG 'DZIN

SLOB MA 'DI LA YANG, ,SA 'TSO MA LA SOGS BZHIN DU, ,RIG PA'I
RGYAL MO SO SOR 'BRANG, ,BSRUNG ZHING SBA BAR BYED PAR SHOG
,SNGON TSE KHYIM BDAG ZLA BZANGS LA, ,NOR GYI RGYUN GYI GZUNGS
KYIS NI, ,DBUL PO'I BRO NAD BSAL BA LTAR, ,GZUNG 'DZIN SLOB MA
'DI LA YANG, ,

KHYIM BDAG ZLA BA BZANG PO BZHIN, ,NOR GYI RGYUN GYI GZUNGS 'DI
NI, ,DBUL DANG BRO NAD SEL BAR SHOG ,SNGON TSE LHA BU RAB BRTAN
LA, ,RGYUD BDUN SKYE BO MYONG 'GYUR BA, ,GTZUG TOR RNAM RGYAL ZHI
BYAS BZHIN, ,GZUNG 'DZIN SLOB MA 'DI LA YANG, ,LHA BU RAB TU
BRTAN PA

@315A *, ,BZHIN, ,GTZUG TOR RNAM RGYAL GZUNGS KYIS NI, ,BSRUNG
ZHING SPA BAR BYED PAR SHOG ,SNGON TSE LHA DBANG BRGYA BYIN LA,
,LHA MA YIN GYIS PHA MA BYAS TE, ,RIG PA'I RGYAL MO GSER CAN
GYIS, ,G-YUL BZLOG BSRUNG BA BYAS PA BZHIN, ,GZUNG 'DZIN SLOB MA

'DI LA YANG, ,LHA DBANG BRGYA BYIN BZHIN DU NI, ,RIG PA'I RGYAL
MO GSER CAN GYIS, ,G-YUL BZLOG SRUNG BA BYED PAR SHOG ,SNA TSOGS
PA YI GZUNGS NANG NAS, ,GANG ZAG GCIG LA PHAN BTAGS DANG, ,SEMS
CAN KUN LA PHAN BTAGS GZUNGS, ,SNYING RJE PHAN YON DE DAG KUN, ,

BDAG DANG KHAMS GSUM SEMS CAN LA, ,'DI DANG PHYI MAR 'BYUNG BAR
SHOG ,SNA TSOGS PA YI GZUNGS LA NI, ,PHYIN CI MA LOG SPYOD PAR
SHOG ,SNA TSOGS GZUNGS MCHOG SPYAD PA YI, ,NYON MONGS DRI MA DAG
PAR SHOG ,YE SHES GZUNGS DON BSGOMS PA YI, ,SHES BYA'I

SGRIB PA DAG PAR SHOG ,SMON LAM RGYA CHEN BTAB PA YIS, ,SNYING
RJE BYANG CHUB SEMS LDAN SHOG ,YE SHES TSOGS KYI RGYU MTHUN GYIS,
,THUGS GSANG CHOS SKU THOB PAR SHOG ,BSOD NAMS TSOGS KYI RGYU
MTHUN GYIS, ,GSUNG GSANG LONGS SKU THOB PAR SHOG ,SMON

LAM SNYING RJE'I RGYU MTHUN GYIS, ,SKU GSANG SPRUL SKU THOB PAR
SHOG ,BDAG DANG KHAMS GSUM SEMS CAN RNAMS, ,SEMS CAN DON NI THOGS
MED DU, ,BYED PA'I RDZU 'PHRUL MA THOB PAR, ,ZHING GZHAN DAM PAR
SKYE BAR SHOG ,DON BYED RDZU 'PHRUL THOB NAS KYANG, ,

GDUL DKA'I SEMS CAN GANG 'DUL DU, ,DER SKYES DE RNAMS 'DUL BAR
SHOG ,RDZOGS PA'I SANGS RGYAS BSAM MI KHYAB, ,MA LUS KUN GYI ZHAL
MTHONG SHOG ,SANGS RGYAS ZHING KHAMS BSAM MI KHYAB, ,THAMS CAD
KHYAB PAR 'GRO BAR SHOG ,SANGS RGYAS

CHOS KYANG BSAM MI KHYAB, ,BSAM MI KHYAB LA NYAN PAR SHOG ,GDUL
BYA'I SEMS CAN BSAM MI KHYAB, ,BSAM MI KHYAB LA 'DUL BAR SHOG
,RTAG TU TSE RABS GAR SKYES KYANG, ,RIGS BZANG DAG TU SKYE BAR
SHOG ,GZHON LA RAB TU 'BYUNG BAR SHOG ,BUD

@315B MED TSOGS NI THAMS CAD LA, ,MI GTZANG PHUNG POR SHES PAR
SHOG ,RTAG TU TSANGS PAR SPYOD PAR SHOG ,SNYING RJE TSUL KHRIMS
RGYAN LDAN SHOG ,BSHES GNYEN YON TAN LDAN PA LA, ,RTAG TU BSNYEN
BKUR BYED PAR SHOG ,SPYOD PA YID 'ONG GROGS BZANGS DANG, ,RTAG

TU RAB TU 'GROGS PAR SHOG ,RTAG TU NYON MONGS CHUNG BAR SHOG ,KUN
LA MI PHONGS SPYOD PAR SHOG ,KUN GYIS BZANG POR MTHONG BAR SHOG
,BUD MED TSOGS NI YONG MED CING, ,GOS ZAS SEMS BSKYED 'BYUNG BA
BZHIN, ,NUB PHYOGS BDE BA CAN ZHING DU, ,RIN

CHEN PADMA LAS SKYE SHOG ,SNA TSOGS GZUNGS KYI DKYIL 'KHOR GYI,
,GSON LA DRUG DANG GSHIN LA GNYIS, ,RTEN LA GCIG DANG GSON GSHIN
RTEN, ,GSUM GYI LAS LA 'BAD PAR SHOG ,DAG CING GTZANG LA GZUNGS
KYI CHOS, ,SPYOD LAM MKHAS PA SLOB DPON

DANG; ,RTAG TU MI 'BRAL 'GROGS PAR SHOG ,DBEN PA'I NAGS KHROD
NYAMS DGA' RU, ,GNYEN 'DUN 'BYOR PA KUN BOR TE, ,'JIG RTEN CHOS
BRGYAD PHYIR SPANGS NAS, ,THAR PA'I YID CHES MA GTOGS PA, ,RNAM
RTOG GZHAN NI MI 'BYUNG BAR, ,YE SHES GZUNGS

DON BSGOM PAR SHOG ,SNA TSOGS GZUNGS MCHOG SPYOD PAR SHOG ,MNGON
SHES RDZU 'PHRUL MTHU THOB SHOG ,'JUG PA BYANG CHUB SEMS KYI NI,
,GZHAN DON THOGS MED BYED PAR SHOG ,BGEGS 'JOMS SNA TSOGS GZUNGS
THOB SHOG ,BGEGS 'JOMS SNA

TSOGS GZUNGS THOB NAS, ,'JIGS BYED KHRO BO'I SKUR SPRUL TE,
,'BYUNG PO THAMS CAD 'DUL BAR SHOG ,TSOGS SPEL SNA TSOGS GZUNGS
THOB SHOG ,TSOGS SPEL SNA TSOGS GZUNGS THOB NAS, ,'PHAGS PA'I SA
LA GNAS NAS NI, ,YE SHES BSOD NAMS TSOGS

THOB SHOG ,DE DAG SPYI YI CHO GA'O, ,BYE BRAG CHO GA BYED GYUR
NA, ,RGYUD NI RNAM PA GNYIS SU GNAS, ,CHO GA MNGON RTOGS LA RGYUD
DANG, ,ZIN PA TZAM DU STON RGYUD DO, ,MNGON RTOGS GSAL BA 'GA' MI
SNANG, ,CHO GA GSAL BA'I GZUNGS BZHIN DU, ,DE NANG BZHIN DU

@316A *, ,BSAM PAR BYA, ,SGRUB PA'I THABS BZHIN MNGON RTOGS
BSGOM, ,DE YI SNYING PO BZLAS BYAS TE, ,SPYI YI CHO GA 'DI NANG
NAS, ,DGOS PA BTUS TE 'DI DANG SBYAR, ,BYE BRAG CHO GA LDAN PA
YIN, ,ZIN PA TZAM DU STON RGYUD KYI, ,RGYUD KYI ZIN TSIG LA

BRTEN NAS, ,TSAD LDAN BSTAN BCOS RGYAS PAR DGROL, ,DE BKROL BZHIN
DU CHO GA BSHAD, ,SNA TSOGS PA YI GZUNGS 'DI LA, ,SHES RAB BLO YI
ME LONG GIS, ,RIN CHEN GRAGS PAS MTHONG NAS NI, ,SANYTZA KLUS ZIN
DON DU NI, ,RANG LHA YIS NI SNANG BZHIN DU, ,

SNA TSOGS GZUNGS NAS BSDUS NAS BYAS, ,'JIG RTEN PA YI GRAGS 'DOD
CING, ,ZANG ZING BSOD NAMS PHYIR MA YIN, ,SNYING RJES BRLAN SEMS
BSTAN PA YIN, ,DE BSTAN DGE BA CI THOB CING, ,KUN GYI RNAM SMIN
DAG PA DANG, ,'GRO BA GNOD LAS RGYAL GYUR

CIG ,BDAG GI BSTAN BCOS RGYAS GYUR CIG ,KUN DON 'DI YIS GRUB PAR
SHOG ,SLOB DPON MKHAS PA CHEN PO RIN CHEN GRAGS PAS MDZAD PA,
GZUNGS SPYI'I CHO GA KUN SNANG GSAL BA ZHES BYA BA RDZOGS SO,,
,,BAL PO MA H'A P'A NA'I RANG 'GYUR RO, ,TSEG

BAR BDUN PA'O,, 