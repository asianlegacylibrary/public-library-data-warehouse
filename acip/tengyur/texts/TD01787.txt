@203B #, ,RGYA GAR SKAD DU, SARBBA GU HYA PRA T'I PA t'I KA, ,BOD SKAD
DU, GSANG BA THAMS CAD KYIS GRON MA'I RGYA CHER 'GREL PA, DPAL
RDO RJE RNON PO LA PHYAG 'TSAL LO, ,STONG PA SHIN TU STONG PA DANG,
,CHEN PO STONG PA THAMS CAD STONG, ,ZUNG 'JUG RDO RJE SEMS DPA'
LA, ,BTUNG DE PHYI

MA'I RGYUD BSHAD BYA, ,DE BZHIN GSHEGS PA THAMS CAD KYI SKU DANG
GSUNG DANG THUGS KYI GSANG BA'I 'DUS PA'I RGYUD KYI, RGYUD PHYI
MA 'DIS GONG DU LE'U BCU BDUN PO RTZA BA'I RGYUD KYI DON THAMS
CAD GSAL BAR STON PA DANG, DON MA TSANG BA RNAMS KYANG RGYAS PAR
BYED PA DANG, LE'U SO SO'I DES

PA'I DBYE BA STON PA DANG, RGYUD KYI RGYAL PO 'DI'I DON GYI GTZO
BO BSNYEN SGRUB ZHI YIN PAR STON PA'I PHYIR, DE NAS ZHES BYA BA
LA SOGS GSUNGS TE, LE'U BCO BRGYAD PO 'DI'I DON KYANG BSTOD PA
BSTAN PA DANG, RGYUD PHYI MA'I DON ZHUS PA PO BSTAN PA'O, ,BSTOD
PA BSTAN PA LA

@204A *, ,YANG GSUM STE, RTZA BA'I RGYUD RDZOGS PA DANG, RTEN
DANG BRTEN PA DBYER MED PA LA BSTOD PA DANG, THE TSOM THAMS CAD
CHOD NAS DE BZHIN GSHEGS PA LA BSTOD PA DANG, RGYUD KYI DON THAMS
CAD BSDUS PA'I SGO NAS BSTOD PA'O, ,DE LA DE NAS ZHES BYA BA LA,
AA THA ZHES BYA BA'I

SGRA'I DON NI BKRA SHIS PA'I TSIG YIN TE, RTZA BA'I RGYUD RDZOGS
NAS PHYI MA'I RGYUD 'CHAD PA'I SKABS SBYOR BA STE YI GE'I DON TO,
,AA THA ZHES BYA BA NI AA K'A RO MI KHAm SARBBA DHARM'A N'Am
ZHES BYA BA NI, CHOS THAMS CAD RANG BZHIN MED PA YE SHES KYI
TSOGS SO, ,THA NI BSOD NAMS KYI TSOGS TE, ,TSOGS GNYIS

STON PAR BYED PA'I RGYUD, ,CES BYA STE SPYI'I DON TO, ,AA NI SHES
RAB KYI PADMA STE CHOS KYANG DBYINGS SKYED PAR BYED PA'O, ,THA NI
THABS KYI RDO RJE SBAS PA'I DON TO, ,AA NI SKYE BA MED PA RNAM
PAR DAG PA'I SHES RAB PO, ,THA NI DMIGS PA MED PA'I SNYING RJE
STE MTHAR THUG PAR BSHAD PA'O, ,BYAMS

PA LA SOGS ZHES BYA BA LA, BYAMS PA NI SKYE BA GCIG GI THOGS PA'I
BYANG CHUB SEMS DPA' STE, NGES MA 'ONGS PA'I 'GRO BA'I DON DU
RGYUD ZHUS PA YIN TE DRANG BA'I DON TO, ,BYAMS PA NI RDO RJE
'CHANG CHEN PO NYID KYIS SEMS CAN RNAMS LA BYAMS PA CHEN PO'I SGO
NAS RTZA BA'I RGYUD GSAL BAR BYA

BA'I PHYIR 'KHOR DU SPRUL NAS ZHUS PA YIN TE NGES PA'I DON TO,
,BYANG CHUB SEMS DPA' ZHES BYA BA NI 'OG NAS STON TO, ,DE BZHIN
GSHEGS PA ZHES BYA BA LA, DE BZHIN NYID DU GSHEGS PAS NA DE BZHIN
GSHEGS PA ZHES BYA STE, SPYI'I DON TO, ,DE BZHIN GSHEGS PA ZHES
BYA BA NI JI LTAR

SKYED PA'I TSE MA 'ONGS PA RNAM PAR 'JIGS PAS NA, DE BZHIN DU
'GRO BA NAS DE BZHIN GSHEGS PA STE, SBAS PA'I DON TO, ,DE BZHIN
GSHEGS PA ZHES BYA BA NI, YE SHES PHUN SUM TSOGS PA MNGA' BA'I
PHYIR DE BZHIN GSHEGS PA STE, MTHAR THUG PAR BSHAD PA'O, ,DBANG
BSKUR BA LA

SOGS PA YANG 'OG NAS BSHAD PAR BYA'O, ,DNGOS PO THAMS CAD CES BYA
BA NI RANG GI YE SHES MTHA' DAG GIS RTOGS PAS CHOS NYID KYI DON
JI LTA BA DANG, MA NOR BA JI BZHIN DU MNYAN PA'I SGO NAS MTHONG
ZHING, BSAM PA'I SGO NAS THOS LA, BSGOM PA'I SGO NAS KHONG DU
CHUD PAR GYUR

@204B TO ZHES PA'I DON TO, ,CHOS NI PHUNG PO LA SOGS PA'O, ,GZIGS
PA ZHES PA NI THAMS CAD STONG PAR RO, ,DE DAG THAMS CAD CES PA NI
PHYOGS BCU'I SANGS RGYAS THAMS CAD KYI RANG BZHIN, BSDUS PA RDO
RJE 'CHANG CHEN PO YIN PAS DE SKAD CES BYA'O, ,DA NI BSTOD PA
GSUM LAS, DANG PO

RTZA BA'I RGYUD RDZOGS PAR GYUR PA LA BSTOD PA'I PHYIR, AE MA'O
ZHES PA LA SOGS PA GSUNGS TE, AE MA'O ZHES PA NI GSANG BA 'DUS
PA'I RTZA BA'I RGYUD BSHAD PA LA NGO MTSAR DU GYUR PA'O, ,GANG LA
NGO MTSAR NA, KUN DU BZANG PO ZHES BYA BA NI RNAM PAR RTOG PA'I
SPROS PA THAMS

CAD DANG BRAL BA'I RDO RJE 'CHANG CHEN PO LA BYA STE, DE'I SKU
DANG GSUNG DANG THUGS NI, RNAM PAR SNANG MDZAD DANG, SNANG BA
MTHA' YAS DANG MI BSKYOD PA'O, ,DE GSUM DES PA'I RDO RJE GSUM
GYIS ZHES PA NI, DE GSUM GYI SKU GSUNG THUGS RDO RJE GSUM LA KUN
DU BZHUGS ZHES PA NI, DE

BZHIN GSHEGS PA THAMS CAD KYI SKU GSUNG THUGS MNYAM PA NYID SGYU
MA LTA BU LA DMIGS NAS CANG MI GSUNG BAR GYUR PA LA BYA'O, ,SEMS
CAN THAMS CAD DUS GSUM GYIS, ,RDO RJE'I NGO BOR YANG DAG BYUNG,
,ZHES PA NI, SEMS CAN THAMS CAD KYI LUS DANG RNAM PAR SNANG

MDZAD NI RTEN DANG BRTEN PA NYID DU MED CING DE BZHIN NYID DU
RDZOGS PA DANG, MA RDZOGS PA'I LUS NGAG DBYER MED PAR BSTAN PA
DANG, DE BZHIN DU KHAMS GSUM PA'I NGAG DANG YID GANG YIN PA DE NI
SNANG BA MTHA' YAS DANG MI BSKYOD PA GCIG PAR BSTAN TO, ,'DI SKAD
STON PAR

'GYUR TE, RIGS LNGA DANG LDAN PA'I SPRUL PA'I SKU DPAG TU MED
CING MTHA' YAS PA'I SANGS RGYAS DANG, BYANG CHUB SEMS DPA' RNAMS
DANG, KHRO BO'I RGYAL PO LA SOGS PA THAMS CAD RNAM PAR SNANG
MDZAD DANG 'OD DPAG MED DANG, MI BSKYOD PA NYID THOB PAR 'GYUR TO
ZHES BYA'O, ,

SANGS RGYAS THAMS CAD RDZU 'PHRUL CHE, ,ZHES PA NI SANGS RGYAS
THAMS CAD RIGS GSUM DU GYUR PAS SO, ,BYANG CHUB RDO RJE'I GNAS
THOB PA, ,ZHES PA NI, KHAMS GSUM GYI SEMS CAN THAMS CAD KYANG
RIGS GSUM DANG RTEN DANG BRTEN PAR DBYER MED PA'I GNAS THOB PAR
GYUR

@205A *, ,PA'O, ,AE MA'O 'DI RAB NGO MTSAR CHE, ,AE MA'O ZHI BA
DBANG PO 'DAS, ,ZHES PA NI, SANGS RGYAS THAMS CAD RIGS GSUM DU
'DUS SHING, 'OD GSAL GYI RANG BZHIN CAN DU CANG MI GSUNG BAR GYUR
PAS SO, ,DBANG PO SPYOD YUL LAS 'DAS PA NI ZHI BA STE, 'DI LA

RAB TU NGO MTSAR CHE, ,ZHES DGONGS PA'O, ,AE MA'O 'KHOR BA DAG GI
RGYUN, ,ZHES PA NI KHAMS GSUM GYI SEMS CAN THAMS CAD KYI LUS DANG
NGAG DANG SEMS KYI RGYUN RIGS GSUM DU MCHOG TU MYA NGAN LAS 'DAS
PA LA NGO MTSAR BA'O, ,DE YANG LE'U BCU BDUN PA LAS, DE NAS DE
BZHIN

GSHEGS PA SKU RDO RJE RNAM PAR SNANG MDZAD KHAMS GSUM THAMS CAD
KYI LUS LA GNAS SHING, DE BZHIN GSHEGS PA THAMS CAD KYI SKU MNYAM
PA NYID LA DMIGS NAS CANG MI GSUNG BAR GYUR TO ZHES BYA BA LA
BSTOD PA YIN NO, ,RDO RJE 'CHANG CHEN PO BSTOD PA LA DGYES NAS
SNANG BA

GSUNGS PA, DE NAS ZHES PA LA SOGS PA STE, DE DE BZHIN NO ZHES PA
NI SANGS RGYAS SU GYUR PA'O, ,DE DE BZHIN TE ZHES PA NI KHAMS
GSUM THAMS CAD KYANG RIGS GSUM DU SNANG BA'O, ,DE LTAR BSTOD PA
BSTAN NAS, DE NI RGYUD PHYI MA'I DON ZHUS PA BSTAN PA NI, DE NAS
BYANG CHUB SEMS

DPA' ZHES PA LA SOGS PA BSTAN TE, BYANG CHUB SEMS DPA' SEMS DPA'
CHEN PO 'DUS PAR ZHES PA NI BYAMS PA LA SOGS PA BRJOD KYIS MI
LANG BA RNAMS SO, ,GSANG BA'I MCHOD PA ZHES PA LA SOGS PA NI ZHU
BA'I PHYIR SBYOR BA BSTAN PA STE, GSANG BA NI RDO RJE DANG
PADMA'I MCHOD

PA'O, ,PHYI'I MCHOD PA NI 'DOD PA LNGA DANG, RIN PO CHE SNA BDUN
LA SOGS PA'O, ,PHYAG RGYAS TE ZHES PA NI LUS KYI YAN LAG LNGA
GTUGS PA STE DRANG BA'I DON TO, ,RANG GI SEMS KYI CHOS NYID YE
SHES KYI RIG PAR 'GYUR LA, DE NYID PHYAG YIN TE NGES PA'I DON TO,
,RGYUD PHYI MA'I DON SPYIR

ZHUS PA BSTAN PA'I PHYIR, AE MA'O ZHES PA LA SOGS PA GSUNGS TE,
SHIN TU RNYED DKA' BA ZHES PA NI, DAD PA 'PHEL PAR BYA BA'I PHYIR
RGYUD RNYED PAR DKA' BA BSTAN PA YIN TE, DE YANG SANGS RGYAS MAR
ME MDZAD KYIS KYANG MA GSUNGS LA, DE BZHIN GSHEGS PA 'OD SRUNGS

@205B MYA NGAN LAS 'DAS NAS YANG MA BYUNG BAR BSTAN PA YIN NO,
,DE CI'I PHYIR ZHE NA, DUS DE SRID KYI BAR DU NI SEMS CAN DMAN PA
LA LHAG PAR MOS SHING SBYIN PA DANG, TSUL KHRIMS LA SOGS PA'I
'DOD CHAGS DANG BRAL BA'I CHOS KYI 'DUL BA ZAB MO BSTAN PAS SKRAG
PA'I YID DANG LDAN PA YIN

TE; ,DE BAS NA SKAL BA MED PAS DE'I TSE GSANG BA CHEN PO'I DON
GYI BSHAD PA MA GSUNGS LA, DUS 'DIR NI SEMS CAN 'DOD CHAGS LA
SPYOD CING SNYIGS MA LNGA BOD PA'I SEMS CAN RNAMS KYI MOS PA
MKHYEN NAS BYON TE, RDO RJE 'CHANG 'BA' ZHIG GIS GSUNGS PA YIN
PA'I PHYIR,

SHIN TU RNYED DKA' BA'I BYANG CHUB SGRUB PA'I THABS 'DI YIN ZHES
PA NI, GANG G'A'I KLUNG GI BYE MA SNYED DPAG TU MED PAS NYED KYI
BSKAL PAR BYANG CHUB SEMS DPA' RNAMS KYIS 'BAD CING BRTZAL KYANG
BYANG CHUB THOB PAR MI 'GYUR BA GANG YIN PA GSANG BA 'DUS PA LA
DGA' BA'I BYANG CHUB

SEMS DPA'I NANG GI MNGON PAR BYANG CHUB PA'I RIM PAS DON DAM PA'I
BDEN PA LA ZHUGS NAS RNYOG PA'I DRI MA THAMS CAD BKRUS TE, SKAD
CIG DANG, THANG CIG DANG, YUD TZAM DANG, MIG BTZUMS PA TZAM GYIS
BDAG LA BYIN GYIS BRLAB PA'I RIM PA LANGS NAS THAMS CAD MKHYEN

PA'I PHUN SUM TSOGS PA DANG LDAN PAR GYUR PAS NA'O, ,RGYU NI
MCHOG GYUR ZHES PA NI RGYUD THAMS CAD KYI RTZA BA'I RGYUD NI DE
KHO NA NYID BSDUS PA YIN LA, DE'I RGYUD PHYI MA NI GSANG BA 'DUS
PA YIN NO, ,DE'I YANG RGYUD PHYI MAR GYUR PA NI LE'U BCO BRGYAD
PO 'DI YIN NO,,

SBAS PA ZHES PA NI GTER SBAS PA DANG 'DRA BAR 'DOD CHAGS KYI CHOS
LA SOGS PA RTZA BA'I RGYUD DU TSIG DON MI GSAL BAR GSUNGS PA DE
NI RTOGS PAR BYA BA'I PHYIR RGYUD PHYI MA ZHUGS ZHES PA'O, ,DE
LTAR BDAG GI DON ZHUS NAS GZHAN GYI DON GYI PHYIR ZHUS PA NI,
SEMS CAN

RNAMS LA ZHES PA'O, ,GANG BSHAD CES PA NI RTZA BA'I RGYUD DO,
,RDO RJE 'CHANG GIS SNANG BA GSUNGS PA'I PHYIR, DE NAS ZHES PA LA
SOGS PA GSUNGS TE, LEGS SO ZHES PA SEMS CAN THAMS CAD KYI DON DU
ZHUS PA'I PHYIR RO, ,RGYUD PHYI MA'I THE TSOM RNAMS ZHU BA

@206A *, ,BSTAN PA'I PHYIR, DE NAS BYANG CHUB SEMS DPA' KUN, RAB
TU DGA' BAS MIG CES PA LA SOGS PA GSUNGS TE, YANG DANG YANG DU
ZHES PA DON CHEN PO NI ZHU BA MANG POS 'THOB PAR BYED PA'I PHYIR
RO, ,RGYUD 'DI YI MING CI YIN ZHE NA, DPAL GSANG BA 'DUS PA RNAL

'BYOR GYI RGYUD CES STON TE, GSANG BA DANG, 'DUS PA DANG, DPAL
GYI DON 'BREL PA DANG, RGYUD DANG, RNAL 'BYOR ZHES THE TSOM BZHI
ZHUS TE, RGYUD KYI DON THAMS CAD MDOR BSDUS TE ZHUS PA YIN NO,
,LE'U DANG PO LA RIGS LNGAR BSTAN PA ZHUS PA NI, DE NYID RNAMS PA
DU RU BSHAD, ,CES

PA'O, ,SKU GSUNG THUGS KYI TSUL DU BSTAN PA'I PHYIR, DE BZHIN
GSANG BA RNAM PA DU, ,ZHES PA'O, ,RDO RJE 'CHANG CHEN PO'I GCIG
PU'I DON ZHUS PA NI, GSANG CHEN YANG NI GANG LA BGYI, ,ZHES PA'O,
,LUS RNAM PAR DBEN PA RGYAS PAR ZHUS PA NI, DAM PA RNAM PA DU
ZHES PA'O, ,LE'U GNYIS

PA LAS, BYANG CHUB KYI SEMS BSTAN PA'I DON ZHUS PA NI, BYANG CHUB
SEMS ZHES GANG LA BGYI, ,ZHES PA'O, ,LE'U DANG PO LAS, RIG PA'I
SKYES BU CHEN PO'I GZUGS BSTAN PA'I DON ZHUS PA NI, RIG PA'I
SKYES DU ZHES PA'O, ,LE'U DANG PO LAS, LHA BCU GSUM GYI SNGAGS

BSTAN PA'I DON LA THE TSOM BCU DRUG ZHUS PA NI, BADZRA DHRAm KA
CES PA NAS, DE BZHIN BIGHNAN TA KRI TA CES PA'I BAR GYIS BSTAN
TO, ,LE'U DGU PA LAS BYANG CHUB SEMS DPA'I SPYOD PA DANG, DE
BZHIN GSHEGS PA'I SPYOD PA BSTAN PA'I DON ZHUS PA NI, KUN DU
SPYOD PA GANG ZHIG

LAGS, ,ZHES PA'O, ,LE'U LNGA PA DANG BDUN PA LAS, SNGAGS KYI
SPYOD PA BSTAN PA'I DON ZHUS PA NI, DE BZHIN SNGAGS KYI SPYOD PA
GANG, ,ZHES PA STE, RNAL 'BYOR GYI SPYOD PA'O, ,LE'U GSUM PA LAS,
BZLAS BRJOD GSUNGS PA'I DON ZHUS PA NI, BZLAS PA GANG ZHIG LAGS
ZHES

PA'O, ,LE'U BCO LNGA PA LAS, LHA DBANG BSKUR BA'I DON ZHUS PA NI,
RGYAS GDAB PA ZHES GANG LA BSHAD, ,CES PA'O, ,LE'U BCU GSUM PA
LAS, KHRO BO BCU'I BSAM GTAN GSUNGS PA LA ZHUS PA NI, CHOS KYI
'BYUNG GNAS ZHES PA'O, ,LE'U BCU BDUN PO THAMS CAD KYI

@206B BSDUS PA'I SNGOM ZHUS PA NI, SNGOM PA JI LTA BU ZHES PA'O,
,LE'U DGU PA LAS GSUNGS PA'I NYON MONGS PA DBANG DU BYED PA'I DON
ZHUS PA NI, SEMS CAN DON MDZAD JI LTA BU ZHES PA'O, ,LE'U BZHI PA
DANG BCU DRUG PA LAS GSUNGS PA'I DKYIL 'KHOR GYI DON ZHUS PA NI,
DKYIL 'KHOR

ZHES NI GANG LA BGYI, ,ZHES PA'O, ,LE'U DE DAG NYID KYI DON ZHUS
PA NI, PHYAG RGYA DGOD PA JI LTA BU, ,ZHES PA'O, ,LE'U BRGYAD PA
LAS GSUNGS PA'I DON ZHUS PA NI, ME TOG CES PA DANG, MCHOD RTEN
ZHES PA'O, ,LE'U BCU GSUM PA LAS GSUNGS PA'I DKYIL 'KHOR GYI DON
ZHUS PA NI

YE SHES DKYIL 'KHOR ZHES PA DANG, 'DIR NI GNAS ZHES GANG LA
BSHAD, ,CES PA'O, ,LE'U BCU DRUG PA'I MNGAG GZHUG PA GSUNGS PA'I
DON ZHUS PA NI, MGON PO BSKUL BA DANG, GTONG BA DANG, SPYAN DRANG
BA DANG, BCING BA'O, ,LE'U BRGYAD PA DANG BCU DRUG PA'I DON

ZHUS PA NI, DBANG BSKUR BA NI JI LTAR LAGS, ,ZHES PA'O, ,LE'U BCU
DRUG PA LAS GSUNGS PA'O ZHES PA NI, RIG PA'I BRTUL ZHUGS ZHES
PA'O, ,LE'U BZHI PA DANG LNGA PA DANG DRUG PA DANG BRGYAD PA
DANG, BCU GNYIS PA DANG BCO LNGA PA DANG BCU DRUG PA DANG BCU
BDUN PA RNAMS

LAS GSUNGS PA'I DON ZHUS PA NI, BDUD RTZI LNGA RNAMS ZHES PA
DANG, DBANG PO LNGA ZHES PA'O, ,LE'U BCU GCIG PA DANG BCU BDUN
PA'I DON GSUNGS PA NI, DNGOS GRUB THA MA MCHOG JI LTA BU ZHES
PA'O, ,RGYUD KYI DBU ZHABS KYI DON ZHUS PA NI, DE LA THABS NI
RNAM PA DU, ,ZHES PA DANG,

DE BZHIN THABS 'BYUNG JI LTA BU, ,ZHES PA'O, ,LE'U BCU GSUM PA
DANG, BCU BZHI PA DANG, BCO LNGA PA'I DON LA BKA' NI JI LTAR BSGO
ZHES ZHUS PA DANG, RDO RJE 'CHANG CHEN POS GNANG BAR BSTAN PA'I
PHYIR, 'OD GSAL LA ZHUGS TE CANG MI GSUNG BAR BSTAN PA'I PHYIR,
DE NAS

DE BZHIN GSHEGS PA DE DAG THAMS CAD CES PA LA SOGS PA GSUNGS TE,
RDO RJE 'DZIN PA LA DMIGS ZHES PA NI, GNYIS SU MED PA'I YE SHES
SO, ,DE NAS RDO RJE 'CHANG 'OD GSAL LA ZHUGS PA LAS YANG DANG
YANG DU BSKUL BA BSTAN PA'I PHYIR, DE NAS BYANG CHUB SEMS DPA'

@207A *, ,CHE; ,ZHES PA LA SOGS PA STE, SNYING RJE'I BDAG NYID
CES PA NI, BYANG CHUB SEMS DPA' RNAMS SNYING RJES GZHAN GYI DBANG
DU GYUR PA'O, ,KHYAD PAR GYI CHOS BSHAD NAS MNYAM GZHAG DGOS PA
BSTAN PA'I PHYIR, DE NAS DE BZHIN GSHEGS BA ZHES PA LA SOGS

PA GSUNGS TE, SKU GSUNG THUGS NI RDO RJE LA, ,ZHES PA NI LE'U
GNYIS PA LAS STON TE, SEMS LUS LTA BU SKU RDO RJE LTA BU DANG,
LUS SEMS LTA BU THUGS RDO RJE LTA BU DANG, SEMS TSIG TU BRJOD PA
LTA BU GSUNG RDO RJE LTA BUR BSKYED CIG CES PA STE, RDO RJE GSUM
MI PHYED PA'I NGO BO NYID

KYIS BYANG CHUB SKYED CIG PA'O, ,SKU GSUNG THUGS NI RDO RJE LA,
,BZHAG NAS ZHES PA NI SKU GSUNG THUGS RNAMS NAM MKHA' LTA BU
STONG PA NYID KYI NGO BO NYID DU YANG DAG PAR SBYAR ZHING GCIG TU
GYIS LA BYANG CHUB SEMS DPA' DBANG PO RNAMS LA ZHUS PA LA RGYA
CHER MNYAM PAR GYIS SHIG PAS TE,

DRANG BA'I DON TO, ,SKU GSUNG THUGS NI RDO RJER GYIS, ,ZHES PA
NI, YID KYI RANG BZHIN GYIS LUS SKYED CIG PA STE, SEMS LUS LTA BU
SEMS GSUM PO KHAMS PHRA BA DANG LHAN CIG TU LONGS SPYOD RDZOGS
PA'I SKU LTA BUR LUS GANG BSKYED PA DANG, LUS SEMS LTA BU DANG,
SEMS NYID

LAS GZHAN CI YANG MED PA DANG, SEMS TSIG TU BRJOD PA LTA BU STE
TSIG TU BRJOD PA GANG YIN PA DE DANG, DE'I NGO BOR SEMS NYID
SKYED CIG PA'O, ,SKU GSUNG THUGS NI RDO RJE LAS, ,BZHAG NAS BYANG
CHUB SEMS DBANG PO, ,ZHES PA NI, BYANG CHUB SEMS DPA'I DBANG PO

KHYED RNAMS SKU GSUNG THUGS NAM MKHA'I NGO BO NYID 'OD GSAL BAR
YANG DAG PAR SBYAR ZHING GCIG TU BYAS NAS RDO RJE 'CHANG CHEN POR
BDAG NYID BSKYED PAR GYIS SHIG PA'O, ,DON DE NYID BSTAN PA'I
PHYIR, DE NAS ZHES BYA BA GSUNGS TE, BKA' SPYI BOS RAB TU MNOS
TE, ,ZHES PA NI,

MGU BAR GYUR NAS, LEGS PAR GSOL TE, GDAMS PA BZHIN DU TING NGE
'DZIN LA MNYAM PAR GZHAG PA'O, ,BYANG CHUB SEMS DPA' RNAMS KYIS
ZHUS PA'I DON BSTAN PA NI, DE NAS ZHES BYA BA LA SOGS PA GSUNGS
TE, RANG GI THUGS RDO RJE CHEN PO LA DMIGS ZHES BA NI,

@207B SANGS RGYAS DANG BYANG CHUB SEMS DPA' THAMS CAD RDO RJE
'CHANG GI DON LA GNAS NAS ZHUS PA'I DON GSUNG GCIG GI BKA' STZAL
PA'O, ,'DI SKAD STON TE, PHYOGS BCU'I SANGS RGYAS THAMS CAD GZHAL
YAS KHANG CHEN POR 'DUS TE, TIL GYI GANG BU BZHIN DU GYUR NAS,
DGONGS PA

GCIG GIS DE KHO NA NYID KYIS DON GCIG TU GSUNG GCIG GIS STON PA
YIN NO, ,DA NI RGYUD KYI MTSAN BSTAN PA'I PHYIR, SKU GSUNG THUGS
NI RNAM PA GSUM, ,GSANG BA ZHES SU BSTAN PA YIN, ,ZHES BYA BA LA,
DAM TSIG DANG SNGOM PA LA SOGS PA STE RIGS GSUM DU YONGS

SU GYUR PA NI, YI GE'I DON BSHAD PA'O, ,GSANG BA NI, AOm A'A:
H'Um ZHES BYA BA'I YI GE GSUM STE SPYI'I DON TO, ,GSANG BA NI YE
SHES GSUM PO RANG BZHIN GYIS SNANG BA RLUNG GI BZHON PA DANG LDAN
PAS TE SBAS PA'O, ,GSANG BA NI YE SHES KYI RANG BZHIN GYI SKU STE
MTHAR THUG

PAR BSHAD PA'O, ,'DUS PA ZHES BYA BA BSTAN PA'I PHYIR, SANGS
RGYAS THAMS CAD CES BYA BA, ,TSOGS PA 'DUS PA YIN PAR BSHAD, ,CES
BYA BA LA, SANGS RGYAS THAMS CAD TSOGS PA NI GNYIS GCIG TU GYUR
PA NI 'DUS PA STE, YI GE'I DON TO, ,SANGS RGYAS THAMS

CAD CES BYA BA NI RDO RJE 'CHANG YAB YUM YIN LA, DE'I RDO RJE
DANG PADMA YANG DAG PAR SBYOR BA NI TSOGS SHING 'DUS PA STE
SPYI'I DON TO, ,SANGS RGYAS THAMS CAD CES BYA BA NI THABS DANG
SHES RAB LA BYA STE, DE GNYIS TSOGS SHING YANG DAG PAR SBYOR BA
NI 'DUS PA STE SBAS

PA'O, ,SANGS RGYAS THAMS CAD CES PA NI KUN RDZOB DANG DON DAM
PA'I BDEN PA STE, DE DAG GNYIS 'DUS SHING TSOGS PA NI, GNYIS SU
MED PA'I YE SHES KYI BDAG NYID CAN RDO RJE 'CHANG CHEN PO ZHES
BYA BA NI 'DUS PA STE MTHAR THUG PA'I DON TE, 'DI SKAD STON TE,
DE BZHIN

GSHEGS PA DANG, PADMA DANG RDO RJE GSUM DU SKU GSUNG THUGS SNANG
BA DE NYID SANGS RGYAS DANG, PADMA DANG RDO RJE 'CHANG GCIG TU
GYUR PA NI, YE SHES DON GYI GSANG BA 'DUS PA'O, ,YI GE GSUM LAS,
RDO RJE 'CHANG CHEN PO'I SKUR GYUR NAS, RIG MA DANG RDO RJE PADMA
'DUS

@208A *, ,BAR GYUR BA NI, SPYI DON GYI GSANG BA 'DUS PA ZHES
BYA'O, ,RNAM PA GSUM GYI RLUNG GI BZHON PA DANG LDAN PA DE NYID
THABS DANG SHES RAB KYI BDAG NYID SGYU MA LNGA BU'I SKUR GYUR PA
NI, SBAS PA'I DON GYIS GSANG BA 'DUS PA'O, ,BDEN PA RNAM PA GNYIS
ZUNG DU 'JUG

PA GNYIS SU MED PAR GYUR PA NI, MTHAR THUG PA'I DON GYIS GSANG BA
'DUS PA ZHES BYA'O, ,DES NI RGYUD KYI DON THAMS CAD STON PA YIN,
RGYUD KYI 'BREL PA NI, DON THAMS CAD PHUN SUM TSOGS PA DPAL GYI
SGRAR BSTAN PA YIN NO, ,SPYIR, ,LNGA PA DGU PA NYID DANG YANG,
,ZHES BYA BA LA SOGS

PA GSUNGS TE, LE'U LNGA PA LAS NI RNAL 'BYOR GYI SPYOD PA GSUNGS
SO, ,LE'U DGU PA LAS NI RMAD DU BYUNG BA'I LUD BSTAN PA GSUNGS
SO, ,BCU BDUN PA DANG BCU GSUM PA ZHES BYA BA LA, LE'U BCU BDUN
PA LAS NI DAM TSIG DANG SNGOM PA RAB TU STON PA YIN NO, ,LE'U BCU
GSUM PA

LAS NI NANG LA MCHOG TU GZHOL BA'I LAS KYI TSOGS GSUNGS SO,
,SANGS RGYAS ZHES PA NI, SANGS RGYAS DANG BYANG CHUB SEMS DPA'
RNAMS KYI SGRUB PA CHEN PO'I SPYOD BA NI LE'U 'DI RNAMS KYIS
BSTAN PA YIN NO, ,'DI SKAD STON TE, LNGA PA NI RNAL 'BYOR GYI
SPYOD PA GSUM SPROS PA DANG, SPROS

PA MED PA DANG, SHIN TU SPROS PA MED PA GSUM LA SPYOD PA NYAMS
'OG TU CHUD NAS, LE'U DGU PA'I NYON MONGS PA LNGA'I SPYOD PA RMAD
DU BYUNG BA RTZOM PAR BYED LA, DE MNGON DU GYUR NAS 'JIG RTEN
DANG 'JIG RTEN LAS 'DAS PA'I SPYOD PA THAMS CAD LA BCU BDUN PA'I
SGO NAS SPYOD PAR BYED

DO; ,DE LTAR BYANG CHUB SEMS DPA'I SPYOD PA RNAL 'BYOR GYI SPROS
PA GSUM RTOGS NAS, DE BZHIN GSHEGS PA'I SPYOD PA RMAD DU BYUNG BA
DANG DAM TSIG DANG SNGOM PA SPYOD PAS BDAG GI DON RDZOGS PAR BYAS
NAS, GZHAN GYI DON DU NANG MCHOG TU GZHOL BA LAS LE'U BCU GSUM
PA'I

LAS KYI TSOGS RNAMS SPYOD PAR 'GYUR RO ZHES STON TE, BZHI PA DANG
NI BCU DRUG PA, ,BRGYAD PA DE BZHIN BCU GNYIS PA, ,ZHES BYA BA
LA, LE'U BZHI PA LAS NI DBANG BSKUR BA'I DKYIL 'KHOR GSUNGS SO,
,LE'U BCU DRUG PA LAS NI BZHI PA'I RDUL TSON GYI DKYIL 'KHOR
SPROS TE

@208B RGYAS PAR GSUNGS SO, ,DE YANG BZHI PA NI SLOB MA'I DKYIL
'KHOR YIN LA, BCU DRUG PA NI DNGOS GRUB KYI DKYIL 'KHOR YIN NO,
,LE'U BRGYAD PA LAS NI GSANG BA'I DBANG BSKUR BA GSUNGS SO, ,LE'U
BCU GNYIS PA LAS NI PHYAG RGYA CHEN PO YONGS SU GYUR PA GSUNGS
SO, ,SLOB DPON

SPYI'I LAS DANG NI, ,ZHES PA NI, SLOB DPON THAMS CAD KYI PHRIN
LAS THAMS CAD NI, DKYIL 'KHOR BRIS TE BUM PA DANG, ,GSANG BA DANG
SHES RAB YE SHES KYI DBANG BSKUR BA YIN NO, ,DNGOS GRUB BRTUL
ZHUGS SNGOM PA YIN, ,ZHES PA NI, DKYIL 'KHOR BRIS TE RIG PA BRTUL
ZHUGS SNGON

DU SONG BAS, RIG PA BRTUL ZHUGS KYI PHYAG RGYA'I SGO NAS DNGOS
GRUB RNAM PA GNYIS SGRUB PAR BYED PA'O, ,'DI SKAD STON PAR 'GYUR
TE, BDAG GI DON DU DKYIL 'KHOR BRIS TE RIG PA BRTUL ZHUGS KYI
SPYOD PAS DNGOS GRUB BSGRUB PAR BYA ZHING, GZHAN GYI DON DU DKYIL
'KHOR BRIS TE SLOB MA

GZHUG PA'I CHO GAS BCUG LA, DBANG RNAM PA BZHI BSKUR BAR BYED PA
NI SGRUB PA YIN NO ZHES STON PAR 'GYUR RO, ,DRUG PA DANG NI GNYIS
PA DANG, ,BCU PA DANG NI BCU BZHI PA, ,ZHES BYA BA LA, LE'U DRUG
PA LAS NI SKU GSUNG THUGS BYIN GYIS BRLAB PA GSUNGS SO, ,LE'U
BZHI BA

LAS NI RDZOGS PA'I RIM PA 'BA' ZHIG STON TO, ,LE'U BCU PA LAS NI
MNGON PAR 'DOD PA'I DNGOS GRUB MNGON DU BYA BA'I PHYIR, PHYI DANG
NANG GI BDAG NYID CAN GYI SNYING PO BSKUL BA GSUNGS SO, ,LE'U BCU
BZHI PA LAS NI SNGAGS LA MCHOG TU GZHOL BA'I LAS KYI TSOGS GSUNGS

SO; ,DRAG SPYOD RJES SU CHAGS PA DANG, NYE BAR SGRUB PA'I SNGOM
PA'O, ,ZHES PA NI, LE'U BCU PA DANG BCU BZHI PA LAS NI DRAG POR
SPYOD PA YIN LA, LE'U BCU DRUG PA LAS NI THABS DANG SHES RAB KYIS
RJES SU CHAGS PA GSUNGS PA DE DAG NI RANG GI LHA NYE BAR BSGRUB
PA'I SNGOM PA'O, ,

'DI SKAD STON PAR 'GYUR TE, LE'U DRUG PA NI BSKYED PA'I RIM PA
DANG, LE'U GNYIS PA RDZOGS PA'I RIM PA DANG LDAN PA'I RNAL 'BYOR
PAS MA GRUB NA RANG GI LHA BSKUL BCU PA LTAR BYAS TE, BDAG GI DON
RDZOGS NAS GZHAN GYI DON SNGAGS LA MCHOG TU GZHOL BA'I SGO NAS,
BCU

@209A *, ,BZHI PA'I SGO NAS MDZAD PAR 'GYUR RO ZHES STON TO,
,BDUN PA DANG NI GSUM PA DANG, ,BCU GCIG PA DANG BCO LNGA PA,
,ZHES BYA BA LA, LE'U BDUN PA LAS NI RNAL 'BYOR GYI SPYOD PA
SPROS PA GSUM GSUNGS SO, ,LE'U GSUM PA LAS NI YONGS SU DAG PA
DANG, YONGS SU MA DAG

PA'I LHA'I RNAL 'BYOR GSUNGS SO, ,LE'U BCU GCIG PA LAS NI BSKYED
PA'I RIM PA'I SNGAGS KYI SKU DANG, RDZOGS PA'I RIM PA'I YE SHES
KYI SKU BSKYED PA STON TO, ,LE'U BCO LNGA PA LAS NI LAS KYI TSOGS
DNGOS GRUB THAMS CAD RMI LAM GYI LTAS DANG, SGYU MA LTA BU'I TING
NGE 'DZIN GSUNGS

SO; ,DNGOS GRUB BZHI ZHES PA NI, LE'U BCO LNGA PA'I LAS KYI TSOGS
DANG, LE'U BCU GCIG PA'I THUN MONG MA YIN PA'I DNGOS GRUB YIN NO,
,LTAS ZHES PA NI LE'U BCO LNGA PA'I RMI LAM GYI LTAS DANG SGYU MA
LTA BU'I LTAS STON TE, DE DAG NI BSNYEN PA'I SNGOM PA YIN NO,
,'DI SKAD STON TE, BDAG

GI DON GSUM PA DANG BCU GCIG PA LAS 'BYUNG BA'I RIM PA GNYIS KYI
SGO NAS BSGRUB CING, BDUN PA'I RNAL 'BYOR GYI SPYOD PAS GROGS BYA
STE RDZOGS PAR BYAS LA, GZHAN GYI DON DU LE'U BCO LNGA PA'I LAS
KYI TSOGS KYIS SGRUB PAR BYED DE ZHES STON TO, ,BSDUS PA'I DON NI
BSNYEN PA'I DNGOS

GRUB KYI LTAS BYUNG BA DANG, NYE BAR SGRUB PAS GZHAN DON DU LHA
BSKUL BA LA ZHUGS TE, BDAG GI DON RDZOGS PAR GYUR PA NGES BSGRUBS
PAS GZHAN DON DU DKYIL 'KHOR DANG, BDAG DON DU THUN MONG GI DNGOS
GRUB SGRUB PAR BYED LA, PHYAG RGYA CHEN PO MCHOG GI DNGOS GRUB
NI, SGRUB PA CHEN

PO'I SGO NAS SGRUB PAR BYED CES PA NI, LE'U SO SO'I 'BREL BA
DANG, RGYUD KYI GZHUNG GI BSDUS PA'I DON YIN NO, ,LE'U DANG PO NI
BCU GCIG PA ZHES BYA BA LA, BCU ZHES BYA BA NI MI MNGON PAR BYAS
PA'I NANG DU 'DUS TE, BSNYEN SGRUB BZHI'I MDOR BSTAN PA'I LE'U
YIN TE, LE'U DE LAS NI BRJOD

PA DANG RJOD PAR BYED PA'I BDAG NYID RDO RJE 'CHANG CHEN PO'I
SGRUB PA'I DKYIL 'KHOR DU NYAN PA'I SKAL BA DANG LDAN PA RNAMS LA
RIG PA'I DBANG BSKUR BA BYIN NAS, DRANG BA DANG NGES PA'I DON GYI
BYE BRAG GIS BRTAGS PA DANG, RDZOGS PA'I RIM PA'I SGRUB PA'I
THABS SO SOR STON CING 'OG

@209B NAS 'BYUNG BA'I LE'U BCU DRUG PO KUN GYI DON MDOR BSDUS TE
BSTAN PA YIN PAR RIG PAR BYA'O, ,DA NI LE'U DE DAG GI DON JI LTA
BU YIN PA DE GSAL BAR BSTAN PA'I PHYIR, DE BZHIN GSHEGS PA KUN
GYI LAS, ,TSAR GCOD PHAN 'DOGS BYED PA DAG ,CES PA NI, NYE BAR
SGRUB PA'I

LE'U BZHI PA LAS NI DE BZHIN GSHEGS PA THAMS CAD KYI SEMS CAN DUL
BA DANG ZHI BA LA PHAN 'DOGS PA'I SPYOD PAS SANGS RGYAS KYI BSTAN
PA LA 'JUG PAR BYED PA DANG, SEMS CAN GDUL DKA' BA RNAMS NI TSAR
GCOD PA'I SPYOD PAS 'JUG PAR BYED PAS NA, DUL DANG GDUL

DKA' ZHI BA YI, ,SEMS CAN RNAMS KYI GZHUG PA'O, ,ZHES BYA'O,
,BSKYED PA'I RIM PA DANG RDZOGS PA'I, ,BSNYEN PA RDO RJE CHO GA
BZHI, ,ZHES PA'I BSNYEN PA'I LE'U BZHI PA LAS NI, BSKYED PA'I RIM
PA DANG RDZOGS PA'I RIM PA RDO RJE CHO GA BZHI BSTAN PAS, THUN
MONG GI DNGOS

GRUB SGRUB PAR BYED PA'I PHYIR RO, ,THUN MONG DNGOS GRUB 'BREL BA
YI, ,MCHOG TU GYUR PA'I GZHUNG NYID DO, ,ZHES GSUNGS SO, ,DKYIL
'KHOR BRTUL ZHUGS 'BREL PA YI, ,ZHES PA NI, SGRUB PA'I LE'U BZHI
LAS NI, DKYIL 'KHOR DANG DNGOS GRUB BSGRUB PA'I TSE, RIG PA'I

BRTUL ZHUGS DANG 'BREL LA, DKYIL 'KHOR DANG SLOB DPON LAS KYI TSE
SLOB MA YONGS SU SMIN PA DANG 'BREL TO, ,DE YANG BLA MA SNGAGS
KYI LAM GYIS NI, ,ZHES STON TO, ,BRTUL ZHUGS BZANG DANG ZHES PA
NI, SGRUB PA CHEN PO'I LE'U BZHI STON TE, DBANG BSKUR BAS, RANG
GI SLOB MAR

GYUR PA DES RNAL 'BYOR GYI SPYOD PA'I BRTUL ZHUGS BZANG PO LA
SPROS PA'I SPYOD PA DANG, BDAG NYID CHEN PO'I SANGS RGYAS DANG,
BYANG CHUB SEMS DPA'I SPYOD PA DANG, RMAD DU BYUNG BA DANG DAM
TSIG DANG SNGOM PA'I SPYOD PA BSTAN PA'I SGOR ZHUGS PAS RANG SEMS
YONGS SU GROL TE, 'OD

GSAL BA THOB PAR 'GYUR RO ZHES STON TO, ,DE LTAR RGYUD KYI MTSAN
LA DPAL GSANG BA 'DUS PA ZHES BYA BA BSHAD NAS, DA NI RNAL 'BYOR
GYI RGYUD CES BYA BA BSTAN PA'I PHYIR, RNAL 'BYOR ZHES NI GANG LA
BGYI, ,ZHES PA'I LAN DU, THABS DANG SHES RAB SNYOMS 'JUG PA,
,ZHES PA

@210A *, ,LA SOGS PAS STON TO, ,SHES RAB CES PA NI SNANG BA DANG
STONG BA DANG DON DAM PA'I MTSAN NYID CHOS THAMS CAD DNGOS PO MED
PA'I SHES RAB LA BYA'O, ,THABS ZHES BYA BA NI SNANG BA MCHED PA
DANG SHIN TU STONG PA DANG THABS DANG KUN RDZOB KYI MTSAN NYID
CHOS THAMS CAD

CAD SGYU MA LTA BU'I DNGOS PO'I MTSAN NYID KYI THABS LA BYA'O,
,SNYOMS PAR 'JUG PA ZHES PA NI SNANG BA THOB PA DANG, STONG PA
CHEN PO DANG, NYE BAR THOB PA GNYIS SU MED PA'I RNAL 'BYOR SGYU
MA LTA BU STE, SBAS PA'I DON TO, ,SHES RAB CES BYA BA NI DON DAM
PA'I BDEN PA CHOS THAMS CAD

DNGOS PO MED PA'I SHES RAB STE, DE SKAD DU YANG, GANG ZHIG DMIGS
PA THAMS CAD KYI, ,GNAS DANG TSIG TU MA GYUR PA, ,'JUG DANG THUGS
KYI RDO RJE YIS, ,SHES RAB CES SU RNAM PAR BSHAD, ,CES PA'O,
,THABS NI SNANG BA GSUM KUN RDZOB KYI DNGOS PO'I MTSAN NYID LA
BYA'O, ,DE

YANG SLOB DPON KLU SGRUB KYIS, SNANG BA GSUM PO'I BSTAN PA NI,
,KUN RDZOB CES SU GRAGS ZHES BSHAD, ,CES PAS SO, ,SNYOMS PAR 'JUG
PA ZHES PA NI, KUN RDZOB DANG DON DAM PA'I RNAL 'BYOR PAS RGYU BA
DANG MI RGYU BA'I CHOS THAMS CAD PHYAG RGYA CHEN PO'I GZUGS KYIS
GCIG TU

BYAS NAS ZUNG DU 'JUG PA'I BDAG NYID RDO RJE 'CHANG CHEN PO'I
GZUGS NI RNAL 'BYOR ZHES BYA STE, DON GYI RGYUD MTHAR THUG PA'O,
,RGYUD CES PA'I DON BSTAN PA'I PHYIR, RGYUD NI RGYUN ZHES BYA BAR
GRAGS, ,ZHES PA NI, RGYUD KYI NGES PA'I TSIG BSTAN PA YIN TE, TAN
TRA ZHES PA'I SGRAS BSNYEN

SGRUB BZHI'I DON LE'U 'KHRUGS PAR SNANG YANG DON DU 'BREL PAR
GYUR PA LA RGYUD CES BYA'O, ,YANG NA 'OG NAS 'BYUNG BA'I RGYUD
KYI RANG GI NGO BO GSUM, RGYUN DU 'BREL PAR GYUR PA LA, RGYUD DAM
RGYUN ZHES PAR BSHAD DO, ,DA NI RGYUD KYI DBYE BAS RGYUD KYI RANG
GI NGO BO BSHAD PA'I PHYIR, RGYUD SDE

RNAM PA GSUM 'GYUR TE, ,BZHI DANG DE BZHIN RANG BZHIN DANG, ,MI
'PHROGS PA YI RAB PHYE BA, ,ZHES BYA BA LA SOGS PA GSUNGS TE,
RGYU'I RGYUD DANG, RANG BZHIN THABS KYI RGYUD DANG, 'BRAS BU'I
RGYUD MI 'PHROGS PA GSUM DU RAB TU PHYE BA'O, ,DE YANG RGYU DANG
'BRAS BU GNYIS SU

@210B DBYE BA NI, BZHI DANG RANG BZHIN RGYU YIN TE, ,DE BZHIN MI
'PHROGS 'BRAS BU'O, ,ZHES BYA'O, ,BZHI GANG YIN PA BSTAN PA'I
PHYIR, BZHI NI THABS ZHES BYA BA NI, ,ZHES PA NI BSNYEN SGRUB YAN
LAG BZHI NI RGYUD 'DI'I THABS KYI RGYUD YIN TE, DE YANG 'DI NYID
LAS, THABS NI RNAM PA BZHI PO

DAG ,BYANG CHUB RDO RJE CAN GYIS GSUNGS, ,RNAL 'BYOR RGYUD NI
THAMS CAD DU, ,RNAL 'BYOR PA YI BRTAGS PAR BSNGAGS, ,BSNYEN PA'I
CHOG DANG PO STE, ,NYE BAR SGRUB PA GNYIS PA YIN, ,SGRUB PA YANG
NI GSUM PA YIN, ,SGRUB PA CHEN PO BZHI PA YIN, ,ZHES 'BYUNG BA
YIN NO,,

DE BAS NA RGYU'I RGYUD SGRUB PA PO RIN PO CHE LTA BU'I GANG ZAG
GI RANG BZHIN DANG, THABS KYI RGYUD BSNYEN SGRUB YAN LAG BZHI
DANG, 'BRAS BU'I RGYUD MI GNAS PA'I MYA NGAN LAS 'DAS PA RDO RJE
'CHANG ZUNG 'JUG GI SKU GANG YIN PA GZHAN GYIS 'PHROGS BAR MI NUS
PA DANG, GSUM NI RGYUD

KYI RANG GI NGO BO STE, DE'I PHYIR GSUM GYIS RGYUD KYI DON BSDUS
PA'O, ,ZHES PA'O, ,DA NI RIGS DBYE BA BSTAN PA'I PHYIR, RIGS NI
LNGA DANG GSUM DAG DANG, ,ZHES PA LA SOGS PA GSUNGS TE, RIGS NI
LNGA ZHES PA MDOR BSTAN PA GSAL BAR PHYE BA NI, DE NYID RNAM PA
LNGA RU BSHAD,,

CES BYA BA YIN TE, KHAMS BZHI PO DE DAG LAS LUS KYI PHUNG PO
MNGON PAR 'GRUB PAR 'GYUR TE, KHAMS RNAMS TSOGS LAS 'BYUNG ZHING
SKYE STE, DE BAS NA GANG GZUGS KYI PHUNG PO LA SOGS PA 'BYUNG BA
LAS GYUR NI, DE BZHIN GSHEGS PA'I RIGS CAN TE, DE NI SA'I

KHAMS SDUD PAS NYE BAR 'GRO'O, ,DE BZHIN DU RIN PO CHE'I RIGS CAN
RNAMS NI CHU'I KHAMS SO, ,PADMA'I RIGS CAN RNAMS NI ME'I KHAMS
SO, ,LAS KYI RIGS CAN RNAMS NI RLUNG GI KHAMS SO, ,RDO RJE'I RIGS
CAN RNAMS NI RNAM PAR SHES PA'I KHAMS BSDUS

PAR GYUR PA YIN TE, TSUL 'DI NI RANG NI RANG LU DKYIL 'KHOR 'BYUNG
BA DANG 'BYUNG BA LAS GYUR PA'I DBYE BAS PHUNG PO RNAMS GSANG BA
LNGA'I RANG BZHIN 'BYUNG BA CHEN PO LNGA'I DA KHON NYID DU 'GYUR
RO, ,RTZA BA'I RGYUD LAS KYANG, MDOR NA PHUNG PO LNGA RNAMS NI,
,SANGS RGYAS LNGAR

@211A *, ,NI RAB TU GRAGS, ,ZHES GSUNGS SO, ,GSUM DAG CES PA MDOR
BSTAN PA GSAL BAR BSHAD PA NI, GSANG BA RNAM PA GSUM DU BSHAD,
,CES BYA BA YIN TE, DE BZHIN GSHEGS PA LNGA PO LAS GSUM DU BSDU
BAR BYA STE, DE YANG RIN CHEN 'BYUNG LDAN NI SKU RDO RJE

DANG LHAN CIG GNYIS SU MED PAR GYUR PA'O, ,DON YOD GRUB PA NI,
GSUNG RDO RJE DANG GNYIS SU MED PAR GYUR PA'O, ,MI BSKYOD PA NI
DRUG PA RDO RJE 'CHANG DANG LHAN CIG TU GNYIS SU MED PAR GYUR
PA'O, ,DE LTAR NA SANGS RGYAS DANG BYANG CHUB SEMS DPA' THAMS CAD
NI RANG GI LUS DANG NGAG

DANG YID KYIS BSDUS PAR GYUR PA'I PHYIR GSUM DU BSHAD DO, ,ZLA
GSANG THIG LE LAS KYANG, LUS NGAG YID KYI SBYOR BA YIS, ,GSUM DU
YANG NI 'GYUR BA YIN, ,ZHES GSUNGS SO, ,NGO BO NYID MDOR BSTAN PA
GSAL BAR BSHAD PA NI, LHAG PA'I LHA NI GSANG CHEN TE, ,ZHES

BYA BA YIN TE, RDO RJE GSUM MI PHYED PA'I MTSAN NYID RDO RJE
'CHANG CHEN POR LHAG PAR MOS PAR BYA BA NI, BYIN GYIS BRLAB PA'I
RNAL 'BYOR TE, RDZOGS PA'I RIM PA'I SKUR BYUNG BA DANG PO DE LA
DE SKAD CES BYA BA'AM, YANG NA PHYOGS BCU'I SANGS RGYAS THAMS CAD
KYI BSDUS PA'I SKU NI RDO RJE

'CHANG CHEN PO YIN LA, 'JIG RTEN DANG 'JIG RTEN LAS 'DAS PA'I LHA
THAMS CAD KYI NGO BO NYID DU SNANG BA'I SKU, ZUNG DU 'JUG PA'I YE
SHES KYI SKU DE LA LHAG PA'I LHA ZHES BYA, DE NI SKU GSUNG THUGS
KYI GSANG BA 'DUS PA STE, SHIN TU RDZOGS PA CHEN POR GYUR PAS DE
LA DE SKAD CES BYA'O, ,

BDE MCHOG LAS KYANG, 'DI NI RANG 'BYUNG BCOM LDAN 'DAS, ,GCIG PU
RAB TU CHE BA'I LHA, ,ZHES GSUNGS SO, ,RIGS BRGYA ZHES MDOR BSTAN
PA GSAL BAR BSHAD PA NI, DAM PA'I RIGS NI RNAM PA BRGYA, ,ZHES
BYA BA YIN TE, PHUNG PO LNGA DANG 'BYUNG BA BZHI NI, DBANG PO

LNGA DANG, YUL LNGA RE RE LAS RIGS LNGA LNGA'I DBANG DU BYAS PAS
RIGS BRGYAR 'GYUR TE, DE YANG GANG ZHE NA, RNAM PAR SNANG MDZAD
KYI TING NGE 'DZIN GYI DBANG DU BYAS TE BSHAD PA'I, GZUGS KYI
PHUNG PO LA DE BZHIN GSHEGS PA LNGAS BYIN GYIS BRLABS PA'I RIGS
LNGA DANG, RIN CHEN

@211B 'BYUNG LDAN GYI TING NGE 'DZIN GYI DBANG DU BYAS TE BSHAD
PA'I TSOR BA'I PHUNG PO LA DE BZHIN GSHEGS PA LNGAS BYIN GYIS
BRLABS PA'I RIGS LNGA DANG, SNANG BA MTHA' YAS KYI TING NGE 'DZIN
GYI DBANG DU BYAS TE BSHAD PA'I, 'DU SHES KYI PHUNG PO LA DE
BZHIN GSHEGS PA LNGAS BYIN GYIS

BRLABS PA'I RIGS LNGA DANG, DON YOD GRUB PA'I TING NGE 'DZIN GYI
DBANG DU BYAS TE BSHAD PA'I, 'DU BYED KYI PHUNG PO LA DE BZHIN
GSHEGS PA LNGAS BYIN GYIS BRLABS PA'I RIGS LNGA DANG, MI BSKYOD
PA'I TING NGE 'DZIN GYI DBANG DU BYAS TE BSHAD PA'I, RNAM PAR
SHES PA'I PHUNG PO LA

DE BZHIN GSHEGS PA LNGAS BYIN GYIS BRLABS PA'I RIGS LNGA STE,
SPYIR PHUNG PO LNGA'I DBANG DU BYAS PA'I DAM PA'I RIGS NI NYI SHU
RTZA LNGA'O, ,SA'I KHAMS LA SANGS RGYAS SPYAN GYI TING NGE 'DZIN
GYI DPANG DU BYAS TE, BSHAD PA'I PHYI DANG NANG GI SA'I KHAMS LA
DE BZHIN GSHEGS PA LNGAS

BYIN GYIS BRLABS PAS BCUR 'GYUR YANG RIGS LNGAR BGRANG BA DANG,
M'A MA K'I'I TING NGE 'DZIN GYI DBANG DU BYAS TE BSHAD PA'I, PHYI
NANG GI CHU'I KHAMS LA DE BZHIN GSHEGS PA LNGAS BYIN GYIS BRLABS
PAS BCUR 'GYUR YANG RIGS LNGAR BGRANG BA DANG, GOS DKAR MO'I TING

NGE 'DZIN GYI DBANG DU BYAS TE BSHAD PA'I, PHYI NANG GI ME'I
KHAMS LA DE BZHIN GSHEGS PA LNGAS BYIN GYIS BRLABS PAS PHYI NANG
GI DBANG GIS BCUR 'GYUR YANG RIGS LNGAR BGRANG BA DANG, SGROL
MA'I TING NGE 'DZIN GYI DBANG DU BYAS TE BSHAD PA'I, PHYI NANG GI
RLUNG GI KHAMS LA DE BZHIN

GSHEGS PA LNGAS BYIN GYIS BRLABS PAS PHYI NANG GI DBANG GIS BCUR
'GYUR YANG RLUNG DU GCIG PAS RIGS LNGAR BGRANG PA STE, SPYIR DAM
PA'I RIGS NYI SHU'O, ,BYANG CHUB SEMS DPA' RNAMS KYI TING NGE
'DZIN GYI DBANG DU BYAS TE BSHAD PA LAS, RIGS LNGA BCUR 'GYUR BA
NI 'DI YIN TE,

SA'I SNYING PO'I TING NGE 'DZIN GYI DBANG DU BYAS PAS MIG GI SKYE
MCHED LA DE BZHIN GSHEGS PA LNGAS BYIN GYIS BRLABS PA'I RIGS LNGA
DANG, PHYAG NA RDO RJE'I TING NGE 'DZIN GYI DBANG DU BYAS PA'I
BSHAD PA, RNA BA'I SKYE MCHED LA DE BZHIN GSHEGS PA LNGAS BYIN
GYIS BRLABS PA'I RIGS LNGA

@212A *, ,DANG; ,NAM MKHA'I SNYING PO'I TING NGE 'DZIN GYI DBANG
DU BYAS PA'I SNA'I SKYE MCHED LA DE BZHIN GSHEGS PA LNGAS BYIN
GYIS BRLABS PA'I RIGS LNGA DANG, 'JIG RTEN DBANG PHYUG GI TING
NGE 'DZIN GYI DBANG DU BYAS TE BSHAD PA'I, LCE'I SKYE MCHED LA DE
BZHIN GSHEGS PA LNGAS BYIN

GYIS BRLABS PA'I RIGS LNGA DANG, SGRIB PA RNAM PAR SEL BA'I TING
NGE 'DZIN GYI DBANG DU BYAS TE BSHAD PA'I, LUS KYI SKYE MCHED LA
DE BZHIN GSHEGS PA LNGAS BYIN GYIS BRLABS PA'I RIGS LNGA DANG,
SPYIR DAM PA RIGS BRGYA NYI SHU RTZA LNGA'O, ,YUL RNAMS LHA MO'I
TING NGE 'DZIN GYI DBANG DU

BYAS TE BSHAD PA'I, RIGS LNGA BCUR 'GYUR BA NI 'DI YIN TE, GZUGS
RDO RJE MA'I TING NGE 'DZIN GYI DBANG DU BYAS TE BSHAD PA'I,
GZUGS RNAMS DE BZHIN GSHEGS PA LNGAS BYIN GYIS BRLABS PA NA DE
BZHIN GSHEGS PA RIGS LNGA DANG, SGRA RDO RJE MA'I TING NGE 'DZIN
GYI DBANG DU BYAS TE

BSHAD PA'I, SGRA RNAMS DE BZHIN GSHEGS PA LNGAS BYIN GYIS BRLABS
PA'I RIGS LNGA DANG, DRI RDO RJE MA'I TING NGE 'DZIN GYI DBANG DU
BYAS TE BSHAD PA'I DRI RNAMS DE BZHIN GSHEGS PA LNGAS BYIN GYIS
BRLABS PA'I RIGS LNGA DANG, RO RDO RJE MA'I TING NGE 'DZIN GYI
DBANG DU BYAS TE BSHAD PA LI RO RNAMS

DE BZHIN GSHEGS PA LNGAS BYIN GYIS BRLABS PA'I RIGS LNGA DANG,
REG RDO RJE MA'I TING NGE 'DZIN GYI DBANG DU BYAS TE BSHAD PA'I,
REG BYA THAMS CAD DE BZHIN GSHEGS PA LNGAS BYIN GYIS BRLABS PA'I
RIGS LNGA DANG, SPYIR DAM PA'I RIGS BRGYA NYI SHU RTZA LNGA'O,
,RIM PA LNGA PO NYID LA 'JUG

PA'I YE SHES LNGA DANG, SPYIR DAM PA'I RIGS NI BRGYA YIN TE, ZLA
GSANG THIG LE LAS, RIGS NI RNAM PA BRGYAR BSHAD PA, ,MDO RU BSDU
NA RNAM PA LNGA, ,ZHES 'BYUNG BA YIN NO, ,YID KYI RNAM PAR SHES
PA'I DBANG PO LA GSUM STE, DBANG PO THAMS CAD KYI BDAG PO STE,
PHYI'I YUL NI MED KYI, SO

SO RANG RIG PAS CHOS KYI DBYINGS YUL DU BYAS NAS, RDO RJE 'CHANG
CHEN PO'I SGYU MA LTA BU'I TING NGE 'DZIN ZHES BYA STE, RIGS
BRGYA PO KUN LA KHYAB PAR BYED PA ZHES BSHAD DO, ,BYANG CHUB RDO
RJE BCAS GSUNGS PA, ,ZHES PA NI, RDO RJE 'CHANG CHEN PO NI 'DIR
MING GZHAN BYANG CHUB KYI SEMS RDO RJE

@212B ZHES BYA STE, DE DANG BCAS PA NI RIGS LNGA NAS BRGYA'I BAR
DU SNANG BA STE, DE DAG THAMS CAD KYANG RTZA BA'I RGYUD CHEN PO
LAS MA GSUNGS SHING, PHYI MA'I RGYUD 'DIR BSHAD CING BSTAN PA'I
PHYIR RGYUD PHYI MA ZHES BYA'O, ,DE LTAR RGYUD KYI MTSAN BSTAN
NAS, DA NI RGYUD KYI DON STON PA'I MTSAN BSTAN PA'I

PHYIR; ,BYANG CHUB KYI SEMS RIG PA'I SKYES BU RDO RJE 'CHANG ZHES
BYA BA NI, THOG MA THA MA MED ZHI BA, ,DNGOS DANG DNGOS MED MI
BZAD GTZO, ,ZHES BYA BA NI, BYANG CHUB CES PA LA THOG MA NAS
SNANG BA STE, ZLA BA'I DKYIL 'KHOR LTA BU'O, ,THA MA NI SNANG BA
THOB PA STE MUN PA LTA BU'O, ,SHUGS

KYIS NA BAR MA NI SNANG BA MCHED PA STE NYI MA'I DKYIL 'KHOR LTA
BU'O, ,MED CES PA NI DE LTA BU'I KUN RDZOB KYI BDEN PA SNANG BA
GSUM STONG PAR THIM ZHING, ZHI BA LA DE SKAD CES BYA'O, ,DNGOS
DANG ZHES PA NI KUN RDZOB KYI BDEN PA SNANG BA GSUM MO, ,DNGOS
MED CES PA NI THAMS CAD STONG PA DON

DAM PA'I BDEN PA'I NGANG DU SNANG BA GSUM GYI DNGOS PO MED CING
MI DMIGS PA LA BYANG CHUB CES BYA STE, MNGON PAR BYANG CHUB PA'I
RGYUD LAS KYANG, BYANG CHUB NAM MKHA'I MTSAN NYID DE, ,KUN DU
RTOG PA THAMS CAD SPANGS, ,GANG ZHIG DER RTOGS 'DOD PA STE,
,BYANG CHUB SEMS DPA'

ZHES BYA'O, ,GSANG BA'I BDAG PO DE LA BYANG CHUB GANG ZHE NA,
RANG RANG GI SEMS YANG DAG PA JI LTA BA BZHIN DU RTOGS PA STE, DE
YANG BLA NA MED PA YANG DAG PAR RDZOGS PA'I BYANG CHUB PO ZHES
'BYUNG NGO, ,MI BZAD GTZO ZHES PA NI, ZUNG 'JUG GI SKU LA MI BZAD
PA'AM GTZO BO ZHES BYA STE,

SLOB DPON KLU SGRUB KYIS KYANG, GTZO BO BDE BA KUN RANG BZHIN,
,SEMS DPA' CHEN PO 'GRO DANG 'DUG ,GNAS DANG ZAS DANG GOS LA
SOGS, ,MKHA' LAS SKAD CIG DAG GIS RNYED, ,YE SHES RANG BZHIN MI
YI SENG GE BDAG ,MI BZAD LUS THOB MA LUS 'GRO BA'I RGYU, ,ZHES
GSUNGS

SO; ,STONG NYID SNYING RJE MI PHYED BA, ,BYANG CHUB SEMS ZHES BYA
BA YIN, ,ZHES PA NI, GTZO BO ZUNG 'JUG DE NYID 'OD GSAL BA DANG,
SNYING RJE CHEN PO SEMS CAN THAMS CAD LA KHYAB PA THA MI DAD CING
DBYER MED PA DE LA DE SKAD CES BYA STE, DE SKAD DU YANG, SLOB
DPON KLU SGRUB KYI ZHAL SNGA NAS,

@213A *, ,SHES RAB SNYING RJE GCIG PAR NI, ,SHES NAS ZUNG DU 'JUG
GYUR PA, ,ZUNG 'JUG CES BYAR BSHAD PA YIN, ,RIM 'DI SANGS RGYAS
SPYOD YUL LO, ,ZHES GSUNGS SO, ,DA NI RIG PA'I SKYES BU ZHES BYA
BA'I DON BSHAD PA'I PHYIR, SKU GSUNG THUGS KYI RDO RJE YIS, ,

MI PHYED PA DANG ZHES PA NI, ,SKU GSUNG THUGS NI SNA NGA BA RNAM
PA GSUM GYI BDAG NYID LA SKYES BU ZHES BYA BA YIN LA, RDO RJE YIS
ZHES PA NI, RIG PA STE DON DAM PA'I BDEN PA'O, ,MI PHYED PA ZHES
PA NI, DE DAG LAS SKYES BU RNAM PA THAMS CAD KYI MCHOG DANG LDAN
PA LA SOGS PA

DANG BCAS PA'I, RIG PA'I SKYES BUS TE NGES PA'O, ,SKU GSUNG THUGS
KYI RDO RJE YIS, ,MI PHYED PHYED PA'I DNGOS PO NYID, ,CES PA LA,
SKU GSUNG THUGS NI YI GE GSUM MO, ,RDO RJE YIS ZHES PA NI ZLA BA
DANG NYI MA DANG PADMA DANG, YI GE LAS THA MAR RDO RJER GYUR PA
STE, DE DAG SO SOR PHYE

BA'I DNGOS PO LAS SKYES BU'I GZUGS BSKYED PA STE, YI GE GSUM GYI
RIG PA LAS SKYES BU BSKYED CES BYA BA'I DON TO, ,'DI SKAD STON
TE, DRANG DON DU SGRUB THABS BZHIN DU RNAL 'BYOR RNAM PA BZHI'I
RIM GYI SNGAGS THAMS CAD KYI GZUGS KYI SKU RDO RJE 'CHANG DU
BSKYED PA DANG, NGES PA'I DON

DU BDEN PA GNYIS LAS ZUNG 'JUG GI SKUR BZHENGS PAR STON PA YIN
NO, ,RGYUD KYI STON PA'I MTSAN BYANG CHUB KYI SEMS RIG PA'I SKYES
BU RDO RJE 'CHANG ZHES BYA LA, DA NI RDO RJE 'CHANG ZHES BYA BA'I
DON BSTAN PA'I PHYIR, RGYU LNGA DANG NI 'BRAS BU LNGA, ,RDO RJE
ZHES NI BSHAD PA YIN, ,

ZHES BYA BA LA, RGYU LNGA NI RNAM PAR SHES PA LNGA'O, ,'BRAS BU
LNGA NI YE SHES LNGA STE, DE NYID KYI MNGON PAR BYANG CHUB PA
LNGA YANG DAG PAR STON PA'I RDO RJE 'DZIN PAR MDZAD PAS NA RDO
RJE 'CHANG STE, DRANG BA'I DON TO, ,RGYU LNGA NI KUN RDZOB KYI
BDEN PA'O, ,'BRAS BU LNGA NI DON DAM PA'I

BDEN PA'O, ,RNAM SHES YID KYI SNANG BA GSUM YIN LA, RDO RJE ZHES
PA NI DON DAM PA'I BDEN PA'I 'BRAS BU BSTAN PA'O, ,'CHANG BA
'DZIN ZHES GRAGS PA STE, ,ZHES PA NI, BDEN PA GNYIS KYI BDAG NYID
CAN GYI RDO RJE'I YE SHES 'DZIN PAR MDZAD PAS NA RDO RJE 'CHANG
STE,

@213B NGES PA'I DON TO, ,SLOB DPON KLU SGRUB KYI ZHAL SNGA NAS
KYANG, BDAG BYIN BRLAB PA'I TING NGE 'DZIN, ,DE DAG 'OD GSAL BA
YI GNAS, ,RGYU DANG 'BRAS BU'I KHYAD PAR GYIS, ,BDEN PA GNYIS SU
BSTAN PA YIN, ,ZHES GSUNGS SO, ,YANG NA PHYOGS GZHAN BSTAN PA'I
PHYIR,

RGYU LNGA DANG NI 'BRAS BU LNGA, ,RDO RJE ZHES SU BSTAN PA YIN,
,ZHES BYA BA NI, PHYI DANG NANG GI BDAG NYID CAN GYI RGYU DANG
'BRAS BU SNANG BA'I YUL DANG DBANG PO 'DI RNAMS NI RANG BZHIN 'OD
GSAL BA'I PHYIR, DNGOS PO MED PA STE, DE BAS NA CHOS RNAMS KYANG
MED CING DE RNAMS KYI

CHOS NYID KYANG YOD PA MA YIN TE, CHOS RNAMS MED PA'I PHYIR RO,
,DE BAS NA 'DI LTAR NAM MKHA' LTA BU BDAG MED PA'I BDAG NYID CAN
RNAM PAR SHES PA'I YID 'ONG 'OD GSAL 'DI NI RDO RJE ZHES BYA BA
YIN TE, DE 'DZIN PAS NA 'CHANG ZHES BYA'O, ,RNAM PAR SNANG MDZAD
KYI BYANG

CHUB KYI SEMS BSTAN PA'I PHYIR, YOD DANG MED DANG DBUS LAS 'DAS,
,'BYUNG DANG 'BYUNG LAS GYUR LAS BYUNG, ,SEMS CAN KUN GYI LUS YIN
TE, ,SKYE LAS ZHES PA NI SNOD DU GYUR PA'I DNGOS PO THAMS CAD
DANG BRAL BA DANG, 'BYUNG DANG 'BYUNG LAS GYUR LAS BYUNG, ,SEMS

CAN KUN GYI LUS YIN TE, ,ZHES PA NI, YANG PHUNG PO STE, KHAMS
DANG SKYE MCHED KYI BDAG NYID CAN GYI GZUNG BA DANG 'DZIN PA RNAM
PAR SPANGS PA'O, ,YOD DANG MED DANG DBUS LAS 'DAS, ,ZHES PA NI,
RANG BZHIN GYIS 'OD GSAL BA'I CHOS BDAG MED PA MNYAM PA NYID
GNYIS SU

MED PA DE NI YOD PA STE, RTAG PA MA YIN ZHING MED PA STE, CHAD PA
MA YIN ZHING DE NYID KYI DBUS LAS 'DAS PA'I CHOS MNYAM PA NYID
YIN NO, ,SKYE LAS RGYAL BZHES PA NI, RANG GI SEMS YE NAS MA SKYES
PA RDO RJE GSUM MI PHYED PA'I LUS STONG PA NYID KYI NGO BO MIG GI
SPYOD YUL TZAM

YIN PA'I PHYIR RO, ,DZI NA DZI KA CES PA NI, RGYAL PA'I NGANG
TSUL CAN YIN PAS NA RGYAL BA STE, RTZIBS BCU GNYIS PA'I CHOS KYI
'KHOR LOS BDUD RNAMS LAS RGYAL BAS NA RGYAL BA STE DRANG BA'I DON
TO, ,RDO RJE LTA BU'I TING NGE 'DZIN GYIS BDUD BZHI ZIL GYIS GNON
PAS NA RGYAL BAS

@214A *, ,NA RGYAL BA STE, NGES PA'I DON TO, ,RIN CHEN 'BYUNG
LDAN GYI BYANG CHUB KYI SEMS BSTAN PA'I PHYIR, TSOR BA YIS NI
TSOR BAS ZHES PA LAS, TSOR BA NI ZAG PA DANG BCAS PA DANG ZAG PA
MED PA RNAMS SO, ,NGES PAR TSOR BA DNGOS PO MED CING MTSAN MA MED
PA'I PHYIR, CHOS

KYI MTSAN NYID MA GRUB PAS NGES PAR TSOR BA ZHES BYA'O, ,'O NA
LHA'I SKU JI LTAR BSKYED CE NA, DON RNAMS THAMS CAD 'BYUNG BAS
NA, ,SEMS NI RIN PO CHE ZHES BYA, ,ZHES BYA BA NI, BDAG MED PA'I
CHOS DON DAM PA'I BDEN PA DE LAS RANG LA BYIN GYIS BRLAB PA'I RIM
GYIS KUN TU

'BYUNG BA STE, SNGON GYI 'PHEN PA'I SHUGS KYIS NOR BU RIN PO CHE
LTAR 'BYUNG NGO, ,RA TAN DHRAm KA CES PA NI BSAM PA THAMS CAD
YONGS SU RDZOGS PAR BYED PA'I RIN PO CHE 'DZIN PAR MDZAD PAS NA,
RIN CHEN 'CHANG STE, DRANG BA'I DON TO, ,YANG DAG PA'I MTHA' RIN
PO CHE 'DZIN PAR MDZAD

BAS NA RIN CHEN 'CHANG STE, NGES PA'I DON TO, ,'OD DPAG TU MED
PA'I BYANG CHUB KYI SEMS BSTAN PA'I PHYIR, MTSAN GZHI MTSAN NYID
DNGOS PO YIS, ,ZHES PA LA, MTSAN GZHI NI 'DUS BYAS DANG 'DUS MA
BYAS RNAMS SO, ,MTSAN NYID CES PA NI CHOS RNAMS KYI CHOS NYID MA
GRUB NA DE

RNAMS KYI MTSAN NYID GANG LA YOD DE, MO GSHAM BU'I KHA DOG LJANG
BA DANG DKAR BA LA SOGS PA DANG 'DRA'O, ,KUN LA ZHES PA NI BSGOM
PAR BYA BA MED PA'O, ,KUN GYIS ZHES PA NI BSGOM PA MED PA'O,
,THAMS CAD DU ZHES PA NI SGOM PA DANG BSGOM PAR BYA BA'I RANG
BZHIN MED PA'I

PHYIR RO, ,'O NA LHA'I RNAL 'BYOR DU JI LTAR 'GYUR ZHE NA, DGA'
BA'I MTSAN NYID MTSAN GZHI NI, ,ZHES BYA BA NI, DGA' BA'I MTSAN
NYID CES PA NI 'DU SHES KYI DGA' BAS TE KUN RDZOB KYI BDEN PA'O,
,MTSAN GZHI NI DON DAM PAR 'DUS BYAS DANG 'DUS MA BYAS KYI CHOS
RNAMS

RANG BZHIN MED PA'O, ,DE GNYIS GCIG TU SBYOR BA LAS LHA'I SKU
'BYUNG NGO, ,A'A RO Li KA CES PA NI, AA NI MA LUS PA'O, ,RO NI
'KHOR BA'O, ,Li KA NI DE LAS 'DAS PAS NA, A'A RO Li KA STE DRANG
BA'I DON TO, ,AA NI MA LUS PA'O, ,RO NI YE SHES GSUM MO, ,DE BAS
NA DON DAM

@214B BA'I BDEN PAR BGROD PAR 'GYUR BA STE, NGES PA'I DON TO,
,DON YOD GRUB PA'I BYANG CHUB KYI SEMS BSTAN PA'I PHYIR, RNAM
SHES ZHES PA NI KUN RDZOB KYI BDEN PA'O, ,RAB MTHAR 'BYIN BYED
CES PA NI, DON DAM PA'I BDEN PA STE, PHYI NANG GI DNGOS PO RNAMS
NI BDEN PA GNYIS KYI NGO BO

NYID GCIG TU 'DU SHES PA GANG YIN PA DE NI SHES RAB STE, 'DU BYED
SEMS DPA' 'DZIN PA NA, ,ZHES PA NI, MNGON PAR RTOGS PA'I RGYUD
DANG, 'BRAS BU'I NGO BO NYID BYANG CHUB GNYIS RGYU DANG 'BRAS BU
DBYER MI PHYED PAR YID 'DU BYED SEMS DPA' RTOGS PAR BYED CING
'DZIN PAR BYED

DE, RGYU DANG 'BRAS BU MI PHYED PAR YONGS SU SHES PA NYID NI SHES
RAB 'DZIN ZHES BYA'O, ,PRADZNY'A DHRi KA CES PA NI CHOS RAB TU
'DZIN PAR BYED PA'I MTSAN NYID DE 'DZIN PAR BYED PAS NA SHES RAB
'DZIN TE, DRANG BA'I DON TO, ,SHES RAB NI ZLA BA SNANG BA STE, DE
KHAMS PHRA BA 'DZIN PAR MDZAD

PAS NA SHES RAB 'DZIN PA STE, NGES PA'I DON TO, ,DA NI ZHE SDANG
GI RIGS LA SOGS PA'I DON BSTAN PA LA, DANG PO RIGS THAMS CAD KYI
GZHI BSTAN PA'I PHYIR, RIGS NI RGYUD CES BYA BAR BSHAD, ,RGYUD NI
THOG MA ZHES BRJOD DO, ,ZHES PA LA, RIGS NI RANG GI SEMS KYI
RGYUD CES BYA BA YIN

TE, RANG GI SEMS KYI RANG BZHIN DE NI THOG MA MED PA'I DUS NAS
YANG DAG PA'I KUN RDZOB TU YE SHES SGYU MA SNANG BA DE LA THOG MA
MED PA ZHES BYA BA DANG, RIGS DANG RGYUN DANG RGYUD CES BYA'O,
,DE NYID SEMS RNAM PAR DAG PAR RTOGS PA'I DUS NA, YANG DAG PA'I
RIGS ZHES BYA BA

YIN NO, ,MI 'JIG SKYE BA MED GANG YIN, ,ZHES PA LA, DON DAM PA
SEMS KYI RGYUN DE SKYE BA MED PA GANG YIN PA DE, KUN RDZOB TU NI
SEMS KYI RGYUD DE SGYU MA LTA BUR SNANG BAS MI 'JIG PA ZHES
BYA'O, ,DE BAS NA, MI 'JIG SKYE BA MED PA'I SEMS DE NI GTZO BO
'AM MGON PO'AM RTEN NAM

RGYU'AM THOG MA ZHES BYA'O, ,'DI SKAD STON TE, RANG GI SEMS KYI
RGYUN SGYU MA LTA BUR SNANG BA DE, DON DAM PA SKYE 'JIG MED PAR
RTOGS PA DE LAS YE SHES LNGA'I TSUL DU RIGS THAMS CAD 'BYUNG BAR
'GYUR RO ZHES STON TO, ,DA NI ZHE SDANG GI RIGS ZHES BYA BA BSTAN
PA'I PHYIR, RGYU 'BRAS

@215A *, ,GNYIS LA ZHES PA NI RGYU RNAM PAR SHES PA LAS 'BRAS BU
ZHES SDANG SKYE STE, DE GNYIS KYI CHOS KYI DBYINGS KYI YE SHES
KYI SKYE BA MED PAR SDANG BAS NA RNAM PAR SHES PA NYID DAG PA
ZHES SDANG ZHES BYA'O, ,'DI SKAD STON TO, ,THUGS CHEN PO'I THABS
KYI KHRO BO NI ZHE SDANG YIN LA, DE'I

RIGS NI ZHE SDANG GI RIGS SO, ,GTI MUG BSTAN PA'I PHYIR, BEMS PO
BCINGS PA'I RANG BZHIN CAN, ,ZHES PA NI, RANG GI SEMS KYI RGYUN
STONG PA NYID LAS ME LONG LTA BU'I YE SHES KYI GZUGS KYI SKUR
SNANG BA NI, GZUNG 'DZIN GYI RTOG PA BEMS PO DANG BRAL BAS NA
DE'I RANG BZHIN

DE LA GTI MUG CES BYA STE, ZHI BA'I DANG TSUL DE LA GZUGS DANG
GTI MUG CES BYA'O, ,'DI SKAD STON TE, SEMS RMONGS PA RNAMS SBYANG
BA'I PHYIR, ZHI BA'I DANG TSUL CAN GANG YIN PAS NA GTI MUG STE
DE'I RIGS SO, ,NGA RGYAL BSTAN PA'I PHYIR, BDAG TU SLOB BA'I NGO
BO YIS, ,TSOR

BA DREGS PA YIN PAR BSHAD, ,CES PA LA, RANG GI SEMS KYI RGYUN
SKYE 'JIG MED PA DE NYID BDAG DANG CHOS THAMS CAD MNYAM PA NYID
KYI YE SHES SU SLOB MA'I NGO BO CHEN POS NGES PAR DREGS PA'O,
,'DI SKAD STON TE, BSAM PA THAMS CAD RDZOGS PAR BYED PAS NA, YANG
DAG PA'I TSOR

BA NI YID BZHIN GYI NOR BU STE DE'I RIGS ZHES BYA'O, ,'DOD CHAGS
BSTAN PA'I PHYIR, DNGOS LA CHAGS PA'I MTSAN NYID CAN, ,'DU SHES
YANG DAG CHAGS BDAG NYID, ,CES BYA BA LA, RANG GI SEMS KYI RGYUN
GNYIS SU MED PA DE NYID SO SOR RTOG PA'I YE SHES SU SNANG BAS
DNGOS PO THAMS

CAD LA THUGS RJES CHAGS PA DANG, YANG DAG PA'I YE SHES KYI 'DU
SHES KYIS YANG DAG PA'I MTHA' LA CHAGS PA'I BDAG NYID DE LA DE
SKAD CES BYA'O, ,'DI SKAD STON TE, SO SOR RTOG PA'I YE SHES KUN
TU CHAGS PA NI 'DOD CHAGS TE, DE NI RIGS SO ZHES PA'O, ,PHRAG DOG
BSTAN

PA'I PHYIR, RKYEN GYIS DRANG BA'I BDAG NYID CAN, ,'DU SHES RTAG
TU PHRAG DOG YIN, ,ZHES PA NI, SEMS KYI RGYUN GNYIS SU MED PA DE
NYID BYA BA NAN TAN GYI YE SHES SU SNAD PAS SNYING RJE CHEN PO'I
DAM TSIG GI RKYEN GYIS DRANGS TE SEMS CAN RNAMS 'DON PA'I BDAG
NYID CAN GYI

@215B YANG DAG PA'I 'DU BYED DANG, GZHAN GYI 'GRO BA'I DON BYED
PA'I SKABS MI 'BYED PA'I PHRAG DOG LA DE SKAD CES BYA'O, ,DE NYID
LA DAM TSIG GI RIGS ZHES BYA'O, ,DA NI DE LTAR BSTAN PA'I DON
BSDU BA'I PHYIR, SRID PA KUN 'BYUNG THAMS CAD DU, ,BYANG CHUB
SEMS KYI NGO BO NYID,,

CES PA NI, SEMS KYI 'DOD PA LAS 'DOD CHAGS LA SOGS PA'I SRID PA'I
MTSAN NYID THAMS CAD 'BYUNG BA LTAR SNANG YANG DON DAM PAR BYANG
CHUB SEMS KYA MTSAN NYID SKYE MED DU BSHAD PA'O, ,DES NI RIGS
LNGA'I MJUG GI DON BSDUS PA'O, ,DA NI MO HA RA T'I ZHES BYA BA

LA SOGS PA STE YUM BZHI'I SNGAGS KYI DON BSTAN PA'I PHYIR, DAM
TSIG SNA TSOGS 'DRA BA YI, ,ZHES PA LA SOGS PA GSUNGS TE, MO HA
RA T'I ZHES PA NI GTI MUG RNAM PAR SNANG MDZAD DO, ,DE LA DGA'
BAS NA GTI MUG DGA' STE DRANG PA'I DON TO, ,GNYIS MED YE SHES

TSOGS RNAMS LA, ,NGA RGYAL BYED PA ZHES BYA BA LA GNYIS SU MED
PA'I YE SHES GTI MUG RNAM PAR DAG PA LA YANG DAG PA'I NGA RGYA
BYED PA NI RMONGS PA STE, DE NI GTI MUG DGA' BA STE NGES PA'I DON
TO, ,DE LA PHAN TSUN 'DZIN PA NI, ,ZHE SDANG ZHES BYA BA STE ZHE
SDANG NI MI BSKYOD PA'O,,

DE LA DGA' BAS NA ZHE SDANG DGA' STE DRANG BA'I DON TO, ,NYON
MONGS PA ZHE SDANG RNAM PAR DAG PA'I NGANG DU PHAN TSUN 'TSE BA
LA DGA' BAS NA, ZHE SDANG DGA' BA STE NGES PA'I DON TO, ,MTSAN
NYID 'DOD CHAGS ZHEN PA YIN, ,ZHES BYA BA NI, 'DOD CHAGS NI 'OD
DPAG

TU MED PA'O, ,DE LA ZHEN ZING RJES SU CHAGS PAR BYED PA'I MTSAN
NYID NI GOS DKAR PO STE DRANG BA'I DON TO, ,'DOD CHAGS KYI MTSAN
NYID RNAM PAR DAG PAR ZHEN PA NI 'DOD CHAGS DGA' BA STE NGES PA'I
DON TO, ,YE SHES THABS NI RDO RJE BSHAD, ,CES PA NI, RDO RJE NI
DON YOD PAR

GRUB PA'O, ,DE LA YE SHES KYI THABS KYIS DGA' BAS NA RDO RJE DGA'
BA STE DRANG BA'I DON TO, ,RDO RJE YE SHES THABS KYI DGA' BAS NA
RDO RJE DGA' BA STE NGES PA'I DON TO, ,PHUN SUM TSOGS PA'I DON
GYI YUM GYIS NYE BAR SDUD PA'I TSIG BSTAN PA'I PHYIR, DGA' BA
RDZOGS PA'I

@216A *, ,LONGS SPYOD MCHOG ,CES PA NI, DGA' BA STE LHA MO BZHI
PO 'DI DAG DANG LHAN CIG SPYOD PAS, DE BZHIN GSHEGS PA THAMS CAD
KYI BDE BA'I LONGS SPYOD KYI MCHOG SGRUB PAR BYED PA'O, ,BUD MED
BDE MCHOG PHUN SUM TSOGS, ,ZHES PA NI, 'DOD PA'I DBANG PHYUG

KHYAD PAR CAN YIN PAS BTZUN MO'I MCHOG DAM TSIG PHUN SUM TSOGS
PA'I YON TAN SGRUB PAR BYED PA'O, ,GTI MUG CES PA LA SOGS PA GONG
DU BSTAN PA RNAMS SO, ,DE RNAMS NI SANGS RGYAS RNAMS KYI THABS
RDO RJE THEG PA STE, GNYIS SU MED PA'I THEG PA ZHES KYANG BYA'O,
,DA NI KHRO BO

CHEN PO BZHI'I SNGAGS BSTAN PA'I PHYIR, MI 'JIG CHOS RNAMS BDAG
NYID NI, ,ZHES PA LA SOGS PA GSUNGS TE, MI 'JIG CHOS RNAMS BDAG
NYID CES PA NI, KUN RDZOB TU LUS KYI CHOS THAMS CAD SGYU MA LTA
BU YIN PAS MI 'JIG CES BYA'O, ,MA SKYES PA YI NGO BO

NYID, ,CES PA NI, DON DAM PAR NA DE RNAMS MA SKYES SHING SKYE BA
MED PA STE, DE LTAR BDEN PA GNYIS SU SNANG BA LAS DNGOS PO RNAMS
MI 'DA' BAS, DNGOS PO KUN GYI DAM TSIG LAS, DE NYID RTAG PA DANG
CHAD PA'I GSHIN RJE LAS THAR BAS NA YA MANTA KRi TA CES BYA'O,
,GZHAN GYIS MI

THUB PA'I SNGAGS BSTAN PA'I PHYIR, RNAM SHES MIG BDAG CHOS RNAMS
NI, ,ZHES RNAM PAR SHES PA'I SEMS KYI CHA'I CHOS RNAMS DE NYID
YANG DAG PA MA YIN TE, DON DAM PAR NI CHOS NYID DU MI 'GYUR ZHING,
GZUNG 'DZIN GYI DAG PA DE NI SEMS KYI DAM TSIG DE LAS MI 'DA' BA
LAS SHES

RAB STE, SEMS YANG DAG PA'I MTHAR THAR PA ZHES BYA'O, ,RTA MGRIN
GYI SNGAGS BSTAN PA'I PHYIR, BRJOD MED BDAG NYID CHOS RNAMS NI,
,ZHES BYA BA LA, NGAG GIS BRJOD PA'I MING DANG, GZUGS KYI BLO'I
RTOG PA RNAMS BRJOD DU MED PAR DON DAM PAR RTOGS PA NI, CHOS

RNAMS KYI DAM TSIG MI 'DA' BA YIN PAS NA NGAG YANG DAG PA'I MTHAR
PHYIN BA'O, ,BDUD RTZI 'KHYIL PA'I DON BSTAN PA'I PHYIR, MI RTOG
BDAG NYID CHOS RNAMS NI, ,ZHES BYA BA LA, LUS NGAG YID GSUM GYI
CHOS RNAMS STONG PA ZHI BAR RTOGS PA NI, RDO RJE KUN ZHES PA NI,
SANGS

@216B RGYAS KUN GYI MI 'DA' PA'I DAM TSIG YIN ZHES BYA'O, ,MI
'JIG CES PA LA SOGS PA NI RAB TU BYED PA'I TSIG SDUD PA'O, ,DE
LTAR KHRO BO BZHI'I NGES PA'I DON BSTAN NAS, DA NI DRANG BA DANG
NGES PA'I DON GNYIS KYIS KHRO BO BZHI BSTAN PA'I PHYIR, GTI MUG
CES PA NI RMONGS PA'I MUN PA STE

MA RIG PA'O, ,GTI MUG LONGS SPYOD PAS ZHES PA NI YANG DAG PA'I
GTI MUG GDON DAM PA'I BDEN PA STE, DE MTHAR THUG PAR MDZAD CING
'JIG PAR MDZAD PAS GSHIN RJE GSHED DE DRANG BA'I DON TO, ,GSHIN
RJE GSHED CES PA NI, GSHIN RJE NI DMYAL BA STE, DE BCOM LDAN

'DAS KYI KHRO BO CHEN PO'I TING NGE 'DZIN GYIS MTHAR THUG PAR
MDZAD CING 'JIG PAR MDZAD PA STE, DES NA LUS NGAN SONG DU MI 'GRO
BAS LUS MTHAR BYED CING, RGYU DES NA MA RIG PA DAG PAS SHES BYA'I
SGRIB PA DAG CING MTHAR BYED PAR 'GYUR TE NGES PA'I DON TO, ,NYES
PA ZAD PA

LONGS SPYOD PAS, ,ZHES PA NI, SHES RAB KYI NYON MONGS PA'I NYES
PA 'JIG PAR MDZAD PAS NYES PA DE ZAD PAR BYED PAS SHES RAB MTHAR
BYED DE DRANG BA'I DON TO, ,RNAM PAR RTOG PA'I BDAG NYID NI, SHES
RAB STE NYES PA'O, ,DE 'OD GSAL BA'I NYES PAS LONGS SPYOD PA'I
NYES PA

ZAD PA'I PHYIR, SHES RAB MTHAR BYED PA, DES NA SEMS RNAM PAR DAG
PAR BYED PAS, NYON MONGS PA'I SGRIB PA MTHAR BYED PAR 'GYUR TE
NGES PA'I DON TO, ,'DOD CHAGS 'DOD PA LONGS SPYOD PAS, ,ZHES PA
NI, 'DOD CHAGS KYI TING NGE 'DZIN GYIS PADMA CHUS MA GOS BZHIN
DU,

NYON MONGS PA RNAMS KYIS GOS PAR MA GYUR CING PHYIN CI LOG LA
LONGS SPYOD PAS DE NYID 'JIG PAR MDZAD PAS NA PADMA MTHAR BYED PA
STE DRANG BA'I DON TE, PADMA NI SKYE GNAS SO, ,MTHA' NI NANG STE
DER 'DOD CHAGS KYI DBANG PO GNYIS SNYOMS PAR 'JUG PA'I PHYIR BDE
BA'I THABS

KYI MCHOG TU DGA' BA'I BDE BA SKYED PAR MDZAD PAS PHYIN CI LOG GI
'DOD CHAGS MTHAR BYED DANG, DES NA CHAGS PA MTHAR BYED DE, DE
BZHIN SNYOMS 'JUG NI 'DOD CHAGS YIN LA, DE MTHAR BYED PAR 'GYUR
TE NGES PA'I DON TO, ,NYON MONGS KUN ZAD GANG YIN DANG, ,ZHES

@217A *, ,PA NI, BDUD RTZI 'KHYIL PA'I TING NGE 'DZIN STON TE,
NYON MONGS PA NI, GTI MUG DANG, NYES PA DANG, 'DOD CHAGS SO, ,DE
DAG KUN ZAD PA GANG YIN PA DANG, DE BZHIN DU LUS DANG NGAG DANG
YID KYI LAS NI GANG YIN PA ZAD PA'I YE SHES DANG SHES BYA'I SGRIB
PA DANG, NYON

MONGS PA'I SGRIB PA DANG, SNYOMS PAR 'JUG PA'I SGRIB PA'I RTOG PA
THAMS CAD ZAD PA'I YE SHES DE LA DE SKAD CES BYA'O, ,DE LTAR NYON
MONGS PA DANG SGRIB PA DANG, LAS THAMS CAD RNAM PAR DAG PAS YE
SHES CHEN PO'I 'BRAS BU LA BDUD RTZI 'KHYIL PA ZHES BYA'O, ,BGEGS

MTHAR BDE CES PA NI GDON STONG PHRAG MANG PO RNAMS MTHAR MDZAD
CING 'JIG PAR MDZAD PAS NA BGEGS MTHAR BYED PA STE DRANG BA'I DON
TO, ,BGEGS NI BZHI PO STE, DE DAG 'PHEL BA DANG 'GRIB PAS LUS
GZIR BAS NA BGEGS SO, ,DE RNAMS THABS KYI YE SHES SHAR BAS

RNAM PAR 'JIG PAR MDZAD PAS NA BGEGS MTHAR BYED DO NGES PA'I DON
TO, ,KHRO BO CHEN PO BZHI'I ZHAR LA KHRO BO DRUG BSTAN PA'I
PHYIR, GZUNG DANG CHAGS PA NYID DANG NI, ,ZHES PA LA SOGS PA SMOS
TE, KHRO BO DRUG GANG YIN PA GSAL BAR BYA BA'I PHYIR, 'DOD PA'I
RGYAL PO LA

SOGS PA DRUG ,CES BSTAN TE, 'OG NAS, 'DOD RGYAL DBYUG SNGON STOBS
MI G-YO, ,STENG DU 'KHOR LO 'OG GNOD MDZES, ,ZHES PA RIM PA BZHIN
DU SBYAR RO, ,DRUG LAS THUGS NI KUN TU 'BYUNG, ,ZHES PA NI, KHRO
BO DRUG GI RNAM PAR SHES PA LA SOGS PA LA, RNAM PAR SHES PA

DRUG RIM PA BZHIN DU SBYAR RO, ,DE LTAR GLENG GZHI'I LHA BCU GSUM
DANG KHRO BO DRUG BSTAN NAS, DA NI DKYIL 'KHOR GZHAN RNAMS ZHAR
LA 'BYUNG BA BSTAN PA'I PHYIR, DAM TSIG RDO RJE ZHES BYA BA LA
SOGS PA LA, DAM TSIG RDO RJE ZHES PA NI SGRIB PA RNAM PAR SEL
BA'O, ,SOGS

ZHES PA NI SKU RDO RJE NI SA'I SNYING PO'O, ,GSUNG RDO RJE NI
'JIG RTEN DBANG PHYUG GO, ,THUGS RDO RJE NI PHYAG NA RDO RJE'O,
,TING NGE 'DZIN RDO RJE NI NAM MKHA'I SNYING PO'O, ,RGYAL BA RDO
RJE NI BYAMS PA STE DRUG PA'O, ,SA NI SANGS RGYAS SPYAN NO, ,SOGS
PAS NI CHU M'A MA K'I'O, ,ME NI GOS

@217B DKAR MO'O, ,RLUNG NI DAM TSIG SGROL MA'O, ,NAM MKHA' NI
'JAM DPAL LO, ,'BYUNG ZHES PA NI YUM BZHI'O, ,'BYUNG LAS GYUR NI
DBANG PO DRUG STE, BYANG CHUB SEMS DPA'O, ,REG PA NI LHA MO'O,
,RGYAL BA NI BYANG CHUB SEMS DPA'O, ,GZUGS KYI RDO RJE LA SOGS
GANG, ,

ZHES PA NI GZUGS RDO RJE DANG SGRA RDO RJE DANG, DRI RDO RJE DANG
RO RDO RJE DANG REG RDO RJE DANG CHOS KYI DBYINGS KYI RDO RJE
DANG KUN TU BZANG PO DRUG STE, DE YAN CHAD DU DKYIL 'KHOR TSANG
BAR RDZOGS PAR BSTAN NAS, DE RNAMS KYI BDAG PO NI, RDO RJE 'CHANG
YIN PA'I PHYIR, RDO RJE'I BDAG PO ZHES BSHAD

NGO ZHES BYA'O, ,DE BAS NA RTZA BA'I RGYUD DU LHA BCU GSUM BSTAN
PA LAS, RGYUD PHYI MA LAS LHA SUM CU RTZA GNYIS KHA BSKANG BA YIN
NO, ,DE LTA BU'I LHA RNAMS RDO RJE 'CHANG CHEN PO LAS SPRUL PAR
BSTAN CING YI GE GSUM LAS 'BYUNG BAR BSTAN PA'I PHYIR, SKU GSUNG
THUGS KYI

RDO RJE LAS, ,BDAG NYID CHEN POS LHA SUM CU RTZA GNYIS KUN TU
'BYUNG BAR BSTAN PA YIN NO ZHES BYA'O, ,DA NI RNAL 'BYOR PA'I
SPYOD PA BSTAN PA'I PHYIR, THABS DANG SHES RAB LAS BYUNG BA'I,
,ZHES BYA BA LA SOGS PA GSUNGS TE, RNAL 'BYOR GYI SPYOD PA'I
THABS DANG, SHES RAB

KYI SPYOD PAS SPROS PA DANG BCAS PA DANG, SPROS PA MED PA DANG,
SHIN TU SPROS PA MED PA LAS BYUNG BA'I SPYOD PA DANG LDAN PAS,
PHUNG PO ZHES PA LHA SUM CU RTZA GNYIS, RDZOGS PA'I RIM PAR SBYOR
ZHING SBYOR BA DES, ,BYAS ZHES PA SNANG BA GSUM DU NGES PA DE
NYID THAMS CAD DAG PA ZHES PA 'OD GSAL

DU MOS PA BYAS LA, RMAD DU BYUNG BA'I SPYOD PA BSTAN PA'I PHYIR,
'JIGS PA THAMS CAD SPANGS NAS SU, ,ZHES PA NI GDON DANG LHA LA
SOGS PA'I BDUD DO, ,DOGS PA MED PA'I ZHES PA NI NGAN SONG LA SOGS
PA'O, ,SENG GE ZHES PA NI SENG GE LTA BU'I SPYOD PA SPYAD PAR BYA

BA NI, CHOS THAMS CAD SGYU MA LTA BUR RTOGS SHING SNYING RJE CHEN
POS 'GRO BA'I DON RDZOGS PAR BYED PA'O, ,SENG GE LTA BU DE NYID
RGYAS PAR BSTAN PA NI, 'DI LA MI BYA CHUNG ZAD MED, ,CES PA LA
SOGS PA'O, ,MNYAM PAR GZHAG DANG MA BZHAG SBYOR, ,ZHES PA NI,
CHOS

@218A *, ,THAMS CAD SGYU MA LTA BUR RTOGS PA LAS, MNYAM PAR GZHAG
PA DANG, MA BZHAG PA'I RTOG PA MED PA NI, KUN DU SMYON PA LTA BUR
RGYU BAS NA KUN DU SPYOD PA ZHES BYA'O, ,SPYOD PA DE LA YANG
GNYIS TE, BYANG CHUB SEMS DPA'I SPYOD PA NI 'JIG RTEN PA DANG
'GAL NA YANG

RUNG, MI 'GAL NA YANG RUNG, RNAM PA GANG DANG GANG GIS SEMS CAN
GYI DON RDZOGS PAR 'GYUR BA'I RNAM PA DE DANG DES SNGAGS PA RNAMS
NI CI NUS PAR RAB TU 'JUG PA'O, ,DE BZHIN GSHEGS PA'I SPYOD PA
NI, SLOB DPON GANG DAG GIS DE KHO NA NYID 'DON ZHING ZLOS PA'I
RIN PO CHE LTA BU'I GANG

ZAG DE RNAMS KYI SPYOD PA NI, RDZOGS PA'I GO RIMS BTAGS NAS, GANG
DAG MNYAM PAR MA BZHAG PA'I SBYOR BAS SPYOD PA DE NYID NI, TSE
'DI NYID LA RANG GI NGO BO NYID YONGS SU BRJE BA YIN PA'I PHYIR
RO, ,DA NI SNGAGS KYI NGES PA'I TSIG BSTAN PA'I PHYIR, DBANG PO
DANG NI YUL RNAMS

KYIS, ,ZHES PA NI, MIG LA SOGS PA'I DBANG PO LNGA DANG, GZUGS LA
SOGS PA'I YUL LNGA'I RKYEN GYIS SEMS DANG SEMS LAS BYUNG BA DANG,
MA RIG PA'I YID DE LA, MAN ZHES BYA BAR BRJOD CES PA'O, ,TRA NI
SKYOB PAR BYED PA'I DON ZHES PA NI, DE LTAR SEMS DANG

SEMS LAS BYUNG BA DANG, MA RIG PA DANG GSUM, SNANG BA DANG, SNANG
BA MCHED PA DANG, SNANG PA THOB PA DANG, SHES RAB DANG, THABS
DANG, NYE BAR THOB PA DANG, STONG PA NYID DANG, SHIN TU STONG PA
DANG, STONG PA CHEN PO GSUM DU KUN RDZOB TU SHES PAR BYAS NAS,
THAMS CAD STONG

PA DON DAM PA'I BDEN PAR RTOGS PA'I DUS SU RANG BZHIN BRGYA DRUG
CU'I YID SKYOB PAR GYUR PAS NA SNGAGS ZHES BYA'O, ,SNGAGS KYI
SPYOD PA BSTAN PA'I PHYIR, ,'JIG RTEN SPYOD LAS RNAM GROL BAR,
,ZHES PA NI, SPYOD PA DE DANG LDAN NAS 'JIG RTEN PA'I SPYOD PA
SNA TSOGS PA

RNAM PAR GROL BAR BYED DO, ,DE YANG GANG YIN ZHE NA, SNGAR BSHAD
DAM TSIG SNGOM PA STE, ,ZHES PA NI, SNGAR RTZA BA'I RGYUD LE'U
BCU BDUN PA LAS, LHA DANG, KLU DANG, LHA MA YIN DANG, SRIN PO
DANG, SHA ZA DANG, MKHA' 'GRO MA LA SOGS PA'I DAM TSIG DANG, SDOM
PA BSTAN PA DE

@218B RNAMS RNAL 'BYOR PAS SPYOD CING SRUNG BA NI, SNGAGS KYI
SPYOD PA ZHES BYA'O, ,DA NI BZLAS BRJOD BSTAN PA'I PHYIR, RANG
RANG GI NGO BO NYID CES PA LA SOGS PA GSUNGS TE, RANG RANG ZHES
PA NI SKU DANG GSUNG DANG THUGS DANG RIN PO CHE DANG, THOGS MED
DO, ,NGO BO NYID NI RDO RJE 'DZIN PA

GCIG PU'I MTHAR PHYIN PA'O, ,SNYING PO YID KYIS RNAM BSAMS TE,
,ZHES PA NI, AOm A'A:H'Um GSUM 'JUG PA DANG GNAS PA DANG LDANG
BA'I NGO BOR SHES PAR BYA'O, ,GSANG SNGAGS BZLAS PA'I DBYE BA
YIS, ,ZHES PA NI, LHA RE RE'I SPRUL PA YANG SKU GSUNG THUGS KYI
DBYE BA GSUM

GYIS SO, ,BZLAS PAR BYED CING SPRO ZHING BSDU, ,ZHES PA NI, SO SO
THA DAD PAR SPRO ZHING, RANG GI LUS KYI DKYIL 'KHOR LAS NYE BAR
'BYIN PA'I BYA BA BYED PA'O, ,ZUNG DU SBYAR BA BSTAN PA'I PHYIR,
,SANGS RGYAS SNA TSOGS RDO RJE'I BDAG ,YE SHES SA BON DAG GIS
BSDU, ,

ZHES PA NI, SPRUL PA'I LHA'I SKU BRJOD PA STE, GNAS NAS BSKYOD
NAS SPRO BA STE, PHUNG PO LA SOGS PA'I RANG BZHIN GYIS BDAG NYID
DU GZHAG PAR BYA BA DANG, ZUNG DU SBYAR BA'I GNAS SKABS SU RAB TU
BSDU BA STE, TING NGE 'DZIN GYI SEMS PAR GZHAG PAR BYA'O, ,BYANG
CHUB

BDAG MED SA BON GYI, ,BRTUL ZHUGS CAN GYIS BDAG MED GZUNG, ,ZHES
PA NI, LUS NGAG YID GSUM DNGOS PO MED CING BDAG MED PA'I BYANG
CHUB STE, BRTUL ZHUGS ZHES PA NI SO SOR RTOG PA'I BDAG NYID CAN
GYI YE SHES KYI KHYAD PAR CAN BDAG MED PAR GZUNG

ZHING SPRO ZHING GSAL BAR BYA'O, ,SNA TSOGS DE BZHIN SNA TSOGS
SPRO, ,ZHES PA NI, SKU GSUNG THUGS KYI DBYE PAS RANG GI LUS KYI
DKYIL 'KHOR LAS GONG MA BZHIN DU 'BYIN CING SPRO BA'O, ,DUS GSUM
SA BON DAG GIS BZLA, ,ZHES PA NI, SKU RDO RJE SA BON AOm NI GZUNG
BA'I DNGOS PO DANG

'DZIN PA'I DNGOS PO MED PAR SPYAD PA NI SKU'I BZLAS PA'O, ,GSUNG
RDO RJE'I SA BON A'A:NI SGRA ZIN PA DANG MA ZIN PA MNGON PAR
BYANG CHUB PA'O, ,THUGS RDO RJE'I SA BON H'Um NI THUGS NI LTA BA
BZHIN DU MNGON PAR BYANG CHUB PAS TSOL BA NI THUGS KYI BZLAS
PA'O, ,DE LTAR YID KYI

@219A *, ,BZLAS PA BSHAD NAS, DA NI NGAG GI BZLAS PA BSTAN PA'I
PHYIR, BZLAS PA SMRA BAR GRAGS PA YIN, ,ZHES PA NI, KHRO BO GSHIN
RJE GSHED LA SOGS PA'I DAM TSIG LAS BSKRAD PA LA SOGS PA'I DUS SU
RANG GI LCES SGRA BSGRAGS SHING SMRA BA STE, RANG NGAM GZHAN GYIS

THOS PAR RO, ,NGAG KUN BZLAS PA ZHES PA NI SPRUL ZHES PA LA SOGS
PA'I SNGAGS KYI TSIG GO, ,SNGAGS NI 'BOD PA ZHES PA NI, LCES SGRA
BSGRAGS SHING SKAD DU 'DON PA'O, ,DE NYID BSKUL BAR SMRA BA YI,
,ZHES PA NI, RANG GI LHA'I DKYIL 'KHOR BSKUL BA'O, ,RGYAS 'DEBS
PA'I

DON BSTAN PA'I PHYIR, JI LTAR THUGS SOGS BYIN BRLABS TE, ,ZHES PA
NI, SKU GSUNG THUGS BYIN GYIS BRLABS NAS YE SHES SEMS DPA' BSKYED
PA DANG, TING NGE 'DZIN SEMS DPA' YANG DE BZHIN DU RIG PAR BYA'O,
,DE LTAR PHYAG RGYA BZHIS RGYAS BTABS NAS, DBU RGYAN

JI LTAR BYA BA BSTAN PA'I PHYIR, DE RNAMS SPYI BOR DBANG ZHES PA
NI, LHA SO SO LA SPYI BOR LHA BZHAG PA'O, ,DE BZHIN KUN DU MCHOD
PA'O, ,ZHES PA NI, DBANG BSKUR BA'I LHA LA MCHOD NAS GSOL BA GDAB
STE DBANG BSKUR BA'O, ,RDO RJE 'CHANG BA GANG YIN PA'I, ,RIG PA
YOD

PA'I SBYOR BA DANG, ,BDAG BYIN BRLAB SOGS DE BZHIN TE, ,ZHES PA
NI, DKYIL 'KHOR PA'I LHA RNAMS LA RTZA BA'I RGYUD KYI LE'U BCO
LNGA PA LAS BSTAN PA BZHIN TE, RDO RJE 'CHANG BA'I DBU LA DPAL
RDO RJE SEMS DPAS DBANG BSKUR BA'O, ,RIG PA SPYAN MA LA SOGS PA
SO SO

LA RNAM PAR SNANG MDZAD LA SOGS PAS DBANG BSKUR RO, ,DE BZHIN DU
RDO RJE'I RIGS LA MI BSKYOD PAS DBANG BSKUR RO, ,DE BZHIN GSHEGS
PA'I RIGS LA SKU RDO RJES DBANG BSKUR RO, ,PADMA'I RIGS LA GSUNG
RDO RJES DBANG BSKUR RO, ,RIN PO CHE'I RIGS LA RIN CHEN

'BYUNG LDAN GYIS DBANG BSKUR RO, ,LAS KYI RIGS LA DON YOD GRUB
PAS DBANG BSKUR RO, ,DE BAS BDAG LA DBU RGYAN GYI BYIN GYIS
BRLABS PA DE BZHIN DU SHES PAR BYA'O, ,DE BZHIN LONGS SPYOD BZHIR
SHES BYA, ,ZHES PA NI PHYAG RGYA BZHI'O, ,DE LTAR DKYIL 'KHOR

@219B PA'I DBU RGYAN BSTAN NAS, DA NI DPA' BO GCIG PA'I DBU RGYAN
BSTAN PA'I PHYIR, DPA' BO RDO RJE GCIG PU YI, ,ZHES PA LA SOGS
PA'O, ,DBU RGYAN GYI TSUL YANG GSUM STE, SNYING PO ZHES PA NI,
AOm A'A:H'Um GSUM MO, ,PHYAG RGYA NI LHA'I SKU'I SKU'O, ,SNGAGS
NI BADZRA

DHRi KA LA SOGS PA'O, ,RANG RIG CES PA NI BSHAD ZIN TO, ,'BRAS BU
ZHES PA NI MI BSKYOD PA LA SOGS PA'O, ,RGYU ZHES PA NI RDO RJE
'CHANG BA'O, ,CHOS 'BYUNG BA BSTAN PA'I PHYIR, LONGS SPYOD BZHI
DANG YANG DAG LDAN, ,ZHES PA LA SOGS PA STE, LONGS SPYOD BZHI
ZHES PA

NI, ,SKU RDO RJE DANG GSUNG RDO RJE DANG THUGS RDO RJE DANG YE
SHES SEMS DPA'O, ,YANG DAG LDAN LA SOGS PA'O, ,RIG PA'I SKYES BU
ZHES PA NI RDO RJE 'CHANG BA CHEN PO'O, ,GRU GSUM ZHES PA NI, SKU
GSUNG THUGS KYI DBYE BA CHOS KYI 'BYUNG GNAS GRU GSUM DU BSGOMS
LA, DE'I

PHYI ROL DU BKA'I 'KHOR LO BSGOM PA'I PHYIR, KUN NAS SER PO'I
'KHOR LO NI, DBUS SU CHOS 'BYUNG BSGOMS LA, DE'I DBUS SU RIG PA'I
SKYES BU RDO RJE 'CHANG BSGOM PA'O, ,RTZIBS KUN LA NI KHRO BO
BCU, ,ZHES PA NI, RTZIBS BCU LA KHRO BO GSHIN RJE GSHED LA SOGS

PA BSAM GTAN GYI DKYIL 'KHOR DU BSGOMS LA, BKA' BSGO BAS DBANG PO
LA SOGS PA'I PHYOGS SKYONG LA BGEGS BYED PA RNAMS BSRUNG ZHING
BZLOG PAR BYA BA DANG, SGRUB PA PO RNAMS KYI SEMS RNAM PAR G-YENG
BA BSRUNG BA'I PHYIR RO, ,'GOG PA'I RDO RJE ZHES PA NI,

RTZE GCIG PAS GNAS PA NI, MI G-YO BA DANG MTSUNGS PAR 'KHOR,
,ZHES PA NI, LHA RNAMS MI G-YO BAR 'KHOR LO 'KHOR ZHES PA'O,
,SANGS RGYAS ZHES PA NI SANGS RGYAS KYI YE SHES SO, ,DA NI RGYUD
KYI SDOM PA BSTAN PA'I PHYIR, RDO RJE 'CHANG GI CHOS BSTAN PA,
,ZHES PA NI,

RDO RJE 'CHANG BAR MDZAD PAS, RDO RJE 'DZIN PA STE YI GE'I DON
TO, ,ME LONG LTA BU LA SOGS PA'I YE SHES LNGA BO DE'I RANG BZHIN
GYIS RDO RJE 'CHANG BAR MDZAD PAS NA RDO RJE 'DZIN PA STE SPYI'I
DON TO, ,YID KYI RANG BZHIN GYI SKU LUS 'DZIN PAR MDZAD PAS NA
RDO RJE 'DZIN PA STE SBAS

@220A *, ,PA'I DON TO, ,RDO RJE NI GNYIS SU MED PA'I YE SHES TE,
DE'I NGO BO NYID KYIS 'CHANG BAR MDZAD PAS NA RDO RJE 'DZIN PA
STE MTHAR THUG PA'O, ,BSKYED PA YI NI RIM NYID DANG, ,ZHES PA NI,
THOG MAR GNAS KYI NGES PA DANG, SNYING RJE CHEN PO LA DMIGS PA
DANG,

BKA'I 'KHOR LO DANG, SRUNG BA'I 'KHOR LO LA DMIGS PA DANG, STONG
PA NYID LA DMIGS PA DANG, SA'I CHA GZHAL YAS KHANG BSKYED PA
DANG, LHAG PAR MOS PAS LHA BSKYED PA DANG, DON DAM PA'I DKYIL
'KHOR LA GZHAG PA DANG, SLAR NYI MA LA DMIGS PA DANG,

MTHAR ZLA BA'I DKYIL 'KHOR LA DMIGS PA DANG, RDO RJE 'CHANG CHEN
PO BSKYED PA DANG, SNGAGS KYIS BYIN GYIS BRLAB PA DANG, PHUNG PO
LA SOGS PA DAG PA DANG, SKU GSUNG THUGS BYIN GYIS BRLAB PA DANG,
SEMS DPA' SUM BRTZEGS BSGOM PA DANG, RDO RJE PADMA 'DUS

BYAS TE BYIN GYIS BRLAB PA DANG, RJES SU CHAGS PA DANG, MCHOD
PA'I SNGAGS DANG, NANG GI DKYIL 'KHOR DANG, PHYUNG BA'I DKYIL
'KHOR DANG, NGAG GI BZLAS PA DANG, RDO RJE'I BZLAS PA DANG, DON
DAM PA ZHUGS PA DANG, BSKUL BA DANG, BSTOD PA DANG, NYE BAR BSDU
BA DANG,

SNGAGS LA MCHOG TU GZHOL BA'I LAS DANG, NANG LA MCHOG TU GZHOL
BA'I LAS DANG, KHA ZAD KYI BSAM GTAN DANG, THUN MONG GI DNGOS
GRUB BRGYAD BSGRUB PA RNAMS NI BSKYED PA'I RIM PA'O, ,DE BZHIN
RDZOGS PA'I RIM PA'O, ,DE BZHIN RDZOGS PA'I RIM PA'O, ,ZHES PA NI
SNGAGS KYI DE KHO NA NYID DANG,

PHYAG RGYA'I DE KHO NA NYID DANG, BDAG GI DE KHO NA NYID DANG, YE
SHES KYI DE KHO NA NYID DO, ,SGRUB PA YIN ZHES PA NI, DKYIL 'KHOR
BRIS PA LAS KYI TSOGS DANG, GRUB PA BRGYAD DANG SANGS RGYAS NYID
SGRUB PA'I, ,NAN TAN ZHES PA NI MNGON PAR 'DOD PA'I DNGOS GRUB
MNGON DU

BYA BA'I PHYIR, PHYI DANG NANG GI BDAG NYID CAN GYI RANG GI LHA
LA SNYING PO BSKUL BA'O, ,DE BZHIN ZHES PA NI, RTZA BA'I RGYU
LA'U LNGA PA DANG, BDUN PA DANG, DGU PA DANG, BCU BDUN PA'O, ,DAM
TSIG SDOM PA NI, RNAL 'BYOR GYI SPYOD PA DANG, RMAD DU BYUNG BA'I
SPYOD PA DANG,

@220B DAM TSIG DANG SDOM PA RNAMS, SNGAR NI DE KUN RGYAS PAR NI,
,RIM PA'I DBYE BAS PHYE BA YIN, ,ZHES PA NI, SNGAR RTZA BA'I LA'U
DE DAG TU GSAL BAR BSHAD PA'O, ,'DI SKAD STON TE, RGYUD KYI SDOM
NI, BSKYED PA'I RIM PA DANG, RDZOGS PA'I RIM PA DANG, DKYIL 'KHOR

DU SGRUB PA DANG, NAN TAN GYIS SNYING PO BSKUL BA DANG, RNAL
'BYOR GYI SPYOD PA DANG, RMAD DU BYUNG BA'I SPYOD PA DANG, DAM
TSIG DANG, SDOM PA RNAMS KYI RIM PA'I DBYE BAS PHYI BA DE RNAMS
SNGAR RTZA BA'I RGYUD DU BSTAN PA YIN NO ZHES PA NI, RGYUD KYI
DON BSDUS PA'I SNGO MA YIN NO

'DOD CHAGS ZHE SDANG GTI MUG GSUM GYI BSAM GTAN BSTAN PA'I PHYIR,
GZUGS DANG SGRA SOGS 'DOD PA NI, ,ZHES PA LA SOGS PA GSUNGS TE,
BDE BA NI 'DOD CHAGS SO, ,SDUG BSNGAL NI ZHE SDANG NGO, ,'DOD PA
DE RNAMS DAM TSIG MTSUNGS, ,ZHES PA NI, THAMS

CAD STONG PA 'OD GSAL BAR DANG DAM TSIG GSUNGS ZHES PA'O, ,DA NI
RNA PA BDEN PA DANG, RNA PA BRDZUN PA DAD GNYIS BSTAN PA'I PHYIR,
RNAM BCAS DANG NI RNAM PA MED, ,CES PA'O, ,YI GE GSUM NI AOm
A'A:H'Um GSUM MO, ,SA GSUM NI SKU GSUNGS THUGS SO, ,

GSANG BA DAG PA ZHES PA NI RIGS GSUM MO, ,DE LTAR GSUM GYIS TING
NGE 'DZIN MDOR BSTAN NAS, DA NI DE DAG NYID RGYAS PAS BSHAD PA'I
PHYIR, ZHE SDANG SBYOR BAS RNAL 'BYOR PA, ,ZHES BYA BA LA, RDO
RJE 'CHANG CHEN PO YONGS SU GYUR PA LAS MI BSKYOD PA BSKYED

NA, ,RDO RJE LA SOGS PA PHYAG TU BSGOMS NAS, DKYIL 'KHOR PA RNAMS
BSKYED DE, PHYAG GI RDO RJE LAS 'OD ZER 'PHRO BA BSGOMS TE, DE
DUS GSUM DU BYUNG BA'I DE BZHIN GSHEGS PA DMIGS TE, DES PHYE MAR
BRLAGS SHING 'JIG PAR 'GYUR BA STE, DE LTA BU'I SPRO BA DANG BSDU

BA DES NI LAS KYI TSOGS DRAG PO NUS PAR 'GYUR ZHING, SEMS KYI
DBANG PHYUG 'THOB PAR 'GYUR RO, ,GTI MUG SBYOR BAS RNAL 'BYOR
BAS, ,GTI MUG 'KHOR LO BSKYED NAS NI, ,ZHES PA RNAM PAR SNANG
MDZAD DKYIL 'KHOR GYI GTZO BOR BSGOMS LA, MI BSKYOD PA

@221A *, ,LA SOGS PA'I 'KHOR RNAMS SPROS TE, RKYAN RIN PO CHE LA
SOGS PA GANG DANG GANG DE BZHIN GSHEGS PA GANG DANG GANG MDOG
MTHUN PA DE DANG DE 'DON ZHING BSKUL BAR BYA'O, ,DE LTAR DE BZHIN
GSHEGS PA THAMS CAD YANG DAG PAR BTANG NAS SGRUB PA POS 'OD CHEN

DKAR PO LA SOGS PA'I ZHAGS PAS MNGON PAR 'DOD PA'I RIN PO CHE'I
RIGS BCINGS LA MI G-YO BAR BYA'O, ,DE NAS RANG GI LCE'I PADMA LAS
BYUNG BA'I YI GE HRI'I LCAGS KYUS DRANGS NAS RANG GI KHYIM DU
GZHAG PAR BYA BA'I PHYIR, RIN CHEN KUN GYIS RAB TU GANG, ,ZHES
PA'O, ,DE SER

SNA'I NYON MONGS PA'I DRI MA RNAM PAR DAG PA'I PHYIR, GTI MUG
SEMS KYI RGYA MTSO BSGOM, ,ZHES PA'O, ,SBYIN PA'I CHAR NI RAB TU
'BEBS, ,ZHES PA NI, DE NAS PHONGS PA RNAMS LA SBYIN PA'I CHAR
DBAB CING SBYIN PAR BYA'O, ,'DOD CHAGS 'KHOR LO BSKYED NAS NI,
,ZHES PA NI, RDO RJE

'CHANG CHEN PO YONGS SU GYUR PA LAS 'OD DPAG MED BSKYED LA, DKYIL
'KHOR PA'I LHA RNAMS KYI GZHAL YAS KHANG GI NANG THAMS CAD DU DAG
CING SPROS PA'O, ,LHA MO THAMS CAD PHROGS PAS SU, ,ZHES PA NI,
DKYIL 'KHOR GYI LHA YAB YUM RNAMS RJES SU MNYES PA LA SOGS PA

SNGON DU 'GRO BA'I, RDO RJE DANG PADMA MNYAM PAR SBYAR LA DGA' BA
SPYAD CING, BDAG NYID ROL PAR BYA BA DAG GIS SKAD CIG NYE BAR
SPYAD PAR BYA'O, ,DE YI YON TAN BSTAN PA'I PHYIR, ,KHAMS GSUM DAG
DU 'BYUNG BA YI, ,ZHES PA LA SOGS PAS BSTAN TO, ,DA NI SPYOD PA
DE SPYOD PA'I

DGOS PA BSTAN PA'I PHYIR, DKYIL 'KHOR DANG NI ZHES PA NI, BSKYED
PA'I RIM PA PHYUNG BA'I DKYIL 'KHOR DANG, RDZOGS PA'I RIM PA
SPROS PA'I ZUNG 'JUG GI SKU GSUNG THUGS KYI DKYIL 'KHOR RO,
,DBANG BSKUR DANG ZHES PA NI, GSANG BA DANG, SHES RAB YE SHES
DANG, BZHI BA'O,

LAM MCHOG NI TSOGS RNAMS ZHES PA NI, NANG LA MCHOG TU GZHOL PA'I
TSOGS, GRUB PA'I BGROD PA ZHES PA NI, DE RNAMS PHYAG RGYA LA
BRTEN NAS GRUB PAR GYUR TO, ,DRANG BA'I DON TO, ,NGES PA'I DON NI
DGONGS PA LUNG STON GYI LE'U DGU PA LAS BSHAD DO, ,'DI SKAD STON
PAR 'GYUR

@221B TE; ,ZHE SDANG GI DAM TSIG NI MA RIG PA 'OD GSAL BAR 'GYUR
TE, YE SHES KYI RANG BZHIN GYI SKUR GYUR PA'O, ,GTI MUG GI DAM
TSIG NI RDZOGS PA'I BYANG CHUB SGRUB PAR BYED PA'O, ,'DOD CHAGS
KYI DAM TSIG NI STONG PA BZHI DANG MNYAM PAR SBYAR NAS, BDEN PA
GNYIS KYI DBANG PO ZUNG

'JUG DU SBYAR NAS SBYOR BA'I ZHES STON TO, ,RDO RJE DRA BA RIN
CHEN 'BYUNG, ,ZHES PA NI, RDO RJE 'CHANG CHEN PO YONGS SU GYUR PA
LAS, DKON MCHOG DPAL BSGOMS LA, GZHAL YAS KHANG GI NANG DU DKYIL
'KHOR PAS GANG BAR SPRO STE, BRTZE BA MED PA'I RTZUB PA'I NGAG
GIS BSDUS PA'I DON THAMS

CAD 'BYUNG BA'I PHYIR SMRA BAR BYA STE DRANG BA'I DON TO, ,PHUNG
PO LA SOGS MED STON TSIG ,YANG DAG DON GYI BRDZUN NGAG SOGS,
,BRLAB NA BYANG CHUB 'THOB PAR 'GYUR, ,ZHES BYA BA STE, DE BZHIN
GSHEGS PA'I DON TO, ,RIN CHEN BZHIN DU DAM TSIG CES, ,ZHES PA NI,
RDO RJE

'CHANG CHEN PO YONGS SU GYUR PA LAS DON YONG GRUB PA BSGOMS LA,
DE'I 'OG TU DKYIL 'KHOR THAMS CAD BSGOM PAR BYA'O, ,DE NAS SEMS
CAN THAMS CAD KYANG, DE NYID DU GNAS PAR BSGOM ZHING, DE RNAMS LA
CHOS THAMS CAD SGYU MA LTA BU YIN PAS, CHOS THAMS CAD BRDZUN

PA'O ZHES RDO RJE'I TSIG DON LA GNAS PA STE, DE BZHIN GSHEGS PA
THAMS CAD DANG SEMS CAN THAMS CAD LA SLU BA PO LTA BU'I NGO BO
NYID KYIS TSIG BRJOD PAR BSGOM PA NI DRANG BA'I DON TO, ,GANG
ZHIG PHYI NANG BDAG NYID CHE, ,'DI DAG THAMS CAD BRDZUN PAR 'DOD,
,RNAM

RTOG 'CHING LAS GROL BYANG CHUB, ,'DI NI DON YOD DAM TSIG GO,
,ZHES PA NI NGES PA'I DON TO, ,DKYIL 'KHOR GYI DON BSTAN PA'I
PHYIR, BHA GA DKYIL 'KHOR ZHES GRAGS DANG, ,ZHES PA NI, NANG DU
GNAS PA DANG, PHYIR PHYUNG BA'I DKYIL 'KHOR RO, ,BYANG CHUB SEMS
KYI DKYIL

'KHOR RO, ,ZHES PA NI, DON DAM PA'I DKYIL 'KHOR RO, ,LUS KYI
DKYIL 'KHOR ZHES BYA DANG, ,ZHES PA NI, SKU'I DKYIL 'KHOR TE RDO
RJE 'CHANG GI SKU LA LHA SUM CU RTZA GNYIS BKOD PA'O, ,PHYAG RGYA
DGOD PA'I DON BSTAN PA'I PHYIR, PHUNG PO KHAMS DANG SKYE MCHED
RNAMS, ,ZHES PA NI

@222A *, ,GONG GI LUS KYI DKYIL 'KHOR RGYAS PA BSTAN PA'I PHYIR,
LUS LA LHA DGOD PA DE NYID PHYAG RGYA DGOD PA ZHES BYA'O, ,DA NI
GONG DU DKYIL 'KHOR GYI LHA BSTAN PA DE RNAMS DKYIL 'KHOR DU DGOD
PA'I PHYIR, PHYAG RGYA BRTAN DGOS PA'O, ,LHA BCU GSUM NI LE'U
BZHI BAR

BSTAN LA, DE'I LHAG MA RNAMS KYI PHYAG RGYA BSTAN PA'I PHYIR,
LCAGS KYU DBYUG TO ZHES PA LA SOGS PA KHRO BO DRUG DANG, BYANG
CHUB SEMS DPA' BRGYAD DANG, LHA MO LNGA DANG, YUM BZHI RNAMS KYI
PHYAG RGYA BSTAN PA YIN NO, ,ME TOG CES PA'I DON BSTAN PA'I
PHYIR, LHA MO DGU

DANG ZHES PA NI, SROG CES PA'I RLUNG DANG, THUR DU SEL BA'I RLUNG
DANG, GYEN DU RGYU BA'I RLUNG DANG, RGYU BA DANG, YANG DAG BAR
RGYU BA DANG, RAB TU RGYU BA DANG, NGES PAR RGYU BA DANG, KUN DU
RGYU BA'O, ,NAM MKHA'I KHAMS ZHES PA NI KHYAB BYED KYI RLUNG NGO,
,SKU GSUNG THUGS ZHES PA NI, 'JUG

PA DANG, GNAS PA DANG LDANG BA'I MTSAN NYID KYI RLUNG NGO, ,RIGS
KYI RIM PA ZHES PA NI, DE NYID YI GE GSUM DU SHES PAR BYA ZHING
RIGS GSUM GYI SNGAGS STON PAR RIG PAR BYA'O, ,MCHOD RTEN ZHES
PA'I DON BSTAN PA'I PHYIR, RIN CHEN SNA BZHI'I BDAG NYID CAN GYI
DKYIL 'KHOR GYI

GZHAL YAS KHANG NI MCHOD RTEN DANG 'DRA BAS NA DE NYID LA, MCHOD
RTEN SANGS RGYAS THAMS CAD KYI, ,BZHUGS GNAS PHO BRANG YIN PAR
BSHAD, ,CES BYA'O, ,YE SHES 'KHOR LO'I DON BSTAN PA'I PHYIR, YE
SHES SEMS DPA' GANG REG PA, ,ZHES PA NI, DE BZHIN GSHEGS PA

THAMS CAD KYI 'KHOR LO THUGS KA'I SA BON GYI 'OD ZER GYIS YE SHES
DKYIL 'KHOR LA REG PAR BYED PA'O, ,DE NYID SA BON GANG YIN PA
BSTAN PA'I PHYIR, MI 'GYUR RDO RJE GSUM YI GE ,ZHES PA NI, AOm
A'A: H'Um BSTAN PA YIN NO, ,BSKUL BA LA SOGS PA BZHI BSTAN PA'I
PHYIR, SKU

GSUNG THUGS KYI DE NYID NI, YI GE GSUM MO, ,SAD PAR BYA BA NI,
RDO RJE 'CHANG CHEN PO'I BKAS GSOL BA GDAB CING BSKUL BAR BYA
STE, GSHIN RJE GSHED KYIS SO, ,PHYOGS BCU'I 'JIG RTEN KHAMS RNAMS
SU, ,ZHES PA NI, DAM TSIG DE NYID KYIS DAM PA RNAMS LA SBYAR
ZHING

@222B DAM TSIG GI DON SGRUB PA NI, BDUD RTZI 'KHYIL PA DANG DAM
TSIG STONG PA'O, ,RDO RJE CAN KUN SPYAN 'DREN PA, ,ZHES PA NI,
DAM TSIG BOD PA STE, DAM TSIG DE LAS BOD CING MING DANG SBYAR
NAS, GZHAN GYIS MI THUB PAS DAM TSIG TU BYED PA'O, ,RDO RJE CAN
GYI GNAS DE YI, ,ZHES PA NI, DAM

TSIG 'CHING BA STE RTA MGRIN GYIS DE LA 'CHING ZHING DRAG POS
NGES PAR SBYOR TE BCINGS PA'O, ,DBANG BSKUR BA'I DON BSTAN PA'I
PHYIR, SKU GSUNG THUGS KYI RDO RJE YIS, ,SKU GSUNG THUGS KYI
DKYIL 'KHOR DU, ,ZHES PA NI, RNAM PAR SNANG MDZAD DANG, SNANG BA
MTHA' YAS DANG, MI

BSKYOD PA'I DKYIL 'KHOR RO, ,DBANG BSKUR DBYE BA RNAM GSUM MO,
,RGYUD 'DI LA NI RAB TU BRTAG ,CES PA NI BSDUS PA'O, ,BUM PA'I
DBANG BSKUR DANG PO STE, ,ZHES PA NI, RIG PA'I DBANG BSKUR BYIN
NAS SLOB DPON GYI DBANG BSKUR BAR BYA STE, DE YANG BLA MA'I MAN
NGAG

GIS, SLOB MA GZHUG PA'I CHO GA SNGON DU 'GRO BAS, BCAS PA'I LHA
DE NYID KYI MGO LA BCING BA, GDONG G-YOGS BKROL BA STE DKYIL
'KHOR BSTAN PA DANG, BUM PA LA MI BSKYOD PAR GYUR PAS KHRUS BYA
BA DANG, DBU RGYAN LA RIN CHEN 'BYUNG LDAN BSGOMS BAS DBANG BSKUR
BA DANG,

RDO RJE LA 'OD DPAG MED DU BSGOMS PAS DBANG BSKUR BA DANG, DRIL
BU LA DON YOD GRUB PAR BSGOMS PAS DBANG BSKUR BA DANG, ME LONG
BSTAN PA DANG, SPYI BOR RNAM PAR SNANG MDZAD BSGOMS LA DBANG
BSKUR BA DANG, RIGS LNGA'I DAM TSIG SBYIN PA DANG, SLOB DPON GYI
DBANG

BSKUR BA BYAS NAS, SLOB MA DE LA DKYIL 'KHOR DANG, LHA'I DE KHO
NA NYID BSTAN TE, BRTUL ZHUGS DANG, SH'AKYA THUB PAR LUNG BSTAN
PA DANG, RDO RJE 'DZIN PAS DBUGS DBYUNG BA DANG, RJES SU GNANG BA
LA SOGS TE DBANG DGU PO RDO RJE 'CHANG CHEN POR SBRUL PA'I DKYIL
'KHOR DU RIG

PA'I DBANG BSKUR PA NI BUM PA'I DBANG GI CHO GA YIN NO, ,GNYIS PA
LA NI GSANG BA'I DBANG, ,ZHES BYA BA RGYAS PAR BSTAN PA'I PHYIR,
MIG YANGS SNGAGS KYI SNOD DU RUNG, ,ZHES PA LA SOGS PAS BSTAN TE,
SNGAGS KYI SNOD DU RUNG BAS PHYAG RGYA MO GNYIS SU MED PA'I MIG

@223A *, ,YANGS PA'O, ,ME TOG CES PA NI RANG BYUNG BA'O, ,SA BON
ZHES PA NI KHU BA'O, ,GSANG BA'I DBANG ZHES PA NI, THABS DANG
SHES RAB KYI SNYOMS PAR 'JUG PA'I MTSAN NYID KYI CHOG 'DI NI DE
KHON NYID GSANG BA'I MCHOD PA ZHES BYA STE, 'DI 'DOD CHAGS DANG,
'DOD

CHAGS DANG BRAL BA DANG, 'DOD CHAGS BAR MA'I RIGS KYI NYON MONGS
PA'I GNAS RNAM PAR DAG PA MNGON SUM DU BYED PA'I PHYIR RO,
,SNGAGS PA NI SLOB DPON NO, ,SLOB MA DAG LA SBYIN ZHES PA NI 'OG
NAS 'BYUNG BA BZHIN DU'O, ,NAM MKHA'I DBYINGS ZHES PA NI, SLOB
DPON YAB

YUM RDO RJE DANG PADMA'I NAM MKHA'I KHAMS SU PHRAD PA LAS, DRI
CHU DANG NI RKANG STE SA BON DANG, YANG DAG LDAN ZHES PA, BDUD
RTZI PHYI MA RNAMS SBYAR BA'O, ,'DI SKAD STON TO, ,SLOB MAS
BSTABS PA'I CHOG BZHIN, MDZES PA'I LUS LA GNAS PA JI LTA BA BZHIN
DU, AOm LA SOGS PA'I SA BON RNAMS LA,

RNAM PAR SNANG MDZAD LA SOGS PA'I RIGS LNGAR BYIN GYIS BRLAB PA
BYAS LA, SNYOMS PAR 'JUG PA'I CHO GAS BYANG CHUB SEMS DUNG PHOR
LA SOGS PAR BZHAG LA, DRI CHU DANG BSRES TE, BKRA SHIS KYI TSIGS
SU BCAD PA LA SOGS PA SNGON DU 'GRO BAS SLOB MA DBANG BSKUR BAR
BYA STE, BYANG CHUB

SEMS NI RIN CHEN 'BAR PHYUNG BA, ,MA LUS RGYAL BA RNAMS KYIS LUS
SKAMS LA, ,RNAM DAG RDO RJE LAS BYUNG YE SHES CHU, ,DRI MED RIN
CHEN SPYI DBAB DBANG BSKUR RO, ,SLOB MAS KYANG BYANG CHUB LAS MI
G-YO BA'I BSAM PAS BZA' BA DANG, RANG GI LUS LA GNAS PA'I DE
BZHIN GSHEGS

PA RNAMS TSIM PAR BYA'O ZHES BSAMS NAS BZA' ZHES SPYAD PAR BYA STE
MYANG NGO, ,BLA MAS KYANG SANGS RGYAS THAMS CAD MAN NGAG BLA MA
BRGYUD PA LAS 'ONGS PA SGYU MA'I DPE BCU GNYIS NYE BAR MTSON PA
KUN RDZOB KYI MAN NGAG JI LTA BA BZHIN DU BSTAN TO, ,DE LTAR
GSANG BA'I DBANG BSKUR BA BSTAN NAS,

DA NI MCHOG TU GSANG BA'I DBANG BSKUR BA BSTAN PA'I PHYIR, RDO
RJE PADMA SBYOR BA YIS, ,RDO RJE CAN KUN YANG DAG BSDU, ,ZHES PA
NI RDO RJE H'Um LAS SKYES PA DANG, PADMA AA LAS BSKYED NAS, RDO
RJE PADMA'I MTSAMS SU 'OD ZER SPROS TE, PHYOGS BCU'I SANGS RGYAS
THAMS CAD 'DUS PA LHA SUM CU RTZA GNYIS RANG

@223B GI SKU BZHI'I DKYIL 'KHOR LA GNAS PA RNAMS RANG GI SNYING
GAR BSDUS TE, SA BON GYI GZUGS SU RDO RJE'I LAM NAS PHYUNG LA
SLOB MA'I KHAR DBAB PAR BYA'O, ,DBANG BSKUR BA YI GO 'PHANG MCHOG
,CES PA NI, MCHOG TU 'ANG GSANG BA'I DBANG BSKUR BA'I CHO GA 'DI
YIN TE, 'DI'I YON TAN

NI LAS RGYAL MCHOG CES PA LA SOGS PAS STON TE, DE YANG ZLA GSANG
THIG LE LAS, ,RDO RJE PADMO LAS DRANGS PA, ,SBOM PO DANG NI DBANG
GI BLA, ,RDO RJE CAN DU GZHAG BYA STE, ,RTAG PA DGA' BA BDE BA
CHE, ,KYE MA DAM TSIG 'DI BRJOD CING, ,KYE MA RDO RJE BLANG BAR
BYA, ,DE NI GSANG BA ZHES BYA STE, ,

DBANG BSKUR BA YI THABS MCHOG GO, ,RDO RJE SLOB DPON BDAG NYID
CHE, ,RANG GI KHAR NI RDO RJE BZHAG ,SEMS DPA' CHEN POS DRANGS
BYAS NA, ,SEMS KYI BYANG CHUB BDE BA 'THOB, ,'DI NI MCHOG TU
GSANG BA STE, ,DBANG BSKUR BA YI BDE BA'O, ,SLOB MA MI SHES PA
RNAMS LA, ,'DI DAG THAMS CAD

BSGRAG MI BYA, ,RDO RJE SLOB DPON GYIS BYA BA, ,YANG NAS YANG DU
BRTAGS TE BYA, ,'DI YIS DBANG NI BSKUR MA THAG ,SLOB MA TSOGS KYI
BDAG POR 'GYUR, ,SANGS RGYAS RDO RJE 'DZIN PA YI, ,SLOB DPON NYID
DU BDE BAR 'GYUR, ,GZUNGS MA RNAMS KYI DAG PA'I BDAG ,SANGS RGYAS

RNAMS KYI RDO RJER BSHAD, ,MKHA' LA 'GRO BA'I SPYOD 'GYUR TE, RI
DANG 'GRO BA KUN GYI BDAG ,DES NA SHES RAB YE SHES DBANG, ,SLOB
MA MCHOG LA SBYIN PAR BYA'O, ,ZHES 'BYUNG NGO, ,DE LTAR GSANG
BA'I DBANG BSKUR NAS, DA NI SHES RAB YE SHES KYI DBANG BSKUR BA'I
PHYIR, MCHOG TU DAD

CING SHES RAB CHE, ,ZHES PA LA SOGS PAS STON TO, SHES RAB KYI
MTSAN NYID DAD PA CHE BA DANG, SHES RAB CHE BA DANG, GZUGS BZANG
BA DANG, SGRUB PA PO LA MOS PA DANG, RNAL 'BYOR LA GOMS PA DANG,
DAM TSIG LDAN PA STE BLA MA LA DBUL STE, BLA MAS 'OG NAS 'BYUNG
BA BZHIN BYIN

GYIS BRLABS TE, SGRUB PA PO LA 'OG NAS 'BYUNG BA'I CHO GAS SBYIN
PAR BYA'O, ,BYIN GYIS BRLAB PA'I THABS RGYAS PAR BSTAN BA NI,
RMONGS PAS BDAG NYID GTI MUG SBYAR, ,ZHES BA NI, RNAL 'BYOR PAS
GTI MUG RNAM PAR SNANG MDZAD DU BSGOMS LA, RIG MA GTI MUG DGA'

@224A *, ,MAR BYIN GYIS BRLAB LA, RNAM PAR SNANG MDZAD KYI YE
SHES KYI RGYUN LA GNAS PA'I DBANG BSKUR NA RNAM PAR SNANG MDZAD
DU 'GYUR RO, ,RIG PA'I BRTUL ZHUGS BSTAN PA'I PHYIR, SLOB MA LA
SHES RAB SBYIN PA'I CHO GA BSTAN PA NI, RIG PA'I LHA MO DE NYID
NI, ,ZHES PA NI, GONG DU BYIN

GYIS BRLABS PA'I YUM GANG YANG RUNG BA DE NYID DO, ,LAG PAR ZHES
PA NI, SLOB MA'I LAG PAR RIG MA'I LAG PA BZHAG LA, SLOB DPON GYI
LAG PA SLOB MA'I MGOR BZHAG LA, SLOB MA LA BSGO BA'I TSIGS SU
BCAD PA NI, THABS GZHAN GYIS NI SANGS MI RGYA, ,ZHES PA LA SOGS
PAS

BSTAN TO, ,DE'I DON NI 'DI SKAD DE, SLOB MAS PHYIS MNGON PAR
BYANG CHUB PA DANG, NANG GI MNGON PAR BYANG CHUB PA'I RIM GYIS
'DOD CHAGS DANG, CHAGS BRAL DANG, 'DOD CHAGS PAR MA'I RIM GYIS
'OD GSAL BA'I YE SHES MNGON DU BYAS LA PHYAG RGYA CHEN PO BSGRUB
PAR BYA BA NI, SHES RAB

YE SHES KYI DBANG THOB PAR BYA'O, ,BZHI PA NI BDAG GIS MA BSHAD
DO, ,DA NI BDUD RTZI ZA BA'I THABS BSTAN PA'I PHYIR, THA MAL LUS
KYI CHOS LA NI, ,ZHES PA LA, RANG LAS BYUNG BA'I RDZAS, BSHAD PA
DANG, GCI BA DANG, SA BON DANG, KHRAG DANG, MCHIL MA LNGA PO
RNAMS YE SHES LNGAR BYIN GYIS

BRLABS LA BZA' BAR BYA'O, ,SBAR DANG DE BZHIN BSREG CES PA NI,
YAm LAS RLUNG GI DKYIL 'KHOR GYI STENG DU, RAm LAS ME'I DKYIL
'KHOR BSAMS TE, AA LAS PADMA KA P'A LAR BSGOM MO, ,DE NAS RLUNG
GIS ME 'BAR, MES BDUD RTZI BSKOL BAS BDUD RTZI'I GZUGS SU BYA'O,
,RDO RJE

H'Um LAS BYUNG BA ZHES PA, BAR SNANG DU NYI MA'I STENG DU H'Um
LAS RDO RJE RTZE LNGA PA H'Um GIS MTSAN PA DANG, BDUD RTZI NYID
YI GE AOm GYIS MTSAN PAR BSGOMS LA, AOm GYI 'OD ZER GYIS BSDUS PA
DANG, H'Um GI 'OD ZER GYIS BDUD RTZIR GYUR PA'O, ,BDAG YAB YUM
GYI SBYOR MTSAMS LAS KYANG 'OD ZER DANG

MTSUNGS PA SPROS PAS PHYOGS BCU'I YE SHES KYI BDUD RTZI LCAGS
KYUS DRANGS NAS BDUD RTZIR BAB PA LA BZA' BAR BYA'O, ,BZA' BA'I
SBYOR BAS BZA' BAR BYA, ,ZHES PA NI, RANG GI LHA'I RNAL 'BYOR
DANG LDAN PAS LKOG MA DANG MGRIN PA SBYANG BA BYAS LA, DPA' BO
LNGA BSTAN PA'I PHYIR,

@224B BSGRUB BYA'I DNGOS GRUB CHO GA YIS, ,ZHES PA NI, BDUD RTZI
LNGA'I CHOG GONG DU BSTAN, CHO GAS DPA' BO LNGA STE, SHA LNGA AOm
A'A: H'Um DU BSAMS LA BZA' BAR BYA'O, ,DNGOS GRUB THA MA LA JI
LTA BU, ,ZHES PA NI DON BSTAN PA'I PHYIR, MI SNANG BA LA SOGS
PA'I DNGOS GRUB NI ZHES PA LA MI SNANG BA DANG, MNGON PAR SHES

BA DANG, RIG 'DZIN DANG MNGAG GZHUG PA DANG, LAS KYI TSOGS RNAMS
NI THA MAL PA'I DNGOS GRUB STE, LHA DANG MI DANG GNOD SBYIN LA
SOGS PA DANG THUN MONG DU GYUR PA'O, ,BSHAD PA'I RGYUD LHA MO
BZHIS ZHUS PA LAS, RI LU MIG SMAN DNGOS GRUB DANG, ,SA 'OG RAL
GRI'I DNGOS GRUB DANG, ,NAM

MKHAR 'PHUR DANG MIG SMAN DANG, ,'CHI BA MED DANG NAD 'JOMS DANG,
,GRUB PA BRGYAD CES GRAGS PA YIN, ,ZHES BSHAD DO, ,DNGOS GRUB
MCHOG BSTAN PA'I PHYIR, SANGS RGYAS NYID 'GRUB CES PA NI, PHYAG
RGYA CHEN PO'I DNGOS GRUB GNYIS SU MED PA'I YE SHES ZUNG DU

'JUG PA'I MTSAN NYID YAN LAG NYI SHU RTZA GCIG DANG LDAN PA DE
NI, SANGS RGYAS RNAMS KYI DNGOS GRUB MCHOG ,CES BYA BA'O, ,'BRAS
BU'I RGYUD MI 'PHROGS BA ZHES BYA BAR GSUNGS SO ZHES BSHAD DO,
,RGYUD GSANG BA 'DUS PA LA THABS KYI RGYUD DU YOD CES BYA BAR
GRAGS PA'I

PHYIR, THABS NI RNAM PA BZHI PO DAG ,CES BYA BA LA, RNAL 'BYOR
RGYUD NI THAMS CAD DU, ,ZHES BYA BA NI, GNYIS SU MED PAR STON
PA'I RGYUD THAMS CAD DO, ,BSNYEN PA'I CHO GA DANG PO STE, ,ZHES
PA LA SOGS PA NI, BSKYED PA'I RIM PA DANG, RDZOGS PA'I RIM PA
GNYIS KYI RNAL 'BYOR

BSNYEN SGRUB BZHIR 'DUS PAR BYANG SEMS RDO RJE CAN GYIS GSUNGS
SO, ,RIM PA GNYIS KYI TSUL DU BSNYEN BSGRUB BZHI RGYAS PAR BSHAD
PA'I PHYIR, THUN MONG MCHOG GI BYE BRAG GIS, ,BSNYEN PA RNAM PA
GNYIS SU GSUNGS, ,ZHES PA LA, SBYOR BA BZHI'I RIM GYIS RDO RJE

SEMS DPA' MNYES PAR BYA BA BSKYED PAS THUN MONG GI DNGOS GRUB
SGRUB PAR BYED PA DANG, YAN LAG DRUG GIS RDO RJE 'CHANG CHEN PO
RDZOGS PA'I RIM PA BSKYED PAS MCHOG GI DNGOS GRUB SGRUB PAR BYED
PAS GNYIS SU 'GYUR ZHES BYA'O, ,DE LA BSKYED PA'I RIM PA BSNYEN
SGRUB

@225A *, ,BZHI DANG, RDZOGS PA'I RIM PA BSNYEN SGRUB BZHIR RGYUD
'DI LAS STON PA LA, DANG POR RDZOGS PA'I BSNYEN SGRUB BSTAN TE,
,DANG POR BSNYEN PA LA GNYIS TE, THUN MONG GI BSNYEN PA RDO RJE
'CHANG GI BZHI DANG, MCHOG GI BSNYEN PA YE SHES BDUD RTZI MCHOG

STON PA'O, ,RDO RJE BZHI BSTAN PA'I PHYIR, DANG PO STONG NYID
BYANG CHUB STE, ,ZHES PA LA, DNGOS PO MED PAR BSGOM PA LA SOGS
PA'I STONG PA NYID DU BSGOM PA DANG, YI GE GSUM BKOD PA LA SOGS
PA'I YI GE BKOD PA PHYAG RGYA CHEN PO'I GZUGS BSKYED NAS, SKYE
MCHED LA YI GE

BKOD PA DANG, SKU GSUNG THUGS KYI YI GE DANG, TING NGE 'DZIN SEMS
DPA' DANG, RIG MA'I LUS DANG, RDO RJE PADMA'I YI GE DANG, 'BYIN
PA'I YI GE LA SOGS PAS LHA RNAMS BSKYED PA STE DRANG BA'I DON TO,
,MCHOG GI SGRUB PA LA GNAS PA RNAMS KYIS KYANG, RDO RJE RNAM

PA BZHI NI STONG PA NYID RNAM PA BZHI YIN TE, DES BSNYEN PA BYA
ZHING RDO RJE 'CHANG CHEN PO'I GO 'PHANG THOB PAR BYA BA'I PHYIR
'BAD PAR BYA'O, ,YE SHES BDUD RTZI MCHOG BSTAN PA'I PHYIR, MCHOG
GI YE SHES BDUD RTZI NYID, ,CES PA LA SOGS PAS BSTAN TE, MCHOG

GI YE SHES NI 'OD GSAL BA'I YE SHES SO, ,BDUD RTZI NYID CES PA NI
SA BON GYI THIG LES BSGRUB PA'O, ,DE'I THABS NI SBYOR BA YAN LAG
DRUG GIS 'GRUB PAR 'GYUR GYI, GZHAN GYIS MI 'GRUB CES STON TO,
,SBYOR BA YAN LAG DRUG BSTAN PA'I PHYIR, SO SOR SDUD

DANG ZHES PA SOGS NI MDOR BSTAN PA'O, ,RGYAS PAR BSTAN PA'I
PHYIR, DBANG PO BCU PO RNAMS ZHES BYA BA NI, DBANG PO LNGA DANG
DBANG PO'I YUL TE, GNYIS KA LA DBANG PO ZHES BYA'O, ,RANG GI 'JUG
GNAS ZHES BYA BA NI, DBANG PO BCU'I YUL DANG YUL CAN

RNAMS KYIS GZUNG BA DANG 'DZIN PA'I RANG BZHIN GYIS 'JUG PA'O,
,DER 'JUG PAS NA RANG GI 'JUG GNAS SO, ,THAMS CAD CES PA NI DMAN
PA DANG BAR MA DAG MCHOG GI BYE BRAG GIS SO, ,'DOD PAS ZHES PA
NI, 'DOD CING CHAGS PAR BYA BA YIN PAS NA

@225B 'DOD PAS TE GZUGS LA SOGS PA'O, ,SO SOR SDUD PA NI ZHES PA
LA, DE RNAMS LA DBANG PO RNAMS KYIS GANG SO SOR YANG DANG YANG DU
SDUD CING LEN PAS NA SO SOR SDUD PA ZHES BYA STE, YAN LAG DANG
PO'I BSHAD PA'O, ,SO SOR SDUD PA RNAM PAR SBYANG BA'I CHED DU YAN
LAG

GNYIS PA BSTAN PA'I PHYIR, 'DOD PA LNGA PO ZHES BYA BA GSUNGS TE,
'DOD PA LNGA PO DBANG PO LNGA'I YUL DU GYUR PA, GZUGS LA SOGS
PA'O, ,MDOR BSDU NA ZHES PA NI DBANG PO LNGA DANG GCIG TU GYUR
NAS SO, ,SANGS RGYAS LNGA RU SBYOR PA YIS, ,ZHES PA NI, MIG LA

SOGS PA STE, DE RNAMS KYI SBYOR BA NI YANG DAG PAR SBYOR BAS
SANGS RGYAS LNGA RU SBYOR BA YIN TE, DE BAS NA GZUGS LA SOGS PA
RNAMS KYANG SANGS RGYAS YIN NO, ,BRTAG PA BSAM GTAN ZHES BSHAD
DO, ,ZHES BSHAD DO ZHES PA NI, DE LTAR GYUR PA'I YONGS SU

DAG PA'I BSAM GTAN ZHES BSHAD DO, ,DE YANG RTOG PA LA SOGS PA'I
DBYE BAS RNAM PA LNGA RU 'GYUR TE, ,RTOG DANG ZHES PA LA SOGS PA
MDOR BSTAN PA'O, ,RGYAS PAR DBYE BA BSTAN PA'I PHYIR, GSANG BA
GSUM BYUNG BRTAG PA STE, ,ZHES PA LA, GSANG BA

GSUM NI, DBANG PO LNGA DANG, YUL DANG DBANG PO'I SHES PA NI GSANG
BA GSUM MO, ,BRTAG PA NI DBANG PO LNGA DANG, DBANG PO'I SHES PA
DANG, DE'I YUL RNAMS NI, DE BZHIN GSHEGS PA LNGA'I BDAG NYID YIN
NO ZHES GANG BRTAG PA'O, ,DE YI LONGS SPYOD BA'I ZHES PA NI, DE
NYID

RNAM PAR SPYOD PA NI GNAS PA LA SPYOD PA'O, ,DE LTAR SPYAD NAS DE
KHON NYID LA 'JUG PA LA MNGON PAR PHYOGS PA GANG YIN PA BDE BA'I
MTSAN NYID CAN GANG YIN PA DE NI DE DANG 'DRA BA'O, ,DE KHON NYID
LA MNGON PAR ZHUGS PAS LUS YONGS SU DAG PA LA SOGS SBA'I MTSAN
NYID

CAN GYI BDE BA GANG THOB DE NI BDE BAS BSDUS PA'O, ,DE LTAR
SBYANG BA LA SOGS PA RAB KYI MTHAR SON PA'I PHYIR, SHES DANG SHES
BYA BYUNG ZAD PA'I, ,ZHES PA LA, SHES PA NI, MIG LA SOGS PA DRUG
GI 'JUG PA'I RNAM PAR SHES PA DANG, SHES BYA STE, GZUGS LA SOGS
PA NAS,

@226A *, ,CHOS KYI KHAMS KYI BAR DU BYUNG BA NI SHES BYA SHES PA
LAS BYUNG BA'O, ,ZAD PA'O ZHES PA NI SEMS KYIS GZUNG BA DANG
'DZIN PA STONG PA NYID DE, DE BAS NA YE SHES MTSAN NYID SEMS RTZE
GCIG PA LA NI RANG SEMS RNAM PAR SHES PAR BYA GSUNGS SO, ,DE LTA
BU'I

SEMS NI, SANGS RGYAS KUN DNGOS BZHI PA NI, ,ZHES PA LA, SNANG BA
TZAM DANG, THAMS CAD STONG PAR GCIG PAR MTHAR THUG PAR 'GYUR TE,
YAN LAG GNYIS PA'I DBYE BA RNAM PA LNGA'O, ,RDO RJE BZLAS PA
BSTAN PA'I PHYIR, YE SHES LNGA YI RANG BZHIN DBUGS, ,ZHES PA LA
SOGS PA

GSUNGS TE, ME LONG LTA BU LA SOGS PA YE SHES LNGA'I RANG GI DBUGS
TE, DE NYID G-YAS PA ME LONG LA SOGS PA YIN PAS NA, 'BYUNG BA
LNGA YI NGO BO NYID, ,CES GSUNGS SO, ,GONG BU'I GZUGS KYIS PHYUNG
ZHES PA NI, YANG DE NYID LA SOGS PA'I BDAG NYID CAN RANG RANG GI

RDO RJE'I BU GA LAS PHYUNG PADMA'I SNA'I RTZE MOR GONG BU'I GZUGS
KYIS TE, BYANG CHUB SEMS THIG LE'I GZUGS KYIS BSGOM PAR BYA'O,
,RIN CHEN KHA DOG SNA LNGA PA, ,ZHES PA NI, DE NYID GYEN DU 'GRO
BA'I DBUGS NI KHA DOG LNGA STE, DE BZHIN GSHEGS PA LNGA'I BDAG
NYID CAN NO, ,DE NYID KYIS

RIN PO CHE'I SROG DANG RTZOL BA ZHES PA NI, RANG GI SNYING GA'I
PADMA LAS AA THUNG DU BSAMS TE, SROG NI THIG LER GYUR PAR GZHAG
,CES PA NI, MI SHIGS PAR RTOG PAR BKOD PA STE, YAN LAG BZHI PA'O,
,RANG DBANG ZHES PA NI RANG GI GZUGS LA SOGS PA'O, ,DBANG PO NI
MIG

LA SOGS PA'O, ,DE LA DBANG PO GNYIS DGAG CING NGES PAR DE'I RLUNG
THIM NAS SO, ,RIN CHEN DGAG CES PA NI, DE'I 'OG TU YUL DANG DBANG
PO'I RTEN DU GYUR PA'I RIN PO CHE STE, SEMS KYI RIN PO CHE SROG
DANG RTZOL BA DANG BCAS PAR BKAG CING NUB PAR GYUR PA'I GZUNG BA

GANG YIN PA DE NI 'DZIN PAR BSHAD, DE GANG YIN ZHE NA, YANG DAG
PA'I MTHA' STE, DE DAG NI 'DZIN PA ZHES BYA BA'I YAN LAG BZHI
BSTAN PA'O, ,SEMS NI 'GOG PA'I RDO RJER 'GYUR, ,ZHES PA NI, 'GOG
PA'I RDO RJE NI 'OD GSAL BA'O, ,DER GYUR PA NI SEMS DER GYUR
PA'O, ,MTSAN

@226B MA NYER 'DZIN 'BYUNG BAR 'GYUR, ,ZHES PA NI MTSAN MA RNAMS
NI NYER 'DZIN PA NI, MTSAN MA NYE BAR 'DZIN TE, MTSAN MAR SNANG
BA'O, ,'BYUNG BAR 'GYUR BA NI SKYE BAR 'GYUR BA'O, ,MTSAN MA'I
KHAMS NI RNAM PA LNGAR, ,BYANG CHUB RDO RJES GSUNGS PA YIN, SA
CHU LA THIM PAR GYUR PA LAS

SMIG RGYU 'DRA BAR GYUR BA NI MTSAN MA DANG PO'O, ,DE BZHIN DU
CHU ME LA THIM PAR GYUR PA LAS DU BA LTA BU STE GNYIS PA'O, ,ME
RLUNG LA THIM PAR GYUR PA LAS NAM MKHA' SNANG BAR GYUR PA LTA BU
STE GSUM PA'O, ,KHAMS PHRA BA KUN TU SNANG BA GSUM DU YOD PA LAS
MAR ME LTAR SNANG BA'I

TSOGS KYI NGO BO NYID NI BZHI PA'O, ,RANG GZHAN KUN DU SNANG BA
LA THIM PAR GYUR PA LAS, SPRIN MED NAM MKHA'I RANG BZHIN RTAG TU
SNANG BA 'OD GSAL TZAM DU GYUR PA NI LNGA PA'O, ,MTSAN MA LNGA PO
DE DAG GIS NI MYA NGAN LAS 'DAS PA THOB PAR 'GYUR RO, ,DE SKAD DU
LAS KYI MTHA' RNAM PAR

'BYED PA LAS, SA NI DANG PO CHU LA THIM, ,CHU NI ME LA THIM PAR
GYUR, ,ME NI RLUNG LA THIM PAR GYUR, ,RLUNG YANG RNAM PAR SHES LA
'JUG ,RNAM SHES GZUNG BA DE NYID NI, ,'OD GSAL BAR YANG 'JUG PA
YIN, ,ZHES GSUNGS SO, ,RJES SU DRAN PA BSTAN PA'I PHYIR, BRTAN
PAR GYUR CING RNAM PAR DAG PAR GYUR

NAS SO, ,RDO RJE'I LAM NAS 'DAS PAR MI BYA BA'I MTSAN MA LNGA'I
RIM GYIS 'OD GSAL BAR 'JUG PAS, NAM MKHA'I KHAMS SU SPRO BAR BYA,
,ZHES PA NI, 'JIG RTEN GYI KHAMS SU SPRO BAR BYA ZHING CHOS KYI
SKU'I TSUL GYIS KHYAB PAR BYA'O, ,RJES SU DRAN GANG ZHIG RNAM
BSGOM PA, ,ZHES

PA NI, DE LTAR GSAL BAR SONG BA RNAM PAR BSGOM ZHING MNGON DU
BYAS NAS ZHES PA'O, ,DE DANG 'DRA BAR SPRO BAR BYA, ,ZHES PA NI,
GANG SNGON DU RJES SU DRAN PA SMIG RGYU DANG 'DRA BA LA SOGS PA'I
RNAM PAS YANG DAG PA'I MTHA' THOB PA DE 'DRA ZHING DE NYID KYI
RIM GYIS SPRO BAR BYA ZHING BSKYED

PAR BYA STE, BSHAD MA THAG PA DE DAG NI RJES SU DRAN PA ZHES
BSHAD PAR BYA ZHING KHONG DU CHUD PAR BYA'O, ,SO SOR SNANG BA DE
LAS SKYE, ,ZHES PA DE NI, SO SOR SNANG BA NI, KUN RDZOB DE LA
RJES SU DRAN PA'I YAN LAG SKYE BAR 'GYUR GYI GZHAN DU MA YIN NO,
,TING NGE 'DZIN BSTAN PA'I

@227A *, ,PHYIR; ,THABS DANG SHES RAB CES GSUNGS TE, KUN RDZOB
DANG DON DAM PA'I SBYOR BAS SO, ,DNGOS PO THAMS CAD MDOR ZHES PA
NI RGYU BA DANG MI RGYU BAS GNAS PA'O, ,GONG BU'I TSUL GYIS ZHES
PA NI, PHYAG RGYA CHEN PO'I GZUGS KYIS GCIG TU BYAS NAS RGYU BA
DANG MI RGYU BA DE'I

DBUS SU ZUNG DU 'JUG PA'I BDAG NYID CAN RDO RJE 'CHANG CHEN PO'I
GZUGS RNAM PAR BSGOM PAR SHES PAR BYA'O, ,RIM PA 'DI NYID KYIS
YUD TZAM ZHES PA NI SKAD CIG TZAM GYIS SO, ,YE SHES RDZOGS BYED
PA NI YE SHES KYI SKU RDZOGS PAR BYED PA NI TING NGE 'DZIN TE,
YAN LAG DRUG PA'O, ,

DA NI SBYOR BA YAN LAG DRUG GI YON TAN BSTAN PA'I PHYIR, SO SOR
SDUD LA SNYOMS ZHUGS NA, ,SNGAGS RNAMS THAMS CAD BYIN GYIS
BRLABS, ,ZHES PA LA SOGS PA STE GO SLA'O, ,DE LTAR BSNYEN PA
BSTAN NAS, DA NI NYE BAR SGRUB PA LA, SNYING PO DE NI THUGS KA
RU, ,ZHES PA

LA SOGS PAS STON TE, DE LA SNYING PO ZHES PA NI, DKYIL 'KHOR PA'I
LHA RNAMS RE RE'I SNYING GA'I DBUS SU CHUD PA'I THUGS KAR ZLA BA
DANG, GNAS PA'I YE SHES SEMS DPA' BSGOM PAR BYA'O, ,ZLA BA RDO
RJE'I SBYOR BA LTA, ,ZHES PA NI, YE SHES SEMS DPA' DE RNAMS

KYI THUGS KA'I ZLA BAR CHUD PAR RANG RANG GI PHYAG MTSAN LA BRTEN
NAS BYA'O, ,SEMS NI SNGAGS KYI DNGOS PO BYAS, ,ZHES PA NI, PHYAG
MTSAN BUM PA LA RANG GI SEMS YI GE MCHOG TU MI 'GYUR BA'I TSIG
BSAM MO, ,MTSON CHA MCHOG GIS DRANGS NAS SU, ,ZHES PA NI, DE NAS

BDAG PO LA SOGS PA SEMS DPA' GSUM GYI BDAG NYID CAN GYIS DKYIL
'KHOR PA RNAMS GCIG TU GYUR PA'I 'OD ZER GYI TSOGS LCAGS KYU LTA
BUR GYUR PAS, BSGRUB BYA'I THUGS KA'I SEMS DPA' GSUM DU GRAGS PA
BSKUL BAR BYA'O, ,DE LTAR RDO RJE

LCAGS KYUS BTAB PAS SGRUB PA PO LA BKOD PAR BYA BA'I SKYED PA'I
'OG NAS GNOD MDZES LA BKA' BSGO BA'I PHYIR, SNGAGS KYI GZUGS KYI
TSUL GYIS SU, ,ZHES PA NI, GNOD MDZES RGYAL PO MDUN DU BKUG STE
BKA' LUNG NOD PAR BSAMS LA, BYANG CHUB TSIGS

@227B BCAD BRJOD PAR BYA, ,ZHES PA NI, GNOD MDZES KYIS 'DI SKAD
DU, DE BZHIN GSHEGS PA THAMS CAD KYI SGRUB PA PO LA BYANG CHUB
KYI DNGOS GRUB KHYAD PAR MYUR DU STZOL ZHES BKA' BSGO BA'I CHO GA
ZHES PA NI GONG GI CHO GA'O, ,RANG GI DKYIL 'KHOR ZHES PA NI,
RANG GI LHAG PA'I

LHA'O, ,SEMS DE YE SHES GZUGS ZHES PA NI, RDZOGS PA'I RIM PAS
RANG GI LTA BSKUL BA STON TO, ,PHUNG PO LA SOGS PA RNAMS SHES RAB
KYI PHA ROL TU PHYIN PAS MI SNANG BAR BYAS NAS, THA MAR KUN RDZOB
DANG DON DAM PA'I BDEN PAS GCIG TU BYAS LA ZUR DU 'JUG PA

BSGOM PAR BYA BA NI NYE BAR SGRUB PA STE, LE'U BCU PA'I DON STON
PA YIN NO,, ,,DA NI SGRUB PA BSTAN PA'I PHYIR, JI SRID MTHONG BA
DE SRID DU, ,ZHES PA LA SOGS PA GSUNGS TE, BSDUS PA'I DON NI 'DOD
PA LA LONGS SPYOD PA'I TING NGE 'DZIN DANG, SPOGS

PA'I CHO GA DANG DRAG SHUL GYI CHO GA'O, ,DE LA 'DOD PA LA LONGS
SPYOD PA'I TING NGE 'DZIN MDOR BSTAN PA'I PHYIR, JI SRID MTHONG
BA ZHES PA NI, DNGOS GRUB THUN MONG DANG MCHOG GO, ,ZLA BA DRUG
CES PA NI, 'OG NAS 'BYUNG BA'I TING NGE 'DZIN GYIS ZLA BA DRUG TU
'DOD PA SPYAD PAR

BYA STE, 'JIG RTEN GYI KHAMS MTHA' YAS SHING MU MED PA THAMS CAD
NA, RAB DANG 'BRING DANG THA MAS PHYE BA'I BDUD RTZI JI SNYED YOD
PAR GRAGS PA RNAMS GZUGS RDO RJE LA SOGS PAR YONGS SU BRTAGS LA,
SNGAGS KYI SKU DANG YE SHES KYI SKUS SPROS PA GSUM GYIS SPYOD

PA BYA'O, ,GAL TE ZLA BA DRUG GIS NI, ,ZHES PA LA, ZLA BA DRUG
RIG PA'I BRTUL ZHUGS CHAD PAS DNGOS GRUB MA THOB NA ZHES PA'O,
,SPOGS PA'I CHO GA BSTAN PA'I PHYIR, SDOM PA LAN GSUM BRTZAM PAR
BYA, ,ZHES PA NI, ZLA BA BCO BRGYAD DU SPROS PA GSUM GYI SPYOD PA

SPYAD PAR BYA'O, ,DES KYANG BLA NA MED PA'I BYANG CHUB MA GRUB
NA, DRAG SHUL GYI CHO GA BSTAN PA'I PHYIR, DRAG SHUL SBYOR BA
BSGRUB PAR BYA, ,ZHES PA NI, RIGS KYI DBYE BA'I SBYOR BA YIS,
,RDO RJE PHUR BU PHUR BUS GDAB, ,CES PAS BSTAN PA YIN TE, RDO RJE
DANG PADMA

@228A *, ,MNYAM PAR SBYAR BAS PHUR BUS GDAB PAR BYA'O, ,'DI SKAD
STON TE, ,RNAM PAR SNANG MDZAD KYI SBYOR BA DANG LDAN PAS, SANGS
RGYAS SPYAN MDUN DU BZHAG LA, LAG PA PHAN TSUN 'KHYUD PA DANG
DKRI BA LA SOGS PA BYA BA NI SKU'I CHO GA'O, ,SNANG BA MTHA' YAS
KYI SBYOR BA

DANG LDAN PAS, GOS DKAR MO MDUN DU BZHAG LA, SNANG BA DANG, SNANG
BA MCHED PA DANG, SNANG BA THOB PA GSUM 'BYUNG BA'I PADMA LHA
MO'I BHA GA LA RDO RJE RTZE LNGA PA BSGOMS LA, CHOS 'BYUNG YOD
PA'I NANG DU CHUD PAR BYA'O, ,MI BSKYOD PA'I SBYOR BA DANG LDAN
PAS M'A M'A K'I MDUN DU BZHAG

LA; ,RANG GI RDO RJE RTZE MO LNGA PAR BSGOMS LA, RANG GI PHYAG
RGYA'I CHOS 'BYUNG GI NANG DU CHUD PA'I ME'I DKYIL 'KHOR DANG
LDAN PAR RANG GI RDO RJES GDAN BRDAB CING BRDUNG NA 'OD GSAL THOB
PAR 'GYUR RO, ,'DOD PA LONGS SPYOD PA'I TING NGE 'DZIN BSTAN PA'I
PHYIR, 'DOD CHAGS CHEN

PO'I TSUL GYIS ZHES PA NI, 'DOD CHAGS KYIS 'DOD CHAGS SPANG BAR
BYA BA'I PHYIR 'DOD CHAGS DANG BRAL BA'I SKU SPANGS NAS, RDO RJE
'CHANG CHEN PO'I SKUR BDAG NYID SPRUL PAR MDZAD PA'O, ,DER YANG
SEMS CAN SMIN CING GROL BAR MDZAD PAS YUL RNAMS LA CHAGS PAR
MDZAD PA STE,

DE'I TSUL DANG LDAN PA'I TING NGE 'DZIN TO, ,YE SHES 'KHOR LO CAN
RNAMS BSDU, ,ZHES PA NI, RANG GI SA BON GYI 'OD ZER GYI LCAGS
KYUS RANG GI DKYIL 'KHOR PA DRANGS NAS NYID KYI SKU LAS PHUNG PO
DANG KHAMS LA SOGS PA'I NGO BO NYID KYIS ZHUGS PAR GYUR PA'O ZHES
PA'O, ,

LHA MO DGU NI SPROS NAS SU, ,ZHES PA NI, BCOM LDAN 'DAS MCHOG TU
DGA' BA'I SGRAS TSIM PAR BYED PA'I PHYIR GNAS SKABS SNGA MA
SPANGS TE, LHA'I BU MO'I LUS SU MNGON PAR SPRUL NAS BCOM LDAN
'DAS KYI SKU LAS BYUNG BAR GYUR TO, ,LHA MO DGU NI SA'I KHAMS NI
SANGS

RGYAS SPYAN LTA BU DANG, CHU'I KHAMS NI M'A MA K'I LTA BU DANG,
ME'I KHAMS NI GOS DKAR MO LTA BU DANG, RLUNG GI KHAMS NI SGROL MA
LTA BU DANG, RNAM PAR SNANG MDZAD NI GZUGS KYI NGO BO LTA BU
DANG, RIN CHEN 'BYUNG LDAN NI SGRA'I NGO BO LTA BU DANG, SNANG BA
MTHA' YAS NI

@228B DRI'I NGO BO LTA BU DANG, DON YOD GRUB PA NI RO'I NGO BO
LTA BU DANG, MI BSKYOD PA NI REG BYA'I NGO BO LTA BUR SPROS NAS
ZHES BYA STE DRANG BA'I DON TO, ,'DOD CHAGS CHEN PO'I TSUL GYIS
ZHES PA NI, 'DOD CHAGS DANG, 'DOD CHAGS PAR MA LA SOGS PA'I RIM
GYIS RNAM PAR DAG PA MNGON DU

'BYIN PA'I THABS DE'I TING NGE 'DZIN TO, ,YE SHES 'KHOR LO CAN
RNAMS BSDU, ,ZHES PA NI, PHYI ROL GYI DE BZHIN GSHEGS PA'I 'KHOR
LO DE DAG DU DMIGS PA'I MNGON PAR ZHEN PA SPANGS NAS, DES THAMS
CAD LA SGRUB PA'I SKU NI BDAG YIN NO ZHES BYIN GYIS BRLABS PA
DANG

LDAN PA STE, LHA MO DGU NI SNGA MA DANG 'DRA STE NGES PA'I DON
TO, ,DE LTAR GZUGS KYI DKYIL 'KHOR DRUG SPRUL PAS 'DOD PA'I DBANG
PHYUG DU BSTAN NAS, DA NI RGYUD 'DI LA SEMS GTZO BO YIN PAS MI
BSKYOD PAS BSDUS PA'I DKYIL 'KHOR GYI BYA BA BSTAN PA'I PHYIR,
YONGS

SU GYUR LAS PHYAG RGYA BZHI, ,ZHES PAS STON TE, LHA MO RNAMS LUS
LA BKOD NAS, YONGS SU GYUR PA LAS, SHES RAB KYI GNAS DER PHYAG
RGYA BZHI'I DKYIL 'KHOR GRU BZHI PA RDUL MED PA DAM TSIG CHEN
PO'I DKYIL 'KHOR BYIN GYIS BRLABS TE, SPRUL PAR MDZAD PA'O, ,BDAG

NYID DBUS SU GNAS BYAS LA, ,ZHES PA NI, RDO RJE 'CHANG CHEN PO DE
BSHAD MA THAG PA'I DAM TSIG CHEN PO'I DKYIL 'KHOR GYI DBUS SU
BDAG NYID BZHAG PAR GYUR TO, ,'KHOR LO CAN KUN BSDU BAR BYA,
,ZHES PA NI, RIG SNGAGS BSDUS PA'I 'KHOR LO SLAR YANG BYANG CHUB
KYI SEMS

RDO RJE'I SKU LA ZHUGS PAR GYUR TO ZHES BYA'O, ,THAMS CAD RDO
RJE'I DNGOS BYAS LA, ,THAMS CAD BYANG CHUB BSGOM PAR BYA, ,ZHES
PA NI, BYANG CHUB KYI SEMS RDO RJE STE DRANG BA'I DON TO, ,PHYAG
RGYA BZHI'I DKYIL 'KHOR ZHES PA NI, GZUGS KYI PHUNG PO YIN LA, DE
RNAMS

KYIS GANG BSTAN CING BZHUGS PA'I GNAS SU MDZAD PA'I BTZUN MO SHES
RAB KYI PHA ROL TU PHYIN PA'O, ,DE NYID NI DKYIL 'KHOR TE, SANGS
RGYAS BSKYED PA'I RGYUR GYUR PAS NA SKYE GNAS YIN TE, DGONGS PA
LUNG BSTAN PA'I RGYUD LAS KYANG, SANGS RGYAS KUN GYIS GANG BSTAN
PA'I, ,

@229A *, ,SA GYUR DE NI BCU GSUM PA, ,DE NI BTZUN MOR YANG DAG
BSHAD, ,DAM CHOS BHA GA ZHES BRJOD DO, ,ZHES PA NGES PA'I DON TO,
,BDAG NYID DBUS SU GNAS BYAS LA, ,ZHES PA NI, DAM TSIG CHEN PO
'DI LA DRI MA MED PA DER BDAG NYID GNAS PAR GYUR PA NI 'JOG

PAR MDZAD PA'O, ,'KHOR LO CAN KUN BSDU BAR BYA, ,ZHES PA NI, DAM
TSIG CHEN PO'I DKYIL 'KHOR 'OD GSAL BAR RAB TU GYUR PA'O, ,THAMS
CAD RDO RJE DNGOS BYAS LA, ,DE'I TSE BYANG CHUB BSGOM PAR BYA,
,ZHES PA NI, DE NAS 'OG GSAL BA LA ZHUGS PA'I 'OG TU BCOM LDAN

'DAS RDO RJE 'CHANG CHEN PO RIGS THAMS CAD KYI BDAG NYID CAN,
BDAG NYID DON DAM PO'I BDEN PA LAS BZHENGS NAS SRID PA DANG MYA
NGAN LAS 'DAS PA RO GCIG PA'I NGO BO NYID KYIS, DAM TSIG CHEN
PO'I DKYIL 'KHOR GYI DBUS SU 'JIG RTEN GSUM BDAG NYID DU BZHAG
PAR

GYUR TO ZHES BYA BA'I DON TO, ,DE YANG, NAM MKHA' KUN GYI SKABS
NA DPAL, ,RDO RJE SEMS DPA' RAB TU BZHUGS, ,ZHES BDE BA MCHOG GIS
BSHAD DO, ,DE LTAR DE BZHIN GSHEGS PA LNGA PO DRUG PA'I BDAG NYID
DU GYUR PA BSTAN NAS, DE NI RDO RJE 'CHANG CHEN PO LA BTZUN

MO BZHI DE LA DAD CING 'DUN PA'I YID KYIS LTA BAR 'DOD PA'I PHYIR
SNYING RJE DANG BCAS PAS SMRA BA BSTAN PA'I PHYIR, BSKUL BA'I GLU
DBYANGS BZHI YIS NI, ,ZHES PA DRUG LDAN LA SOGS PA'I SGEG CING
SNYAN PA'I GLU DBYANGS KYIS SPYAN LA SOGS PA BZHIS BSTOD PA SNGON
DU 'GRO BAS

SKUL BAR BYED DO, ,DE YANG, SEMS CAN KHAMS NA GNAS KYI DBANG
PHYUG KHYOD NI RDO RJE'I THUGS, ,ZHES PA LA SOGS PA'O, ,LHA MOS
SNYING PO BSKUL BA YIS, ,ZHES PA NI, DE LTAR TSANGS PA'I GNAS PA
BZHI'I RANG BZHIN DANG LHA MO RNAMS KYIS YANG DAG PAR BSKUL BAR
GYUR

PA'O, ,DUS GSUM RDO RJE'I RANG BZHIN SEMS, ,ZHES PA NI, BSKUL BAR
GYUR PA'O, ,SNGON GYI SMON LAM GYI SHUGS KYIS STONG PA NYID KYI
RNAL 'BYOR BZHENGS NAS, DPAL SHIN TU DGA' BA'I BDE BAS 'DOD CHAGS
LA SPYOD PA BSTAN PA YIN TE, DE YANG GZUGS LA SOGS

@229B BA'I YUL RNAMS KYI NGO BO NYID YONGS SU SHES PAS MIG LA
SOGS PA GCIG TU BYAS TE, KUN DU DGA' BA'I BDE BA'I GNAS SKABS KYI
SPYAN LA SOGS PA LA ROL PA MDZAD NAS CANG MI GSUNG BAR GYUR PA'O,
,YE SHES LTA BUR LUS BSGOM MO, ,ZHES PA NI, NYON MONGS PA LA SOGS
PA'I BYA BA DANG

BRAL ZHING, YE SHES PHYAG RGYA DANG LHAN CIG SNYOMS PAR 'JUG NAS
BZHUGS SO ZHES BYA BA'I BAR DU'O, ,DE NAS RDZOGS RIM GYI SGO NAS
YE SHES KYI PHYAG RGYA LA SNYOMS PAR ZHUGS PA'I 'OG TU, NAM
MKHA'I GTOS 'DI RDO RJE 'CHANG BA'I NGO BO NYID RDO RJE GSUM DANG
YANG DAG PAR LDAN PA

RNAM PAR SNANG MDZAD LA SOGS PA, DE BZHIN GSHEGS PA'I TSOGS KYIS
GANG ZHING TIL GYI GANG BU BZHIN DU BAR MTSAMS MED PAR GYUR LA,
MCHOG TU DGA' BA'I BUM PA BZHIN DU GNAS SHING MI G-YO BAR GYUR
TO, ,DE LTAR BCOM LDAN 'DAS KYIS SNYOMS PAR ZHUGS PA BSTAN

NAS, DE NI DES 'GRO BA'I DON MDZAD PA BSTAN PA'I PHYIR, BZHI YIS
KHA DOG RNAM PAR DBYE, ,ZHES PA NI, KHAMS GSUM NA GNAS PA'I SEMS
CAN RNAMS RDO RJE 'CHANG CHEN PO'I DPAL GYIS REG STE RDO RJE'I
'OD ZER GYIS DBANG BSKUR NAS, DES REG CING YUL DU BYAS PA

THAMS CAD KYIS DE BZHIN GSHEGS PA NYID THOB PO, ,DE BZHIN RO YI
SNYING PO STE, ,ZHES PA NI, RDO RJE'I 'OD ZER GYIS DBANG BSKUR,
RDO RJE YE SHES KYI SPYOD PA STE, RANG GIS SNYOMS PAR ZHUGS PA'I
BDE BA NYAMS SU MYONG BA'I SEMS CAN THAMS CAD KYI SNYOMS PAR
ZHUGS

PA'I BDE BA BDAG GIR MDZAD PA'O, ,DBANG BSKUR PA NI RANG GI
RGYUD, ,CES PA NI, RDO RJE 'OD ZER GYIS DBANG BSKUR BA NAS
BRTZAMS TE, DE BZHIN GSHEGS PA THAMS CAD KYI SKU DANG GSUNG DANG
THUGS KYIS DBANG BSKUR BAR GYUR NAS, KUN DU BZANG PO KUN DU

BZANG, ,ZHES SNGON MA BYUNG BA'I DON GYIS MING CAN DU GYUR TO,
,RANG GI RGYUD CES PA NI, BZHI YIN TE RDO RJE'I 'OD KYIS DBANG
BSKUR BAS 'BRAS BU KUN DU BZANG POR GYUR PA'O, ,SNGAGS KYI CHOS
NI DBYE BAR 'GYUR, ,ZHES PA NI, 'DOD CHAGS KYIS SPYOD PA'I YI
GE'I TSOGS

@230A *, ,LAS RDO RJE 'CHANG CHEN PO NYID RJES SU CHUD CING 'THOB
PA STE, 'DOD CHAGS LA SOGS PA DAG PAR BYED CING SOM NYI MED PAR
STON PA'O, ,RIG PA'ANG CHOS KYI PHYAG RGYAS SO, ,ZHES PA NI, YE
SHES KYI PHYAG RGYA YANG MING GZHAN, CHOS KYI PHYAG RGYA ZHES BYA
BAS BSTAN TO ZHES

BYA BA'AM, YANG NA YE SHES KYI PHYAG RGYA DE NYID RNAM PAR DAG PA
THAMS CAD STONG PAR CHUD PAS THABS MANG ZHES BYA'O, ,KHAMS GSUM
GYI SEMS CAN DBANG BSKUR BAS KUN DU BZANG POR GYUR PA'I 'BRAS BU
DE RNAM PAR PHYE BA BSTAN PA'I PHYIR, 'KHOR LOS SGYUR BA'I RGYAL
PO DRUG

CES PA NI, RIGS LNGA DANG RDO RJE 'CHANG CHEN PO'O, ,GTZUG TOR NI
RIGS KYI BDAG POS RGYAS GDAB PA'I PHYIR, BDUD RTZI BRTAN PA'I BDE
BA MI 'GYUR BAR GNAS PA'O, ,LONGS SPYOD BZHI ZHES PA NI SPYAN LA
SOGS PA'O, ,RDO RJE BDAG PO ZHES PA NI 'DOD PA LNGA'I LHA MO'O, ,

BSAM GTAN RDO RJE ZHES PA NI, LHA DE RNAMS KYI NGO BO NYID KYI
'OD ZER GYIS SEMS CAN RNAMS LA DBANG BSKUR BA'I CHO GA DES NYE
BAR BSGRUB PA'O, ,YE SHES LUS DANG LHAN CIG CES PA NI YE SHES KYI
PHYAG RGYA'O, ,SKU GSUNG THUGS KYI RDO RJE NI, ,ZHES PA NI, 'DOD
CHAGS KYI

SPYOD PAS THAMS CAD STONG PA DANG GNYIS SU MED PA ZUNG 'JUG
BSGRUB PA NI, SGRUB PA ZHES BYA BA'I DON TO, ,DA NI SGRUB PA CHEN
PO BSTAN PA'I PHYIR, SNGAR BSHAD PA'I RIM GYIS NI ZHES PA RTZA
BA'I RGYUD KYI LE'U DANG POR BSTAN PA'I RIM GYIS, RIG PA'I SKYES
BU RDO RJE CAN, ,ZHES PA

NI, RDO RJE 'CHANG GONG DU BSKYED PA NAS, RIG PA'I SKYES BU BDAG
DANG 'DRA BAR DKYIL 'KHOR BSKYED CES PA NI, RANG BZHIN GYIS 'OD
GSAL BA'I TING NGE 'DZIN LAS BZHENGS NAS, NYON MONGS PA LNGAS
KHYAB PA'I SEMS CAN GYI KHAMS LA GZIGS NAS, NYON MONGS PA'I RANG

BZHIN YONGS SU SHES PA NYID NI BYANG CHUB YIN LA, DE'I NGO BO
NYID NI BDAG YIN NO ZHES, MKHYEN NAS GDUL BYA RNAMS KYIS NYON
MONGS PA ZHE SDANG LA SOGS PA SBYANG BA'I PHYIR RIGS LNGA DBYUNG
BA'I PHYIR, YANG RNAM PAR SNANG MDZAD LA SOGS PA LONGS SPYOD KYI
PHYIR LHA MO BZHI PHYUNG BA DANG,

@230B DE BZHIN DU LHA MO LNGA DANG, BYANG CHUB SEMS DPA' BRGYAD
DANG, KHRO BO BCU PHYUNG BA'I DKYIL 'KHOR DU BSKYED PA NI SGRUB
PA CHEN PO ZHES BYA'O, ,DE LTAR RDZOGS PA'I RIM PA BSNYEN SGRUB
BZHI BSTAN NAS, DA NI BSKYED PA'I RIM PA BSNYEN SGRUB BSTAN PA'I
PHYIR, BSNYEN PA'I DUS

SU GTZUG TOR CHE, ,ZHES PA LA SOGS PA GSUNGS TE, BSNYEN PA ZHES
PA NI, BYANG CHUB SEMS LA DMIGS PA RTZE GCIG TU 'JOG PA STE DE
BZHIN DE NYID YIN LA, DE LA BSNYEN CING DMIGS PAR BYA BA YIN PAS
NA BSNYEN PA'O, ,GTZUG TOR CHE BA'I SBYOR BA NYID, ,CES PA NI
YANG DAG

PAR SBYOR BA'O, ,DE GANG ZHE NA, SA'I CHA LA SOGS PA NAS GTZUG
TOR GYI YI GE BHRU'Um LAS GZHAL YAS KHANG BSKYED PA'O, ,GZUGS SU
DMIGS ZHES PA NI, DKYIL 'KHOR 'KHOR LO LHAG PAR MOS PA BSKYED
PA'O, ,DE BYAS LA, AOm SH'U N+YA T'A DZNY'A NA BADZRA SVA BH'A BA
A'ATMA KO&HAm ZHES BYA BA'I

SNGAGS KYI DON RNAM PAR DPYAD NAS, DON DAM PA'I BYANG CHUB KYI
SEMS KYIS MTSAN CAN BSGOM MO, ,NYE BAR SGRUB PA'I DUS SU NI,
,ZHES PA NI STONG PA NYID LA DMIGS NAS, NYI MA DANG ZLA BA DANG
PADMA LA SOGS PA RIM GYIS GONG NAS GANG DU BZHAG LA, DE'I STENG
DU YI GE RNAM PAR

DGOD DE, THAMS CAD BSDUS PA LA ZLA BA'I DKYIL 'KHOR BSAM ZHING,
DE'I STENG DU YANG YI GE GSUM BKOD LA, DE YONGS SU GYUR PA LAS
PHYAG MTSAN, PHYAG MTSAN YONGS SU GYUR PA LAS PHYAG RGYA CHEN
PO'I GZUGS BSKYED PA NI, NYE BAR GTAD DE GNAD DU BSGRUB CING
BSKYED

PA NI NYE BAR SGRUB PA'O, ,BDUD RTZI 'KHYIL PA'I GZUGS KYI BAR,
,ZHES PA NI, PHYAG RGYA CHEN PO'I GZUGS DE LA, RNAM PAR SNANG
MDZAD LA SOGS PA NAS BYANG GI SGO'I BDUD RTZI 'KHYIL PA'I BAR DU
LHA RNAMS KYI SNGAGS KYI YI GE MA LUS PAR BKOD LA, GZUGS KYI
PHUNG PO LA SOGS PA'I

RGYU 'BRAS YONGS SU SHES PAS BSGOM PAR BYA'O, ,SNGAGS PA MCHOG
SHES PA NI, MGO BO DANG MGRIN PA DANG SNYING GAR ZLA BA DANG NYI
MA DANG NYI MA LA AOm A'A:H'Um GSUM DE LAS BYUNG BA'I SPYAN DANG
GOS DKAR MO DANG, M'A MA K'I PHYUNG LA, SKU RDO RJE DANG, GSUNG
RDO RJE DANG, THUGS RDO RJE SPRO BA DANG,

@231A *, ,BSDU BA DANG BSKUL BA DANG, SMON LAM DANG SNGAGS BRJOD
PA NI SKU DANG GSUNG DANG THUGS BYIN GYIS BRLAB PA'I CHO GA'O,
,SGRUB PA ZHES PA NI, SGRUB PA NYE BAR BZHAG PA'I DON DU GSOL BA
'DEBS PA'O, ,RANG LHA'I SBYOR BAS ZHES PA NI, DAM TSIG SEMS DPA'
DANG

YE SHES SEMS DPA' DANG TING NGE 'DZIN SEMS DPA' SGRUB PA'O,
,SGRUB PA CHEN PO ZHES PA NI, DKYIL 'KHOR RGYAL PO MCHOG DANG LAS
RGYAL BO MCHOG GI MTHAR THUG PA NI, GZHAN GYI DON CHEN PO SGRUB
PAS NA SGRUB PA CHEN PO'O, ,GTZO BO SANGS RGYAS BDAG PO'I SKU,
,ZHES PA NI SGRUB PA CHEN PO DE SKYED PAR BYED PA'I TSE

NA, RDO RJE CAN KUN ZHES PA NI, RDO RJE CAN GYIS TE RANG GI LHAG
PA'I LHA'I SBYOR BA DANG LDAN PA'I SNGAGS PAS, RDO RJE PADMA
MNGON PAR 'JUG PA BYAS LA, BADZRA DHRi KA CES BA LA SOGS PAS DE
LAS BYUNG BA'I RDO RJE CAN DE, DE BZHIN GSHEGS PA RNAMS NI RNAL
'BYOR MCHOG GI GSANG SNGAGS CHEN PO'O, ,DE LTAR RNAM PHYE SHES

BYAS NAS, ,ZHES PA NI, DE RNAMS KYI PHYAG RGYA CHEN PO'I GZUGS
RNAM PAR PHYE STE SO SOR BSGOMS NAS, DBU RGYAN GYI RIGS RNAM PAR
PHYE BAR BYA'O, ,DE YANG DE BZHIN GSHEGS PA LNGA'I PHYAG RGYA
CHEN PO'I GZUGS KYI RAL PA DANG DBU RGYAN LA BDAG PO RDO RJE
'CHANG CHEN PO BSAMS LA, DE'I RIGS,

LHAG MA RNAMS KYIS DBU BRGYAN PA NI RNAM PAR SNANG MDZAD LA SOGS
PAS RNAM PAR PHYE BAR SHES PAR BYAS NAS DNGOS GRUB 'GRUB PAR
'GYUR GYI, CHO GA NYAMS PAS NI BSKAL PA BYE BA SNYED DU SANGS
RGYAS KYIS KYANG MI 'GRUB NA GZHAN LTA CI SMOS ZHES PA'I DON TO,
,DA NI 'DOD CHAGS KYI CHOS KYIS

MNGON PAR BYANG CHUB PA'I THABS BSTAN PA'I PHYIR, BSGRUB BYA
SGRUB PA YANG DAG SBYOR, ,ZHES PA LA SOGS PA GSUNGS TE, BSGRUB
BYA ZHES PA NI GNYIS SU MED PA'I YE SHES SO, ,SGRUB PA ZHES PA NI
'OD GSAL BA'O, ,YANG DAG PAR SBYOR BA NI KUN RDZOB KYI BDEN PA
STE, GSUM MI DMIGS PA

NI BSGOM PA'I RNAM PAR DAG PA STE BSNYEN PA'O, ,RDO RJE ZHES PA
NI THABS KYI YE SHES SNYOMS PAR 'JUG PA'I MTSAN NYID BYUNG BAR
GYUR NAS, PADMA ZHES PA NI, SHES RAB KYI NGO BO NYID DU GYUR PAS
NGES PAR 'GAGS PAS ZHES PA'O, ,DE NI NYE BAR SGRUB PA'O, ,YI GE
H'Um DANG PHAt LDAN PA'I, ,ZHES

@231B PA NI, SNGON DU 'GRO BAS 'OD GSAL SGRUB CING KUN TU SNANG
BA NYE BAR THOB PAS 'BYUNG BAR 'GYUR RO, ,SGRUB PAS BSGRUB PA
ZHES PA NI, MA RIG PA'I SKAD CIG MA DES 'DAS SHING SPONG BAR GYUR
PA'I DUS SU 'GRUB STE, STONG PA NYID DANG, SHIN TU STONG PA NYID
DANG, CHEN PO STONG PA NYID KYI RGYU

RKYEN GYIS 'GRUB PAR 'GYUR RO, ,DE GANG ZHE NA, NGO BO NYID NI
ZHI BDE BA, ,SGRUB PA CHEN PO ZHES PA NI 'OD GSAL BA MNGON DU
BYED PAS PHYAG RGYA CHEN PO 'GRUB PAR 'GYUR BA NI, ,SGRUB PA CHEN
POR BSHAD DE, THABS LAS BYUNG BA BSTAN PA'I PHYIR, DPAL LDAN
SANGS RGYAS KUN GYI BDAG,

CES PA LA, SANGS RGYAS KUN GYI BDAG CES PA NI SKU'I DBANG PHYUG
GO, ,RDO RJE 'CHANG CHEN PO NI THUGS KYI DBANG PHYUG GO, ,DE NYID
CHOS RNAMS CHOS NYID DO, ,ZHES PA NI GSUNG GI DBANG PHYUG GO,
,SANGS RGYAS KUN GYI THABS LAS PHYUNG, ,ZHES PA NI, DBANG PHYUG
BRGYAD 'THOB PAR

'GYUR BA NI, THABS DE'I 'BRAS BU THABS LAS BYUNG BA STE, RTZA
BA'I RGYUD KYI LE'U BCU GSUM PA LAS GSUNGS PA, STON PA PHYAG NA
RDO RJES DE BZHIN GSHEGS PA THAMS CAD LA 'DI SKAD CES GSUNGS SO,
,BCOM LDAN 'DAS DE BZHIN GSHEGS PA THAMS CAD YI GE GSUM DANG

LDAN NA, BYANG CHUB SEMS DPA' DE DAG THAMS CAD GANG 'DI DE BZHIN
GSHEGS PA THAMS CAD KYI SPYOD PA'I RDO RJE 'DI LA DAD CING BSGOM
PAR 'GYUR RO, ,DE BZHIN GSHEGS PA THAMS CAD KYIS GSOL PA, GSUM PO
GANG ZHIG LAGS, RDO RJE 'DZIN PAS BKA' STZAL BA, DE BZHIN

GSHEGS PA THAMS CAD KYI SKU RDO RJE DANG, DE BZHIN GSHEGS PA
THAMS CAD KYI GSUNG RDO RJE DANG, DE BZHIN GSHEGS PA THAMS CAD
KYI THUGS RDO RJE STE, 'DI GSUM MO ZHES GSUNGS SO, ,SLOB DPON ZLA
BA GRAGS PAS KYANG, JI SRID YA RAL HA'I BAR, ,KA KHA GHA MTHA'

MED DZA'I MTHA', ,DA DHA'I MTHA' DANG MA MTHAR BCAS, ,DE DE'I
RTZA BA YI GE GSUM, ,ZHES MTHA' CAN GYI RGYUD THAMS CAD KYI THABS
LAS BYUNG BA SKU GSUNG THUGS RDO RJE DBANG PHYUG THOB PA LA BSHAD
DO, ,SKU GSUNG THUGS NI MTSON PA TZAM STE, JI SRID RDO RJE DPAL

@232A *, ,MCHOG CHEN PO LAS, ,SKU YI DBANG PHYUG GSUNG GI DBANG
PHYUG DANG, DE BZHIN DU NI THUGS KYI DBANG PHYUG DANG, ,RDZU
'PHRUL KUN DU 'GRO BA'I DBANG PHYUG DANG, ,CI 'DOD SKYED DANG
DBANG PHYUG DON BRGYAD DA, ,ZHES PA NI, RDZU 'PHRUL GYI DBANG
PHYUG DANG, THAMS

CAD DU SON PA'I DBANG PHYUG DANG, 'DOD BA'I DBANG PHYUG DANG,
GNAS KYI DBANG PHYUG DANG, 'KHOR GYI DBANG PHYUG STE NGE 'THOB
PAR 'GYUR RO ZHES PA'I DON TO, ,DKYIL 'KHOR SO SO'I RNAL 'BYOR
PAS LAS KYI TSOGS BYED PA'I DUS SU DKA' BA BSTAN PA'I PHYIR, LAS
DANG RJES MTHUN

GANG GANG GIS, ,ZHES PA LA SOGS PA GSUNGS TE, LAS DANG RJES MTHUN
ZHES PA NI, ,ZHI BA LA SOGS PA'I SGRUB PAR NUS PA'I LHA THA DAD
PA'O, ,RNAL 'BYOR ZHES PA NI ZHI BA LA RNAM PAR SNANG MDZAD KYI
SBYOR BA DMIGS PA LA SOGS PA'I DKYIL 'KHOR DANG BCAS PA ZHES PA
NI, ZHI BA LA

RNAM PAR SNANG MDZAD BSKYED NAS, DES BSKYED CES PA NI, SPYAN MA
MDUN DU BSKYED LA, DAM TSIG MI BZAD CES PA NI, AOm RU RU SPHU RU
ZHES PA LA SOGS PA'I GSANG SNGAGS KYIS BKA' BGO STE LAS SO SOR
BSGRUB PAR BYA'O, ,SKU GSUNG THUGS RDO RJE ZHES PA NI, RIGS GSUM
GYI SANGS

RGYAS SO, ,GTZUG TOR DAM TSIG CES PA NI RDO RJE 'CHANG CHEN PO'O,
,DE YANG LAS ZHI BA LA SOGS PA BSGRUB PA'I DUS SU BKA' BSGO BA
DANG, BKA'I 'KHOR LOS BGEGS BSKRAD PA'I TSE BKA' BSGO BA GNYIS SU
RIG PAR BYA'O, ,DA NI LAS KYI SNA TSOGS PA JI LTAR BYA BA BSTAN
PA'I

PHYIR, BSGRUB BYA'I LUS GANG YIN PA LA, ,ZHES PA NI, DGRA BO DE
STA RE DANG THO BA LAG TU BZUNG STE, SEMS KHROS PAR GYUR PAS, NAM
MKHA'I GTOS 'DI, NYAN THOS DANG RANG SANGS RGYAS DANG, YANG DAG
PAR RDZOGS PA'I SANGS RGYAS DANG, DE BZHIN DU SANGS RGYAS KYI
BSTAN PA LA GNAS

SHING TSUL KHRIMS LA SOGS PA'I YON TAN DANG LDAN PA'I DGE SLONG
DANG, BSLAB PA LNGA DANG LDAN PA'I DGE BSNYEN RNAMS DANG, KHAMS
GSUM GYI SEMS CAN THAMS CAD KYIS GANG BAR BSAMS PA DE RNAMS, DGRA
BOS DE RNAMS THO BAS BRDUNGS SHING STA RES BCAD PAR BSAMS TE

@232B GSOD PAR BSGOMS LA, YANG DGRA BO'I LUS LA GSANG BA 'DUS
PA'I DKYIL 'KHOR RNAM PAR BSGOMS NAS, DGRA BO DE'I LUS LA GNAS
PA'I DKYIL 'KHOR PA RNAMS LA DE'I NYES PA BSGRAG PAR BYA'O, ,DE
NAS DE RNAMS DE BCOM NAS, ,ZHES PA NI, DGRA BO'I LUS KYI LHA
RNAMS KHROS TE, DGRA BO BCOM

ZHING BSAD NAS PHYUNG BAR 'GYUR RO, ,DNGOS PO KUN GYIS ZHES PA
NI, RANG GI LHA LA DGRA BO'I LHA DRANGS TE, RANG GI 'KHOR LO LA
DGRA BO LHA RNAMS GZHUG PAR BYA'O, ,JI SKAD GSUNGS PA'I RDZAS
RNAMS KYIS, ,ZHES PA NI, LE'U BCO LNGA PA DANG BCU BZHI PA LAS
SO, ,KHRO BAS KHYAB CES PA

NI; ,RANG KHRO BOR BSGOM PA'O, ,DE NAS BKA' MNOS KHRO BO ZHES PA
NI, LE'U BCO LNGA PA DANG, BCU GSUM PA LAS BSTAN PA BZHIN DU,
RANG GI 'KHOR KHRO BO DANG, SRIN PO DANG, BYA DANG CE SPYANG
DANG, SBRUL LA SOGS BA RBAD CING, DE RNAMS KYIS BKUG LA GZUGS LA
DBAB PAR BYA'O, ,SPYI BO

MGRIN PA SNYING GA RU, ,ZHES PA NI, LE'U BCU GSUM PA DANG, BCU
BZHI PA LAS GSUNGS PA BZHIN DU PHUR BU'I CHO GA'O, ,YAMS DANG NYE
BAR 'TSE BA ZHES PA, LE'U BCU GSUM PA LAS 'BYUNG BA BZHIN DU,
H'Um LAS RDO RJE RTZE LNGA PA'I PHUR BUS GDAB PAR BA'O, ,DE RNAMS
SBYOR BA THAMS CAD CES

PA NI, 'KHRUL 'KHOR DANG, SNGAGS KYI BZLAS BRJOD DANG SBYAR BA'O,
,BSAM GTAN LA SOGS PA DANG, SBYIN SREG DANG, MTSAN MA MNAN PA LA
SOGS PA'I LAS KYI TSOGS CAN ZHES PA'I DON TO, ,LAS SO SO'I GSUNGS
PA NI, ZHI LA ZHI BA'I SEMS KYIS KYANG, ,ZHES PA LA SOGS PA STE
GO SLA'O, ,

DA NI THE TSOM CHOD PA'I SGO NAS BSTOD PA BSTAN PA'I PHYIR, DE
NAS BCOM LDAN 'DAS ZHES PA LA SOGS PA GSUNGS TE, RDO RJE 'CHANG
CHEN PO 'ONG GSAL LA ZHUGS PA LA BSTOD PA'I RGYAL POS BSTOD DO,
,SANGS RGYAS THAMS CAD GSOD PA ZHES PA NI, 'DAS MA THAG TU DRAG
PO'I LAS GSUNGS

PA'I THE TSOM ZHUS PA'O, ,DE'I LAN GSUNGS PA, DE NAS DE BZHIN
GSHEGS PA THAMS CAD CES PA LA SOGS PA STE, SLOB DPON BYANG CHUB
RDO RJE CAN, ,ZHES PA NI, DON DAM PA'I BYANG CHUB RTOGS PA'O,
,DNGOS RNAMS THAMS CAD SGYU MA BZHIN, ,ZHES PA NI, ZUNG 'JUG GI
SKU BSGOMS PAS SGYU MA

@233A *, ,DANG 'DRA BA'O, ,DE BAS NA SDIG PAS NGAN SONG DU MI
'GRO LA, BSOD NAMS KYIS MTHO RIS SU MI 'GRO STE, 'BRAS BU BYANG
CHUB YIN ZHES GSUNGS SO, ,BYANG CHUB RDO RJE ZHES PA NI THAMS CAD
STONG PA'O, ,YE SHES KYIS NI RGYAS BTAB CES PA NI, BDEN PA GNYIS
DBYER MED PAR BSGOM PA'O, ,SGRUB

PA CHEN PO'I MTHAR THUG PAR BYAS NAS, LAS RNAMS BRTZAM PAR BYA
ZHES PA NI, BSKYED PA'I RIM PA LA GNAS PAS PHRA MO LA SEMS BRTAN
BAR GYUR TE, BZLAS BRJOD KYI CHO GAS GRANGS TSANG BAR GYUR PAS
SNGAGS LA MCHOG TU GZHOL BA'I LAS RNAMS BRTZAM PAR BYA'O, ,RDZOGS
PA'I RIM PA LA GNAS

PAS SPROS PA GSUM GYI SPYOD PAS SEMS BRTAN NAS, RDO RJE BZLAS PA
LA MNGON DU GYUR PAS NANG LA MCHOG TU GZHOL BA'I LAS RNAMS BRTZAM
PAR BYA'O ZHES STON TO, ,DE'I DON LA BYANG CHUB SEMS DPA' RNAMS
LEGS SO ZHES GSOL TO, ,DE NAS BYANG CHUB SEMS DPA' ZHES PA LA
SOGS PA'O,,

DE BZHIN GSHEGS PA RNAMS GSANG BA 'DUS PA'I DBANG BSKUR BA THOB
CING, ZUNG DU 'JUG PA LA GNAS PA CI LA YANG 'JIGS PA MED PAR
BSTAN PA NI, DE NAS DE BZHIN GSHEGS PA DE DAG CES PA LA SOGS PA
GSUNGS PA'O, ,DA NI BSTOD PA GSUM PA RGYUD GSANG BA 'DUS PA'I DON
THAMS

CAD BSDUS PA'I SGO NAS BSTOD PA GSUNGS PA BSTAN PA'I PHYIR, DE
NAS BYANG CHUB SEMS DPA' CHEN PO ZHES PA LA SOGS PA GSUNGS TE,
DANG PO SANGS RGYAS DKON MCHOG GSANG BA 'DUS PA'I LHA SUM CU RTZA
GNYIS KYI SGO NAS BSTOD PA NI, DUS GSUM RDO RJE'I THUGS YIN ZHES
PA NI, RDO RJE

'CHANG CHEN PO STE, DE NYID SRID PA 'KHOR BA DANG, THAR BA MYA
NGAN LAS 'DAS PA GNYIS GA ZHI ZHING, SGRIB PA THAMS CAD SPANGS
TE, NAM MKHA'I 'OD GSAL RTOGS NAS SANGS RGYAS TE, RNAM PAR SNANG
MDZAD LA SOGS PAS ZUNG 'JUG GI SKU DBANG PHYUG BRGYAD DANG LDAN
PA'I BYANG CHUB KYI SEMS RIG

PA'I SKYES BU RDO RJE 'CHANG YIN ZHES PA DE LA PHYAG 'TSAL BA'O,
,GZUGS DANG TSOR BA ZHES PA NI RIGS LNGA'O, ,RNAM PAR SHES PA
DRUG NI, KHRO BO 'DOD PA'I RGYAL PO LA SOGS PA'O, ,SKYE MCHED NI
LHA MO LNGA'O, ,CHOS KYI SKYE MCHED NI KUN DU BZANG PO'O, ,DBANG
PO DRUG NI SA'I SNYING

@233B PO LA SOGS PA DRUG GO, ,SA LA SOGS PA NI YUM BZHI'O, ,NAM
MKHA' RDO RJE NI 'JAM DPAL LO, ,KHRO BO SGO SRUNG BA BZHI BSTAN
PA'I PHYIR, GTI MUG STE ZHES PA LA SOGS PA'O, ,'DOD PA'I RGYAL PO
LA SOGS PA'I KHRO BO DRUG BSTAN PA'I PHYIR, SPRO DANG DGA' DANG
RNAM PA ZHES

BA LA SOGS PA'O, ,DE LTAR DKYIL 'KHOR PA'I LHA'I SGO NAS BSTOD
NAS, DA NI CHOS DKON MCHOG GSANG BA 'DUS PA'I RGYUD KYI SGO NAS
BSTOD PA GSUNGS PA, GANG ZHIG THOG MED DNGOS RNAM DAG ,CES PA LA
SOGS PA STON TE, BUM PA'I DBANG DANG, GSANG BA'I DBANG DANG,
BRTUL

ZHUGS DANG STE, SHES RAB YE SHES DBANG, SPRO DANG BRAL ZHES PAS,
DBANG BZHI PA RNAMS LA PHYAG 'TSAL ZHES PA'O, ,GANG ZHIG DNGOS
GRUB MCHOG GI THABS NI 'DI BSGOM ZHING, ,ZHES PA NI, RIM PA GNYIS
KYI BSNYEN SGRUB YAN LAG BZHI RNAMS LA PHYAG 'TSAL BA'O, ,MI
SNANG LA SOGS

ZHES PA NI, THUN MONG GI DNGOS GRUB RDO RJE MCHOG BZHI'I SGO NAS
BSGRUB PA DANG, PHYAG RGYA CHEN PO'I DNGOS GRUB MA NOR BAR RTOGS
PA'I THABS DANG THABS LAS BYUNG BA DE LA PHYAG 'TSAL LO ZHES
PA'O, ,DA NI DGE 'DUN DKON MCHOG RNAL 'BYOR PA GSANG PA 'DUS PA
LA 'JUG PA RNAMS KYANG 'BRAS BU

RDO RJE 'CHANG CHEN PO 'DRA BAR BSTAN PA'I PHYIR, GANG ZHIG RAB
GSANG 'DUS PA'I RGYUD NI NYAN PA DANG, ,ZHES PA LA SOGS PA'I
RGYUD GSUNGS TE, RGYUD KHYAD PAR DU GYUR PA'I DKYIL 'KHOR NYAN PA
DANG, BSAMS PA LAS YON TAN YOD PAR BSTAN PA NI, BSGOM PA LA GNAS
PA RNAMS KYI YON TAN BSTAN

PA'I PHYIR, GANG ZHIG GSANG BA SPYOD PA YIS, ,ZHES PA NI, BSGOM
PA'I YON TAN DANG POR LAS KYI TSOGS 'KHRUL 'KHOR NUS BAR STON
PA'O, ,CI'I PHYIR ZHE NA, DE YANG DANG POR SGRUB SLA BAS SO,
,BSGOM BA NI GOMS NAS SGRUB PA PO DE NYID, RDO RJE 'CHANG CHEN PO
DANG MTSUNGS PAR YON TAN YOD PAR BSTAN

PA'I PHYIR, GANG ZHIG GTZO BO SGRUB PA PO, ,MTHO RIS ZHES PA LA
SOGS PA GSUNGS TE, DA NI BSTOD PA DE'I PHAN YOD BSTAN PA'I PHYIR,
BSTOD PA'I TSIG NI ZHI BA 'DIS, ,ZHES PA LA SOGS PA'O, ,DE LTAR
BSTOD PA BYAS PAS RGYUD RDZOGS PAR GYUR PA LA DE BZHIN GSHEGS PA

@234A *, ,RNAMS RJES SU YI RANG BAR BSTOD PA'I PHYIR, BYANG CHUB
SEMS DPA' GRAGS CHEN ZHES PA LA SOGS PA'O, ,RGYUD KYI RGYAL PO
DPAL GSANG BA 'DUS PA RDZOGS PAR PHYE BA'I PHYIR, 'DUS PA GSANG
BA LAS BYUNG BA, ,ZHES PA LA SOGS PA'O, ,PHYIR RGYUD BSHAD

PA RDZOGS NAS KYANG, RTZA BA'I RGYUD RDZOGS PA BZHIN DU SKU GSUNG
THUGS MNYAM PA NYID LA ZHUGS PA BSTAN PA'I PHYIR, DE BZHIN GSHEGS
PA DE DAG THAMS CAD CES PA LA SOGS PA GSUNGS SO, ,GSANG BA THAMS
CAD STOD PA RDO RJE YE SHES BYIN GYIS BRLAB PA ZHES BYA BA'I LE'U
BCO BRGYA

PA RDZOGS SO ZHES BYA BA LA, GSANG BA THAMS CAD NI RTZA BA'I
RGYUD KYI DON GSANG BA RNAMS 'DIR STON PAS DE SKAD CES BYA'O,
,RDO RJE NI THAMS CAD STONG PA'O, ,YE SHES NI GNYIS SU MED PA'I
YE SHES TE, RDO RJE 'CHANG CHEN POS BRGYUD PA 'DI BYIN GYIS
BRLABS PA YIN NO ZHES BYA

BA'I DON TO, ,LE'U NI GONG DANG 'DRA BAR NYON MONGS PA'I 'TSE BA
ZLOG PAR BYED PA'O, ,BCO BRGYAD PA ZHES PA NI, LE'U DANG POR RIM
PA GNYIS KYI GZHI STON PA DANG, LE'U BCU DRUG PA LAS BSNYEN SGRUB
BZHI'I DON STON PA DANG, BCO BRGYAD PA DE THAMS CAD KYIS GSANG
BA'I MAN

NGAG STON PA 'DI RDZOGS SO ZHES BYA'O,, ,,DPAL LDAN 'DUS PA YONGS
GSAL PA'I, ,PHYI MA'I RGYUD KYI DON GSAL 'DI, ,SGRON MA GSAL BA'I
RJES 'BRANGS NAS, ,KLU SGRUB MAN NGAG BSHAD 'DI, ,GSANG BA THAMS
CAD PA YI 'GREL, ,GSANG BA'I SGRON MA ZHES BYA

BA; ,SLOB DPON KLU SGRUB 'PHAGS PA'I LHA, ,KLU YI BYANG CHUB
SH'AKYA'I BSHES, ,ZLA BA GRAGS PA LA SOGS PA'I, ,MAN NGAG RIM PA
LA BRTEN NAS, ,BDAG GIS BRIS PA'I DGE BA YIS, ,'GRO KUN BYANG
CHUB THOB PAR SHOG ,DPAL GSANG BA 'DUS PA'I RGYUD PHYIR MA

GSANG BA THAMS CAD STON PA ZHES BYA BA'I RGYA CHER 'GREL PA GSANG
BA'I SGRON MA ZHES BYA BA, SNYAN GRAGS BZANG PO'I ZHAL SNGA NAS
MDZAD PA RDZOGS SO,, ,,PAndI TA SMRi TI DZNY'A NA K'I RTIS RANG
'GYUR BYAS PA'O,, ,,