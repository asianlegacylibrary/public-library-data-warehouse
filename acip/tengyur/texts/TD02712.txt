@79A #, ,RGYA GAR SKAD
DU, A'ARYA MANYDZU GHOshA STO TRA, BOD SKAD DU, 'PHAGS PA 'JAM
PA'I DBYANGS KYI BSTOD PA, ,'JAM DPAL GZHON NU GYUR PA LA PHYAG
'TSAL LO, ,SDIGS MDZUB GDONG BSTAN PA YIS, ,RI RAB LHUN PO DU MA
G-YOS, ,MA LUS RGYA MTSO CHEN PO'I CHU,,

SEN ME'I RTZE MOS GYEN DU BLANGS, ,NAM MKHA' MU MED PA YI KHAMS,
,ZHABS KYI GOM PA GCIG GIS MNAN, ,ZAD PA'I DUS KYI ME 'BAR BA,
,ZHAL GYI DBUGS KYIS BTAB PAS BCIL, ,DUS MTSUNGS SKU YI CHA GCIG
LA, ,CHU DANG ME YI CHAR PHAB PA, ,LA LAR ZAD PAR SANGS RGYAS SU,
,GYUR NAS CHOS KYI 'KHOR LO

BSKOR, ,LA LAR NYON MONGS MA LUS PA, ,NUB PAS ZHI BA'I DE NYID
STON, ,DAL BAS DBANG PO BDE SOGS KYI, ,GDONG LA RNAM PAR GZIGS
PA'I SPYAN, ,PHYOGS KYI 'KHOR LOS BKAB PA YIS, ,PHYAG MTHIL DMAR
PO NYI MA RMUGS, ,LA LAR LHA MA YIN GYI DPAL, ,MTHU GYUR DAM PAR
GYUR PA 'DZIN, ,

KHYIM PA DANG NI BRTUL ZHUGS PA, ,CHANGS SPYOD RTAG TU YE SHES
CAN, ,BYIS PA'I GZUGS CAN 'GRO BA'I YAB, ,'JAM PA'I DBYANGS LA
PHYAG 'TSAL LO, ,MI 'JIGS PA DANG STOBS MNGAL BA, ,THUB PA'I
GZUGS BRNYAN DANG MTSUNGS PA, ,PHYE MA MIG SMAN DANG MTSUNGS 'DI,
,KHYOD LA SKYABS

SU RAB TU MCHI, ,NYON MONGS BUD SHING YE SHES ME, ,DU MA MTSON PA
BGRANG BA LTAR, ,'KHOR BA SRID PA'I SBYOR BA DANG, MYA NGAN 'DAS
LA KHYOD MI GNAS, ,MGON PO RTAG TU DBU MA MCHOG, ,YANG DAG BRNYES
PA MA LAGS SAM, ,CHU DANG BCAS PA'I SNOD RNAMS SU, ,ZLA BA'I
GZUGS BRNYAN SHAR BA LTAR, ,GCIG

@79B TU GDUL BYA G-YO BA'I YID, ,RNAM PA MANG PO 'DRA BA'I MTSAN,
,NYID KYI BAG CHAGS YID GCIG TU, ,YE SHES GRUB PA'I GSAL GYUR PA,
,BKA' DRIN DON GNYER TSUL GYIS NI, ,CHAGS PAS KHYOD KYI ZHABS
DRUNG LHUNG, ,KHYOD KYI 'OD ZER 'PHRO BA'I CHA, ,PHYOGS KYI
KHONGS SU RNAM SPROS PA, ,ZLA BA'I

'OD ZER GANG GYUR MNYAM, ,BYIS PA'I GZUGS CAN MDZES PA 'DI, ,TSES
GCIG ZLA BA LTA MNYES PA, ,KHYOD KYI SPYOD PA BZLOG DKA' BAS,
,BDUD KYI MTHU RTZAL 'JOMS PAS CI, ,KHYOD KYI MTSAN TZAM DRAN PAS
NI, ,DMYAL BA PA YI KHRAG DANG ZHAG ,MED PAR SKAMS PAS DMYAL BA
PHA'I, ,

'OD 'PHRO DE DAG ZHI BAR 'GYUR, ,SHES RAB BRAL BAS MDUN DU KHYOD,
,DRAN PA'I YUL DU GYUR PAS KYANG, ,MKHAS PA RNAMS KYANG THE TSOM
GYI, ,MDUD PA DAM POS 'CHING BAR BYED, ,THAMS CAD LTA ZHIG SKAD
CIG TU, ,KHYOD KYI SPYAN ZUR GYIS GZIGS NAS, ,RNGA YAB G-YOB PA'I
BZHAD

GAD KYIS, ,BSTEN PA'I DPAL LDAN NYID BDAG GIS, ,GDUL BYA PADMO'I
SNOD RNAMS LA, ,'OD ZER DRA BAS KHA 'BYED PAS, ,MGON PO SNGON MED
NYI MA YI, ,ROL PAS NYIN MTSAN SNANG BAR MDZAD, ,DON GSAL MDZAD
PA'I GSUNGS GIS NI, ,GZUNG DANG 'DZIN PA RNAM PAR SPANGS, ,STONG
PA NYID NI

MNGON SUM STAR, ,GSUNG GI DBANG PHYUG STON PAR MDZAD, ,RNAM PAR
RTOG LAS MA GTOGS PA, ,'KHOR BA ZHES BYA CI YANG MED, ,RNAM RTOG
DE DANG BRAL BAS NA, ,KHYOD NI RAB TU MYA NGAN 'DAS, ,KHYOD KYI
YON TAN CHA BRJOD LAS, ,BYUNG BAS BSOD NAMS 'PHEL BA YIS, ,'GRO
BA RNAMS NI KHYOD BRJOD

PAS, ,PHUN SUM TSOGS PA LA GNAS SHOG ,BCOM LDAN 'DAS 'JAM PA'I
DBYANGS KYI BSTOD PA, RTOG GE PA RNAMS KYI GTZUG GI NOR BU SLOB
DPON PHYOGS KYI GLANG POS MDZAD PA RDZOGS SO,, ,,RGYA GAR GYI
MKHAN PO SHRADDH'A KA RA WARMA DANG, ZHU CHEN GYI TZ'A BA RIN
CHEN BZANG POS BSGYUR

CING ZHUS TE GTAN LA PHAB PA'O,,