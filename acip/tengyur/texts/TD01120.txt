@68B #,
,RGYA GAR SKAD DU, LO K'A T'I TA STA BAm, BOD SKAD DU, 'JIG RTEN
LAS 'DAS PAR BSTOD PA, 'JAM DPAL GZHON NUR GYUR PA LA PHYAG 'TSAL
LO, ,

DBEN PA'I YE SHES RIG GYUR PA, ,'JIG RTEN 'DAS KHYOD PHYAG 'TSAL
'DUD, ,GANG KHYOD 'GRO LA PHAN PA'I PHYIR, ,YUN RING THUGS RJES
NGAL BAR GYUR, ,PHUNG PO TZAM LAS GROL BA YI, ,SEMS CAN MED PAR
KHYOD BZHED LA, ,SEMS CAN DON LA'ANG MCHOG GZHOL BAR, ,THUB PA

CHEN PO KHYOD NYID ZHUGS, ,BLO LDAN KHYOD KYI PHUNG DE'ANG, ,SGYU
MA SMIG RGYU DRI ZA YI, ,GRONG KHYER RMI LAM JI BZHIN DU, ,BLO
LDAN RNAMS LA RAB TU BSTAN, ,GANG DAG RGYU LAS BYUNG BA RNAMS,
,DE MED PAR NI YOD MIN PAS, ,GZUGS BRNYAN NYID DANG MTSUNGS PA
RU, ,GSAL BAR CI YI

PHYIR MI 'DOD, ,'BYUNG BA MIG GIS GZUNG MIN PAS, ,DE DNGOS MIG GI
JI LTAR YIN, ,GZUGS NYID GZUNG BAR RAB BKAG PA, ,GZUGS NYID KHYOD
KYIS DE LTAR GSUNGS, ,TSOR BYA MED PAR DE MED PAS, ,TSOR BA NYID
NI BDAG MED PAS, ,TSOR BA DE YANG RANG BZHIN GYIS, ,YOD

@69A *, ,PA MIN PAR KHYOD NYID BZHED, ,MING DANG DON DAG THA DAD
MIN, ,ME YIS KHA NYID TSIG PAR 'GYUR, ,GZHAN NA'ANG RTOG PA MED
'GYUR ZHES, ,BDEN PA GSUNG BA KHYOD KYIS BSTAN, ,BYED PO RANG
DBANG NYID LAS KYANG, ,THA SNYAD DU NI KHYOD KYIS BSTAN, ,PHAN
TSUN

LTOS PA CAN NYID DU, ,KRUB PAR KHYOD NI BZHED PA LAGS, ,BYED PO
YOD MIN SPYOD PO'ANG MED, ,BSOD NAMS DE MIN RTEN 'BREL SKYES,
,RTEN NAS SKYES KYANG MA SKYES ZHES, ,TSIG GI BDAG PO KHYOD KYIS
GSUNG, ,SHES PA MED PAR SHES BYA MIN, ,DE MED RNAM PAR SHES
PA'ANG MED, ,

DE PHYIR SHES DANG SHES BYA DAG ,RANG DNGOS MED CES KHYOD KYIS
GSUNG, ,MTSAN NYID MTSON BYA GZHAN NYID NA, ,MTSON BYA MTSAN NYID
MED PAR 'GYUR, ,THA DAD MIN NA'ANG MED DE PAR, ,KHYOD KYIS GSAL
PO NYID DU BSTAN, ,MTSAN NYID MTSAN BYA RNAM BRAL ZHING, ,TSIG
GIS BRJOD PA

RNAM SPANGS PAR, ,KHYOD KYI YE SHES SPYAN NYID KYIS, ,'GRO BA 'DI
DAG ZHI BAR MDZAD, ,DNGOS PO YOD PA NYID MI SKYE, ,MED PA'ANG MA
YIN YOD MED MIN, ,BDAG LAS MA YIN GZHAN LAS MIN, ,GNYIS MIN SKYE
BA JI LTA BU, ,YOD PA GNAS PAR RIGS 'GYUR GYI, ,'JIG PAR 'GYUR

BA MA YIN NO, ,MED PA MI GNAS PAR RIGS PAS, ,'JIG PAR 'GYUR BA MA
YIN NO, ,RE ZHIG ZHIG PA'I RGYU LAS KYANG, ,'BRAS BU 'BYUNG BAR
MI RIGS LA, ,MA ZHIG LAS MIN RMI LAM DANG, ,'DRA BA'I SKYE BA
KHYOD NYID BZHED, ,ZHIG DANG MA ZHIG PA DAG GIS, ,RGYU LAS 'BRAS
BU 'BYUNG BA DAG ,SGYU MA 'BYUNG BA BZHIN DU

'BYUNG; ,KUN KYANG DE BZHIN KHYOD KYIS GSUNGS, ,DE PHYIR KHYOD
KYIS 'GRO 'DI DAG ,YONGS SU BRTAGS PA LAS BYUNG BAR, ,KUN DU SHES
BYA 'BYUNG NA'ANG, ,SKYE BA MED CING 'GAG MED GSUNGS, ,RTAG LA
'KHOR BA YOD MA YIN, ,MI RTAG PA LA'ANG 'KHOR BA MED, ,DE NYID
RIG PA'I MCHOG KHYOD KYIS, ,'KHOR

BA RMI LAM 'DRA BAR GSUNGS, ,SDUG BSNGAL RANG GIS BYAS PA DANG,
,GZHAN GYIS BYAS DANG GNYIS KAS BYAS, ,RGYU MED PAR NI RTOG GE
'DOD, ,KHYOD KYIS RTEN NAS 'BYUNG BAR GSUNGS, ,RTEN CING 'BREL
BAR GANG 'BYUNG BA, ,DE NYID KHYOD NI STONG PAR BZHED, ,DNGOS PO
RANG DBANG YOD

@69B MIN ZHES, ,MNYAM MED KHYOD KYI SENG GE'I SGRAS, ,KUN RTOG
THAMS CAD SPANG PA'I PHYIR, ,STONG NYID BDUD RTZI STON MDZAD NA,
,GANG ZHIG DE LA ZHEN GYUR PA, ,DE NYID KHYOD KYIS SHIN TU SMAD,
,BEMS PO GZHAN DBANG STONG PA NYID, ,SGYU MA BZHIN DU RKYEN
'BYUNG BAR, ,MGON PO KHYOD KYIS CHOS KUN GYI, ,

DNGOS MED GOMS PAR MDZAD PA LAGS, ,KHYOD KYIS CUNG ZHIG MA BSKYED
CING, ,'GA' YANG BKAG PA MA MCHIS LA, SNGON GYI JI LTAR PHYIS DE
BZHIN, ,DE BZHIN NYID NI THUGS SU CHUD, ,'PHAGS PA RNAMS KYIS
BSTAN PA YI, ,BSGOM MA ZHUGS PAR MTSAN MED 'DI, ,RNAM PAR SHES
PAR

'GAR 'GYUR RAM, ,MTSAN MA MED LA MA ZHUGS PAR, ,THAR PA MED CES
GSUNGS PA'I PHYIR, ,DE PHYIR KHYOD KYIS THEG CHEN RNAMS, ,MA LUS
PAR NI DE NYID BSTAN, ,BSTOD PA'I SNOD KHYOD BSTOD PA LAS, ,BDAG
GIS BSOD NAMS GANG THOB PA, ,DES NI 'GRO BA MA LUS RNAMS, ,MTSAN

MA'I 'CHING LAS GROL GYUR CIG ,'JIG RTEN LAS 'DAS PAR BSTOD PA,
SLOB DPON 'PHAGS PA KLU SGRUB KYIS MDZAD PA RDZOGS SO,, ,,RGYA
GAR GYI MKHAN PO KRishnA PAndI TA DANG, LO TZ'A BA TSUL KHRIMS
RGYAL BAS BSGYUR CING ZHUS STE GTAN LA PHAB PA'O,, ,,

