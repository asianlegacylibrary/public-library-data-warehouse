@62A #, ,RGYA GAR SKAD DU, SHR'I BADZRA d'A KI N'I G'I T'A YA
N'A MA, BOD SKAD DU, DPAL RDO RJE MKHA' 'GRO MA'I MGUR ZHES BYA
BA, BCOM LDAN 'DAS DPAL 'KHOR LO SDOM PA LA PHYAG 'TSAL LO, ,DUR
KHROD CHEN PO HA HA SGROGS PA ZHES BYA BA NA LAS KYI MKHA' 'GRO
MA

RNAMS KYIS RGYAL BU DUNG PHUD 'DZIN ZHES BYA BA SKYE BA BDUN PA
GCIG LA TSE'I BAR GCOD BYAS NAS, DE'I SHA KHRAG LAS TSOGS KYI
'KHOR LO BYAS TE YE SHES KYI MKHA' 'GRO MA RNAMS SPYAN DRANGS
PAS, DE'I DUS SU YE SHES KYI MKHA' 'GRO MA DBYINGS KYI GTZO MO
NYI SHI SHU RTZA GCIG GIS SNYING GTAM GROS

@62B SU BTAB CING RTOGS PA MGUR DU BZHENGS PA LAS, DANG PO LA
MKHA' 'GRO MA TAM LAS MGUR BZHENGS PA, ,H'Um NAGS KYI GLANG PO
YAN 'DOD NA, ,'CHING BA'I SGROG LAS GROS BYAS TE, ,LCAGS KYU
'DZIN PA DGRA RU LTA, ,'BRAS CHANG RO LA MA CHAGS PAR, ,RIN CHEN
RGYAN RNAMS

BOR BAR BYA, ,GLU LEN DGRA LA YID MI GTAD, ,DPUNG GI RU DPON MI
BYA BAR, ,RGYAL PO'I ZHON PA SPANG BAR BYA, ,MCHU LA RAL GRI MI
BSKYON PAR, ,PHO BRANG NANG NAS BYOL BYAS TE, ,NAGS KYI MTHA' LA
'BROS PAR BYA, ,GSUNGS SO,, ,,MKHA' 'GRO MA NOR BU'I MA DANGS
KYIS

MGUR BZHENGS PA, H'Um 'DU BA GSO BA'I DRANG SRONG LA, ,NAD KYI
GNYEN PO DRI BAR BYA, ,DED DPON NOR BU LEN PA LA, ,GLING DON
BSGRUB PA'I ZHU BA 'BUL, ,DKOR MDZOD 'DZIN PA'I RGYAL PO LA, ,YID
DANG MTHUN PA'I NOR BU NYO, ,SKYA BA 'DZIN PA'I RIG BYED LA, ,CHU
BO SGROL BA'I

GROGS SU BTZAL, ,BSAM 'PHEL YID BZHI NA NOR BU LA, ,DGOS 'DOD
'BYUNG BA'I GSOL BA GDAB, ,GSUNGS SO,, ,,MKHA' 'GRO MA RGYAN GYI
RGYAL MOS MGUR BZHENGS PA, H'Um RGYAL PO'I DKA' 'OG CHUD PA'I MI,
,ZHING SA GSHIN PA SON MA BYA, ,DED DPON SNYING KHRAG

'THUNGS NAS NI, ,SO BTANG RDZA LA LAS RNAMS BCOL, ,GANGS KYI ZHUN
CHU KHO LAM BTUNG, ,NYI ZLA'I THIG LE ZED BYAS TE, ,CHANG 'THUNGS
PA YI SEMS DE LTOS, ,RAB GNAS TSAR BA'I GZUGS BRNYAN BSTAN, ,DE
NAS LHA KHANG SGO PHYE STE, ,NYIN MTSAN RAB TU BLTA BAR BYA,
,GSUNGS

SO,, ,,MKHA' 'GRO MA BHI NA SAS MGUR BZHENGS PA, H'Um GLING PHRAN
NOR BU MI BTZONG BAR, ,SBAL PA'I KHA LA PHRIN LAS BCOL, ,RKUN
MO'I SNYING SHA ZOS NAS KYANG, ,MI YI BU MO MI BRNYAS PAR, ,NAM
MKHA'I 'O MA SKYUGS NAS NI, ,DPAG BSAM LJON SHING BSKYED PA
GCES,,

SO MTSAMS MKHAR GYI RTZE LA NYAL, ,MEL TZE BYED PA'I GCAN GZAN
GSO, ,GSUNGS SO,, ,,MKHA' 'GRO MA DPAL GYI BZANG MOS MGUR BZHENGS
PA, H'Um LCAGS RNAMS GSER DU BSGYUR BA'I PHYIR, ,RIN CHEN RNAM
LNGA LAG TU BLUGS, ,'BYUNG BA LNGA NI DBUGS SU GZHUG ,NAM

@63A *, ,MKHA'I 'JA' TSON GZUNG BAR BYA, ,'KHOR LOS SGYUR RGYAL
SPYAN DRANGS LA, ,SPYAN GZIGS DGYES PA'I ROL MO DBUL, ,DBU LA NOR
BU THOD DU BCINGS, ,YI GE GSUM GYIS GTAN LA DBAB, ,NAM MKHA'I
SPRIN TSOGS RAB BSDUS TE, ,'BYUNG BA'I TSA

GRANG 'THAB PA'I SGRAS, ,SBRANG CHAR DAL BU PHAB NAS KYANG, ,BCUD
KYI LO TOG RGYAS PAR BYA, ,GSUNGS SO,, ,,MKHA' 'GRO MA TI MA LAS
MGUR BZHENGS PA, H'Um DRI ZA BU MO GZUNG BYA STE, ,RIN CHEN SNA
LNGA'I RGYAN BTAGS LA, ,LJON SHING SMAD NAS BSGUL BA YAS, ,GANGS
DKAR RTZE

NAS 'JU BAR BYED, ,CHU BO GYEN LA BZLOG PA YIS, ,NAM MKHA'I BU MO
MGU BAR BYED, ,CHU BRAN RGYA MTSOR SLEBS PA YIS, ,RLANGS PA MKHA'
LA PHUR BAR BYED, ,KHA DOG DU MA'I LHO SPRIN GYIS, ,NAM MKHA'I
DANG DU YAL BAR 'GYUR, ,GSUNGS SO,, ,,MKHA' 'GRO

MA BDE BA'I RDO RJES MGUR BZHENGS PA, ,H'Um MKHA' LA 'JA' TSON
GSAL LA STONG, ,TSES GCIG ZLA BSKYED DU 'PHEL, ,DIG MAS RMI LAM
SMRA MA SHES, ,BU RAM GZUGS NI RO GCIG NYID, ,GZHON NU'I BDE BA
NGO MA SHES, ,SHEL GYI KHA DOG GDAN GYIS BSGYUR, ,NYI MA'I

'OD KYIS SKAR TSOGS 'GRIB, ,SKYI SER RLUNG GIS BAR SNANG DANGS,
,PADMA 'DAM GYI NANG NA GSAL, ,RGYA MTSO'I GNYER MA NGO MTSAR
CHE, ,GSUNGS SO,, ,,MKHA' 'GRO MA YE SHES RDO RJES MGUR BZHENGS
PA, H'Um NAM MKHA'I MTSON PA CI LA BTAGS, ,BU SHI'I 'O MA SEMS

LAS BRAL, ,BYA BA ZIN PA'I SKYES BU DANG, ,BRAM ZE SKUD PA 'KHAL
LA LTOS, ,'DZAM BU'I GSER DANG BSE RU LTAR, ,MDANGS LDAN ME TOG
JI BZHIN NAM, ,RGYA MTSO'I DBYINGS DANG 'DRA BA'I DON, ,DPAL GYI
BE'U MDZES PAR MDZOD, ,GSUNGS SO,, ,,MKHA' 'GRO MA BDE BA'I

MDANGS KYIS MGUR BZHENGS PA, H'Um RI RAB CHEN PO'I RTZER PHYIN
TE, ,RI BRAN MA LUS BLTA BAR BYA, ,GYI LING SGROG TU BCUG PA LA,
,PHYOGS MTSAMS KUN DU RGYUG PAR BYA, ,BUNG BAS RTZI BCUD KUN SDUD
DE, ,RO RNAMS GCIG TU BSRE BAR BYED, ,DVA PHRUG MA DANG PHRAD PA
YIS, ,

@63B THE TSOM DRI MA SEL BAR BYED, ,SKYES BUS NAM MKHA'I DBYINGS
MTHONG BAS, ,PHYOGS SU 'DZIN PA 'JIG PAR 'GYUR, ,YID BZHIN NOR
BU'I GTER THOB PAS, ,RMONGS PA'I DBUL BA SEL BAR BYED, ,GSUNGS
SO,, ,,MKHA' 'GRO MA PHRA MAN STAG GDONG MAS MA GUR BZHENGS PA,

H'Um LTANGS KYIS 'BOD PA DE CI SEMS, ,CER GYIS LTA BA GANG LA
YENGS, ,NAM MKHA' JI LTAR GSAL BAR 'GYUR, ,MAR ME 'DI YI RTOG PA
GANG, ,CHU BUR ZHIG PA'I RJES MI RNYED, ,RMI LAM RTOG PA SAD PAS
STONG, ,LDER TZO'I SGO NGA GANG LA CHAGS, ,BU SHI'I AA MA'I GCES

'DZIN SU, ,CHU BO'I BRO LA RO DRUG GANG, ,LKUGS MAS SMRAS PA'I
TSIG DE CI, ,GSUNGS SO,, ,,MKHA' 'GRO MA DPAL GYI BZANG MOS MGUR
BZHENGS PA, H'Um SKYI SER RLUNG GI PHA YUL GANG, ,LAG BSKOR MIG
GIS MA LUS BCOM, ,BU CHUNG 'DI YI GCES 'DZIN BOR, ,

SHING GI SKYES BUS NGAL DU BA SPANGS, ,GLING LAS NOR BU LEN MA
SHES, ,BSIL BA'I SMAN NI ZA BZHIN SUN, ,GDON GYIS BRLAMS PAS
DBANG MED SMYO, ,GLANG PO CHU LA NGOR MI LTA, ,SENG GE'I BU NI
'JIGS DANG BRAL, ,GSUNGS SO,, ,,MKHA' 'GRO MA NOR BU'I MIG GIS

MGUR BZHENGS PA, H'Um GYAD KYIS NOR BU SU LAS BLANGS, ,SA BON
BZHIN DU MYU GU 'KHRUNGS, ,LJON SHING 'BRAS BU RIM GYIS SMIN, ,PA
LA SHAL LO 'BRAS MED, ,SHEL GYI SGRON ME RANG GSAL NYID, ,DMUS
LONG RGYAL POS MTSAN DPE MTHONG, ,NAM MKHA' SRID GSUM DBANG DU

BSDUS, ,RIN CHEN GLING NA SA RDO SPANGS, ,GSUNGS SO,, ,,MKHA'
'GRO MA SPRIN GYI SHUGS CAN GYIS MGUR BZHENGS PA, H'Um NAM MKHA'
'BYUNG BZHI MA BZUNG STE, ,'BYUNG BZHIS NAM MKHA' 'DA' MA NUS,
,SNA TSOGS GZUGS BRNYAN GSAR YIN TE, ,NYI MA'I 'OD LA MUN

BA MED, ,'O MAS CHU DANG MAR MI PHYE, ,'JIGS CHAGS BSKAL PA DRUG
CU YIS, ,NAM MKHA' LA NI GNOD MA BSKYAL, ,'KHOR LOS SGYUR RGYAL
SEMS DPA' CHE, ,SEMS CAN KUN LA NYE RING MED, ,RDO YI GZUGS SKUS
SDIGS MDZUB PHYAR, ,KHYOD DANG NGA RU 'BYED MA SHES, ,

@64A *, ,ME SHEL GRANG MO ME NYID YIN, ,GSUNGS SO,, ,,MKHA' 'GRO
MA THOD PHRENG RTZAL GYIS MGUR BZHENGS PA, H'Um DANGS PA'I CHU LA
RLUNG GIS BSKYOD, ,CHAB ROM GZUGS KYI RNAM PAR SHAR, ,NAM MKHA'
PHYOGS 'DZIN LUNG PAS BYAS, ,GZUGS MED GZUGS

KYI DO BOR SNANG, ,NYI MA'I 'OD LA SPRIN GYIS BSGRIBS, ,SRED GSUM
MUN RUM CHEN POR GYUR, ,CHU BO RNYOGS PAS GZUGS BRNYAN SU BAS,
,MIG GIS MIG NYID MA MTHONG BAR, ,KLU RGYAL GTZUG GI NOR BU
BZHIN, ,RANG GI SROG NI RANG GIS BCAD, ,GSUNGS SO,, ,,MKHA'

'GRO MA DPAL GYI RDO RJES MGUR BZHENGS BA, H'Um GRIB MAS GZUGS
NYID MI GTONG NA, ,DUG ZOS ZHU RJES CI RU 'GYUR, ,BYI LA RI DUG
NI DRAN PAS PHUNG, ,NAM MKHA' RTZAD BZHAG DUS SU SMIN, ,SA BON
'PHEL STOBS RAB TU CHE, ,SMIN PAS PHUNG BA SMYUG MA'I 'BRU,
,BSAGS PAS

BCINGS PA BUNG BA'I RTZI, ,YOD PAS SBYANGS PA DMANGS BO'I NOR,
,RANG GIS BSLUS PA SRIN GYI KHA, ,RANG LA SMIN PA SDIG PA'I BU,
,GSUNGS SO,, ,,MKHA' 'GRO MA TSOGS KYI RJE MOS MGUR BZHENGS PA,
GLANG NI ZLA BO RNYED PAS NYOS, ,MGO TOM BDE BA SDUG BSNGAL YIN,,

GLANG PO GSER GYI SGROG LA DGA', ,DMYAL BA'I LUS LA BDE BA MED,
,YI DAGS BKRES SHING SKOM PAS GDUNGS, ,KHRA YIS DED PA'I BYE'U
DANG, ,MA HE'I RDZI'U SEMS KHRAL CHE, ,BU SHI'I MYA NGAN YID LA
GCAGS, ,RANG SROG DOR BA'I DPA' BO BLUN, ,MDZE PO'I SO SKOS SOMS
DANG

KYE, ,GSUNGS SO,, ,,MKHA' 'GRO MA DKAR MOS MGUR BZHENGS PA, H'Um
GDAN SAR BTON PA'I RGYAL BU YIS, ,GROGS PO MI GNYIS KHRID BYAS
TE, ,'DAB MA BZHI PA'I LDE MIG GIS, ,'KHOR YUG SDOM PA'I LCAGS
PHYE LA, ,NYIN MTSAN GNYIS KYI SBYOR BA YIS, ,RE CHAS

SPANG KHUNG BSHIG NAS NI, ,RGYAL PO'I DKOR MDZOD KHA PHYE LA,
,YID BZHIN NOR BU BA LTA BAR BYA, ,LCAGS KYU 'DZIN PA'I SKYES BU
YIS, ,NOR BU RIN CHEN BLANGS NAS KYANG, ,MCHAN KHUNG GNYIS SU SBA
BAR BYA, ,KHRUS BYAS RGYAL MTSAN RTZE LA PHYAR, ,DGOS 'DOD 'BYUNG
PHYIR

@64B GSOL BA GDAB, ,GSUNGS SO,, ,,MKHA' 'GRO MA NYI ZLA'I MIG CAN
GYIS MGUR BZHENGS PA, H'Um MKHA' LA NYI ZLA SHAR BA YIS, ,MUN PA
MA SPANGS SNANG BAR GYUR, ,GSER 'GYUR RTZI YI MKHAN PO 'AM,
,G-YA' DANG BRAL BA'I ME LONG BZHIN, ,SGRON ME THOGS PAS

MUN PA BRAL, ,CHU YI GZUGS BRNYAN BTZAGS PAS STONG, ,KA LA KU tA
MING YIN TE, ,NAM MKHA' MTHONG BAS JI LTAR RIG ,TSAD PAS GDUNGS
PAS CHAB ROM ZHU, ,NA BUN SKYI SER RLUNG GIS PHYAGS, ,GSUNGS SO,,
,,MKHA' 'GRO MA MIG NGAN MAS MGUR BZHENGS BA,

H'Um ME LONG ZAD NAS GZUGS BRNYAN 'GAGS, ,MTSO LA DANG ZHIG 'GRO
LAM STONG, ,GNYID SAD SKYES BUS YUL MA MTHONG, ,SKAR TSOGS NYI
MA'I ZER GYIS NON, ,MKHA' LA GZUGS SHAR KHOL MA'I NANG, ,KHONG DU
CHANG 'THUNGS NYAM NGA BRAL, ,ME CHU RLUNG GIS SRING GSUM

STONG, ,GSUNGS SO,, ,,MKHA' 'GRO MA BUNG BA'I MCHU CAN GYIS MGUR
BZHENGS PA, H'Um NAGS KYI GLANG PO SMYO BAS 'TSENGS, ,RI DAGS
DMAN MAS G-YENG BA SPANGS, ,DUR SRUNG MI LA SO NAM MED, ,NE TSO
SMRA MA SHES PAS 'TSENGS, ,MI GTZANG KHROD NAS AUTPALA 'KHRUNGS,,

PA BA'I DA NI BOG NA BDE, ,KHUR PO MED NA 'JIGS DANG BRAL, ,NOR
MED MI YIS MEL TSE SPANGS, ,NAGS KYI ME NI RLUNG GIS SPOR, ,LUS
NGAG BKOL BAS 'TSO BA RNYED, ,GSUNGS SO,, ,,MKHA' 'GRO MA NAM
MKHA' DBANG PHYUG MAS MGUR BZHENGS PA, MKHA' LA 'BYUNG BZHI'I

NYE RING MED, ,RMI LAM NOR LA ZHEN CHAGS MED, ,BTZO MA'I GSER LA
DRI MA MED, ,GLANG PO RVA MED CHAG DOG SA MED, ,GLING LON DED
DPON 'DONG SEMS MED, ,ME DPUNG DKYIL NA SROG CHAGS MED, ,MO GSHAM
BU LA YANG RTZAL MED, ,SBAL PA'I KHA LA SMRA BRJOD MED, ,ME LONG

NANG NA GZUGS BRNYAN MED, ,MKHA' LA BYA 'PHUR RTEN SA MED,
,GSUNGS SO, ,MKHA' 'GRO MA BRDA'I MGUR CHUNG GSANG MDZOD 'PHRUL
GYI RGYA KHYAD BAR DU GYUR PA'I BRGYUD PA ZHA MA LO TZ'A BAS
BSGYUR BA'O,,