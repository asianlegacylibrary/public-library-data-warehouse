@189A #,
,RGYA GAR SKAD DU, AA RA PA TZA NA S'A DHA NAm, BOD SKAD DU,

SPROS PA MED BA'I SGRUB THABS, ZLA BA LTA BUR SHIN TU DANGS SHING
RAL GRI GLEGS BAM PHYAG NA BSNAMS, ,SHIN TU ZHI ZHING GZHON NU
ZUR PHUD LNGA PA MCHOG TU YID 'ONG BA, ,DGA' BA RGYA CHEN THAR PA
MCHOG GI SPYAN NI DKYUS RING PADMA'I BDAG ,BLO GROS DMAN PA BSREG
MKHAS 'JAM DBYANGS LA NI

LEGS PAR PHYAG 'TSAL LO, ,GANG GIS THOGS KYANG SKYE 'DIR AA RA PA
TZAN NI LEGS GRUB PHYIR, ,SHIN TU NYUNG DUS 'KHOR LO RIN CHEN DAG
GIS GDAMS NGAG BDAG GIS BYA, ,BAR CHAD MED PAR MNGON PAR BRTZON
PAS LO PHYED DAG NI BSGOMS GYUR NA, ,TSIG RKANG MA LUS RNAM RIG
BLO LDAN PA YI BLO YI

MCHOG NYID THOB, ,SNGAGS RIG SA YI CHA NI MNYAM ZHING GTZANG LA
SHIN TU YID 'ONG BAR, ,DRI ZHIM CHU YIS NYER BTAB DRI BZANGS ME
TOG SIL MAR BKRAM BYA STE, ,SHIN TU 'JAM ZHING DGA' BAR GYUR BA'I
STAN 'GA' ZHIG LA NYER GNAS PA, ,BDE BA'I BLO YIS MTSAN MA MED
PAR BYANG CHUB SEMS NI BSGOM PAR

BYA; ,RANG BZHIN DAG PA'I SNGAGS NI KUN DU GSAL BYAS LA, ,THAMS
CAD MA LUS STONG PA NYID DU RNAM PAR BSGOM, ,YANG NI DNGOS PO
RNAMS DANG LHAN CIG BDAG NYID LUS, ,'OD GSAL NYID DU SKAD CIG KHO
NAR BLTA BAR BYA, ,DE NAS NAM MKHAR RANG SNYING ZLA BA'I DKYIL
'KHOR NI, ,DBYANGS KYANG DANG PO

'BAR BA LAS NI RNAM BSGOM BYA, ,DE NAS 'DI LA YID DKAR DH'I: NI
NGES BLTAS LA, ,DE LAS 'JAM DBYANGS DRI MA MED PAR RTOGS BYA STE,
,GCIG TU BSAM GTAN LA GZHOL PADMA'I STENG GNAS PA, ,THAMS CAD
RGYAN RNAMS KYIS NI MCHOG TU 'BAR GYUR CING, ,CHAGS BYAS CUNG ZAD
BZHAD PAR MDZAD

@189B PAS YID 'ONG BA, ,ZLA BA BYE BA'I 'OD LDAN DBUS SU DGOD PAR
BYA, ,RANG GI SNYING GA DAG TU YI GE AA MCHOG RNAM PAR SPROS LEGS
BLTA, ,MTSUNGS MED 'OD KYI DRA BA DANG LDAN 'KHOR LO'I GZUGS NI
RTZIBS BRGYAD PA, ,DE YI STENG DU ZLA BA'I DKYIL 'KHOR SNGAGS PA
DES NI BSGOM BYAS LA, ,ZLA BA

BZHIN DU SHIN TU DKAR BAR GYUR PA'I DBYANGS NYID DO, ,GRU GSUM
PADMA RGYAS DAG SPYAN MNGA' MDZES PA'I GZUGS LDAN MA, ,DKU GNYIS
SHIN TU LEGS PA'I SKRA CAN MA NI G-YAS SU BLTA BAR BYA, ,G-YON DU
NYE BA'I SKRA CAN YID 'OD LUS NI 'GYING BAG DANG LDAN MA, ,YON
TAN MTHA' DAG GTER GYUR

DE DAG TZA NA GNYIS LAS BSGOM PAR BYA, SHIN TU DANGS BA'I NYID
LAS BYUNG DRI MED PA'I, ,DRA BA'I 'OD NI NGES PAR MDUN DU G-YAS
SU DGOD PAR BYA, ,PA YIG LAS BYUNG 'OD KYI RANG BZHIN YID 'PHROG
PA, ,ZLA 'OD DE NI RGYAB TU BZHUGS SU GSOL BA YIN, ,YANG NA 'BAR
BA'I ZLA BA DAG LA YI

GE NI, ,RGYA CHEN GZI BRJID DANG LDAN RNAM PAR BSGOM BYA ZHING,
,GTI MUG BRAG CHEN DAG NI RNAM PAR 'JOMS BYED CING, ,CHOG SHES
RNYOG PA MED PA DE YANG BYED PA YIN, ,GTI MUG MUN STUG MA LUS
RNAM PAR 'JOMS BYED PA'I, ,'OG TU 'KHOR LO NYUNG DU 'KHOR BAR
RNAM PAR BSAM,,

ZLA BA'I GZUGS NI RGYA CHEN 'OD ZER DRA BA CAN, ,LHA DANG BCAS PA
RNAMS KYIS MI G-YO BLTA BYA STE, ,ZLA BA LAS NI PHAL CHEN 'OD ZER
SPRIN GYI TSOGS, ,KUN NAS BKYE LA PHYOGS BCU RNAMS NI GSAL BYAS
BLTA, ,SEMS CAN DAG BYAS DE BZHIN BDAG NYID KYI YANG LUS, ,THA
MAR PHYIR

'ONGS ZLA BA LAS NI LEGS PAR BZHUGS, ,KHA BLO BRTAN ZHING GDAMS
BAS DAM PA AA RA PA TZA YI SNGAGS, ,LEGS PAR ZLO DANG SGOM PAR
BYED PA'I SNGAGS PAS DUS RNAMS NI, ,MCHOG TU DRI MED YID 'ONG PHA
ROL PHYIN PA DANG NI GZHAN DAG KYANG, ,YID GNYIS SKYON RNAMS
THAMS CAD GTAN NAS

SPANGS PA'I RGYAL BA RNAMS KYIS 'THOB, ,DAM CHOS MDZOD KYI RAB
GYUR BLA MA'I MCHOG NI DGA' BA'I RDO RJE YIS, ,BDE GSHEGS TSOGS
KYI SPYAN SNGAR CHO GA BZHIN DU DANG POR DBANG BSKUR BA'I, ,BLO
BZANGS SGO BYED BSHES GNYEN DES NI LEGS SDE BAS AA RA PA TZA NA,
,'KHOR LO DAM PA GANG PHYIR

@190A *, ,RTOGS PA SKYE BA 'DI LA GRUB DON NO, ,CHO GA BZANG POS
'KHOR LO LEGS SPEL LAS BYUNG BA'I, ,KUN NAS RNAM YANGS BSOD NAMS
BDAG GIS GANG THOB DES, ,'JIG RTEN MTHA' DAG SDIG PA KUN LAS RNAM
RGYAL NAS, ,'JAM DBYANGS BDE BA DAM PAR GCIG TU NGES

GYUR CIG ,SPROS PA MED PA'I SGRUB THABS RDZOGS SO,, ,,AA BHA YA'I
ZHAL SNGA NAS DGE SLONG TSUL KHRIMS RGYAL MTSAN GYIS BSGYUR
BA'O,,