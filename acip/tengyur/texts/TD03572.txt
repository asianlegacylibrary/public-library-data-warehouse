@203A #, ,RGYA GAR SKAD DU, ,AAshtA BHU DZA KU RU KULLE S'A DHA
NAm, BOD SKAD DU, RIGS BYED MA PHYAG BRGYAD MA'I SGRUB THABS,
RIGS BYED MA LA PHYAG 'TSAL LO, ,SNGON DU STONG PA NYID KYI MTHAR
THUG

PA BSGOMS NAS RAm YI G-YONGS SU GYUR PA LAS NYI MA LA HR'I:YIG
SPRO BA DANG BSDU PA'I SKUR BSGOMS NAS, DE YONGS SU GYUR PA LAS
SKAD CIG GIS BCOM LDAN 'DAS MA KU RU KULLE PHYAG BRGYAD MA, SKU
MDOG DMAR MO PADMA DMAR PO 'DAB MA BRGYAD PA DANG, NYI MA LA RDO
RJE SKYIL

@203B KRUNG GIS BZHUGS PA GZHAL YAS KHANG GI DBUS SU GNAS SHING
PHYAG DANG PO GNYIS KYIS 'JIG RTEN GSUM LAS RNAM PAR RGYAL BA'I
PHYAG RGYA MDZAD PA'O, ,G-YAS KYIS PHYAG LHAG MA RNAMS KYIS LCAGS
KYU DANG RNA PA'I RTZAR MDA' 'GENGS PA DANG, MCHOG SBYIN GYI
PHYAG RGYA BSNAMS PA'O,,

G-YON GYI PHYAG LHAG MA RNAMS KYIS ZHAGS PA DANG, GZHU DANG,
AUTPAL BSNAMS PA, RGYAN THAMS CAD KYIS BRGYAN PA BSGOM PAR BYA'O,
,SHAR GYI 'DAB MAR RAB TU DANG BA'I SGROL MA'O, ,LHO'I 'DAB MAR
RDZOGS PA'I SGROL MA'O, ,NUB KYI 'DAB MAR RGYAL BA'I SGROL MA'O,,

BYANG GI 'DAB MAR RNA BA'I SGROL MA'O, ,DBANG LDAN GYI 'DAB MA LA
TZUNDA'O, ,ME'I 'DAB MA LA GZHAN GYIS MI THUB MA'O, ,BDEN BRAL
GYI 'DAB MA LA MAR ME'I SGROL MA'O, ,RLUNG GI 'DAB MA LA GOO
R'I'I SGROL MA RNAMS BSGOM PAR BYA'O, ,DE RNAMS THAMS CAD KYANG
SKU MDOG SER

MO DE BZHIN GSHEGS PA LNGA'I DBU RGYAN CAN RDO RJE SKYIL KRUNG
GIS BZHUGS PA'O, ,PHYAG G-YAS PA DAG GIS MCHOG SBYIN GYI PHYAG
RGYA DANG, MDA' SNYAN GYI RTZAR 'GENGS PA'O, ,PHYAG G-YON PA DAG
GI SA AUTPAL DANG, GZHU BSNAMS PA'O, ,SHAR GYI SGOR RDO RJE RO
LANGS MA 'JIGS

SHING LTO BA'I PHYANG BA SKU MDOG DMAR MO MI BSKYOD PAS DBU
BRGYAN PA, PHYAG G-YAS PA DAG GIS SDIGS MDZUB DANG, LCAGS KYU BA
BSNAMS PA, ,PHYAG G-YON PA DAG GIS DRIL BU DANG ZHAGS PA BSNAMS
PA'O, ,LHO'I SGOR GZHAN GYIS MI THUB MA SKU MDOG SER MO RIN CHEN

'BYUNG LDAN GYIS DBU BRGYAN PA, PHYAG G-YAS PA DAG GIS DBYUG PA
DANG, LCAGS KYU BSNAMS PA, PHYAG G-YON PA DAG GIS DRIL BU DANG
ZHAGS PA BSNAMS PA'O, ,NUB KYI SGOR RAL PA GCIG MA MDOG NAG MO
SKRA GYEN DU BRDZES SHING LTO BA 'PHYANG BA, ,MCHE BA GTZIGS

SHING MCHU BSDAMS PA, 'DO DPAG TU MED PAS DBU BRGYAN PA, PHYAG
G-YAS PA DAG GIS RDO RJE DANG LCAGS KYU BSNAMS PA, PHYAG G-YON PA
DAG GIS DRIL BU DANG ZHAGS PA BSNAMS PA'O, ,BYANG SGOR RDO RJE
GANDHA R'I SKU MDOG GSER LJANG GU LTA BU DON YOD GRUB PAS DBU
BRGYAN PA ZHAL

@204A *, ,'JIGS SHING LTO BA 'PHYANG BA'O, ,PHYAG G-YAS PA DAG
GIS KHA TV'Am GA DANG, LCAGS KYU BSNAMS PA, PHYAG G-YON GA DAG
GIS DRAL BU DANG ZHAGS PA BSNAMS PA BSAM PAR BYA'O, ,BZHI PO 'DI
RNAMS ZHAGS G-YON BRKYANG GIS GNAS PA'O, ,DE LA 'DIR

'JIG RTEN GSUM LAS RNAM PAR RGYAL PA'I PHYAG RGYA NI LAG PA GNYIS
RGYAB SBYAR NAS MING GNYIS MDUD PA BYAS PA STE, ,MTHE'U CHUNG
DANG GUNG MO MTHE BA CHEN GYIS BSDAMS NAS MDZUB MO LCAGS KYU'I
RNAM PAS 'GYING ZHING DPRAL BA'I PHYOGS SU GZUNG BAR BYA'O,
,BSGOMS PAS

NGAL NA SNGAGS BZLAS PAR BYA'O, ,AOm KU RU KULLE HR'I:SV'A H'A,
KHRI BZLAS PAS SKYE BO THAMS CAD DBANG DU 'GYUR RO, ,SA YAS BLON
PO'O, ,'BUM GYIS RGYAL PO'O, ,AUTPAL LA MAR DANG SBRANG BSRES
SHING AA SHVADTHA'I YAM SHING GIS SBYIN SREG BYAS PAS 'DOD PA'I
GNAS THOB PAR

'GYUR RO, ,DPAL GYI 'BRAS BU'I SHING GIS ME RAB TU SBAR TE, MAR
DANG SBRANG LA BSGRES SHING DPAL GYI 'BRAS BU'I SBYIN SREG 'BUM
BYAS PAS RGYAL PO DANG BLON PO RNAMS DBANG DU 'GYUR RO, ,AUTPAL
LA'I SBYIN SREG STONG BYAS TE MAR GYI MAR ME STONG PHRAG GCIG LHA
MO'I MDUN DU DBUL BAR

BYAS NA RGYAL PO THAMS CAD DBANG DU 'DU BAR 'GYUR RO, ,KU RU
KULLE PHYAG BRGYAD PA'I SGRUB THABS RGYAL PO AINDRA BH'U TI'I
ZHABS KYIS MDZAD PA RDZOGS SO,,