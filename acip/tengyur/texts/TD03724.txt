@41A #, ,RGYA GAR SKAD DU, SH'I LA SAMBA RA
SA MA YA AA BI RU DDHA N'A MA, BOD SKAD DU, TSUL KHRIMS DANG SDOM
PA DANG DAM TSIG MI 'GAL BA ZHES BYA BA, SANGS RGYAS DANG BYANG
CHUB SEMS DPA' THAMS CAD LA PHYAG 'TSAL LO, ,DPAL

TSOGS KUN MKHYEN DAM PA'I DBANG PHYUG SNYING RJE'I MCHOG GI BDUD
RTZIS BRLAN BA'I BLO GROS CAN, ,GZHAN DON YON TAN DRI MED BDEN
PA'I RIN CHEN RIN THANG MED PA MANG PO 'THOB PA'I MCHOG ,'GRO BA
NYON MONG SA HA LA HA LA'I DUG ZOS RNAMS LA CHOS KYI BDUD RTZI'I
CHAR

PA YIS, ,MYA NGAN 'DAS PA DAM PA'I DON BYED PA YI DPAL LDAN GANG
YIN KHYED KYIS RTAG TU SRUNGS, ,DGE BA'I BSHES GNYEN DANG BRAL
ZHING, ,BDE GSHEGS BYIN RLABS MED PA DANG, ,MANG DU THOS PA DANG
BRAL ZHING, ,THOS PA NYUNG DU SA CHOG SHES PA, ,MKHAS PA NYID

DU RLOM BYED RNAMS, ,RGYUD DANG SNGAGS DANG PHYAG RGYA SOGS,
,SBYIN LA SOGS DANG SANGS RGYAS YUM, ,LUNG NOD JI BZHIN MA RTOGS
PAS, ,DPAL LDAN SANGS RGYAS KYIS BSTAN PA'I, ,BYANG CHUB SEMS
DPA' RNAMS KYI SDOM, ,DANG POR BZUNG NAS DE 'OG TU, ,

RAB TU BYUNG NAS DGE SLONG NGAM, ,DANG POR RAB TU BYUNG BRTAN
NAS, ,SNGAGS DANG PHA ROL PHYIN LAM NAS, ,PHYI NAS DE RNAMS
RMONGS SOGS KYIS, ,'DUL BA YI NI BSTAN BCOS LAS, ,NYAN THOS LA
SOGS SDOM GNAS PA, ,SO SOR THAR DANG LO DRIR GNAS, ,DER

BSTAN PA YI BSLAB PA RNAMS, ,PHAL CHER BSRUNG BAR MA NUS PAS,
,BYANG CHUB SEMS DPA'I SDOM PA DANG, ,'GAL BA NYID DU GNAS BZUNG
NAS, ,DE LTAR DE SPANGS RNAM PAR GNAS, ,DE DAG MI SHES BSAL PHYIR
DANG, ,BSTAN PA 'KHRUL PA BZLOG PA'I PHYIR, ,RIG

@41B 'DZIN GYI NI DAM TSIG RNAMS, ,BYANG CHUB SEMS DPA'I BSLAB PA
DANG, ,SO SOR THAR GSUNGS SDOM PA NI, ,RGYU 'BRAS LTOS 'BREL GRUB
RNAMS LA, ,MI 'GAL 'BREL PA GSAL BAR BYA, ,SGRUB PA LUNG BZHIN
BYA BA NI, ,DPAL LDAN BLA MA'I ZHAL SNGA NAS, ,YANG DAG SHES

RAB PHA ROL PHYIN, ,MNGON PAR RTOGS PA BRGYAD RNAMS DANG, ,DAM
TSIG DBANG BSKUR THOB PA YIS, ,SHIN TU MAN NGAG DANG LDAN PAS,
,DPAL LDAN 'DUS SOGS RGYUD KYI DON, ,RIM PA GNYIS NI RNAM DBYE
BA, ,THOB PA NGES BSAM SNYING RJE YIS, ,BDAG DANG GZHAN GYI

BYANG CHUB PHYIR, ,BYANG CHUB TU NI SEMS BSKYED DE, ,KUN LAS
PHYIR MI LDOG BRTAN BYA, ,THABS KYI RANG BZHIN BYA BA 'AM, ,BSGOM
PA YI NI LAM DAG STE, ,SBYIN LA SOGS PA'I BSLAB PA LA, ,YANG NA
SNGAGS SPYOD RIM PA LAS, ,RTAG TU DGE BA'I BSHES GNYEN NI, ,

BSTEN PA YONGS SU GTANG MI BYA, ,MDO SDE CHOS MNGON 'DUL BA YI,
,GTZUG LAG GI NI BSTAN BCOS DANG, ,GTZUG LAG MA YIN LO DRI SOGS,
,SLOB DANG RANG SANGS RGYAS RNAMS DANG, ,BYANG CHUB SEMS DPA'
THAMS CAD KYI, ,SO SOR THAR SOGS SDOM PA NI, ,DGE

SLONG BLO DANG LDAN PA YIS, ,BYANG CHUB SEMS DPA' YANG DAG BSTEN,
,BDAG DANG GZHAN GYI BYANG CHUB DANG, ,DPAL LDAN 'CHI BDAG LAS
RGYAL BA'I, ,BSTAN PA YANG NI BSRUNG PHYIR DANG, ,DE BZHIN 'JIG
RTEN GSUM GNAS PA'I, ,MI DANG LHA SOGS 'JIG RTEN RNAMS, ,

SEMS SUN 'BYIN PA GZHOM PHYIR RO, ,SDOM BA'I RNAM PAR DBYE BA NI,
,DPAL LDAN RGYAL BAS GANG GSUNGS PA, ,PHAN TSUN 'GAL BA DAG TU
NI, ,GANG YANG NAM DU'ANG GNAS MA YIN, ,CHOS 'DUL LAS NI BCOM
LDAN GYIS, ,SO SOR THAR PA'I SDOM PA NI, ,RNAM PA

BRGYAD GSUNGS 'DI LTA STE, ,DGE SLONG DANG NI DGE SLONG MA, ,DGE
SLOB DGE TSUL DGE TSUL MA, ,DE BZHIN DGE BSNYEN DGE BSNYEN MA,
,BSNYEN GNAS LA NI GNAS PA'O, ,DE RNAMS BSLAB PA'ANG RNAM DBYE
BA, ,DPAL LDAN THUB PA'I DBANG CHEN PO, ,SNYING RJE LDAN PAS

@42A *, ,GSUNGS PA NI, ,DGE BSNYEN PHO MO DAG GI SDOM, ,RNAM PA
LNGA RU RAB BSTAN TE, ,'DI LTAR SROG GCOD SPONG BA NAS, ,MYOS
'GYUR CHANG MI 'THUNG BA'I BAR, ,DGE TSUL PHO MO'I SNGOM DAG NI,
,MGON POS RNAM PA BCUR GSUNGS TE, ,SROG

GCOD PA LA SOGS PA NAS, ,JI SRID GSER DNGUL LA SOGS PA, ,LEN PA
SPONG BA'I BAR DU'O, ,DE BZHIN GZHAN NI BAR SLOB MA'I, ,'DUL LAS
BCU GNYIS NYID YIN TE, ,CHOS DANG RJES SU MTHUN PA RNAMS, ,THAR
PA'I LAM NI DAG PHYIR GSUNGS, ,THUB PA THUGS

RJE CHEN PO YIS, ,SPANG BYA THAMS CAD SPANGS BA NI, ,DGE SLONG
DGE SLONG MA RNAMS KYI, ,SDOM PA YIN PAR GSUNGS PA YIN, ,THUB PA
THUGS RJE CHEN PO YIS, ,GLU DANG GAR SOGS PHRENG BA SOGS, ,GCIG
BYAS PHYED DANG DUS MIN ZAS, ,BAR GYI SPANG BYA BRGYAD SPANGS

PA; ,BSNYEN GNAS KYI NI SDOM PAR GSUNGS, ,SBYIN LA SOGS PA'I
SANGS RGYAS CHOS, ,BYA BA THABS KYI BDAG NYID GNAS, ,SHES RAB PHA
ROL PHYIN PA RU, ,BSTAN PA RGYAL BA'I DBANG PO YIS, ,BYANG CHUB
SEMS DPA' THAMS CAD KYI, ,SDOM PA NYID DU GSUNGS PA YIN, ,

PHYAG RGYA SNGAGS SOGS RNAL 'BYOR GYI, ,RIM PA GNYIS LA BRTEN PA
LAS, ,RDO RJE YE SHES LUS NGAG GI ,LHA YI RNAM PA RAB BSGOMS PA,
,THABS DANG LDAN PAR SGRUB PA NI, ,BYANG CHUB SEMS DPA'I BSLAB
'GRUB PAS, ,SO SOR THAR SNGOM GYIS DE 'GRUB, ,GSANG

SNGAGS SBYIN SOGS DBYE BA LAS, ,RGYU DANG 'BRAS BU'I DBYE BA YIS,
,DGE SLONG LA SOGS DBYE BYA STE, ,DGE SLONG SOGS SDOM DBYE BA
MED, ,DGE SLONG NYID SDOM GCIG YIN TE, ,DE BZHIN LEN DANG BSGRUB
PA'ANG GCIG ,RAB BYUNG SDOM PA BTANG NAS NI, ,SNGAGS

KYI SDOM DANG SBYIN SOGS KYI, ,SDOM PA YANG NI GZUNG MI BYA,
,GSANG SNGAGS KYI NI SDOM PA DANG, ,SBYIN SOGS SDOM PAS BSDAMS PA
DANG, ,RNYED DANG BKUR STI'I RGYU YIS SAM, ,GNAS KYI 'TSO BA
'GRUB DON DU, ,RAB BYUNG SDOM PA LEN 'DOD NA, ,DGE SLONG MIN PAS

@42B SDOM MI BYA, ,GSANG SNGAGS SBYIN SOGS LDAN PA NI, ,RAB BYUNG
SDOM PA BSGRUB PA'O, ,'PHAGS PA MGON PO BYAMS PA YIS, ,'DI LTAR
MKHYEN TE GSUNGS PA NI, ,RAB TU BYUNG BA'I PHYOGS DAG NI, ,YON
TAN TSAD MED RNAMS DANG LDAN, ,DE LTAR SDOM BRTZON KHYIM PA

YI; ,BYANG CHUB SEMS LAS KHYAD PAR 'PHAGS, ,GSANG SOGS LAM DANG
SBYIN SOGS KYI, ,LAM NYID DAG NI DGE SLONG GIS, ,DGE SLONG MKHAS
LAS BLANG BYA YI, ,GZHAN NYID LAS NI MA YIN NO, ,SNGAGS DANG
SBYIN SOGS LA GNAS PA'I, ,BYANG CHUB SEMS DPA'I

SDOM PA NI, ,TSUL KHRIMS PHA ROL PHYIN RNAM GSUM, ,DANG PO SDOM
PA'I TSUL KHRIMS DANG, ,DGE BA CHOS SDUD TSUL KHRIMS DANG, ,SEMS
CAN DON BYED TSUL KHRIMS TE, ,DES BSGRUBS 'DI 'GRUB NGES PA YIN,
,RGYAL BAS 'DUL BA'I SDE SNOD LAS, ,DGE SLONG SDOM

GAR GSUNGS DE NI, ,DGE SLONG BYANG CHUB SEMS DPA' YIS, ,TSUL
KHRIMS SDOM PA'I CHA RU 'GYUR, ,DPAL LDAN DE BZHIN GSHEGS PA
DANG, ,DPAL LDAN RDO RJE SEMS DPA' YI, ,DBUGS DBYUNG DAG LA BRTEN
NAS NI, ,RDO RJE'I LAM NI GNYIS SU GNAS, ,DE LA BDE

GSHEGS DBUGS DBYUNG BA, ,DGE SLONG RNAMS LA ZHI SEMS KYIS, ,MA
LUS SPROS PA DANG BRAL BA, ,GSUNGS PA DBANG SPYOD SOGS RIM BYA,
,PHYI ROL SHES RAB SPANGS NAS NI, ,RTAG TU RANG SNANG SHES RAB
LDAN, ,DE LA 'DUL LAS GSUNGS PA YI, ,SDOM PA YIS NI

BYANG CHUB SGRUB, ,RDO RJE'I BDAG NYID THOB PA YI, ,RDO RJE SEMS
DPA'I ROL PA NI, ,DGE SLONG BDAG NYID GYUR PA YI, ,DPAL LDAN RNAM
PAR SNANG MDZAD SOGS, ,GOS DKAR SOGS DANG SNYOMS 'JUG PA, ,DO
SHAL DPUNG RGYAN GDU BU YIS, ,RNAM PAR BRGYAN CING GOS

DAG NI, ,SHIN TU BZANG PO BSNAMS PA RU, ,DPAL LDAN 'DUS SOGS LAS
BYUNG BAS, ,SEMS CAN KUN GYI DON 'GYUR RO, ,RDO RJE SEMS DPA'I
DBUGS DBYUNG BA, ,RTAG TU KHYIM PA SBYANG BYA'I PHYIR, ,DBANG
BSKUR LA SOGS RIM PA NI, ,SPROS DANG BCAS PA DE LA

@43A *, ,GSUNGS; ,SEMS SOGS 'OS SU GYUR PA LA, ,PHYI ROL RIG MA'I
DBANG BSKUR BYA, ,SPROS PA MED PAS RAB BYUNG LA, ,DGE SLONG RNAMS
KYIS DE SBYIN TE, ,'DUL LA SOGS PA'I SDOM PA NI, ,THAMS CAD LDAN
PA'I SLOB MA LA, ,RTAG TU RANG SNANG SHES

RAB KYIS, ,BSGOM PA GSAL BAR BYA PHYIR RO, ,SBYIN SOGS SPYOD DANG
SNGAGS SOGS SPYOD, ,RNAL 'BYOR GNAS PA'I BDAG NYID DAG ,RDZOGS
PA'I BYANG CHUB SANGS RGYAS CHOS, ,RANG DANG GZHAN LA RAB BSGRUB
PAR, ,RAB TU 'JUG PA'I DGE SLONG GI, ,DNGOS GNAS

BYANG CHUB SEMS DPA' DANG, ,BSE RU NYAN THOS NYID GNAS PA'I, ,ZHI
BA 'DOD PA'I DGE SLONG GIS, ,'DUL LAS GSUNGS PA'I SDOM PA YANG,
,PHRA MO TZAM YANG GTANG MI BYA, ,KHYIM PA'I BYANG CHUB SEMS DPA'
YANG, ,GANG TSE TSANGS SPYOD NYID BSRUNGS NA, ,RAB BYUNG

BYANG CHUB SEMS DPA' YIS, ,RANG GI TSUL KHRIMS JI LTAR DOR, ,DPAL
LDAN MGON PO BYAMS PA YIS, ,RTAG TU TSANGS PAR SPYOD NYID DANG,
,'TSO BA RNAM PAR DAG NYID DO, ,BYANG CHUB SEMS DPA' LA GSUNGS
SO, ,DGE SLONG BYANG CHUB SEMS DPA' YIS, ,SPYIN

SOGS BYA BA'I LAM GYIS SAM, ,YANG NA SNGAGS KYI SDOM PA YIS,
,GNAS TE DE NYID SGRUB BYED PAS, ,'DUL LAS GSUNGS PA'I SDOM PA
NI, ,JI SRID 'TSO YI BAR DU BSRUNG, ,DPAL LDAN THUB PA'I DBANG PO
NI, ,THAMS CAD MKHYEN PA GANG YIN DES, ,THEG PA

GSUM GYIS NGES 'BYUNG LA, ,THEG PA GCIG GI 'BRAS BUR GNAS, ,ZHES
BYA BAR NI GSUNGS PA YIN, ,SDOM PA RNAMS NI SDOM PA YIN, ,GONG
NAS GONG DU RJES 'JUG STE, ,'DI LTAR DGE BSNYEN SDOM PA NI, ,DGE
TSUL GYI NI RJES SU 'JUG ,GANG DE DGE SLONG RJES

SU 'JUG ,GANG DAG NYAN THOS DGE SLONG GI, ,SDOM GSUNGS BYANG CHUB
SEMS DPA' YI, ,RJES SU 'JUG STE KUN LDAN PAS, ,DGE SLONG SHIN TU
KHYAD PAR 'PHAGS, ,BYA BA THABS KYI SBYOR BA NI, ,BYANG CHUB SEMS
DPA'I SDOM PA STE, ,SNGAGS PAS SBYIN LA SOGS PA

@43B STE; ,THAMS CAD DU NI 'JUG PAR BYA, ,GAL TE SDOM PA 'GAL
GYUR NA, ,DGE SLONG GIS NI SDOM PA RNAMS, ,PHUL BAR GYUR NA DGE
TSUL DANG, ,DGE BSNYEN YANG NI MI GNAS 'GYUR, ,SEMS CAN DON LA
LTOS PA YIS, ,SO SOR THAR GSUNGS SDOM GTONG ZHES, ,GAL

TE DE LTAR RJOD BYED NA, ,DE DAG NGES PAR RMONGS PA YIN, ,BLO
LDAN KHYAD PAR 'PHAGS PA YI, ,DGE SLONG BYANG CHUB SEMS DPA' NI,
,THABS LA MKHAS PAS THAMS CAD DU, ,RMI LAM DU YANG 'GAL MI BSAM,
,SBYIN LA SOGS PA BYA BA'AM, ,YANG NA DE NYID BSGOM BYA

YIN; ,DGE SLONG SEMS CAN DON BSGRUB PA'AM, ,BYANG CHUB SEMS DPA'
SNYING RJE CHE, ,GZHAN DON BYED PAR 'DOD RNAMS KYIS, ,'DUL LA
SOGS PA'I DGE SLONG GIS, ,BYA BA TSUL KHRIMS KHYAD 'PHAGS PHYIR,
,TSUL KHRIMS LHAG PAR BSTEN PAR BYA, ,'DUL BA

LAS BRJOD TSUL KHRIMS NI, ,DGE SLONG NYID DU BSGRUB BYA'I PHYIR,
,JI SRID 'TSO BAR BSTEN BYA BA, ,SEMS CAN DON YIN GTANG MI BYA,
,SNGAGS SOGS BSGOM PA GNAS PA DANG, ,SBYIN PA SOGS LA GNAS PA YI,
,DGE SLONG BYANG CHUB SEMS DPA' YIS, ,SO SOR

THAR GSUNGS BSLAB PA NI, ,NAM YANG GTANG BAR MI BYA'O, ,BTANG NA
DMYAL SOGS 'GRO BAR 'GYUR, ,DE LTAR MA GYUR RNAM NGES NA, ,YANG
DAG BYANG CHUB BSGRUB PA'I PHYIR, ,DGE SLONG SDOM PA YANG DAG PA,
,SO SOR THAR LA GNAS PAR BYA, ,RGYAL DANG RGYAL BA'I SRAS

RNAMS LA, ,GUS PAS LUNG DANG RIGS PA YIS, ,SHIN TU DRI MA MED
CING MI 'GAL SDOM RNAMS BYAS PA LAS, ,BDAG GIS ZLA 'OD LTA BU'I
DGE BA BSAGS PA GANG YIN DES, ,'JIG RTEN MA LUS DPAL LDAN RGYAL
BA'I DBANG PO MYUR 'GRUB SHOG ,TSUL KHRIMS DANG SDOM

PA DANG DAM TSIG MI 'GAL BA ZHES BYA BA, SLOB DPON MKHAS PA CHEN
PO YE SHES DPAL BZANG PO'I ZHAL SNGA NAS MDZAD PA RDZOGS SO,,
,,KHA CHE'I MKHAN PO DZNY'A NA SHR'I BHA DRA DE NYID DANG, ZHU
CHEN GYI LO TZ'A BA DGE SLONG BLO GROS SNYING PO DANG, DGE SLONG
RAB ZHI BSHES

@44A *, ,GNYEN GYIS BSGYUR CING ZHUS TE GTAN LA PHAB PA'O,,