@316A #, ,RGYA GAR SKAD DU, S'A DHA NAm SARBA KARMA N'A
MA, BOD SKAD DU, SGRUB THABS THAMS CAD KYI LAS KA ZHES BYA BA,
DKON MCHOG GSUM LA PHYAG 'TSAL LO, ,DUS GSUM MGON PO 'GRO DON
MDZAD, ,STON PA DE LA GUS BTUD

DE; ,SGRUB POS NANG DANG NUB SOGS SU, ,TSOGS CHEN DAG NI BSAGS PA
DANG, ,SGRUB THABS KUN NA MI GSAL BA'I, ,BDUN PO RNAM DAG GSAL
BAR BSTAN, ,BDE GSHEGS MTHA' DAG MKHA' LA DMIGS, ,DUS GSUM GYI NI
BLA MA DANG, ,PHYOGS RNAMS KUN GYI

BDE GSHEGS DANG, ,PHYAG 'OS KUN LA PHYAG 'TSAL BSTOD, ,MI MJED
'JIG RTEN 'DI 'AM NI, ,'JIG RTEN KHAMS NI THAMS CAD NA, ,MCHOD PA
BLA NA YOD PA DANG, ,MCHOD PA BLA NA MED PA YIS, ,DE DAG LA NI
MCHOD PAR BGYI, ,'KHOR BA THOG MA MED PA NAS, ,

@316B NYON MONGS SRAD BUS BCINGS GYUR PAS, ,MI SHES DBANG GIS
BGYIS PA YI, ,LCI DANG YANG BA'I SDIG BSAGS PA, ,MGON PO'I TSOGS
LA SO SOR BSHAGS, ,'DAS DUS SANGS RGYAS JI SNYED DANG, ,DA LTAR
PHYOGS BCU'I ZHING NA BZHUGS, ,DE BZHIN GANG DAG MA

BYON DANG, ,DUS GSUM SANGS RGYAS DE DAG GIS, ,ZAB CING RGYA CHE'I
CHOS BSTAN GSOL, ,DUS GSUM SANGS RGYAS DE DAG GIS, ,'KHOR BAR
'KHYAMS PA'I SEMS CAN RNAMS, ,THUGS RJE'I DBANG GIS GZIGS MDZOD
LA, ,MYA NGAN MI 'DA' BZHUGS

SU GSOL, ,DUS GSUM SANGS RGYAS DGE BA DANG, ,BYANG CHUB SEMS
DPA'I DGE BA DANG, ,NYAN THOS RANG RGYAL DGE BA DANG, ,'JIG RTEN
DGE BA CI SPYOD PA, ,DE DAG LA YANG YI RANG NGO, ,ZAG BCAS DGE BA
CI BSAGS PA, ,DE BZHIN ZAG MED DGE BA

GANG; ,DGE BA'I TSOGS NI CI BSAGS PA, ,BYANG CHUB SEMS DPAR BSNGO
BAR GYI, ,BDUN PO RNAM DAG RE RE LA, ,SE GOL GYI NI SGRA YANG
BSGRAGS, ,DE LTAR BSOD NAMS TSOGS BSAGS NAS, ,YE SGRA YANG
BSGRAGS, ,DE LTAR BSOD NAMS TSOGS BSAGS NAS, ,YE SHES TSOGS NI
'DI LTA STE, ,MU STEGS SKYE BA THA MAL

BZHIN, ,STONG PA TZAM GYIS BSGYUR NAS NI, ,PHYAL BAR BYA BA'I MA
YIN TE, ,DMAN PA YI NI BYANG CHUB BZHIN, ,'GA' ZHIG STONG PA'I
TSUL LA NI, ,'GA' ZHIG YOD PA MA YIN TE, ,SHES RAB PHA ROL PHYIN
PA BZHIN, ,GZUGS LAS STONG PA GZHAN MI BTZAL, ,

'KHRUL NGOR BSTAN PA'I GZUGS SU SNANG, ,GZUGS DANG STONG PA DBYER
MED NA, ,GZUGS NI RNAM PAR DAG PA YIN, ,GZUGS NYID STONG PAR SHAS
PAR BYA, ,DPER NA CHU YI ZLA BA BZHIN, ,DE LTAR YE SHES TSOGS
BSAGS BYA, ,TSOGS GNYIS BSAGS

PAS SGRIB GNYIS BYANG, ,BSKYED RIM 'BYUNG BA'I DGOS PA YIN, ,DE
NAS SO SO'I SGRUB THABS BZHIN, ,BSKYED TSUL LHA DE GSAL BAR
BSKYED, ,BSKYED RIM BSGOM PA'I RNAM GNYIS TE, ,RTOGS PA CAN DANG
RTOGS PA DMAN, ,RTOGS PA CAN GYIS 'DI LTAR BSGOM, ,

@317A *, ,GANG BSKYED PA YI LHA DE NI, ,NAM MKHA' YI NI 'JA' TSON
BZHIN, ,GSAL LA RANG BZHIN MED PAR BSGOM, ,CHU LA ZLA BA SHAR BA
BZHIN, ,SNANG LA RANG BZHIN MED PAR BSGOM, ,RTOGS PA DMAN PAS 'DI
LTAR BSGOM, ,YOD PAR RAG PA'I RNAM PA

DANG; ,'BUR BTOD RIS SU BRIS BZHIN DU, ,GONG LTAR GSAL BA'I RNAM
PAR BSGOM, ,DE LTAR BSKYED RIM BSGOMS NAS NI, ,BZLAS PA'I TSUL NI
RNAM PA GNYIS, ,DON DAM DANG NI KUN RDZOB DANG, ,DON DAM BZLAS PA
'DI LTA STE, ,RTOGS PA CAN GYI BSKYED RIM BZHIN,,

YENGS MED GSAL BAR BSGOMS NAS NI, ,YUL GZUNG 'DZIN PA YONGS
SPANGS NAS, ,RTOGS PA THAMS CAD BKAG NAS NI, ,NAM MKHA' STONG LAS
SGRA 'BYUNG ZHING, ,SGRA DE YANG NI RANG BZHIN MED, ,CHOS NYID
KYI NI RANG SGRA'O, ,KUN RDZOB PHRIN LAS BZHI BZLAS

PAS; ,ZHI BA'I BZLAS PA 'DI LTA STE, ,SNGAGS BRJOD SNGAGS KYI 'OD
ZER NI, ,NYI ZER LTA BUR PHYOGS BCUR 'PHRO, ,MA LUS KUN LA PHOG
PAS NI, ,KUN GYI GNOD SEMS ZHI BYAS TE, ,PHAN SEMS BYAMS SEMS
LDAN GYUR NAS, ,SGRUB PO NYID LA 'DUG PAR BSAM,,

RGYAS PA'I BZLAS PA 'DI LTA STE, ,SNGAGS 'OD NYI ZER LTA BU NI,
,'DOM GANG TSAD NAS KHUGS PA'I TSUL, ,RANG GI LUS LA PHOG PAS NI,
,LUS KYI TSE BSOD RGYAS PAR BSAM, ,DBANG GI BZLAS PA 'DI LTA STE,
,SNGAGS 'OD LCAGS KYU LTA BUS NI, ,PHYOGS

BCUR 'PHROS TE MA LUS BKUG ,SGRUB PA'I LAS KA CI BYA ZHES, ,PHYAG
DANG BCAS PAS 'DUD PAR BSAM, ,DRAG PO'I BZLAS PA 'DI LTA STE,
,SNGAGS 'OD ME LCE LTA BUS NI, ,PHYOGS BCU KUN DU 'PHROS PA STE,
,RANG GNOD BGEGS RNAMS THAMS CAD BSREG ,

MI BZAD SKAD NGAN CHEN PO YIS, ,SGRUB PA PO LA SKYABS GSOL BSAM,
,DE SKYE THUN MTSAMS 'DI LTA STE, ,GTOR DBUL YE SHES NAM MKHAR
DBYUNG, ,YID KYIS PHAR MCHOD BYIN GYIS TSUR BRLABS BSAM, ,SE GOL
SGRA DANG BCAS PA YIS, ,YE SHES MCHOG

@317B 'BYUNG MGON PO KHYOD KYIS NI, ,DNGOS GRUB CHEN PO STZAL DU
GSOL, ,SLAR GSHEGS SLAR YANG 'BYON DU GSOL, ,BSTAN BCOS BRTZAM PA
RNAM GNYIS TE, ,SGRA TSAD DAG LAS PHUL BYUNG BAS, ,LUNG DANG MI
'GAL DON DE GTAN LA 'BEBS, ,MDO RGYUD LUNG DANG BSTAN

BCOS NAS DRANGS TE, ,DE NAS RTEN DANG DE DANG MI 'GAL BA, ,DES
KYANG 'GA' ZHIG BRTZAM PAR RIGS PA YIN, ,SGO DRUG GIS NI BSTAN
BCOS BRTZAM PA NI, ,YI DAM LHA YI ZHAL MTHONG DANG, ,DE YIS GNANG
BA BYIN PA DANG, ,DNGOS GRUB KUN LA DBANG THOB

PAS; ,MDO RGYUD LUNG DANG BSTAN BCOS LAS DRANGS NAS, ,DE LA RTEN
DANG DE DANG MI 'GAL BAS, ,DES NI BRTZAM PAR RIGS PA YIN, ,BDE
GSHEGS RNAMS KYI BKA' LAS KYANG, ,BSKYED RIM GSAL BAR MA BSTAN
TE, ,BSKYED RIM GSAL BAR MA GYUR

NA; ,DON RNAMS 'GRUB PAR MI 'GYUR TE, ,DE BSKYED GSAL BAR BSTAN
GYUR NAS, ,SHES RAB 'CHAL BA'I GANG ZAG GIS, ,SLOB DPON MED PAR
ZHUGS GYUR NAS, ,BDAG NYID PHUNG BA KHO NAR ZAD, ,YANG NA DE DUS
'KHOR RNAMS KYIS, ,BDE GSHEGS

KYI NI BYIN RLABS KYIS, ,DE NI GSOL BA KHO NA YIN, ,BDE GSHEGS
MYA NGAN 'DAS 'OG TU, ,BLO CHUNG SEMS CAN MANG GYUR TE, ,MDO SDE
RNAMS LAS LUNG BSTAN TE, ,DA NI MYA NGAN 'DAS 'OG TU, ,BLO CHUNG
SEMS CAN MAR GYUR TE, ,DE LA DGONGS TE BDE

GSHEGS KYIS, ,NGA DANG 'DRA BA'I GANG ZAG GIS, ,NGA YI LUNG RNAMS
'GROL BAR BYA, ,DE SKAD LUNG NAS 'BYUNG BA STE, ,MTSAN NYID LDAN
GYIS BSTAN BCOS BRTZAM, ,MTSAN NYID MI LDAN BRTZAMS GYUR NAS,
,KUN KYANG DGONGS PAR MA GYUR PAS, ,

DE DON GZHAN DU BSTAN BYAS NAS, ,SDUG BSNGAL CHEN PO MYONG BAR
'GYUR, ,SLOB DPON CHEN PO RATNA K'IRTIS MDZAD PA SGRUB THABS
THAMS CAD KYI LAS KA GSAL BYED CES BYA BA RDZOGS SO,,