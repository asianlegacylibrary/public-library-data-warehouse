@118B #,
,RGYA GAR SKAD DU, A'A RYA MANYDZU SHR'I N'A MA SAm G'I TI AU PA
DE SHA N'A MA BRi TE, BOD SKAD DU, 'PHAGS PA 'JAM DPAL GYI MTSAN
YANG DAG PAR BRJOD PA'I MAN NGAG GI 'GREL

@119A *, ,PA ZHES BYA BA, 'JAM DPAL YE SHES SEMS DPA' LA PHYAG
'TSAL LO, ,RANG BZHIN DRA MED GDOD NAS GNYIS MED SANGS RGYAS
SHING, ,DRI MAS MA GOS YON TAN MTSUNGS MED RAB BYED PAS, ,DAM
CHOS GZHIR GYUR LONGS SPYOD GZUGS DANG LDAN

SPYOD PA, ,YANG DAG SPRUL PA SKYE 'GYUR DE LA PHYAG 'TSAL NAS,
,MCHOG TU DRI MED GZOD NAS ZHI BA'I NGO BO NYID, ,SEMS CAN DON LA
GSAL 'GYUR MTSAN YANG DAG BRJOD PA, ,SANGS RGYAS BYANG CHUB SEMS
DPA' DE LA YON TAN MNYAM MED PA, ,GZOD NAS GRANGS 'DAS KYIS

GSUNGS PA YI MTSAN DON BRI BAR BYA, ,DE LA DUS GSUM SANGS RGYAS
THAMS CAD KYI YUL, ,RGYUD SDE THAMS CAD KYI RTZA BA, BSTAN PA KUN
GYI DNGOS GZHI, ,SDE SNOD KUN GYI ME LONG, NAM MKHA' DANG MNYAM
PA'I 'GREL PA'O, ,DGOS PA LA SOGS PA GANG ZHE NA, MTSAN DON

DKYIL 'KHOR DRUG LA SOGS PA'I LTA BA DANG SGOM PA'I BYE BRAG NI
BRJOD BYA, DE BSTAN PA NI DGOS PA, KHYAD PAR DU GYUR PA LAS 'BRAS
BU SKU LNGA THOB PA NI DGOS PA'I DGOS PA, 'BREL PA NI THABS DANG
THABS LAS BYUNG BA'I 'BREL PA'O, ,DE LA RIGS KYI BU'AM RIGS KYI
BU MO

GANG LA LAS SANGS RGYAS BYE BA PHRAG 'BUM GYI MTSAN BZUNG NA YON
TAN JI TZAM ZHE NA, DE LA TSAD MED DPAG TU MED DO, ,GANG LA LAS
'JAM DPAL GZHON NUR GYUR PA'I MTSAN BSTAN NAS BZUNG NA BSOD NAMS
JI TZAM ZHE NA, DE NI GONG MA LAS KYANG DPAG TU MED CING BGRANG
BA LAS

'DAS PA'O, ,DE CI'I PHYIR ZHE NA, 'PHAGS PA 'JAM DPAL NI DE BZHIN
GSHEGS PA THAMS CAD KYI DGE BA'I BSHES GNYEN DU GYUR PA'I PHYIR
RO, ,DE NYID KYANG CIS SHE NA, 'PHAGS PA 'JAM DPAL GZHON NUR GYUR
PAS BSKAL PA RE RE'I SEMS CAN GYI DON BYAS PA DE LTA BU'I

DKA' BA SPYAD PA NI SANGS RGYAS BYE BA KHRAG KHRIG 'BUM GYIS
KYANG MA MDZAD DO, ,DE NYID KYANG 'JAM DPAL GZHON NUR GYUR PA'I
SMON LAM GRUB PA TSAD MED DO, ,'JAM DPAL GYI YON TAN GYI KHYAD
PAR LA TSAD MED DO, ,'JAM DPAL GZHON NUR GYUR PA NI SANGS RGYAS
BYE BA KHRAG KHRIG

@119B BRGYA STONG GI YAB DANG YUM LTA BU'O, ,'PHAGS PA 'JAM DPAL
NI SANGS RGYAS BYE BA KHRAG KHRIG BRGYA STONG LA GDAMS NGAG STON
PA'O, ,'PHAGS BA 'JAM DPAL NI PHYOGS BCU'I 'JIG RTEN GYI KHAMS NA
MING GI 'KHOR LO RGYAS PAR BYED PA'O, ,'JAM DPAL GZHON NUR GYUR
PA NI DE BZHIN

GSHEGS PA'I DKYIL 'KHOR GYI GTAM GYI SKYES BUR GYUR PA'O, ,'JAM
DPAL NI DE BZHIN GSHEGS PA THAMS CAD KYIS BSTOD CING BSNGAGS PA'O
ZHES PA LA SOGS RGYA CHER 'BYUNG NGO, ,DE LTAR PHAN YON CHE BA JI
LTA BU'I DKA' BA SPYAD CE NA, 'DI'I TSUL NI DPAL SGYU 'PHRUL DRA
BA DANG NGES

PA'I DON GYI MDO LAS BSTAN TE, DANG PO SO SO'I SKYE BO MANG DU
THOS PA ZHES BYA BAS CHOS THAMS CAD RTAG PAR GO NAS KUN LA DE
LTAR BSGRAGS PAS THAMS CAD RTAG PAR LTA BA LA BTZUD PA'O, ,DUS
TSOD DER KHYE'U THOS SGROGS ZHES BYA BAS CHOS THAMS CAD MED PAR
GO NAS KUN LA MED

PAR BSTAN TE, DE LTAR SDE GNYIS SU CHAD NAS RTZOD PA BYUNG NGO,
,DE'I RNAM SMIN GYIS GNYIS KA DMYAL BAR SKYES SO, ,DE GNYIS KYI
'KHOR RNAMS KYANG LCAGS KYI THU LUM 'BAR BA ZA BAR 'GYUR TE,
'KHOR DANG BCAS PA DE NAS THAR NAS MTHAR 'DAB CHAGS BYAR SKYES
SO, ,DE YANG

MANG DU THOS PA ME MAR 'OBS SU GROGS PO CIG GIS ZHAG NYI SHU RTZA
GCIG TU BSKYUR BA LAS MANG DU THOS PAS DMYAL DPON PA ZHAG BZHI
BCU RTZA GNYIS SU NGO BOR LA 'DI THOS PA BYAS PAS KHYOD RANG GIS
BZOD NA RUNG ZER NAS, DES BSKYUR BAS BSAM PA BZANG POS ZHAG BDUN
LON NAS TSE

'PHOS NAS KHYIM BDAG GI BU SBYIN PA ZHES BYA BAR GYUR TO, ,KHYE'U
THOS SGROGS NI GROGS SO CIG DANG GNYIS DMYAL DPON GYI SHING RTA
'DREN PA LA GROGS POS MA NUS NAS, DMYAL DPON LA 'DI ZHOG NGAS
DRANG BYAS PAS KHYOD KYIS 'DRONGS SAM ZER NAS MGO BO LA THO BA
BRGYAB NAS TSE 'PHOS

NAS RDZA MKHAN SNANG BYED KYI BUR SKYES SO, ,DES SH'AKYA THUB PA
LA 'JAM GANG PHUL NAS SEMS BSKYED NAS SANGS RGYAS KYI MTHUS KHYIM
BDAG GI BU DE TSE SNGA MA DRAN PA'I SHES PA BYUNG NAS SPYIN PA
YONGS SU RDZOGS PAR BYAS PA'O, ,DE NAS DGE SLONG YE SHES RGYAL
POR GYUR NAS TSUL KHRIMS RDZOGS

@120A *, ,PAR BYAS SO, ,DE NAS BRAM ZE DRI MED DU GYUR NAS BZOD
PA RDZOGS PAR BYAS BA'O, ,DE NAS RGYAL PO MU KHYUD KYI BUR GYUR
NAS BRTZON 'GRUS RDZOGS PAR BYAS SO, ,RGYAL PO DAD YOD DU GYUR
BA'I DUS SU BSAM GTAN RDZOGS PAR BYAS SO, ,DGE SLONG CHOS KYI
RGYAL

MTSAN DU GYUR PA'I DUS SU SHES RAB RDZOGS PAR BYAS SO, ,RGYAL PO
NAM MKHAR GYUR PA'I DUS SU SHES RAB DANG THABS RDZOGS PAR BYAS
SO, ,DRANG SRONG RGYAL PO'I DUS SU YE SHES RDZOGS PAR BYAS SO,
,'DI NYID LA, PHA ROL PHYIN BCU THOB PA STE, ,ZHES GSUNGS SO, ,DE
LTAR

YANG NAS YANG DU DKA' BA SPYAD PAS MNGON PAR RDZOGS PAR SANGS
RGYAS SO, ,'DI NYID LA, SKAD CIG GCIG GIS RDZOGS SANGS RGYAS,
,MCHOG GI DANG PO SKU GSUM 'CHANG, ,SANGS RGYAS SKU LNGA'I BDAG
NYID CAN, ,ZHES GSUNGS SO, ,DE LTAR SKU NYID GNYIS MED KYI YE
SHES DE

LAS LONGS SPYOD RDZOGS PA'I SKU MTSAN DANG DPE BYAD DANG LDAN
PAS, LONGS SPYOD RDZOGS SKU KUN GYI RGYAL, ,SUM CU RTZA GNYIS
MTSAN 'CHANG, ,ZHES GSUNGS TE, SUM CU'I BYANG CHUB SEMS DPA'
RNAMS LA LHA DANG LHA MOR SNANG STE, DKYIL 'KHOR CHEN PO YANGS PA
YIN, ,KHA

DOG SNA TSOGS 'BAR BA'I 'OD, ,CES GSUNGS SO, ,DE'I RJES KYI YE
SHES BYA BA GRUB PA DANG, KHA DOG SEMS PA DE LA GZIGS PA DRUG GI
TSUL DU GZIGS NAS MA RIG SGO NGA'I SBUBS NA GNAS PA'I DON BYA
BA'I PHYIR, DON DAM PA STONG PA YI GE AA DKAR PO'I RANG BZHIN LAS

LHUN PO RIN CHEN GYI STENG DU BYON LA BYIN RLABS RDO RJE CHEN PO
DANG MCHOD RTEN CHEN PO DANG, CHOS 'BYUNG DANG, GZHAL YAS KHANG
DKYIL 'KHOR DRUG GI SNANG BA GDUL BYA LA SO SOR BYUNG STE, DE
YANG 'JAM DPAL SGYU 'PHRUL DRA BA LAS, BDE GSHEGS DRI MED YE SHES
NYID, ,AA LI BYIN

RLABS CHEN PO LAS, ,LHUN PO'I STENG DU RNAM 'PHRUL SNANG, ,DKYIL
'KHOR DRUG GI JI BZHIN NO, ,ZHES GSUNGS TE, SKAL BA DANG LDAN
PA'I GDUL BYA DRUG LA SNANG BA'O, ,GZUGS RNAMS MA LUS 'CHANG BA
PO, ,GZUGS RNAMS SNA TSOGS KUN DU STON, ,JI BZHIN 'GRO BA'I

@120B DON BYED PA, ,SPRUL PA'I 'KHOR LO SNA TSOGS 'CHANG, ,ZHES
GSUNGS SO, ,GANG LA CIS NI 'DUL MDZAD PA, ,THABS KYIS 'DREN PA'I
GTZO LA PHYAG 'TSAL BSTOD, ,RIM PA BZHIN DU 'JUG BYA'I PHYIR, ,SKAL
BA JI LTAR 'TSAM PA BZHIN, ,DE LTAR RNAM 'PHRUL MDZAD PA'O, ,DE

LTAR PHAN YON CHE BA GANG ZHE NA, 'DI SKAD BDAG GIS ZHES PA NAS
GSUNGS PA LA MNGON PAR BSTOD DO ZHES PAS STON NO, ,DE GSUNGS PA'I
GNAS NI LA LA DAG GZHAN 'PHRUL DBANG BYED LA SOGS PAR GSUNGS PAR
'DOD, SGYU 'PHRUL DRA BA LAS, BYA RGOD RI YI GNAS MCHOG

TU; ,GSANG BA DAM PA RAB BSHAD PA, ,ZHES GSUNGS PAS NA, BYA RGOD
PHUNG PO'I RA LI SANGS RGYAS DANG BYANG CHUB SEMS DPA' PHYAG NA
RDO RJE LA SOGS PA BSAM GYIS MI KHYAB PA 'DUS NAS SO, ,DE'I DUS
SU LHA'I BU RIN CHEN GYIS ZHU BA'I BSAM PA MKHYEN NAS, 'PHAGS PA

'JAM DPAL 'DI RNAMS YON TAN DANG BYIN RLABS DANG, JI LTAR SGRUB
BAR ZHU BAR 'DOD PAS GSUNG 'TSAL ZHES ZHUS PAS, 'JAM DPAL NA RE
NGA RANG LA YON TAN BRJOD NA BDAG LA BDAG GIS BSTOD PAR MCHI BAS
LHA DBANG MI'I STON PA BCOM LDAN 'DAS SH'AKYA THUB PAS GSUNG
'TSAL

ZHES ZHUS SO, ,STON PAS CANG MI GSUNG BA'I DUS SU BYANG CHUB SEMS
DPA' PHYAG NA RDO RJE KHRO BO LNGA BRGYA DANG THABS CIG TU ZHUS
SO, ,DER STON BAS 'JAM DPAL SGYU 'PHRUL DRA BA LE'U KHRI DRUG
STONG RNAL 'BYOR CHEN PO'I RGYUD BKA' STZAL TO, ,DE'I RJES LA ZAB
PA DANG RGYA CHE BA'I RDO RJE'I

GLUR BLANGS PA'I DON DGROL BA'I PHYIR MTSAN YANG DAG PAR BRJOD PA
'DI RDO RJE'I TSIG TU GSUNGS SO, ,DE NAS ZHES PA NI DE MA THAG PA
LA SBYOR RO, ,DE YANG SGYU 'PHRUL DRA BAR DKYIL 'KHOR DANG LHA
DANG, DBANG DANG RAB GNAS LA SOGS PA'I RIM PA KUN BSTAN NAS, RJE
BTZUN GYI RANG BZHIN

DANG MDZAD PA'I PHRIN LAS DANG YON TAN BSTAN PA'I PHYIR DE NAS
SO, ,'DI LA TSIGS BCAD SUM BRGYA BCU GNYIS KYIS BSTAN PA 'DI
SKABS BCU BZHIR BSTAN PA DE DANG MI 'GAL BAR BYA BA'I PHYIR DANG,
SNOD KYI LO RGYUS KYI DON DANG DRIS LAS PHAN YON 'THAD PA DANG
BCAS PA BSTAN PAR

@121A *, ,BYA'O; ,DE LA DPAL LDAN RDO RJE 'CHANG NAS ZHU BA PO
DANG 'KHOR RNAMS BSTAN TE, DE YANG SNGON STON PA SH'AKYA THUB PA
'KHOR PHYAG NA RDO RJE LA SOGS BA BZHUGS PA'I DUS SU SEMS CAN
RNAMS KYI LO TOG MED, TSE THUNG NAD MANG PO BYUNG NAS SDUG BSNGAL
BA'I DUS SU STON

PAS TING NGE 'DZIN LA SNYOMS PAR ZHUGS NAS, KLU'I RGYAL PO SO GA
MA MED KYIS GNOD PA BYAS PAR GZIGS NAS THUGS KA NAS 'OD ZER GYIS
BSKUL BAS KLU'I RGYAL PO'I LUS ZHUM NAS, KYE MA NGA LA GNOD PA
BYED CING STOBS 'GYED PA NI SU YIN ZER NAS BZHIN LA SOGS PA

BSGYUR, KHROS PA'I SGRA SGROGS SHING NAM MKHA' LA SONG NAS SPRIN
NAG PO'I GSEB NAS THOG DANG SER BA DBAB PAR 'DOD NAS ZHE SDANG
DRAG PO SKYES TE, DE NAS BCOM LDAN 'DAS KYIS GSANG BA'I BDAG PO
BKA' BSGOS TE, GSANG BA'I BDAG PO KLU'I RGYAL PO 'DI THUL

ZHES BKA' STZAL TO, ,DE NAS GSANG BA'I BDAG POS RDO RJE NAM MKHA'
LA GSOR ZHING RIG PA BRJOD PAS KLU'I GNAS DANG KHYIM KUN DU ME
'BAR RO, ,DER KLU NA RE KHYED DANG NGA GNYIS STOBS DGYE YIS ZER
NAS DA LTA NYID DU BRLAG BAR BYA'O ZER NAS KHROS PA'I NGA RO
SGROGS SO, ,

DE NAS GSANG BA'I BDAG PO PHYAG NA RDO RJES RDO RJE LAN GSUM DU
GSOR NAS RI KHYIM LA BSNUN PAS ME 'BAR BAR GYUR TE, DER KLU'I
RGYAL PO KHYAB 'JUG RANG GI GNAS SU BROS SO, ,DER BYON NAS KHYAB
'JUG BTUL LO, ,DER SA BLAR MA H'A DE BA'I SAR BROS PAS YANG BTUL
LO, ,

DER SA STENG LHA TSANGS PA'I GNAS SU BROS PAS YANG BTUL LO, ,DER
THUGS MA THUB NAS SROG SNYING PHUL DAM BCAS SO, ,DES NA GDUL DKA'
SOGS SO, ,'KHOR GYIS KYANG GTZO BO BZHIN NO, ,STON PA GANG LA
ZHUS SHE NA DE BZHIN GSHEGS PA SOGS SO, ,DGOS PA CI

YOD NA KHYAB BDAG SOGS RANG DON GZHAN DON NO, ,STON PA'I MTSAN
DANG YON TAN ZHE NA, RDZOGS PA'I SANGS RGYAS SOGS PAS BSTAN NO,
,'GRO BA'I BLA MA LA SOGS PA YON TAN DANG GZHAN DON BSTAN NO, ,DE
YANG CHOS KYI MTSAN NYID JI LTA BU ZHE NA, BCOM LDAN 'DAS

@121B 'JAM DPAL YE SHES ZHES PA BRJOD BYA DON GYI 'JAM DPAL YE
SHES LNGA'I RANG BZHIN DU BSTAN NO, ,MING NI NAS RAB ZHI BA'I BAR
GYIS RJOD BYED TSIG GI 'JAM DPAL THUN MONG MA YIN PA BSTAN NO,
,DE GANG GI YUL YIN NA THOG MA NAS YANG NAS YANG DU GSUNGS PA
ZHES PAS

DUS GSUM GYI SANGS RGYAS KYI YUL DU BSTAN NO, ,CHOS KYI MTSAN
NYID GANG ZHE NA, RGYUD CHEN LA SOGS PA'O, ,DGOS PA NI RDO RJE
'CHANG CHEN LA SOGS SO, ,STON PAS SHOD CIG PAR GDAMS PA SDUD PA
POS KYANG DAM BCAS PA MGON PO NAS GSANG 'DZIN PAR RO, ,DE YANG
SNGON

RGYAL PO YUL 'KHOR SKYONG GDUNG CHAD DU NYE BA NA RGYAL PO DE'I
SPYI BO NAS SHA'I WA BA CIG SKYES DE LA MYA NGAN BYAS PAS SHA DE
BOG PA LAS NAM MKHA' LAS SGRA BYUNG STE, RGYAL PO CHEN BO RIN PO
CHE'I MCHOD RTEN CIG RTZIGS LA DE'I BUM PA'I NANG DU RIN PO CHE'I
MCHOD RTEN GYI ZA MA TOG STONG RTZA

GNYIS KYI NANG DU SHA DUM BU RE TSUD LA MCHOD PA CHEN PO GYIS
SHIG, ,KHYAD PAR DU 'PHAGS PA'I RGYAL BU 'BYUNG NGO ZER NAS DE
BZHIN DU BYAS PA LAS, DUS TSOD CIG TU RGYAL BU STONG RTZA GNYIS
MTSAN DANG BCAS PA BYUNG NGO, ,DE RNAMS BSKAL PA BZANG PO'I SANGS
RGYAS STONG RTZA GNYIS

CHOS KYI 'KHOR LO BSKOR BAR ZHAL GYIS BZHES SO, ,DE RNAMS KYI
NANG GI CHEN PO LHA TSANGS BAS NU BO TSO'I CHOS KYI 'KHOR LO
BSKOR BA'I ZHU BA DBUL BAR BYAS, THA CHUNGS PHYAG NA RDO RJES
GSANG SNGAGS KYI SDUD PA PO BYA BAR BYAS TE DAM BCA' BYAS PAS
GSANG 'DZIN NO, ,NGES PAR

'BYUNG NAS SPYAN SNGAR 'DUG GIS CHOS SPYOD PA'I TSUL BSTAN, ZHUS
NAS GNANG BA'I TSUL NI DE NAS BCOM LDAN 'DAS NAS YID KYIS NYON
GYIS BSTAN NO, ,BCOM LDAN 'DAS KYI BYUNG TSUL NI GONG GI KHYE'U
THOS SGROGS RDZA MKHAN SNANG BYED KYI BUR GYUR, ,SH'AKYA THUB PA
CHEN PO LA

'JAM GANG PHUL NAS SEMS BSKYED NAS RIM PAR SA BCU THOB NAS, DAM
PA TOG DKAR DU GYUR NAS LHA RNAMS LA CHOS STON CING BZHUGS PA LAS
NAM MKHA' NAS SGRA BYUNG STE, SKYES BU CHEN PO BCOM LDAN 'DAS,
,SEMS CAN KUN LA PHAN DON DU, ,MI YI YUL DU GSHEGS SU

@122A *, ,GSOL, ,MI YI YUL DU GSHEGS NAS KYANG, ,CHOS KYI 'KHOR
LO BSKOR DU GSOL, ,ZHES BSKUL TE, DGA' LDAN LHA MI PHAM MGON PO
LA DBU RGYAN BSKON NAS RI RAB KYI STENG DU BYON NAS GZIGS BA BZHI
LA GZIGS TE, YAB DANG YUM DANG RIGS DANG GRONG

KHYER LA GZIGS NAS MDZAD PA BCU GNYIS KYIS 'GRO BA'I NGON MDZAD
PAR DGONGS TE, 'JIG RTEN PA'I LNGA, 'DAS PA'I LNGA, BLA NA MED
PA'I MDZAD PA GNYIS TE BCU GNYIS SO, ,YUM GYI LHUMS SU ZHUGS, BYI
BA LO'I DPYID ZLA RA BA'I NYA'I NANG PAR BLTAMS,

GZHON NU ROL RTZED MDZAD, SH'AKYA LAG NA BE CON CAN GYI BU MO
KHAB TU BZHES RGYAL SRID LA MNGA' MDZAD SRAS BLTAMS, RGYAL BU
'KHOR BA LA SKYO BA SKYES NAS RAB TU BYUNG, LHO PHYOGS GYAD KYI
YUL CHU BO NEE RANYDZA NA'I 'GRAM DU DKA' THUB LO BDUN MDZAD,
SROD LA BDUD BTUL,

THO RANGS MNGON PAR SANGS RGYAS, BYANG CHUB KYI SHING PLAKshA LA
GZIGS, DAM PA'I CHOS BTZUN PAR BYA BA'I PHYIR ZHAG BDUN DU CANG
MI GSUNG BAR BZHUGS, DAM PA'I CHOS KYI 'KHOR LO BSKOR, DER BKA'I
'KHOR LO RIM PA GSUM BSKOR BA NI NYID KYI ZHAL NAS ZHES SO, ,

CHOS GSUNG BA'I SNGA LTAS BSTAN PA'O, ,SNYING RJE LA SOGS BSDUS
PA'I YON TAN DANG MTSAN GYI YON TAN DANG, SPRO BA BSKYED PA DANG
NYON CIG PAR GDAMS PA'O, ,RGYUD 'BYUNG BA'I PHYED DGONGS PA LA
BZHAG NAS RIGS DRUG LA GZIGS SO, ,DE YANG RIGS SPYI DANG,

BYE BRAG TU RIGS DANG, YE SHES DANG, GDUL BYA DANG, DKYIL 'KHOR
DANG, LHA DANG, MTSAN DANG, PHRIN LAS DANG, GANG LA GANG 'DUL LA
CHER GZIGS PA'O, ,DE NAS DGONGS PA LAS BZHENGS NAS TSIG GI BDAG
POS TSEG PAR BDUN MA'I TSIGS SU BCAD NAS

GSUNGS SO, ,DE'I DON GSANG SNGAGS RGYAL PO DRUG SKU DANG YE SHES
DRUG GO, ,DE LTAR GNAS SAM ZHE NA, GNYIS SU MED PAR BYUNG STE,
GNYIS MED YE SHES RANG RIG PA STE, DE YANG SEMS DNGOS POR GRUB PA
MA YIN TE, MI SKYE CHOS CAN ZHES NI SEMS SKYE BA MED PA

@122B STONG PA NYID DO, ,STONG PA NYID DE TSAD MAR MI 'GYUR RAM
ZHE NA, MI SKYE CHOS CAN 'DI GSUNGS PA STE, SEMS SKYE BA MED PA
NYID RIG PA SNA TSOGS SU GSAL BA, RANG BZHIN GYIS 'OD GSAL BA'O,
,DE GANG GIS RTOGS PAR BYA ZHE NA, YI GE BCU GNYIS KYIS NYE BAR
MTSON TE,

AA A'A NI GDOD NAS MA SKYES PA, AI A'I NI DE LA YE SHES CHEN PO
'PHO BA'O, ,AU A'U NI BYANG CHUB SEMS BDE BA CHEN PO'O, ,AE AEE
NI CHOS THAMS CAD BSAM BRJOD DANG BRAL BA'O, ,AO AOO NI SEMS KYI
SPRUL PA SNA TSOGS SU SHAR BA'O, ,AAm NI SKYE 'GAG MED PA'O, ,AA:
NI

SKYE MED LAS 'DAS SO, ,SNANG BA CHOS CAN 'DI NYID SNA TSOGS SU
SNANG STE, DE NYID RGYU RKYEN LAS SKYES PA'I PHYIR STONG PA'O,
,STONG PA GTAN MED PA MA YIN TE, NYAMS SU MYONG BA DANG LDAN PAS
SO, ,DE DBYER MED PA NI YE SHES SO, ,DE YANG SGRO 'DOGS GCOD PA'I
DUS SU TSAD MA

SPYI'I MTSAN NYID BCAD PA'I YUL LA SKYES BU MI SLU BA NYID DO,
,DE LAM DU KHYER BA MNGON SUM GYI MTSAN NYID RTOG PA DANG BRAL
ZHING MA 'KHRUL BA NYID DO, ,'DI SGRUB PA NI DGAG SGRUB DANG BRAL
BA'I SGRO MA BTAGS PA'I SHES PAS GRUB BO, ,DON GNYIS MED KYI YE
SHES TE, SEMS

CAN DANG SANGS RGYAS LA KHYAD MED DE SEMS CAN LAS MA RIG PAS
BSGRIBS SO, ,STH'I TO NAS BARTI NAm GYIS DUS GSUM GYI SANGS RGYAS
KYI THUGS KA NA SKU DANG YE SHES KYI TSUL GYIS BZHUGS PAR BSTAN
NO, ,SKU DANG PO BUDDHA DANG 'KHOR LO DANG, YE SHES SEMS DPA'
DANG, ZLA BA DANG AA'O, ,

DE NYAMS SU LEN NA, AOm BADZRA T'IKshnA NAS YA TE NA MA: SKU DRUG
DANG DKYIL 'KHOR DRUG DANG, DE LA BRTEN NAS DBANG DANG RAB GNAS
DANG SBYIN SREG DANG TSA TSA DANG BZLAS PA DANG SGOM PA'I TSUL
GYIS NYAMS SU BLANG NGO, ,DE LA AA RA PA TZA NA'I DON 'DI LTAR
NAS TSUL GYI MCHOG GIS BSTAN TE,

'DIR LHA DANG SBYAR BA YANG YIN LA DA RES CHOS NYID BYANG CHUB
SEMS DE AA YIS MTSON TE SKYE MED LAS BYUNG BA'O, ,SKYE MED DE LA
DBYE BA DGAG BYA'I SGO NAS PHYE NA RNAM PAR THAR PA'I SGO BZHI
STE KHONG NAS GSAL BAR BYED KYIS BSTAN NO, ,DE LTAR RTOGS NA DUG
LNGA YE SHES LNGAR GYUR PA NI

@123A *, ,MCHOD PA NAS SEL BAR BYED KYIS BSTAN TE, 'DI LA GDUL
BYA'I DBANG DU LO RGYUS RE RE DAG 'BYUNG STE, RI RAB KYI STENG NA
LHA'I DBANG PO BRGYA BYIN ZHES BYA BA, RNAM PAR RGYAL BA'I KHANG
BZANGS DANG GRONG KHYER BLTA NA SDUG DANG CHUNG MA DANG 'KHOR LA
SOGS PA LA

CHAGS PA DE RJE BTZUN GYIS DE GZIGS NAS 'JAM DPAL 'OD DPAG TU MED
PA'I LHA TSOGS KYI SNANG BA BSTAN NAS, DE'I 'DOD CHAGS LOG STE SO
SOR RTOG PA'I YE SHES SKYES TE MCHOD PA NAS DGA' BAR BYED PA'O,
,LA LA DAG DBANG PHYUG DANG AU MA GNYIS LA YANG ZER RO, ,

ZHE SDANG ZHES PA NI SNGON DRANG SRONG CIG NAGS KHROD CIG NA
BSGOMS PA LAS LTA BA LOG NAS ZHE SDANG SKYE STENG SHI'O, ,DER
SHAR PHYOGS KYI 'BYUNG PO DGE BA'I BU GTOGS 'DOD CAN ZHES BYA BAR
SKYES NAS YANG 'BYUNG PO'I LUS 'DIS CI BYA MI LUS 'DOD PAS MI'I
MNGAL SKYUG BRO NAS,

BRAM ZE'I BU SU TRA ZHES BYA BA MGO NAS SPRUGS PAS SHA RUS ZANGS
KYIS SONG BA'I SBUBS SU SONG NAS MI DANG 'GROGS MA SHES NAS DUR
KHROD DU RO MANG PO ZOS PAS RU TRAR SONG NAS GRONG KHYER GSUM
PHUNG BAR BYAS, DE TSE 'PHOS PAS LHA MA H'A DE BAR GYUR TE 'JIG
RTEN NA MTHU CHE BA

RI RAB GLAD LA BSKOR BA, RGYA MTSO HUB KYIS 'THUNG BA, LHA MO AU
MA DANG GNYIS RTAG TU 'KHYUD PA RI RAB KYI BYANG SHAR MTSAMS NA
THOD PA DGU BRTZEGS KYI NANG NA 'KHOR DPAG TU MED PA DANG BCAS PA
DUS KUN DU TSE 'PHROG MI NAD PHYUGS NAD MANG PO GTONG, DRAG PO
NYI SHU RTZA

BZHIS 'DZAM BU'I GLING NYI SHU RTZA BZHIR SPYAN DRANGS NAS LOG
PA'I TSOGS 'KHOR BYED PA DE RJE BTZUN GYIS GZIGS NAS ZHE SDANG MI
BSKYOD PA'I KHRO BO'I LHA TSOGS SPRUL TE BTUL BAS DER THUL TE
ZHABS 'OG MNAN PA LAS GROL BA NI 'OG NAS KYANG BSTAN NO, ,LA LA
KHYAB 'JUG 'DUL

BA'I PHYIR BSTAN TE, 'OG NAS HA LA HA LA'I SKABS NAS STON NO,
,GSUM PA GTI MUG BLO STE LA SOGS PA NI SNGON LHA TSANGS PA ZHES
BYA BA DBANG CHE ZHES KUN LA DBANG SGYUR ZHING YANG LAS RGYU
'BRAS MI SHES NAS GTI MUG STE, DE GDUL BA'I PHYIR GTI MUG RNAM
PAR SNANG MDZAD KYI LHA

@123B TSOGS BSTAN TE, CHOS KYI DBYINGS RNAM PAR DAG PA'I YE SHES
SKYES SO, ,BZHI PA, MCHOD PA CHEN PO KHRO BA CHE, ,ZHES PA NI LHA
TSOGS BDAG CES PA MA H'A DE BA LA, CHUNG MA GSUM YOD PA'I 'BRING
MO KLU MO YID 'ONG DGA' MA LA BU BZANG SDUG LA 'OD CHAGS PA KUN
GYIS BLTA YANG

MI BRA BA GCIG YOD PA DE SENG GE'I KHRI LA LAG NA RIN PO CHE THOGS
NAS YOD PA LA, DE AU MAS ZAS ZHIM PO KHYER NAS BLTAR 'ONGS PAS
SGO BCAD, TSOGS BDAG NA RE NGA'I BYAD LEGS MO 'DI MOS MTHONG NA
DA LA MO CHAGS PA SKYE, MO DMOD BA CHE BAS SNYAM NAS GLANG PO CHE
CIG GI SNA

BCAD NAS TSOGS BDAG GI SNA LA GLAN PAS DER AU MAS MTHONG NAS NGA
DGA' NAS ZAS KHYER NAS BLTA BA LA MI SDUG PA BYED PA KHYOD LA DUS
RTAG TU GLANG SNAR SHOG CIG ,LAG GI RIN PO CHE LA PHUG TU SONG
CIG ,SENG GE'I KHRI BYI LAR SONG CIG ZER NAS, DE LTAR SONG NAS
SHIN TU NGO CHA NAS,

SU BYUNG BA LA RDEG ,KHRO BO DE GDUL BA'I PHYIR KHRO BO DON YOD
GRUB PA'I LHA TSOGS BSTAN, DER BYA BA GRUB PA'I YE SHES SKYES SO,
,LA LA DAG GZA' BRGYAD DANG KLU GDUG PA CAN GDUL BA'I PHYIR ZER
RO, ,LNGA NI MCHOD PA CHEN PO NAS SEL BAR BYED CES PA NI LHA NOR
LHA

GDUL BA'I PHYIR TE, SNGON LHA DANG LHA MA YIN 'THAB PAS LHAS MA
THUB NAS BRGYA BYIN GYIS RMI LAM BRTAGS PAS RI RAB KYI ZOM NA
DANG SRONG MTHU BO CHE CIG YOD PA LA, DE LHA MO CIG GIS BSLUS NAS
DE LA BU TSA MING SRING GSUM YOD, ,DE LAS GNYIS KYIS LHA MA YIN
THUB STE 'ONG

PAR RMIS, DER KUN GYIS GROS BYAS NAS LHA'I MDANGS LAS SPRUL PA'I
AU MA ZHES BYA BA MDZES PA CIG DRUNG DU BTANG BAS DRANG SRONG NA
RE KHYED GANG NAS 'ONGS GAR 'GRO ZER, NGA KHYED KYI BYAN MO LA
'ONGS BYAS PAS LO GSUM CHAGS PA SPYAD PAS MA PHREL [*'PHREL] NAS, SHAR
LHO'I ME LHAS

ME'I 'KHOR LO CIG BAR DU SBAR BAS PHREL [*'PHREL] LO, ,MING SRING GSUM GYI
CHEN PO MGON PO NAG POS G-YAS SU DRANGS, DPAL LHA MOS G-YON DU
DRANGS NAS LHA MA YIN PHUNG BAR BYAS, THA CHUNGS NOR LHA A'ARYA
DZAMBHA LA YIN TE, KHO LA NOR BU RIN PO CHE NE'U LE'I RKYAL BU
GANG YOD PAS, MA RIG PA

@124A *, ,NGA RGYAL GYI SER SNANG CHAGS SO, ,DE 'DUL BA'I PHYIR
RIN CHEN 'BYUNG LDAN LHA TSOGS KUN SPRUL PAS, SER SNA LOG STE
MNYAM PA NYID KYI YE SHES SKYES SO, ,'O NA BYANG SEMS RDO RJE LA
DGOS PA CI YOD CE NA, DE YANG NYON MONGS PA LNGA 'DUL BA LHA
GZHON NU GDONG

DRUG GI SKABS SU 'BYUNG NGO, ,DE LTAR YE SHES LNGA PO NYAMS CI
ZHE NA, 'DOD PA NAS MGU BA'I BAR DU'O, ,DE YANG SNGON 'PHAGS PA
'JAM DPAL BRAM ZE DRI MED DU BZHUGS PA SANGS RGYAS RNGA SGRA
DBYANGS KYI RGYAL PO LA GDAMS NGAG ZHU BA'I DUS SU, YON MED NAS
NOR TSOL DU

'ONGS PAS K'ARsh'A PA nA GSER ZHO GNYIS TZAM RNYED PAS LAM MA
CHOD NAS BRAG PHUG STONG PA CIG TU NYAL BAS, RKUN MO GSUM BYUNG
NAS KHYOD MI BSAD KYIS NOR BLANG ZER NAS NGA LA MED BYAS PAS MA
NYAN RNYED PA'I GSER BYIN PAS, DA RUNG BLANG ZER MI STER NA MIG
'BYIN ZER, DA DA LA

MED BYAS PAS MIG PHYUNG NGO, ,DER BYANG CHUB SEMS DANG MA BRAL
LO, ,DUS DER YUL GYI LHA MA YIN RNAMS NA RE BYA BA MI RIGS PA DE
LTAR BYED PA ZER NAS BSAD SNYAM NAS BRDUNG DU PHYIN PAS DE SHIN
TU MA DAD SA DANG KHA DOG DANG LDAN PAR 'DUG NAS LUS BONG CHE
ZHES PA'O, ,DE'I 'BRAS

BU GANG ZHE NA, MING NAS GSAL BA CHE BA'I BAR RO, ,DE YANG 'PHAGS
BA 'JAM DPAL GYI ZHING KHAMS DANG SANGS RGYAS PA'I MTSAN STON TE
MING YANG CHE ZHING RGYA CHE BA NI, MTSAN SANGS RGYAS KUN DU
GZIGS ZHES BYA BA CHOS NYID KUN LA GZIGS PA DANG GDUL BYA KUN LA
GZIGS SO, ,

DE YANG YANGS PA NI ZHING KHAMS TE, SMON LAM YONGS SU RDZOGS PA
ZHING DAG PA LA RDUL MED PAR BSAGS PA ZHES BYA BA RIN PO CHE'I
RGYU LAS GRUB STE, BYANG CHUB KYI SHING GI 'OD KYI ME TOG KHA BYE
ZUM PA LAS NYIN MTSAN GYI MING MED PA ZHING DE'I STENG GI BAR
SNANG LAS ROL MO'I SGRA

BYANG CHUB SEMS DPA'I SDE SNOD DANG 'JAM DPAL MTSAN BRJOD PA'I
SGRA RGYUN MI 'CHAD PA, NYAN THOS DANG, RANG SANGS RGYAS DANG BUD
MED KYI MING MI GRAG ,SANGS RGYAS DANG BYANG CHUB SEMS DPA' SHA
STAG BZHUGS PA, SDUG BSNGAL GYI MING MI GRAG PA CHE LA YANGS TE
NI SNANG BA

@124B MTHA' YAS KYI ZHING KHAMS NI TIL GYI DONG GANG NAS GCIG
PHYUNG BA TZAM MO, ,ZHING KHAMS DE NI TIL GYI DONG TZAM MO, ,PHYI
MA RNAMS NI GZHUNG DANG SBYAR RO, ,DE LTAR RTOG PA SPYOD PA GANG
ZHE NA, MKHAS PA CHEN PO LA SOGS PAS BSTAN TE, 'DI LA SNGON RDZE
BTZUN 'JAM DPAL RGYAL PO'I

PHO BRANG RIN CHEN NA RGYAL PO'I MCHOD GNAS BYED CING BZHUGS PA
LA 'KHOR RNAMS KYIS PHRA MA BCUG STE, 'JAM DPAL JO BO LA DPYA YIN
'DUG BYAS PAS RGYAL PO BSAM NGAN SKYES NAS GROS BYAS PA MCHOD
GNAS KYIS MKHYEN NAS, R'A DZA LA GCUGS LA MA NYAN MA BSAD NGA LA
DE

LTA BU'I SKYON MED NA BYAS PAS RGYAL PO MA NYAN NAS, DER RGYAL
POS PHAG TU MI MANG PO GSOD DU BTANG BAS DER 'JAM DPAL GYIS RANG
'DRA BAS YUL THAMS CAD GANG BAR BYAS PAS GSOD NGO MA SHES NAS,
DER 'GYOD PA SKYES NAS ZHU BA PHUL PAS MA GNANG NAS, DER YUL

GZHAN ZHIG TU PHYIN NAS KUN NANG PA SANGS RGYAS PA'I BSTAN PA LA
BTZUD DE DKYUS DANG SBYAR RO, ,DE RNAMS NYID GROL LAM ZHE NA MI
GROL TE, RKYEN PHA ROL PHYIN PA BCU DGOS PAR STON TO, ,'DI RNAMS
LA GONG BZHIN DU LO RGYUS RE RE STON TO, ,SBYIN BDAG CHEN PO
SNGON KHYIM BDAG

DANG PA'I BUS SANGS RGYAS PA'I LHA LA GDAMS NGAG ZHUS SBYIN PA
RDZOGS PAR BYA BAR 'DOD NAS, RDZAS MED NAS RGYA MTSO NAS NOR BU
RIN PO CHE BLANGS NAS DER SBYIN PA BTANG SA THUN MONGS DU SBYIN
PA SUM CU RTZA GNYIS RDZOGS PAR BYAS, MA DAG PA SUM CU RTZA GNYIS
SPANGS, MI ZAD

PA NYI SHU RTZA BDUN RDZOGS PAR BYAS SO, ,DE NAS RGYAL PO RIN
CHEN DU GYUR NAS YUL DU CHOS STON PA MED NAS DER BTZAL BAS SANGS
RGYAS RI RAB 'OD BZHUGS PA THOS NAS DE LA TSUL KHRIMS KYI GDAMS
NGAG ZHUS TE, SPYIR TSUL KHRIMS DRUG CU RTZA LNGA RDZOGS PAR
BYAS, MI ZAD PA'I

TSUL KHRIMS NYI SHU RTZA GCIG RDZOGS PAR BYAS SO, ,ZAD PA'I TSUL
KHRIMS BRGYAD SPANGS SO, ,DE NAS BRAM ZE DRI MED DU GYUR NAS BZOD
PA RDZOGS PAR BYA BAR 'DOD NAS ZHU SA BTZAL BAS SANGS RGYAS RGYAL
PAR DGA' LA ZHUS TE MA DAG PA'I BZOD PA BCU GNYIS SPANGS TE,

@125A *, ,SPYOD PA'I BZOD PA BCU GNYIS KHYAD PAR GYI BZOD PA NYI
SHU RTZA GCIG RDZOGS PAR BYAS SO, ,DE NAS RGYAL PO MU KHYUD KYI
BUR SKYES NAS SANGS RGYAS RNGA SGRA DBYANGS KYI RGYAL PO LA ZHUS
NAS SPYI'I LNGA DANG KHYAD PAR BRTZON 'GRUS GSUM RDZOGS PAR BYAS
TE ZHIB TU 'OG NAS

STON; DE NAS RGYAL BU DON YOD DU GYUR PA'I DUS SU SANGS RGYAS
STOBS KYI RGYAL PO LA BSAM GTAN RDZOGS PAR ZHUS TE, KHYAD PAR GYI
BSAM GTAN MNYAM PA NYID BZHI RDZOGS PAR BYAS SO, ,DE NAS RGYAL PO
GRAGS PAR GYUR PA'I DUS SU SANGS RGYAS DON YOD RGYAL PO LA SPYI'I
SHES RAB

BRGYAD CU RTZA BZHI, TSUL SBYIN SHES RAB SUM CU RTZA GNYIS RDZOGS
PAR BYAS SO, ,STOBS BCU YANG RDZOGS PAR BYAS SO, ,DE NAS RGYAL PO
NAM MKHAR GYUR PA'I DUS SU SANGS RGYAS 'BRUG SGRA DBYANGS KYI
RGYAL PO LA SMON LAM BCU GNYIS DANG, THABS BRGYAD YONGS SU RDZOGS
PAR BYAS

SO; ,DE NAS DRANG SRONG RGYAS PAR GYUR PA'I DUS SU SANGS RGYAS
DRI MA MED PAR GRAGS PA LA YE SHES RDZOGS PAR BYAS TE YE SHES
SKYE BA'I RKYEN BDUN, ,RGYU LNGA BCU RDZOGS PAR BYAS SO, ,DE LTAR
SBYIN BDAG CHEN PO NAS YE SHES RGYA MTSO'I BAR DU SBYAR RO,
,GROGS GANG ZHE NA, BYAMS

CHEN NAS TSAD THABS ZHES PA TSAD MED PA BZHI STON TE, 'DI LA
SNGON RJE BTZUN YUL LUMBI NI'I RGYAL PO LEGS BYIN ZHES BYA BA
TSAD MED PA BZHI BSGOMS PA LA, YUL DER MKHA' 'GRO MA BDUN GYIS MI
THAMS CAD ZA BAR BYED PA LA, RJE BTZUN GYIS BYAMS SNYING RJE
BSGOMS PAS MA MOS

SEMS CAN ZA BA'I SEMS DANG BRAL NAS, DED CAG KYANG BYAMS DANG
SNYING RJE BSGOM STE BZAR MED ZER BA LA DER DAM LA BTAGS TE GTOR
MA BYIN NAS BSTAN PA BSRUNG BAR BYAS PAS MA MO BDUN DANG ZHES PA
YIN NO, ,DE LTAR BSGOMS PA'I 'BRAS BU GANG ZHE NA, RDZU 'PHRUL
CHEN PO NAS

'JIGS PAR BYED PA'I BAR GYIS RJE BTZUN GYIS GDUL BYA ZHE SDANG
CAN 'DUL BA'I PHYIR DRAG PO'I SKUR BSTAN PA'O, ,DE YANG SNGON LHO
PHYOGS GYAD YUL NA MU STEGS RAL PA CAN LNGA BRGYA YOD DE, DE
RNAMS KYIS THAMS CAD LOG LTA LAS BSGYUR NAS CHAD LTA LA BKOD DO,
,NANG PA SANGS RGYAS

@125B PA'I BSTAN PA YANG NYAMS DMAS PA'I DUS SU YUL DE NA SANGS
RGYAS PA'I CHOS LA MOS PA CIG YOD PAS DES RMI LAM BTAB STE, SANGS
RGYAS PA'I CHOS BDEN NA RMI LAM DU MTHONG BAR SHOG CIG ,DE LTAR
BYUNG NA YON BDAG BYAS LA YANG DAG PA'I LTA BA LAD GONG SNYAM PA
LA, RMI LAM DU

STON PA SKU GSER BTZO MA'I KHA DOG 'DRA BA LTA BAS CHOG MI SHES
PA'I SKU GCIG BYUNG NAS, KHYOD KYIS YON BDAG GIS SHIG ZLA BA
GNYIS NAS NGA YONG GI GSUNGS NAS, DER GNYID SAD NAS SHIN TU DGA'
NAS BTZUN MO LA BZLAS PAS, MU STEGS KYI DPON MO MA TRANG GA NA RE
'DI SU

YANG MIN SANGS RGYAS PA'I 'JAM DPAL SMRA BA'I SENG GE BYA BA CIG
GRONG KHYER YANGS PA CAN NA YOD ZER GYIS DE KHA YIN PAS, 'DIR
'ONG NA LAM GYI MDO BCAD, NAGS TSAL LA DGA' BAS NAGS TSAL BREG [?]
,DGON PA SHIG ,GTZUG LAG KHANG SHIG ,'PHRANG DU GYAD RNAMS KYIS

BSRUNG, KHO LA RDZU 'PHRUL YOD NA LHA DBANG PHYUG CHEN PO BSGRUBS
LA BYUNG BA DANG THOG DANG SER BA DBAB PAR GROS BYAS SO, ,DER
BYON PAS RDZU 'PHRUL GYIS 'PHRANG BCAD PA NI STENG DU MNYAM POR
SONG, LUNG PA RTZI SHID NAGS TSAL GYIS GANG NGO, ,DER NAM MKHA'
LA DGE SLONG DGE

'DUN DPAG TU MED PA BYON NAS RAL PA CAN SOGS BYAMS PA'I SEMS
BSKYED NAS BDAG MED KYI LTA BA LA BTZUD DO, ,KHROS PA'I KHRO BO'I
SKUS BDUD LA SOGS THOG SER 'BEBS PA SHES PA BSGYUR NAS BRGYAL LO,
,DER BDAG CAG KYANG RJES SU BZUNG 'CHAL, RDZU 'PHRUL DANG CHO

'PHRUL DANG RNAM PAR 'PHRUL PA 'DI BDAG MED KYI LTA BA RTOGS PA
LAS BYUNG BAS KUN DE LA BTZUD PAS MGON PO NAS BLA MA'O, ,DE LTAR
DRAG PO'I SKUR STON KYANG THUGS THEG PA CHEN PO'I SNYING RJE DANG
SHES RAB LAS MA G-YOS SO, ,AA RA PA TZA NA'I DON RDO RJE DBYINGS
KYI DKYIL 'KHOR GYI CHE BA'I

YON TAN BSTAN PA'O,, ,,DA NI CHOS KYI DBYINGS KYI YE SHES DE NYID
GTI MUG CAN GDUL BA'I PHYIR SHES RAB YE SHES SPYI GTZUG CAN GYI
SKUR BSTAN PA'I BYIN RLABS NI SANGS RGYAS NAS ZHAGS PA CHE'I STON
TE, DE LA RJE BTZUN DE'I YON TAN GANG ZHE NA, RNAM PAR SNANG
MDZAD NI SA BCU'I

@126A *, ,BYANG SEMS LA SNANG PA THEG PA CHEN PO'I CHOS KHO NA
STON PA, THUGS YANG DAG PA'I YE SHES CHE BA, SPANG BYA MTHA' DAG
SPANGS NAS LUS NGAG GI SPYOD PA THUB PA'O, ,DE'I RGYU GANG ZHE
NA, GSANG SNGAGS DANG TSUL CHEN TE, THABS SHES RAB GNYIS MED LAS
BYUNG BA'O, ,

GZHAN YANG PHA ROL PHYIN PA BCU LAS BYUNG BA GONG BZHIN NO, ,DE
BZHIN DU SA BCU DANG STOBS BCUR LDAN PA'O, ,SHES BCU'I RTOG PA'I
SPROS PA DANG BRAL BAS SPROS MED BDAG GO, ,DE LTAR BRJOD PA DANG
BRAL NA JI LTAR GZUNG NA BDEN PA NAS GNAS ZHES BSTAN TE, 'DI LA
SNGON MA GA

DH'A'I DGON PA SNYING PO BYANG CHUB KYI GNAS SU 'JAM DPAL THEG PA
CHEN PO'I CHOS ZHU BA'I 'KHOR GYI GTZO BO SANGS RGYAS NOR DPAL
DANG, RIN CHEN DPAL DANG, YON TAN DPAL DANG, MIG GI DPAL DANG,
BRTZON 'GRUS DPAL DANG, YE SHES DPAL DANG, BZANG PO'I DPAL GYIS

DE KHO NA NYID KYI DON ZHUS PAS MNYAM PA NYID KYI DON DAM PAR
GNYIS SU MED PA DE LTAR BSTAN TE, YANG DAG PA'I MTHA' LA GNAS
PA'O, ,GNYIS SU MED PA GANG ZHE NA, BDAG MED NAS NGAN 'JIGS BYED
PA STE, DPER NA SENG GE'I SGRAS RI DAGS SKRAG PA BZHIN DU BDAG
MED PA'I

SGRAS MU STEGS SKRAG PAR BYED DO, ,SPYIR MU STEGS LA LTA BA SUM
BRGYA DRUG CU, DE LAS BSDUS PA LOG PA'I RI BO NYI SHU, DE MU
STEGS RTAG CHAD GNYIS SU 'DUS SO, ,YA MTSAN CAN DGU BCU LA SOGS
PA YOD KYANG STON PA STE DRUG NAS BRTZI'O, ,'DI LA SNGON RI PI RI
LAN RGYAL PO

GZUGS CAN SNYING PO LINGS PA LA 'ONGS PAS CI YANG MA RNYED NAS
LOG TZAM NA DRANG SRONG CIG 'DUG NAS NGAS RI DAGS MA SOD PA 'DIS
LAN ZER NAS GSOD PA LA, DER DRANG SRONG GIS DMOD PA BOR BA NI,
NGA BUR SKYES LA KHYOD KYI BDUD BU SHOG SHIG BYAS PAS, DER BTZUN
MO LA BU SKYES PAS

LCAGS KYI MDZER PA CAN CIG BYUNG BAS PHAS GZHIBS PAS PHA MA'I LCE
YANG SKRANGS MING YANG MA SKYES DGRAR BTAGS SO, ,KHO CHER SKYES
NAS, PHA SPYUGS, PHAS YUL GZHAN DU CHOS THOS PHYIR LA 'ONGS TZAM
NA, BU LA GDAMS NGAG BYA SNYAMS TE PHYIN PAS BU'I SNYING NAS NGA
LA GNOD

@126B PA BYED SNYAM NAS DER PHA DONG DU BCUG GO, ,MAS LO RGYUS
BYAS PAS BU 'GYOD PA SKYES NAS DONG NAS 'DON DU PHYIN PAS, PHAS
BSAMS PA, GSOD PA YIN BSAMS NAS LCEBS NAS SHI'O, ,DER MA SKYES
DGRA'I LUS LA 'BRUM NAG BYUNG NAS, DER MYA NGAN BYAS PA LA BSAMS
PAS MU STEGS KYI

STON PA DRUG BZHUGS PA LA SOGS PA'I THABS ZHU SNYAM NAS BLON PO
DRUG POS NAS ZLA BA'I GRAGS PA, SNYING PO STOBS, BDE BA, DON
THOB, BKRA SHIS, 'JIGS MED, DRUG PO LA ZHUS PAS, RGYAL PO PHA
BSAD PA LA NI SDIG PA MI 'ONG, PHA BSAD DANG MI SHI BA MIR SKYE
BAS SNGON GYI DUS NA

PHA MA BSAD PA YONGS SU SANGS RGYAS PAS, DE 'O NA STON PA DRUG DA
LTA BZHUGS PAS DRIS DANG, DE YANG 'OD SRUNGS RDZOGS BYED DANG,
PHYUGS LHAS KYI BU KA RI DANG, BE RA'I BU KUN DU RGYAL DANG, KA
TA'I BU NOG CAN DANG, MI PHAM SKRA'I LA BA CAN DANG, GCER BU
GNYEN GYI BU

DANG DRUG LA ZHUS PAS, RGYAL PO RTAG TU MYA NGAN MA BYED CIG
,RTAG TU MYA NGAN SU BYED PA, PHYIS KYANG MYA NGAN BYED PAR
'GYUR, ,GNYID DANG CHANG LA'ANG DE BZHIN NO, ,ZER NAS RGYAL PO
PHA BSAD PAS NI SLAR THAR PA'I BDE BA STER, PHA BSAD PA'I SDIG
PAS MI GOS KYI ZER NAS SO, ,

DER MA SKYES DGRAS SMAN 'TSO BYED GZHON NU DANG PHRAD NAS ZHUS
PAS, RGYAL PO MYA NGAN BYED PA LEGS, ,PHA BSAD PA YI SDIG PA NI,
,DE LAS CHE BA YOD PA MIN, ,'GYOD PA SHIN TU CHER SKYES SHIG ,DE
BSHAGS PA'I THABS NI GRONG KHYER SER SKYA NA RGYAL BU DON THAMS
CAD GRUB PA ZHES BYA BA YOD

KYIS DE LA DRIS DANG, STON PA DE RNAMS NI LOG PAR STON PA YIN
BYAS PAS, DE LA YON TAN CI YOD DE'I YON TAN NI LHA'I DBANG PO
BRGYA BYIN LA 'CHI LTAS LNGA BYUNG BA YANG STON PA LA ZHUS PAS MA
SHI ,SOR PHRENG CAN GYIS DGU BRGYA BSAD PA DANG, RGYAL BU PU TAS
YAN LAG BCAD PA DANG, MI LNGA

BRGYA MIG PHYUNG BA DANG, KUN STON PA LA ZHUS PAS KUN SANGS RGYAS
SO, ,DUS DER STON PA MYA NGAN LAS 'DAS SU NYE BA NA, NAM MKHA' LA
SGRA BYUNG NAS RGYAL PO MYUR BAR SONG, KHYOD DA STE ZHAG BDUN NA
SHI NAS DMYAL KHAMS BCO BRGYAD DU 'GRO'O ZER NAS, KHYED SU YIN
BYAS PAS NGA PHA

@127A *, ,GZUGS CAN SNYING PO YIN ZER NAS SONG, MA SKYES DGRA DER
BRGYAL, BRGYAL BA SANGS NAS, DER 'KHOR MANG PO BCAS PAS STON PA
LA ZHUS PAS, 'PHAGS[?] PA 'JAM DPAL LA ZHUS ZER NAS 'JAM DPAL GYIS
CHOS THAMS CAD GNYIS SU MED PA SGYU

MA LTA BU'O ZHES RGYAS PAR BSHAD PAS DER RGYAL PO 'KHOR DANG BCAS
PA LUS SEMS DGA' LDAN LHA DANG 'DRA BAR GYUR TO, ,DE LTAR STON PA
DRUG PO DES GRONG KHYER STONG LTA BA LOG PA LA BTZUD PA LA, RJE
BTZUN 'JAM DPAL GYIS MU STEGS KARnA KAR BRDZUS NAS THAMS CAD SUN
BYUNG NAS

BDAG MED PA'I LTA BA LA KUN BTZUD DO, ,DE LTA BU DON MDZAD PA DES
'DUL BAS NA DON DE THUGS KYI DGONGS PA TZAM GYIS BYON PAS YID
MGYOGS SO, ,DE YANG SGRIB PA GNYIS LAS RGYAL BAS NA'O, ,'DUL LUGS
JI LTAR 'DUL ZHE NA, 'KHOR LOS SGYUR BA STOBS PO CHE, ,ZHES SNGON

GRONG KHYER 'OD 'PHRO CAN NA RGYAL PO DPA' BA'I BLO GROS BYA BA
GRONG KHYER BYE BA PHRAG BCU, BUD MED STONG PHRAG GSUM, ,DE LA
SRAS GZI BYIN CHEN PO LA SOGS PA LNGA BRGYA, SRAS GZI BYIN CHEN
PO LA CHUNG MA LTA NA SDUG PA STONG PHRAG BCU YOD PA GLING BZHI
LA DBANG BA RIN PO CHE SNA BDUN DANG LDAN PA

DUS DE'I TSE SANGS RGYAS RI RAB DPAL NAM MKHA' LA PHAR BZHUD PA
MTHONG BAS RGYAL SRID MCHIL MA'I THAL BA BZHIN POR NAS 'GRO BA LA
YAB KYIS MA 'GRO BYAS PAS MA NYAN PAS, DE 'KHOR DANG BCAS PAS
BUDDHA LA MCHOD PA BYAS NAS CHOS ZHUS PAS KUN THAR PA THOB PO,
,GZHAN RNAMS

LA JI LTAR STON ZHE NA, TSOGS KYI NAS DBANG LDAN ZHES PAS NYAN
RANG BYANG SEMS RNAMS LA 'GRO BA'I DON MDZAD PA'O, ,TSUL CHEN
GZHAN GYI DRING MI 'JOG PA NI SNGON GYI RGYAL PO BZHIN BZANGS
ZHES PA RI BO DAN TIG NA DGONGS PA MDZAD PA LA BDUD BYE BA KHRAG
KHRIG BRGYA STONG GIS DRAG PO

GNOD PA BYAS PAS MA TSUGS NAS, DER BDUD DE TSOS BUD MED NYI KHRI
SBRUL NAS 'DOD PA'I YON TAN LNGAS CI 'GYUR BYAS PAS MA TSUGS SO,
,JI LTAR STON ZHE NA, TSIG RJE ZHES PA NAS STON PA PO'I ZHES PAS
'JAM DPAL GYIS BYANG CHUB SEMS DPA' LA SOGS PA RNAMS LA 'JIG

@127B RTEN GYI KHAMS KYI SANGS RGYAS KYI MTSAN GYI RNAM GRANGS MI
'DRA BA MANG PO SO SOR RIG PA'I TSUL DU BSHAD DO, ,BSTAN LUGS NI
PHYIR MI NAS RGYU GCIG PO ZHES PAS GANG LA MTSAN BSTAN PA STE,
NYAN THOS DANG RANG RGYAL DANG BYANG CHUB SEMS DPA' RNAMS LA STON
PAS THEG PA KUN GYI 'BYUNG

GNAS SAM RGYU'O, ,DE SPANG BYA GANG SPANGS PAS BYUNG ZHE NA, DGE
SLONG DGRA BCOM NAS LAS BYUNG BAS RJE BTZUN SPANG BYA MTHA' DAG
SPANGS NAS BDE BA'I YE SHES 'PHAGS LAM BRGYAD DANG LDAN PAS JI
LTA BA RIG PA ZUNG DU 'JUG PAS 'KHOR BA'I 'DAM LAS BRGAL NAS MYA
NGAN LAS 'DAS

PA'I SKAM SAR BYON PA'I YE SHES TE, DE YANG SNGON RJE BTZUN RGYAL
PO NAM MKHAR GYUR PA'I DUS SU RGYAL PO LHA LA SRAS DE 'KHRUNGS
NAS 'KHOR LOS SGYUR BA'I RGYAL PO GLING BZHI LA DBANG BA BTZUN MO
DRUG KHRI DANG BCAS PHYI BLON NANG BLON LA SOGS PA DPAG TU MED PA
YOD PA LA, YAB RGYAL PO

SA'I LHA NI 'DZAM BU'I GLING GI 'DOD PAS MA TSIM NAS SUM CU RTZA
GSUM GYI DBANG PO BRGYA BYIN GYI STAN PHYED KYIS MA TSIM NAS YONG
'DOD PA'I BSAM PAS RIN PO CHE DANG BRAL TE 'DZAM BU'I GLING DU
SONG NAS SHI'O, ,DER BU RGYAL PO NAM MKHA' 'KHOR BA LA SKYO BA
SKYES NAS, RGYAL POS DBU RTZE

NAS BLTAS PAS SGO BZHIN PAR 'CHI BA DANG SKYE BA DANG RGAS PA
DANG NA BA MI 'CHAD PA MTHONG NAS RGYAL SRID LA YID BYUNG NAS,
BTZUN MO DAM PA LA NGA SNYING MA DGA' NAS 'GYEL NAS 'GRO NA BYAS
PAS, 'O NA MU STEGS KYI STON PA MI PHAM LA CHOS THABS ZHUS ZER
BAS, DES NGA'I NAD MI SOS,

NAD 'DI MI GSUM 'DOM PA'I NAD YIN BYAS PAS, DAM PA'I CHOS LA
'ONGS NA SOS TE 'ANG, DE MIN NA 'CHI GSUNGS PAS, BTZUN MO NA RE
DE SKAD MA GSUNG DUS DE'I TSE NA SANGS RGYAS 'BRUG SGRA DBYANGS
KYI RGYAL PO BYA BA BZHUGS PA LA CHOS KYI 'KHOR LO BSKOR ZER NAS,
SANGS RGYAS

DE LA LO BRGYAD KHRIR CHOS KYI 'KHOR LO BSKOR NAS SEMS BSKYED NAS
SMON LAM MANG PO ZHUS NAS MCHOD PA MANG PO BYAS SO, ,DE NAS RGYAL
POS G-YOG 'KHOR RNAMS SPANGS NAS GCIG BU NAGS GSEB TU BSGOM DU
'ONGS PAS, GA RE DGE BA DE TZAM BYAS PAS, DE BSNGO BA MA BYAS
PAS,

@128A *, ,BSNGO BA JI SKAD BYAS LA BSNGO'AM, TSANGS PAR
BSNGO'AM, BRGYA BYIN DU BSNGO'AM, NYAN THOS DANG RANG SANGS RGYAS
SU BSNGO'AM SNYAM NAS YOD PA LA NAM MKHA' LAS ME TOG GI CHAR
BYUNG NAS, RGYAL PO CHEN PO SNYAN GSON DANG BSNGO BA RNAM PAR DAG
PA NI BYANG CHUB CHEN

PO YIN RGYAL PO CHEN PO SHES PAR GYIS ZER NAS, DE'I DUS NA CHOS
THAMS CAD SGYU MA LTA BUR MTHONG ZHING RTOGS NAS SA DANG PO'I
MTHONG LAM SKYES SO, ,DE'I RJES LA YE SHES 'BA' ZHIG LAS BYUNG
BAS BSGOM PA'I LAM THOB PAS KHYAD PAR DU 'GYUR RO, ,GZHAN DON
MDZAD PA NI SHES

RAB MTSON NAS LAM NI STON PA PO ZHES PA NI RAB TU 'BYED PA'I SHES
RAB LUNG MAN NGAG GIS GZHAN LA STON TE, MA RIG PA BSAL NAS CHOS
THAMS CAD DBANG RNYED PAS NA DMAN PA RNAMS LA LAM PHYIN CI MA LOG
PAR STON NO, ,'DI YANG SNGON GYI DUS NA BCOM LDAN 'DAS MNYAN YOD
NA

RGYAL BU RGYAL BYED KYI TSAL MGON MED ZAS SBYIN GYI KUN DGA' RA
BA NA DGE SLONG BRGYA STONG GI DGE 'DUN CHEN PO DANG, BYANG CHUB
SEMS DPA' KHRI NYIS STONG DANG, LHA'I BU DPAG TU MED PA DANG, LHA
MA SRIN SDE BRGYAD LA SOGS PA DANG, THABS CIG TU BZHUGS SO, ,DUS
DE'I TSE

NA 'PHAGS PA 'JAM DPAL GZHON NUR GYUR PA BCOM LDAN 'DAS KYI G-YAS
ROL DU BZHUGS SO, ,DUS DE'I TSE LHA'I BU RIN CHEN MCHOG CES BYA
BAS BSAMS PA, 'JAM DPAL 'DIS NGES PA'I LAM PHYIN CI MA LOG PA'I
CHOS CIG BSTAN NA CI MA RUNG SNYAM MO, ,DUS DER

BCOM LDAN 'DAS KYIS MKHYEN NAS 'JAM DPAL LA ZHUS SO, ,'JAM DPAL
GYI ZHAL NAS CHOS THAMS CAD BRJOD DU MED PA LA BSHAD DU YOD DAM
GSUNGS, BCOM LDAN 'DAS KYI ZHAL NAS BRJOD DU MED PA LA BRJOD PAR
GO BAS SHOD GSUNGS, 'JAM DPAL GYI ZHAL NAS BRJOD

DU MED PA LA JI SKAD BSHAD LAGS, BCOM LDAN 'DAS KYIS BKA' STZAL
PA, CHOS KYI DBYINGS RNAM PAR DAG PA LA BRTZAMS NAS SHOD GSUNGS,
'JAM DPAL GYIS GSOL PA, CHOS KYI DBYINGS RNAM PAR DAG PA LA NI
KUN NAS NYON MONGS PA DANG, RNAM PAR BYANG BA DANG DBYER

@128B MED PA CHOS THAMS CAD MNYAM PA NYID YIN NA BLO GROS DMAN PA
DAG SKRAG CING DANG NGA BAR MI 'GYUR RAM ZHE NA, STON PA'I ZHAL
NAS SKRAG CING DANG NGA BA RANG 'JUG PA'I LAM YIN PAS STON CIG
GSUNG, DE NAS 'PHAGS PA 'JAM DPAL GYIS SENG GE'I KHRI LA BZHUGS
TE, RIGS

KYI BU'AM RIGS KYI BU MO GANG LA LA DAG CHOS THAMS CAD MNYAM PA
NYID DE 'KHOR BA DANG MYA NGAN LAS 'DAS PA DBYER MED, 'KHOR BA
NYID MYA NGAN LAS 'DAS PA YIN, ,MYA NGAN LAS 'DAS PA NYID 'KHOR
BA NYID YIN TE, DE CI'I PHYIR ZHE NA, 'KHOR BA'I CHOS NYID MYA
NGAN LAS 'DAS

PA YIN LA, MYA NGAN LAS 'DAS PA'I NGO BO DE NYID 'KHOR BA LA
SNANG BA'O, ,DUS DER DBANG PO RNON PO DANG LDAN PA DAG MI SKYE
BA'I CHOS LA BZOD PA THOB, DBANG PO DMAN PA RNAMS DE NYID DU
LANGS NAS, DE LTAR YIN NA RAB TU BYUNG MA BYUNG DANG MED, TSUL
KHRIMS BSRUNGS MA BSRUNGS

DANG GNYIS MED DO, ,CHOS DE BYAR MED ZER NAS BROS SONG NGO, ,DER
'JAM DPAL GYIS SPRUL PA'I DGE SLONG GCIG TU SPRUL TE LAM GYI BZHI
MDOR BSDAD DO, ,DER NYAN THOS KYI RIGS DE LA GANG NAS 'ONGS BYAS
PAS, 'JAM DPAL LA 'KHOR 'DAS DBYER MED THOS PAS SKRAG PA'I LO
RGYUS

BYAS PAS SO, ,KHYED GAR 'GRO ZER, NGA 'PHAGS PA 'JAM DPAL GAM DU
'GRO BYAS PAS, MA 'GRO KHO NA RE CHOS THAMS CAD MNYAM PA NYID YIN
ZER BAS DE LTAR SONG NA DGE SDIG 'DRA BAS SKYON MANG PO YOD ZER,
DER SPRUL PA'I DGE SLONG DES 'O NA DER SDOD DANG, DA LTAR SNANG
BA 'DI SEMS

NYID SNANG BAR 'DUG GAM, BEMS PO SNANG BAR 'DUG GAM DPYOD DANG
BYAS PAS, DE TSOS DPYAD PAS SEMS NYID SNANG BAR 'DUG ,'O NA SO SO
RANG RE'I SEMS 'DI PHYI NA 'DUG GAM NANG NA 'DUG ,GNYI GA'AM KHA
DOG GAM DBYIBS LA SOGS PA GANG DU 'DUG DPYOD DANG, SEMS 'DI

DANG PO GANG NAS 'ONGS, DA LTA GANG NA 'DUG ,THA MA GAR 'GRO
DPYOD DANG, KHYOD RANG GI YANG SPYI GTZUG NAS RKANG MTHIL BAR
GANG NA 'DUG RTOG DANG BYAS PAS, DE LTAR SO SO RANG RES BRTAGS
PAS MA RNYED ZER RO, ,'O NA MED DAM BYAS PAS GSAL BA TZAM DU 'DUG
,'O NA TE MA

@129A *, ,RNYED PA DE KA'I NGO BO LA 'KHOR BA'AM MYA NGAN LAS
'DAS PA'AM GNYIS KYI RNAM PAR 'DUG GAM MI 'DUG BYAS PAS, DE'I NGO
BO LA MI 'DUG ZER, DER SPRUL PA'I DGE SLONG NA RE 'O NA 'JAM DPAL
GYIS BSHAD PA YANG DE LTA BU LA DGONGS PA YIN PAS 'THAD

DAM MI 'THAD GSUNGS PAS, SHIN TU 'THAD ZER NAS DE ZHU RU 'DENG
BYAS NAS 'ONGS SO, ,SPRUL PA'I DGE SLONG DE SENG KHRI'I STENG DU
BZHUGS PAS NYAN THOS DE RNAMS MGO PHUR NAS BYUNG BAS CIS NYES
BYAS PAS, DA CI BROS PA NGO TSA ZER NAS, DER CHOS THAMS CAD MNYAM
PA NYID LA NGO

TSA BA YOD PA MA YIN PAS, DA LEGS PAR NYON CIG GSUNGS NAS, LAM
PHYIN CI MA LOG PA'I DON BSHAD PAS LEGS PA'I LAM NI STON PA'O,
,LAM PHYIN CI MA LOG PAR STON PAS RANG DON GRUB, GZHAN GYI BSAM
PA GRUB, DE LTAR YIN PHAN CHAD DU 'DZIN PA MED PAS KUN

DU RTOG PA THAMS CAD SPANGS PA'O, ,'O NA RNAM PAR MI RTOG PA LA
SKU JI LTAR 'BYUNG ZHE NA, ZAD MI SHES PA 'BYUNG NGO, ,DE LA RGYU
TSOGS DGOS PAS BSOD NAMS LDAN PA YE SHES TSOGS TE, PHA ROL PHYIN
PA BCU'O, ,YE SHES KYI KHYAD PAR DANG YOD MED SHES ZHES PA THEG
PA'I KHYAD PAR

TE; 'DI NI DPE BSTAN PA NI SNGON YUL AA NYU TA ZHES PA'I LUNG PA
DGON PA CIG NA PHAR MI RGOD LNGA PHYIN PAS SHIN TU SKOM PA LA,
RDZING BU CIG GI 'GRAM NA SHING CIG LA SBRUL NAG PO CHEN PO CIG
'DUG PA'I GZUGS BRNYAN CHU NANG DU BYUNG BA LA MI RNAMS CHU
'THUNG BA'I BLO CHE CHUNG GIS

GCIG NA RE SBRUL DNGOS YIN ZER NAS CHU 'THUNG MA NUS, GCIG NA RE
GZUGS BRNYAN NGAG YIN TE CHU 'THUNGS NA GNOD PA 'ONG BAS DUG
SNGAGS BTAB NA PHAN ZER RO, ,GCIG NA RE GZUGS BRNYAN YIN NA
'THUNG DANG ZER, GCIG NA RE 'DI RDOG PAS BRDZIS LA BTUNG ZER, BLO
DANG

LDAN PA GCIG NA RE 'DI GZUGS BRNYAN YIN PAS CI YANG BYA MI DGOS
PAS DE GA RANG DU ZHOG LA CHU BTUNG ZER NAS KHOS 'THUNGS SO, ,DE
BZHIN DU THEG PA'I KHYAD PAR LA SBYAR RO, ,TSOGS GNYIS TSOGS NI
BSAGS PA PO, ,ZHES PA NI SNGON 'JAM DPAL RGYAL PO MIG BZANGS SU

@129B GYUR TZAM NA, RGYAL PO'I CHAD PAS SEMS CAN STONG BTZON RAR
BCUG PA LAS, BU SMAD YUL 'KHOR BYIN NAS BTZON RA NAS BTON NO,
,RGYAL PO MI PHAM PA'I DUS SU LUS SBYIN PAR BTANG NGO, ,RGYAL PO
GTZUG NA RIN CHEN GYIS MGO SBYIN PAR BTANG, RGYAL PO ZLA BA 'OD
KYI DUS

SU MIG BYIN, RGYAL PO GTOGS SO'I DUS SU DBANG PO LNGA SBYIN PAR
BTANG, RGYAL BU THAMS CAD GTONG BAR GRAGS PA'I DUS SU RKANG DANG
KHRAG SBYIN PAR BTANG BAS DES NA RJE BTZUN GYI TSOGS GNYIS BSAGS
PA'O, ,DE THAMS CAD KYANG RNAL 'BYOR RAM TING NGE 'DZIN DAM PA LA

BRTEN PAS RTAG PAR KUN RGYAL NAS MI G-YO BA ZHES PAS BSTAN, 'DI
YANG SNGON BYA RGOD PHUNG PO'I RI LA BCOM LDAN 'DAS 'KHOR DPAG TU
MED PA LA CHOS STON PA'I DUS SU, 'PHAGS PA 'JAM DPAL TING NGE
'DZIN LAS BZHENGS NAS 'CHAG TU BYON PA DANG, GNAS BRTAN

SH'A RI'I BU YANG DAG THUGS LA SGOM PA BYED PA GZIGS NAS, KHYOD
BSAM GTAN BYED DAM BYAS PAS BYED ZER NAS, KHYOD NYON MONGS PA
SPANG BA'I PHYIR BYED DAM, DE BZHIN BYED ZER NA 'O NA KHYOD DUS
GSUM GANG LA GNAS NAS BYED DAM, YUL LNGA LA GNAS NAS BYED DAM,

DBANG PO LNGA LA GNAS NAS BYED DAM, KHAMS GSUM LA GNAS NAS BYED
DAM, DE THAMS CAD NI MNYAM PA NYID YIN, KHYOD LA BSGOM BYA SGOM
BYED KYI SGOM PA JI LTAR YIN DRIS PAS, LAN DU NGA RTOG PA SPONG
BA TZAM DU SGOM ZER, 'O NA RTOG PA DANG SEMS GCIG GAM THA DAD
RTOG PA DANG,

SEMS LA THA DAD MED PAS BRTAGS NA CI YANG RNYED PA MA YIN NO,
,DE'I DUS SU KHA CIG NI MA MOS NAS DU 'BOD KYI DMYAL BAR THANG
CIG SKYES, DE NAS DGA' LDAN DU SKYES SO, ,'JAM DPAL BSAM GTAN DE
GANG ZHE NA, CHOS THAMS CAD MI DMIGS PA'O, ,MI DMIGS PA DE MI
RTOG PA,

MI DPYOD PA SPROS PA NYE BAR ZHI BA DE GA LA YOD DO ZHE'AM, GNYIS
KA'O ZHE'AM, GNYIS KA MA YIN PAR ZHE'AM GANG DU YANG KHAS BLANG
DU MED PA, DMIGS PA THAMS CAD DANG BRAL BA, SEMS PA MED CING SEMS
DANG BRAL BA STE, 'DUS MA BYAS LA GANG RTOG DANG, ,MYA NGAN 'DAS

@130A *, ,LA GANG RTOG PA, ,GNYIS KA BDUD KYI LAS YIN ZHING,
,SANGS RGYAS RNAMS KYIS RAB TU BSHAD, ,CES GSUNGS PAS THAMS CAD
KYANG DGRA BCOM PA THOB PO, ,DES NA RJE BTZUN 'KHOR BA JI SRID DU
BZHUGS SHING RNAL 'BYOR DAM PA DANG LDAN PA ZHES BYA'O, ,

DE'I 'BRAS BU GANG ZHE NA, SKU GSUM DANG, SKU LNGA DANG, YE SHES
LNGA DANG, RIGS LNGA DANG, SPYAN LNGA DANG LDAN PAR BSTAN PA'O,
,PHRIN LAS BSTAN PA NI, SANGS RGYAS THAMS CAD BSKYED PA'O, ,ZHES
PAS SANGS RGYAS KUN CHOS NYID LAS SKYES PA DANG, THAMS CAD LA MA
NOR

BAR BSTAN PAS DE LA SANGS RGYAS 'BYUNG BA'O, ,RJE BTZUN NYID
KYANG GNYIS MED LAS SKYES PAS NA SRAS PO MCHOG ,DON MDZAD KYANG
NYES PAS MI GOS TE, CHOS RNAMS SGYU MA LTA BUR SHES PAS SRID PA
MI LEN PA'O, ,'O NA 'GRO DON JI LTAR MDZAD NA GNYIS MED LAS GZUGS

SKU GNYIS BYUNG NAS SRID PA SEL LO, ,'GRAN ZLA MED PA'I SKU SKYE
'CHI DANG BRAL BA SKU BYUNG MA THAG TU 'GRO BA'I DON MDZAD PA'O,
,SKU NI GZHA' TSON LTA BU LA MTSAN DPES SPRAS PA STE, STONG PA
NYID LAS BYUNG BA'I SKU DE YE SHES LNGA'I NGO BO STE, SHES RAB YE
SHES NAS 'OD GSAL

BAS YE SHES LNGAS DON MDZAD PA'O, ,RANG DON DU SHES SKYOB GNYIS
MCHOG BDAG PO, GZHAN DON DANG PHRIN LAS MDZAD PAS RIG SNGAGS NAS
DON ZHES PA'O, ,RJE BTZUN DBU LA YE SHES LNGA'I GTZUG TOR SPRO
BSDUS BZHUGS, SKU'I DPE NAM MKHA' LA KUN 'BYUNG PA BZHIN NO,
,GONG DU BSTAN

PA BZHIN DU KHYAD PAR DU GYUR PAS 'GRO BA KUN LA SPYAN GYIS GZIGS
NAS GDUL BYA JI LTAR 'DUL BA BZHIN DU SKYE BA STON PAS NA SNA
TSOGS GZUGS CAN BSKYED PA'O, ,DRANG SRONG CHE DGUS MCHOD CING
BRJOD PA NI SNGON STON PA LHA'I DBANG PO DBANG SGYUR GYI GNAS NA
SANGS RGYAS BYANG CHUB SEMS DPA'

MANG PO BZHUGS PA LA KUN CHOS KYI 'GRO BA MDZAD PA LA, 'JAM DPAL
GYIS MA GSUNGS PAR GZHAN MI GSUNG BA LA SUS KYANG MA SPOBS NAS,
BYANG CHUB SEMS DPA' BCU DRUG GIS, DPAL GYI 'BYUNG GNAS 'JAM DPAL
KUN GYI DPAL, ,LA SOGS PA TSIGS BCAD BCU DRUG GIS RE RE

@130B BSTOD DO, ,PHYOGS BCU'I SANGS RGYAS KYIS KYANG, NYID KYI
MDANGS BZANG SEMS KYI NI, ,LA SOGS PAS BSTOD DO, ,DUS DE NYID DU
LHA DANG LHA MO LA SOGS PA DPAG TU MED PA RNAMS KYIS MCHOD PA SNA
TSOGS PAS MCHOD, ,BSTOD PA KUN GYIS BSTOD NAS ZAB MO'I DON MANG
DU ZHUS SO, ,YON TAN

YOD PAS BSTOD PA NAS SKU GSUNG THUGS DANG SHES SKYOB GNYIS YOD PA
CAN NO, ,THUGS YANG DAG PA'I YE SHES GSANG SNGAGS KYI BSTAN PA
'DZIN PA DES NA GTZO BO STE, DKON MCHOG GSUM DANG THEG PA GSUM
STON PA GONG BZHIN NO, ,DES NA 'GRO BA'I DON THUGS RJE ZHAGS PAS

THUN MONG MA YIN PA DES 'DZIN TE, DES SEMS CAN MI GTONG BAS ZHAGS
PA DANG SEMS CAN 'DZIN PAS LCAGS KYU DANG 'DRA'O, ,DES 'CHING BAS
ZHAGS PA CHE ZHES BYA'O, ,'PHAGS PA 'JAM DPAL SHES RAB YE SHES
SPYI GTZUG GI YON TAN BSTAN PA'O, ,DA NI ME LONG LTA

BU'I YE SHES DE GDUL BYA ZHE SDANG CAN GDUL BA'I PHYIR KHAMS GSUM
RNAM PAR RGYAL BA LA SOGS PA KHRO BO'I TSOGS DPAG TU MED PA RNAMS
BSTAN PA NI, RDO RJE NI ME LONG LTA BU DE LAS 'JIGS PAR BYED PA'I
SKU GANG ZHE NA, KHRO BO'I RGYAL PO GDONG DRUG 'JIGS, ,MIG DRUG
LAG DRUG

STOBS DANG LDAN PA NI PHA ROL PHYIN PA DRUG DANG, RJES SU DRAN PA
DRUG DANG, MNGON SHES DRUG GI NGO BO STE, 'DI LA SNGON LHA DANG
LHA MA YIN 'THAB PA'I DUS SU MA H'A DE BA YAB YUM MA PHREL [*'PHREL] BA ME
LHAS PHRAL BAS, ME LHA'I KHA LA PHO MTSAN BRGYAB BAS, ME LTA BU
CHE NAS STON PA LA

THABS ZHUS NAS KHOS ME'I DKYIL 'KHOR DU BSGOMS NAS MDUN DU BUM PA
DRUG BSGOMS TE KHONG PA'I SA BON BYABS NAS BUM PAR BLUGS PAS, BUM
PA DRUG SBRUM NAS DER GCIG TU 'BYAR NAS DE'I NANG NAS GDONG PA
DRUG PA GCIG BYUNG STE GZHON NU MIG CES KYANG BYA,

GZHON NU GDONG DRUG ZHES KYANG BYA, DE'I BU DBANG LDAN DRAG PO
BYA BA 'KHOR DANG BCAS PAS SKYE 'GRO KUN LA DBANG BYED PA YOD PA
DE GDUL BA'I PHYIR, RJE BTZUN GYIS KHRO BO GDONG DRUG TU SPRUL
PAS NA DES 'JIGS PAS NA 'JIGS ZHES BYA'O, ,KENG RUS MCHE BA
GTZIGS PA PO, ,

@131A *, ,ZHES BYA BA NI LHA MO AU MA LA BU GSUM NI, K'ARTI KA
DANG, BHRiNG+GI RI TI DANG, KARnI KA GSUM YOD PA LAS, MA SRIN
MO'I SPYOD PA BYED PAS PHAS SBAS TE, NAM ZHIG K'ARTI KA SHIN TU
BZANG SDUG LA 'OD CHE NAS MOS BLTAR 'ONGS PAS BU BROS TE, DED PAS
ZIN NAS SHA

'DOD PA RUS PA PHAS KHYER ZER NAS SHA BKROS NAS ZOS TE SONG NGO,
,PHAS PHYIN TZAM NA SHI LA KHAD NAS 'DUG PA LA RTZI MA GI TA BTAB
PAS MA SHI NAS DE SHIN TU DRAG RTZAL CHE LA ZHE SDANG TSAD DU
PHYIN PA CIG BYUNG, DE GDUL BA'I PHYIR KENG RUS MCHE BA GTZIGS
PA'I KHRO BO'O, ,HA LA HA LA GDONG

BRGYA BA NI SNGAR 'JIG RTEN PA'I LHA CHEN PO DANG, BYANG CHUB
SEMS DPA' BCU DRUG DANG, LHA MA SRIN SDE BRGYAD TSOGS NAS GROS
BYAS PAS, PHYI'I RGYA MTSO 'DI NA RIN PO CHE YOD PAS 'DI DBYUNG
BA'I THABS LA RI RAB LA SGRUB MA BYAS LA SKROG PAR CHAD, KLU CHEN
PO BRGYAD KYIS SRUB

THAG BYAS, LHA CHEN PO BRGYAD KYIS 'THEN PAS SNA LA RIN PO CHE
MANG PO BYUNG NAS LHA'I RGYAN BYAS, DE NAS DUG LNGA BYUNG STE,
BTZAN DUG ,DBYIG DUG ,MCHE BA'I DUG ,MTHONG BA'I DUG ,THOS PA'I
DUG HA LA HA LA BYUNG NGO, ,BTZAN DUG DBYIG DUG BZHAG GO, ,MCHE
BA'I DUG

SEMS CAN LA GNOD KYIS DOGS NAS RGYAL PO MIG MI BZANG GIS 'THUNGS
PAS SHA'I SPYAN LONG NAS YE SHES KYI SPYAN MNGA' BAS DES KUN LA
BLTAS NA GNOD PAS LAG TU MCHOD RTEN BZHAG GO, ,MTHONG BA'I DUG
BYUNG NAS 'PHAGS PA SPYAN RAS GZIGS KYIS 'THUNGS PAS KHONG PAR

MA TSUGS NAS SKE NAS TZAR GYIS PHYUNG NAS KRO DHA MGRIN SNGON
GDUG PA SEL BYA'O, ,DE NAS HA LA HA LA SU'I RNA BAR THOS PA 'CHI
BA NA 'PHAGS PA 'JAM DPAL GYIS ZHAL BRGYA THAM PAR SPRUL NAS
'THUNGS TE, THUB NAS SEMS CAN RNAMS LA PHAN PAR BYAS SO, ,DE'I
NGO BO BSTAN

PA NI; GSHIN RJE GSHED PO BGEGS KYI RGYAL, ,ZHES BYA BA NI SNGON
TSE LO DPAG TU MED PA THUB PA'I DUS SU, THUB PA BGEGS KYI RGYAL
PO BI N'A YA GA ZHES BYA BA BYOL SONG GI GZUGS LA LTO BA CHE BA
MGO LCAGS RI'I NGOS LA GTAD, RKANG PA RI RAB KYI NGOS LA GTAD NAS
SKYE 'GRO KUN LA

@131B BAR DU GCOD PA YOD DO, ,DE GDUL BA'I DON DU SGYU 'PHRUL
GSUS PO CHER SPRUL NAS DE'I STENG DU BZHUGS PAS, LCID LAN GSUM DU
PHAB PAS 'KHUN MA BYUNG NAS, DER BSAM GTAN DANG POR SLEB PA'I LUS
KYIS MNAN PAS BRED NAS CHOS SKYONG BA'I SRUNG MAR DAM BCAS SO,
,KHRO BO'I RGYU

GANG ZHE NA RDO RJE LAS BYUNG BA DE LA DE SKAD CES BYA BA'O, ,NGO
BO'AM RANG BZHIN NAM MKHA' LTA BU GANG GIS DANG POR MA GOS PA'O,
,DBU SKRA KHAM NAG GYEN DU BRDZES PA SPRUL GYI RGYAN KHRO BO'I
RGYAN DANG GSUNG DANG THUGS BSTAN PA NI, GLANG CHEN NAS GAD
RGYANGS HA HA ZHES SGROGS PA ZHES PA NI,

GLANG LPAGS GOS, GSUNG HA HA DANG HI HI DANG RDO RJE'I GAD
RGYANGS SO, ,'O NA KHRO BO DE NYID ZHE SDANG 'BA' ZHIG GAM ZHE NA
MA YIN TE, THUGS BDE BA CHEN PO LAS MA G-YOS SO, ,GSUNG RDO RJE
H'Um STE H'Um ZHES SGROGS SO, ,PHYAG MTSAN MTSON DU RDO RJE MDA'
GZHU DANG, RDO RJE RAL GRI DANG, RDO RJE

RTZE GCIG PA DANG, RTZE LNGA PA DANG, G-YUL SEL BA RDO RJE MDUNG
LA SOGS PA DPAG TU MED DO, ,SPYAN RDO RJE 'BAR BA'I MIG ,DBU SKRA
RDO RJE, RDO RJE 'BEBS PA 'OD DU 'BYUNG BA'O, ,GONG GI GDONG
BRGYA LA MIG DANG DO, ,LUS KYI BA SPU 'ANG RDO RJE'O, ,GCIG PU'I
LUS NI SKYE SHI MED

PA'I SKU'O, ,PAGS PA YANG RDO RJE, PHYAG RGYA LNGA YANG RDO RJES
BRGYAN PA, GSUNG HA HA SGROGS PA CI SGROGS NA YI GE DRUG PA STE,
AOm YA M'ANTA KA H'Um NI KHRO BO'I YANG SNYING NGO, ,DE'I DON NI
'DI YIN TE SNGON RI RAB KYI STENG CHOS BZANG LHA'I 'DUN SAR,
SANGS RGYAS DANG BYANG CHUB SEMS

DPA' MANG PO TSOGS SO, ,DUS DE'I TSE NA LHA DBANG PHYUG CHEN PO
DANG YUM AU MA DRAG PO'I 'KHOR PHO NYI SHU RTZA GCIG DANG MO NYI
SHU RTZA GCIG YOD DE DE YANG KHYAB 'JUG DANG, GZHON NU K'ARTI KA
DANG, TSANGS PA DANG, DBANG PO DANG, NYI MA DANG, ZLA BA DANG,
SPEN PA DANG, MIG DMAR DANG,

TSOGS KYI BDAG PO DANG, SBRANG RTZIR BYED PA DANG, RGYAL BAR BYED
PA DANG, NOR SBYIN DANG, RLUNG LHA DANG, ME LHA DANG, LUS NGAN PO
DANG, 'PHAGS SKYES PO DANG, GSHIN RJE DANG, TSOGS BDAG DANG, CHU
LHA DANG, BHRiNG+GI RI TI DANG, DGA' BYED DBANG PHYUG RNAMS NI
PHO 'KHOR

@132A *, ,RO; ,MO RNAMS NI AU MA DANG, RDO RJE RGYAL MO DANG,
DRUG LDAN MA DANG, TSANGS MA DANG, DBANG MO DANG, MI'AM CI MA
DANG, RO HI NI DANG, DBUGS 'DZIN MA DANG, SKYE BA 'PHROG MA DANG,
GSOD MA DANG, ZAB MO DANG, 'GRO MA DANG, DGA' MA DANG, ZHI BA MO

DANG; RLUNG GI MO DANG, ME MA MO DANG, LUS NGAN MO DANG, PHAG MO
DANG, TZA MUndI DANG, SNA CHEN MA DANG, CHU LHA MO DANG RTZA GCIG
GO, ,LHA MA SRIN SDE BRGYAD DANG, TSANGS MA LA SOGS PA MA MO BCU
GNYIS DANG, BAR CHAD LDAN MA LA SOGS PA MA BDUN DANG, GTUM PO LA
SOGS

PA GNOD SBYIN LNGA DANG, SRIN MO 'PHROG MA LA SOGS PA BCU DANG,
'PHYANG MA LA SOGS PA MO GNYIS DANG, DER YANG MA ZAD DE'I NYE
'KHOR NI MA MO BCU GNYIS DANG, MA RUNGS MA'I TSOGS DANG, 'PHRA
MEN MA'I TSOGS DANG, RIMS BDAG MO'I TSOGS DANG, NGAN SONG GSUM

GYI TSOGS KYI TSOGS DANG BCAS PA RNAMS RI RAB KYI BYANG SHAR
MTSAMS NA THOD PA DGU BRTZEGS ZHES BYA BA'I PHO BRANG NA GNAS
NAS, ZLA DUS KHYAD PAR CAN LA KUN TSOGS SHING SEMS CAN MANG PO
GSOD CING SBYIN SREG BYED, LO THOG LA SER BA 'BEBS, MI NAD PHYUGS
NAD MANG PO

GTONG, SU DGE BA BYED PA'I BAR DU GCOD PA DANG, RI RAB KLAD LA
BSKOR BA, RGYA MTSO HUB KYIS 'DEBS PA DE LTA BU ZHE SDANG CHEN
PO'I RU TRA DE LTA BU YOD DO, ,DUS DE'I TSE SANGS RGYAS RNAMS
'DUS NAS 'PHAGS PA 'JAM DPAL LA GSOL BA BTAB PA, ZHI BAS BYANG
CHUB 'GRUB

'GYUR YANG, ,YANG DAG BYANG CHUB THOB BYED PA, ,GTUM PO RNAMS NI
GDUL BA'I PHYIR, ,RANG RIG DRAG PO BSKYED 'GYUR MDZOD, ,CES ZHUS
SO, ,LAN DU, BYANG CHUB YANG DAG THOB BYED PA'I, ,SEMS CAN 'DI
RNAMS SNOD MIN TE, ,NYON MONGS RNAMS NI ME LTAR 'BAR, ,NGA YIS

GDUL BA'I SNOD MIN NO, ,ZHES PAS YANG BKA' STZAL PA, KHYED NI DUS
GSUM SANGS RGYAS KYI, ,THUGS KYI SRAS TE GTZO BO CHE, ,GDUG PA
'DUL BA'I DPA' BO STE, ,RANG RIG DRAG PO BSKYED DU GSOL, ,ZHES
ZHUS PAS, DE NAS RJE BTZUN NYID KUN DU 'BAR BA'I SNYING PO KHRO
GNYER

@132B CAN SMIN MA BCUM PA MCHE BA LHAG GE PHYUNG BA, SHIN TU
GTZIGS PA ZHAL DANG PHYAG MTSAN DANG SKU MDOG SNA TSOGS PAR GYUR
NAS, DE BZHIN GSHEGS PA RNAMS MA 'TSAL LAGS SO ZER NAS, DER SANGS
RGYAS RNAMS KYIS DBANG PHYUG CHEN PO LA SOGS PA MA RUNGS PA MCHIS

PA 'DI THUL GSUNGS NAS, DE NAS GZHUNG BZHIN DU HA HA LA SOGS PA'I
SGRAS KHRO BO GNAS NYI SHU RTZA BRGYAD NAS RE RE SPRO ZHING BKUG
PAS, LA LA KHANG PA NAS THON, LA LAS BCOM LDAN 'DAS KYI KHANG
PA'I RTZAR PHYIN PA LA SOGS PA DU MA BYAS, DE NAS THUGS KA NAS
KHRO BO

ME LTAR 'BAR BA PHYUNG NAS 'GUGS SU BTANG BAS, MA H'A DE BA YAB
YUM ZHAGS PAS BCINGS NAS GSHIN RJE GSHED PO'I ZHABS G-YAS PA'I
'OG TU DBANG PHYUG CHEN PO BCUG ,G-YON PA'I 'OG TU LHA MO AU MA
GAN RKYAL DU BCUG GO, ,DER 'KHOR THAMS CAD LA 'O DOD MANG PO
PHYUNG

NAS 'JIG RTEN GYI DRAG PO THAMS CAD KYIS BCOM LDAN 'DAS KYI DRUNG
DU GNOD PA SNA TSOGS BYAS PA LAS, NAM MKHA' LA RAL GRI'I CHAR
PHAB NAS KUN SHIN TU BRED NAS 'DUS SO, ,NYE BA'I 'KHOR PHO RNAMS
'KHOR GYI KHRO BO RNAMS KYI ZHABS 'OG TU BCUG GO, ,DER SHIN TU
BRED A'A YU:

ZHES SLAR BSLANG NAS KHRO BO RNAMS KYI ZHABS KYIS REG PAS KHYAD
PAR DU GYUR PA'I BDE BA KHYAD PAR SKYES SO, ,DE LTAR LHA CHEN PO
NA RE, AE MA SANGS RGYAS THAMS CAD KYI, ,SANGS RGYAS YE SHES BLA
NA MED, ,ZHABS MTHIL GYIS NI MNAN NAS NI, ,MYA NGAN 'DAS LA RAB
BZHAG NAS, ,

ZER NAS DER LHA CHEN PO YAB YUM DAM TSIG LA PHOG NAS GSUM LA
SKYABS SU 'GRO BA BSTAN NAS CHOS SKYONG SRUNG MAR DAM BCAS SO,
,DER MA RUNGS PA'I TSOGS RNAMS KHRO BO'I TSOGS KYIS SGRA HA HA
ZHES PAS BTUL LO, ,'PHRA MEN GYI TSOGS RNAMS HI HI ZHES PAS BTUL
LO, ,NGAN SONG

RNAMS RDO RJE GAD MOS BTUL LO, ,DE RNAMS LA DAM TSIG DANG SDOM PA
PHOG PAS BDAG CAG RNAMS ZAS SKAL MED PAS NGED RNAMS 'CHI NA ZER
NAS, SGRUB PA PO RNAMS KYIS GTOR MA DANG DKYIL 'KHOR STER ZER ZA
BA DANG, DAM TSIG NYAMS PA DANG BSTAN PA 'JIG PA'I SNYING KHRAG

@133A *, ,DRON MO SBYIN PAR BYA STE DAM BCAS SO, ,RJE BTZUN GYI
YON TAN BSHAD PA NAS, MAR 'JIG RTEN PA BRGYA LNGA BCU DANG, NYI
SHU RTZA LNGA KUN DE RU DAM BCAS PA YIN NO, ,DE TZAM GYI RNAM PAR
'PHRUL PA MDZAD PA SU YIN ZHE NA, 'JAM PA'I DBYANGS NYID

YIN NO, ,DUS DER HA HA DANG HI HI DANG SGRA DRAG PO'I H'Um RNAMS
PHUL, RI RAB STENG DU MDZAD PA DE BZHIN DU KHAMS GSUM DUS GCIG TU
KHYAB PO, ,DER MA ZAD NAM MKHAS GAR KHYAB PA'I 'JIG RTEN GYI
KHAMS THAMS CAD DU RNAM 'PHRUL DANG DRAG PO H'Um SGRA DUS GCIG TU
MDZAD DO, ,DES NA RJE

BTZUN 'JAM DPAL, SGRA DANG LDAN PA RNAMS KYI MCHOG ,CES BYA'O,
,SNGON SHAR PHYOGS BDE BA CAN NA SANGS RGYAS 'OD KYI TOG 'KHOR
MANG PO LA CHOS STON PA'I SAR, 'JAM DPAL BYANG CHUB SEMS DPA'
BRGYA STONG PHRAG MANG PO DANG LHA'I BU MANG PO PHYIR 'BRANGS
NAS, 'JAM DPAL

GYIS 'OD GSAL BA'I SGRAS STONG GSUM BKANG NAS, BDUD SBA BKONG BA
YIN PA SANGS RGYAS DE'I 'KHOR NYAN THOS YO RLUNG DMAR GYIS KHYER
BA LTAR 'GYEL LO, ,DER SANGS RGYAS DE LA ZHUS PAS, 'DI NI 'JAM
DPAL BDUD SBA BKONG BA'I SGRA YIN GSUNGS, DER NGED CAG BLTA ZER

NAS CHOS ZHUS SO, ,DES NA YANG SGRA DANG LDAN PA RNAMS KYI MCHOG
GO, ,LA LA DAG NA RE KENG RUS MCHE BA GTZIGS PA'I SKABS SU, SNGON
MI CIG RGYA MTSO'I 'GRAM DU PHYIN PAS BUD MED NAG MO CIG GIS DED
NAS DER CHAD NAS YOD PA LAS KHOS MI'I 'GRAM RUS CIG RNYED NAS LAG
TU BLANGS

PA TZAM GYIS BUD MED DE SKAD NGAN DANG BCAS TE BROS SO, ,DER DED
PAS PHUG CIG TU BROS SO, ,DER PHYIN PAS SRIN MO'I BU LNGA BRGYA
'DUG STE YO BRED NAS DA KHYOD CI ZER NYAN ZER NAS, DER KHYED CAG
CI LA BRED BYAS PAS LAG NA MI'I RUS PA DE LA GRI MANG PO THOGS PA
'DUG ZER NAS, DER MI

DES KHYED CAG MA SMAD KYANG DA PHYIN CAD MI MA GSOD BYAS NAS, DER
DRANG SRONG MNGON PAR SHES PA DANG LDAN PA LA DRIS PAS, 'DI SNGON
'JAM DPAL 'DON PA'I MI CIG GI 'GRAM RUS YIN GYI, 'DI LA MCHOD
GNAS KYIS LA 'JAM DPAL THON DANG DNGOS GRUB THOB KYIS ZER NAS DE
LTAR

@133B BYAS PAS THOB PO, ,YANG 'DI NI 'JAM DPAL BSGOM PAR 'THAD
DO, ,MCHE BA GTZIGS PA PO LA, SNGON MI TSON PO CIG YOD PA LA YUL
DE NA MKHA' 'GRO MA BDUN YOD PAS GCIG BTANG NAS SANG NUB KHYOD LA
ZA RES 'BAB PAS NGED CAG 'OD NGO ZER NAS SONG NGO, ,DER MI DES
LUNG

BA CIG NA YAR BROS NAS PHUG CIG TU YIBS SNYAM NAS PHYIN PAS, THOD
PA SO RTZEG GE BA CIG 'DUG TE PHANG DU THOGS NAS 'DUG PAS, MKHA'
'GRO MAS RJES CHOD NAS BYUNG BAS THOD PA MTHONG BAS GAN CING BUB
CING BROS TE, KHOS DED, DA CI ZER BA NYAN ZER, CI LA 'BROS

BYAS PAS THOD PA'I SO PAR NA TSUR KHRO BO KHA GDANGS PA MANG PO
'DUG ZER, DER MKHA' 'GRO MA BDUN PO KHO'I GROGS SU BCAS SO, ,DER
DRANG SRONG MNGON PAR SHES PA LA DRIS PAS, 'DI 'JAM DPAL SGOM PA
CIG PHUNG PO BOR NAS SANGS RGYAS PA'I MGO BO YIN PAS DE SGRUBS

DANG 'JAM DPAL ZHAL MTHONG NGO ZER RO, ,DE NI SNGON BYUNG NGO,
,'PHAGS PA 'JAM DPAL KHRO BOS SDUG BSNGAL GCOD PA'I YON TAN BSTAN
PA'O,, ,,DA NI RJE BTZUN 'JAM DPAL DE NYID SO SOR RTOG PA'I YE
SHES DE 'JAM DPAL RNON PO'I SKUR BSTAN PA NI, GDUL BYA

'DOD CHAGS CAN GDUL BA'I PHYIR SKU DANG GSUNG DANG THUGS DANG YON
TAN DANG PHRIN LAS KYI KHYAD PAR GSUNGS PA NI, YANG DAG BDAG MED
CES PA NAS 'OD 'BAR GSAL ZHES PAS STON TE, DE LA SO SOR RTOG PA'I
NGO BO GANG ZHE NA, YANG DAG PA'I BDAG RNAM PA GNYIS KYIS STONG

PA'I DE BZHIN NYID DE GLO BUR GYI DRI MA DANG BRAL BA'I SHES PA
MA 'DRES PA RANG GSAL BA'O, ,DE LTA BU DE GZHAN LA JI LTAR STON
ZHE NA, STONG NYID CES PA NAS MYA NGAN 'DAS PA PO ZHES PAS STON
TE, SNGON RJE BTZUN 'JAM DPAL RGYAL PO'I PHO BRANG 'OD 'PHRO CAN
NA BZHUGS PA'I DUS SU BYANG

CHUB SEMS DPA' BZHIN BZANGS LA SOGS PA ZAB CING RGYA CHE BA'I
CHOS STONG PA NYID KYI NGO BO ZHUR 'ONGS PAS, PHYOGS KUN NAS KUN
DU BTZAL BAS THANG CHAD NAS YI MUG STE MA MTHONG NAS STON PA
SH'AKYA THUB PA LA ZHUS PAS RJE BTZUN GYI YON TAN MANG DU BSHAD
NAS KHYED RNAMS RJE BTZUN LA

@134A *, ,PHYAG 'TSOL LA GSOL BA THOB DANG BYIN RLABS 'CHAR
GSUNGS NAS, DER BYANG CHUB SEMS DPA' BZHIN BZANGS KYIS GROGS PO
RNAMS LA DE LTAR SLOB NAS, KUN GYIS DE LTAR BYAS PA DANG MA
MTHONG NAS YANG SH'AKYA THUB PA LA ZHUS PAS, CHOS THAMS CAD MNYAM
PA NYID DU

ZHOG GSUNGS NAS BZHIN BZANGS KYIS THAMS CAD MNYAM PA NYID DU SEMS
ZHOG DANG YON TAN MTHONG NGO ZER NAS, DE LTAR BYAS PAS ZHAG BDUN
GYI NANG PAR RJE BTZUN PADMA'I STENG NA SKU GSER GYI GTAN PA
PHYIS PA BZHIN DU BZHUGS PA MTHONG MA THAG TU SKU LAS 'OD ZER
BYUNG STE 'JIG RTEN GYI KHAMS

THAMS CAD BKANG STE, SANGS RGYAS DANG BYANG CHUB SEMS DPA' DANG
NYAN THOS DANG RANG SANGS RGYAS LA SOGS PA LA MDZAD PA BCU GNYIS
LA SOGS PA SO SO'I RNAM PAR THAR PA BSTAN NAS BZHUGS PA'I DUS SU
NAM MKHA' LAS ME TOG LA SOGS PA'I CHAR BYUNG NGO, ,DUS DER ZAB
CING RGYA CHE BA'I

CHOS PHYOGS BCU THAMS CAD DU NYE RING MED PAR CHOS KYI DUD BUS,
GAnd'I DANG CHOS KYI RNGA BRDUNGS NAS KUN THAR PA LA BKOD PAS MI
GNAS PA'I MYA NGAN LAS 'DAS PA RJE BTZUN KHYOD YIN ZHES PA'O,
,SKU JI LTA BU ZHE NA CHOS SKU GZUGS MED LAS, LONGS SKU GZUGS
BZANGS MTSAN DPES

BRGYAN PA, SPRUL SKU CIR YANG STON PAS NA, GZUGS MED NAS SNANG
BA'I DPAL ZHES BYA'O, ,'O NA MI DOGS SAM ZHE NA, GZUGS RNAMS MA
LUS 'CHANG BA PO, ,ZHES PA RJE BTZUN GYIS SEMS SGYU MA LTA BUR
SHES, 'JIG RTEN RMI LAM LTA BUR SHES, SMON LAM DANG SANGS RGYAS
NI MIG

YOR LTA BUR SHES, CHOS THAMS CAD SPRUL PA LTA BUR SHES, TSIG
THAMS CAD BRAG CA LTA BUR SHES, SKYE SHI THAMS CAD 'KHRUL 'KHOR
DU 'DU SHES, SNANG SRID THAMS CAD DRI ZA'I GRONG KHYER DU 'DU
SHES, DE LTAR RTOGS NAS CIS KYANG MI TSUGS PAS NA, TSUGS PA MED
CING CHE BAR GRAGS

PA STE SNGON RJE BTZUN BYANG CHUB SHING DRUNG NA BZHUGS PA'I DUS
SU, BDUD SDIG TO CAN SHIN TU 'JIGS PA MANG MOS NAM MKHA' LA THOG
LA SOGS PA DANG, LA LAS RI LA SOGS PA MDUNG DANG, SHAKTI DANG SNA
TSOGS PA BRDEG PA LA, RJE BTZUN GYI BA SPU LAS 'OD ZER BYUNG BAS
BDUD

@134B RNAMS LA PHOG PAS SHIN TU BRGYAL NAS SA LA 'GYEL LO, ,DER
SKYABS BTZAL BAS KUN THAR PA LA BKOD DO, ,DES NA 'PHAGS LAM SHIN
TU MTHO LA GNAS PA DANG DAM PA'I CHOS DAR BA'I RTZE MO YIN PAS
TOG GO, ,'O NA 'GRO DON MDZAD SKU DNGOS GANG YIN ZHE NA, 'JIG
RTEN GSUM NA

MDZES PA STE SKU GZHON PA DANG RGAN PAS 'JIGS PAS CI YANG STON
TO, SDU GU 'JIG RTEN GSUM NA MDZES, ,ZHES PA SNGON LHO PHYOGS
GYAD YUL NA SDIG SPYOD KYI RGYAL PO DPAL SBYIN BYA BA MTSAMS MED
PA LNGA'I LAS BYED PA SUS KYANG MA THUL BA CIG YOD, DE LA BU MO
MDZES PA CIG

YOD PA LA KHYIM THAB TU RUNG BA MA RNYED PAS RJE BTZUN GYI SKU
BLTA BAS CHOG MI SHES PA DE BU MO'I GAM DU PHYIN PAS, BU MOS
MTHONG NAS RJE BTZUN LA MIG MI 'DZUMS PAR BLTA'O, ,DER RJE BTZUN
GYIS KHYOD CI LA LTA GSUNGS PAS, NGA KHYED LA KHYIM THAB TU RE
ZER, RJE BTZUN

GYIS BU MO KHYOD GZHAN GYI DBANG DU MA BZUNG NA NGA MI 'DOD
GSUNGS PAS, NGA'I KHYIM THAB TU RUNG BA'I KHYO GA MED PAS NGA LA
BDAG PO MED ZER NAS, 'O NA NGAS SMRAS PA'I TSIG 'DI NYAN NAM
GSUNGS PAS, CI GSUNGS NYAN ZER NAS, 'O NA BU MO'I PHA RGYAL PO
DPA' BYIN NANG PAR NGA'I

GAM DU SDOM PA 'DZIN NUS SAM BYAS PAS, NGAS YAB LA ZHU BA DBUL
GYIS ZER NAS DER ZHU BA PHUL BAS MA GNANG NGO, ,BU MOS LCEB TSUL
BSTAN PAS YAB KYIS GNANG NAS, DER YAB DAM PA'I CHOS LA BKOD DO,
,BU MO LA RJE BTZUN CI 'DRA PA CIG SPRUL NAS BZHAG PAS SRAS

GSUM BYUNG ZHING MA SANGS RGYAS SO, ,LA LAS DUS SHES SEMS CAN
DBANG PO SHES KYI SKABS SU SBYOR BA SNANG NGO, ,'GRO DON JI LTAR
MDZAD CE NA, 'JIG RTEN SHES LEGS NAS ZHI BYED PA ZHES PAS BSTAN
NO, ,'KHOR 'DAS SGYU MA LTA BUR ZHES PAS SKYON GANG GIS NGA MI
'JIGS,

'GRO BA KUN LA PHAN 'DOGS SHING ZAD MI SHES KYIS MA RIG PA'I YE
SHES SGO NGA LTA BU 'BYED DE NYON MONGS PA THAMS CAD SPONG NGO,
,'DI LA RJE BTZUN SNGON RGYAL PO DGE BA ZHES BYA BA'I PHO BRANG
RIN CHEN SGRON ZHES BYA BA NA 'KHOR LOS SGYUR BA'I RGYAL PO CHOS
THAMS CAD KYI NGA RO'I GDUGS KYI

@135A *, ,DKYIL 'KHOR RAB TU SGROGS PA'I SGRA DBYANGS ZHES BYA BA
DE LA BTZUN MO STONG PHRAG BCU YOD, SRAS STONG PHRAG BDUN YOD,
BLON PO LNGA BRGYA YOD, KUN KYANG MA RMOS PA'I LO TOG ZA, KUN
KYANG DAM PA'I CHOS SPYOD PA SHA STAG GO, ,DE'I TSE SMAD LA BSKAL
PA BAR MA

ZAD DU NYE BA NA SNYIGS MA LNGA'I DUS LA BAB, MI DGE BA BCU BYUNG
SEMS CAN LA NYES PA SNA TSOGS PA BYUNG, LTOGS PA SKOM PA 'KHYAGS
PA GCIG LA GCIG GSOD PA BYUNG NAS KUN 'O DOD 'BOD CHO NGES 'DEBS
SHING RGYAL PO'I SAR TSOGS SO, ,DER KUN RGYAL PO CHEN PO BDAG

LA MGON DANG SKYABS DANG DPUNG GNYEN MED PAS MGON SKYABS DANG
DPUNG GNYEN ZHU 'TSAL ZER RO, ,RGYAL POS PHO BRANG RTZE NAS GZIGS
PAS SHIN TU SNYING RJE BAR 'DUG NAS BSHUMS SO, ,DER NANG DU LOG
NAS SNYING RJE'I SEMS BCU BSKYED NAS PHYI SGOR PHYIN NAS, RNGA BO
CHE BSGRAGS

NAS THAMS CAD 'DUS SHIG BYAS NAS CI DANG CI 'DOD PA LA SBYIN PA
RGYA CHEN PO BTANG NGO, ,MTHAR BU DANG CHUNG MA DANG YUL 'KHOR
BTANG, DE NAS MGO DANG RKANG LAG DANG, SHA KHRAG LA SOGS PA KUN
BTANG NAS MTHAR MNGON PAR RDZOGS PAR BYANG CHUB PAS 'KHOR BA'I
'DAM LAS PHA

ROL PHYIN NO, ,DBU LA YE SHES LNGA'I RTAGS RGYAL BA RIGS LNGA'I
DBU RGYAN BYUNG BAS, YE SHES DBANG BSKUR COD PAN CAN, ,RDZOGS
PA'I SANGS RGYAS RGYAN DU THOGS, ,ZHES PAS SO, ,'DU BYED LA SOGS
SDUG BSNGAL GSUM ZHI NAS DE SEL BA'I GNYEN PO 'GOG PA'I LAM MTHA'

YAS PA'I THEG PA GSUM THOB PO, ,DES NA SGRIB PA KUN NAS NYON
MONGS PA LA SOGS PA SPANGS NAS PHYOGS RIS MED PA NAM MKHA' LTAR
GNAS SO, ,DE BAS NA NYON MONGS DRI MA KUN LAS 'DAS NAS DUS GSUM
DBYER MED DU RTOGS SO, ,DES NA KUN GYI NANG NA GTZO BO CHE BA'I
YON

TAN THAMS CAD KYI NANG NA CHE BAS YON TAN THOD DO, ,SKU DE NI
'GRO BA'I RIGS GANG GIS LUS LAS 'DAS PA STE 'JA' TSON LTA BU SKYE
SHI MED PA'I SKU'O, ,NAM MKHA'I LAM LA RAB GNAS PA, ,ZHES PA DON
DAM DU CHOS KUN NAM MKHA' LTAR RTOGS KYANG KUN RDZOB TU TSONG
DPON GYI BUS 'JAM

@135B DPAL TSOL DU 'ONGS PAS, NAM MKHA' LA PADMA'I SDONG PO MANG
PO'I STENG NA SKYIL MO KRUNG BCAS NAS LHA DANG LHA MO MANG POS
BSKOR NAS PHYAG DANG MCHOD PA BYED PA MTHONG NAS GDAMS NGAG ZHUS
SO, ,YID BZHIN NOR BU CHEN POS SEMS CAN GYI BSAM PA BSGRUB PA YIN
LA, CHEN

PO NI RDZOGS PA'I BYANG CHUB LA MNGA' BA'O, ,THUGS RJE LA PHYOGS
MED PA'I RIN PO CHE SNA BDUN GYI NANG NA MCHOG GO, ,DPAG BSAM
SHING CHEN RGYAS PA STE NI SNGON BSKAL BA GONG MA'I DUS SU MU
GE'I BSKAL PA BYUNG NAS KUN 'CHI LA THUG PAS, RJE BTZUN GYIS SA
CHEN PO DE'I MDOR

DBAG BSAM SHING CHEN PO RGYAS PA GCIG TU SPRUL NAS SEMS CAN CI
'DOD PA LA THAMS CAD LO STONG DU TSIM PAR BYAS SO, ,BUM PA BZANG
PO KUN DON BYED, ,CES PA NI SNGON BSKAL PA GONG MA'I DUS SU SEMS
CAN LA CHAR MING MI GRAG PA'I DUS BYUNG STE, DES LO TOG MED

NAS BTUNG BA'I CHU YANG MED PA'I DUS BYUNG, RJE BTZUN SNYING RJE
CHEN PO SKYES NAS YUL DE'I PHU RU BRAG CIG GI RTZAR BUM PA'I
GZUGS CIG BYUNG, KUN GYIS BLTAS PAS JE CHE JE CHE LA NAM MKHA'
DANG MNYAM PA CIG TU GYUR NAS, DE'I KHA DANG LOGS DANG ZHABS LAS
CHU'I

PHUNG PO BYUNG NAS MTHAR BZA' BA DANG BGO BA THAMS CAD BYUNG NGO,
,DES NA RJE BTZUN KUN LA PHAN 'DOGS SHING MNYES GSHIN PA DANG,
RIGS BZANG NGAN DANG 'DUL BA'I DUS SHES SHING 'DUS PA'I DUS SHES
PA DANG LDAN, DUS SHES SEMS CAN DBANG PO SHES PA'O, ,

DER MA ZAD THEG PA GSUM GYIS 'DUL BA LA MKHAS TE, JI LTAR NA
SNGON DZE TA'I TSAL MGON MED ZAS SBYIN GYI KUN DGA' RA BA'I GNAS
SU, DUS GSUM GYI SANGS RGYAS DANG BYANG CHUB SEMS DPA' MANG PO
TSOGS TE CHOS KYI BGRO BA MDZAD DO, ,DE NA 'DUG PA'I NYAN THOS

RNAMS KYIS GTING MA RTOGS, DUS DE'I TSE 'PHAGS PA 'JAM DPAL GZHAL
MED KYI KHANG PA NA BZHUGS PA LAS 'KHOR LAG NA RDO RJE LA SOGS PA
DPAG TU MED PA DANG LHA MA SRIN SDE BRGYAD LA SOGS PA DANG BCAS
TE, LHO PHYOGS SU BZHUD PA TSE DANG LDAN PA SH'A RI'I BU LA

@136A *, ,SOGS PA NYAN THOS DRUG CU TZAM GYIS MTHONG NAS PHYIR
PHYIN NO, ,DER LAM DU SH'A RI'I BUS DGE SLONG RNAMS LA 'JAM DPAL
GYI YON TAN MANG DU BSHAD PAS DES KYANG SGRIB PA SRAB PAR GYUR
TO, ,DE NAS 'ONGS PAS LAM DU 'JAM DPAL DANG MJAL NAS RJE BTZUN

LA SH'A RI'I BUS DGE SLONG 'DI RNAMS NI KHYED BLTA BAR 'DOD PAS,
DER RJE BTZUN GYIS GLANG CHEN LTA STANGS KYIS GZIGS PA, DGE SLONG
RNAMS KYIS GDAMS NGAG ZHUS PAS, RJE BTZUN GYIS YONGS SU MI SKYO
BA'I CHOS BCU BSHAD, SANGS RGYAS MCHOD PA LA MI SKYO BA DANG,

CHOS TSOL BA DANG, BYANG CHUB TU SEMS BSKYED PA DANG, PHA ROL
PHYIN BCU DANG, TING NGE 'DZIN SGRUB PA DANG, THOS PA GCIG NAS
GCIG TU BYA BA DANG SANGS RGYAS KYI ZHING SPYOD BA DANG, SEMS CAN
SMIN PA DANG, LHA BSGOM PA DANG, SANGS RGYAS KYI STOBS LA SOGS PA
BSGRUB BA LA MI SKYO BA

DANG BCU BSHAD NAS DGE SLONG RNAMS RDZOGS PA'I BYANG CHUB LA BKOD
NAS, DER SKYID PA'I 'BYUNG GNAS GRONG KHYER NA NAGS TSAL CHEN PO
SNA TSOGS KYIS BRGYAN PAR MDO SDE CHOS KYI DBYINGS KYI TSUL RAB
TU SNANG BA ZHES BYA BA, MDO SDE BYE BA KHRAG KHRIG BRGYA STONG
PHRAG BCU THUN MONG DU BSHAD,

DUS DE'I TSE RGYA MTSO'I KLU RNAMS KYIS CHOS MNYAN PA DANG LHA
DANG MI'I LUS THOB PO, ,DUS DE'I TSE 'JIG RTEN GYI KHAMS THAMS
CAD DU YANG THEG PA GSUM GYIS 'DUL BAR SNANG NGO, ,DUS DE'I TSE
SKYID PA'I 'BYUNG GNAS KYI MI THAMS CAD DANG TSONG DPON NOR BU
BZANG PO LA SOGS PAS

RJE BTZUN LA PHYAG DANG BSKOR BA BYAS NAS 'KHOD PA LAS, DE LA
KHYAD PAR DU TSONG DPON GYI BU NOR BZANGS LA GZIGS NAS RJE BTZUN
GYIS GNYIS MED KYI YE SHES BSTAN NO, ,DE LTA BU'I RJE BTZUN DE
RANG GI YON TAN CI DANG LDAN NA YON TAN SHES PAS CHOS SHES BKRA
SHIS PA'O, ,

BKRA SHIS KYI RDZAS BRGYAD 'BYUNG BA'O, ,BKRA SHIS KUN GYI NANG
NA RJE BTZUN BKRA SHIS SO, ,GRAGS PA NAS SKYABS SU 'OS ZHES PA
NI, SNGON RJE BTZUN RGYAL BU THAMS CAD SGROL ZHES BYA BAR GYUR
PA'I DUS SU CHU BO CHEN PO'I 'GRAM NA BZHUGS PA LA SROG CHAGS
MANG PO MA THAR NAS 'DUG

@136B PAS; RJE BTZUN CHU 'GRAM NA 'DUG PAS RGYAL BU DE RANG 'DRA
BA DU MAR SPRUL NAS GCIG LA GCIG 'JUS NAS ZAM PA BYAS NAS KUN
BTON TE DBUGS PHYUNG NGO, ,DER DE NA YOD PA KUN GYIS LAN LDON PA
LA, RJE BTZUN GYIS NGA LA LAN GLAN MI DGOS KYI NGA'I GDAMS NGAG
'DI ZUNG SHIG

GSUNGS NAS CHOS KYI STON MO MDZAD PA'I CHOS GCIG NI BYANG CHUB
KYI SEMS MI GTONG PA'O, ,GNYIS PA NI THOS PAS MI NGOMS PA DANG,
TSUL BZHIN DU BSGOM PA'O, ,GSUM PA NI SDIG PA SPONG BA DANG, DGE
BA LA BRTZON PA DANG, BSNGO BA LA MKHAS PA'O, ,BZHI PA NI TSUL
KHRIMS

DAG PA, LTA BA DAG PA, SEMS DAG PA, SHES RAB DAG PA'O, ,LNGA PA
NI BYANG CHUB LA ZHUGS PA, BDEN PAR SMRA BA, G-YO MED PA, PHRAG
DOG MED PA, KUN LA SEMS SNYOMS PA'O, ,DRUG PA NI SLOB DPON BSTEN
PA, SDIG PA'I GROGS PO SPONG BA, CHOS KYI KHAS MI 'DREN PA,

DBEN PA LA GNAS PA, BYAMS PA MI GTONG BA, SEMS CAN LA SNYING RJE
CHE BA'O, ,BDUN PA NI ZHI GNAS TSOL BA, LHAG MTHONG TSOL BA,
BZO'I GNAS SHES PA, RTEN 'BREL SHES PA, DON GRUB PA, LAM TSOL BA,
LE LO MED PA'O, ,BRGYAD PA NI LAS SU RUNG BA, TSOR BA LA RTOG

PA; CHOS LA BLTA BA, SDIG PA SKYES PA SPONG BA, MA SKYES PA MI
BSKYED PA, DGE BA SKYES PA SPEL PA, MA SKYES PA BSKYED PA'O, ,DGU
PA NI DUS GSUM LA RTOG PA GSUM, MTSAN MA MED PA RTOG ,DUS LA MA
ZHEN, CHOS ZAB MO BZOD, STONG PA NYID MI SPONG, TSAD MED PA

BZHI SGOM, BSAM PA BZHIN DU BYED PA'O, ,BCU PA NI BDAG MED PA
DANG, SROG MED PA DANG, GANG ZAG MED PA DANG, MI RTAG PAR YID
CHES PA DANG, SKYE BA LA DUG TU 'DU SHES PA DANG, PHUNG PO RNAMS
LA GSHED MAR 'DU SHES PA DANG, KHAMS LA SBRUL GDUG PAR 'DU SHES

PA DANG, SKYE MCHED LA GRONG STONG PAR 'DU SHES PA DANG, SRID PA
RNAMS LA CHU ZLAR 'DU SHES PA DANG, MYA NGAN LAS 'DAS PA LA SKAM
SAR 'DU SHES PA DANG BCU GSUNGS PA'O, ,DE LTA BU'I RJE BTZUN DE
BKUR STI LA SOGS PA'I GNAS SU GYUR PA NAS SKYABS SU 'OS ZHES SO,
,CIS 'OS NA

@137A *, ,'JIG RTEN GYI DGRA SEL BAS NA'O, ,'DI YANG RJE BTZUN
GYIS SNGON SENG GE DANG GLANG PO CHE DANG ME DANG SBRUL DANG RKUN
MO DANG RGYAL PO DANG NYE BAR 'TSE BA RE RE BZLOG PA PHAN YON GYI
SKABS SU 'BYUNG NGO, ,JI LTAR BSTAN NA 'JIGS PA SEL ZHE NA, SKU
CIR YANG STON TE

GTZUG PHUD CES PA NAS, BRAM ZE TSANGS PA SHES PA NI PHYI ROL MU
STEGS NAS BZUNG NAS DRI ZA DANG RAB TU BYUNG BA DANG SBYANGS PA'I
YON TAN DANG, BRAM ZE DANG RIG BYED DANG, LHA TSANGS PA'I SMRANG
'DON PA LA SOGS BA NAS THAMS CAD MKHYEN BA NAS TSANGS PA THOB CES
BYA BA'O, ,DE'I

NGO BO GANG ZHE NA, RNAM PAR GROL BA LUS, CHAGS BRAL MA LUS 'DUL
BA PO, ,ZHES PAS BSTAN TE, NYAN THOS KYI MYA NGAN LAS 'DAS PA LAS
MI GNAS PA'I MYA NGAN LAS 'DAS PA'O, ,BDE SDUG NI RTOG PA KUN
DANG BRAL NAS CHAGS BRAL GZUGS KHAMS KYI LUS LAS 'DAS

PA'O; ,SKU'I MTSAN NYID DNGOS GANG ZHE NA, 'DI NI GNYIS SU BSTAN
TE, ZAB MO'I DBANG DU NI, THUB PA MED CING NAS SAD PA'I BDAG CES
PAS STON TE, CHOS SKU DE RTOG PAS MI THUB PA LA 'DI YIN PA DPE
MED, MI RTOG PA LA MI MNGON GSAL BA'I RKYEN MED PAS SO, ,SKYON

MED PAS MI 'GYUR KUN LA KHYAB PAR GNAS RTOGS PAR DKA' BA'I DRI
MAS MA GOS PA, NYES PA RDUL TZAM YANG MED PAS NYAN THOS RANG
RGYAL BYANG CHUB SEMS DPA' LAS SHIN TU SAD PAS SAD PA'I BDAG GO,
,SKU LA DE NYID BSGRE'O, ,MKHYEN PA'I YE SHES KUN SHES NAS, ,DUS

GSUM SANGS RGYAS LAS BYED PAS BSTAN TE, KUN SHES LA SOGS PA JI
SNYED DANG JI LTA BA SHES PAS GZUNG 'DZIN LAS 'DAS PA GNYIS SU
MED PAS MI RTOG PA LHUN GYIS GRUB PA'I DUS GSUM SANGS RGYAS KUN
GYI LAS YIN PAS DE MDZAD PA'O, ,DE'I CHOS NYID DE'I SEMS NYID

SANGS RGYAS YIN TE, SANGS RGYAS NAS DE BZHIN GSHEGS PA ZHES PAS
BSTAN TE, RIG PA BYANG CHUB SEMS 'DI DANG PO BAR DANG THA MA
BTZAL NA MA RNYED PA NYID SNA TSOGS SU SNANG, SNANG TZAM NYID NA
STONG PA LAS MA G-YOS PAS, CHU ZLA LTA BU DE NI, YE SHES MIG
GCIG DRI MA MED, ,

@137B CES PA LTA BU'I YE SHES MIG GCIG NI BSGOM PA'I DUS NA DRI
MED 'OD GSAL LTA BA'I DUS NA RIG PA 'DUS MA BYAS 'PHEL 'GRIB DANG
BRAL BA SNANG STONG DBYER MED SPYOD PA'I DUS NA MNYAM GZHAG CHEN
PO'I SPYOD PA BYA'O, ,'BRAS BU SKU LNGA THOB PA'O, ,DE LTAR RTOGS
PAS YE SHES

LUS CAN DE BZHIN GSHEGS PA'O, ,DES CHOS JI LTAR GSUNGS SHE NA,
TSIG GI NAS TSUGS PA MED CES PAS BSTAN TE, RJE BTZUN SMRA BA'I
SENG GE STE, 'DI YANG SNGON RJE BTZUN YUL MA GA DH'A'I PHO BRANG
DGON PA SNYING PO BYANG CHUB NA BZHUGS PA GDAN SENG GE'I KHRI
PADMA'I STENG NA

BZHUGS NAS, BYANG CHUB SEMS DPA' BYE BA KHRAG KHRIG BRJOD DU MED
PA LA NGES PA DON GYI CHOS STON TE, KUN LA BAG MI TSA BAS NA'O,
,DE LTA BU'I RJE BTZUN DE THUGS RJE PHYOGS MED CING SKU DANG 'OD
ZER KHYAD PAR DU 'PHAGS PAS NA KUN NAS BLTA NA SDUG CES BYA'O,
,'O NA GANG

NAS BYUNG NA THUGS KA'I DPAL GYI BE'U NAS BYUNG BA'O, ,LAG NA 'OD
'BAR SNANG BA PO, ,ZHES PA RJE BTZUN GYI PHYAG LA BYA STE, SNGON
TSONG DPON GYI BU NOR BZANGS KYIS CHOS ZHUS, DGE BA'I BSHES GNYEN
MANG POS LUNG BSTAN NAS MTHAR BYAMS PA DANG 'JAM DPAL LA MAN NGAG

ZHUS NAS, GRONG KHYER YID BDE BA MNGON DU GYUR PA NA TSONG DPON
GYI BU YOD PA LA 'JAM DPAL GYIS DPAG TSAD BRGYAD CU'I PHA ROL NAS
PHYAG GSER GYI MDOG CAN BRKYANG NAS NOR BZANGS KYI SPYI BOR BZHAG
NAS, DE LAS 'OD ZER 'PHROS PAS 'GRO BA KUN BDE BA LA BKOD DE

GDAMS NGAG BYAS SO, ,SMAN PA CHE MCHOG GTZO BO STE, ,ZHES PA ZUG
RNGU 'BYIN PA BLA NA MED, ,CES PAS RJE BTZUN SEMS CAN KUN GYI NAD
'BYIN PA STE, SNGON GRONG KHYER YANGS PA CAN NA NAD SKYA RBAB BYA
BA BYUNG NAS KUN 'CHI BA LA THUG NAS, SMAN PA GANG GIS KYANG PHAN
MA

THOGS NAS RJE BTZUN GYIS BLON PO SMAN PA BYA BAR SPRUL NAS NAD
KUN ZHI BAR BYAS SO, ,SMAN RNAMS MA LUS LJON PA'I SHING, ,NAD DO
COG GI DGRA CHE BA, ,ZHES PA NI SNGON NAD KYI BSKAL PA BYUNG BA'I
DUS SEMS CAN THAMS CAD KHA BTAG PA LAS, RJE BTZUN GYIS NYA RO HI
TAR SPRUL

@138A *, ,NAS DE'I SHA SU BROS PA NAD LAS THAR TE, DON NYON MONGS
PA'I NAD THAMS CAD KYI GNYEN PO RJE BTZUN SDU GU 'JIG RTEN GSUM
NA MCHOG GO, ,DPAL LDAN RGYU SKAR DKYIL 'KHOR CAN, ,ZHES PA NI
SNGON LHA DBANG PHYUG CHEN PO 'DUL BA'I DUS SU KHO'I 'KHOR DANG
NYI

'KHOR THAMS CAD BRAN DU BCAD CHOS SKYONG SRUNG MAR DAM PHOG PA
LAS, GZA' CHEN PO BRGYAD DANG RGYU SKAR NYI SHU RTZA BRGYAD GROS
BYAS TE, GZA' KHYAB 'JUG BYUNG NAS 'O CAG BKA' NYAN PA 'DI MI BYA
BYAS PAS, 'O CAG YO H'Um MDZAD LA BSNGO ZER BA LA, RGYU SKAR NYI
SHU RTZA BRGYAD NI BUD

MED YIN PAS NGED KYIS CANG THUB BAM ZER BA LA GZA' CHEN PO BRGYAD
MA NYAN NAS DER NAM MKHA' NAS THOG DANG SER BA PHAB BAS, RJE
BTZUN GYIS GZA' DANG RGYU SKAR GYI STENG DU DKYIL 'KHOR GYI DBUS
NA RDO RJE 'JIGS BYED BZHUGS PA DE LA GZA' BRGYAD KYIS BSKOR BA,
KHYAMS LA RGYU SKAR

BDUN BDUN GYIS BSKOR BA LTA BAS CHOG MI SHES PA DE LTA BU CIG DE
TSO'I STENG DU BSGOMS NAS THOG SER BTANG BA BRED DE SROG GI
SNYING PO PHUL DAM BCAS DKYIL 'KHOR DU BCUG STE, DES NA, DPAL
LDAN RGYU SKAR DKYIL 'KHOR CAN, ,ZHES BYA'O, ,DER MA ZAD PHYOGS
BCU NAM MKHA'I

MTHAR THUG PA, ,CHOS KYI RGYAL MTSAN LEGS PAR 'DZUGS, ,ZHES PA NI
SNGON GRONG KHYER CHEN PO SPANG RI ZHES PA NA RJE BTZUN 'JAM DPAL
BYANG CHUB SEMS DPA'I 'KHOR STONG PHRAG BCU DANG LDAN PA LA THEG
PA CHEN PO'I CHOS THAMS CAD STON PA'I DUS SU, ZHABS KYI MTHIL NAS

'OD ZER 'PHROS NAS DMYAL BA RNAMS LA CHOS 'CHAD, DE BZHIN DU PUS
MO NAS YI DVAGS, LTE BA NAS BYO LA SONG, RTZI BA LOGS NAS GSHIN
RJE, PHYAG MTHIL NAS MI, SMIN PHRAG NAS LHA MA YIN, RGYAB NAS
NYAN THOS, ZHAL NAS RANG RGYAL SMIN MTSAMS NAS BYANG SEMS

LA; SPYI GTZUG NAS SANGS RGYAS LA CHOS KYI RGYAL MTSAN LEGS PAR
'DZUGS SO, ,LA LA DAG SPRUL PA'I 'KHOR LO SNA TSOGS 'CHANG DU
SBYOR RO, ,CHOS KYI RGYAL MTSAN LEGS PAR 'DZUGS PA NI RJE BTZUN
GYI ZHABS LAS BYANG CHUB SEMS DPA' SNANG BA MDZOD KYI SNYING PO
SPRUL

@138B NAS 'OG GI PHYOGS SU CHOS STON, BYIN PA LAS BYANG CHUB SEMS
DPA' GSANG BA'I MDZOD DU SPRUL NAS SHAR GYI PHYOGS SU CHOS STON,
PUS MO LAS BYANG CHUB SEMS DPA' DPAL GYI MDZOD DU SPRUL NAS STON,
STA ZUR LAS BYANG CHUB SEMS DPA' SPRIN SGRA ZAB MO'I MDZOD, LTE
BA

LAS BYANG CHUB SEMS DPA' RDO RJE MI PHYED PA'I GTZUG GI MDZOD,
THUGS KA NAS BYANG CHUB SEMS DPA' GZI BRJID CHOS KYI MDZOD, PHRAG
PA LAS BYANG SEMS GRAGS PA 'OD KYI MDZOD, ZHAL NAS BYANG SEMS RI
RAB G-YO BA'I MDZOD, SMIN MTSAMS NAS BYANG SEMS

KUN DU LTA BA GZI BRJID MDZOD, DBU LAS BYANG CHUB SEMS DPA' THUB
PA MED PA'I MDZOD, STENG GI PHYOGS KYI 'JIG RTEN GYI KHAMS SU
STON TO, ,DES 'GRO BA DRUG LA NYI MA BZHIN DU PHYOGS RIS MED PAS
NA 'GRO NA GDUGS GCIG YANGS PA STE, BYAMS DANG SNYING

RJA'I DKYIL 'KHOR CAN TSAD MED BAS GANG BA'O, ,ZHI BAS MI 'DUL NA
PADMA GAR GYI DBANG PHYUG TU 'GRO BA 'DUL BA KUN LA GZUGS ZHAL
STONG PHYAG STONG SPYAN STONG DU SPRUL NAS DON MDZAD PAS PADMA
GAR GYI DBANG PHYUG GO, ,RIN CHEN DGOS 'DOD SKONG BA NYI MA BZHIN
DU SNYOMS

PAS NA KHYAB BDAG CHEN PO RIN CHEN GDUGS SO, ,SANGS RGYAS KYI GZI
BRJID CHE STE SPRUL PA SPRO BA'O, ,SANGS RGYAS SKU 'CHANG BA NI
GNYIS MED YE SHES LA KUN SKYES PAS SO, ,RNAL 'BYOR NI THABS DANG
SHES RAB GNYIS SU MED PA'O, ,KUN GYI BSTAN PA GCIG NI YUL

GCIG PA'O, ,RDO RJE RIGS NAS THUGS BRTZE BA NI RJE BTZUN DE YAB
LNGA YUM LNGA'I RANG BZHIN DU BSTAN NO, ,RJE BTZUN DON DAM PAR
SANGS RGYAS THAMS CAD KYI THUGS KHO NA'O, ,DUS GSUM SANGS RGYAS
KUN GYI SKU BAS LHAG PAS NA SKU CHE BA'O, ,KUN GYI SMRA BA RNAMS
KYI SENG GER

GYUR PAS NA GSUNG YANG DAG PA YIN NO, ,RDO RJE NYI MA SNANG BA
CHE NI DPER NA NYI MA 'CHAR BA RI MTHO MTHO NAS RIM PAS 'CHAR
YANG NYI MA LA MTHO DMAN MED DO, ,DE BZHIN DU RJE BTZUN GYI THUGS
RJE SNANG LUGS KYI SNOD RIM PA BZANG NGAN DU SNANG YANG RJE BTZUN
NYID LA RTOG PA MED DO, ,RDO RJE ZLA BA

@139A *, ,DRI MED 'OD, ,CES PA DPER NA ZLA BA LA CHOS BZHI YOD
DE, SKAR MA ZIL GYIS GNON PA DANG, 'PHEL 'GRIB STON BA DANG,
CHU DANGS PA'I NANG DU 'CHAR BA DANG, KUN LA MNGON SUM DU SNANG
YANG ZLA BA LA RTOG PA MED DO, ,DE BZHIN DU RJE BTZUN GYI SKU ZLA
BA LTA BU STE,

SLOB PA MAN CHAD ZIL GYIS GNON PA DANG, GDUL BYA LA SKU TSE RING
THUNG GIS STON PA DANG, 'PHEL 'GRIB STON PA DANG, MOS PA LA GZUGS
BRNYAN SNANG BA DANG, SO SOR MOS PA BYAS NAS BSGOM PA'O, ,RJE
BTZUN LA DE'I RTOG PA MED DO, ,CHAGS BRAL LA SOGS

CHAGS PA CHE NI GDUL BYA THAMS CAD BSDUS NA CHAGS BRAL DANG CHAGS
BCAS DE KHO NA NYID KYI GANG ZAG GO, ,RJE BTZUN GYI SKU KHA DOG
SNA TSOGS SPROS PAS CHOS KYI RGYAL MTSAN 'DZUGS PA'O, ,RJE BTZUN
BYANG CHUB SHING DRUNG NA BZHUGS PA'I DUS SU 'OD SNA TSOGS SPRO
BA DANG, RDO RJE SKYIL KRUNG

BCAS NAS 'GRO BA RIS DRUG LA CHOS STON PA'O, ,DPAL LDAN SANGS
RGYAS PADMA SKYES, ,ZHES PA NI SNGON RGYAL PO'I PHO BRANG RIN
CHEN SGRON MA ZHES BYA BA NA RGYAL PO DPAL GYI GTZUG PHUD BYA BAS
'KHOR LOS SGYUR BA'I RGYAL PO PADMA'I SDONG PO LAS RDZUS TE BYUNG
BA MTSAN DANG DPE BYAD KYIS BRGYAN

PA DE LA BTZUN MO PHRAG BCU, BU STONG, BLON PO PHRAG BCU YOD PA
KUN DANG LDAN PA DKAR PO'I CHOS LA SPYOD PA SHA STAG GO, ,DUS DE
TZAM NA SEMS CAN GDUL DKA' BA DE DAG 'DUL BA'I DUS LA BAB PA LAS,
DUS DER RJE BTZUN GYIS CHO 'PHRUL BSAM GYIS MI KHYAB PA'I SGO NAS

SKAD CIG RE RE LA SANGS RGYAS THAMS CAD KYI CHOS KYI 'KHOR LO
BSGRAGS PA ZHES BYA BA'I YE SHES KYI MDZOD BSHAD DO, ,KUN MKHYEN
YE SHES MDZOD 'DZIN PA, ,ZHES PA TSONG DPON GYI BUS PHYIN TZAM NA
KHYAD PAR DU 'PHAGS PA'I KHANG PA RIM KHANG BCU'I DANG PO NA BZA'
BTUNG GIS

KUN TSIM PAR BYED PA MTHONG, GNYIS PA NA GOS SNA TSOGS KYIS THAMS
CAD TSIM PAR BYED PA MTHONG, GSUM PA NA RGYAN DANG LHAB LHUB
KYIS, BZHI PA NA BTZUN MO RIN PO CHES TSOGS KYI YO BYAD SHOM,
LNGA PA NAS LA GNAS PA'I BYANG SEMS KYIS 'GRO BA LA PHAN 'DOGS,
DRUG

@139B PA NA BYANG CHUB SEMS DPA' RNAMS BKA' SHES RAB KYI PHA ROL
TU PHYIN PAS PHAN 'DOGS, BDUN PA NA BYANG CHUB SEMS DPA' CHOS
THAMS CAD SGRA BRNYAN LTA BU'I BZOD PA BSGOM PA MTHONG, BRGYAD PA
NA BYANG CHUB SEMS DPA' 'KHOR LOS SGYUR BA'I CHA LUGS KYIS SNGAGS
'CHAD PA

MTHONG, DGU PA NA BYANG CHUB SEMS DPA' SKYE BA GCIG GIS THOGS PA
'GRO BA'I DON MDZAD PA MTHONG, RIM KHANG BCU PA NA YANG DAG PAR
RDZOGS PA'I SANGS RGYAS RNAMS MDZAD PA BCU GNYIS KYIS DON MDZAD
PA MTHONG NAS, DE NYID KYI TSE MTHONG LAM SKYES PAS, KUN MKHYEN
YE

SHES MDZOD 'DZIN PA, ,ZHES PAS SO, ,RGYAL PO SGYU 'PHRUL SNA
TSOGS 'CHANG, ,ZHES PA NAS RDO RJE CHOS ZHES PAS SNGON BYANG CHUB
SEMS DPA' RGYAL BAR DKA' BAS 'PHAGS PA 'JAM DPAL LA GDAMS NGAG
ZHUR 'ONGS PAS PHO BRANG GCIG NA TING NGE 'DZIN LA BZHUGS NAS LUS

BSRANGS TE, DBUGS RGYU BA MED PAR SGOM PA MDZAD PA'I DUS SU, DE'I
BA SPU'I SPU RE RE LAS KHA DOG BSAM GYIS MI KHYAB PA'I RNAM PAR
'PHRUL PA DPAG TU MED PA MANG PO BKYE STE, ZHABS KYI MTHIL NAS
TSONG DPON LA SOGS PA SPROS NAS BZA' BA RNAM PA MANG POS KUN TSIM
PAR

BYAS SO, ,PUS MO GNYIS NAS RGYAL RIGS LA SOGS PA SPRO, LTE BA NAS
DRANG SRONG DANG BRAM ZE GTZUG PHUD LA SOGS PA MANG PO SPRO, RTZI
BA LOGS NAS KLU LA SOGS PA MANG PO SPRO, THUGS KA NAS LHA DANG
LHA MA YIN MANG PO SPRO, RGYAB NAS NYAN THOS DANG RANG RGYAL MANG
PO SPRO, PHRAG

BA NAS GNOD SBYIN MANG PO SPRO, DPRAL BA NAS MI'AM CI MANG PO
SPRO, ZHAL NAS 'KHOR LOS SGYUR BA MANG PO SPRO, MIG NAS NYI ZLA
MANG PO SPRO, DPRAL BA NAS TSANGS PA'I TSOGS SPRO, SPYI GTZUG NAS
DUS GSUM GYI SANGS RGYAS MANG PO SPRO, DE'I TSE BA SPU LAS KYANG
DE SNYED SPRO BA MTHONG NAS

DE NYID DU MTHONG BA'I LAM SKYES SO, ,DES NA CHE BA'I GSANG
SNGAGS DANG RIG SNGAGS 'CHANG BA'O, ,PHYAG MTSAN RDO RJE RNON PO
DANG RAL GRI LA SOGS PA'I RNAM PA'AM RTAGS BSTAN PA'O, ,THUGS KYI
MKHYEN PA GNYIS MED NI DZIN DZIK GO, ,RDO RJE BLO GROS GNYIS MED
YE SHES RIG

@140A *, ,PA PHA ROL PHYIN PA BCU SA BCU RDZOGS, DON NI RNAM DAG
BDAG MED PA'I YE SHES THUGS KYI ME LONG NGO, ,RGYUD KYI MTSAN
NYID NI BRTZON CHEN SGYU 'PHRUL DRA BA STE, RGYUD KUN GYI NI THEG
PA KUN GYI RTZA BA'O, ,RDO RJE GDAN NI MA LUS LDAN NI RIGS LNGA'I
GDAN YIN PA DANG, SNA TSOGS

RDO RJE LA ZER RO, ,'DI LA SNGON RJE BTZUN GZHAN 'PHRUL DBANG
BYED KYI GNAS NA BZHUGS PA'I DUS SU SANGS RGYAS DANG BYANG CHUB
SEMS DPA' MANG PO RNAM PAR 'PHRUL PA MDZAD PA LA RJE BTZUN GYI
SPYI GTZUG NAS RNAL 'BYOR CHEN PO'I DKYIL 'KHOR SPRO, SMIN MTSAMS
NAS RNAL 'BYOR RGYUD KYI LHA

TSOGS SPRO, ZHAL DANG LTE BA NAS DKYIL 'KHOR GYI LHA TSOGS MANG
PO SPRO, GSANG BA NAS NYAN THOS LA SOGS SPRO BA MDZAD NAS SO,
,DON DAM PAR STONG PA NYID KYI MCHOG LA DE NYID KYI SNANG BA
'DZIN PA'O, ,DES NA SKYE BA DE NYID SNA TSOGS SU SKYE BAR RTOG
PAS NA RJE BTZUN CHOS SKU 'CHANG BA'O, ,

JI LTAR 'CHANG NA CHOS THAMS CAD SHES RAB CHEN POR SKYU RU RA LAG
TU BZHAG PA DANG 'DRA BAR MTHONG SPANG SGOM SPANG GI NYON MONGS
PA SPANGS NAS 'BYUNG BA SEL LO, ,DUS DE NAS RTOG PA GANG GIS
KYANG MI G-YO LA GSAL BA RDZOGS PA'I BYANG CHUB LA MNGON SUM DU
RTOGS TE ZHING KHAMS

THAMS CAD DU RANG RIG PA MNGON SUM DU RTOGS PAS YE SHES CHEN PO
RAB TU RGYAS PA'O, ,'JAM DPAL RNON PO'I YON TAN BSTAN PA'O,, ,,DA
NI MNYAM NYID KYI YE SHES DE NYID GDUL BYA SER SNA CAN GDUL BA'I
PHYIR 'JAM DPAL NGAG GI DBANG PHYUG GI SKUR BSTAN PA NI,

'DOD PA'I DON GRUB NAS NOR BU RIN CHEN TOG CES PA 'DIS SKU GSUNG
THUGS YON TAN PHRIN LAS BSTAN PA'O, ,MNYAM PA NYID KYI YE SHES
KYI NGO BO GANG ZHE NA, SEMS CAN THAMS CAD KYI 'DOD PA'I DON
SGRUB PAR BYED PA'O, ,NGAN SONG NAS DREGS PAS 'JOMS ZHES PAS NI

PHRIN LAS BSTAN TE, 'DI LA SNGON RGYAL BU LEGS SBYIN BSKYOD CES
BYA BAS MTSAMS MED PA LNGA BYAS PA'I RNAM SMIN GYIS MNAR MED PA'I
SEMS CAN DMYAL BAR SKYES SO, ,DE LA RJE BTZUN 'JAM DPAL GYIS
BYANG CHUB SEMS DPA' LEGS SBYIN DU SPRUL NAS NGAN SONG SBYONG
BA'I

@140B DKYIL 'KHOR SPRUL NAS RIGS DRUG NAS BTON NAS MTHAR SANGS
RGYAS SO, ,BLO LDAN NAS RTZE NAS GNON ZHES PAS NI DREGS PA CAN
GDUL BA'I PHRIN LAS STON TE, 'DI LA LHA DANG LHA MA YIN 'THAB
PA'I DUS SU LHA MA YIN GYI DBANG PO SGRA GCAN 'DZIN BYA BA LUS
DPAG TSAD KHRI

PHRAG DRUG CU RTZA BRGYAD YOD PA DE'I LUS PHYED RGYA MTSO'I NANG
DU 'DUG NAS RKED PA YAN CHAD KYIS GZHAN 'PHRUL DBANG BYED LA MGO
REG PA, RI RAB KLAD LA BSKOR BA RGYA MTSO HUB KYIS 'THUNG BA CIG
YOD PA DES LHA KUN PHAM PAR BYAS NAS ZHE SDANG TSAD DU PHYIN PA
DE GDUL BA'I PHYIR,

RJE BTZUN GYIS GZHUNG BZHIN DU SKU BSTAN PAS BTUL LO, ,'O NA DE
LTAR DNGOS PO LA GNAS SAM ZHE NA, DON DAM DU GCIG STE GNYIS SU
MED PA'I CHOS KYI DON TO, ,DE LTAR RTOGS NA GANG LA YANG BAG MI
TSA BAS 'JIGS PA MED DO, ,RJE BTZUN GNYIS SU MED PA'I TSOGS YE

SHES LNGAR GYUR PAS NA RNAM RIG NAS RGYUD DANG LDAN PA'O, ,RJE
BTZUN SNANG STONG GNYIS LA DGYES PA NA, DNGOS DON NAS CHOS KYI
BLO ZHES PAS BSTAN TO, ,'O NA MI DGOS SAM ZHE NA SRID PA NAS CHEN
PO PA ZHES PAS SO, ,SKU DNGOS GANG ZHE NA, SPRIN DKAR NAS RGYAN
DANG LDAN PAS

BSTAN TE, 'DI LA SNGON RGYAL PO'I KHAB NA STON PAS 'KHOR DPAG TU
MED PA LA CHOS STON PA'I DUS SU, SMAD 'TSONG MA'I BU MO GSER
MCHOG 'OD DPAG MED BYA BA YON TAN MTHA' DAG DANG LDAN PA CIG YOD,
MO GANG DU PHYIN PAR MI KUN 'DU BA CIG YOD DO, ,BU MO DES TSONG

DPON GYI BU 'JIGS BYIN BYA BA GROGS SU BTZAL TE 'KHOR MANG PO
DANG SKYED MOS TSAL DU PHYIN PAS, DUS DE'I TSE 'JAM DPAL NANG DU
YANG DAG 'JOG LAS LANGS NAS PHYIR BYON PAS BU MO'I MTSAN MA GZIGS
NAS, DE 'DUL BA'I DUS LA BAB PAR MKHYEN NAS SPRIN DKAR LA SOGS

PA'I SKU BSTAN NAS, SKU'I 'OD KYIS NYI ZLA YANG MOG MOG BOR BYAS
NAS BU MO'I MDUN DU SKU BSTAN PAS TSONG DPON BU DANG BU MO RANG
YANG MOG MOG POR SONG BAS DER RANG RE'I LUS LA YI MUG GO, ,BU MOS
BSAMS PA TSONG DPON GYI BUS CI BYA, BDAG NYID SHING RTA LAS BAB
LA KHYAD PAR

@141A *, ,DU GYUR PA'I MI 'DI LA GOS KYANG BSLANG KHYO YANG BYA
SNYAM MO, ,DE LTA BU'I BSAM PA NGAN PA SKYES PA'I DUS DER RGYAL
PO CHEN PO BZHI MI'I LUS SU SPRUL NAS, BU MO KHYOD DE LTA BU BSAM
NGAN MA SKYED CIG ,SKYES BU 'DI NI 'DOD PA DON DU GNYER BA MA
YIN, BU MO NA RE SU

YIN JI SKAD BYA BA YIN BYAS PAS, 'DI NI 'PHAGS PA 'JAM DPAL BYA
BA YIN BYAS PAS, BU MO NA RE 'JAM DPAL BYA BA'I DON CI YIN BYAS
PAS, 'DI GANG SU LA YANG NYES PA'I ZUG RDU BRAL BAS 'JAM DPAL LO,
,BU MOS BSAMS PA'O NA GOS 'DI BSLANG YANG SLAR STER

BSAM MO, ,DER BSLANGS PAS BU MO KHYOD YANG DAG PA'I BYANG CHUB LA
'JUG NUS NA NGAS SBYIN GSUNGS PAS BU MO NA RE BYANG CHUB KYI DON
JI LTA BU YIN ZHUS PAS, LAN DU GNYIS SU MED PA'I YE SHES STONG PA
NYID SPROS PA THAMS CAD DANG BRAL BA YIN GSUNGS PAS BU MOS DROD
THOB PO, ,DE NAS

BU MOS SHING RTA LAS BABS NAS RJE BTZUN LA BSTOD PA DANG PHYAG
DANG SKOR BA BYAS NAS RAB TU BYUNG BAR ZHU BA PHUL BAS, BU MO RAB
TU MA BYUNG BAR SHING RTA LA ZHON LA NAGS STUG POR SONG LA, MI
'JIGS SBYIN GYI GAM DU SONG LA LUS SBYIN PAR GYIS GSUNGS NAS, DER
BU MOS SKYED MOS TSAL

DU SHING RTA LA ZHON NAS PHYIN NAS TSONG DPON GYI BU DANG DGA'
BA'I RTZED MO MANG DU BYAS SO, ,DUS DE'I TSE 'JAM DPAL GYIS 'KHOR
DPAG TU MED PA LA DAM PA'I CHOS KYIS TSIM PAR BYAS SO, ,DER BU MO
DES NA BA'I TSUL BSTAN NAS TSONG DPON GYI BU'I PHANG PAR MGO BOR
RO, DER LUS KUN RNYINGS,

RUL MNAM, BAM NAS TSONG DPON GYI BUS MYA NGAN CHEN PO BYAS, DER
TSONG DPON BU SKRA GNAS BZHAG LA 'BROS SNYAM PAS RGYAL PO MA
SKYES DGRAS CHAD PA GCOD DU 'ONG SNYAM NAS 'KHOR KUN DANG 'O DOD
'BOD PA LAS, DE NAS RJE BTZUN GYI BYIN GYIS BRLABS PA LAS SHING

GI LHA MOS BSKUL NAS TSIGS BCAD 'DI BYUNG NGO, ,'JIG RTEN THAMS
CAD YANG DAG MIN, ,JI LTAR MTHONG BA SGYU MA BZHIN, ,KHYE'U JI
LTAR MTHONG 'GYUR BA, ,CHOS RNAMS DE YI RANG BZHIN LAS, ,'DI NI
MI RTAG MTSAN NYID YIN, ,ZHES PA LA SOGS PA'I SGRA BYUNG BAS
TSONG

@141B DPON GYI BUS CHOS THAMS CAD SGYU MA LTA BUR GO NAS, RO DE
BOR NAS NAGS SU SGOM DU 'ONG BA RJE BTZUN DANG MJAL NAS GDAMS
NGAG BYIN NAS DER BU DES DGRA BCOM PA'I 'BRAS BU THOB BO, ,'JIG
RTEN KHAMS BRGYA KUN BSKYOD PA NI RJE BTZUN NYID 'GRO DON MDZAD
PAS, SA DANG PO

NAS BCU PA'I BAR DU SBYAR RO, ,DER MA ZAD RDZU 'PHRUL GYI RKANG
PA BZHI DANG, DRAN PA BCU BZHI DANG, YAN LAG BDUN DANG, MA 'DRES
BA BZHI BCU DANG, 'PHAGS LAM BRGYAD DANG, DES NA YANG DAG LAM RIG
PA'O, ,'GRO BA'I DON MDZAD TSUL NI SEMS CAN NAS 'PHROG CES PA

STE; RJE BTZUN SEMS CAN LA JI LTAR DON MDZAD NA SEMS CAN KUN LA
ZHES PA'O, ,SEMS CAN JI LTAR CHAGS NA SEMS CAN YID NAS 'PHROG PA
ZHES PAS BSTAN TE, SNGON DRI MED KYI BSKAL PA LA RGYAL PO GLOG
SBYIN LA BU MO KHYAD PAR DU GYUR PA CIG YOD DE, BU MO G-YOG DANG
KHANG

STENG DU NYAL TZAM NA NAM MKHA' LA SKAR MA LTA ZHING YOD PA LA
SNANG NGOR RJE BTZUN LA 'KHOR RDO RJE 'DZIN PA STONG GIS BSKOR
NAS SONG BA MA MTHONG NGO, ,'OD ZER GYIS NAM MKHA' GANG BAR
MTHONG NAS BU MO LA 'OD PHOG PAS BDE BA THOB BO, ,DER BU MOS
LANGS NAS THAL MO SBYAR PHYAG BTZAL

GSOL BA BTAB PAS RJE BTZUN MDUN GYI NAM MKHA' LA BYON NAS BU MO
LA CHOS BSHAD DO, ,DUS DER SROG CHAGS KHRI PHRAG DRUG CU 'DUS PAS
LA LAS SKU MTHONG BAS GROL, LA LAS GSUNG THOS PAS, LA LAS REG
PAS, LA LAS 'OD ZER GYIS, LA LAS 'O BYAS PAS, LA LAS

MTHONG BAS, LA LAS BZHAD PAS, LA LA LA THUGS KYI DGONGS PAS DGRA
BCOM PA'I 'BRAS BU THOB, LA LA GROL BAR GYUR TO, ,DES NA MA LUS
YID 'PHROG PA'O, ,PHUNG PO LNGA YANG SGYU MAR SHES, ,RNAM DAG LNGA
'CHANG BAS MTHAR THUG LA GNAS SHING DE MKHAS PAS NA DE KUN STON

PA'O; ,RTEN 'BREL BCU GNYIS SPANGS PA'I DAG PA BCU GNYIS YOD PA,
BDEN PA BZHI DANG BCU GNYIS DANG BCU DRUG DANG STONG PA NYID NYI
SHU DANG LDAN PAS KUN RIG MCHOG GO, ,SPRUL SKU MANG PO MKHYEN
CING SEMS CAN GYI RTOG PA KUN RDZOB TU THEG PA GSUM LA DON DAM DU
THEG PA

@142A *, ,GCIG TU RTOGS PAS NA DRI MA MTHA' DAG ZAD PAS NI NYON
MONGS NAS GTAN SPANGS PA'O ZHES PAS BSTAN NO, ,DON MDZAD PA'I
THABS SNYING RJE DANG SHES RAB GNYIS KYIS 'GRO DON MDZAD PA'O,
,'DU SHES DON GZUNG 'DZIN RNAM SHES DON DAM ZHEN

PA DANG BRAL BAS SANGS RGYAS DANG SEMS CAN RTOGS PAS KUN RDZOB TU
'DOD PA SGRUB PA NI, YID NAS 'KHRUL PA MED CES PAS BSTAN TE,
SNGON RGYAL PO GSAL STOBS LA SRAS BLTA NA SDUG PA CIG BYUNG STE,
DUS TSOD CIG NA SKYED MOS TSAL DU 'ONGS PAS LAM NA YI

DGAS MANG PO 'DUG NAS BSKAL PAR CHU'I SGRA MI GRAG PAR MTHONG NAS
DER KUN SLONG BA LA RGYAL BUS SPRUL PA BYAS TE KUN GYIS MA
MTHONG, DER PHA MA LA NOR MANG PO BLANGS NAS SBYIN PA BYAS PAS
KUN TSIM PAR BYAS, DE YID DGAS KYIS YOG TSAD ZOS PAS KUN GSUS PA

GAS; DER RGYAL BUS SMON LAM BTAB PAS KUN SUM CU RTZA GSUM DU
SKYES SO, ,DE NAS DBUL PO CIG GI KHYIM DU 'ONGS PAS KUN PHYUG POR
GYUR NAS DER SBYIN PA MANG PO GTONG DU BCUG KUN TSIM PAR BYAS,
DER DUS TSOD CIG NA RGYAL POS CHAD PA BCAD PA'I MI CIG LA

YAN LAG BCAD NAS LAM NA 'DUG PA DE NA RE, KHYOD LA BSOD NAMS DANG
STOBS YIN NAM ZER NAS YIN BYAS PAS NGA LA PHAN THOGS ZER NAS
RGYAL BU SNYING RJE SKYES NAS RANG GI RKANG LAG BCAD NAS DE LA
BTAGS PAS 'BYAR RO, ,DER BRGYA BYIN 'ONGS NAS 'CHI BA YIN BYAS
PAS

NGA DA RUNG BSKAL PAR LUS GTONG ZER NAS DER BRGYA BYIN YA MTSAN
SKYES NAS SMON LAM BTAB PAS LUS SNGA MA LTAR GYUR TO, ,SEMS CAN YID
NAS 'KHRUL PA MED PAS NA DUS GSUM GYI BDAG GO, ,PHUNG PO'I DON
SKAD CIG MAS SGYU MA LTA BUR RTOGS PAS NA, SKAD CIG GCIG

GIS RDZOGS SANGS RGYAS SO, ,SANGS RGYAS KUN GYI RANG BZHIN NI
GNYIS MED 'CHANG NGO, ,LUS DANG LUS KYI MCHOG DANG KUN TU STON
NO, ,'BRAS BU SKU GSUM, RIN CHEN TOG NI KUN GYI NANG NAS 'PHAGS
PA TOG GO, ,RTZE MO STE MNYAM PA NYID KYI YE SHES SO, ,'JAM DPAL
NGAG

@142B GI DBANG PHYUG GI YON TAN NO,, ,,DA NI BYA BA NAN TAN GYI
YE SHES DE NYID 'GRO BA GDUL BA'I PHYIR, 'JAM DPAL YE SHES SKU
CAN GYI SKUR BSTEN PA NI, SANGS RGYAS NAS DPAL DANG LDAN PA'I
MCHOG GIS BSTAN TE, BYA BA NAN TAN GYI YA SHES KYI MTSAN NYID NI,

SANGS RGYAS KUN GYI RTOGS PAR BYA BA NI, BYANG CHUB BLA NA MED
PA'O, ,DE'I SKU GANG ZHE NA, GSANG SNGAGS LAS BYUNG BA'O, ,'O NA
DNGOS PO CI YOD CE NA, YI GE MED DE BRJOD PA DANG BRAL BA'O, ,KUN
RDZOB TU SKU GSUNG THUGS BSKYED PA DANG,

PHRIN LAS BZHI'I DON BSKYED BA'O, ,BCU DRUG NAS, RGYUD RIG PA
ZHES PAS, GANG ZAG GSUM GYI 'JUG LUGS BSTAN TE, BLA MA'I ZHAL LA
RAG LAS SO, ,KUN RDZOB TU SKU GSUNG THUGS YON TAN PHRIN LAS
BZHI'I DON BSKYED PA'O, ,DON LA THIG LE BRJOD PA DANG

BRAL BA STONG PA CHEN PO YI GE LNGA MTSON PA'O, ,YI GE DRUG NI YI
GE DRUG TU MTSON BA'O, ,DE'I DNGOS PO RNAM PAR SNANG MDZAD LA
SOGS PA RIGS LNGA YANG MAN NGAG GIS RNAM PAR BSTOD PA'O, ,DE'I
THABS GANG GIS RTOGS PAR BYA NA, TING NGE 'DZIN NAS DBANG PHYUG
PO ZHES PAS SKU GNYIS

DANG SPRUL SKU RGYAS PAR BSTAN PA'O, ,DE LTA BU SRID PA SPANGS PA
LAS BYUNG BA NA SRID BA NA SBYIN BDAG CHEN PO ZHES PAS BSTAN TE,
'DI LA SNGON RGYAL PO MU KHYUD 'DZIN BYA BA 'KHOR LOS SGYUR BA
GLING BZHI LA DBANG BYED PA KUN LA MNYAM PA NYID DU BYED PA BDE
BA LA 'GOD PA CIG BYUNG, DE

LTA BU DE SUM CU RTZA GSUM NAS CHOS BZANGS LHA'I 'DUN SAR SPYAN
DRANGS NAS LHA RNAMS KYI DBANG POS STAN PHYED BSHUGS PA LAS MA
BSDAD DE BZHUD NAS MTHAR SANGS RGYAS SO, ,DE LA SRAS GNYIS YOD PA
LA CHOS BZANGS DANG CHOS SHES GNYIS 'KHRUNGS NAS RGYAL SRID BZUNG
NAS YOD PA

LA; CHOS BZANGS KYIS 'KHOR BA'I MTSAN NYID LA SKYO BA SKYES NAS,
DER SANGS RGYAS MNGON 'PHAGS THOS NAS, NU BO LA 'DIR SHOG DANG
BYAS PAS BYUNG NAS, NU BO'O CAG GNYIS BROS LA CHOS LA 'DENG BYAS
PAS, NU BO BTZUN MO LA CHAGS NAS 'GRO MA NUS,

@143A *, ,CHOS BZANGS KYIS GSER SRANG BYE BA KHYER NAS MKHAR LAS
MCHONGS TE, SANGS RGYAS MNGON 'PHAGS LA PHUL NAS RAB TU BYUNG LO
BCU GNYIS SU CHOS NYAN NAS YUL DU PHYIN NAS BU SMAD DANG 'KHOR
KUN LA MI RTAG BA'I MTSAN NYID BSHAD PAS KUN THAR PA LA BKOD DO, ,

NU BO CHOS SHES LA MI SDUG PA BSGOM PA'I THABS BSTAN PAS DER YID
BYUNG NAS RAB TU BYUNG, DER CHOS BZANGS KYIS 'GRO BA KUN LA CHOS
DANG ZANG ZING GI SBYIN PAS KUN TSIM PAR BYAS NAS PHYOGS THAMS
CAD DU CHOS KYI 'KHOR LO BSKOR RO, ,MTHAR MNGON PAR SANGS RGYAS
SO, ,CHOS

SHES BYANG CHUB SEMS DPA' RIN CHEN MCHOG TU GYUR NAS 'JAM DPAL LA
LO STONG DU CHOS KYI 'KHOR LO BSKOR NAS SEMS CAN THAMS CAD LA
CHOS KYI SBYIN BDAG BYAS SO, ,RJE BTZUN GYI PHRIN LAS KYI YON TAN
NI BYAMS PA'I GO CHA NAS 'JIG RTEN 'DREN ZHES PAS BSTAN TE, 'DI
NI RJE

BTZUN MIG SER NA ZHUGS PA'I DUS SU BYANG CHUB SEMS DPA' ZLA MDZES
BYA BA GDAMS NGAG ZHUR 'ONGS PAS, YUL DE NA BDUD DANG MU STEGS
MANG PO YOD PA GDUL BA'I PHYIR, RJE BTZUN GYIS RGYAL POR SPRUL
NAS SPYOD PA MDZAD DO, ,DE YANG BTZON KHANG BA MANG PO'I NANG NA

SEMS CAN MIG PHYUNG BA DANG, YAN LAG BCAD PA MANG PO BCUG ,LA LA
LCAGS THAG LA BRGYUS, MI LA LA BSAD PA DANG, RKE BCAD PA'I MGO
MANG PO BCER BA MTHONG, LA LA 'KHUN, LA LA 'O DOD 'BOD PA MANG PO
THOS NAS, DE'I TSE BYANG CHUB SEMS DPA' DES RJE

BTZUN TSOL DU 'ONGS PAS MI LA DRIS PAS GRONG KHYER NA SPYOD PA
MDZAD ZER NAS DE RNAMS MTHONG BAS SKRAG NAS PHYIR LOG PAS, NAM
MKHA' NAS MAR LHA'I BU RNAMS NA RE, SKAL BAR LDAN PA'I GANG ZAG
KHYED, ,ZAB MO'I GDAMS NGAG KHYED 'DOD NA, ,RJE BTZUN SPYOD PA
MDZAD PA

YIN; ,THE TSOM MA ZA GDAMS NGAG ZHUS, ,ZER NAS NANG DU PHYIN TZAM
NA RJE BTZUN SENG GE'I KHRI LA BZHUGS NAS RAL GRI DANG MDA' GZHU
DANG PO TI BSNAMS NAS BZHUGS PA MTHONG NGO, ,DE'I TSE NYAM NGA
BA'I 'JIGS PA DE TSO MED NAS, DER CHOS ZHUS PAS CHOS THAMS CAD
SGYU MA LA

@143B SOGS PAR BSTAN PAS BDUD DANG MU STEGS LA SOGS PA BRED NAS
THAR PA LA BKOD DO, ,RDZOGS PA'I SANGS RGYAS KYI THABS DES 'GRO
BA 'DREN PA'O, ,DE LTA BU RJE BTZUN DE MCHOD PA'I GNAS BSTOD PA
DANG PHYAG DANG RIM GRO DANG BKUR STI'I GNAS YIN PAS NA BLA MA'O,
,'JIG RTEN GSUM

PO RNAM PAR GNON NI SNGON GYI DUS NA LHA TSANGS PA CHEN PO DES
KHAMS GSUM GYI SEMS CAN SPRUL TZAM NA KHO'I SGO NGA LAS BYUNG BAS
NA KUN LA DBANG BYED PA YOD DO, ,DE'I DREGS PA GDUL BA'I PHYIR
RJE BTZUN GYIS KHAMS GSUM DU GOM PA GCIG GIS BRKYANG NAS MNAN
PA'I SKUS KHAMS

GSUM DUS GCIG TU NAM MKHA'I KHAMS GANG BAS MNAN PAS LHA TSANGS
PA'I DREGS PA ZHI'O, ,BRAM ZE'I SPYOD PA MDZAD PAS GSUM RIG GO,
,MNGON SHES DRUG RJES DRAN DRUG DANG LDAN PAS BYANG CHUB SEMS
DPA' SEMS DPA' CHE'O, ,GONG MA LTA BU'I RDZU 'PHRUL MDZAD DO, ,

RTOGS PA'I YE SHES SHES RAB KYI PHA ROL TU PHYIN PA'I DON GNYIS
MED THOB BO, ,RANG GZHAN DON GNYIS RDZOGS PAS KUN LA PHAN PA DPE
LAS 'DAS PA'O, ,SHES DANG SHES BYA DBYINGS DANG YE SHES GNYIS
KA'I BDAG PO MCHOG GO, ,GTZO BO CHOS KYI SBYIN BDAG NAS DON STON
PA

ZHES PAS SNGON BSKAL PA DGU BCU RTZA GCIG 'DAS PA'I DUS NA SANGS
RGYAS RNAM GZIGS KYI BSKAL PA LA SDIG PA BYED PA'I DGE SLONG DRUG
BYUNG, SHIN TU MTHONG DANG, NYE LHA DANG, DGA' BYED DANG, DGE
BYED DANG, GRAGS PA DANG, ME SBYIN DRUG BYUNG, KHONG TSOS MI
KHYIM LNGA BRGYA

LOG LTA LA BKOD PAR DAM BCAS SO, ,MA 'KHOD PA BSAD PAR BYAS SO,
,DE CHOS RTAGS KYI PHYAG RGYA BZHI MI RTAG PA, SDUG BSNGAL BA,
STONG PA, BDAG MED PA LAS LOG NAS, RTAG PA BDE BA, YOD PA KUN LA
BSTAN NO, ,SANGS RGYAS RNAM GZIGS KYI DGE SLONG GZHAN RNAMS

KYIS; ,'DUS BYAS THAMS CAD MI RTAG LA, ,CHOS KUN LA NI BDAG MED
CING, ,BDAG MED THER ZUG MED DO ZHES, ,'DREN PA RNAMS KYIS MNGON
PAR BSHAD, ,BYAS SHING SGOR BSOD SNYOMS BYAS PAS, LA LAS BSAD, LA
LAS BZUNG NGO, ,DE'I KHYIM BDAG BDE BA BYA BA'I CHUNG

@144A *, ,MA 'OD 'PHRO CAN BYA BA LA BU MTSAN DANG LDAN PA CIG
BYUNG, BTZAS MA THAG TU BDAG LTA BA LOG PA CAN DU SKYOL ZER NAS,
MA BRED NAS MNGON SHES CAN LA BSTAN SNYAM PA LA, MA GCIG BSTAN MI
DGOS LTA BA LOG PA 'DI RNAMS LTA BA MA LOG PAR BYA SNYAM PA YIN,
RDZAS DANG

YO BYAD KUN SANGS RGYAS RNAM PAR GZIGS LA PHUL ZER NAS, DE LTAR
BYAS NAS SEMS CAN THAMS CAD CHOS RTAGS KYI PHYAG RGYA CHEN PO
BZHI LA BKOD DO, ,DGE SLONG DRUG PO SHI NAS DMYAL BAR SKYES SO,
,DMYAL BA DE YANG LUS NYA MGO TZAM, LCE DPAG TSAD TZAM DU GYUR NAS

RMON DOR LNGA BRGYA LNGA BRGYAS RMO BA, LUS DE LA MDUNG THUNG
STONG GIS BRDEG PA, KHA NA MAR LCAGS KYI THU LUM 'BAR BA ZA BAR
GYUR TO, ,DES NA GTZO BO CHOS KYI SBYIN BDAG STE, PHYAG RGYA BZHI
PO'I DON STON, DE LTAR BSTAN NAS KUN THAR PA LA BKOD PAS 'GRO
BA'I BSNYEN BKUR RNAMS

KYI MCHOG GO, ,GONG DU BSTAN PA'I YON TAN DE LTA BU DANG LDAN PAS
NGES 'BYUNG NAS RNAM DAG DPAL LO, ,DE LTA BU'I RJE BTZUN 'JAM
DPAL 'DI DPAL, GANG ZAG JI LTA BU'I LAG TU 'ONG ZHE NA, 'JIG RTEN
NA SKAL BA BZANG PO'I LAG TU 'ONG NGO, ,'DI DANG SU PHRAD PA LA
DPAL

LDAN 'DIS 'BYOR PA KUN STER BAS NA, 'JAM DPAL DPAL DANG LDAN PA'I
MCHOG GO, ,RJE BTZUN YE SHES SKU CAN GYI YON TAN BSTAN PA'O, ,
,,DA NI YE SHES SEMS DPA' DRUG PO LA YE SHES LNGA'I SGO NAS BSTOD
PA BSTAN PA NI, MCHOG SBYIN LA SOGS PA ME LONG

LTA BU'I SGO NAS SO, ,SANGS RGYAS CHAGS PA LA SOGS PAS CHOS KYI
DBYINGS KYI RANG BZHIN GYI SGO NAS SO, ,SANGS RGYAS 'DZUM PA LA
SOGS PAS SO SOR KUN DU RTOG PA'I YE SHES KYI SGO NAS SO, ,MED PA
LAS BYUNG LA SOGS PAS MNYAM PA NYID KYI YE SHES KYI SGO NAS SO,
,SGYU 'PHRUL

DRA BA LA SOGS PAS BYA BA NAN TAN GYI YE SHES KYI SGO NAS BSTOD
DO, ,'DUD NYI SHUS BSTOD PA'O, ,DA NI PHAN YON GYI RNAM PAR GZHAG
PA NI, RJE BTZUN 'JAM DPAL YE SHES SEMS DPA'I MTSAN BRJOD PAS YON
TAN GZHUNG NAS 'BYUNG BA BZHIN RIGS KYI BU'AM RIGS KYI

@144B BU MO RJES SU 'JUG PA RNAMS LA 'BYUNG NGO, ,RJE BTZUN GYI
PHAN YON GYI YON TAN BSTAN PA'O,, ,,SNGAGS KYI DON NI GSUM STE,
RTZA BA'I SNGAGS DANG, DAM BCA' BA'I SNGAGS DANG, PHRENG BA'I
SNGAGS SO, ,RTZA BA'I SNGAGS NI AOm NAS AA YIS BSTAN NO, ,DON NI
CHOS THAMS CAD

'BYUNG BA'I RANG BZHIN, RNAM PAR DAG PA'I RANG BZHIN, RNAM PAR
THAR PA'I SGO BZHIS RGYAS BTAB PA NAS RTZA BA'O, ,DAM BCA' BA NI
PRA KRi NAS YA TE'I BAR TE, LHUN GYIS GRUB PA'I CHOS THAMS CAD
YONGS SU DAG PA, PHUNG PO LA SOGS PA THAMS CAD DE BZHIN GSHEGS PA

THAMS CAD CHOS KYI DBYINGS KYI RANG BZHIN GANG YIN PA KHAS BLANGS PA'O,
,PHRENG SNGAGS NI AA A'A NAS RARBHA AA:'I BAR GYIS BSTAN PA NI
DON DAM PAR SKYE MED KYI YE SHES SPROS BRAL LO, ,KUN RDZOB TU
NGAG GI DBANG PHYUG LA SOGS PA SKU'I RNAM PAR BSTAN PA'O, ,SNGAGS
KYI YON TAN

BSTAN PA'O,, ,,DE LTAR RJE BTZUN 'JAM DPAL GYI RANG BZHIN STON PA
SANGS RGYAS BCOM LDAN 'DAS SH'AKYA THUB PAS BSHAD PA LA, 'KHOR
PHYAG NA RDO RJE LA SOGS PA DGA' NAS STON PA LA DGA' BA'I BSTOD
PA'O, ,SKU GSUNG THUGS DANG YON TAN PHRIN LAS DAG ,BDAG

DON GZHAN DON MA LUS RDZOGS MDZAD CING, ,'KHOR RNAMS THAR PA NYID
LA 'GOD MDZAD PA'I, ,LHA MI'I STON PA KHYOD LA PHYAG 'TSAL BSTOD,
,CES BSTOD NAS LEGS PA'I YON TAN BRJOD, THAR PA 'DOD PA BDAG CAG
RNAMS LA SOGS GO SLA'O, ,ZAB STE SANGS RGYAS

RNAMS KYI SPYOD YUL YIN GYI NYAN THOS LA SOGS PA RNAMS KYI MA YIN
NO, ,'GRO DON NI THUGS RJES BZUNG BA'O, ,RDZOGS PA'I SANGS RGYAS
KUN NI DUS GSUM GYI SANGS RGYAS RNAMS KYIS BSHAD PA'O, ,BSDU BA'I
RIM PA'O, ,MTSAN BRJOD RDO RJE'I TSIG 'DI NI, ,DGROL BAR NUS PA
MA

YIN KYANG, ,BLA MA'I GDAMS NGAG RIM PA YIS, ,'DI BYAS 'GRO BA
RNAMS LA BSNGO, ,'PHAGS PA 'JAM DPAL GYI MTSAN YANG DAG PAR BRJOD
PA'I MAN NGAG GI 'GREL PA ZHES BYA BA, RGYA GAR GYI MKHAN PO
GZHON NU GRAGS PAS MDZAD PA RDZOGS SO,, ,,RGYA GAR GYI MKHAN PO

@145A *, ,DE BA R'A DZA DANG, BOD KYI LO TZ'A BA SHES RAB BLA MAS
BSGYUR BA'O,,