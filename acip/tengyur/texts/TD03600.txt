@225A #, ,RGYA GAR SKAD DU, DHVA J'A GRA KI Y'U R'A S'A DHA NA, BOD
SKAD DU, RGYAL MCHAN GYI RTZE MO'I DPUNG RGYAN GYI SGRUB THABS,
,RGYAL MTSAN RTZE MO'I DPUNG RGYAN LA PHYAG 'TSAL LO, ,NGAN SONG
'JIGS PA KUN 'JOMS PA'I, ,RGYAL MTSAN RTZE MO'I DPUNG RGYAN 'DUD,
,DE YI SGRUB

@225B THABS DNGOS GRUB PHYIR, ,BDAG GIS DAD PAS BRI BAR BYA,
,DANG POR RE ZHIG SNGAGS PAS ZHAL BSANG BA LA SOGS PA BYAS NAS
YID DANG MTHUN PA'I GNAS SU STAN BDE BA LA NYE BAR 'DUG STE,
MKHAS PAS BYAMS PA LA SOGS PA'I YID DAG PAS SBYIN PA'I PHA ROL TU
PHYIN

PA'I MCHOG BDUD RNAMS 'JOMS SHING G-YUL LAS SGROL BAR BYED PA
BSGOM PAR BYA'O, ,AOm TZANDR'ARKA BI M'A LE SV'A H'A ZHES PA'I
SNGAGS BRJOD NAS RANG GI SNYING GAR AA YIG YONGS SU GYUR PA LAS
ZLA BA DANG NYI MA YANG DAG PAR SBYOR BA'I STENG DU DHAm YIG SER
PO'I 'OD ZER GYIS NAM MKHA'I

PHYOGS SU SANGS RGYAS DANG BYANG CHUB SEMS DPA' RNAMS BLTAS NAS,
YID KYIS RANG BZHIN GYI ME TOG LA SOGS PAS YANG DAG PAR MCHOD NAS
GSUM LA SKYABS SU 'GRO BA'I TSIGS SU BCAD PA BRJOD PAR BYA'O,
,DE'I RJES LA AOm SVA BHA WA SHUDDH'A:SARBA DHARM'A:SVA BH'A WA
SHUDDHO&HAm

ZHES PA'I SNGAGS BRJOD NAS SKAD CIG GIS STONG PA NYID DU BSGOM
PAR BYA'O, ,DE NAS AOm SH'U N+YA T'A DZNY'A NA BADZRA SVA BH'A WA
A'ATMA KO&HAm ZHES PAS NGA RGYAL BSKYED NAS SEMS CAN RNAMS GDON
PA'I BSAM PAS GZUGS BRNYAN BZHIN DU ZLA BA DANG NYI MA YANG DAG
PAR SBYOR BA'I STENG DU DHVAm YIG SER PO'I

'OD ZER GYIS MTHA' YAS PA'I SEMS CAN RNAMS LA, SANGS RGYAS DANG
BYANG CHUB SEMS DPA'I SKUS BRGYAN CING, DE'I SNYING GAR RAB TU
ZHUGS NAS SLAR LOG STE, 'OD ZER GYI TSOGS PAS SA BON LA RAB TU
ZHUGS PAR BSGOM PAR BYA'O, ,DE THAMS CAD YONGS SU GYUR PA

LAS G-YUL LAS SGROL BAR BYED PA'I LHA MO SKU MDOG SER MO YID DU
'ONG BA ZHAL PA ZHIB PHYAG BZHI PA KHRO ZHING ZHABS G-YON BRKYANG
BA LTO BA 'PHYANG BA, SPYAN GSUM PA, DMAR LA ZLUM ZHING MDZES PA,
NA BZA' SNGON PO MNABS PA, RAL GRI DANG, 'KHOR LO PHYAG G-YAS NA
BSNAMS PA, G-YON PA

DAG GIS SDIGS MDZUB DANG BCAS PA'I ZHAGS PA NAG PO DANG, RDO RJES
MTSAN PA'I GTUN SHING DKAR PO BSNAMS PA, SKU'I PHYOGS G-YON DU
RTZE GSUM LA 'KHYUD PA'O, ,ZHAL DANG PO NI SER PO'O, ,G-YON PA NI
DMAR PO'O, ,CIG SHOS NI DKAR PO'O, ,STENG DU 'JIGS SHING DU BA'I

@226A *, ,MDOG LTA BU'O, ,RAL PA DMAR SER GYEN DU BRDZES SHING
BCINGS PA, THOD PA LNGAS BRGYAN PA, PADMA DANG NYI MA'I DBUS SU
BZHUGS SHING BRTAN PA BSGOM PAR BYA'O, ,DE BZHIN DU DAM TSIG SEMS
DPA' BSKYED NAS NYI MA LA GNAS PA'I SNYING GA'I SA BON GYI 'OD

ZER GYIS YE SHES SEMS DPA' GDAN DRANGS TE YANG DAG PAR MCHOD PAR
BYA'O, ,DZA:H'Um BAm HO:ZHES PA 'DI RNAMS KYI YI GES DGUG PA
DANG, GZHUG PA DANG, BCING BA DANG DBANG DU BYA'O, ,DE NAS DE
BZHIN GSHEGS PA RNAMS LA GSOL BA GDAB PAR BYA STE, DE BZHIN
GSHEGS PA THAMS

CAD KYIS BDAG LA DBANG BSKUR DU GSOL ZHES SO, ,DE NAS MI BSKYOD
PA LA SOGS PA'I DE BZHIN GSHEGS PA RNAMS KYIS RANG GI THUGS KA
NAS RNAM PAR 'PHROS PA'I BDUD RTZI LNGAS YONGS SU GANG BA'I GSER
GYI BUM PAS PHYAG NAS DBANG BSKUR BZHIN PA'I BDAG NYID DU BSGOM
PAR

BYA'O, ,DE LA DBANG BSKUR BA'I TSIGS SU BCAD PA 'DI'O, ,DBANG
BSKUR BA NI RDO RJE CHE, ,KHAMS GSUM KUN GYIS PHYAG BYAS PA,
,SANGS RGYAS KUN GYI GSANG GSUM GYI, ,GNAS LAS BYUNG BA SBYIN PAR
BYA, ,AOm SARBA TA TH'A GA TA AA BHI shE KA TA SA MA YA SHRI YE
A'A:H'Um SV'A H'A,

DE NAS RAB TU GANG ZHING YONGS SU GYUR PA LAS MI BSKYOD PAS DBU
BRGYAN PAR BSKYED LA, SNGAGS BZLAS NAS RTAG TU BDE BA'I TSIG GIS
MCHOG STER BAR 'GYUR RO, ,AOm BHA GA BA T'I DHVA DZ'A GRA KEE Y'U
RE PA RA SEE N+YA BI DHVAm SA NA KA RI SVA SEE N+YA PA RI PA LA
NI, AU PA K'A MU KHI KHA KHA KH'A HI KH'A HI PAR SEE N+YA AA

NANDA MU KHE NA AA NANDA BHU DZE NA PRA HA RA PRA HA RA H'Um H'Um
PHAt PHAt SV'A H'A, SNYING PO'I SNGAGS SO, ,AOm SARBA GRA HA NA
KshE TRA DHYA MI KA RA nI SV'A H'A NYE BA'I SNYING PO'O, ,PHRENG
SNGAGS NI GZUNGS LAS BLTA BAR BYA'O, ,LANGS PA'I DUS SU, KHYOD
KYIS SEMS CAN DON KUN MDZAD, ,JI LTAR RJES 'JUG DNGOS

GRUB STZOL, ,SANGS RGYAS YUL DU GSHEGS NAS KYANG, ,SLAR YANG 'DIR
NI BYON PAR ZHU, ,ZHES PA'I SNGAGS 'DIS GSHEGS NAS GNAS PAR BYA'O
ZHES SO, ,RGYAL MTSAN RTZE MO'I DPUNG RGYAN GYI SGRUB THABS
RDZOGS SO,, ,,PAndI TA CHOS KYI 'BYUNG GNAS BLO GROS ZHABS KYIS
MDZAD

@226B PA'O;;