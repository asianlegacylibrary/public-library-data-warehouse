@92A #, ,RGYA GAR SKAD DU, ,STHI TI SA MUTZTS'A YA, BOD SKAD DU, GNAS
PA BSDUS BA, BCOM LDAN 'DAS DPAL 'JAM PA'I RDO RJE LA PHYAG 'TSAL
LO, ,RDO RJE BYE DRAG SMRA RNAM RIG ,DBU MA'I RIM BZHIN GSAL BA
YI, ,CHOS DANG GANG ZAG BDAG MED LA, ,BTUNG

DE DE NYID BSHAD PAR BYA, ,KHA CIG GANG ZAG CES BYA SMRA, ,RTAG
MIN MI RTAG MA YIN ZER, ,NAM MKHA' DANG NI 'GOGS PA GNYIS, ,'DUS
MA BYAS GSUM RTAG PA YIN, ,'DUS BYAS THAMS CAD MI RTAG STE, ,'GRO
BA PHUNG PO LNGA BDAG NYID, ,SRID PA SDUG BSNGAL

@92B BDEN PA STE, ,DE NI 'BRAS BU SHES PAR BYA, ,RGYU NI KUN
'BYUNG BDEN PA STE, ,LAS DANG NYON MONGS BDAG NYID DO, ,BDEN PA
DE GNYIS ZAG BCAS TE, ,PHYI MA GNYIS NI ZAG PA MED, ,LAS DANG
NYON MONGS YONGS ZAD NAS, ,SHIN TU 'ANG 'GOGS PAR GYUR PA NA, ,

DAM PA'I RNAM THAR MNGON SUM DON, ,ZHI BA SDUG BSNGAL ZAD BA YIN,
,'PHAGS LAM YAN LAG BRGYAD DE NI, ,GOMS PAS NGES PAR 'BYIN PA'I
MCHOG ,YANG DAG BSTAN PA LA SOGS ZHES, ,YAN LAG BRGYAD LAM THUB
PAS GSUNGS, ,DE NYID NYAN THOS MYA NGAN 'DAS, ,

RANG SANGS RGYAS KYI BSGOM PA YANG, ,LUNG BSTAN PA LA MI LTOS
PAR, ,RANG GI SNGON GYI SMON LAM GYIS, ,DON MNGON BYAS NAS MYA
NGAN 'DAS, ,LHAG MAR BCAS PA'I LUS KYIS SU, ,BDAG NYID CHEN PO DE
KUN NAS, ,BDAG DANG GZHAN DON NUS PA NYID, ,RANG GI 'DOD

PA BSTEN NAS SU, ,MAR ME LTAR YONGS MYA NGAN 'DAS, ,'DI NI 'BRING
PO'I SANGS RGYAS TE, ,BYE BRAG SMRA BA'I GNAS PA'O, ,PHUNG PO
KHAMS DANG SKYE MCHED RNAMS, ,'DUS BYAS THAMS CAD SKAD CIG MA,
,DE DAG BDAG MED PA RU NI, ,YANG DAG SHES PA'I YUL DU

BYAS; ,DAM PA'I SHES PA GNYIS KYIS TSUL, ,MNGON SUM DANG NI RJES
DPAG STE, ,YUL GYI RANG GI MTSAN NYID LA, ,MNGON SUM LKOG TU GYUR
PA'O, ,YUL DANG DUS NI NYI TSE BA, ,PHRA RAB RDUL DANG SKAD CIG
MAS, ,DON GYI BYA BA NUS PA'I PHYIR, ,DE NYID DON DAM

DNGOS PO YIN, ,NAM MKHA' LA SOGS LTA ZHOG GI, ,BYA BA'I DON KUN
'DOD PA YIS, ,TSAD MA'I YUL DU BYAS NAS SU, ,DE NYID 'DIR NI
YONGS SU BRTAG ,'DI LTAR BUM PA LA SOGS GZUGS, ,RTAG TU DON GYI
BYA BYED PA, ,SO SO'I SKAD CIG DE NYID LA, ,RANG GI

DNGOS PO NYID BYED PA'O, ,BYA BA'I DON GCIG BYAS NAS NI, ,DE NYID
BYED PA MA YIN LA, ,BYED BA BYED PAR MI SBYOR TE, ,BYAS NA DE
NYID GZHAN DU 'GYUR, ,SNGA MA'I RANG BZHIN RNAM KUN DU, ,SKAD CIG
GZHAN GYI RJES MI 'JUG ,SKAD CIG MA YI RGYUN 'DRA BAS, ,MNGON

@93A *, ,SHES LA SOGS SO SOR GNAS, ,DA LTAR MNGON SUM GYUR PA'I
DON, ,YONGS SU GCOD PA DE BZHIN YANG, ,DE NI RNAM PAR GCOD PA
STE, ,MNGON SUM LAS BYUNG BSGOM PA YIN, ,SNANG BA RNAM PAR NYAMS
NAS NI, ,RGYUD GZHAN DGOD PA MA YIN TE, ,BSKYED PA

GZHAN NI 'JIGS PAS NI, ,RANG RIG RGYU YIS NYAMS PAR 'GYUR, ,PHRA
RAB RDUL NI 'DUS PA LAS, ,RAGS PA'I GZUGS SU MTHONG BA YI, ,LUS
LA SHING DANG SA LA SOGS, ,RAGS PA CUNG ZAD GCIG PA MIN, ,JI LTAR
DE BZHIN BDE DANG SDUG ,BUM PA LA SOGS

SO SOR RO, ,GCIG LA BSKYOD DANG DMAR BAS SU, ,KUN BSKYOD PA DANG
DMAR POR 'GYUR, ,GCIG LA G-YO BAR GYUR PA YIS, ,LUS KUN KHYAB
'GYUR DE BZHIN NO, ,'ON KYANG CHA SHAS BSKYOD SOGS PAS, ,YAN LAG
CAN LA MIN ZHE NA, ,YAN LAG CAN NYID MI

BSKYOD NA, ,JI LTAR YUL GZHAN THOB PAR 'GYUR, ,RDUL PHRAN 'DUS
PAS PHYI ROL GYI, ,SNANG BA SKAD CIG GANG YIN PA, ,SHES PA RANG
GI RNAM PA NI, ,SKYES PAS YUL NYID THOB PAR 'GYUR, ,DE NYID TZAM
GYI SPYOD YUL GYIS, ,THAMS CAD MKHYEN PA THOB MIN TE, ,

TSOGS PA GCIG LA RAG LAS PAS, ,RGYU NI DBANG PO DANG MNYAM 'GYUR,
,PHYED DANG MA PHYED RNAM BRTAGS PAS, ,SHES PA'I BYE BRAG SKYES
DON MED, ,BEMS PO BEMS MIN RNAM BRTAGS PAS, ,KUN NAS SKYE BA YOD
MA YIN, ,'PHAGS PA'I BDEN PA BZHI PO YANG, ,'DI

LA BLO DANG LDAN PAS BSGOM, ,YANG DAG RDZOGS PA'I BYANG CHUB
SEMS, ,TSOGS MA RDZOGS NA YOD MA YIN, ,MNGON DU BYED PA MI BYA
STE, ,BYAS NA THEG PA DMAN PAR GYUR, ,ZAB MO'I RIM LA GOMS PA
YIS, ,BYANG CHUB RTZA BA SNYING RJE YIN, ,SNYING RJE RTZA BA RAB
SBYOR

BAS; ,BYE BRAG SMRA BA'ANG DE BZHIN TE, ,THEG CHEN RIM PAS GOMS
PA YIS, ,RDZOGS PA'I BYANG CHUB CIS MI 'GYUR, ,GZHAN DU MDO SDE
PAS RTOGS PA'I, ,BLO DE JI LTAR THEG CHEN YIN, ,GANG PHYIR DBU MA
DANG BRAL BAS, ,DE LA'ANG SANGS RGYAS YOD MA YIN, ,

@93B GNAS PA TZAM GYI BYE BRAG GIS, ,THEG PA NGES PA MED PA'I
PHYIR, ,SHES RAB 'BA' ZHIG DGRA BCOM DANG, ,DBU MA PAS KYANG
MTHONG BA'O, ,THEG CHEN SNYING RJE SBYOR BA LAS, ,SBYIN SOGS LAM
NI LHAG PAR 'GYUR, ,SDUG BSNGAL LA SOGS BDEN PA RNAMS, ,GNAS

PA'I DBYE BA GZHAN DU 'GYUR, ,GAL TE CHUNG NGU 'BRING SOGS PA'I,
,DBYE BA PHYE STE RAB BRTAGS NAS, ,DE NI SO SO RNAM PA DGU, ,DE
NI THEG PA GNAS PAR PHYE, ,MDO SDE PA YI GNAS PA BSDUS, ,RDUL
PHRAN CHA SHAS MED PA'I PHYIR, ,PHAN TSUN YANG DAG SBYOR BA

MED; ,THAMS CAD 'BRAL MED BDAG NYID PAS, ,RAGS PA CUNG ZAD TZAM
YANG MED, ,DBANG PO LAS 'DAS RANG RGYUD PAS, ,'DUS PA YANG NI DE
BZHIN NO, ,GAL TE RAGS PA'I CHOS KYI DON, ,SHES PA JI LTAR DNGOS
MED 'GYUR, ,PHYE DANG MA PHYE RAB BRTAGS PAS,,

DON GYI CHOS DE MED PA STE, ,PHRA MO'I DBYE BAS BYE BA NI, ,RDZAS
DE JI LTAR RAGS PA YIN, ,DNGOS DANG DNGOS MED 'GAL BAS NA, ,PHYE
DANG MA PHYE GCIG PA MED, ,'GUL DANG MI 'GUL SOGS SKYON PAS,
,GCIG LA 'ANG CHA SHAS YOD MA YIN, ,PHYOGS DANG SNAM SOGS

BYE BRAG GIS, ,SGRUB PA'I DON LA NGES PA MED, ,GANG PHYIR 'DI DON
DNGOS MED DE, ,RMI LAM GZUGS BRNYAN LA SOGS BZHIN, ,SNGON PO LA
SOGS DON MED PHYIR, ,RNAM PAR SHES PA 'THAD MA YIN, ,SNA TSOGS
RNAM PAR SNANG BAS NA, ,JI SRID SNGO SOGS GCIG PA

MIN; ,PHAN TSUN 'THAD PA MA YIN PAS, ,RNAM SHES SNA TSOGS MA YIN
NO, ,BAG CHAGS STOBS KYIS GZUNG BA DANG, ,'DZIN PA LTA BUR PHYE
BA'I PHYIR, ,SNANG BA'I BYE BRAG SNGON PO SOGS, ,BDEN MIN 'KHRUL
BAS RNAM PA MED, ,'GRO BA RNAM RIG TZAM DU NI, ,DE

BZHIN BCOM LDAN 'DAS KYIS GSUNGS, ,DE LTAR BUS PAS RNAM BRTAGS
PA'I, ,PHYI ROL DON NI YOD MA YIN, ,BAG CHAGS KYIS NI DKRUGS PA'I
SEMS, ,DON DU RAB TU SNANG BAR 'JUG ,RNAM PA MED PAR MOS PA YIS,
,GSUM PO DMIGS PA MED PA

@94A *, ,STE; ,SBYIN DANG TSUL KHRIMS BZOD BRTZON 'GRUS, ,SO SOR
'KHOR GSUM RTZE GCIG BYA, ,THOS DANG BSAMS PA LAS BYUNG DANG,
,BSGOMS PA LAS SKYES SHES RAB NI, ,BSAM GTAN LAS SKYES RNAL 'BYOR
GYIS, ,ZHI GNAS DANG NI LHAG MTHONG

NGO; ,BCOM LDAN 'DAS KYIS DE GSUNGS PA, ,SEMS TZAM LA NI BRTEN
NAS SU, ,PHA ROL DON DU MI BRTAG GO, ,DE BZHIN NYID LA GNAS BCAS
NAS, ,SEMS CAN LAS KYANG 'BRANG BAR BYA, ,SEMS TZAM NYID LA 'DAS
NAS SU, ,SNANG BA MED LAS 'DA' BAR BYA,,

SNANG MED GNAS PA'I RNAL 'BYOR BA, ,DES NI THEG PA CHEN PO
MTHONG, ,'JUG BA LHUN GYIS GRUB CING ZHI, ,SMON LAM RNAM PAR DAG
NAS NI, ,YE SHES DAM PA BDAG MED PA, ,SNANG BA MED PA MTHONG BA
YIN, ,ZHES GSUNGS SO, ,SNA TSOGS GSAL BA DE NYID KUN DU

BRTAGS PA SDUG BSNGAL TE, ,KUN 'BYUNG GI NI BAG CHAGS GZHAN GYI
DBANG GIS RANG BZHIN NO, ,SBYIN BA LA SOGS LAM NYID YONGS SU
RDZOGS PA 'GOG PA STE, ,RDZOGS PAR YONGS SU GRUB PA RNAM MED RNAM
PAR RIG PA TZAM, ,RNAL 'BYOR SPYOD PA'I LAM RNAM PA MED

PA'I GNAS PA BSDUS PA'O,, ,,GANG GANG CUNG ZAD SNANG BA NI, ,DE
DE SEMS LA SHIN TU GSAL, ,JI LTAR DE BZHIN RMI LAM SEMS, ,GZUGS
LA SOGS PA SO SOR SNANG, ,JI LTAR SO SOR SNANG BA'I SEMS, BAG
CHAGS LA NI RNAM GNAS PA, ,CI STE DON

MED RNAM SHES NI, ,JI LTAR GZHAN LAS SHES PAR 'GYUR, ,DON GYI
SNANG BA'I PHYI ROL NA, ,BSE RU LTA BUR THUB PAS GSUNGS, ,GZUNG
DANG 'DZIN PA STONG PAR NI, ,SNANG MED PA DAG 'DOD PA YIN, ,RNAM
SHES SO SOR SNANG BAS NA, ,SNGON PO LA SOGS DON MED DE, ,

DE PHYIR KUN GYIS RNAM PA BSGOM, ,MI RTOG SNYING RJE CHEN PO YIN,
,KUN 'BYUNG BAG CHAGS BSTAN PA NI, ,SBYIN PA LA SOGS BAG CHAGS
SPANG, ,SDUG BSNGAL THAMS CAD 'GOG PA YANG, ,SNA TSOGS GNYIS SU
MED PAS MTHONG, ,RNAM PA KUN GYI MCHOG LDAN PA'I, ,

@94B GZUNG DANG 'DZIN PA STONG PA NYID, ,GSAL BAR BYED PA'I CHOS
SKU LAS, ,LONGS SPYOD RDZOGS DANG SBRUL PA 'PHRO, ,GZUNG BA LA
SOGS MED PA'I DNGOS, ,SNANG BA'I BAG CHAGS YOD MA YIN, ,DE BZHIN
GNYIS KA YOD MA YIN, ,GZUGS LAS GZHAN DU MI RTOG GO, ,MTHA'

BZHI LAS NI RNAM GROL BA'I, ,DNGOS PO 'DI NI MED PA MIN, ,RNAM
PAR MI RTOG RANG BZHIN YANG, ,YE SHES RANG RIG NYAMS MYONG YIN,
,RNAL 'BYOR SPYOD PA'I LAS RNAM PA DANG BCAS PA'I GNAS PA BSDUS
PA'O,, ,,MU STEGS SANGS RGYAS PAR MA BTUS,,

GSUM NI MED PAR MI 'DOD PAS, ,LEGS SHING MDZES PA DAM PA'I CHOS,
,MED PAR GNAS PA'I SDIG PA YIN, ,DBU MA CHEN PO'I RANG BZHIN
NYID, ,GNAS PA THAMS CAD RNAM SPANGS PA, ,BTUD DE GNAS PA ZAD
BYED NYID, ,LUNG DANG RIGS PAS BSHAD PAR

BYA; ,KHAMS RNAMS NYID LAS GRUB PA GANG, ,RKYEN LAS SKYES PA SKAD
CIG MA, ,GCIG DANG DU MA DANG BRAL BAS, ,DE NYID DNGOS PO MED PA
YIN, ,DE YANG LUS LA RKANG LAG DANG, ,MGO DANG RGYAB SOGS PHYE BA
LAS, ,LAG PA LA SOGS GCIG KYANG MED, ,SO SOR

PHYE BAS BYUNG BA YIN, ,JI SRID DE YI CHA PHYE STE, ,RDUL PHRAN
RNAM PAR DPYAD PA NI, ,LUS PO NYID NI BSHAD PA LAS, ,RTEN DANG
BRTEN PA LA SOGS SHES, ,GCIG GI DNGOS PO BGAG PAS NA, ,DU MA'ANG
YOD PA MA YIN NO, ,RMI LAM DANG NI MNYAM GNAS PAR, ,

SNGON DU BKAG PA NYID KYIS MIN, ,SHES PA'I RANG BZHIN MED PA'I
PHYIR, ,RIG PA NYID DANG 'GAL BA MIN, ,GANG PHYIR SPYI YI GTAN
TSIGS KYIS, ,BRJOD PA DAM PA'I TSUL YIN NO, ,KUN RDZOB DON BYED
NUS PA YI, ,SNA TSOGS 'DI NI RNAG BZHIN MED, ,DE NI SHES DANG
SHES

BYA NYID, ,KHO BOS CI ZHIG YONGS SU BRTAG ,GZUGS SOGS SO SOR
SNANG BA NI, ,DE NYID RNAM PAR SHES PA LA, ,DE LTAR SGRUB THABS
LTA BU STE, ,BLO LDAN RIGS PAS MI 'GRUB MED, ,KUN RDZOB TU NI
SKYE BA DANG, DE NI SKYE BA MED PA'I DON, ,DE PHYIR SKYE BA MED
PA'I

@95A *, ,SEMS; ,RANG BZHIN MED PA'I PHYIR BZHIN NO, ,SKYE BA GRUB
PAS YOD PA YIN, ,YOD PA YIN PAS MED PA'ANG MED, ,RGYU YI DNGOS PO
MED PAS NA, ,RANG BZHIN GZHAN LAS SKYE BA MIN, ,JI LTAR GZUGS
BRNYAN 'BYUNG BA LTAR, ,BDEN

MIN BRDZUN PA MA YIN GZUGS, ,DE NYID CHOS RNAMS THAMS CAD DE,
,RANG BZHIN RIG PA RNAMS KYI LUGS, ,'DUS PA MKHAR DANG GOS LA
SOGS, ,BRTZAMS PA KUN RDZOB DNGOS PO STE, ,'DI NI RANG BZHIN MA
SKYES PAS, ,'DUS PA NYID KYANG DE BZHIN NO, ,DE PHYIR BCOM

LDAN 'DAS NYID KYIS, ,'GRO BA 'DI DAG MING TZAM GSUNGS, ,GZHAN
GYIS SMRAS PA 'DI DAG KUN, ,BDAG GIS LEGS PAR BRJOD PA YIN,
,PHYOGS NI SNGA MAR BRJOD PA DAG ,'DI NI BLO GROS RNAM PAR GAL,
,DE YI BLO GROS BSAL NAS SU, ,RANG GI PHYOGS NI

BDAG GIS BSHAD, ,JI LTAR ME LONG LA GZUGS BRNYAN, ,GCIG DANG
GZHAN NYID SPANGS PA LTAR, ,SNANG LAS GZHAN NA YOD MIN TE, ,DE
LTAR DNGOS PO'I RANG BZHIN NO, ,'JIG RTEN SGYU MA RMI LAM BZHIN,
,RGYU DANG RGYAN NI RNAM PAR SPANGS, ,RTAG TU RGYUN MED PAR SNANG

PAS; ,RNAM PAR RTOG PA MI 'JUG GO, ,GANG LA DNGOS PO YOD MIN PAS,
,SEMS TZAM DU NI RTOGS PAR BYA, ,JI LTAR DNGOS PO MED PA'I SEMS,
,SEMS TZAM DU NI RIGS PA MIN, ,GZUNG DANG 'DZIN PA'I BYE BRAG
GIS, ,GAL TE SEMS NI 'JUG PA NA, ,'JIG RTEN

PA YI SEMS 'DI DAG ,SEMS TZAM DU NI MI RIGS SO, ,LUS DANG LONGS
SPYOD DBANG PO NI, ,GAL TE RMI LAM LTAR SKYES NA, ,SEMS NI GNYIS
SU 'GYUR BA STE, ,SEMS KYI MTSAN NYID GNYIS MIN NO, ,GANG PHYIR
JI LTAR RAL GRI'I SO, ,JI LTAR RANG GI MDZUB RTZE YIS,,

MI CHOD PA DANG MI REG PA, ,DE BZHIN SEMS NYID RANG SNANG BA'O,
,GZUGS BRNYAN BZHIN DU SNANG BA'I SEMS, ,SNGON DU GOMS PAR GYUR
PA'I BLOS, ,JI LTAR 'BYUNG BA RNAM PAR MTHONG, ,DON GYI RNAM PA
DON YOD MIN, ,GANG ZAG RGYU DANG PHUNG PO DANG, ,DE

@95B BZHIN RKYEN DANG RDUL PHRAN DANG, ,GTZO BO DBANG PHYUG BYED
PA PO, ,SEMS TZAM PO LA RNAM PAR BRTAGS, ,PHYI ROL DON MTHONG LOG
PA STE, ,DON GZHAN MED PA'I SEMS NYID DO, ,RIGS PAS YID LA BRTAGS
NAS NI, ,GZUNG DANG 'DZIN PA 'GOG PA'O, ,BLO

YIS RNAM PAR GZHIG NA NI, ,RANG BZHIN NGES PAR GZUNG DU MED, ,DE
NI BRJOD DU MED PA'I PHYIR, ,DNGOS PO MED PAR BSTAN PA YIN, ,YID
LA BLO YIS RNAM BRTAGS NA, ,GZHAN DBANG MED CING KUN BRTAGS MED
NA, ,YONGS SU GRUB PA'I DNGOS MED NA, ,JI LTAR BLO

YIS RNAMS PAR DPYAD, ,RANG BZHIN MED CING RIG BYED MED, ,DNGOS
MED GZHI YANG YOD MA YIN, ,NUS PA RO DANG MTSUNGS PA'I PHYIR,
,RTOG GE NGAN PAS 'DI DAG BRTAGS, ,DNGOS PO MTSAN MA RNAM RIG GO,
,YID LOG G-YO BA GANG YIN LAS, ,NGA YI LUS

RNAMS 'DAS NAS SU, ,RNAM PAR MI RTOG PA YIS SPYOD, ,DE BZHIN NYID
DANG STONG NYID MTHA', ,MYA NGAN 'DAS DANG CHOS KYI DBYINGS,
,SKYE BA MED PA'I CHOS RNAMS NI, ,DAM PA'I DON GYI RANG BZHIN NO,
,PHYI ROL DNGOS DANG DNGOS MED DE, ,SEMS KYIS YONGS SU

GZUNG BA MED, ,LTA BA THAMS CAD SPANGS PA GANG, ,SKYE BA MED PA'I
MTSAN NYID DO, ,GANG PHYIR TSOGS PA'I RKYEN YOD NA, ,'JUG PA DANG
NI LDOG PAR 'GYUR, ,TSOGS PA SO SOR GYUR NA NI, ,SKYE BA MED CING
'GAG PA MED, ,YOD MED DNGOS

PO SKYE BA MED, ,SEMS NI YOD MIN MED PA MIN, ,GANG PHYIR LAS
GZHAN 'DUS PA LAS, ,'JUG PA DANG NI LDOG PA MIN, ,GANG TSE 'JIG
RTEN 'DI DAG KUN, ,'DUS PA NYID NI MTHONG BA STE, ,TSOGS PA TZAM
PO 'DI NYID NI, ,DE TSE SEMS LA MNYAM PAR GNAS, ,

GANG LA CUNG ZAD SKYE MED PAS, ,DGAG PA CUNG ZAD YOD MA YIN, ,DE
NI YOD DANG MED MIN TE, ,'GRO 'DI BRJOD DU MED PAR BLTA'O, ,ZUNG
DU 'JUG PA YONGS SHES NA, ,BYANG CHUB SEMS DPA' SNYING RJE CHE,
,MKHAS PAS KUN RDZOB DE NYID KYANG, ,MI SPANG PAR NI SPYAD

@96A *, ,PAR BYA; ,GANG PHYIR KUN RDZOB LOG NA NI, ,DE PHYIR DE
NYID CI YANG MED, ,KUN RDZOB NYID KYIS SKYE BA GANG, ,DE NYID
SKYE BA MED PA'I DON, ,'DI NI ZUNG 'JUG MTSAN NYID DE, ,RKYEN LAS
SKYES PA'I MTSAN NYID DO, ,DE BZHIN NYID DANG CHOS KYI DBYINGS, ,

SHES RAB PHA ROL PHYIN PA'I MCHOG ,YANG DAG MTHA' DANG SKYE BA
MED, ,MI DMIGS PA DANG MYA NGAN 'DAS, ,STONG NYID MTSAN MA MED PA
DANG, ,SMON PA MED DANG 'DUS MA BYAS, ,RMI LAM SGYU MA LA SOGS
DPE, ,DE NYID RGYAL BA RNAMS KYIS BSGRUBS, ,THEG CHEN 'DI NI

MCHOG YIN TE, ,NGES DON MDO SDER BSDUS PA YI, ,MDO SDE LTA ZHING
NYAN PA LA, ,'DI LTAR 'BAD PAS BSAM PAR BYA, ,SNYING RJE SEMS CAN
LA BSKYED DE, ,BYANG CHUB SEMS NI BRTZON BYAS NAS, ,BYANG CHUB
SDOM GNAS BRTZON CHEN POS, ,RANG BZHIN MED PA BSGOM PAR BYA,,

'PHAGS PA'I LAM BRGYAD LA GNAS TE, ,SBYIN DANG TSUL KHRIMS SOGS
LA 'BAD, ,MKHAS RNAMS GANG PHYIR BDEN GNYIS GNYIS MED 'DIS, ,JI
LTAR DE NYID DON DE CHAD PA LTA BUR NI, ,MNGON SUM GRUB PA SKYE
DANG 'GAG PA'I SNOD YIN TE, ,GAL TE DON SKYES RNAM PAR

NYAMS PA'I SKYON YIN NO, ,GANG PHYIR JI LTAR ME LONG NANG DU
GZUGS BRNYAN MTHONG, ,RIGS PAS BRTAGS PA'I STOBS KYIS DE MED DE
MTHONG MED, ,PHYI YI DON MED 'DI YANG MED DE RNAM PAR SNA TSOGS
SEMS, ,'ON KYANG RTEN 'BREL DAG LA RIGS PAS 'GAL BA MED, ,

'DI NI DBU MA'I GNAS SU BSDUS PA'O, ,DE LTAR MTHA' BZHI RNAM
SPANGS PA, ,BRTAGS TE BRTAN PAR BYAS NAS SU, ,SKYE BA MED CING
GNAS PA MED, ,'GAG PA MED CING MTSAN NYID MED, ,RANG RIG RKYEN
LAS SKYES PA STE, ,DE NYID PHA ROL PHYIN PA'I TSUL, ,PHYAG RGYA

BZHI YI RANG BZHIN LUNG, ,SNGAGS KYI TSUL LA BSTEN NAS SU, ,BLA
MA'I KHYAD PAR MYONG PA YIN, ,MA BRTAGS PAR YANG SOM NYI MED,
,STONG PA NYID NI RANG RIG STE, ,THABS DANG SHES RAB BDE CHEN PO,
,'BRAS GNAS BZHIN DU RTZOD PA MED, ,BYANG CHUB SEMS

@96B NI RNAM PAR BSGOM, ,DE SKAD DU YANG, GSANG SNGAGS TSUL DE
SHES PA YIS, ,SNGAGS KYI LUGS KYI KHYAD PAR GSUNGS, ,DON GCIG NA
YANG MA RMONGS DANG, ,THABS MANG DKA' BA MED PA DANG, ,DBANG PO
RNON PO'I DBANG BYAS NAS, ,SNGAGS KYI BSTAN BCOS KHYAD

PAR 'PHAGS, ,GANG PHYIR STONG PA RIG PA NYID, ,YE SHES RANG BZHIN
SKAD CIG MA, ,GANG PHYIR RDO RJE SEMS DPAR NGES, ,PHUNG PO DE
BZHIN GSHEGS PAR RTOGS, ,RIGS PA'I STOBS KYIS GZHAG PA GANG, ,MA
BRTAGS PA RU SBYOR BA DON, ,CI STE YONGS

SU BRTAG BRAL BA, ,SNGAGS KYIS TSUL DANG BRAL NA NI, ,RNAM PA KUN
DU DPE MED NA, ,ZAG PA MED PA'I BDE BA CHE, ,LHA YI NGA RGYAL
BLTA BYAS PA, ,JI LTAR STONG NYID NYAMS SU MYONG, ,LAS KYI PHYAG
RGYA LEGS GRUB NAS, ,CHOS KYI PHYAG RGYA RAB PHYE BAS, ,PHAN TSUN

RE BA MED NA NI, ,DAM TSIG 'BRAS BU JI LTAR YIN, ,THABS NI MANG
PO RNAMS KYIS SU, ,NYAMS SU MYONG BA'I KHYAD PAR DANG, ,LAS DANG
CHOS DANG PHYAG RGYA CHE, ,DBYE BA GZHAN DU JI LTAR YIN, ,SHIN TU
DBANG PO RNON PO YIS, ,STONG NYID NYAMS SU MYONG BA YANG, ,BDE

CHEN MNGON PAR BYANG CHUB LA, ,'DOD PA KUN LA LONGS SPYOD PAS,
,DER NI SHIN TU BDE BA NYID, ,DE LTAR THABS KYI DNGOS PO YIS,
,DANG PO'I DUS LA GOMS PA LAS, ,GZHAN DU JI LTAR DKA' BA MIN,
,PHA ROL PHYIN PA KUN BDAG NYID, ,BSGOM PA'I STOBS NI RDZOGS

PA NA; ,RDZOGS PA'I BYANG CHUB GRUB PA LA, ,DBANG PO RNON POS CIS
MI 'GRUB, ,LHAN CIG SKYES DGA' RTOGS PA'O, ,AE BAm LAS NI PHYAG
BYAS NAS, ,PHYAG RGYA'I RANG BZHIN MDOR BSDUS PA, ,SNGAGS KYI
THEG PA BSHAD PAR BYA, ,SHES RAB SPRUL PA'I GZUGS CAN

MA; ,LAS KYI PHYAG RGYA BDAG MED NYID, ,LUS DANG NGAG DANG SEMS
KYI LAS, ,YE SHES GTZO BO'I RANG BZHIN NO, ,GANG PHYIR DE LAS
SHES PA GANG, ,DGA' BA LA SOGS RIM SKYES PA, ,DBUS SU RNAM PAR
SHES PA STE, ,DE NI SHES RAB YE SHES BRJOD, ,RNAM

@97A *, ,BCAS DANG NI RNAM PA MED, ,DE BZHIN DBU MA'I RTOG PA'O,
,JI LTAR MOS PA'I YE SHES NI, ,MAN NGAG GIS NI THOB PAR 'GYUR,
,GSUM PA'I LHAN CIG SKYES PAR RTOGS, ,BTZAN THABS DBANG GIS BZHI
PA STE, ,RLUNG GI BKOD PAS SNA RTZEL, ,MI

'GYUR BA YI SBYOR BA YIN, ,JI LTA JI LTAR BED YE SHES, ,THABS
KYIS RAB TU BSGRUB PA YIN, ,DE LTA DE LTAR RTOGS PA STE, ,RTOG PA
LHAN CIG SKYES PA MCHOG, ,GANG PHYIR 'BRAS BU 'DRA BA'I DBANG,
,BTZAN THABS LHAN CIG SKYES PAR 'DOD, ,YUN RING DUS SU 'BRAL MED

GNAS; ,MA BCOS PA YI TSOGS YIN NO, ,DE GSUNGS PA, DGA' BA KHU BA
'BAB PA STE, ,GTZUG TOR SMIN PHRAG PADMA'I TSAL, ,MGRIN PA SNYING
GAR MCHOG DGA' STE, ,DE NAS DGA' BA BRAL BAR 'GYUR, ,SNA TSOGS
ROL MOS LTE BA NAS, ,JI SRID GSANG BA'I

PADMAR SON, ,DE SRID GSANG BA'I NOR BU NAS, ,MA 'PHROS BAR DU
LHAN CIG SKYES, ,MI GNAS PA YI MYA NGAN 'DAS, ,'DOD CHAGS CHEN
PO'I KHYAB BDAG GTZO, ,MA 'PHROS BDE BA CHAGS BRAL TE, ,'DI NI
MYA NGAN 'DAS PAR GNAS, ,CHAGS BRAL LAS NI

SDIG PA MED, ,BDE BA MCHOG LAS BSOD NAMS MED, ,DE PHYIR MI 'GYUR
BDE BA'I SEMS, ,RTAG TU DER GNAS MOS PAR BYA, ,'PHO BA LAS NI
CHAGS BRAL 'BYUNG, ,CHAGS BRAL LAS NI SDUG BSNGAL 'BYUNG, ,SDUG
BSNGAL BAS NI KHAMS ZAD DE, ,KHAMS ZAD

PAS NI 'CHI BAR 'GYUR, ,SHI NAS DE DAG BZHIN DU 'ANG 'BYUNG,
,SRID PAR 'CHING ZHING SKYE BA STE, ,DE PHYIR 'BAD PAS THAMS CAD
KYIS, ,CHAGS PA DOR BA RNAM PAR SPANGS, ,CHAGS BRAL 'DOD LDAN MA
YIN TE, ,'DOD PA'I SBYOR THABS 'DI 'DOD NA, ,NGA YIS BSTAN PA

RGYUN DU YANG, ,CI STE RNAL 'BYOR SDUG BSNGAL BSKYED, ,BDE BA MI
'GYUR RANG BZHIN GYIS, ,MI 'GYUR MCHOG NI BSGRUB PAR BYA, ,RTEN
NI SHOR BAR GYUR PA YIS, ,RTEN PA CHAGS DANG BRAL PA YIN, ,SPYI
BOR RGYAS PA'I THIG LE NI, ,SHES RAB CHAGS LAS ZHU BAR

@97B 'GYUR; ,GANG PAR GNAS PA'I GO 'PHANG NI, ,BCINGS PA DAM PA'I
DON YIN NO, ,JI LTAR ZLA BA 'CHAR BA'I RIM, ,'PHEL BA'I DUS KYIS
RDZOGS PAR 'GYUR, ,DE BZHIN SEMS BSKYED RIM PA NI, ,'PHEL BA'I
DUS KYIS RDZOGS PA YIN, ,DE NI GTZUG NAS

BYUNG NAS SU, ,RDO RJE NOR BU GANG BAR 'GYUR, ,DE NI CHAGS DANG
BRAL NA NYAMS, ,RDO RJE RTZE MOR RAB RGYAS 'GYUR, ,BDE CHEN RANG
BZHIN 'DI NYID NI, ,RDZOGS PA'I SGRA YIS BSTAN PA YIN, ,RDZOGS PA
MI BSKYOD GYUR PA YIN, ,SKAD CIG GCIG MNGON RDZOGS

BYANG CHUB, ,JI LTAR CHU YI CHU SNA TSOGS, ,RGYA MTSO CHEN POR RO
MNYAM 'GYUR, ,DE BZHIN DNGOS PO SNA TSOGS KYANG, ,MI 'GYUR BA DER
NYAMS PAR 'GYUR, ,JI LTAR KHAMS RNAMS 'DUS PA NYID, ,GANG ZHIG
DNGUL CHUS PHUG PA LTAR, ,DNGOS PO SNA TSOGS

'DI DAG KYANG, ,MI 'GYUR MCHOG GIS ZA BA YIN, ,MI 'GYUR MCHOG GI
BDAG NYID KYIS, ,RNAM PA KUN GYI RANG BZHIN 'DZIN, ,STONG PA LAS
SKYES DNGOS PO RGYU, ,MI 'GYUR LAS SKYES BDE 'BRAS BU, ,RGYU LA
'BRAS BU BDE RGYAS BTAB, ,

'BRAS BU LA YANG RGYUS BTAB, ,STONG NYID DNGOS PO 'DZIN PA'I
RGYU, ,MI 'GYUR SNYING RJE 'DZIN PAS 'BRAS, ,BYANG CHUB SEMS DE
MA 'PHOS NA, ,STONG NYID SNYING RJE DBYER MED PA, ,NGO BO NYID
KYIS MA SKYES PAS, ,'BYUNG BA ZAD PAR MI 'GYUR TE, ,SNA TSOGS 'DI
NI RANG BZHIN

MED; ,DNGOS DANG DNGOS MED MTSAN NYID GCIG ,YUL DANG DBANG PO'I
SGO YIS SU, ,SEMS NI RDZOGS PA'I RANG BZHIN TE, ,GZHAN DU SPRUL
GYIS ZOS PA YI, ,SDUG BSNGAL TSOR BA RIG PA MIN, ,JI LTAR LCAGS
KYI PHYOGS GCIG NA, ,GANG PHYIR GSER 'GYUR RTZI GNAS

PA; ,'BAR BA'I ME YIS BSREGS NA NI, ,THAMS CAD GSER DU 'GYUR BA
YIN, ,DE BZHIN SEMS KYI PHYOGS GCIG TU 'ANG, ,MI 'GYUR BA DE LA
LEGS GNAS PA, ,'DOD PA'I ME YIS RAB BSREGS NAS, ,THAMS CAD BDE
BAR GYUR PA YIN, ,JI LTAR LCAGS NI GSER

@98A *, ,GYUR NA, ,NAM YANG NAG POR 'GYUR BA MIN, ,DE BZHIN SEMS
NYID RTOGS PA YANG, ,RNAM YANG BAG CHAGS 'GYUR BA MIN, ,GANG
PHYIR ME YIS SBYANGS BA'I GSER, ,LCAGS SU GYUR PA MA YIN NO, ,DE
BZHIN PHYIR ZHING PHYIR ZHING SEMS, ,'DOD

CHAGS ME YIS DRI MA MED, ,'DIR MANG SMRA BA CI ZHIG DGOS, ,'JIG
RTEN KUN RDZOB BDEN PA LA, ,LCAGS NI 'GYUR BAR BYED PA YI, ,RTZI
YI RANG BZHIN BSAM MI KHYAB, ,DON DAM PAR NI RAB BRTAGS NA, ,GLO
BUR DRI MAS GOS PA YI, ,SEMS NYID RTOGS PAR GYUR PA NA, ,YE

SHES RANG BZHIN SMOS CI DGOS, ,JI LTAR RTZI YIS BSGYUR BA'I
LCAGS, ,LCAGS KYI RJES SU 'GRO BA MIN, ,DE BZHIN BDE BAS BSGYUR
BA'I SEMS, ,SDUG BSNGAL NYID DU 'GYUR BA MIN, ,ZHES SO, ,YANG
GSUNGS PA, ,RDO RJE DBYINGS PHYUG MA YI RTZA, ,BHA GA'I DBUS NA

RNAM PAR GNAS, ,'BAD PAS NYE BAR THOB NAS SU, ,BLA MA'I BKA' LA
GOMS PA YIS, ,MDZUB MO CUNG ZAD BSKYOD PA YIS, ,PHYI NANG LCE
DANG RDO RJE YIS, ,RTZA DE RGYAS PAR GYUR PA LAS, ,MCHOG TU BDE
BA RAB TU 'BAB, ,PHA ROL PHYIN BCU RDZOGS PA STE, ,STOBS DANG
DBANG

PO RNAMS DANG LDAN, ,SA BCU LAS NI 'DAS NAS SU, ,DE LAS RTAGS SU
GYUR PA MED, ,CES SO, ,YANG GSUNGS PA, GANG TSE YE SHES MTHONG BA
NI, ,RNAL 'BYOR PA NI BDE BAR GNAS, ,'GYUR MED THUN NAS ZHAG GCIG
GAM, ,ZLA PHYED ZLA BA LO GCIG GAM, ,BSKAL

PA'AM BSKAL PA STONG DU 'AM, ,YE SHES MNGON PAR SBYOR PAS GNAS,
,YANG GSUNGS PA, ,JI SRID RNAL 'BYOR BYANG CHUB SEMS, ,GTONG PAR
BYED PA MA YIN PAS, ,DE SRID RGYUN MI 'CHAD PA 'THOB, ,DGA' BA
LAS SKYES BDE BA YI, ,BYANG CHUB SEMS DE LHUNG GYUR NA, ,

DNGOS GRUB KUN GYI GTER YIN PAS, ,RNAM SHES PHUNG PO BRGYAL 'GYUR
NAS, ,DNGOS GRUB MA SMAD GA LA YOD, ,CES GSUNGS SO, ,LAS DANG DAM
TSIG PHYAG RGYA YI, ,DUS SU LHAN CIG SKYES PA RTOGS, ,CHOS KYI
PHYAG RGYA PHYAG RGYA CHE, ,GNYIS NI LHAN CIG SKYES PA

@98B MCHOG ,BYANG SEMS BRAL NA BDE BA YIN, ,BRGYA LAM NA YANG MI
'THOB PO, ,BDE CHEN NYID NI MA GTOGS PA, ,NAM YANG GSANG SNGAGS
THEG PA MED, ,SHES RAB YE SHES THOB PAS NA, ,LAS KYI PHYAG RGYA
LHAN CIG SKYES, ,THA MA 'BRING SOGS DBYE BA YIS, ,DE NYID RANG

BZHIN DKYIL 'KHOR BSGOM, ,LAS KYI PHYAG RGYA SNYOMS 'JUG PAS,
,DAM TSIG DKYIL 'KHOR BSGOM PAR BYA, ,THA MAS BSKYED PA BSGOM PA
STE, ,LAS KYI YAN LAG DANG BRAL 'BRING, ,RAB KYIS KYANG NI BSAM
BYA BA, ,MYUR DU RDZOGS PA'I DKYIL 'KHOR RO, ,CHOS KYI

PHYAG RGYA BSGOM PA NI, ,THA MAS RTZA DANG YI GE RIM, ,GTUM MO'I
BYE BRAG 'BRING GIS SO, ,MI SHIGS PA NI RAB KYIS TE, ,THIG LE
PHRA SOGS RNAL 'BYOR PAS, ,BSDUS PA RIG PAR 'DOD PA YIN, ,RAB KYI
THA MAS BSGOM BYA NA, ,KHAMS GSUM PO NI GZHAL YAS

KHANG; ,SEMS CAN RNAMS NI DKYIL 'KHOR BA, ,RNAL 'BYOR PA NI DKYIL
'KHOR BDAG ,DE BSHAD PA, ,'DI NI GNAS GSUM MA YIN GZHAL YAS KHANG
PA YIN, ,SROG CHAGS MA YIN 'DI NI RGYAL BA YIN, ,'KHOR LO'I BDAG
PO NGA YIN DBANG PO MA YIN TE, ,

SA LA SOGS PA 'ANG MA YIN GZUGS LA SOGS PA 'ANG MIN, ,CHOS NYID
BDAG NYID DE NYID DES NA DKYIL 'KHOR PA YANG YIN, ,SNA TSOGS
DKYIL 'KHOR 'KHOR LOR SHES NA CI STE 'KHRUL PAR BYED, ,CES BSTAN
TO, ,KHAMS BZHI DANG NI PHUNG PO DAG ,LHA MO YE SHES HE RU

KAS; ,'KHOR LO RGYAS BTAB DE BZHIN NYID, ,RAB KYI 'BRING PO'I
BSGOM BYA BA, ,SNA TSOGS PA BDAG MED DE BZHIN NYID, ,THABS DANG
SHES RAB STOBS KYIS SU, ,ZUNG 'JUG LHUN GYIS GRUB PA STE, ,DKYIL
'KHOR SNYING PO BSDUS PA NYID, ,SEMS NI RTOG MED SBYOR BAS

KYANG; ,SEMS DE NYID NI BRTAG MI BYA, ,KUN NAS THAMS CAD MCHOG
YIN TE, ,RNAM MED DBANG PO'I YUL LAS 'DAS, ,DNGOS DANG DNGOS MED
RANG BZHIN NYID, ,DNGOS DANG DNGOS MED RNAM PAR SPANGS, ,MTHA'
BZHI LAS NI RNAM GROL ZHING, ,MTHA' BZHI DAG NI MNYAM PAR

@99A *, ,BRTEN; ,SNA TSOGS SGRO BTAGS GNAS PA MED, ,CHAGS MED BDE
BA CHEN PO NYID, ,'BRAS BU DE NYID MI MTHUN PHYOGS, ,BRTAGS PA DE
NYID MA BRTAGS PA'O, ,DE RKYEN THOB PAS SKYE BA STE, ,SKYE BA MED
PA'I RANG BZHIN TE, ,BEMS PO MED DE

RANG RIG PAS, ,MI SHES PA DANG MA MTHONG BA, ,BRTAGS PAS NAM
MKHA' DNGOS MED DE, ,DE NI MI 'GYUR BRTAN PA'O, ,CHAD PA MIN PAS
DNGOS MED MIN, ,SKYE BA MED PAS RANG BZHIN NYID, ,KUN RDZOB LAS
SKYES DNGOS PO STE, ,CHOS RNAMS THAMS CAD LHAN

CIG SKYES, ,GNYUG MA'I DGA' BA'I RANG BZHIN NYID, ,BDAG BYIN
BRLABS PAS RANG BYUNG STE, MI NYAMS PAS NA MI SHIGS PA'O, ,CHOS
KYI PHYAG RGYA PHYAG RGYA CHE, ,GNYIS MED MOS PAS LDAN PA'O,
,DBANG PO MCHOG GI RNAL 'BYOR PA, ,RAB KYI YANG NI RAB YIN NO,
,RGYU

DANG 'BRAS BU DBYER MED PAS, ,SGOM PA'I RIG PA BDAG LA MED, ,JI
LTAR BSKYED PAS NYAMS MYONG PAS, ,DRAN DANG DRAN PA NYAMS PA
NYID, ,MA SKYES PA YI RO TSOR BAS, ,DE BZHIN BSGOM PA'ANG RTOGS
PA'O, ,GANG PHYIR SHES RAB BSGOM PA YIS, ,STONG NYID

SO SOR RTOGS PA YIN, ,DPAL LDAN DGYES RDOR SOGS RGYUD DU, ,BCOM
LDAN 'DAS KYIS GSAL BAR GSUNGS, ,CHOS RNAMS THAMS CAD YONGS SHES
NA, ,BSGOM PA NYID NI BSGOM PA MIN, ,GANG PHYIR BDAG BYIN BRLAB
RIM DES, ,ZUNG 'JUG RIM PA 'ANG DE BZHIN

NO; ,BDE CHEN MNGON PAR RDZOGS BYANG CHUB, ,DE BZHIN PHYAG RGYA
CHEN PO MCHOG ,CHOS KYI DE NYID RIG PA YIS, ,NGAL BAR GYUR PA MA
YIN TE, ,CHOS KYI DE NYID LA BZHUGS PHYIR, ,DE YIS 'BYED PAR RAB
TU BSTAN, ,BLA MA DAM PA'I MAN NGAG GIS, ,GSAL BAR

GYUR GYI GZHAN DU MIN, ,'DI LA GZHAN GYIS BSTAN PA YIS, ,DON
RTOGS PA NI MA YIN NO, ,CHOS 'BYUNG LAS SKYES YE SHES NI, ,JI
BZHIN 'DI LA RTOGS PAR GSUNGS, ,RANG GI MOS PAS TSIG GI DON,
,GZUNG BA DNGOS MA YIN NO, ,DE BZHIN BZHI PO THAMS

@99B CAD KYANG, ,'DI LA SOGS PA GSUNGS PA NI, ,JI LTAR DE BZHIN
SKU BZHI PA'O, ,BLA MA DAM PA'I THABS KYIS GSAL, ,STONG NYID BDE
BA DNGOS PO STE, ,BDE BA BDE BA CHEN POR 'DOD, ,BDE BA RO MNYAM
BDE BA NYID, ,LHAN CIG SKYES PA CHOS KYI SKU, ,DE NYID BDE BA'I

DON BYED PAS, ,LONGS SPYOD RDZOGS DANG SPRUL PA YANG, ,RNAM PA
LNGA YI RO DE NYID, ,THAMS CAD GNYUG MAR BYE BRAG MED, ,CES PA
DANG, SANGS RGYAS SKU LNGA'I BDAG NYID CAN, ,ZHES PA LA SOGS
GSUNGS PA YANG, ,SKU LNGA THOB PAR GYUR PA NI, ,DE NYID RO GCIG

PA YI TSUL, ,SKU BZHI RU NI RNAM PHYE BA, ,DBYER MED PAS NA RNAM
LNGA BA'O, ,DE NYID TZAM DU GCIG PA 'DI, ,SKU YANG DE LTAR 'DOD
PA YIN, ,JI LTAR 'DI NI BDAG GI BLOS, ,SO SOR RIG PA MNYAM PAR
'JUG ,DAM CHOS YUL LA SHES RAB KYIS, ,JI LTAR BLO GROS

KYIS THOB LTAR, ,'DI NI CUNG ZAD BRJOD PA LAS, ,JI LTAR 'BYUNG
BA'I DON RTOGS PA, ,'GRO RNAMS DE YI SNOD DU SHOG ,GNAS PA BSDU
PA RDZOGS SO,, ,,SLOB DPON CHEN PO DPAL LHAN CIG SKYES PA'I RDO
RJES MDZAD PA BLA MA DHA RI SHR'I DZNY'A NA'I ZHAL SNGA NAS DANG,
BOD

KYI LO TZ'A BA RMA BAN CHOS 'BAR GYIS BSGYUR BA'O, ,PHYIS PAR
STON GYIS ZHUS NAS BLA MA RGYA GAR BA DANG, MCHUR LO TZ'A BAS DPE
PHYI MO LA GTUGS TE GTAN LA PHAB PA'O,,