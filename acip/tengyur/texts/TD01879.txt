@94B #, ,RGYA GAR SKAD DU, shA dA DHA YO G'A LO KA KRA MA, BOD SKAD
DU, ,SBYOR BA YAN LAG DRUG GI SNANG BA'I RIM PA, DPAL 'JAM PA'I
RDO RJE LA PHYAG 'TSAL LO, ,SHES RAB THABS KYI

BDAG NYID CAN, ,BROG MAR 'JAM RDOR LA BTUNG NAS, DE YI SLOB MA YI
SHES ZHABS, ,DES BRGYUD PA LA'ANG GUS BCAS NAS, ,SMAN ZHABS ZHAL
NAS GSUNGS PA YI, ,YAN LAG DRUG PA RAB BA SGOMS NA, ,'JAM PA'I
RDO RJE LA SOGS PA'I, ,RDZOGS PA'I RIM PA 'GRUB PAR

'GYUR, ,SKYED PA'I RIM PA RNYED 'DOD PAS, ,YAN LAG BZHI PA'I RIM
PA YIS, ,MTHUN PA'I SBYOR BA LA GNAS PAS, ,CIS KYANG RNAL 'BYOR
PA YIS 'THOB, ,RDZOGS PA'I RIM PA SPYOD 'DOD PA, ,YAN LAG DRUG LA
GOMS SBYOR NA, ,BYA BA SPROS BRAL RANG BZHIN GYIS, ,

DNGOS GRUB KYI NI MCHOG BSGRUB PO, ,SO SOR SDUD DANG BSAM GTAN
DANG, ,SROG RTZOL DE BZHIN GZUNG BA DANG, ,RJES SU DRAN DANG TING
NGE 'DZIN, ,SBYOR BA'I YAN LAG DRUG CES GRAGS, ,DRUG PO DE'I NANG
NAS SO SOR SDUD PA BSHAD PA NI BDE BA RGYA MTSO CHEN PO'I GNYIS
LAS LHA MO BZHIS

YANG DAG PAR SKUL LA NAS SAD PA'I TSE RANG GI SNYING GAR PADMA
DANG ZLA BA LA SOGS PA'I SA PA'I SA BON RNAM PAR BSAMS TE, DANG
POR GDONG LA SOGS PA RNAM PAR THAR PA'I SGO GSUM GYIS RNAM PAR
DAG PAR BYAS NAS, YID DANG MTHUN PA'I GNAS SU MCHOD PA DANG SDIG
PA BSHAGS PA LA SOGS

PA'I CHO GA THAMS CAD SPYAD NAS, MAm LA SOGS PA'I SA BON LAS 'OD
ZER GYI DRA BAS BRTAN G-YO'I 'GRO BA THAMS CAD DUL CHUS LCAGS LA
SOGS PA'I GONG BUR BSGYUR BA BZHIN DU DRI MA MED PA'I ZLA BA'I
'OD ZER LTA BU DANG, SGYU MA LTA BU'I GZUGS SU RNAM PAR RTOGS
NAS, RANG GI SNYING

@95A *, ,GA'I SA BON GYI THIG LE LA BSDUS NAS, ,RANG GI LUS DANG
PADMA SOGS PA DE YANG GA PUR DENGS PA LTAR RIM GYIS THIG LE NYID
DU BSGOM, THEG LE YANG MI SHIGS PA BYANG CHUB SEMS KYI GZUGS
STONG NYID SNYING PO CAN LA SMON LAM GYI STOBS KYIS BYIN GYIS
BRLABS PAS

RI MO DRANG PO TZAM DU BLTAS LA YANG, AOm SH'U N+YA T'A DZNY'A
NA BADZRA SV'A BH'A BA A'ATMA KO&HAm, ZHE PA BRAG CA LTA BU'I
SNGAGS 'DIS BYIN GYIS BRLAB BO, ,DE MA THAG TU STONG PA NYID LA
SNYOMS PAR ZHUGS PA'I RNAL 'BYOR PA SMON LAM GYI STOBS KYIS RMI
LAM SAD PA LTA BUR MYUR DU 'GRO BA'I DON LA

BSAMS TE, N'A DA LA RIM GYIS BYUNG BAS SA BON GYI 'OD ZER GYI DRA
BA'I RNAM 'PHRUL GYIS KUN DU KHYAB PA'I DBUS SU CHOS KYI 'BYUNG
GNAS KYI DBUS SU SNA TSOGS RDO RJE'I LTE BAR GNAS PA SNA TSOGS
PADMA'I LTE BA LA GZHAL YAS KHANG GNAS PA'I DBUS SU PADMA DANG
ZLA BA LA SA BON GYIS MTSAN

PA'I PHYAG MTSAN YONGS SU GYUR PA LAS THOG MAR DE BZHIN GSHEGS PA
MA LUS PA BSDUS LA RANG 'DOD PA'I LHAS RANG DANG 'DRA BA'I RIM MA
LA 'KHYUD PAR BLTA'O, ,DE NAS, DBANG PO BCU PO RNAMS KYI BAR,
,RANG GI 'JUG GNAS THAMS CAD DU, ,'DOD PA SO SOR SDUD PAS NA, ,SO

SOR SDUD PA ZHES BSHAD DO, ,ZHES BAS NI, ,SO SOR SDUD PA'I DON
TE, TSIGS SU BCAD PA PHYI MA DE'I DON BSHAD PA NI, ,DBANG PO BCU
ZHES PA DBANG PO LNGA NI MIG GI DBANG PO LA SOGS PA RNAMS DANG,
YUL GZUGS LA SOGS PA RNAMS SO, ,RANG GI 'JUG GNAS ZHES BYA BA
GZUNG

BA DANG 'DZIN PA GZUGS LA BRTEN PA'I YID DE MIG GI RNAM PAR SHES
PA LA SOGS PA'I NGO BO NYID DE SO SOR SDUD PA STE ZHEN PA MED PAR
BYED PA'O, ,'DOD PA SO SOR SDUD PA NI YUL RNAMS LA CHAGS PA'I
SEMS BZLOG PA'O, ,DE YANG 'DI LTAR BSHAD PAR BYA STE, MIG GI
DBANG PO LA

SOGS PA RNAMS SA'I SNYING PO LA SOGS PA'I SA BON LAS BSKYED NAS
THUGS KA'I SA BON LAS 'OD ZER GYI DRA BA BOR BA'I DUS SU GZUGS
RDO RJE LA SOGS PA LA DZA:G'Um BAm HO:KHA'I LA SOGS PA'I SA BON
MTSAN DANG BCAS PA BSAMS PA LAS, GZUGS RDO RJE MA LA SOGS PA
DMIGS

@95B NAS 'OD ZER TSUR 'DUS PA LAS SA'I SNYING PO LA SOGS PA DANG
SNYOMS PAR ZHUGS PA NI DON DAM PAR STONG PA NYID DU RO GCIG PAS
BDE BA BSKYED PAR RIG PA NI NYID LAS, RNAL 'BYOR SO SOR SDUD
ZHUGS PA, ,STONG NYID BSAM GTAN DE LA 'JUG, ,DMIGS PA MED PAR
'JUG PA'I

SEMS; ,GZUNG DANG 'DZIN LAS RNAM PAR RDZOG 'DI YANG DGA' BA'I
GNAS SKABS SU, ,ZHES GSUNGS PAS SO SOR SDUD PA STE DANG PO'O,,
,,DA NI BSAM GTAN BSHAD PAR BYA STE, YAN LAG DANG POS NI 'JUG PA'I
RNAM PAR SHES PA DANG, SDOG BA'I SHES PA'I

MTSAN NYID KYIS SO SOR SDUD PA GOMS PAR BYAS NAS NYON MONGS PA
CAN GYI YID GNAS GYUR PA'I MTSAN NYID CAN GYI BSAM GTAN LA SPYOD
PAR BYA'O, ,'DOD PA LDAN NI MDOR BSDUS NA, ,SANGS RGYAS LNGA RU
SBYOR BA YIS, ,BRTAG PA BSAM GTAN ZHES BSHAD DE, ,BSAM GTAN DE

NI RNAM LNGAR GYUR, ,ZHES PA DE'I DON BSHAD PA NI GZUGS LA SOGS
PA'I 'DOD PA'I YON TAN LNGA'I YUL LA MDZES PA DANG MI MDZES PA
DANG BTANG SNYOMS DANG RANG MCHOG TU MDZES PA DANG, GZHAN MCHOG
TU MDZES PAS 'DOD CHAGS DANG ZHE SDANG DANG GTI MUG DANG NGA
RGYAL DANG PHRAG DOG

GI BDAG NYID KYI NYON MONGS PA'I SEMS SKYES BAS NA YUL DANG SEMS
GCIG TU BYED PA NI 'DOD YON LNGA STE, SEMS NYID YIN NO ZHES BSHAD
DO, ,DE YANG, 'DOD PA'I SEMS ZHES BSHAD PA STE, 'DOD CHAGS ZHE
SDANG RMONGS PA'I DBANG, ,NGA RGYAL PHRAG DOG CAN BA DAG NYID,
,YANG

DAG RDZOGS PA'I SANGS RGYAS LNGA, ,ZHES GSUNGS SO, ,SANGS RGYAS
LNGA RU SBYOR BA YIS, ,BRTAG PA BSAM GTAN ZHES BSHAD DE, ,ZHES PA
NI MDZES PA'I GZUGS LA SOGS PA LA 'DOD CHAGS PA'I SEMS DE NI
SNANG BA MTHA' YAS KYI RANG BZHIN NO, ,MI MDZES PA LA ZHE SDANG

BA'I SEMS DE NI MA BSKYOD PA'I RANG BZHIN NO, ,BTANG SNYOMS LA
GTI MUG PA'I SEMS DE NI RNAM PAR SNANG MDZAD KYI RANG BZHIN NO,
,RANG MCHOG RU MDZES PA LA NGA RGYAL BA'I SEMS DE NI RIN CHEN
'BYUNG LDAN GYI RANG BZHIN NO, ,GZHAN MCHOG TU MDZES PA LA PHRAG
DOG PA'I SEMS DE NI DO

@96A *, ,YOD GRUB PA'I RANG BZHIN NO, ,DE LTA BU'I RANG BZHIN LA
RTAG PA NI BSAM GTAN NO, ,BSAM GTAN DE YANG DBYE BAS RNAM PA
LNGAR 'GYUR TE, ,RTOG PA DANG DPYOD PA DANG DGA' BA DANG DE BZHIN
BDE BA NYID DANG YANG DAG STE, ,LNGA PO DER NI BSAM GTAN BSDU,
,BRTAG DANG

BSAM DANG BSGOM PA LA, ,BSAM GTAN ZHES NI RAB TU BSHAD, ,BSAM
GTAN RNAM PAR MI RTOG PA, ,BSAM GTAN DE NI SANGS RGYAS YUL, ,DANG
PO'I RNAL 'BYOR PA RMONGS NAS, ,GZHAN DU STONG NYID LA SEMS NA,
,BLO GROS SHIN TU RMONGS GYUR PAS, ,MU STEGS LAM

LA 'JUG PAR 'GYUR, ,ZHES BYA BAS YUL DANG YUL CAN GYI SHES PA
SNYOMS PAR 'JUG PA NI GSANG BA GSUM LAS TE, JI LTAR GONG DU BSHAD
PA'I 'DOD CHAGS LA SOGS PA'I SEMS RNAMS NI SNANG BA MTHA' YAS LA
SOGS PA'I RANG BZHIN DU BSGRUBS NAS 'DOD CHAGS KYI SEMS

LA SOGS PA PHYIR LDOG PAR BYED PA 'DI NI RTOG PA'O, ,DE LA SEMS
NYID TZAM DU CI RIGS PAR 'JUG PA NI DPYOD PA'O, ,SEMS KYI RANG
BZHIN RAB TU SHES PA GANG YIN PA NI DGA' BA'O, ,DE LA DGA' BA LAS
KYI NUS PAS THOD PA'I LUS JI LTA BA BZHIN DU BDE BA'O, ,DE LTAR
RTOGS PA

DANG RTOGS PAR BYED PA MED PA DE TZAM NYID DU SEMS RTZE GCIG TU
GNAS PA'I RANG BZHIN NI KUN RDZOB DANG DON DAM PA'I BDEN PA'I NGO
BO NYID DU 'JUG PA'I SHES PA NI BSAM GTAN NO, ,DE NYID 'DI LTAR
BSHAD PAR BYA STE, GAL TE GZUGS LA SOGS PA LA NYE BAR 'JUG PA NA,
DE LA 'DOD

CHAGS LA SOGS SKYES NA SNANG BA MTHA' YAS LA SOGS PA'I RANG BZHIN
DU NGES PAR BYAS NAS MDZES PA LA SOGS PA'I GZUGS LA SOGS BA RANG
DANG 'DRA BA'I SHES RAB MA'I NGO BO NYID DU DMIGS NAS SNYOMS PAR
ZHUGS PAS, NGA RGYAL RDO RJE DANG SNANG PA MTHA' YAS SU 'DUS PAR

BSAM; PHRAG DOG RDO RJE DANG MI BSKYOD PAR 'DUS PAR BSAMS NAS RDO
RJE GSUM GYI BDAG NYID NAM MKHA' LTA BUR RTOGS NAS RANG GI LUS
DANG NGAG DANG YID KYANG RDO RJE GSUM GYI RANG BZHIN NYID DU RNAM
PAR BSAM ZHING CI RIGS PA NYID DU 'GRUB PAS NA YID DGA' BA THOB
PA LAS KYI NYUS PA

@96B THOB PA'I LUS KYI BDE BA CAN LA, DPAL LDAN RDO RJE THUGS
'CHANG BA, ,LA SOGS PA'I TSIGS SU BCAD PAS RANG GI SEMS DANG, NAM
MKHA' GNAS PA'I RDO RJE GSUM KHYAD PAR MED PAR RTZE GCIG PA'I
MTSAN NYID CAN GYI TING NGE 'DZIN BSGOM PAR BYA BA'I 'DIS NI BSAM
GTAN GYI YAN LAG

LNGA PA STE GNYIS PA'O,, ,,DA NI GSUM PA SROG RTZOL GYI YAN LAG
,YE SHES LNGA YI RANG BZHIN DBUGS, ,'BYUNG BA LNGA YI NGO BO
NYID, ,GONG BU'I GZUGS KYIS PHYUNG NAS NI, ,SNA YI RTZE MOR RAB
TU BRTAG, ,RIN CHEN KHA DOG SNA LNGA PA, ,SROG DANG RTOL BA DRAN

YAS SU 'DUS PAR SHES KYI NGO BO NYID KYI PHYIR, YE SHES LNGA YI
RANG BZHIN NO, ,'BYUNG BA LNGA'I NGO BO NYID NI SA LA SOGS PA
LNGA'I DKYIL 'KHOR NAS BYUNG BA'I DBUGS NGES PAR 'BYIN PA NI
SNA'I RTZE MO LHA MO'I PADMA'I SNA RTZE NA GONG

BU'I GZUGS KYIS TE, THIG LE'I GZUGS SU BRTAG PA NI RNAM PAR BSAM
PA'O, ,KHA DOG LNGA NI DKAR PO DANG, SER PO DANG, DMAR PO DANG,
LJANG BA DANG, SNGO BA'I RANG BZHIN NO, ,RIN CHEN TE RIN PO CHE
NI MCHOG GO, ,DRAN NI DGA' BA BSKYED PAS NA RIN PO CHE DANG,
RNYED

DKA' BA DANG 'OD RAB TU 'BAR BA'I PHYIR RO, ,DE YANG GYUR PAS NA
SROG RTZOL DRAN ZHES BYA'O, ,DE NYID 'DI LTAR BSHAD PAR BYA STE,
SNA BUG NANG NAS PHYIR 'BYUNG BA'I DBUGS 'BYUNG BA CHEN PO LNGA'I
RANG BZHIN 'OD ZER GYI DRA BA CAN KHA DOG LNGA DANG YE SHES LNGA'I
BDAG NYID KYIS NAM MKHA'

KUN DU KHYAB PAR SPROS NAS, 'OD ZER GYI DRA BA DE DAG THABS DANG
SHES RAB GNYIS SU MED PAR SNYOMS PAR 'JUG PA'I BDE BAS, SANGS
RGYAS DANG BYANG CHUB SEMS DPA' RNAMS LHAN CIG SKYES DGA'I YE
SHES KYI BDUD RTZI'I RO RAB TU SNANG BAS CI RIGS PAR BKUG NAS
RANG GI SNA BUG

NYID NAS GZHUG, DES RANG GI LUS KYI YAN LAG KUN LA KHYAB PAS BDE
BA'I RANG BZHIN DU BSGOMS NAS DE'I 'OD KYI DRA BA DANG BDE BA
DANG GNYIS SU MED PAR GYUR NAS RDO RJE'I LAM NAS BYUNG NAS LHA
MO'I PADMA'I SNA RTZE LA THIG LE MU TIG RIN PO CHE LA SINDHU RAS
BSGOS PAS DKAR DMAR LTA

@97A *, ,BUR SHIN TU MDZES PA'O, ,RANG DANG 'DRA BA'I RIG MA LA
YAN LAG GIS 'KHYUD PA'I 'JAM PA'I RDO RJE LA SOGS PA SNYING POR
GYUR BA RTAG TU BSGOM PAR BYA BA NI PHRA BA'I RNAL 'BYOR DANG
MTSUNGS PA NI YAN LAG GSUM BA'O,, ,,DA NI YAN LAG BZHI PA

RANG SNGAGS SNYING GAR BSAMS NAS NI, SROG NI THIG LER GYUR BAR
BZHAG, ,RANG DBANG RIN CHEN DGAG BA NI, ,GZUNG BA 'DZIN PA YIN
PAR BSHAD, ,SEMS NI 'GOG BA'I RDO RJER GYUR, ,MTSAN MA NYER 'DZIN
'BYUNG BAR 'GYUR, ,MTSAN MA'I KHAMS NI RNAM PA LNGA, ,BYANG

CHUB RDO RJES GSUNGS PA YI, ,SMIG RGYU 'DRA BA DANG PO YIN,
,MKHA' SNANG 'DRA BA GSUM PA STE, ,MAR ME 'BAR BA BZHI PA YIN,
,SPRIN MED NAM MKHA' LTA BU NI, ,RTAG TU SNANG BA LNGA BA'O, ,ZHES
BYA BA BSHAD PA NI RANG SNGAGS NYING GAR BSAMS NAS

YE SHES SEMS DPA'I THUGS KAR GNAS PA'I MTSAN DBUS NA GNAS PA'I MI
LA SOGS PA'I SA BON BRTAN PAR BYAS NAS SROG DE THIG LE LA BCUG
NAS 'OD ZER LNGA DANG LDAN PAR BSGOM MO, ,RANG DBANG RIN CHEN DGAG
PA ZHES PA BRTAN PAR GYUR BAS NA DGAG PA STE,

DBANG PO DANG LHAN CIG PA'AM, YANG NA RANG GI DBANG PO DANG LHAN
CIG PAS SO, ,GZUNG BA NI PHYIR 'GRO BA ZLOG PAR BYED PA'I DON TO,
,DE LTAR SEMS BRTAN PA GYUR BA'I RIM PAS SA SA LA SOGS PA 'BYUNG
BA CHEN PO LNGA'I DKYIL 'KHOR NAS 'BYUNG BA'I DBUGS ZAD PA LA
MTSAN

MA'I SHES PA 'BYUNG BA STE, DE YANG RNAM PA LNGA LAS, DANG POR
SMIG RGYU LTA BUS NI SA'I DKYIL 'KHOR LAS 'BYUNG BA'I DBUGS ZAD
PAS NA DROD KYI GNAS SKABS SO, ,DU BA LTA BUS NI CHU'I DKYIL
'KHOR NA 'BYUNG BA'I DBUGS ZAD PAS NA RTZE MO'I MTSAN NYID NANG
BA'I

GNAS SKABS SO, ,NAM MKHA' LTA BUS NI NAM MKHA' KUN DU KHYAB
PA'AM, MI STAG 'PHRO BA LTA BU ME'I SKYIL 'KHOR NAS 'BYUNG BA'I
DBUGS ZAD PAS NA BZOD PA'I MTSAN NYID SNANG BA CHEN PO'I GNAS
SKABS SO, ,MAR ME LTA BUS NI RLUNG GI DKYIL 'KHOR LAS BYUNG

@97B BA'I DBUGS ZAD PAS NA CHOS MCHOG CHEN PO'I MTSAN NYID BA
THOB PA'I GNAS SKABS SO, ,SNANG BA'I RNAM PA'I RNAM PA YANG
PHYOGS DPAG TU MED PA'I DKYIL 'KHOR THAMS CAD DU KHYAB PA STON
PA'I BDUD RTZI'I 'OD KYIS SNYOMS PA'I NAM MKHA'I DKYIL 'KHOR NAS
'BYUNG BA'I DBUGS ZAD

PAS NA THAMS CAD DU CHOS KYI DBYINGS KYI MTSAN NYID NYE BAR SNANG
BA THOB STE, SA RAB TU DGA' BA'I BDE BA CHEN POR RAB TU 'JUG PA'I
GNAS SKABS SO, ,DE NYID 'DI LTAR BSHAD PAR BYA STE, DE MA THAG TU
YE SHES SEMS DPA' SNYING GAR BCUG NAS MTSAN MA'I SA BON LAS 'OD
ZER GYI DRA BA SROG

DANG 'DRES PAR GYUR NAS RNAM PAR SPROS PAS GONG MA BZHIN DU CHO GA
THAMS CAD RJES SU SPYAD NAS YANG RANG GI SNYING GA'I MTSAN MA'I
SA BON GYI THIG LE LA BSDU, SNGAGS KYI YI GE RNAMS KYANG THIG LER
BSAMS NAS, DE'I DBUS SU RANG NYID DANG RIG MA LA YAN LAG GIS
'KHYUD

PAS BDE BA RGYA MTSO RO MYONG BA'I RANG BZHIN DU BDAG BSAMS PA
NI, MCHAN KHUNG GNYIS SU LAG PA GNYIS RAB TU BSDAMS NAS, 'OD SGO
GNYIS KYANG BSDAMS LA LCE RTZE BZLOG NAS RDO RJE SKYIL KRUNG
BCINGS TE, RIM NAS RIM GYIS SROG GZUNG BAR BYA BA NI THIG LE'I
SBYOR BAS MCHOG TU GYUR

BA'I GDAMS NGAG STE YAN LAG BZHI PA'O,, ,,DE LTAR MCHOG DGA'I
GNAS SKABS SU NYON MONGS PA CAN GYI YI GNAS GYUR BA'I MTSAN NYID
CAN MTHONG BA'I LAM GYI BAR DU BSTAN NAS, DA NI DGA' BRAL GYI
GNAS SKABS SU YANG SNGON DU GYUR BA LAS DRAN PA YANG DANG YANG DU
MNGON DU

BYA BA'I MTSAN NYID CAN GYI BSGOM BA'I LAM GYIS RJES SU DRAN PA
YAN LAG LNGA PA, BRTAN GYUR RDO RJE LAM NAS NI, ,NAM MKHA'I KHAMS
SU SPRO BAR BYA, ,RJES DRAN GANG ZHIG RNAM BSGOM PA, ,DE DANG
'DRA BAR SPRO BAR BYA, ,RJES SU DRAN PA ZHES BSHAD DO, ,SO SOR
SNANG BA DE LAS SKYE, ,

ZHES BYA BAR BSHAD PA NI BRTAN PA'I MTSAN MA'I SHES PA BYUNG BAR
SHES PA'I SGO NAS BRTAN PA'I SHES PA SPRO BAR BYA BAR 'GYUR GYI
SGRAS MI BRTAN NA MI SPRO BA NI RDO RJE LAM NAS SO, ,GANG NAS ZHE
NA, MKHA' NAS ZHES PAS CHOS 'BYUNG NAS DANG, NAM MKHA' DKYIL
'KHOR NAS SO, ,RJES SU DRAN

@98A *, ,PA SDE GONG DU SNAGS RGYAS LA SOGS BA RJES SU DRAN BDE
LTA BU'I SHES PA DRAN PA'O, ,RANG DANG GZHAN PA SO SOR SNANG BA
DANG MNYAM PAS DKYIL 'KHOR GYI 'KHOR LO LA SOGS PA DANG 'DRA BAR
SHES PA SKYES PA'O, ,DE NYID 'DI LTAR BSHAD PAR BYA STE, GONG DU
MTSAN MA

BYUNG BA'I SGO NAS SEMS NGES PAR BRTEN PAR GYUR BAR SHES PA RANG
GI SNYING GA'I YE SHES SEMS DPA'I THUGS KA'I THIG LE DE LAS 'OD
ZER GYI DRA BA THABS SHES RAB SNYOMS PAR ZHUGS PAS SANGS RGYAS
KYI GZUGS KYI NGO BO NYID DAM YONG NA MTSAN MA'I RANG BZHIN DU
SPRO BA NI, RDO RJE'I LAM NAS

LHA MO'I PADMA'I NANG GI GNAS SU YUD TZAM BSGOMS LA, DE NAS PHYIR
ROL DU NAM MKHA'I KHAMS KYI 'GRO BA MA LUS PA DANG SNYOMS PAR
'JUG PA'I RANG BZHIN NYID DU BYAS TE RDO RJE'I LAM NAS BSDUS PAS
BDE BA'I BDAG NYID DU YAN LAG THAMS CAD BDE BAR BSGRUBS TE, THOG
MA'I

THIG LE YANG 'DUS NAS BSGOM PAR BYA BA NI GDAMS NGAG STE YAN LAG
LNGA BA'O,, ,,DA NI SLOB MA'I SANGS RGYAS THOB PAR BYED PA'I
MTSAN NYID LHAN CIG SKYES DGA'I RANG BZHIN CAN YAN LAG DRUG PA,
THABS DANG SHES RAB SNYOMS 'JUG PAS, ,DNGOS PO THAMS

CAD MDOR BSDUS PA, ,GONG BU'I TSUL GYIS BSDUS NAS NI, ,DBUS SU
GZUGS NI RNAM PAR BSGOM, ,YUD KYIS YE SHES RDZOGS BYED PA, ,TING
NGE 'DZIN ZHES BRTAGS PA YIN, ,ZHES BSHAD PAR BYA STE, THABS DANG
SHES RAB SNYOMS 'JUG NI BDAG NYID GNYIS SU

MED PA'I BDE BA'I RANG BZHIN BSGOM, ,BRTEN GYO'I DNGOS PO THAMS
CAD KYI BDAG NYID DU RANG GI SEMS TZAM PA NYID NI THABS DANG SHES
RAB KYI BDAG NYID YIN LA, SNYOMS 'JUG NI GNYIS SU MED PA THOB PAS
NA MDOR BSDUS PA STE GONG BU'I RANG BZHIN SANGS RGYAS KYI GZUGS

CAN NO, ,DBUS SU GZUGS NI ZHES PA LUS KYI DBUS SU RNAM PAR BSGOMS
PAS 'DRES PAR 'GYUR BA'O, ,YUD KYIS NI YANG DAG PAR ZHU BAR GYUR
BA LAS LHA MO BZHI'I GLUS BSKUL BA'I SGO NAS GNYIS SU MED PA'I
BDE BA YE SHES LHA'I SKU'I RANG BZHIN CAN DU 'GRUB PAR

@98B 'GYUR BA'I SHES PA RDZOGS PAR BYED PA'I TI NGE 'DZIN TO, ,DE
'DI LTAR BSHAD PAR BYA STE, GONG 'DI YAN LAG LNGA PA NAS SEMS
BRTAN PAR GYUR BA'I RNAL 'BYOR BAS RANG BZHIN SO SOR SNANG BA'I
SKYIL 'KHOR LO LA SOGS PA DANG 'DRA BA YANG DANG YANG DU SKYED
PAR BYAD NUS

PAS SPRO BA DANG BSDU BA DANG, DBANG DU BYA BA'I DON DU RANG GIS
BDE BA NYAMS SU MYONG BA NI SGYU MA LTA BU'I RANG BZHIN GYI 'OD
ZER DU MA 'PHRO BA'I DRA BAS KUN NAS SNYOMS PAR 'JUG PA'I RANG
BZHIN GYIS SHIN TU PHRA BA DU MA'I NGO BO NYID CHAGS THOGS MED
PAR BSDUS NAS, RANG NYID ZHUB BAR

GYUR PA DANG 'DRES BA'I BDE BA SGYU MA LTA BU RNAM PAR BSAMS PA
LAS, SNGON GYI SMON LAM GYI DBANG GIS SNYING RJE LA SOGS PA'I RANG
BZHIN CAN SPYAN MA LA SOGS PA'I LHA MO BZHIS BSKUL BAS MYUR DU
LANGS TE YE SHES KYI RANG BZHIN GYI 'JAM PA'I RDO RJE LAS SOGS PA
RANG DANG 'DRA BA'I LUS

LA 'KHYUD PAR BSKYED PA'I BDUD RTZI'I BCUD ZAG BA'I RO MYANG BAR
BSGOM PA NI TING NGE 'DZIN GYI GDAMS NGAG STE YAN LAG DRUG BA'O,,
,,DE LA SO SOR SBUD PA 'GRUB PAS NI SNGAGS RNAMS THAMS CAD 'GRUB
BO, ,BSAM GTAN GYIS NI MNGON PAR SHES BA YANG 'GRUB BO, ,

SROG RTZOL GYIS NI BYANG CHUB SEMS DBAS BYIN GYIS RLOB BO, ,GZUNG
BAS NA RDO RJE SEMS DPAS BYIN GYIS RLOB BO, ,RJES SU DRAN PAS NI 'OD
ZER GYI DKYIL 'KHOR SPRO BA'O, ,BSAM GTAN GYI DBANG GIS NI SGRIB
PA THAMS CAD LAS RNAM PAR GROL BA'O, ,DE YANG, SO SOR SDUD LAS

DES RNYID NA, ,SNGAGS RNAMS KUN GYIS PHYIN GYIS BRLAB, ,BSAM GTAN
YE SHES NGES THOB NA, ,MNGON SHES LNGA PO RNYED PAR 'GYUR, ,SROG
DANG RTZOL BA LA DBANG NA, ,RDO RJE SEMS DPA' GZIGS PAR MDZAD,
,BZUNG BA'I STOBS NI RTAG PA LA, ,RDO RJE SEMS DPA' NGES PAR

'JUG, ,RJES SU DRAN PAS YANG DAG PAR, ,'OD ZER GYIS NI DKYIL
'KHOR BSKYED, ,TING NGE 'DZIN GYI DBANG GIS NI, ,SGRIB PA RNAMS
LAS NGES PAR GROL, ,ZHES GSUNGS SO, ,DPAL LDAN YE SHES ZHABS KYI
SBYOR BA'I YAN LAG DRUG MDZES BAR, ,GANG GIS SHIN TU DRI MED

@99A *, ,BSHAD PAS DGE BDE BSKRUN LA, ,SHIN TU DAG PA DE NI RGYAL
BA'I BLO CAN MIG CAN LA, ,DPAL LDAN YAN LAG DRUG GI CHUS BKRUS
YAN LAG RNAM DAG SHOG, ,BLA MA BRGYUD PA'I RJES 'BRANGS SHING,
,'JAM PA'I RDO RJE'I BKA' DRIN LAS, ,DPAL LDAN RNAM SNANG

RDO RJE YIS, ,RIM PAR SBYAR BAS GSAL BAR BYED, ,DPAL SMAN PA'I
ZHABS KYI ZHAL SNGA NAS BYUNG BA, SBYOR BA YAN LAG DRUG GI SNANG
BA'I RIM PA ZHES BYA BA, DPAL RNAM PAR SNANG MDZAD RDO RJES MDZAD
PA RDZOGS SO,, ,,BLA MA CHEN PO PAndITA SHRI'I ZHAL SNGA NAS DANG, LO
TZ'A BA

DGE SLONG G-YUNG DRUNG 'OD KYIS BSGYUR BA'O,,