@221A #, ,RGYA GAR SKAD DU, KU RU KULLE SV'A DHA NA,
BOD SKAD DU, KU RU KULLE'I SGRUB THABS, THOG MAR RE ZHIG SGOM PA
PO SA DRI LNGAS DANG PO NYID DU SA PHYOGS KYI NYE 'KHOR LEGS PAR
BYUGS LA, SDOM BRTZON SEMS RANGS SHING MNYAM PAR

GZHAG PAS STAN 'JAM PO LA NYE BAR GNAS TE, DE'I RJES LA SNYING
GAR YI GE RA YONGS SU GYUR PA LAS NYI MA'I DKYIL 'KHOR 'BAR BA'I
PHRENG BA'I 'OD ZER GYI DRA BAS BSKOR BA'O, ,DE'I LTE BA LA YI GE
HR'I: DMAR PO RNAM PAR BSAM PAR BYA'O, ,DE NAS YI GE HR'I: LAS
KUN NAS 'PHROS

PA'I 'OD KYI DRA BAS PHYOGS BCU KUN NA GNAS PA'I SEMS CAN GYI
KHAMS SNANG BAR BYAS SHING, DPAL DANG LDAN PA KU RU KULLE'I SKUR
YANG BKOD NAS PHYIR 'ONGS PAR GYUR TE, DE NYID LA RAB TU ZHUGS
PAR GYUR PA'I 'OD ZER 'BAR BAR RNAM PAR BSGOM PAR BYA BA'O, ,DE'I
PHYI NAS

NI MDUN GYI NAM MKHA' LA LO BRGYAD PA GNYIS KYI TSAD DU GYUR PA
DBU SKRA KHAM SER GYEN DU 'BAR BA, DBU LA THOD PA LNGAS BRGYAN
PA, RO LA BZHUGS PA, MGO BO'I PHRENG BA'I DO SHAL DU MDZAD PA,
SKYIL KRUNG PHYED PA'I GAR STABS KYIS BZHUGS PA, ZHAL GYI MCHE BA
CUNG ZAD

RNAM PAR GTZIGS PA, LJAGS 'DRIL BAR MDZAD PA, 'KHOR LO DANG RNA
RGYAN DANG MGUL RGYAN DANG DPUNG RGYAN DANG RKANG RGYAN DU BYA BA
RNAMS KYIS BRGYAN PA, STAG GI PAGS PA'I SHAM THABS BSNAMS PA,
DMAR LA ZLUM PA G-YON DU 'DZUGS PAR MDZAD

PA'I SPYAN GSUM G-YO BA, SNANG BA MTHA' YAS KYI DBU BRGYAN PA,
PHYAG BZHI MA, AUTPALA DMAR PO'I MDA' MDE'U MA RNA BA'I BAR DU
KHENGS PAR BKANG BA'I ME TOG DMAR PO'I GZHU BSNAMS PA, PHYAG LHAG
MA GNYIS KYIS NI ME TOG DMAR PO LAS BYAS PA'I LCAGS

@221B KYU DANG AUTPALA DMAR PO BSNAMS PAR BSAM PAR BYA BA'O, ,'DI
NYID MCHOD PA'I DON DU RANG GI SNYING GA'I NYI MA'I DKYIL 'KHOR
LA GNAS PA'I YI GE HR'I: LAS NGES PAR BYUNG BA'I NYE BAR MKHO
BA'I MCHOD PA ME TOG DANG, BDUG PA DANG, MAR ME DANG, DRI DANG,
LHA BSHOS

LA SOGS PAS MCHOD PAR BYA BA'O, ,MCHOD PA DANG, RNAL 'BYOR PA
MCHOG TU SNYING RJE DANG LDAN PAS GUS PAS BTUD LA LUS LA SOGS PAS
PHYAG BTZAL BAR BYA BA'O, ,DE NAS NI GANG BDAG GIS BGYIS PA DANG,
BGYID DU STZAL BA DANG, BGYID PA LA RJES SU

YI RANG BA'I SDIG PA DE DAG BCOM LDAN 'DAS MA'I MDUN DU MNGON SUM
DU BSHAGS PAR BGYI'O, ,DE'I RJES LA 'KHOR BA'I RGYA MTSOR LHUNG
BAR GYUR PA'I SEMS CAN GYI KHAMS RNAMS LEGS PAR SGROL BA'I NGO
BOR GYUR PA'I BYANG CHUB KYI SEMS SPEL BAR BYA BA'O, ,DE

NAS TSANGS PA'I GNAS BZHI BSGOM PAR BYA BA'O, ,DE'I RJES THOGS LA
STONG PA NYID BSGOM PAR BYA BA'O, ,DE LA NI SEMS TZAM DU BYIN
GYIS BRLABS LA GNAS PAR BYA BA YIN LA, SNGAGS 'DI YIN TE, AOm
STONG PA NYID KYI YE SHES KYI RDO RJE'I RANG BZHIN GYI BDAG NYID

NI NGA YIN NO ZHES BYA BA NI SEMS BYIN GYIS BRLAB PA'O, ,DE'I RJE
LA NAM MKHA'I DBYINGS SU YI GER YONGS SU GYUR PA LAS NYI MA'I
DKYIL 'KHOR 'BAR BA'I PHRENG BAS 'KHRIGS PAR RNAM PAR BSAMS LA,
DE'I STENG DU YI GE H'Um MTHING NAG YONGS SU GYUR

PA'I SNA TSOGS RDO RJE LAS RDO RJE SA GZHI DANG RA BA DANG RDO
RJE'I GUR BCING BA RNAM PAR BSGOM PAR BYA STE, 'DI NI SRUNG BA'I
'KHOR LO'O, ,DE'I DBUS SU AE'I RNAM PAR BYAS PA'I LHA RDZAS KYI
CHOS 'BYUNG YE SHES KYI KHA DOG DKAR BA RNAM PAR BSGOM MO, DE'I
DBUS

SU YI GE HR'I: DMAR PO LAS BYUNG BA'I PADMA DMAR PO 'DAB MA
BRGYAD PA'O, ,DE'I LTE BA'I STENG DU YI GE RA YONGS SU GYUR PA
LAS NYI MA'O, ,DE'I STENG DU RA'O, ,YANG DE'I STENG DU MTSAN SUM
CU RTZA GNYIS KYI BDAG NYID DU GYUR PA'I ZLA BA RGYAS PA DKAR
PO'O, ,DE'I

@222A *, ,STENG DU NYI MA'I DKYIL 'KHOR TE, KHA DOG DMAR PO DPE
BYAD BZANG PO BRGYA BCU'I NGO BO'O, ,DE DAG GI DBUS SU YI GE
HR'I: DMAR PO YONGS SU GYUR PA LAS AUTPALA DMAR PO'I MDA' RANG
NYID KYI SEMS LA ZHUGS PAR RNAM PAR BSGOM MO, ,PHYI NAS

NYI ZLA DANG MDA' GCIG TU GYUR PA LAS, SNGAR BZHIN DU BDAG NYID
KU RU KULLE'I SKUR BSGOM PAR BYA BA'O, RNAM PAR BSGOMS NAS KYANG
RANG GI SNYING GAR YI GE RA LAS NYI MA'I DKYIL 'KHOR RO, ,DE'I
MTHIL DU PHYIS YANG YI GE HR'I: BSGOM PAR BYA BA'O, ,DE LAS BYUNG
BA'I

'OD ZER GYIS BSKUL LA MGON PO DPAG MED SPYAN DRANGS LA GSANG BA
CIG SHOS KYI MCHOD PAS LEGS PAR MCHOD PAR BYA BA DANG, ,DBANG
YANG GSOL BA GDAB PAR BYA BA'O, ,DE LA GSOL BA 'DEBS PA NI 'DI
YIN TE, SNANG MTHA' MGON GYIS BDAG DBANG BSKUR

DU GSOL, ,BYA BA'O, ,DE NAS MGON PO DPAG MED KYIS BDUD RTZI LNGAS
GANG BA'I BUM PA RANG NYID KYI SNYING GNAS SPRO BAR BYA BA DANG,
GZHAN DAG KYANG BSGOM PAR BYAS LA, DE NAS BDUD RTZI LNGAS YONGS
SU GANG BAR GYUR PA'I BUM PA DE DAG GIS MNGON PAR BKRU BAR

BYA BA'O, ,KHRUS BYAS PAR GYUR NAS KYANG BUM PA RNAMS RANG GI
SNYING GAR LEGS PAR GZHUG PAR BYA BA'O, ,DE LA RAB TU BCUG LA
RNAL 'BYOR PAS MGO LA MGON PO DPAG MED BSGOM PAR BYA BA'O, ,'DI
THUN TSOD GSUM DU RNAM PAR BSGOM PAR BYA ZHING SNGAGS

BZLAS PAR BYA BA'O, ,DE LA SNGAGS NI, AOm KU RU KULLE HR'I: SV'A
H'A, TZANDAN DMAR POS KHYAD PAR DU BZLAS PAR BYA BA'O, ,AOm A'A:
H'Um ZHES BYA BAS KHA BYIN GYIS BRLAB PA DANG LUS SO, ,DE NAS
SNGAGS PAS SKYES PA DANG BUD MED DAG DBANG DU BYA BAR 'DOD NA
DKAR PO'I

TSES GCIG NAS BRTZAMS TE SMAD G-YOGS DMAR PO BCINGS SHING LUS KYI
DKYIL 'KHOR LA YANG GON LA BCOM LDAN 'DAS MA'I SKU LA KUN NAS
DMIGS PAS THUN GSUM DU KHRI PHRAG RE NYI MA RE RE ZHING NGO,
,DE'I RJES LA RANG GI SNYING GA'I NYI MA LA GNAS PA'I YI GE HR'I:
DMAR PO

@222B YONGS SU GYUR PA LAS PADMA DMAR PO 'DAB MA BRGYAD PA, YU BA
SKYE GNAS KYI BAR DU RNAM PAR ZUG PA RNAM PAR BSGOM PAR BYA BA'O,
,DE'I 'DAB MA RNAMS LA NI MTHA' MA MTHA' MA'I DBYANGS YIG YONGS
SU RDZOGS PA LAS SHIN TU DGA' ZHING RGYAS LA 'PHRO BA'I BUNG BA

DMAR PO BRGYAD DO, SNGA PHYI RIM PA'I GO RIMS NGES PAS RANG GI
SNA BUG GI RLUNG GIS BSKYOD NAS 'PHUR TE, G-YAS PA LAS CIG SHOS
KYI SNA BUG GI BU GNAS BYUNG BAS, BSGRUB BYA'I SNA BUG GI BUG
G-YAS PAR RAB TU ZHUGS PAS PADMA RTZA BA DANG BCAS PA RNAM PAR

'JIB PAR BYED DO, ,DANG PO'I DBYANGS BRGYAD BRGYAD PO RNAMS KYIS
NI 'DAB MA LA DMAR PO CUNG ZAD LDAN PA RNAM PAR 'JIB PAR BYED PA
'DI DAG TU RNAL 'BYOR PAS BLTA BAR BYA BA'O, ,PHYI NAS NI AUTPALA
DMAR PO'I MDA' GZHU RNA BA'I BAR DU BKANG BA MIG CHANG PAR GTAD

PA'I SNGAGS PAS ZE'U 'BRU RAB TU DBUG PAR BYA BA'O, ,DE NAS BUNG
BA DE DAG RANG GI DAM TSIG GIS BSKUL BAS DBYANGS YIG RE RE KHYER
TE SNA BUG GI BU GA G-YON PA NAS BYUNG NAS RNAL 'BYOR BA'I SNA
BUG GI BU GA G-YAS PA NAS LEGS PAR BYA BA 'DIS NI RANG GI SNYING
LA RANG DANG

GZHAN GYI SHES PA GCIG GI NGO BOR BYA BA'O, ,PHYI NAS NI AUTPALAS
MGUL PA BCINGS SHING, SKYE GNAS LCAGS KYUS ZUNG RDU BSKYED DE,
MDA'I DRA BA'I RNAM PAR BSAM PAS DBANG DU BYA BA'O, ,ZO CHUN GYI
'KHOR LO LA BSKYON PAS BSGRUB BYA BKUG LA, SNGAGS

KYI GZUGS KYIS SGRUB PA POS GDAMS NGAG DANG BCAS PA LEGS PAR
RTOGS PAR BYAS PAS RTAG TU DGA' BAS SNGAGS BZLAS PAR BYA BA'O,
,AOm KU RU KULLE HR'I: CHE GE MO BDAG GI DBANG DU GYIS SV'A H'A,
SNYING MA LUS PAR BSREG PA NI MTSAN MO BYA BA'O, ,DE NAS

DE MYOS PAR GYUR PA DAG GI SNGAGS KYIS BSKUL NAS 'ONG BAR 'GYUR
TE, SKRA ZHIG CING GOS MED PA GANG GIS KYANG MA GNYER ZHING GZHAN
SU'I YANG DBANG MA YIN PAR RO, ,DE THOB NAS YI DAM GYI LHA'I
SBYOR BAS SANGS RGYAS KYI DKYIL 'KHOR MCHOD PAR BYA BA'O, ,DNGOS

@223A *, ,GRUB RGYA CHEN PO 'GA' ZHIG GIS KYANG RNAM PAR 'JOMS
PAR MI NUS SO, ,AOm dYA NA NAS DES PAR BYUNG BA'I KU RU KULLE'I
SGRUB THABS SO, ,MKHAS PA CHEN PO BYANG CHUB SEMS DPA' MA LA BA
D'A NA SHR'I DZNY'A NA'I ZHAL SNGA NAS, DGE SLONG TSUL KHRIMS
RGYAL MTSAN GYIS BSGYUR

BA'O,, 