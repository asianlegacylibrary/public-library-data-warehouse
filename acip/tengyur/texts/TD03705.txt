@1B [DD] #, ,RGYA GAR SKAD DU, DHARMMA MAndALA S'U TRA, BOD SKAD
DU, DKYIL 'KHOR GYI CHOS MDOR BSDUS PA, 'JAM DPAL GZHON NUR GYUR
PA LA PHYAG 'TSAL LO, ,THUGS KYI DKYIL [DD]

'KHOR CHOS NYID SPROS PA MED, ,GSUNG GI DKYIL 'KHOR BSTAN PA
BRJOD DU MED, ,SKU YI DKYIL 'KHOR SNANG BA RANG BZHIN MED, ,DKYIL
'KHOR GTZO LA DKYIL 'KHOR TSUL DU MOS, ,RGYUD KYI

RGYAL PO MA LUS GZHUNG DON LAS, ,LHA DANG PHO BRANG JI SNYED
BSTAN PA LAS, ,GNAS SHING BZHENGS TSUL THUN MONG GYUR PA RNAMS,
,LAM GYI RNAL 'BYOR DON DU CUNG ZAD BSHAD, ,GZHUNG 'DIR TSAD

MAS LUS SMOS PA, ,NGO BO DBYE BA NGES TSIG DANG, ,GNAS THABS
SKYON YON DPE DAG DANG, ,DON RTAGS BRGYAD KYIS DON RNAMS BSDUS,
,NGO BO CHOS RNAMS THAMS CAD DE, ,BDEN PA GNYIS KYI

MTSAN NYID CAN, ,DON DAM SPROS PA MED PA LAS, ,KUN RDZOB GTZO
'KHOR DE NYID DO, ,DBYE BA RANG BZHIN TING 'DZIN DANG, ,GZUGS
BRNYAN DKYIL 'KHOR RNAM PA GSUM, ,RANG BZHIN DON DAM

@2A *, ,KUN RDZOB GNYIS, ,DON DAM RNAM MIN RNAM GRANGS CAN, ,DANG
PO RNAM GRANGS MIN PA NI, ,SANGS RGYAS KUN GYI BYANG CHUB SEMS,
,BLA NA MED PA RTOGS GYUR PA, ,RGYAL BAS GSUNGS PA'I YE SHES
GANG, ,DE

NI DKYIL 'KHOR SNYING POR GSUNGS, ,DE LTAR RGYUD RGYAL KUN LAS
BSHAD, ,RNAM GRANGS CAN GYI DKYIL 'KHOR NI, ,PHUNG KHAMS SKYE
MCHED RTEN 'BREL RNAMS, ,LHA DANG LHA MO'I RANG BZHIN DU, ,NGANG
GIS CHOS MTHUN DE LTAR

GNAS, ,RANG BZHIN KUN RDZOB DKYIL 'KHOR NI, ,'OG MIN BLA MED GNAS
MCHOG NA, ,'BRAS BU RGYAL BA'I DKYIL 'KHOR RNAMS, ,DON DAM MTSON
PHYIR RTAGS SU SNANG, ,TING 'DZIN DKYIL 'KHOR RNAM GSUM STE,
,RANG

BZHIN DE LA BSGOM PA DANG, ,GZUGS DE LA NI BSLAB PA DANG, ,RAB
KYI RTZAL GYIS BSKYED PA'O, ,GZUGS BRNYAN DKYIL 'KHOR GNYIS YIN
TE, ,GZUGS BRNYAN LHAG PA'I GZUGS BRNYAN NO, ,DANG PO RNAM PA

DRUG YIN TE, ,GSER DNGUL LUGS DANG DUNG RDO 'BUR, ,RVA SHING
BZHOGS RAS BAL RIS DANG, ,SA MYAG LDER DANG RDUL TSON GCAL, ,LHAG
PA'I GZUGS BRNYAN RNAM GSUM STE, ,PHYI DANG NANG DANG GSANG BA'O,
,PHYI NI LUS DANG

@2B YAN LAG LNGA, ,NANG NI 'KHOR LO DANGS MA LNGA, ,GSANG BA RDO
RJE PADMA SBYAR, ,DE DAG SPYI YI DBYE BA'O,, ,,NGES TSIG DKYIL
'KHOR NI GTZO BO STE, ,'KHOR NI DE YI SPRUL PA YIN, ,YANG NA 'DAS
PA'I DKYIL YIN TE, ,'KHOR ZHES 'JIG RTEN PA LA BYA, ,GNAS THABS
DKYIL

'KHOR RNAM GSUM LAS, ,RANG BZHIN DON DAM DKYIL 'KHOR NI, ,CI YANG
MA YIN JI LTA'I TSUL, ,DANG PO'I GNAS LUGS NYID DU GNAS, ,RANG
BZHIN KUN RDZOB DKYIL 'KHOR NI, ,RTEN DANG BRTEN PA RNAM PA
GNYIS, ,RTEN YANG GZHI DANG GZHAL YAS KHANG, ,GZHI NI 'BYUNG BA'I

DKYIL 'KHOR BSTAN, ,GZHAL YAS DNGOS DANG GDAN YIN TE, ,GZHAL YAS
DNGOS LA RNAM PA BRGYAD, ,DBYIBS DANG KHA DOG RTZIG PA DANG,
,SHING DANG LONGS SPYOD RA BA 'OBS, ,RGYAN DANG MTHA' YI ZHING
KHAMS SO, ,DBYIBS LA RNAM PA BZHI YIN TE, ,PHYI DANG NANG DANG
SGO DANG

BZHI, ,PHYI DBYIBS MCHOD RTEN MKHAR THABS DANG, ,RGYAL KHAB RI
BO'I GUR DU 'DOD, ,NANG DBYIBS RIGS DANG PHRIN LAS RNAMS, ,SO
SO'I RGYUD BZHIN SHES PAR BYA, ,SGO LA 'OG DANG STENG YIN TE,
,'OG NI SGO DANG SGO KHANG CAN, ,STENG NI SKAS DANG GLANG RGYAB
SOGS, ,JI LTAR MDZES

PA'I TSUL DU BZHENGS, ,GZHI YI DBYIBS NI TSAD MED DE, ,RGYA MA
CHAD DE PHYA LE BA'O, ,KHA DOG RNAM PA MANG YOD KYANG, ,RIGS DANG
YE SHES PHRIN LAS DANG, ,SPYI MTHUN LHUN PO'I TSUL NYID DU,
,SNGAGS RGYUD RNAMS NAS TSUL BZHIN 'BYUNG, ,RTZIG PA RMANG DANG
LOGS DANG RTZE, ,

RMANG NI NANG DU RKYANG PA DANG, ,PHYI NI RIN CHEN LNGA RU
BRTZEGS, ,LOGS NI RMANG BZHIN BZHENGS PA LAS, ,PHYI NI RTZE LA
PHA GUS BSTOD, ,SGO PHUGS GONG DU BSTAN PA BZHIN, ,SHING LA SGO
PHUGS RNAM PA GNYIS, ,PHUGS NA KA BA BRGYAD PO YIS, ,GDUNG CHEN
BZHI YI RTZE NAS BTEG ,GDUNG

CHEN BZHI YI RE MIG KYANG, ,PHYAM RTZA NYI SHU BRGYAD KYIS BKAB,
,DE BZHIN GRAL THOG CI RIGS PA'O, ,SGO KHANG PHYI ZUR BZHI PO LA,
,KA BA BZHI BZHIS GDUNG SNA NI, ,BRGYAD BRGYAD BTEG PA RTA BABS
RMANG, ,KA GDAN KA ZHU CI RIGS PA'O, ,LONGS SPYOD 'DOD YON SNAM
BU LA, ,GZUGS MDZES

@3A *, ,SGRA SNYAN DRI MCHOG DANG, ,RI ZHIM YID 'ONG CHOS RNAMS
KYI, ,LHA MO RNAMS KYIS DGYES PAR ROL, ,RAB [*RA BA?] RDO RJE'I
MU KHYUD DE, ,'OBS NI ME 'OBS KHOR YUG YIN, ,RGYAN NI BLA RGYAN
'OG RGYAN DANG, ,RTZE RGYAN DANG NI LOGS RGYAN DANG, ,SGO RGYAN
DANG NI RNAM PA LNGA, ,DON RTAGS

SKABS SU SHES PAR BYA, ,ZHING KHAMS SKU GSUM 'DUL TSAD KYANG, ,SO
SO'I RGYUD LAS BSTAN PAR ZAD, ,GDAN GNYIS SENG GE GLANG SOGS
KHRI, ,NYI ZLA PADMA RIN CHEN GDAN, ,GTZO 'KHOR RNAMS LA CI RIGS
PAR, ,RGYUD LAS GSUNGS PA BZHIN DU BSHAM, ,BRTEN PA LHA YI DKYIL

'KHOR LA, ,SKU DANG SKU MDOG MTSAN DPE DANG, ,PHYAG RGYA PHYAG
MTSAN BZHUGS STABS TSUL, ,RGYAN CHAS 'OD KYIS BSDUS PA'O, ,SKU NI
ZHAL GCIG PHYAG GNYIS DANG, ,ZHAL GSUM PHYAG DRUG DE BZHIN DU,
,PHO DANG MO YI DBANG PO CAN, ,DE LA SOGS PA'I MTHA' YAS MCHOG
,SKU

MDOG NYI MA ZLA BA DANG, ,GSER DANG PADMA R'A GA DANG, ,AINDRA
N'I LA SOGS PA, ,'DRES DANG MA 'DRES KHA DOG CAN, ,MTSAN NI SUM
CU RTZA GNYIS TE, ,DUNG DANG MDZOD SPU SPYI GTZUG DANG, ,THUN
MONG MTSAN NI NYI SHU DGU, ,BSOD NAMS KHYAD 'PHAGS MDO BZHIN
BSHAD, ,DPE BYAD BZANG

PO BRGYAD CU STE, ,SKU GSUNG THUGS DANG YON TAN DANG, ,PHRIN LAS
KHYAD PAR GNAS SKABS LAS, ,DPE BYAD BZANG PO MDO BZHIN BRTZE,
,PHYAG RGYA PHYAG GI 'DU BYED DE, ,BCINGS DANG DGROL DANG BSGYUR
BA LAS, ,DAM TSIG LAS SU PHYE BA YANG, ,BYANG CHUB MCHOG LA SOGS
PA YIN, ,PHYAG MTSAN

PHYAG NA BSNAMS PA STE, ,'KHOR LO RDO RJE RIN PO CHE, ,PADMA RAL
GRI LA SOGS PA, ,DON RNAMS MTSON PHYIR RTAGS SU BSNAMS, ,BZHUGS
STABS RDZOGS DANG SEMS TSUL DANG, ,BZHENGS DANG STANG STABS LA
SOGS PA, ,GTZO BO NYID NI KUN DU ZHAL, ,'KHOR RNAMS GTZO BO NYID
LA BLTA,,

YUM DANG BCAS PA'I DKYIL 'KHOR NI, ,YUM RNAMS G-YON NAS YAB LA
BLTA, ,SGO BA YAB YUM LDAN PA RNAMS, ,PHO MO G-YAS G-YON ZUR GYIS
GNAS, ,TSUL NI RNAM PA DGU YIN TE, ,LHA DANG LHA MO'I DKYIL 'KHOR
RNAMS, ,MNYEN LCUG 'KHRIL LDEM GZHON TSUL CAN, ,GSAL 'TSER

@3B LHUN SDUG GZI BYIN NO, ,RGYAN NI RNAM PA BDUN YIN TE, ,DBU
RGYAN SNYAN CHA MGUR CHU DANG, ,DO SHAL DPUNG RGYAN SE MO DO,
,PHYAG DANG ZHABS KYI GDU BU'O, ,CHAS NI RNAM PA LNGA YIN TE,
,STOD G-YOGS DANG NI SMAD DKRIS DANG, ,ZE KHAB DANG NI CHOS GOS
DANG, ,GTZANG GOS RNAM PA LNGA RU BSHAD, ,

'OD NI 'GYED DANG BSDU BA DANG, ,NGO BO GZUGS BRNYAN RNAM PA
DANG, ,LAS RNAMS LNGA YI DBYE BA YIS, ,SNANG BA GTAN LA DBAB PAR
BYA, ,'GYED PA THUN MONG THUN MONG MIN, ,BSDU BA BYE BRAG BCU
GNYIS TE, ,NGO BO GSAL BA YON TAN CAN, ,GZUGS BRNYAN SKU GSUNG
THUGS SU SNANG, ,

LAS NI SNOD SBYANG BCUD SMIN BYED, ,DE LTAR MDO SDE DAG LAS
GSUNGS, ,RANG BZHIN DKYIL 'KHOR JI LTA BUR, ,LHAG MA RNAMS KYANG
DE BZHIN GNAS, ,RNAL 'BYOR LAM LA GNAS PA YIS, ,DE LTAR YID LA
GOMS PAR GYIS, ,RANG BZHIN DKYIL 'KHOR MA RTOGS NA, ,CHOS NYID
LTA

BA'I DON DANG 'GAL, ,BDAG MED LTA BA MA RTOGS NA, ,BLA MED BYANG
CHUB THOB MI 'GYUR, ,TING 'DZIN DKYIL 'KHOR MA BSGOMS NA, ,RTOG
PA'I DBANG BSGYUR TING 'DZIN LA, ,MA BSGOMS LAM LA BGROD MED
CING, ,YUN GYIS 'BRAS BU 'BYUNG MI 'GYUR, ,GZUGS BRNYAN DKYIL

'KHOR MA MTSON NA, ,RMONGS PAS DON RO MI TSOR TE, ,GZHAN DON
MTHAR NI MI PHYIN PAS, ,BYANG CHUB SPYOD PA NYID DANG 'GAL,
,SKYON BZLOG PA NI YON TAN TE, ,DKYIL 'KHOR GSUM LA GNAS BYAS
NAS, ,BDAG GZHAN DON RNAMS MA LUS PA, ,THABS LA MKHAS PAS MYUR DU

'GRUB, ,THABS MKHAS THUGS RJE'I MDZAD SPYOD KYIS, ,'DOD LA ZHEN
PA'I GDUL BYA RNAMS, ,MI SPANG LAM DU DRANG BA'I PHYIR, ,'KHOR
LOS SGYUR RGYAL CHOS BZHIN MDZAD, ,ZHING KHAMS DANG NI PHO BRANG
DANG, ,BTZUN MO SRAS DANG 'KHOR RNAMS DANG, ,LONGS SPYOD RGYAN
DANG DAM KHRIMS

RNAMS, ,'KHOR LOS SGYUR RGYAL DAG DANG MTSUNGS, ,DON RTAGS RNAM
GRANGS BSTAN PA NI, ,GZHI LAM 'BRAS BUR BCAS PA'I CHOS, ,YON TAN
RNAM GRANGS JI SNYED PA, ,DKYIL 'KHOR GSUM LA YONGS SU RDZOGS,
,RGYAS PAR RTEN DANG BRTEN PA GNYIS, ,RTEN LA GZHI YI DON RTAGS
NI, ,

@4A *, ,MKHA' RLUNG ME DANG CHU DANG SA, ,YUM LNGA'I RTAGS TE RI
RAB DANG, ,RI PHRAN GLING DANG GLING PHRAN RNAMS, ,YAB KYI RTAGS
TE PHO BRANG SPYI, ,GTZUG TOR 'KHOR LOS SGYUR BA'I TSUL, ,GZHAN
YANG DBYIBS KYI DON RTAGS RNAMS, ,MCHOD RTEN BRGYAD SOGS BSTAN PA
NI, ,

SDUG BSNGAL BRGYAD SGROL MDZAD PA BRGYAD, ,MKHAR THABS RGYAL KHAB
RI BO RNAMS, ,BDUD DPUNG 'JOMS DANG 'DOD SPYOD DANG, ,BSRUNG BA'I
DON DU SHES PAR BYA, ,'KHOR LO RDO RJE RIN CHEN DANG, ,PADMA RGYA
GRAM RIGS KYI RTAGS, ,ZLUM PA'I PADMA LE TZE BZHI, ,GRU BZHI
'KHOR LO RIN CHEN

RGYAS, ,ZLA GAM GRU CHAD GZHU DBYIBS DBANG, ,GRU GSUM BHA GA KHRO
ZHAL DRAG ,SGO NI YE SHES BZHI DAG DANG, ,BSDU BA TSAD MED RNAM
THAR BZHI, ,LAM STEGS BRGYAD NI 'PHAGS LAM DANG, ,THEG PA BRGYAD
DANG RNAM THAR BRGYAD, ,SGO KHANG SGO SRUNG KHANG PA STE, ,STENG
NI MA RIG MUN

PA LA, ,YE SHES DKAR MTHONGS DBYE BA'I PHYIR, ,BCU GCIG RDO RJE'I
RE MIG CAN, ,SKAS DANG GLANG PO'I RGYAB 'DRA DANG, ,GDUGS CAN LA
SOGS STENG DBYIBS NI, ,GDUL BYA YID 'ONG BYA BA'I PHYIR, ,JI LTAR
MDZES PAR BSTAN PA YIN, ,CHOS DBYINGS MU MED BRDAL BA'I PHYIR,
,GZHI

DBYIBS TSAD MED BSTAN PA YIN, ,KHA DOG DON RTAGS BSTAN PA NI,
,DKAR DMAR SER LJANG MTHING GA RNAMS, ,SKU GSUNG YON TAN PHRIN
LAS DANG, ,THUGS KYI RTAGS TE GO RIMS BZHIN, ,ME LONG YE SHES SO
SOR RTOG ,MNYAM NYID BYA BA NAN TAN DANG, ,CHOS KYI DBYINGS KYANG
GO

RIMS BRTAGS, ,YANG NA SPYI MTHUN LHUN PO BZHIN, ,YANG NA ZHI
DBANG RGYAS PA DANG, ,SNA TSOGS DRAG PO GONG MA BZHIN, ,RTZIG
PA'I DON RTAGS BSTAN PA NI, ,RKYANG PA RANG BYUNG YE SHES TE,
,LNGA RIM YE SHES LNGA YI RTAGS, ,SUM RIM SKU GSUNG THUGS SU
SBYAR, ,PHA GU YON TAN SPAGS

PA STE, ,RTZE LA RNAM PA MANG YOD KYANG, ,RE ZHIG BYANG CHUB CHEN
PO LA, ,DRAN DANG YANG DAG RDZU 'PHRUL DBANG, ,BANG RIM BZHI YI
DON DU BZHED, ,BUM RTEN STOBS TE BUM PA NI, ,BYANG CHUB LAM YIN
BRE DAG NI, ,'PHAGS PA'I LAM DU SHES PAR BYA, ,SGO GTAN RTA BABS
BZHI PO NI, ,GSUM

@4B NI KHAMS GSUM BZHI PA NI, ,'PHAGS LAM PADMAS MTSAN MA CAN,
,SHING GI DON RTAGS BSTAN PA NI, ,PHUGS KYI SHING GI GNAS TSUL
NI, ,KA GDAN BSNYEN GNAS KLU CHEN BRGYAD, ,KA BA 'PHAGS LAM LHA
CHEN BRGYAD, ,KA ZHU RNAM THAR GZA' CHEN BRGYAD, ,GDUNG NI MI
'JIGS

RGYAL CHEN BZHI, ,PHYAM RTZA STONG NYID PHA ROL PHYIN, ,DES MTSON
RGYU SKAR NYI SHU BRGYAD, ,PHYAM NI GNOD SBYIN NYER BRGYAD KYIS,
,STOBS BCU MA 'DRES BCO BRGYAD MTSON, ,GRAL THOG YON TAN BSAM MI
KHYAB, ,SGO KHANG PHYI ZUR BZHI PO NA, ,KA GDAN KA BA KA ZHU NI,
,DRAN DANG SPANG DANG RDZU

'PHRUL RKANG, ,GO RIMS BZHIN DU SBYAR BAR GSUNGS, ,GDUNG BZHI
SNOL MAR BTANG BA NI, ,BDEN BZHI BSAM GTAN BZHI DANG LDAN, ,LONGS
SPYOD RNAMS KYI DON RTAGS NI, ,BSOD NAMS TSOGS NI RDZOGS PA'I
PHYIR, ,GZUGS SGRA DRI RO REG CHOS KYI, ,LHA MO RNAMS KYIS

MNYES PAR BSAM, ,RA BA 'OBS KYI DON RTAGS NI, ,RDO RJE RA BAS
BDUD DPUNG BZLOG ,ME YI 'OBS KYIS NYON MONGS BSREG ,CHU DANG
RLUNG LA SOGS PA YANG, ,CI RIGS NYID DU SBYAR BAR BYA, ,GZHAN
YANG RGYAN GYI DON RTAGS NI, ,BLA RGYAN CHOS NYID BLA RE NI,
,THABS DANG SHES RAB NYI ZLA

DANG; ,YE SHES PHRA MEN SKAR TSOGS GSAL, ,'OG GZHI RGYAN GYI DON
RTAGS NI, ,GDAN GYI SKABS SU 'CHAD PAR 'GYUR, ,RTZE RGYAN RNAM
GCIG MCHOD RTEN LA, ,SROG SHING SKU GSUNG THUGS SU BSTAN, ,'KHOR
LO SHES PA'I KHYAD PAR NI, ,CHAR KHEBS THUGS RJE CHEN PO STE, ,

'PHAN NI MCHOD PA'I LHA MO LA, ,DRIL BU STONG PA NYID KYI SGRA,
,ZLA TSES THABS DANG SHES RAB YIN, ,TOG NI MI NUB RGYAL MTSAN NO,
,LOGS RGYAN PHYAM MGO 'DZI PA TRI, ,KHA NAS RIN CHEN PHRENG BA
NI, ,DRA BA DRA BA PHYED GYUR PA, ,DBYIBS DANG YE SHES BRDA YIN
NO, ,SGO RGYAN RNAM PA

MANG YOD KYANG, ,RE ZHIG DBANG GI RTAGS BCU DANG, ,RGYAN DGU DANG
NI RDZAS BRGYAD DANG, ,RIN CHEN BDUN DANG BRDA DRUG GO, ,BZLOG
STE BRDA DRUG BSHAD PA LAS, ,STENG GI CHOS KYI 'KHOR LO NI, ,GTZO
BO'I RTAGS TE RI DAGS NI, ,'KHOR GYI BRDAR NI SHES PAR BYA, ,'OG
GI DBUS KYI

@5A *, ,GCONG CHEN NI, ,NGES DON SGRA STE GAnd'I NI, ,DRANG DON
SGRA ZHES GSUNGS PA'O, ,THABS DANG SHES RAB MTSON PA NI, ,RDO RJE
DRIL BU GNYIS YIN NO, ,RIN CHEN BDUN NI 'DI YIN TE, ,DBANG GI
'KHOR LO RIN CHEN DANG, ,LHA MO BTZUN MO RIN CHEN DANG, ,SGO BA
DMAG

DPON TSUL DGU DANG, ,MNGON SHES BLON PO BYA BA STE, ,STOBS BCU
GLANG PO RIN PO CHE, ,RDZU 'PHRUL RI DAGS RTA YI TSUL, ,YID BZHIN
NOR BU RIN CHEN NO, ,RDZAS BRGYAD BDUD 'JOMS RGYAL MTSAN DANG,
,THUGS RJE'I GDUGS DANG DPAL BE'U'I THUGS, ,BDUD RTZI'I BUM PA MI
SNYEMS NYA, ,

CHOS KYI DUNG DANG DGOS 'DOD SKONG, ,CHOS KYI 'KHOR LO DE LTAR
RO, ,SGO KHANG NANG GI RGYAN DGU NI, ,SMAD NA NYON MONGS ZIL GYIS
GNON, ,GLANG DANG SENG GE NGANG PA DANG, ,STOBS DANG MI 'JIGS
TSAD MED DE, ,S'A LA'I SHING GI TSAL YIN NO, ,BAR NA LAM RNAMS SO
SOR 'BYED, ,RI

DANG MI DANG SRANG KHRAM DANG, ,G-YO DANG 'BYED DANG BSTAB PA
STE, ,BLON PO RIN PO CHE BZHIN NO, ,STENG NA SDUG BSNGAL DANG DU
LEN, ,KLU DANG CHU SRIN GA RU dA, ,YE SHES THUGS RJE'I BYIN RLABS
TE, ,KHYUNG GIS KLU RGYAL BSLANG BA BZHIN, ,DBANG GI RTAGS BCU
'DI LTA STE, ,DBU RGYAN COD PAN PHRENG BA

DANG; ,GO CHA RGYAL MTSAN PHYAG RGYA DANG, ,GDUGS DANG BUM PA
BZA' BTUNG DANG, ,SNYING PO LNGA YIS YE SHES DANG, ,CHOS MOS RDZU
'PHRUL SMON LAM DANG, ,SKYE LAS TSE DANG LONGS SPYOD DANG, ,SEMS
LA DBANG BA GO RIMS SO, ,GDAN GYI DON RTAGS MI 'JIGS STOBS, ,RDZU
'PHRUL DBANG

DANG LAS KYI KHRI, ,THABS DANG SHES RAB SKYON MED DANG, ,DGOS
'DOD TSUL DU MTSON PA'O, ,BRTEN PA LHA YI DON RTAGS NI, ,LHA DANG
LHA MOR BSTAN PA YANG, ,GZHI NI GZHUNG DANG 'DZIN PA STE, ,LAM NI
THABS DANG SHES RAB YIN, ,'BRAS BU DBYINGS DANG YE SHES SO, ,SKU
DANG SKU MDOG PHYAG RGYA

DANG; ,PHYAG MTSAN BZHUGS STABS TSUL DANG NI, ,RGYAN CHAS DON GYI
RNAM GRANGS NI, ,GRUB PA RTAGS KYI PHYAG RGYA DANG, ,MTSON PA
THABS KYI PHYAG RGYA DANG, ,MDZAD PA LAS KYI PHYAG RGYAR SBYAR,
,DE YANG RGYUD RGYAL MA LUS KYI, ,DGONGS PA MDOR NI BSDUS PA YIN,
,MTSAN DANG DPE BYAD 'OD DANG

@5B GSUM, ,BSOD NAMS RDZOGS SHING YON TAN MTSON, ,SEMS CAN DON
RNAMS MDZAD PA STE, ,RGYAS PAR MDO SDE'I DGONGS PA BZHIN, ,DON
RTAGS RTAGS KYI CHOS MTHUN NI, ,GZHUNG 'DIR 'DI LTAR SBYOR MOD
KYI, ,GZHAN DU CHOS MTHUN MTHA' YAS PA, ,RGYUD DANG RTOG PA RNAMS
LAS

BYUNG; ,DKYIL 'KHOR DBANG DANG DAM TSIG GSUM, ,RGYUD RNAMS KUN
GYI SROG SHING PAS, ,RNAL 'BYOR GSANG SGOR ZHUGS RNAMS KYIS,
,GCES SPRAS YID KYI GZHUNG 'DI SPYAD, ,DKYIL 'KHOR DON BSDUS
RGYUD KYI MAN NGAG 'DI, ,NONGS SU NGES KYIS LHA LA BZOD PAR GSOL,
,'DI

BRTZAMS DGE BAS SEMS CAN MA LUS KUN, ,DKYIL 'KHOR GSUM GYI KLONG
DU GNAS GYUR CIG ,SLOB DPON SANGS RGYAS GSANG BAS MDZAD PA, DKYIL
'KHOR GYI CHOS MDOR BSDUS PA RDZOGS SO,, ,,RGYA GAR GYI MKHAN PO
SANGS RGYAS GSANG BAS, DBAS MANYDZU SHR'I DANG, BRAN

KA MU TI TA GNYIS LA BRDZANGS PA, BOD YUL DU LO TZ'A BA KA BA
DPAL BRTZEGS LA SOGS PAS BSGYUR BA'O,, 