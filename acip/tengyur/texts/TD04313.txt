@1B [DD] #, ,RGYA GAR SKAD DU, RA SA SH'ASTRA SIDDHI N'A MA, BOD
SKAD DU, DNGUL CHU GRUB PA'I BSTAN BCOS ZHES BYA BA, SANGS RGYAS
LA PHYAG 'TSAL LO, ,THAMS CAD MKHYEN PA THAMS CAD SBYIN, , [DD]

ZHI BA DPAL DANG LDAN PA'I GZUGS, ,PHA ROL GCES PAR BYED PA'I
MCHOG ,LONGS SPYOD RNAM PAR GROL LA 'DUD, ,DPAL LDAN MGON PO'I
DBANG PHYUG LA'O, ,DNGOS PO DNGOS PO MED PAR GROL, ,

MTHONG DANG MA MTHONG MED PA YI, ,LONGS SPYOD GROL BA RNAM PAR
STER, ,DPAL GYI DBANG PHYUG PHYAG 'TSAL BSTOD, ,DRI MED RANG
BYUNG DNGUL CHU MCHOG ,LAS KYIS BSLAD PA NGAN PAR BSHAD, ,SBYOR
BA GZHAN

LA YON TAN SKYED, ,SHI RU CHA BAS NAD RNAMS 'JOMS, ,MKHAS KYIS
BSGRUB PAS BKRES PA 'JOMS, ,BRKAMS PAS MKHA' SPYOD 'GRUB PAR
'GYUR, ,LHANG TSER BYIN PA'I STOBS KYIS NI, ,YON TAN BRGYAD

'GYUR THOB PAR 'GYUR, ,MU ZI DANG NI SBYAR BA YIS, ,YON TAN DRUG
'GYUR THOB PAR 'GYUR, ,GSER DANG MNYAM POR SBYAR BA LA, ,MA 'GAGS
NAM MKHA'I LAM LA 'GRO, ,GSHA' TSE DKAR POS MNYAM PA

@2A *, ,GSOD; ,LAS 'DI NYIS 'GYUR DNGUL DANG SBYOR, ,DNGUL CHU'I
NYIS 'GYUR CHU DANG SBYOR, ,DE BZHIN GSER DANG SBYAR BAR BYA,
,ZANGS NI DRUG CU RTZA BZHI 'BIGS, ,DNGUL CHU SER SKYAS LAS RNAMS
BYED, ,ME DANG

SPRAD PAR 'GYUR BA'I TSE, ,CHU BUR LTAR DU 'GYUR BA DANG, ,MI
G-YO BA RU BSTAN PA NI, ,LHANG TSER DANG NI SBYAR BAS SO, ,GSER
DANG DNGUL NI MNYAM PA YIS, ,LAS RNAMS BYED PAR 'GYUR BA YIN, ,DE
NAS MNYAM PA'I MTSAN NYID NI, ,

LHANG TSER ZHU BAR GYUR PA LAS, ,DNGUL CHU DBANG DU BYAS PAR
'GYUR, ,LUS NGAN PO YI GSER MDZOD KYI, ,SGO RNAMS DBYE BAR 'GYUR
BA YIN, ,DRI MED GDONG CAN LHANG TSER NI, ,ME YIS 'CHING BAR BYED
PAR 'GYUR, ,MU ZI LAS NI DRANG BAR

'GYUR, ,GSER GYI NANG DU CHU SONG ZHING, ,GCIG TU 'DRES SHING
GANG BA NI, ,SA STENG 'DI NA RAB TU DKON, ,MA SBYANGS PA YIS MI
'GRUB STE, ,DMAR POR BTZOS PA MA YIN PAS, ,RDZAS RNAMS GSER DU MI
BYED DE, ,BTZOS SHING SBYANGS

PAS 'GRUB PA YIN, ,BYE BA'ANG 'GRUB PAR 'GYUR PA YIN, ,DE NAS
RDZAS RNAMS DPAG MED BRJOD, ,MCHOG TU 'GYUR BA RNO LCAGS YIN, ,MA
RNYED RNO LCAGS GZHAN YANG YIN, ,ZANGS DANG GSHA' TSE RA GAN KLU,
,SBYANGS PA'I ZANGS DANG

@2B GSER DANG DNGUL, ,RDO LTAR LCAGS NI BRGYAD PO LA, ,DNGUL CHU
GZHUG PAR BYA BA YIN, ,SBYANGS NAS LAS RNAMS BYA BA YIN, ,DAG
CING SBYANGS PAS BCUD DU BYED, ,MU ZI DANG NI BI MA LA, ,MAKshI
KA DANG DE BZHIN MTSAL, ,LDONG ROS DE BZHIN ZHA NYE DRUG ,MDUNG
RTZE DANG NI BA BLA DANG, ,SHES RAB

CAN GYIS SBYANG BAR BYA, ,SHES NAS LAS RNAMS BYA BA YIN, ,GSER
GYI LAS RNAMS BA BLAS BYED, ,SER POS DKAR PO'I LAS RNAMS BYED,
,LHANG TSER DANG NI TI TSA YIS, ,KA KU SHRI YI LAS RNAMS BYED,
,DE RNAMS MTSAN MA BRJOD BYA BA, ,SBYANG ZHING DUG DANG BRAL BAR
BYA, ,RNO LCAGS BZANG

ZHING DKAR BA LA, ,RNO ZHING MCHOG TU DRO BAR BYED, ,ZANGS NI
MCHOG TU DMAR BA BZANG, ,DE LA RIGS NI GSUM DU GNAS, ,BAL POR
SKYES PA'I RANG BZHIN BZANG, ,NGAN PA LA SBYANGS MCHOG TU 'GYUR,
,KAN DHA 'UR DU SKYES PA NGAN, ,BZANG NGAN 'DRES MAS LAS RNAMS
BYED, ,SBYANGS SHING RJES

SU SBYANGS PA LAS, ,DNGUL CHU RAB TU DMAR BAR BYED, ,KLU NI GNAG
DANG DKAR BA GNYIS, ,RANG BZHIN MGYOGS PAR CHU LTAR 'JU, ,RA GAN
DRI MA CHE BA MCHOG ,RANG BZHIN CHU LTAR MYUR DU 'JU, ,RANG BZHIN
GNYIS PA MYUR DU 'JU, ,DKAR PO PHA ROL MCHOG TU GRAGS, ,SER PO
GSER

LTAR MDANGS BZANG BA, ,BSREGS NA DRI CAN NAG POR 'GYUR, ,DRAG TU
BSKOL BAS 'JU BAR BYED, ,RAGS PA ZANGS KYI KHAMS LAS BYUNG,
,BSREGS NA NAG POR 'GYUR BA YIS, ,DE NI RING POR 'JU BAR BYED,
,GSHA' TSE DANG NI 'DRES PA LAS, ,'KHAR BA'I KHAMS SU BYED PAR
'GYUR, ,ZANGS

MA'I RANG BZHIN 'JU BAR DKA', ,'KHAR BAR GAN MYUR DU 'JU, ,GSER
NI BDAR NA SER BA LA, ,BCAD NA DKAR POR 'GYUR BA YIN, ,BSREGS NA
GUR KUM MDANGS LTAR BYED, ,NYUNG BA LCI ZHING SNUM PAR BYED,
,DRUG NI GSER GYI MTSAN NYID YIN, ,DNGUL NI KUNDA LTAR DKAR
ZHING, ,SNUM

LA 'OD CAN RAB TU GSAL, ,DRUG CU RTZA BZHI YON TAN NI, ,KHAMS
RNAMS KUN LA RAB TU LDAN, ,DE RNAMS MDO RU BSDUS TE BSHAD, ,SNGON
DU BSHAD PA'I RJES SU NI, ,DANG PO RNO LCAGS BSHAD PA LA, ,SBYANG
BA LAN BDUN BAR DU'O, ,RNO LCAGS RNON PO GNYIS LA YANG, ,GSER NI
DBUGS BCING

@3A *, ,BRTAG PAR BYA, ,BA TSA BCUG CING SBYANG BAR BYA, ,GZHAN
YANG DRI CHU LNGA YIS SBYANGS, ,BA TSA DRI CHU GCIG TU BSRES,
,DAG CING SBYANGS PAR BYAS PA YIS, ,SKYUR POS SBYANGS SHING RAB
TU BSREG ,DE LTAR MANG DU BYAS PA LAS, ,DE YI RTZA BA BZUNG ZHING
BSREG ,YANG NI SKYUR PO

BCUG CING SBYANG, ,DE LTA BU YI RIM PA YIS, ,LCAGS DANG RNO LCAGS
SBYAR BAR BYA, ,GLANG PO CHE YI RUS PA BTAB, ,MTHING SHING PHYE
MA RNAM PAR BLANG, ,RA YI GCIN GYIS RNAM PAR BSRES, ,LAN BDUN BAR
DU SBYANG BAR BYA, ,DE LTAR ZANGS NI SBYANGS BA YIS, ,BLO LDAN
GSER 'GYUR MKHAN PO RNAMS, ,

DE LTAR ZANGS NI SBYOR BA YIN, ,LCAGS BRGYAD NANG DU ZANGS NI
MCHOG ,LAS RNAMS THAMS CAD BYED PAR 'GYUR, ,DE NAS YANG DAG BSHAD
BYA BA, ,RA GAN SBYANG BA'I CHO GA BSHAD, ,SEG BDAR GYIS NI PHYE
MAR BRDAR, ,DE NAS PHYE MA ZHIB TU BTAGS, ,BA TSA DANG NI DRI CHU
BSRE, ,LAN BDUN BAR DU

SKAM ZHING BSREG ,YANG NI SKYUR PO'I KHU BA SBYIN, ,LAN GSUM BAR
DU BSREG PAR BYA, ,DE LTAR DAG PAR BYAS PA YIS, ,RA GAN RNAM PAR
SBYANGS PA YIN, ,DE NAS 'KHAR BA SBYANG BAR BYA, ,SNGAR BZHIN
ZHIB TU BTAGS PA LA, ,DE LA PA TSA DRI CHU SBYIN, ,YANG DANG YANG
DU BLUGS SHING BSKOL, ,LAN BDUN

BAR DU SBYANGS PA YIN, ,YANG NI SKYAR PO'I KHU BA GZHUG ,CUNG ZAD
ZHA NYE BYIN LA BZHU, ,BSREGS PAS ZANGS SU 'GYUR BA YIN, ,SNGAR
BSHAD RIM PAS ZANGS KYANG SBYANG, ,DE LTAR 'KHAR BA SBYANGS PA
YIS, ,MCHOG GI LCAGS NI SBYANG PA'I THABS, ,ZHA NYE SBYANG BAR
BYA BA NI, ,DE YI BYED PA RNAM

BSHAD NA, ,YUNG BA PHYE MAR BTAGS PA'AM, ,SHR'i KHAndA RNAM PAR
BSRE, ,MANG PO GZHUG CING BSKAM PAR BYA, ,DE NAS ZHA NYE SBYIN LA
BTAGS, ,LAN BDUN BAR DU SBYANGS PAS 'DAG ,ZHA NYE ZHU BAR GYUR BA
NA, ,'BRAS BU GSUM GYI KHU BA SBYIN, ,ZHA NYE SBYANGS PA'I CHO GA
YIS, ,GSHA' TSE

DKAR PO'ANG NGA BZHIN SBYANG, ,LDONG ROS KYI NI RANG BZHIN LA,
,MA LA TA YI KHU BAS SPANGS, ,GSHA' TSE BTAGS PA'I NANG DU BLUGS,
,YANG DANG YANG DU SKA MA ZHING BTAGS, ,'DZO TI SMA TI'I MAR KHU
BLUGS, ,MED NA ME TOG NA RA DZA'I, ,MAR BU YI NI RNAM PAR BSRE,
,GZHAN YANG SBYAR THABS

@3B MANG PO YIS, ,NYES PA THAMS CAD 'JOMS PAR BYED, ,ZHA NYE NAG
PO CUNG ZAD BSRE, ,DNGUL GYI RANG BZHIN DAG PA'O, ,'DI LTAR DRI
CHU LAN GSUM SBYANG, ,BTAGS SHING BTAGS SHING LAN BDUN BKRU,
,'DIS NI DAG CING RGYAL BAR BYED, ,GSER GYI SBYANG BA BRJOD PAR
BYA, ,MCHOG TU BA TSA

SBYANG BA GCES, ,SKYUR PO YIS KYANG DE BZHIN DU, ,MAR DANG SBRANG
RTZI RNAM PAR BSRE, ,GSER DANG SBYAR ZHING BTAGS PAR BYA, ,LAS
RNAMS GZHAN GYI DRUG 'GYUR SBYANG, ,DES NI NGES PAR 'GRUB PAR
'GYUR, ,JI LTAR GSER GYI LAS RNAMS YIN, ,DE NAS LCAGS KYI BYA BA
BRJOD, ,JI LTAR DBYE

BA'I SBYOR BA YIS, ,PAndI HAN DU SKYES PA MCHOG ,GSER DANG DNGUL
YANG DE NA MCHOG ,RNO LCAGS JI LTAR RNYED PA GZUNG, ,DANG PO
SBYANG BA'I CHO GA NI, ,PHYI NAS LAS RNAMS BRJOD PAR BYA, ,'DI
LTAR GSER ZIL RDO LA NI, ,BA TSA DANG NI SKYUR POS SBYANG, ,LCAGS
KYI SNOD DU LEGS PAR BTAGS, ,LCAGS

KYI STENG DU GA 'US DGAB, ,MTHA' NI RAS DANG 'JIM PAS GTUMS,
,BSREGS PAS DAG PAR 'GYUR BA YIN, ,PHYE MAR GYUR GYI BAR DU BSREG
,DE LTAR DAG PA'I CHO GA NI, ,LAS RNAMS KUN LA BYA BA YIN, ,MU ZI
MAR GYI MDOG CAN BZANG, ,'BRING NI MANG DU RNYED PA BLANG, ,NGAN
PA BA GLANG SO DANG MTSUNGS

DE LTAR MU ZI RIGS GSUM YIN, ,BI MA LA NI SER MO BZANG, ,GSER
DANG DNGUL GYI KHA DOG GIS, ,RAB DANG 'BRING NI SHES PAR BYA,
,SHES NAS LAS RNAMS BYA BA YIN, ,GSER ZIL RDO NI SER BA LA, ,RANG
BZHIN ZANGS KYI KHAMS YIN TE, ,RAG RDO DANG NI GSER ZIL RDO,
,KHAMS DANG RANG BZHIN

GCIG PA YIN, ,SPRIN GYI KHA DOG JI BZHIN SER, ,ME TOG KAR BIR
'BRAS BU 'DRA, ,DE NI MCHOG TU GYUR PA YIN, ,RIGS RNAMS DAG PAR
SHES PAS SBYANG, ,MCHOG DANG BAR DANG THA MA STE, ,MAKshI KA NI
GSUM DU SNANG, ,MTSAL LA RIGS NI GNYIS YIN TE, ,MCHOG NI NYI MA'I
'OD LTAR GSAL, ,

GSER MTSAL RAB TU DMAR BA MCHOG ,GNYIS KA DNGUL CHU'I KHAMS YIN
TE, ,LDONG ROS DBYE BA'I DRI CAN MCHOG ,MA TSUR GYI MTSAN NYID
BRJOD BYA BA, ,SMIN CING SER BA MCHOG TU BZANG, ,GSER GYI SBAL
RGYAB LTAR DU SER, ,MA RNYED DMAR PO GZUNG BAR BYA, ,DAG PAS LAS
RNAMS BYA BA YIN, ,SMIN

@4A *, ,PA SER PO'I KHAMS YIN TE, ,BA BLA MCHOG TU DKAR BA BZANG,
,'BRING NI RNAM PAR SER BA YIN, ,SHES NAS LAS LA SBYAR BAR BYA,
,LAS GZHAN SER PO PHAL PA'ANG GZUNG, ,LHANG TSER NAM MKHA'I MING
GIS BRJOD, ,SER PO NA GA PO DKAR PO LAS, ,LHANG TSER ZHU BAS

LAS RNAMS BYED, ,RNAM PAR SPYAD PAS LAS RNAMS BYED, ,MCHOG NI
GSER GYI MDOG LTAR SER, ,NAG PO BAR BA'I KHAMS YIN TE, ,GNYIS NI
GSER 'GYUR LAS LA BZUNG, ,DKAR PO DAG PAR BYAS PA YIS, ,DNGUL GYI
LAS KYANG 'GRUB PA YIN, ,TZI TA DMAR PO MCHOG YIN TE, ,DMAR

PO'I KHAMS NI SBYIN PA MIN, ,KAM KUS TRA NI CUNG ZAD SER, ,THAMS
CAD SNGON DU BSHAD ZIN TE, ,LCAGS BRGYAD POS KYANG GONG DU BSHAD,
,'DI NI LAS KYIS SBYAR BA LAS, ,LCAGS RNAMS SBYAR ZHING BTAGS PA
LAS, ,BSAD CING RJES SU 'BIGS PAR BYED, ,PAn TRE'I YUL NAS RDO
RJE SKYES, ,

RANG BYUNG LCAGS DANG RDO LCAGS DANG, ,ZHA NYE ZANGS DANG RA GAN
DANG, ,'KHAR BA GSER DANG DE BZHIN DNGUL, ,GSHA' TSE DKAR PO
THAMS CAD LA, ,BKRUS SHING GSANG BAR BYA BA YIN, ,GSER ZIL RDO
YIS LCAGS 'JOMS SHING, ,DNGUL DANG GSHA' TSE NYAMS PA YIN, ,GSER
GYI LAS NI DAG PA

YIN; ,LCAGS DRUG RNAM PAR SBYANGS PA LAS, ,GSER GYI LAS NI 'GRUB
PAR BYED, ,DNGUL GYI LAS NI 'GRUB PAR 'GYUR, ,ZI MA'I KHU BA RNAM
PAR SBYIN, ,SKYUR PO'I KHU BAS DAG PAR BYED, ,GSHA' TSE RNAM PAR
BTAGS PA LAS, ,YANG NI ZI MA'I KHU BA BLUGS, ,SKYU RU RA YI SHUN
PA BSRE, ,DE LTAR

BSRES SHING BTAGS PA LA, ,YANG NI GA 'U'I NANG DU BSREG ,DE NI
GSHA' TSE PHYE MAR 'GYUR, ,PHYE MA DANG NI BA BLA BSRE, ,MAKshI
KA NI RNAM PAR BTAGS, ,BTAGS PA RAS KYIS PHYE MA GTUMS, ,BAL SRAN
NAG PO'I KHU BA GZHUG ,ME YI DUGS KYIS RNAM PAR SKAM, ,BA LCI
SKAMS PA'I PHYE MA YIS, ,CHU

LA BCUG CING KHU BAS BDUG ,BA TSA DANG NI DRI CHU BSRE, ,RANG
BZHIN LAN BDUN BAR DU SBYANG, ,SKYUR PO'I KHU BAS PHYI NAS
SBYANG, ,DE NAS LAS RNAMS BYA BA YIN, ,DE BZHIN BI MA LA YANG
SBYANG, ,SNGAR BZHIN CHO GA DE NYID KYIS, ,SBYANG ZHING LAS RNAMS
BYA BA YIN, ,MU ZI'I LAS RNAMS BSHAD BYA BA, ,SNGAR

@4B BSHAD RIM PA CI BZHIN DU, ,DANG PO RNAM PAR BTAGS PAR BYA,
,LCAGS KYI SNOD KYI NANG DU NI, ,MAR KHU DANG NI RNAM PAR BSRE,
,RANG BZHIN ME LA SBYANG BAR BYA, ,DHA DU RA YI KHU BA YIS, ,LAN
GSUM BSRES SHING BSKAM PAR BYA, ,MTSAL NI BTAGS PAR GYUR BA LA,
,RMA BYA'I MKHRIS PAS RNAM PAR

SBYANGS; ,MA RNYED RO JU'I MKHRIS PA YIS, ,JI LTAR MTSAL NI
SBYANGS PA BZHIN, ,GSER LDAN SBAL RGYAB LDONG ROS DANG, ,BA BLA
DANG NI SKYUR PO'I RDO, ,RIM PAS MTSAL SHING SBYANG BAR BYA,
,SBAL RGYAB DANG NI KAM BU TRI, ,LHANG TSER DANG NI SO KHRI
NYA'I, ,MKHRIS PA YIS NI BYA BA YIN, ,THAMS CAD

LAN BDUN BAR DU SBYANG, ,RIM PA DE BZHIN BKRU BAR BYA, ,LHANG
TSER SBYANG BA BRJOD BYA BA, ,SNGON BSHAD PA YI RJES BZHIN DU,
,MCHOG NI LHANG TSER NAG PO YIN, ,GSER GYI LAS RNAMS 'GRUB PAR
BYED, ,DKAR POS DNGUL GYI LAS RNAMS BYED, ,DNGUL CHUS SBYOR ZHING
'BIGS PAR BYED, ,LHANG

TSER 'DAB MA RE RE DBYE, ,LCAGS KYI SNOD KYI NANG DU GZHUG ,TANG
KRU LU YI RTZA BA BSRE, ,DE YI KHU BAS RNAM PAR GZHUG ,RAS BAL
GYI NI 'DAB MA YI, ,KHU BA YIS KYANG RNAM PAR SBANGS, ,NYI MA LA
NI BDUG CING SKAM, ,BTAGS SHING SNGON GYI KHU BAS GZHUG ,DE TSE
LHANG TSER PHYE MAR 'GYUR, ,LEGS PAR

BTAGS PAR GYUR BA YIS, ,ZHABS SU RNAM PAR BTAGS PAR BYA, ,YANG NI
BKRU ZHING BTAGS PAR BYA, ,TIG TIG KHU BAS RNAM PAR BSRE, ,BCUG
CING LAN GSUM BAR DU BSREG ,DE LTAR SBYANGS PA'I CHO GA YIS,
,LHANG TSER GNAG DANG DKAR BA LA, ,LHANG TSER SER PO MCHOG YIN
TE, ,GSER GYI

LAS LA MCHOG TU BSHAD, ,DAG CING SBYANG BA BYAS PA YIS, ,DNGUL
CHU DANG NI LHANG TSER SBYAR, ,MU ZI GSER ZIL BA BLA DANG, ,DE
LTAR MTSAL DANG BZHI PO LA, ,RANG BZHIN DBANG DU BYA BA BRJOD,
,LAS RNAMS THAMS CAD BYED PAR 'GYUR, ,LHANG TSER DMAR PO NAG PO
YANG, ,'DAB MA RE RER DBYE BAR BYA, ,

SNGON GYI CHO GAS DAG PAR BYA, ,SO KHRI NYA YI MKHRIS PA SBYIN,
,TSA LA CUNG ZAD BSRE BAR BYA, ,GA'U'I NANG DU BCUG LA GTUMS,
,SOL BA'I ME LA RAB TU BSREG ,GA'U ME YI RANG BZHIN LTAR, ,GYUR
GYI BAR DU BSREG PAR BYA, ,GA'U KHA DANG LDAN PA RU, ,TSA LA BYIN
LA BSREGS PA NI, ,GA'U'I KHA NI MA BCAD PAR, ,

@5A *, ,LCAGS KYI RANG BZHIN LTAR DU 'JU, ,GSER GYI LAS KYI MTSAN
MA LA, ,'DI LTAR DU NI BYA BAR BSHAD, ,LHANG TSER DKAR POS BDEN
PAR 'GRO, ,'DI YIS BYED PAS THAMS CAD SHES, ,DNGUL GYIS LAS
LA'ANG 'DI BZHIN DU, ,GSER ZIL RDO NI DAG PA LA, ,YANG NI SKYUR
POS DAG

PAR SBYANG, ,LCAGS SAM RDZA YI SNOD DU NI, ,SKYUR PO'I PHYE MAS
DGANG BAR BYA, ,LCAGS KYI BER GAS GSAD PAR BYA, ,SKYUR PO'I KHU
BAS RNAM PAR GZHUG ,DNGUL CHU YANG NI DE BZHIN TE, ,DE YI LAS KYI
BYA BA YIS, ,DNGUL CHU RI LU BYA BAR 'GYUR, ,YANG NI SKYUR PO
GZHUG PAR BYA, ,RDZA YI SNOD KYI NANG DU

NI; ,STENG NAS RDZA YI SNOD KYIS DAG PA, ,PHYI NAS 'JIM PAS BYUG
PAR BYA, ,'JIM PAS BYUGS PA RAS KYIS DKRI, ,CUNG ZAD CHU YANG
SBYIN PAR BYA, ,DE RJES 'OG NAS ME YIS SPAR, ,STENG DU DNGUL CHU
CHAGS PAR 'GYUR, ,STENG GI DNGUL CHU RNAM PAR BZUNG, ,LHAG MA'I
DNGUL CHU SKAM PAR 'GYUR, ,'KHRUL

'KHOR 'DI NI PA TANG GI ,MKHAS PAS 'DI DAG BTAGS PA LAS, ,GSER
ZIL RDO NI 'OG NA GNAS, ,TSA LA DANG NI SKYUR BOS BSRE, ,JI LTAR
SBYOR BA GZHAN LA NI, ,GA'U KHA MED RIM PAS SO, ,GSER ZIL RDO YI
GTAN LA NI, ,BSREGS PAS 'OG TU 'THOB PAR 'GYUR, ,ZHAG GCIG

BDEN PAR GRUB PA LAS, ,GSER GYI LAS KYI MTSAN MA YI, ,MTSAL GYI
LAS RNAMS BRJOD BYA BA, ,BDEN PAR BYA BA'I CHO GA LA, ,THOG MAR
ZHIB TU BTAGS PAR BYA, ,SKYUR PO'I KHU BAS RNAM PAR BSRE, ,PA TA
KA YI SBYOR BA YIS, ,BDEN PAR DGUG CING DBANG DU BYA, ,JI LTAR
DNGUL CHU DNGUL BZHIN

DU, ,GSER GYI LAS LA 'BIGS PAR 'GYUR, ,BA BLA'I RANG BZHIN BRJOD
BYA BA, ,BDEN CING DGUG PA'I LAS RNAMS BRJOD, ,THAMS CAD 'DAB
MA'I RIM PAS DBYE, ,BA BLA BZANG PO PHYE MAR BTAGS, ,SO KHRI NYA
YI MKHRIS PAS BSRE, ,MKHAS PAS 'DI 'DRAR SHES PAR 'GYUR, ,PHYI
NAS TSA LA'I PHYE MAS

BSRE, ,THAMS CAD GCIG TU BTAGS PAR BYA, ,LCAGS KYI STENG DU LCAGS
KHEBS DGAB, ,'DAB MA CHUNG NGU DAG CING BDEN, ,DE YANG PHYE MAR
BTAGS PAR BYA, ,GA'U KHA MED NANG DU GZHUG ,SKAMS NAS RAB TU
BSREG PAR BYA, ,THE TSOM MED PAR BDEN PAR 'GRUB, ,KHA DOG DKAR
POR MTHONG BAR 'GYUR, ,

@5B DNGUL GYI LAS KYI MTSAN MA LA, ,DAG PA'I CHO GA BRJOD BYA BA,
,DNGUL CHU DAG CING 'BIGS PA LA, ,MI YI YID KYI DON RNAMS NI,
,CHOS DANG LAS DANG DON RNAMS 'GRUB, ,JI LTAR RANG GI LUS KYI
DON, ,DNGUL CHU YIS NI 'GRUB PAR 'GYUR, ,MIG G-YO BA YI DNGUL CHU
MCHOG ,PHAL PA RNAMS LA MI SBYIN NO, ,

SO PHAG PHYE MA SBYAR ZHING BTAGS, ,KA RA DUG DANG SKE TSE DANG,
,TSA BA GSUM DANG SBYAR BA YIS, ,DE BZHIN CHANG GI SA BON DANG,
,KHAM PA'I STENG GI DU NGAD DANG, ,DE LTAR RNAM PA BCU GCIG PO,
,STOBS CAN MING NI RA GAN YIN, ,THAMS CAD GCIG TU BSRE BAR BYA,
,DE RNAMS KUN DANG DNGUL CHU BSRE, ,BKRUS

SHING DNGUL CHU BTAGS PAR BYA, ,YANG DANG YANG DU RNAM PAR BTAGS,
,ZHAG GSUM GYIS NI DAG PAR 'GYUR, ,SRANG BRGYA TZAM DU GANG BAR
BYA, ,DE LA SRANG NI LNGA BCU GZUNG, ,DE PHYED NYI SHU RTZA
LNGA'I SRANG, ,DE TZAM SGRUB PAR MI NUS NA, ,SRANG GNYIS LA YANG
BYA BA YIN, ,DNGUL CHU BCING PA'I CHO GA LA,

STOBS CAN SMAN RNAMS BRJOD BYA BA, ,TSANGS PA YI NI DBYUG PA
DANG, ,DE BZHIN TSANGS PA'I ZLA BA DANG, ,SPRUL GYI MIG GI MING
CAN DANG, ,DE BZHIN SER PO NYI YI MIG ,DE BZHIN KHU BYUG RTZA BA
DANG, ,DE BZHIN MAN DHU PARNI DANG, ,GZHAN YANG 'DAB MA SHA LIN
TSI, ,STOBS PO CHE YI SMAN DANG NI, ,ME TOG

NGO TSA CAN DANG NI, ,DE RNAMS MCHOG TU GCES PA'I SMAN, ,CHU NI
SKEMS PAR BYED PA'I SMAN, ,ZLA BA'I KHRI SHING BRJOD PAR BYA,
,DES NI LAS RNAMS THAMS CAD BYA, ,'BYUNG PO RAL PA 'DAB MA CHE,
,'DZO TI SMA TI SMA BO GCIG ,HA TRA KU BHI 'OM DANG, ,DE BZHIN
RNGA MO 'AM TSER MA DANG, ,RMA BYA'I GTZUG

PHUD 'OD DANG LDAN, ,DE BZHIN SKROD BYED DMAR PO DANG, ,KLU YI
STOBS ZHES BRJOD PA YIN, ,DE RNAMS DNGUL GYI LAS RNAMS BYED, ,LUS
NGAN PO NI MCHOG TU BRJOD, ,DE RNAMS CHU NI 'CHING BAR BYED, ,DE
LTAR BRJOD PA'I RNAM GRANGS NI, ,CHU NI 'CHING BAR BYED PA YIN,
,DE LTAR BRJOD PA'I SMAN RNAMS

LAS; ,JI LTAR 'BYOR BA SOGS PAR BA, ,MKHAS PA BLO DANG LDAN PAS
GZUNG, ,DAG BYED GANG YANG SKYUR PO YIN, ,RAG RDO DANG NI RNAM
PAR SBYANG, ,CUNG ZAD TZAM GYI ME LA BDUG ,DUGS KYIS SMIN PAR
'GYUR BA YIN, ,RTAG TU BTAGS SHING BDUG PAR BYA, ,NYI MA BDUN GYI
BAR DU'O, ,DE NAS SMAN DANG SBYAR,

@6A *, ,ZHING BTAGS, ,JI LTAR RNYED PA'I SMAN GYI LAS, ,SMAN
RNAMS KUN GYI KHU BA BZUNG, ,JI LTAR BRJOD PA'I MAN NGAG GIS,
,SKYUR PO'I CHO GA BYA BA YIN, ,MAR KHU YIS KYANG DE BZHIN
BSGRUB, ,MAR KHU SKYUR PO'I SBYOR BA YI, ,NANG DU DNGUL CHU GZHUG
PAR BYA, ,DE YANG ME LA CUNG ZAD

BDUG, ,YANG DANG YANG DU GZHUG CING BSKAM, ,DE YI STENG DU BRJOD
BYA BA, ,BRJOD PAS BDE BA GRUB PAR 'GYUR, ,'DI LTAR DAL GYIS
BSGRUB BYA BA'I, ,SNGON GYI CHO GAS BSKAM PAR 'GYUR, ,MA NI'I
'DAB MA CHU LHA'I SHING, ,NIR KUN DRI DANG MA H'A RA SA TRI, ,DUG
DANG DE BZHIN SHA TRI DANG, ,GHA NI HA RI DE

BZHIN DU, ,TSANGS PA'I DBYUG PA DHA DU RA, ,DUG DANG YUNGS NAG
TZI TRA KA ,LCE 'BIGS LA SOGS SMAN RNAMS LAS, ,JI LTAR RNYED PA
GZUNG BAR BYA, ,SKYUR PO'I CHO GAS DAL GYIS GZUNG, ,MYOS BYED DE
BZHIN LANG KA LI, ,GZHAN YANG KAR BIR DKAR PO DANG, ,MYOS BYED
DANG NI SHI KRU DANG, ,DE RNAMS NYE BA'I DUG

TU 'DOD, ,DUG CHEN LNGA YANG BRJOD BYA BA, ,S'A THU BA DANG SRIN
GI BA, ,KA LA KUB TA SER SKYA DANG, ,SBRANG RTZI SER PO LTA BU'I
DUG, ,RGYA MTSO'I TSA DANG SE DHA BA, ,BTZO TSA DANG NI RGYA TSA
DANG, ,DRI CHEN TSA DANG RNAM PA LNGA, ,TSA LA MA TSUR DANG ZE
TSA DANG, ,DE RNAMS 'GYUR BYED RNAM GSUM YIN, ,GSER ZIL RDO DANG
DRI

MED RDO, ,THU THU KA DANG DNGUL CHU DANG, ,G-YO BYED DANG NI
MTSAL DANG NI, ,MAS SA KA DANG BCUD LEN BDUN, ,BA BLA DANG NI
LDONG ROS DANG, ,SKYUR PO DANG NI MU ZI DANG, ,SBAL RGYAB RDO
DANG KA SHI KA, ,'DAB MAS DE RNAMS NYER BCUD BDUN, ,P'A LA SHA
DANG KA TA YI, ,AA PHA MAR KA HI TSAL, ,PI PI LING

GI SDONG BU DANG, ,BA TSA CAN GYI SHING STE DANG, ,GZHAN YANG
'GYUR BYED RNAM GSUM DANG, ,BA DANG GLANG CHEN RNGA MO STE, ,DE
LTAR DRI CHU RNAM GSUM DANG, ,SGA DANG DE BZHIN KA SPU KA, ,TZI
TRA KA NI DMAR PO DANG, ,YUNG BA DANG NI DE BZHIN BTZOD, ,TZANDAN
DMAR PO PA TAM KA, ,KU SUM BHA DANG 'DAB MA'I DNGUL, ,

DE RNAMS DNGUL 'TSED PA YI SMAN, ,DMAR PO'I SDE TSAN BSDUS PA
YIN, ,'DZO TI SMA TI'I MAR KHU DANG, ,KA RANYDZA DANG AA TA SHI,
,DE LTAR KHU BA'I SDE TSAN GSUM, ,DNGUL CHU 'TSED PAR BYED PA
YIN, ,DE BZHIN BHE SHA'I SHING DANG NI, ,NYI MA LA NI BSKAM PAR
BYA, ,PADMA'I 'DAB MA'I KHU BA SBYIN, ,BHO GA NA YI

@6B SHING KUN DANG, ,DE BZHIN DUNG GI PHYE MA DANG, ,BA TSA DANG
NI DRI CHU'I SDE, ,TSA DANG DE BZHIN NYE BA'I TSA, ,MCHOG TU GYUR
PA'I SMAN SDE DANG, ,SE 'DU'I TSA DANG SKYUR PO LAS, ,SKYUR PO'I
NANG DU BAR SNANG LAS, ,DNGUL CHU BTZO BAR BYA BA YIN, ,MAN DHU
KA YI 'DAB MA LA, ,KHU BA BCUG LA BTZO BAR BYA, ,DRI MA DBROG

PAR BYED PA YIN, ,'KHRUL 'KHOR 'DI NI 'BAR BA'I ME, ,NGANG PAS
SMAN PA'I 'KHRUL 'KHOR LA, ,LHANG TSER BLUGS PAR BYA BA YIN, ,SIN
DHU TSA DANG MTSAL YANG SBYIN, ,ZANGS KYI SNOD DU BLUGS PAR BYA,
,BUG PA MED PA'I 'KHRUL 'KHOR LA'O, ,SHIN TU 'JAM PA'I 'KHRUL
'KHOR GYIS, ,NYIN RE NYIN RE JI

BZHIN DU, ,SER SKYA'I DUG DANG SKYUR PO SBYIN, ,BYA ROG GDUG PA
JI BZHIN BSKAM, ,SNGON BSHAD SKAM PA'I CHO GAS SMAN, ,DNGUL CHU
YI NI BCU DRUG 'GYUR, ,BTUL BA'I LCAGS RNAMS GZHUG PAR BYA,
,THAMS CAD DNGUL CHU ZA BAR 'GYUR, ,PHYI NAS DNGUL CHU DKAR PO
BTAGS, ,THAMS CAD GCIG TU BYA BA

YIN; ,RNO LCAGS DE BZHIN RNON PO GZHAN, ,ZHA NYE DANG NI RA GAN
SBYIN, ,PHYI NAS DNGUL CHU GZHUG PAR BYA, ,ZANGS DANG ZHA NYE
RNAM PAR BSRE, ,'KHAR BA DANG NI RA GAN RNAMS, ,DNGUL CHU 'CHING
BA'I DON DU'O, ,RNO LCAGS GSAD PAS DNGUL CHU 'CHING, ,SUM 'GYUR
GSER GYIS DNGUL CHU ZA, ,DE NI DRI MA SPONG BAR

'GYUR, ,GSER ZIL RDO DANG RNO LCAGS GNYIS, ,DNGUL CHU BSKAM PAR
'GYUR BA YIN, ,DNGUL CHU'I LAS KYI SBYOR BA 'GRUB, ,PHAL BA'I
MDANGS KYANG DE BZHIN DU, ,THAMS CAD MNYAM PAR BSRES PA LAS, ,DE
YI LAS KYI SBYOR BA YIS, ,LCAGS DRUG LAS RNAMS SBYOR BAR 'GYUR,
,GSER ZIL RDO YIS LAS

RNAMS 'GRUB, ,DES NI MCHOG GI LAS RNAMS 'GRUB, ,RIN CHEN SA BON
SBYIN PAR BYA, ,DES NI PHYED PA'I GSER DU 'GYUR, ,LAN GNYIS KYIS
NI DKAR POR 'GRO, ,YANG NI RNO LCAGS BSAD PA LA, ,NYIS 'GYUR
DNGUL DANG SBYAR BA YIS, ,DNGUL CHU 'GRUB PAR 'GYUR BA YIN, ,GSER
LTAR BSKAMS PAR

GYUR PA LAS, ,KUN GYI DON RNAMS 'GRUB PAR 'GYUR, ,SUM CU RTZA
GNYIS 'BIGS PA DANG, ,LNGA BCU BRGYA DANG LNGA BRGYA STONG, ,KHRI
DANG 'BUM GYI BAR DU 'BIGS, ,LAS 'DI SHES PAS BCUD DANG NI, ,BCUD
KYIS LEN RNAMS 'GRUB PAR BYED, ,ZLA BA GCIG TU MANG PO'I TSAD,
,YUN RING GSON DANG

@7A *, ,STOBS CHEN STER, ,'BUM PHRAG BAR DU 'TSO BAR 'GYUR, ,DE
YI NYIS 'GYUR ZOS PA YIS, ,LO NI BCU DRUG LON LTAR 'GYUR, ,MDZE
LA SOGS PA'I NAD BRGYAD 'JOMS, ,DE LTAR MANG DU ZOS PA LAS, ,NYI
ZLA SKAR MA GNAS PAR 'TSO, ,SKRA DKAR GNYER MA THAMS CAD SPONG,
,YON TAN

RANG BZHIN THAMS CAD PA, ,'DIR NI DNGUL CHU'I BSTAN BCOS LAS,
,DON RNAMS RTOGS NAS BRIS PA 'DI, ,BHA LI PA YIS BYAS PA YIN,
,KUN GYI DON RNAMS 'GRUB PAR SHOG ,DNGUL CHU RAB TU GRUB PA'I
BSTAN BCOS SLOB DPON CHEN PO BHA LI PA YIS MDZAD PA RDZOGS SO,,
,,RGYA GAR GYI PAndI TA SHR'I NA

RENDRA BHA DRA DANG, BOD KYI LO TZ'A BA AU RGYAN PA RIN CHEN DPAL
GYIS RI BO CHEN PO SBUD TRA'I MGUL GYI PHO BRANG CHEN POR BSGYUR
BA'O,,