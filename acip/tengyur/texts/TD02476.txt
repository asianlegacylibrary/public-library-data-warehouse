@159B #, ,RGYA GAR SKAD DU,

AA BHI shE KA NI RUKTI, BOD SKAD DU, DBANG BSKUR BA'I NGES PA
BSTAN PA, BDUD KYI STOBS RAB TU 'JOMS PA LA PHYAG 'TSAL LO, ,'JAM
DPAL GZHON NUR GYUR PA LA PHYAG 'TSAL LO, ,SKU GNYIS KYIS GNAS
KHYAB PA PO, ,BDE BA CHEN PO CHOS KYI SKU, ,RTAG PA RDO RJE

'CHANG BTUD DE, ,DBANG GI DON NI NGES BRJOD BYA, ,DE LTAR NYID DU
YOD PA YI, ,MNYAM 'JUG RGYA CHEN BDE BA CHE, ,DE NI BSGRUB BYA
YIN SEMS PA, ,DBANG GI RJES THOGS GROL 'GYUR BAS, ,DE NI RIGS PA
MA YIN NO, ,MNYAM 'JUG RGYA CHEN GZHAN LTOS PA, ,RANG DBANG

GRUB PA JI LTAR 'GYUR, ,NYAMS BCAS JI LTAR BSGRUB BYAR 'GYUR,
,RIGS 'GYUR BTANG STE NYAMS PA'I PHYIR, ,DE BAS BSGRUB BYA ZAG
MED PA, ,NYAMS PA MED PA BLA MED PA, ,BDE BA DRI MED NAM MKHA'
'DRA, ,'GRO BA'I DON NI MDZAD SPYOD PA'O, ,DE NYID SKYOBS PA

@160A *, ,RNAMS KYI SKU, ,CHOS KYI SKU ZHES DRAN PAR BYA, ,DE LA
BRTEN NAS SKU NI YANG, ,LONGS SPYOD SPRUL PA'I MTSAN NYID DO, ,DE
LA BRTEN RNAMS BSGRUB BYA STE, ,THEG PA CHEN PO BLA MED PAS,
,BDAG GZHAN DON DAG BSGRUB BYA'I PHYIR, ,GZHAN DU DE YANG DGOS

BA MED, ,DE BSGOMS PAS BSGRUB BYA BA YI, ,SKU NI PHA ROL PHYIN
THEG PAR, ,RAB GSAL RO GCIG BSAM MI KHYAB, ,CHOS ZHES BYA BA 'DIR
THUB CHEN, ,SHES RAB PHA ROL PHYIN PA'I LAM, ,BSGOMS PA NYID KYI
STOBS KYIS KYANG, ,SBYIN SOGS LAS KYI THOB BYA BA,

DE GTZOR GYUR PA'I GNYIS PA'O, ,'DIR YANG SKU GSUM BSGRUB BYA
NYID, ,PHA ROL PHYIN PA'I RIM BZHIN DU, ,SBYIN DANG TSUL KHRIMS
BZOD BRTZON 'GRUS, ,BSAM GTAN SHES RAB SOGS MING GIS, ,RNAL 'BYOR
RGYUD DU'ANG BSGRUB BYA STE, ,LHA YI RNAM PA'I PHYAG RGYA YIS, ,

GTZO BO DANG NI DKYIL 'KHOR BA, ,SPRO BA DANG NI BSDUS PAS SO,
,LA LAR BDE CHEN BSAM MI KHYAB, ,BSGOMS PA NYID KYI STOBS KYIS
KYANG, ,BSGRUB BYA SKU GNYIS BRTAN GYUR PA, ,MDOR NA LHAN CIG
SKYES GRAGS PA'O, ,CHOS RNAMS DAG NI THAMS CAD KYANG, ,DE NYID

LAS BYUNG BSGOM PA DANG, ,LUS LA SOGS PA'I LAS RNAMS KYANG, ,DE
YI RANG BZHIN NYID BRTAGS NAS, ,RNAM PA GNYIS PAR BGRANG BYA BA,
,RGYU NI BSOD NAMS TSOGS NYID KYIS, ,LHAN CIG SKYES GRAGS RNAL
'BYOR ZHES, ,BSGRUB BYA DE BZHIN SKU GNYIS PO'ANG, ,DE

PHYIR RGYUD RNAMS THAMS CAD DU, ,PHYAG RGYA NYID KYI BRDA DANG
NI, ,NGO BO NYID KYIS MTSON BYA BA, ,DBANG BSKUR BAS NI CHOS
SKU'O, ,GTZO BO DE NYID GCIG PU ZHIG ,MTSON PAR BYA BA 'GA' YIS
RIG ,'DI NI DE NYID THABS BCAS PAS, ,MTSON PAR BYA BA GZHAN DAG

'DOD, ,PHYAG RGYA YI NI SKU GSUM MO, ,RNAM PAR PHYE NAS MTSON BYA
BA, ,SHES RAB YE SHES DBANG BSKUR ZHES, ,MKHAS PA RNAMS NI SMRA
BAR BYED, ,DE LA PHYOGS DANG PO'I DGONGS PA 'DI YIN TE, BDE BA
CHEN PO'I RANG BZHIN BSAM GYIS MI KHYAB PA LONGS SPYOD RDZOGS PA
DANG

@160B SPRUL PA'I SKU'I RTEN DU GYUR PA, YID BZHIN NOR BU LTAR
'GRO BA MA LUS PA'I DON MDZAD PA, KUN NAS NYON MONGS PA'I BAG
CHAGS KYI SA BON SPANGS PA, SHIN TU RNAM PAR DAG PA'I SANGS RGYAS
KYI YON TAN GYI SA BON GYI GNAS, ,KUN GZHI GNAS GYUR PA'I MTSAN
NYID

CAN CHOS KYI SKU ZHES BYA BA, 'BRAS BU'I GTZO BO SHIN TU RNAM PAR
DAG PA CHOS KYI DBYINGS KYI NGO BO NI BSGOM PAS BSGRUB PAR BYA BA
RNAL 'BYOR GYI RGYUD LAS BSTAN TE, ,DE MI SHES PAS NI BSGOM PAR
MI NUS PA'I PHYIR DANG, ,DA LTAR NI DE LA DMIGS PA'I YE SHES MED
PA'I PHYIR DANG,

DE THOB PAR BYED PA'I CHED DU BSGOM PA DON MED PAR THAL BAR 'GYUR
BA'I PHYIR DANG, 'JIG RTEN LAS 'DAS PA'I LAM LA RAG LUS PA YIN
PAS DE LA MNGON DU PHYOGS PA MA YIN TE THOB PAR RIGS PA MA YIN
NO, ,DE LTA BAS NA DE STON PAR BYED PA DE BZHIN GSHEGS PA THAMS
CAD KYIS

BYIN GYIS BRLABS PA'I PHYAG RGYA'I MTSAN NYID KYIS RNAM PAR MI
RTOG BA BDE BA CHEN PO TZAM RAB TU SNANG BA NYID KYIS DE KHO NA
NYID DANG CHA 'DRA BAS, DE NYID NI 'DI YIN NO ZHES DUS PHYIS DE
BZHIN DU MOS PA'I STOBS DANG, RGYUD LAS GSUNGS PA'I MTSAN NYID
DANG LDAN PA'I PHYAG RGYA DANG YANG

DAG PAR SBYOR BAS BLA MA'I MAN NGAG NYID KYIS BYANG CHUB KYI SEMS
NOR BU'I NANG DU GNAS PA NGANG, PHYIR SHOR BA GNYIS KYI BAR NA
GANG DMIGS PA DE GZHAN DMIGS PA THAMS CAD DANG 'GAL BAR GYUR PA
GNYIS SU MED PAR SNANG BA BDE BA CHEN PO'I YE SHES KYI SNANG BA
CAN DE NI DPER

GYUR PA YIN PAR BLTA BAR BYA'O, ,DE NYAMS SU MYONG BAS 'DRA BAR
'GYUR PA NGES PAR BYA BA YIN PAS DPES BSTAN PAR BYA BA YANG DON
DAM PA'I YE SHES SO, ,DPE 'DIS LEGS PAR MTSON PAR BYA BA NYID DE,
,THAR PA 'DOD PA DON DAM PA'I YE SHES LA MOS BA RNAMS LA DPE 'DIS

NYE BAR BSTAN PAR BYA BA NYID YIN NO, ,DER DAM PA'I YE SHES BLA
MA'I MAN NGAG NYID KYIS DES PAR BYAS NAS, BSKYED PA'I RIM PA DANG
RDZOGS PA'I RIM PAS LHA'I RNAL 'BYOR DANG, LHAN CIG SKYES PA'I
RNAL 'BYOR DANG, NAM MKHA'I RDO RJE BSGOMS PAS DES MTSON PA'I DE
KHO NA

@161A *, ,NYID MCHOG TU GUS PAS RGYUN MI 'CHAD PAR DAM TSIG DANG
LDAN PAS BSGOM PAR BYA'O, ,BSGOM PA DE YONGS SU RDZOGS PA NA LHA
LA SOGS PA BSGOMS PA'I STOBS DANG, DAM TSIG GIS PHYE BA'I BDAG
NYID KYI BDE BA NYID DU 'JUG PAS MYUR DU SKU GSUM THOB PAR 'GYUR

RO, ,DE BAS NA SHES RAB YE SHES KYI DBANG BSKUR BA'I DUS SU GTZO
BO CHOS KYI SKU GCIG PU NYID SKU GNYIS KYI RTEN DU GYUR PA KHO NA
MTSON PAR BYA BA YIN NO ZHES PHYOGS DANG PO SMRA BAR BYED PAR
SEMS SO, ,YANG PHYOGS GNYIS PA'I BSAM PA NI 'DI YIN TE, BDE BA
CHEN PO ZAG PA MED PA

NYAMS PAR MI 'GYUR BA BSGRUB PAR BYA BA YIN NA YANG DE LTA NA
YANG DE NI SGRUB PA MED PAR BSGRUB PAR MI NUS SO, ,DE LTA BAS NA
DE BZHIN DU DE'I SGRUB PA YANG SHES PAR BYA'O, ,DE'I SGRUB PA
BYED PA NI 'JIG RTEN DANG 'JIG RTEN LAS 'DAS PA'I TSOGS DANG,
MTHONG BA DANG, BSGOM PA'I LAM GYI NGO BO DE YIN

NO; ,DAM TSIG JI LTA BA DANG MNGON PAR RTOGS PA JI LTA BA BZHIN
DU DE BZHIN GSHEGS PA THAMS CAD LHA LA SOGS PA'I RNAL 'BYOR GYIS
RGYUD LAS RGYAS BTAB LA DE NYID KYANG SHES RAB YE SHES KYI DBANG
BSKUR BA DE KHO NA DE NYID KYI MTSAN NYID CAN GYI YE SHES BSKYED
PA LA RGYU NYID YIN PAS BRTZON PA NAS BZUNG NAS

JI LTAR 'BYUNG BA BZHIN DU YANG DAG PAR MTSON PAR BYA BA YIN NO,
,DE LA RE ZHIG MDOR BSDU NA DPAL GSANG BA 'DUS PA LA SOGS PA'I
RGYUD LAS GSUNGS PA'I MTSAN NYID DANG LDAN PA'I SGRUB PA POS 'DOD
PAR BYA BA'I PHYAG RGYA GANG GI GZUGS LA SOGS PA GANG MTHONG BA
DANG, NU MA SRA BA LA

SOGS PA LA REG PA DANG, CHAGS PA DANG BCAS PA'I TSIG THOS PA
DANG, MA MCHU'I RO MYANG BA DANG, LUS SU GTOGS PA'I RI DAGS KYI
LTE BA'I DRI LA SNOM PA DANG, DE RNAMS SGYU MA LTA BU NYID DU
NGES PAR SPYOD PA DE DANG LHAN CIG SKYES PA'I DGA' BA DE NYID
RNAM PAR SNANG MDZAD LA SOGS

PA'I DE BZHIN GSHEGS PA DANG, GZUGS RDO RJE LA SOGS PA'I RDO
RJE'I BDAG PO'I NGO BO NYID NI TSOGS KYI LAM GYIS BSDUS PA'I
RTZOM PA NYID YIN PAR MTSON PAR BYA'O, ,GANG PHYAG RGYA DE NYID
LA DAM DU 'KHYUD PA DANG DU LEN PA'I NU MA LA SOGS PA SRA BA GANG
YIN PA NI SA'I NGO BO NYID REG PA'I

@161B YE SHES KYI YUL DU GYUR PA STE, RANG GI SNANG BA TZAM NYID
YIN PAS PHYI ROL NA DON MI DMIGS PA'I PHYIR SEMS GZHAN DU 'JUG
PAR MI 'GYUR RO, ,DE LTA BU'I RNAM PA'I SHES PA DANG LHAN CIG
SKYES PA'I DGA' BA GANG YIN PA DE NI RNAM PAR SNANG MDZAD DANG,
SANGS RGYAS SPYAN

DANG GTI MUG DANG LONGS SPYOD DU RNAM PAR GZHAG PA'I GTI MUG DGA'
MA DANG, GTI MUG RDO RJE STE THABS RNAM PAR GZHAG PA BSNYEN PA'I
MTSAN NYID CAN GYI YAN LAG DANG PO STE, NGES PAR 'BYED PA'I CHA
DANG MTHUN PAS BSDUS PA DE'I RJES THEGS LA MTSON PAR BYA BA YIN
NO, ,DE YANG,

BSGRUB BYA SGRUB PA'I SBYOR PA NI, ,GANG YIN BSNYEN PA YIN PAR
'DOD, ,CES GSUNGS PAS SO, ,'DI DANG PHYIS 'BYUNG BA DAG LA RNAM
PAR SNANG MDZAD LA SOGS PA'I DE BZHIN GSHEGS PA THAMS CAD BSDUS
PA DANG, SANGS RGYAS SPYAN LA SOGS PA'I LHA MO RNAMS DANG, GTI

MUG RDO RJE LA SOGS PA'I BYANG CHUB SEMS DPA' RNAMS DANG, GTI MUG
DGA' MA LA SOGS PA'I LHA MO RNAMS SHES PA DANG LDAN PA'I BLA MA
DANG SLOB MA DAG GIS MAN NGAG JI LTA BA BZHIN DU SPRO BA DANG
BSDU BA LA SOGS PA BYA BA YIN NO, ,DE NAS CHOS KYI DBYINGS KYI
PHYAG RGYA DE NYID KYI

PADMA'I LUS DANG NGAG DANG YID STONG PA NYID KYI GRU GSUM PA NANG
STONG PA NYID DANG, GONG MA GONG MA'I SA RNAM PAR DAG PA'I MTSAN
NYID YIN PA'I PHYIR STENG YANGS PA DANG, DMIGS PAR GYUR PA'I CHOS
KYI DBYINGS SHIN TU RNAM PAR DAG PA'I NGO BO DBYER MED PA'I YANG
DAG PA'I YE SHES KYI NGO

BO NYID YIN PA'I PHYIR, DBYUG PA LTAR SRA ZHING MKHRANG BA NYID
KYIS NAM MKHA' DANG MTSUNGS PA'I STONG PA NYID LA DMIGS PA YIN
PAS, KHA GYEN DU BLTAS PA'I RDO RJE DANG GNYIS SU MED PAR BYED PA
NI MA MTHONG PA'I CHOS KYI DBYINGS MTHONG BA YIN LA ZAG PA MED
PA'I LAM GYI NGO BO STE, CHOS

KYI DBYINGS KUN DU 'GRO BA RAB TU RTOGS PA'I MTSAN NYID CAN YIN
NO, ,DE NI PHYAG RGYA LAS SHES PAR BYA'O, ,DE LA GANG GIS RDO RJE
DANG PADMA DAG GNYIS SU MED PAR BYED PA'I YE SHES GANG YIN PA DE
DAG BYE ZHING BRAL BA'I BDAG NYID LA RGYAB KYIS PHYOGS PA GANG
DMIGS PAR GYUR PA DE CHU'I

@162A *, ,KHAMS KYI NGO BO NYID DE, GANG DE DANG LHAN CIG SKYES
PA'I DGA' BA GANG YIN PA DE NI BCOM LDAN 'DAS MI BSKYOD PA DANG,
ZHE SDANG DANG BDAG MED MA DANG, LONGS SPYOD DU RNAM PAR GZHAG
PAS ZHE SDANG DGA' MA DANG ZHE SDANG RDO RJE'O, ,THABS RNAM PAR
GZHAG PA'I YAN

LAG GNYIS BA NYE BAR BSGRUB PA STE RJES THOGS SU MTSON PAR BYA
BA'O, ,DE YANG, RDO RJE PADMA MNYAM SBYOR BA, ,NYE BA'I BSNYEN PA
YIN PAR 'DOD, ,CES GSUNGS PAS SO, ,CHOS KYI DBYINGS KYI PHYAG
RGYA DE NYID KYI YANGS PA'I PADMA CHOS KYI DBYINGS KYI NGO BO'I
NANG DU 'JUG CING 'BYUNG

BA DANG LDAN PA'I RDO RJE YANG DAG PA'I YE SHES KYI NGO BOS YANG
DANG YANG DU GCIG TU DER ZHEN PAS GANG RNAM PA THAMS CAD DU MNGON
SUM DU BYED PA'I MTSAN NYID NI ZAG PA MED PA'I BSGOM PA'I LAM GYI
NGO BO'I, ,DE NI PHYAG RGYA LAS RIG PAR BYA'O, ,DE LA GANG
PADMA'I NANG DU BTZUD PA LA ZHEN PA'I

SHES PA DANG, GANG DE'I DMIGS PAR GYUR PA GTZUBS PA'I DBANG GIS
DRO BA NYID NI ME'I KHAMS KYI NGO BO STE, DE DANG LHAN CIG SKYES
PA'I DGA' BA GANG YIN PA DE NI BCOM LDAN 'DAS SNANG BA MTHA' YAS
DANG, 'DOD CHAGS KYI GOS DKAR MO DANG, LONGS SPYOD DU RNAM PAR
GZHAG

PA 'DOD CHAGS DGA' BA DANG, 'DOD CHAGS RDO RJE STE, THABS RNAM
PAR GZHAG PA LAS SGRUB PA ZHES BYA BA YAN LAG GSUM PA RJES THOGS
SU MTSON PAR BYA BA'O, ,DE YANG, SGRUB PA BSKYOD PA YIN PAR
BSHAD, ,H'Um PHAt DANG NI LDAN PA'O, ,ZHES GSUNGS PAS SO, ,DE
NYID KYI

GNAS SKABS SU DE BZHIN GSHEGS PA THAMS CAD DANG DE'I SHES RAB KYI
NGO BO THABS DANG SHES RAB DAG SHIN TU CHAGS PAR GYUR PAS BSKYOD
PA MNGON PAR SBYAR BAR BYA BA DANG, MNGON PAR SBYOR BAR BYED PA'I
MNGON PA'I NGA RGYAL GYIS RTZED MOS BDE BA'I TSOR BA GANG GI SEMS
MYOS SHING

DGA' BAR GYUR PA GANG YIN PA DE NI BCOM LDAN 'DAS RIN CHEN 'BYUNG
LDAN DANG, NGA RGYAL DANG DREGS PA STE KHYAD PAR GYI LAM GYIS
BSDUS PA PHYAG RGYA LAS RIG PAR BYA'O, ,DE NYID SEMS LAS BYUNG BA
NYID YIN PA'I PHYIR DANG, 'DOD CHAGS YIN PAR 'DRA BA DANG, 'DOD
CHAGS RDO RJE NYID

@162B KYI KHONGS SU GTOGS PA YIN PAS DES NA SGRUB PA'I YAN LAG
LOGS SHIG PA MED DO, ,DE'I RJES LA SHES RAB DANG THABS GNYIS SU
MED PAR SNANG BA SHIN TU BSGOMS PA LAS BYUNG BA'I MCHOG TU DGA'
BA RO MNYAM PAR GYUR PA NA, GTI MUG ZHE SDANG 'DOD CHAGS KYI RGYU
BA RNAMS RNAM PAR DAG PA'I

CHOS KYI DBYINGS LA DMIGS NAS, RTZED MO MCHOG GI BYA BA'I YE SHES
KYI BSGRUB BYA LA MNGON DU PHYOGS PA'I LAS KYI MTSAN NYID MTHAR
PHYIN PA'I LAM GYIS BSDUS PA GANG YIN PA DE PHYAG RGYA LAS RIG
PAR BYA'O, ,DE NYID DU GANG RDO RJE NOR BU'I RTZA BA'I NANG DU
BYANG CHUB KYI SEMS BDE BA CHEN PO DANG

LHAN CIG SKYE BA NA SKUL BAR BYED PA DE NI RLUNG GI KHAMS SO,
,BYANG CHUB KYI SEMS G-YO BA'I REG PA LA DMIGS PA'I YE SHES GANG
YIN PA RTZED MO'I BSTAN BCOS MA LUS PA LAS BSTAN PA'I BYA BA 'JUG
PA'I SKABS MED PA'I YANG DAG PA'I YE SHES KYI BDAG NYID KYIS RDO
RJE NYID BSGRUB BYA

LA MNGON PAR PHYOGS PA'I LAS KYI RAB TU RTOGS PAR BYA BA SKUL BAR
BYED PA RJES THOGS NYID DU 'BRAS BU MNGON PAR SGRUB PAR BYED PA
GANG 'DOD CHAGS DANG ZHE SDANG DANG GTI MUG LA SOGS PA RNAMS RO
MNYAM PA'I NGO BO'I TSOR BA NANG GI REG PA NYAMS SU MYONG BA'I
MTSAN NYID CAN, MCHOG

TU DGA' BA'I NGO BO NYID GANG YIN PA DE DANG LHAN CIG SKYES PA'I
DGA' BA DE CI RIGS PAR BCOM LDAN 'DAS DON YOD GRUB PA DANG, PHRAG
DOG DANG 'DOD PA DANG DAM TSIG SGROL MA DANG, LONGS SPYOD DU RNAM
PAR GZHAG PA DAM TSIG RDO RJE DANG RDO RJE DGA' MA STE, THABS
RNAM PAR GZHAG PA

LAS 'DOD CHAGS DANG ZHE SDANG GTI MUG RAB TU RGYU BA BZHI BA NYID
DANG, BDE BA SHIN TU 'JUG PA DANG LDAN PA NYID DANG, NGES PAR
'BRAS BU DANG LDAN PAR GYUR PAS SGRUB PA CHEN PO ZHES BYA BA STE,
YAN LAG BZHI PA DE'I RJES THOGS SU MTSON PAR BYA BA YIN NO, ,DE
YANG, RANG BDE

NGO BO NYID DANG BZHI, ,SGRUB PA CHEN PO ZHES BYA'O, ,ZHES GSUNGS
SO, ,YANG DE NYID SHES RAB KYI DBANG BSKUR BA'I SKABS SU LONGS
SPYOD BZHI RNAM PAR GZHAG PA LA MNYAM PAR GZHAG PA'I YID KYIS
'DOD CHAGS DANG ZHE SDANG DANG GTI MUG LA SOGS PA RNAMS KYIS
MNGON DU RGYU 'JUG

@163A *, ,PA RNAMS RO GCIG PAR GYUR PA, DE'I BAG CHAGS KYI MTSAN
NYID CAN RNAMS CI RIGS PA'I KHONGS SU DE DAG RNAM PAR DAG PA'I
MTSAN NYID CAN DE NI ZAD PA SHES PA'I YE SHES TE NYON MONGS PA
DANG, SHES BYA'I SGRIB PA MA LUS PA ZAD PA'I MTSAN NYID CAN DE

DANG DE'I PHYAG RGYA NI GSHIN RJE MTHAR BYED DANG SHES RAB MTHAR
BYED DANG PADMA MTHAR BYED DANG, BGEGS MTHAR BYED KYI GZUGS 'DIR
MTSAN PAR BYA'O, ,DE LA GTI MUG ZAD PA SHES PA NI GSHIN RJE MTHAR
BYED, ZHE SDANG ZAD PA SHES PA NI SHES RAB MTHAR BYED, 'DOD CHAGS

ZAD PA SHES PA NI PADMA MTHAR BYED DANG, SGRIB PA THAMS CAD ZAD
PA SHES PA NI BGEGS MTHAR BYED, CHOS KYI SKU 'BRAS BU THOB PA'I
BGEGS SKROD PAR BYED PA'I PHYIR RO, ,DE YANG, GTI MUG GTI MUG
LONGS SPYOD PAS, ,GTI MUG ZAD PAS GSHIN RJE GSHED, ,CES BYA

BA NAS BRTZAMS NAS, SGRIB PA THAMS CAD ZAD CES PA, ,BGEGS MTHAR
BYED CES DRAN PAR BYA, ,ZHES PAS SO, ,DE LTA BAS NA GTI MUG DANG
ZHE SDANG 'DOD CHAGS LA SOGS PA RNAMS DANG, DE DAG GI BAG CHAGS
KYI GNYEN POR GYUR PA RNAMS NI TSOGS DANG MTHONG BA DANG

BSGOM PA'I LAM GYIS BSDUS PA RNAMS TE, MOS PAS SPYOD PA DANG,
LHAG PA'I BSAM PA DAG PA DANG, RNAM PAR SMIN PA DANG, SGRIB PA
THAMS CAD SPANGS PA'I SAR GTOGS PA RNAMS SO, ,CHOS KYI DBYINGS
SHIN TU RNAM PAR DAG PA DANG, DE'I YE SHES THOB PA'I RGYU MTSAN

RNAMS DPAL GSANG BA 'DUS PA LA SOGS PA NI BSNYEN PA DANG, NYE
BA'I BSNYEN PA DANG, SGRUB PA DANG, SGRUB PA CHEN PO'I MTSAN NYID
CAN RNAMS KYIS SHES RAB KYI DBANG BSKUR BAR CI RIGS PAR 'KHYUD PA
DANG, RAB TU 'BYED PA DANG, YE SHES 'CHAR BA'I

PHYAG RGYAS DE BZHIN GSHEGS PA THAMS CAD RGYAS BTAB PA'I BDE BA
CHEN POR RO GCIG PA'I RDO RJE 'CHANG CHEN PO'I DPER GYUR PA DANG,
DPES BSTAN PAR BYA BA MTSON NAS, THOB PAR BYA BA'I RGYUR GYUR PA
RNAMS DE'I RGYU NYID DU SGRUB PA BZHI PO RNAMS YANG DAG PAR MTSON
PAR BYED PA YIN PAR RIG

@163B PAR BYA'O, ,DE'I RJES LA NYON MONGS PA DANG SHES BYA'I
SGRIB PA RNAM PAR DAG PAS LAS THAMS CAD RNAM PAR DAG PA YIN LA,
LAS RNAM PAR DAG PAS RNAM PAR DAG PA'I 'BRAS BU THOB PA YIN NO,
,DE YANG, NYON MONGS RDO RJE DAG GYUR PAS, ,LAS RNAMS RNAM PAR
DAG PAR 'GYUR, ,

LAS RNAMS RNAM PAR DAG GYUR PAS, ,LAS SKYES 'BRAS BU'ANG RNAM PAR
DAG ,CES GSUNGS PAS SO, ,DE LTA BAS NA CHOS KYI SKU'I MTSAN NYID
CAN GYI BSGRUB BYA SGRIB PA DANG BRAL BA ZAG PA MED PA, MI NYAMS
PA BDE BA CHEN PO'I RANG BZHIN GNYIS SU MED PA'I CHOS KYI DBYINGS
RNAM

PAR DAG PA DANG, DE'I YE SHES KYI NGO BO ME LONG LTA BU DANG,
MNYAM PA NYID DANG, SO SOR RTOG PA'I YE SHES KYI BDAG NYID CAN
DANG, LONGS SPYOD RDZOGS PA'I SKU'I RTEN DANG, BYA BA GRUB PA'I
YE SHES KYI BDAG NYID CAN SPRUL PA'I SKU RAB TU BSKYED PA NI
SANGS RGYAS THAMS CAD KYI

BSGRUB PAR BYA BA'O, ,DE'I SGRUB PA'I THABS NI GSANG SNGAGS KYI
TSUL 'DIR DPE PHYAG RGYA LAS MTSON PAR BYA BA YIN NO, ,DE LTA BAS
NA SGRUB PA'I THABS KYI MTSAN NYID KYI RJES THOGS SU YAN LAG
MCHOG DANG SBYAR BA LAS RDO RJE NOR BU'I RTZE MOR CHUD PA'I BYANG
CHUB KYI SEMS MAN NGAG GIS

PADMA'I SNYING POR RDO RJE NOR BUS MNAN PA'AM, RLUNG LAS RGYAL
BAR BYA BA GOMS PA'AM, PHAt LA SOGS PA'I SNGAGS KYIS NUS PA JI
LTA BA BZHIN DU BZUNG NAS, DE DANG LHAN CIG SKYES PA'I RGYUN MI
'CHANG PA BRJOD PA MED PA, DBANG PO'I 'JUG PA THAMS CAD CHUB PA,
BDE BA CHEN PO

TZAM RAB TU SNANG BA'I CHOS KYI DBYINGS RNAM PAR DAG PA DANG,
DE'I YE SHES KYI NGO BO CHOS KYI SKU MTSON PAR BYED PA, GNYIS SU
MED PA RTOG PA MED PA BDE BA TZAM RAB TU SNANG BA NYID KYIS DE
BZHIN GSHEGS PA THAMS CAD KYI GSUNG GCIG GIS BSGRUB PAR BYA BA'I
RDO RJE 'CHANG CHEN

PO'I DPE LTA BUR DE LTAR BRDAR BTAGS NAS, DPE DANG DPES BSTAN PAR
BYA BA BYE BRAG MED PAR MOS PAR BYAS NAS, DE LTA BU'I NGO BO NYID
DU DE NI 'DI YIN NO ZHES MNYAM PAR GZHAG PA'I SEMS KYIS 'DIR YANG
DAG PAR MTSON PAR BYA'O, ,LEGS PAR MTSON ZHING BSTAN PAR BYAS NAS

@164A *, ,MNGON PAR RTOGS PA JI LTA BA BZHIN DU LHA'I RNAM PA'I
RNAL 'BYOR GYIS DAM TSIG JI LTA BAR SNYING GAR ZLA BA DANG YI GE
H'Um LA SOGS PA DANG, LHAN CIG SKYES PA'I RNAL 'BYOR DANG, NAM
MKHA'I RDO RJE BSGOM PA LA GUS PA DANG, RGYUN MI 'CHAD PAR DUS
RING POR RANG

GI DAM TSIG LA SPYOD CING MAN NGAG JI LTA BA BZHIN DU BSGOM PAR
BYA BA YIN TE, JI LTAR SHIN TU MYUR ZHING SHIN TU BDE BA THOB PA
DE LTAR BSGOM PAR BYA'O ZHES BYA BA NI PHYOGS GNYIS PA SMRA BA'I
BSAM PA YIN NO, ,PHYOGS GSUM PA NYID KYI BSAM PA NI 'DI YIN TE,
SGRUB PA DANG BCAS

KYANG RUNG, SGRUB PA DANG MA BCAS PA YIN KYANG RUNG, CHOS KYI SKU
TZAM LA MTSON PAR BYED PA NI MA YIN NO, ,DE TZAM ZHIG NI THEG PA
CHEN PO'I BSGRUB BYA MA YIN PA NYID DE, DE TZAM ZHIG LA NI GZHAN
GYI DON LA SBYOR BA MED PA'I PHYIR RO, ,'O NA JI LTA BU ZHE NA,
GZHAN YANG SKU GNYIS PO

YE SHES BZHIS BSDUS PA NYID KYANG BSGRUB BYA YIN NO, ,DE LTAR
YANG PHA ROL TU PHYIN PA'I THEG PA LAS CHOS KYI DBYINGS RNAM PAR
DAG PA DANG, DE'I KHONGS SU GTOGS PA'I CHOS KYI DBYINGS KYI YE
SHES CHOS KYI SKU ZHES BYA BA NI GTZOR BSGRUB PAR BYA BA YIN LA,
DE LA BRTEN PA RNAM PA

THAMS CAD DANG DON THAMS CAD KYI GZUGS BRNYAN GYI NGO BO ME LONG
LTA BU'I YE SHES DANG, SANGS RGYAS THAMS CAD DANG MNYAM PA NYID
DU RTOGS PA'I MNYAM PA NYID KYI YE SHES DANG, RNAM PA THAMS CAD
DU DON RTOGS PA'I DON THAMS CAD DE BZHIN DU YONGS SU GCOD PA'I SO
SOR

RTOG PA'I YE SHES DANG, YE SHES GSUM PO 'DI DAG GI NGO BO LONGS
SPYOD RDZOGS PA'I SKU ZHES BYA BA NI 'BRAS BU GZHAN YIN NO, ,DE
BZHIN DU RNAM PA THAMS CAD DU 'GRO BA'I DON GYI BYA BA MDZAD PA'I
MTSAN NYID CAN BYA BA NA NA TAN GYI YE SHES KYI NGO BO SPRUL PA'I
SKU ZHES BYA BA YANG 'BRAS

BU YIN NO, ,DE BZHIN DU GSANG SNGAGS KYI THEG PAR YANG BRDA JI
LTA BA DANG, RGYU JI LTA BA BZHIN DU CHOS KYI DBYINGS SHIN TU
RNAM PAR DAG PA'I NGO BO RDO RJE 'CHANG GI RANG BZHIN DANG, SHIN
TU RNAM PAR DAG PA DE'I YE SHES KYI NGO BO MI BSKYOD PA'I NGO BO
CHOS KYI SKU ZHES BYA BA NI GTZOR

@164B BSGRUB PAR BYA BA YIN NO, ,DE BZHIN DU SNA TSOGS KYI RNAM
PA THAMS CAD SNANG BAS ME LONG LTA BU'I YE SHES KYI NGO BO RNAM
PAR SNANG MDZAD KYI RANG BZHIN DANG, SANGS RGYAS THAMS CAD DANG
MNYAM PA NYID DU RTOGS PA'I NGO BO RIN CHEN 'BYUNG LDAN GYI NGO
BO DANG, NYAM SU MYONG BA'I

DON GYI RNAM PA THAMS CAD YONGS SU GCOD PA'I BDAG NYID CAN SO SOR
RTOG PA'I NGO BO NYID NI SNANG BA MTHA' YAS KYI BDAG NYID DE,
LONGS SPYOD RDZOGS PA'I SKU ZHES BYA BA 'BRAS BU GNYIS LAS CHOS
KYI SKU LA BRTEN PA YIN NO, ,DE BZHIN DU SNA TSOGS LA KHYAB PA'I
'GRO BA'I DON GYI BYA

BA MDZAD PA'I MTSAN NYID CAN, BYA BA NAN TAN GYI YE SHES KYI NGO
BO NYID NI DON YOD GRUB PA'I RANG BZHIN TE SPRUL PA'I SKU ZHES
BYA BA 'BRAS BU BSGRUB PAR BYA BA GZHAN YIN NO, ,DE LTAR 'DIR
YANG SKU GSUM PO'I NGO BO NYID BSGRUB PAR BYA BA YIN PAS, BSGRUB
BYA JI LTA BA DE LTA BU'I DE BZHIN

GSHEGS PA THAMS CAD KYI BRDAR BYAS PA'I PHYAG RGYAS BRDA JI LTA
BA BZHIN DU MTSON PAR BYA BA YIN NO, ,JI LTAR MTSON ZHE NA, DE
LTA BAS NA SHES RAB KYI DBANG BSKUR GYI DUS SU RDO RJE NOR BU'I
RTZE MOR PHYIN PA'I BYANG CHUB SEMS YUL DE NYID DU MAN NGAG JI
LTA BA NYID DANG, PHYOGS GNYIS PA

NAS BSTAN PA'I RIGS PAS BSTAN PAR BYAS PA'I BYANG CHUB KYI SEMS
DE DANG LHAN CIG SKYES PAR GYUR PA GANG YIN PA RANG DANG GZHAN
GYI SNANG BA'I BYE BRAG DANG BRAL BA, MCHOG TU BDE BA CHEN PO
TZAM RAB TU SNANG BA DANG, GNYIS SU MED PA BYA BA THAMS CAD NUB
PAR GYUR PA DAG GI RNAM PAR RTOG

PA LAS SHIN TU 'DAS PA'I NGO BO RANG RIG PA DER GTAD PA MTHAR
PHYIN PA, NAM MKHA'I DRI MA MED PA LTA BU'I YID MCHOG TU GYUR
PA'I BDE BA NYAMS SU MYONG BAR GYUR PA DE NI CHOS KYI SKU'I MTSAN
NYID DO, ,DE YANG, JI SRID RNAL 'BYOR BYANG CHUB SEMS, ,GTONG BAR
BYED PA MA YIN PA, ,DE SRID KUN

DGA' LAS BYUNG BDE, ,CI YANG RGYUN MI 'CHAD PA 'THOB, ,CES GSUNGS
SO, ,GANG RDO RJE'I NANG G-YO BAR GYUR PA'I BYANG CHUB KYI SEMS
REG PA LAS BYUNG BA'I YUL NGES PA MED NA YANG DMIGS PA'I DBANG
GIS YUL SO SOR NGES PA LTA BUR KHA PHYIR BLTAS PA'I BDE BA'I RNAM
PA BYANG CHUB

@165A *, ,KYI SEMS LA LONGS SPYOD PA'I YE SHES NI NYAMS SU MYONG
BA DANG LDAN PAS DE NI LONGS SPYOD RDZOGS PA'I SKU'I MTSAN NYID
DO, ,GANG YANG SHES RAB KYI PADMA'I NANG DU SPROS PA'I BYANG CHUB
KYI SEMS DE LONGS SPYOD DU BYAS PAS DE YONGS SU MNYES PAR GYUR PA
NA RDO RJE NOR BUS

NYAMS SU MYONG BA DE NI SPRUL PA'I SKU'I MTSAN NYID DO, ,DE LTAR
NA SKU GSUM BRDA JI LTA BZHIN DU PHYAG RGYA LAS MNGON PAR MTSON
BA BRTAN PAR BYAS LA MAN NGAG JI LTA BA DANG, MNGON PAR RTOGS PA
JI LTA BAR LHA'I RNAM PA'I PHYAG RGYA DANG, SNGAGS KYI RNAM PA'I
DMIGS PA'I PHYAG RGYA

DANG; RTZA BA'I LHAN CIG SKYES PA'I RNAL 'BYOR DANG, GNYIS PA
DE'I RJES THOGS LAS BYUNG BA'I RNAM PAS DAM TSIG DANG LDAN PAR
BSGOMS PAS BDE BAR MYUR DU SKU GSUM THOB PAR 'GYUR RO ZHES BYA BA
NI PHYOGS GSUM PA SMRA BAR BYED PA'I BSAM PA YIN NO, ,RNAL 'BYOR
MA'I RGYUD

DGYES PA'I RDO RJE LA SOGS PA NYID DU YANG SHES RAB KYI DBANG
BSKUR BA'I SKABS SU SKU GSUM PO NYID BSGRUB BYA YIN PAR MTSON PAR
BYA BA RIGS PA YIN NO, ,KHA CIG NI GTZOR BDE BA CHEN PO'I RNAM PA
LHAN CIG SKYES PA'I NGO BO CHOS KYI SKU TZAM MTSON PAR BYA BA YIN
NO ZHES ZER RO, ,DE NYID

RNAM PA SNA TSOGS PA LA SOGS PA'I SGRUB PA DANG BCAS PAS BSGRUB
PA DANG BCAS PAR MTSON PAR BYA BA YIN NO ZHES GZHAN DAG ZER RO,
,BRDA JI LTA BA BZHIN DU DE BZHIN GSHEGS PA THAMS CAD KYIS BTAGS
PA'I PHYAG RGYA'I DE KHO NA NYID KYI RJES SU 'BRANGS NAS, SKU
GNYIS PO CHOS

DANG LONGS SPYOD RDZOGS PA ZHES BYA BA NYID MTSON PAR BYA BA YIN
NO ZHES GZHAN DAG ZER RO, ,DE LTA BAS NA GANG NAM MKHA' DRI MA
MED PA LTAR, SNANG BA MED PA BDE BA CHEN PO TZAM RAB TU SNANG BA
NYAMS SU MYONG BA'I MCHOG DE NI RNAL 'BYOR MA'I 'KHOR LO'I NGO BO
CHOS KYI SKU'I MTSAN NYID YIN

NO; ,GANG YANG KUNDA DANG ZLA BA LTAR DKAR BA DE DANG LHAN CIG
SKYES PA'I BYANG CHUB KYI SEMS NYAMS SU MYONG BA DE NI LONGS
SPYOD RDZOGS PA'I SKU DPAL HE RU KA'I NGO BOR MTSON PAR BYA'O,
,DE YANG, KUN RDZOB DUNG DANG ZLA BA 'DRA, ,SGRIB BRAL BDE BA'I
NGO BO NYID, ,BCOM LDAN ZHU BA'I RNAM

@165B PAR GYUR, ,DE BDE CHAGS CAN MA RUNG 'DOD, ,CES PAS SO, ,DE
LTA BU NI MCHOG DANG DGA' BRAL GYI BAR DU MTSON PAR BYA BAR
GSUNGS PA'I RIGS PA SHES BA'I BSAM PA YIN NO, ,DE YANG SMRAS PA,
MCHOG DANG DGA' BRAL DBUS DAG TU, ,MTSON ZHING LTOS LA BRTAN PAR
GYIS, ,

ZHES PA DANG, DGA' BRAL DANG POR MTSON BYA BA, ,DE NI DGA' BA
GSUM BRAL NYID, ,CES GSUNGS, GAL TE BDE BA CHEN PO BSGRUB PAR BYA
BA MA YIN TE, MA ZHI BA NYID KYI PHYIR DANG, BSGRUB BYA NYID MA
YIN PAR DGYES PA'I RDO RJE'I RGYUD DE NYID DU BKAG PA'I PHYIR TE,
JI SKAD DU, DE

BAS BDE BA DE NYID MIN, ,GANG PHYIR 'BYUNG BA CHE BDE BA, ,ZHES
GSUNGS PA DANG, PHA ROL TU PHYIN PA'I THEG PA SHES RAB KYI PHA
ROL TU PHYIN PA LA SOGS PA LAS KYANG GNYIS SU MED PA NYID BSGRUB
BYA NYID DU GSUNGS PA'I PHYIR, THEG PA'I KHYAD PAR LA YANG DE KHO
NA NYID KYI KHYAD PAR NI

YOD PA MA YIN TE, DE KHO NA NYID MA YIN PAR THAL BAR 'GYUR PA'I
PHYIR RO, ,CI STE THABS THA DAD PA LAS 'BRAS BU THA DAD PAR JI
LTA BAR MI 'GYUR, RGYU'I THA DAD PA LAS 'BRAS BU'I THA DAD MTHONG
PHYIR S'A LU'I MYU GU DANG NAS KYI MYU GU DAG BZHIN NO, ,GZHAN DU
NA SKYED PAR BYED BA MED PA NYID DU 'GYUR RO ,

ZHEN DE NI MA YIN TE, SNGA NA MED PA BSKYED PA'AM, 'GYUR PA MED
PA'I 'BRAS BU NI RGYU'I THA DAD PA LAS 'BRAS BU THA DAD PA 'BYUNG
BAR 'GYUR GYI, THOB PAR BYA BA MA YIN NO, ,DE 'THOB PAR BYED PA
TZAM GYIS THABS LA THA DAD YOD KYI RANG GI NGO BO NI MA YIN NO,
,THEG PA CHEN PO'I 'DIR

RTOG PA RO GCIG PA NAM MKHA' DRI MA MED PA LTA BU CHOS KYI SKU'I
NGO BO 'DUS MA BYAS PA'I BSGRUB PAR BYA BA LA NI THA DAD PA YOD
PA MA YIN NO, ,DE LTA BAS NA DE NI BSGRUB BYA MA YIN PA'I PHYIR
SHES RAB YE SHES KYI DBANG BSKUR BA'I DUS SU MTSON PAR BYA BA MA
YIN

NO; ,MCHOG DANG DGA' BA DANG DGA' BRAL DAG GI DBUS SU YANG MTSON
PAR BYA BA MA YIN TE, DE'I DUS NA BDE BA'I RNAM PA SHIN TU LHAG
PAR GYUR PA NYID KYI PHYIR, SHIN TU MYA NGAN LAS 'DAS PAR RAB TU
GSAL ZHING, RO GCIG PA BYA BA BYAS PA NYID KYI MTSAN NYID CAN,
DE'I

@166A *, ,DUS NA NYAMS SU MYONG BA MED PA'I PHYIR RO, ,DE LTA BAS
NA DGA' BA CIG CAN SANGS RGYAS KYI SGRIB PA DANG BRAL BA SHIN TU
RAB TU ZHI BA'I BDE BA CHEN PO LTA ZHOG BYANG CHUB SEMS DPA'I SA
BRGYAD PA NYID LA YANG SHIN TU BDE BA CHEN PO NYID DU BSTAN

TE; DE YANG, DE LAS RAB ZHI MI G-YO MCHOG, ,DBANG GYUR MI MNYAM
MNYAM PA NYID, ,RNAM PAR MI RTOG BDE BA NI, ,BYANG CHUB SEMS DPA'
THOB PAR 'GYUR, ,ZHES GSUNGS PAS SO, ,GANG YANG DGYES PA'I RDO
RJE NYID LAS KYANG, BDE BA BSGRUB BYA NYID DU

BKAG PA DE YANG MI RIGS TE, DER NI ZAG PA MED PA NAM MKHA' LTA
BU'I BDE BA BSGRUB BYA MA YIN PAR BKAG PA MED DO, ,'ON KYANG DPER
BSTAN PA'I BDE BA ZAG PA DANG BCAS PA, NYAMS PA DANG BCAS PA,
BSGRUB BYA NYID DU SEMS PAR 'GA' ZHIG 'GYUR RO SNYAM DU DGONGS

NAS BKAG PA YIN NO, ,GANG YANG, DGA' BRAL MTHAR NI GNAS PA LA,
,ZHES BYA BA'I TSIG GIS DE NYID DU BYA BA BYAS PA, MCHOG TU MYA
NGAN LAS 'DAS PA'I MTSAN NYID CAN MTSON PAR BYA BA YIN GYI, BDE
BA CHEN PO NI MA YIN NO ZHES GANG SMRAS PA DE YANG RIGS PA MA YIN
TE,

DGA' BRAL MTHAR NI ZHES BYA BA DER YANG 'BRU MANG PO'I BSDU PA
YIN NO, ,GANG YANG, LHAN CIG SKYES DGA'I 'JUG NYID DO, ,ZHES
BSTAN PA DER YANG 'JUG NYID NI LHAG MA GSUM PO NYID DE RIGS PA MA
YIN PA'I PHYIR RO, ,DE NYID NI BSGOM PAR BYA BA YIN NO ZHES RTOGS
PAR BYA'O, ,

GZHAN YANG DGA' BRAL GYI MTHAR RAB TU ZHI BA RO GCIG PA GNYIS SU
MED PA, BRJOD PA MED PA, 'DOD PA MED PA, 'DOD CHAGS DANG, 'DOD
CHAGS DANG BRAL BA MA YIN PA NYID NI BSGRUB PAR BYA BA YIN NO
ZHES 'DOD NA YANG, DE LTA BU NI MI SRID DE, GANG GI PHYIR

DE'I GNAS SKABS NA GNYIS SU MED PA'I YE SHES NYAMS SU MYONG BA
MED PA STE, THABS DANG SHES RAB DAG GI YUL RNAM PA SNA TSOGS
SNANG BA'I PHYIR RO, ,BRJOD PA MED PA YANG MA YIN TE NYAMS SU
MYONG BA'I DON DU MA LA RAB TU RTOG PA'I PHYIR RO, ,'DOD

@166B CHAGS DANG 'DOD CHAGS DANG BRAL BA SPANGS PA YANG MA YIN TE
LUS ZUNGS ZAD PAR GYUR BA LA 'DOD CHAGS DANG BRAL BA SRID LA, LUS
ZUNGS 'PHEL BAR GYUR PA LA YANG 'DOD CHAGS SKYE BAR GYUR PA SRID
PA'I PHYIR RO, ,DE 'DOD CHAGS BRAL BA YANG MA

YIN TE, YANG 'JUG PAR MOS PA SRID PA'I PHYIR RO, ,MIG LA SOGS PA
BTZUMS PA'I 'BAD PA NYID KYIS RNAM PAR RTOG PA SPONG PAR 'GYUR
ZHING, BYE BRAG TU SNANG BA NUB PAR GYUR NA PHYAG RGYA'I DGOS PA
'BRAS BU MED PAR 'GYUR TE, GZHAN DU YANG DE GRUB PA'I PHYIR RO,

SHES RAB KYI CHU SKYES DANG SBYOR BA MED NA MCHOG TU MYA NGAN LAS
'DAS PA'I BYA BA BYAS PA NYID 'GRUB PAR MI 'GYUR RO ZHE NA MA YIN
TE, ZAS DANG, BSKU MNYE DANG, KHRUS LA SOGS PAS KYANG DE LTA BU'I
BYA BA BYAS PAS SKYED PAR 'GYUR TE MANG DU SMRA CIG DGOS, SMRAS
PA, RNAL 'BYOR

MA RGYUD BSGRUB BYA 'DI, ,LHAN CIG SKYES GRAGS BDE BA CHE, ,MCHOG
GI MTHA' DANG DGA' BRAL GYI, ,DANG POR 'BAD PAS MTSON PAR BYA,
,ZHES BYA BA YIN NO, ,GAL TE DPAL GSANG BA 'DUS PA LA SOGS PA
RNAL 'BYOR GYI RGYUD DANG, DGYES PA RDO RJE SOGS PA RNAL

'BYOR MA'I RGYUD RNAMS SU DBANG BSKUR PA RNAM PA DU ZHIG TU 'DOD
CE NA, DE LA KHA CIG NI DPAL GSANG BA 'DUS PAR NI DBANG BSKUR BA
RNAM PA GSUM DU 'DOD DE, DBANG BSKUR BA NI RNAM PA GSUM, ,RGYUD
'DI RU NI BSTAN PA YIN, ,ZHES BYA BA'I TSIG DANG LUS DANG NGAG
DANG YID

DAG PAR BYED PA'I PHYIR TE, LUS DANG NGAG YID DBYE BA YIS, ,GSANG
BA 'DUS PAR DBANG BSKUR BA, ,MGON POS GSUM DU YANG DAG BSTAN,
,BZHI BA ZHES BYA MI 'DOD DO, ,ZHES ZER RO, ,GAL TE DE LTA NA, DE
LTAR DE BZHIN BZHI PA YANG, ,ZHES BYA BA'I TSIG DE NI LTAR

DRANG ZHEN, BRJOD PAR BYA STE, 'DIS NI DBANG GI DON RJOD PAR BYED
PA MA YIN NO, ,'O NA CI ZHE NA, RGYUD KYI DON SBYOR BAR BYED PA
YIN TE, DE YANG RGYUD LAS, BSNYEN PA'I SGRUB BA DANG PO STE,
,GNYIS PA NYE BAR SGRUB PA YIN, ,SGRUB PA NYID NI GSUM PA STE,
,SGRUB PA,

@167A *, ,CHEN PO BZHI PA'O, ,ZHES GSUNGS PA'I PHYIR RO, ,DE'I
DON NI 'DI YIN TE, SHES RAB YE SHES GANG YIN PA DE NYID BZHI PA
DANG SGRUB PA CHEN PO ZHES BYA BA'I DON TE, DE NYID KYIS RDO RJE
'CHANG CHEN PO'I GO 'PHANG THOB PA'I PHYIR RO, ,DA LTA NI DE'I GO
'PHANG

MTSON PAR BYED PA DE NYID SHES RAB YE SHES LA BZHI PAR BYA ZHING,
BZHI BA ZHES BYA BA'I SGRAS BRJOD PAR BYA STE, SGRUB PA CHEN PO
ZHES BYA BA'I DON TO, ,DBANG BSKUR BA LA DE MNGON PAR RJOD PAR
BYED PA DGOS PA CI ZHIG YOD CE NA, SHES RAB DANG 'BRAL PA'I DBANG
BSKUR BA'I DGOS PA

BRJOD PAR BYA BA YIN NO SNYAM DU SEMS PA'O, ,BLO GROS BZANG BA
GZHAN DAG NI, ,GZHAN DU RJOD PAR MI BYED DE, ,BUM PA'I DBANG NI
DANG PO STE, ,GSANG BA ZHES BYA GNYIS PAR BRJOD, ,SHES RAB YE
SHES GSUM PA'O, ,ZHES BYA BA'I TSIG GIS RGYUD GZHAN DU RAB TU
GRAGS

PA'I PHRENG BA DANG CHU DANG COD PAN LA SOGS PA'I DBANG BSKUR BA
MI 'GRUB PAR THAL BAR 'GYUR TE, KHYAD PAR CAN DU BSTAN PA'I TSIG
GIS SPYI LA GNOD PA'I PHYIR RO, ,DE'I PHYIR BCOM LDAN 'DAS KYIS
GSUNGS PA GANG YIN PA LAS GZHAN PA, RGYUD GZHAN DAG TU RAB TU
GRAGS PA'I

DBANG BSKUR BA'I KHYAD PAR LA BZHI PAR GSUNGS TE, RGYUD GZHAN GYI
GANG YIN PA DE LTAR RGYUD 'DIR YANG RIG PAR BYA STE, BYE BRAG MED
PA NI YANG 'DIR BRJOD BAR BYA MI DGOS SO SNYAM DU DGONGS BA'O,
,GZHAN DAG NI DBANG BSKUR BA BZHI PA THA DAD PAR 'DOD DE, DE YANG
'DI LTAR,

GANG SHES RAB YE SHES KYI DUS NA BDE BA CHEN PO GNYIS SU MED PA
NYAMS SU MYONG BA DE NYID JI LTA BA DE LTA BUR MTSON PAR BYA BA
DANG, MTSON PAR BYED PA'I NGO BO MAN NGAG JI LTA BA BZHIN DU BLA
MA'I TSIG GIS RAB TU BSGRUB PA NA, NGES PAR SKYE BA'I YUL DU GYUR
PA NI DBANG BSKUR BA BZHI PAR

'GYUR RO, ,SEMS NYID NGES PA DANG MA NGES PA'I NGO BO RNAM PA
GNYIS KYIS DBANG BSKUR BA YANG RNAM PA GNYIS SU 'DOD DE, DE YANG,
CHO GA JI SKAD GSUNGS PA'I DBANG BSKUR NAS, ,SLOB MA'I YID KYI
MOS PA YONGS BRTAGS LA, ,RGYA CHE BA DANG ZAB MOR MOS PA LA,
,DBANG

@167B BSKUR RIN CHEN TSIG GIS SBYIN PAR BYA, ,ZHES GSUNGS PA'I
PHYIR RO, ,GAL TE DE LTA YIN NA BUM PA DANG GSANG BA DAG LA YANG
TSIG GIS SGRUB PA DANG LDAN PAR GYUR PAS, DBANG BSKUR DE DAG GI
KHYAD PAR GZHAN DU 'GYUR RO ZHE NAM YIN TE, DE DAG NI DANG PO
NYID NAS NGES PA YIN

TE; NGES PA DANG MA NGES PA'I NGO BO NYID KYI DBYE BA MED PA'I
PHYIR DANG, DBANG BSKUR BA'I KHYAD PAR GZHAN DAG KYANG RGYUD LAS
GSUNGS PA MED PA'I PHYIR DANG YANG DAG PAR STON PA YANG MED PA'I
PHYIR RO SNYAM DU SEMS SO, ,DGYES PA'I RDO RJE LA SOGS PA RNAL
'BYOR MA'I RGYUD NYID DU YANG

SLOB DPON KHA CIG DBANG BSKUR BA RNAM PA GSUM NYID DU 'DOD DE, DE
LTAR DE BZHIN BZHI PA YANG GSUM PA LAS GZHAN PA DE KHO NA NYID
BSDUS PA LA SOGS PAR GSUNGS PA'I PHRENG BA DANG, CHU LA SOGS PA'I
DBANG BSKUR BA GZHAN DES BSDUS PA YIN PAR STON TO, ,RDO RJE RIGS
KYI

LE'U LAS 'DOD PA'I DBANG BSKUR BA RNAM PA BZHI YANG SHES RAB YE
SHES KYI DBANG BSKUR BA NYID LA SBYOR BAR BYED DE, GANG SHES RAB
DANG LHAN CIG CHAGS PA DANG, DGOD PA LA SOGS PA DE BZHIN GSHEGS
PA LA SOGS PA THAMS CAD LA MCHOD PA'I NGO BO SLOB DPON GYI LAS
KYI

MTSAN NYID YIN PA'I PHYIR SLOB DPON GYIS DBANG BSKUR BA'O, ,SHES
RAB GANG LA CHAGS PA DANG BCAS PAS PADMA 'BYED CING MTHONG BA DE
NI GSANG BA LA BRTEN PA YIN PA'I PHYIR GSANG BA'I DBANG BSKUR
BA'O, ,SHES RAB GANG GI YAN LAG KUN MTHONG BA NI DE SHES RAB LA
BRTEN PA

YIN PA'I PHYIR SHES RAB KYI DBANG BSKUR BA'O, ,GANG GNYIS KA'I
BYA BA LAS BYUNG BA DE KHO NA'I MCHOG YANG DAG PAR MTSON PA GNYIS
SU MED PA'I YE SHES NI BZHI PA YIN NO SNYAM DU SEMS TE, DE YANG,
DGOD PA DAG PA SLOB DPON TE, ,DE BZHIN MTHONG BA GSANG BA NYID, ,

YAN LAG KUN THOB SHES RAB STE, ,DE BZHIN GNYIS KYIS BTZAL BA'O,
,ZHES GSUNGS PA'I PHYIR RO, ,GZHAN DAG NI DBANG BSKUR BA BZHI PA
GZHAN DU 'DOD DE, DGYES PA'I RDO RJE'I LE'U DANG PO LAS THAMS CAD
BZHI NYID DU 'DOD PA'I PHYIR GTZO BOR BSTAN PA NI GANG NA YANG

@168A *, ,MED PAS MOS PA YANG DGOS PA MED DO, ,DE LTA BAS NA SEMS
KYI DBANG BSKUR BA NYID RNAM PA GNYIS DBYE BAR BYAS PA LA DBANG
BSKUR BA BZHI PAR 'DIR BLTA BAR BYA'O, ,DE LTA NA YANG SHES RAB
KYI YAN LAG DANG 'DUS PAR GYUR PA LA, NOR BU'I

RTZE MOR PHYIN PA'I BYANG CHUB SEMS DANG LHAN CIG SKYES PA'I BDE
BA CHEN PO'I 'JUG PA THAMS CAD LA GNOD PA YUL YOD PA MA YIN YANG
DMIGS PA'I DBANG GIS YUL SO SOR NGES PAR 'JUG PA LTA BU DON DAM
PA'I LHAN CIG SKYES PA'I DPE'I NGO BO GANG NYAMS SU MYONG BA DE
MAN NGAG NYID

DANG; GOMS PAR BYA BA'I 'KHRUL 'KHOR DGUG PA LA SOGS PA DANG,
RLUNG GI SA BON NUS PA JI LTA BA BZHIN DU BRTAN PAR BYAS NAS
MTSON PAR BYA'O, ,'DI BRTAN PAR BYAS LA YAN LAG DANG NYID LAG
THAMS CAD SPROS PAR BYA'O, ,YAN LAG DANG NYID LAG THAMS CAD LA
KHYAB NAS

GOMS PA'I DBANG GIS 'DI RIM GYIS BRTAN PA DANG G-YO BA'I DNGOS PO
MA LUS PA THAMS CAD LA KHYAB PAR BYAS TE, MNYAM PAR GZHAG PA'I
SEMS KYIS DE DAG DE'I RANG BZHIN DU BYA'O, ,SNA TSOGS 'DI DAG
DE'I RANG BZHIN DU BYAS PAS KYANG DE LAS GZHAN PA'I DNGOS PO
SNANG

PA DANG, DGA' BA YIN PAS LHAN CIG SKYES PA'I BDE BA CHEN PO DE
BLA MA'I MAN NGAG NYID KYIS YANG DANG YANG DU BSTAN PAR BYA'O
ZHES BYA BA GRUB PA'I MTHA' YIN NO, ,DE LA SHES RAB KYI YAN LAG
DANG 'DUS PA'I LHAN CIG SKYES PA'I BDE BA CHEN PO GANG BRTAN PAR
BYAS PA'I MTSAN NYID CAN

DE NI SHES RAB KYI YAN LAG LA BRTEN PA'I SEMS NYID YIN PA'I PHYIR
SHES RAB DANG YE SHES KYI DBANG BSKUR BA ZHES BYA'O, ,GANG YANG
BRTAN PAR BYAS PA'I LHAN CIG SKYES PA'I BDE BA CHEN PO NUS PA JI
LTA BA BZHIN MNYAM PAR GZHAG PA'I SEMS KYIS YAN LAG DANG NYING
LAG THAMS CAD

KHYAB PA DANG, SNA TSOGS LA KHYAB PAS SNA TSOGS DE'I RANG BZHIN
DU BYED PA DE NI SHES RAB YE SHES DANG 'DRA BAR GNYIS SU MED PA
BRJOD PA MED PA'I BDE BA CHEN PO TZAM SNANG BA NYID DE YANG SEMS
NYID DBANG BSKUR BA STE, DE LTAR DE BZHIN BZHI PA YANG, ,ZHES BYA
BA BSTAN PA YIN

@168B NO SNYAM DU SEMS SO, ,LHAN CIG SKYES PA'I BDE BA CHEN PO'I
RNAL 'BYOR 'DI JI LTA BAR GANG YANG 'DI'I DAM TSIG KYANG DE LTA
BU NYID DU GOMS PAR BYA'O, ,DE THAMS CAD LHAN CIG SKYES PA GRUB
PAR DGYES PA'I RDO RJE LAS BTUS NAS KHO BOS BSTAN PAS 'DIR RGYAS
PAR MA BYAS SO, ,'DI DAG THAMS CAD

NI MNYAM PAR GZHAG PA'I SLOB DPON GYIS SLOB MA LA SHES RAB YE
SHES KYI DBANG BSKUR BA'I DUS SU DE LTA BU'I GNAS SKABS KYI BRDAS
NYE BAR THOB PAR BYA STE, YE SHES 'DI NI SHIN TU PHRA, ,ZHES BYA
BA LA SOGS PA'I TSIGS SU BCAD PA BRJOD NAS DE KHO NA NYID BSGRUB
PAR BYA'O ZHES

BYA BA NI GZHUNG LUGS SO, ,SHES RAB YE SHES DBANG BSKUR GYI,
,MTSON BYA MTSON BYED DBYE BA NI, ,BRJOD BYA GSUM LAS 'DIR DPYOD
LA, ,MKHAS PAS RIGS PA DE BLANG BYA, ,DBANG BSKUR RNAM PAR GZHAG
PA 'DI, ,RE ZHIG DPAL LDAN 'DUS PAR GSAL, ,

PHYAG RGYA DE NYID RJES 'BRANGS NAS, ,RGYUD GZHAN RJES SU 'BRANG
BAR BGYIS, ,DPAL LDAN 'DUS PA'AM DGYES RDO RJER, ,DBANG BSKUR JI
LTAR DE LTAR 'DIR, ,BZHI PA'I DBYE BA GANG BRJOD PA, ,MKHAS PAS
RIGS PA DE GZUNG BYA, ,RGYUD GNYIS RJES SU 'BRANGS NAS

NI; ,RGYUD DE DAG GI BRDA YIS KYANG, ,RNAL 'BYOR MA DANG RNAL
'BYOR GYI, ,RGYUD KUN BRJOD PA SHES PAR BYA, ,LUNG DANG RIGS PA
LAS 'DAS PA'I, ,BZHI PA NYID KYI DBYE BA RNAMS, ,BDAG GIS GZHUNG
MANG 'JIGS PAS NI, ,SUN 'DON PA NI 'DIR MA BRIS, ,

DE DANG DE YI PHYOGS DE NYID, ,LHAG BAR MTHONG BAS DE BRTAGS NAS,
,LUNG DANG RIGS BA DANG LDAN PA'I, ,SUN 'DON PA NI SBYIN PAR
GYIS, ,DBANG BSKUR MCHOG NI DE NYID 'DI, ,BRJOD PAS BDAG GIS DGE
BSAGS GANG, ,DPAL LDAN RIN CHEN 'BYUNG LDAN GZHIR, ,

'GRO 'DI MA LUS 'JUG PAR SHOG ,DBANG BSKUR BA'I NGES PAR BSTAN PA
SLOB DPON MKHAS PA CHEN PO RIN CHEN 'BYUNG GNAS ZHI BAS MDZAD PA
RDZOGS SO,, ,,RGYA GAR GYI MKHAS PO CHEN PO SH'ANTI BHA DRA DANG,
LO TZ'A BA TSUL KHRIMS RGYAL BAS BSGYUR CING ZHUGS TE GTAN LA
PHAB PA,, ,,

