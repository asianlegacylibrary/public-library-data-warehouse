@150A #, ,RGYA GAR SKAD
DU, DZNY'A NA d'A KI N'I S'A DHA NAm, BOD SKAD DU, YE SHES MKHA'
'GRO'I SGRUB THABS, ,DPAL RDO RJE RNAL 'BYOR MA LA PHYAG 'TSAL
LO, ,GANG DON SNA TSOGS SKU 'DZIN PA'I, ,LHA MO YE

SHES MKHA' 'GRO MA, ,BDUD RTZI'I DGA' STON GYIS 'GRO RNAMS, ,KU
MUD CAN BZHIN DGA' GYUR CIG ,'DIR NI RDO RJE 'DZIN PA'I SKU,
,BSAM YAS RDO RJE RNAL 'BYOR MA, ,BLA NA MED PA'I GNAS THOB
PHYIR, ,BSTEN BYA RDO RJE PHAG MO'O, ,YID DANG RJES SU MTHUN

PA'I SA PHYOGS 'GA' ZHIG TU NUB TU MNGON PAR PHYOGS PA SKRA GROL
BAS GTOR MA SBYIN PA SNGON DU 'GRO BAS SKAD CIG GIS BDAG NYID YE
SHES MKHA' 'GRO MA'I GZUGS SU LHAG PAR MOS PAR BYAS LA, ,RANG GI
SNYING GA'I SA BON GYI 'OD ZER GYIS YE SHES MKHA' 'GRO

MA 'KHOR DANG BCAS PA NAM MKHAR BKUG PA LA SNYING GA'I SA BON LAS
SKYES PA'I LHA MO RNAMS KYIS PHYI DANG CIG SHOS KYI MCHOD PAS
YANG DAG PAR MCHOD CING, ,SDIG PA BSHAGS PA NAS BTANG SNYOMS KYI
BAR DU RNAM PAR BSGOMS TE, AOm SVA BH'A BA SHUDDHA:SARBA DHARM'A
SVA BH'A

BA SHUDHO&HAm, ZHES PA YID KYIS BRJOD NAS DON MNGON DU BYAS LA
CHOS THAMS CAD STONG PA NYID LA BZHUGS PAR BYA'O, ,DE NAS AOm
H'Um SV'A H'A ZHES PA'I SNGAGS KYIS RDO RJE'I RANG BZHIN GYIS
GZHI DANG, AOm DZAm BHA NI H'Um PHAt CES PAS RDO RJE'I RA BA
DANG, AOm DZRIm SV'A H'A, ZHES PAS RDO RJE'I GUR

RNAMS BSGOMS TE, AOm H'Um PHAt CES PAS BGEGS LA PHUR BUS GDAB PAR
BYA'O, ,DE'I DBUS SU, YUm KsHUm SUm H'Um H'Um RNAMS KYIS RIM PA
BZHIN DU BSKYED PA'I RLUNG DANG ME DANG CHU DANG SA DANG LHUN PO
RNAMS KYI STENG DU, SNA TSOGS PADMA DANG SNA TSOGS RDO RJE'I LTE
BAR, AOm H'Um PHAt

CES YONGS SU GYUR PA LAS, RIN PO CHE SNA BDUN GYIS SPRAS PA'I
GSER GYI RANG BZHIN GYI KHANG PA BRTZEGS PA'I DBUS DANG PHYOGS
BZHI RNAMS SU SENG GE LNGA RNAMS LA SNA TSOGS CHU SKYES LA GNAS
PA'I NYI MA'I DKYIL 'KHOR LNGA RNAMS SO, ,DBUS SU SENG GE LAS
GDUGS DKAR

@150B PO'O, ,DE'I DBUS KYI NYI MA LA A'A LI K'A LI LAS SKYES PA'I
ZLA BA DANG NYI MA'I DBUS SU GNAS PA'I H'Um LAS SKYES SHING, ,DES
BYIN GYI RLABS RDO RJE RNAM PAR BSGOMS TE, AOm BADZRA SHUDDHA:
SARBA DHARM'A BADZRA SHUDDHO&HAm, ZHES PAS DE LAS BUNG BA'I DE
BZHIN GSHEGS PA DANG LHA MO RNAMS

KYIS 'GRO BA'I DON BYAS TE, DER 'DUS PA'I BLA MA LA SOGS PA RNAMS
KYIS BSKYED PA'I YE SHES MKHA' 'GRO MA DANG, DE BSKYED PA DANG
DUS MNYAM DU DKYIL 'KHOR PA RNAMS KYANG RANG RANG GI SA BON RNAMS
KYIS BSKYED PAR BSAMS NAS, AOm YO GA SHUDDHA: SARBA DHARM'A YO
GA

SHUDDHO&HAm ZHES PAS NGA RGYAL BYA'O, ,DE LA RDO RJE MKHA' 'GRO
MA LA SOGS PA RNAMS KYIS RANG RANG GI GDAN SNA TSOGS CHU SKYES
DANG NYI MA RNAMS LA RIM PA BZHIN DU, H'Um H'Um H'Um A'Am A'Im
A'Um R'im L'im AEm AOO:SA BON RNAMS SO, ,DE LA YE SHES MKHA' 'GRO
MA SNGON MO STE, 'DI'I COD PAN GYI

STENG DU RDO RJES MTSAN PA, SANGS RGYAS LNGA 'PHRO BA RNAMS KYIS
BRGYAN PA'I DAR DBYANGS BCINGS PA, RTZA BA'I ZHAL KHROS SHING GAD
RGYANGS DANG BCAS PA, G-YAS PA DKAR PO BZHAD PA, G-YON PA DMAR PO
SGEG PA DANG BCAS, ,ZHAL SO SOR SPYAN GSUM GSUM DANG LDAN PA,

PHYAG G-YAS PA GSUM NA STENG DU BYAS PA'I KHA tV'Am GA DANG DGRA
STA DANG RDO RJE'O, ,G-YON PA GUM NA DRIL BU DANG KHRAG GIS GANG
BA'I THOD PA DANG RAL GRI BSNAMS PA'O, ,SHAR DU RDO RJE MKHA'
'GRO MA DKAR MO SGEG PA'I NYAMS CAN NO, ,BYANG DU 'JIGS BYED
MKHA' 'GRO MA GSER MDOG GO,,

NUB TU RO LANGS MA SNGON MO'O, ,LHOR GTUM MO DMAR MO STE BZHI PO
'DI RNAMS G-YAS DANG CIG SHOS KYI PHYAG GNYIS STENG DU BYAS PA'I
KHA tV'Am DANG KHRAG GIS GANG BA'I THOD PAS MDZES PA'O, ,DBANG
LDAN DU SENG GE MO SENG GE'I GDONG PA CAN G-YON PA DANG G-YAS
PA'I LUS PHYED PHYED DKAR

PO DANG SER PO DBANG PO DKAR PO LA'O, ,MER STAG MO STAG GI GDONG
PA CAN G-YON DANG G-YAS PA'I LUS PHYED PHYED SNGON PO DANG DKAR
PO RIN PO CHE BDUN PO LA'O, ,BA DAN BRAL DU CI SPYANG MO CE SPYANG
GI GDONG BA CAN G-YAS G-YON GYI LUS PHYED PHYED DMAR PO DANG NAG
PO MA HE LA'O, ,RLUNG DU 'UG PA MO 'UG PA'I

@151A *, ,GDONG PA CAN G-YON DANG G-YAS PA'I YAN LAG SER PO DANG
DMAR PO GDENGS CAN GYI DBANG PO BRGYAD KYI MJUG MA RNAMS LA STE,
BZHI PO 'DI RNAMS G-YAS PA DANG G-YON PA'I PHYAG GNYIS RDO RJE
LCAGS KYU DANG SDIGS MDZUB DANG BCAS PA'I ZHAGS PAS BRGYAN PA'O,
,DE

NAS SHAR SGOR RGYAL DBANG MO DKAR MO PHYAG GNYIS SNYEMS PA'I TSUL
DU KHAR BCUG PA'O, ,BYANG DU ME CAN SER MO SNYIM PA KHA SBYAR BA
MAR ME LTA BU SPYI BOR 'DZIN PA'O, ,NUB TU 'JIB BYED MA DMAR MO
KHRAG GIS GANG BA'I SNYIM PA STENG DU BYAS PA KHA DANG NYE BAR
BZHAG NAS KHRAG RGYUN

'THUNG BA'O, ,LHOR KAm PO DZ'I NAG MO RDO RJE THAL MO'I MTHO BO'I
RTZE MO GNYIS PHAN TSUN YANG DAG PAR SBYAR TE MDZUB MO GNYIS KHA
BA LTA BU BHA GA'I GNAS SU BZHAG NAS RANG GI BHA GA NYE BAR STON
PA STE, BZHI PO 'DI RNAMS YI DAGS KYI SNYING GAR GNAS PA'O, ,RDO
RJE MKHA' 'GRO MA LA SOGS PA BCU

GNYIS SPYAN GSUM LA ZHAL GCIG PA RNAMS SO, ,LHA MO BCU GSUM PO
RNAMS KYANG LHA'I MCHOG GI GOS DMAR PO GYON PA, ,MGO LA THOD PA
LNGA'I PHRENG BA CAN, ,PHYAG RGYA DANG LNGA DANG LDAN PA, SEMS
DPA'I SKYIL KRUNG GIS BZHUGS PA, LAG 'GRO'I RGYAL PO BRGYAD KYIS
RNAM PAR MDZES

PA; ,BSKAL PA'I MTHA'I ME 'BAR BA LTA BU'I 'OD ZER GYI PHUNG PO
'BAR BA RNAMS KYIS 'JIGS PAR BYED PA BSGOM PAR BYA'O, ,DE'I RJES
LA BDAG NYID MGO POR KshUm, MIG LA H'Um, RNA BA DANG STA'I NANG
DU YUm, LCE LA SUm, MGRIN PAR SMRYUm, SNYING GAR YMRUm, LTE BAR
KshMRYUm, ,ZHES PA CHO

GA'I YI GE RNAMS BKOD DE, AOm A'A: H'Um ZHES PAS SKU GSUNG THUGS
BYIN GYIS BRLABS NAS, ,RANG GI SNYING GA'I SA BON GYI 'OD ZER
RNAMS KYIS YE SHES KYI 'KHOR LO NAM MKHAR SPYAN DRANGS LA, ,SNGAR
BZHIN YANG DAG PAR MCHOD LA YU DAM TSIG BSTAN PAR BYA'O, ,

DE LA RDO RJE KHU TSUR GNYIS BCINGS TE, GUNG MO GNYIS RAB TU
BRKYANG PA'I RTZE MO DANG RTZE MO SBYAR BA NI, AOm H'Um SV'A H'A,
ZHES PAS YE SHES MKHA' 'GRO MA LA BSTAN PAR BYA'O, ,RDO RJE THAL
MO BYAS NAS, MTHE BO RGAN PO DAG GUNG MO GNYIS LA YANG DAG PAR
REG CING BSKYOD PA'I PHYAG

@151B RGYA; AOm BADZRA d'A KI N'I H'Um SV'A H'A, ZHES PAS RDO RJE
MKHA' 'GRO MA LA'O, ,KHU TSUR GNYIS MNYAM POR BCINGS TE MTHE BONG
RGAN PO GNYIS RAB TU BRKYANG BA NI, AOm GOO R'I H'Um ZHES PAS
'JIGS BYED MA LA'O, ,PHYAG RGYA 'DI NYID BCINGS NAS MTHE'U CHUNG
GNYIS RAB TU BRGYANG BA NI AOm BE

T'A L'I H'Um ZHES PAS RO LNGAS MA LA'O, ,PHYAG RGYA 'DI NYID
BCINGS TE, GUNG MO'I SOR MO GNYIS RAB TU BRKYANG BA NI, AOm
TZAnd'A L'A H'Um SV'A H'A ZHES PAS GTUM MO LA'O, ,RDO RJE KHU
TSUR GNYIS BCINGS TE, ,MDZUB MO GNYIS RAB TU BRKYANG PA'I RTZE MO
SBYAR BA NI, AOm A'A SV'A H'A, AOm A'Im SV'A H'A,

AOm H'Um SV'A H'A, AOm R'i SV'A H'A, ZHES PAS SENG GE MO LA SOGS
PA BZHI PO RNAMS LA'O, ,AOm L'im SV'A H'A, AOm AEEm SV'A H'A, AOm
AOOm SV'A H'A, AOm A'A SV'A H'A, ZHES PAS RGYAL DBANG MO LA SOGS
PA BZHI PO RNAMS LA DE DANG DE'I PHYAG RGYA BSTAN PAR BYA'O,
,DE'I RJES SU PA DKOR SNGON DU 'GRO BAS YE

SHES KYI 'KHOR LO DAM TSIG GI 'KHOR LO LA JI LTAR RIGS PAR GZHUG
PAR BYA'O, ,DE NAS SNYING GA'I SA BON GYI 'OD ZER GYIS SPYAN
DRANGS PA'I DA BZHIN GSHEGS PA DANG LHA MO RNAMS KYIS MNGON PAR
DBANG BSKUR BA'I BAR MA CHAD PAR RGYAS 'DEBS PAR BSAM PAR BYA'O,
,DE LA YE SHES

MKHA' 'GRO MA LA SOGS PA RNAMS RIM PA BZHIN MI BSKYOD PA DANG,
RNAM PAR SNANG MDZAD DANG, RIN CHEN 'BYUNG LDAN DANG, 'OD DPAG
MED DANG, DON YOD GRUB PA RNAMS KYIS SO, ,SENG GE MA LA SOGS PA
RNAMS LA MI BSKYOD PA DANG RNAM PAR SNANG MDZAD DANG RIN CHEN
'BYUNG LDAN DANG 'OD

DPAG MED RNAMS KYIS SO, ,RGYAL DBANG MO LA SOGS PA RNAMS LA RNAM
PAR SNANG MDZAD DANG RIN CHEN 'BYUNG LDAN DANG 'OD DPAG MED DANG
DON YOD GRUB PA RNAMS KYIS SO, ,DE'I RJES SU SPROD PA'I MCHOD
PA'I LHA MO RNAMS KYIS BDAG LA MCHOD CING BSTOD NAS DES NYE BAR
BSTABS PA'I

BDUD RTZI MYANG STE, BDE BA CHEN PO'I PADMAR ZLA BA'I DKYIL 'KHOR
LA GNAS PA KHA 'OG TU PHYOGS PA SMIN MA'I DBUS SU 'PHYAR BA'I
THIG LE DANG, H'Um YIG LAS BDUD RTZI'I RGYUN 'DZAG PAR BSAM PAR
BYA'O, ,ZHES PA THIG LE'I RNAL 'BYOR BSGOM PA'I MTHAR PHRA MO'I
RNAL 'BYOR

@152A *, ,YUN RING DU RNAM PAR BSAM PAR BYA'O, ,SKYO NA SNGAGS
BZLAS PAR BYA'O, ,DE LA YE SHES MKHA' 'GRO MA'I SNGAGS, AOm HR'I:
SV'A H'A, ZHES PA 'BUM PHRAG GSUM BZLAS PAR BYA'O, ,RDO RJE MKHA'
'GRO MA LA SOGS PA'I SNGAGS KYANG, AOm BADZRA d'A KI N'I H'Um
PHAt

SV'A H'A, AOm GOO R'I H'Um SV'A H'A, AOm BE T'A L'I H'Um SV'A
H'A, AOm TZAnd'A L'I H'Um SV'A H'A, AOm BADZRA SIm HA NI A'Am
SV'A H'A, AOm BADZRA BY'A GHRA A'I SV'A H'A, AOm BADZRA DZAMBU KA
A'Um SV'A H'A, AOm BADZRA H'U LU K'A SY'A R'im SV'A H'A, AOm
BADZRA d'A K'I N'I L'im SV'A H'A, AOm BADZRA D'I PA TA TE DZE AOm
SV'A H'A, AOm BADZRA TZUsh'I NI TZU shA SA SARBA

SATV'A NA AOO SV'A H'A, AOm SARBA KAm PO DZI AA:SV'A H'A, ZHES PA
RNAMS BZLAS PAS MNGON PAR 'DOD PA'I DNGOS GRUB THOB PO ZHES PA'O,
,DPAL LDAN YE SHES MKHA' 'GRO MA'I, ,SGRUB THABS RAB TU GSAL BYED
BA'I, ,BSOD NAMS KYIS NI 'GRO BA RNAMS, ,DE GZUGS 'JIGS MED MYUR
THOB

SHOG ,CES PA YE SHES MKHA' 'GRO MA'I SGRUB THABS, ,PAndI TA CHEN
PO 'JIGS MED 'BYUNG GNAS SBAS PAS MDZAD PA RDZOGS SO,,