@155B #, ,RGYA GAR SKAD DU, TATTVA TZA TU RA AU PA DE SHA
PRA SAm NA

D'I PAm N'A MA, BOD SKAD DU, DE KHO NA NYID BZHI PA'I MAN NGAG
GSAL BA'I SGRON MA ZHES BYA BA, DPAL RDO RJE SEMS DPA' LA PHYAG
'TSAL LO, ,GSANG BA DE NYID BZHI NI MKHAS PAS MI RTOGS DBYINGS LA
MOS PA RTOGS, ,DGYES PA'I RDO RJE'I DNGOS GRUB RING STE LUS DU BA
SMIG RGYU SNYEGS PA

'DRA; ,DE BAS BLA MA'I RAB MCHOG LUNG BSTAN AU RGYAN MKHAN PO'I
GZHUNG, ,DE NYID BZHI PA MDO TZAM SHIN TU MOS PA DMAN LA BSHAD
PAR BYA, ,DE LA BLA MA'I RAB MCHOG AU RGYAN GYI MKHAN PO'I GZHUNG
GIS DGYES PA RDO RJE'I DNGOS GRUB THOB PAR 'DOD PAS, ,DE KHO NA
NYID BZHI LA BRTEN NAS

BSGRUB PAR BYA'O, ,DE BSHAD PAR BYA'O, ,DE LA DE KHO NA NYID BZHI
NI PHYAG MTSAN DBYIBS KYI DE KHO NA NYID DANG, GNAS PA 'KHOR LO
BZHI'I DE KHO NA NYID DANG, BKOD PA BYANG CHUB KYI SEMS DGA' BA
BZHI'I DE KHO NA NYID DANG, MTHAR THUG PA BZHI PA'I DE KHO NA
NYID DANG BZHI'O, ,DE LA DMAN

PA PHYAG MTSAN DBYIBS KYI DE KHO NA NYID NI GTZO BO DANG 'KHOR
GYI SUM CU RTZA GNYIS DANG, YUM GYI GSUM STE SUM CU RTZA LNGA'O,
,NANG RTAGS NI PHYI YIN LA, PHYI'I MTSAN MAS NANG MTSON PAR BYED
PA'O, ,DE YANG THABS DANG SHES RAB PO, ,G-YAS DANG G-YON PA'I CHA
SO SOR PHYE BAS SHES

RAB DANG THABS SUM CU RTZA GNYIS SO, ,DE LA SHES RAB NI SHES PAR
BYED, RTOGS PAR BYED, MTSON PAR BYED PAS NA RIG PA BCU DRUG GO,
,THABS NI SNYING RJES BSKYOD PAR BYED, 'DON PAR BYED PAS NI PHAN
PAR BYED PA BCU DRUG GO, ,DE LA YANG GTZO BO'I G-YON GYI THOD PA
BRGYAD NA YUL

DANG YUL CAN TE, CHOS NYID GNAS PA DANG, YE SHES GSAL BA'I RTAGS
SO, ,CHOS NYID GNAS PA NI THOD PA'O, ,YE SHES GSAL BA'I RTAGS NI
LHA BRGYAD KYIS GSAL BAR BYED, RTOGS PAR BYED DO, ,CI ZHIG CE NA,
YUL DE NYID GSAL BAR BYED PAS NA GSAL BAR BYED

@156A *, ,PA'O; ,DE GANG LA BRTEN NAS GSAL BAR BYED CE NA, SA'I
LHA MO LA BRTEN PAR BYED DO, ,DE NI PHYAG RGYA'O, ,DE YANG RNAM
PA LNGA STE, DAM TSIG DANG YE SHES DANG SNGAGS DANG, LAS DANG,
PHYAG RGYA CHEN PO'O, ,DE DAG DANG RTAG TU MI 'BRAL BAS GZUNGS
SO, ,

DE BAS NA LHA MO YANG DE DANG DE'I RTAGS SO, ,SANGS RGYAS KUN GYI
DAM TSIG NI, ,PHYAG RGYA LNGA LA RAB TU GNAS, ,ZHES BSHAD PA'I
RGYUD LAS GSUNGS SO, ,DE LTAR NA SNGAGS KYI PHYAG RGYA LA BRTEN
NAS, GOL BA'I LAM TSOL BAR BYED PAS NA, PHYAG RGYA NI TZAndA
L'I'O, ,DE NI ME

LHA'O; ,ME'I LHAS YONGS SU GRUB PAR BYED PA NI G-YO BA RLUNG YIN
LA DE NI RLUNG GI LHA'O, ,DES YONGS SU BSKUL BAS GNAS PA'I MTSAN
MA THAMS CAD BSREGS PAS ZLA BA'I RANG BZHIN ZHU BAR GYUR LA, ZHU
BAS YONGS SU SNANG BA DE NI ZLA BA'I LHA YIN LA, LUS SEMS SNYING

RJES BRLAN PA NI CHU'I LHA STE, GANG GI TSE CHUS YONGS SU TSIM
PA'I GNAS SKABS NA DRO BA'I RTAGS SHIN TU GSAL BA'I 'OD SNANG BA
NI NYI MA'I LHA ZHES BYA'O, ,DE LTA BU DES DGOS PA RNYED PAR
'GYUR RO, ,RNYED PAR GYUR NA GSHIN RJES PHYI MTHAR BYED, ,CES PA
LAS DE LAS THAR TE SPRO BAR BYA, ,DE MTHAR PHYIN NAS

DGOS PA YONGS SU GRUB PA'I NOR 'GRUB PAR 'GYUR RO, ,GAL TE YANG
DANG YANG DU BSGRIMS KYANG, ,'DOD PA'I DON MA RNYED NA STENG GI
SGOS MI 'GRUB PAS 'OG GI SGO LA BSLAB PAR BYA BA YIN NO, ,DE YANG
TSUL JI LTAR BYA ZHE NA, LTE BA'I GNAS SU RGYUN GYIS 'BAB PAS ZLA
BA DANG NYI MA'I LHA LAS

BSGRUBS PA'I SAm PU tI BSAMS LA, DE'I DBUS SU BYIN DU SHIN TU
PHRA BA GZHAG LA, DE YANG YI GE'I MTSAN NYID KYIS BA THAG LAS SU
BKRI ZHING SHIN TU PHRA BA'I BU GA NAS BA THAG TSUL DU DBANG
PHYUG MA LA GDAGS PAR BYA'O, ,DE LTA BU DE LA RNAL 'BYOR GYIS
CHUNG BA DANG CHE BAR SNANG BA DANG,

'BROS PAR SHES PAR BYAS LA, ,RTZOL BAS JI SRID 'DOD PA'I DON MA
RNYED KYI BAR DU BSLAB PAR BYA BA NI NYI MA DANG ZLA BA'I LAS SO,
,DES KYANG MA GRUB NA DE BZHIN DU GNAS BZHI KAR GONG MA NYID LTAR
BSLAB PAR BYA BA NI ZLA BA DANG NYI MA LA SOGS PA'O, ,DES KYANG
'DOD PA DANG MA PHRAD NA RTZE MO'I

@156B REG PA LA BSLAB PAR BYA STE, DE NI ME DANG CHU'I LAS ZHES
BYA'O, ,DE LTA BU'I THABS RNAM PA BRGYAD KYIS 'BYUNG DU MA BTUB
NA BDAG LA BRTEN PA STE GROL BA'I LAM GYIS MA RNYED PAS CHAGS
PA'I LAM STE, GZHAN LA BRTEN PA LA BSLAB PAR BYA'O, ,DES NA LAS
KYI PHYAG RGYA LA BRTEN PAR BYA'O, ,

'DI NI GSHIN RJE'I LAS SO, ,TSAD DANG LDAN PA'I PHYAG RGYA LA DAM
TSIG GNAS PAR BYAS TE, DE DANG MI RTOG PA'I NGO BO'I CHA CAN
NYAMS SU MYONG BA DE LA BSLAB PAR BYA STE, DE SKAD DU DBANG RIM
PA GSUM PA LAS, ZHABS CHAGS SOR MOS MNAN BYAS PA, ,BU GA YOD
KYANG 'DZAG MI 'GYUR, ,

JI SRID SOR MO BTANG BA NA, ,DGOS PA CHUNG YANG 'BYUNG BA BZHIN,
,BLA MA'I MAN NGAG RGAN PO YIS, ,NYI MA ZLA BA GZAS ZIN TSE, ,BU
GA YOD KYANG 'DZAG MI 'GYUR, ,GZA' LAS THAR NA THIG LE 'GOG ,RO
BZHI SHES PAS RO BZHI BYA, ,'DI NI RDO RJE'I BZLAS PA'O, ,ZHES
'BYUNG BA NA, RO BZHI

LA BSLABS PAS KYANG DGOS PA RNYED PAR 'GYUR RO, ,GAL TE DES KYANG
MA RNYED NA GROL BA DANG SMIN PA LA SKAL PA MED PAS 'PHRO BCAD
LA, ,RANG LHAG PAR GNAS PA'I LAM LA BSLAB PAR BYA'O, ,RANG LHAG
PAR GNAS PA NI BDAG DANG GZHAN GYI GNAS LAS NI YE SHES GSAL BA'I
NGO BOR

GYUR LA SEMS CAN GYI DON GYI GNAS SKABS KYIS SHES RAB ZAB MOR
GYUR PA LAS LHAG PA'I LAM DE LA BSLAB PAR BYA BA YIN TE, DE JI
LTA BU ZHE NA, 'DI YANG GSHIN RJE STE, CI'I PHYIR NA 'CHI BAR
BYED PA'I PHYIR RO, ,BDAG GI RNAL 'BYOR RDZOGS NAS THUGS KA'I 'OD
ZER GYIS THAMS CAD

BSDUS TE THUGS NYID LA GZHUG PAR BYA'O, ,DE NAS BDAG NYID KYANG
SNYING LA ZHUGS PA DANG H'Um DU GYUR TO, ,H'U% YANG RIM GYIS THIM
NAS THIG LE LA'O, ,DE YANG ME'I RTZE MO LTA BU LA GNAS PAR BYA'O,
,DE SKAD DU, MAR ME RGYUN DU 'BAR BA DANG, ,CHU BO'I RGYUN BZHIN
GNAS PAR BYA, ,ZHES GSUNGS PAS SO, ,DE'I DUS

SU JI LTA BUR GNAS PAR BYA ZHE NA, ZLA BA DANG NYI MA GZAS ZIN PA
YANG MA YIN, MA ZIN PA YANG MA YIN, ,ZHABS TSAGS KYANG MA PO LA,
,THIG LE YANG 'GOG PA MA YIN LA, ,SHIN TU CHA MNYAM LA SHES PA
RANG SNANG DU BLTA BAR BYA BA MA YIN NO, ,DE LTA BU LA GNAS NA
'DOD PA'I DON RNYED PAR

@157A *, ,'GYUR RO, ,DON RNYED PAR GYUR NA MI RTOG PA 'BA' ZHIG
LA BSLAB PAR BYA'O, ,DE LTA BU'I 'BAD PAS DGOS PA YONGS SU GRUB
PA NI BZHI PA'I YIG 'BRU YANG DAG PAR 'PHEL BA STE NOR SBYIN GRUB
PA LTA BU'O, ,GZHAN YANG SEMS CAN GYI LUS LA YANG GNAS TE, RGYU
MED

PA'I 'BRAS BU NI MI SRID PA'I PHYIR RO, ,JI SKAD DU, LUS LA YE
SHES CHEN PO GNAS, ,ZHES PAS NA, LUS NI THOD PA STE RUS PA'I
GZHAL YAS KHANG NGO, ,DE LA GNAS PA'I CHOS NI LHA BRGYAD DO, ,DE
BAS NAS NI GNAS PA RTZA'O, ,BRJOD PA LAS 'DAS PA DE'I DANGS MA
DAR DKAR GYI

SKUD PA LTA BU, RNGA 'BRUM BRGYAR GSHEGS PA LTA BU'I MDO NI AA BA
DH'U T'I LA STE G-YAS PA SA'I LHA'O, ,DE LA KHRAG GI DANGS MA
MTSAL COG LA MA LTA BU DES SDUD PAR BYED PAS CHU'I LHA'O, ,DE LA
DBUGS KYI DANGS MA GSER GYI RLANGS PA TZAM GNAS PA NI G-YO ZHING
SKYOD PAR BYED PAS

RANG GI LHA'O, ,DE LA DROD KYI DANGS MA ME LONG GI 'OD BZHIN GSAL
BAR GNAS PA NI SMIN CING RTAG PAR BYED PAS ME'I LHA'O, ,DE LA KUN
GZHI RNAM PAR SHES PA'I DNGOS GZHI CHU ZLA LTA BU'AM, NYI MA
'CHAR KA'I DKYIL LTA BUR GSAL LAM BSGRIBS PAR GNAS PA NI NYI MA
DANG,

ZLA BA'I LHA ZHES BYA STE, DE RTOGS PA'I DUS NA RDO RJE SEMS DPA'
YAB YUM MO, ,THA MAL PA'I DUS NA KUN GZHI'I RNAM PAR SHES PAR
SNANG NGO, ,DE NAS YANG DE MI GSAL ZHING GSAL BAR GYUR PA'I DUS
SU, SEMS KYI SNANG BA THOB PA 'AM, RNAM PAR SHES PA DANG DBANG PO
RNAMS

'GAGS PA'I DUS SU SRID PA BAR MA DO'I SHES PA DE NI RANG LHAG PAR
GNAS PA'O, ,DE NI GSHIN RJE'I LAS LTA BU'O, ,DE NAS YANG SKU GSUM
GYI DUS SU SKYE BA'I RIM PAS MNGON PAR BYANG CHUB PA NI MTHAR
THUG PA'I CHOS SO, ,DE LTA BU NI NOR SBYIN LTA BU ZHES BYA'O, ,JI
SKAD BSHAD PA'I

RGYUD LAS, RANG GI LUS LA SANGS RGYAS GNAS, ,GZHAN DU GANG YANG
YOD MA YIN, ,LUS LAS GZHAN DU SANGS RGYAS 'DOD, ,MI SHES SGRIB
PAS G-YOGS TSUL LO, ,'DI YIS PHYOGS GCIG SPANGS PHYIR SMRA, ,ZHES
GSUNGS PAS NA THA MAL PA'I LUS LA DE LTAR GNAS PAS NA THA

@157B MAL PA'I LAM ZHES BYA BA'I RANG BZHIN DU SHES PAR BYA'O,
,DE LA G-YAS PA'I THOD PA BRGYAD NI BYAMS PA CHEN PO STE, BYAMS
PA'I RANG BZHIN MI 'GYUR LA, ,GZHIR GYUR PAS THOD PAR SNANG LA,
,GNYIS 'THUNG LA SOGS PA NI YE SHES GONG MA LTA BU STOBS SU GYUR
PA'I DUS NA, SDUG

BSNGAL RNAM PA GSUM GYIS GDUNGS PA'I SEMS CAN RNAMS SKYOB PAR
MDZAD PAS NA, THABS KYI MDZAD SPYOD DANG, ROL PA'I PHRIN LAS SU
SHES PAR BYA'O, ,DE YANG 'KHOR BA MA STONGS KYI BAR DU 'GRO BA'I
DON MDZAD PAR BZHED DO, ,GTZO BO'I PHYAG MTSAN BSHAD ZIN TO, ,DE
NAS 'KHOR

GYI BSHAD PAR BYA STE, DE YANG BDAG DANG GZHAN GYI MAN NGAG DANG,
LAS RNAM PA GSUM LA BRTEN PAR BYA BA YIN TE, DE RNAMS KYANG THABS
DANG SHES RAB LA BRTEN PAR BYA BA YIN PAS THABS DANG SHES RAB KYI
KHA SBYOR YIN LA, KHA SBYOR DE CIS MTSON PAR BYED CE NA, PHYAG
RGYAS MTSON PAR

BYED DO, ,RTAGS DANG MTSAN MA GANG ZHE NA RUS SBAL LO, ,DES NA
PHYAG RGYA LA BRTEN NAS 'THOB PAR BYED DO, ,DE NI DAM TSIG LA
SOGS PA'O, ,BDAG LA BRTEN PA STE GROL BA'I SKABS SU, 'KHOR LO
RTZIBS BRGYAD PA'I PHYAG RGYA DE NI SNGAGS KYI'O, ,DE LAS JI LTAR
SHES PAR BYA ZHE

NA; ,'KHOR LO NI BZHI'O, ,DE LA 'DOD PA'I DON MA RNYED KYI BAR DU
BSAM PAR BYA BA NI STENG GI SGO'O, ,DES 'DOD PA'I DON RNYED PAR
GYUR NA RTAGS 'DI RNAMS 'BYUNG NGO, ,G-YO BA DANG 'PHAR BA DANG
DBUGS DANG 'DAR BA DANG RDUL BA DANG MYOS PA DANG SGRA 'BYUNG BA
DANG MTSAN MA DU BA LTA BU YANG 'BYUNG

BAR 'GYUR RO, ,GANG GI TSE 'DOD PA'I RTOG PA SKYES PA DE'I TSE,
PHYI'I TZAndA L'I'I MTHAR PHYIN PA YIN TE, RTOG PA SNGA MA NYID
PHYI MA'I DGRA YIN PAS, DE'I TSE DGRA DE GRI GUG GIS GSAD PAR
BYA, DGRA GANG LA GNAS NA RDO RJE DBYINGS KYI DBANG PHYUG MA LA
GNAS SO, ,DE NAS 'OG GI SGO'I

GNAS NOR BU RIN PO CHE LA GNAS PA'O, ,THEG LE LA ZHABS CHAGS KYI
GDAMS NGAG GIS BLTA BAR BYA BA YIN TE, DE'I TSE dA MA RU LTA BU'I
SGRAS SAM, ,KHA SBYOR GYIS SPRO BAR BYA'O, ,SPROS PA SLAR LANGS
TE STENG GI SGO LA ZHUGS NAS 'OD KYI GONG BU GANG DU BSAM PAR BYA
ZHE NA,

@158A *, ,YANG GONG GI DE NYID DU NYI ZLA YANG GZAS ZIN ZHABS
TSAGS KYANG MA PO BAR, KUN NAS SBRUL NYAL BA BZHIN DU RGYAS PA
DANG REG BYA 'GAGS PA SNYAM BYED PAR 'GYUR RO, ,DE LTAR GYUR NA
GANG DU 'GRO BA DE RU DRANG ZHING BSLAB PA MTHAR PHYIN PAR BYA'O,
,DE LTAR MTHAR PHYIN PA

DANG RLUNG 'GAG PAR 'GYUR RO, ,RLUNG GI 'GAGS PA MTSAN NYID KYANG
RIM PA GSUM LAS SHES PAR BYA'O, ,DE LTA BU'I MAN NGAG DES 'DOD
PA'I DON MA RNYED NA CHAGS PA'I LAM STE, LAS KYI PHYAG RGYA LA
BRTEN TE BSLAB PAR BYA'O, ,DE CI'I PHYIR ZHE NA, DGE SLONG STE SA
BON MI GZHOL

BAR YONGS SU BDE BA DE LA BSLAB PAR BYA'O, ,DE NAS STOBS SU GYUR
TO, ,BAG TSA BA MED PAR GYUR NA GDOD SENG GE LTA BU YIN PAS MI
RTOG PA LA BSLAB PAR BYA'O, ,DE CI'I PHYIR ZHE NA, DBANG PO GNYIS
SNYOMS PAR 'JUG PA'I SGO NAS KYANG DNGOS PO THAMS CAD RANG BZHIN
MED PAR BYED

PA'I PHYIR RO, ,DE LTA BU'I BSGOM PAS MNGON PAR SHES PA RIM GYIS
SKYE'O, ,DE NI DANG POR SHES RAB ZAG BCAS SKYES PA YIN LA, DE LA
BRTEN TE PHYIS MTHAR PHYIN PA'I GNAS SKABS NA YE SHES LNGA MNGON
SUM DU GYUR PAS RDO RJE'O, ,DE MNGON SUM DU GYUR PA'I TSE BDUD
BTUL BAR GYUR

PAS BSDIGS PA'I MDZUB MO'O, ,DE NAS GROL BA DANG CHAGS PA GNYI
GAS 'BYUNG DU MA BTUB STE 'DOD PA MA RNYED NA, RANG LHAG PAR GNAS
PA LA BSLAB PAR BYA'O, ,RTAGS CES SHE NA, BRTAGS PA'I NGO BO SDOM
PA'I GZUGS LTA BU'I MAR ME 'BAR BA LTA BU STE, SHIN TU BAG

TSA BA MED PAS SENG GE LTA BU'O, ,DE CI'I PHYIR ZHE NA, 'THOR
RLUNG GI TSOGS KYIS MI SOD PA'I PHYIR RO, ,DE LTA BU'I LAM GYIS
KYANG BSGOM PA'I LAM RNYED PAR 'GYUR RO, ,DE LTAR MTHAR PHYIN NAS
SEMS CAN GYI DON YONGS SU SMIN PA DANG, SNA TSOGS PA'I SKUS DON
MDZAD PA YANG RO HI TA

LTA BU DANG, BSIL BYED LTA BU DANG PHAG LTA BU DANG STA RE LTA BU
DANG THOD PA LTA BU DANG, SDIGS MDZUB LTA BU'O, ,DE LTAR SEMS CAN
GYI DON BSAM GYIS MI KHYAB PAR MDZAD KYANG, SKYON GYIS KYANG MA
GOS LA THUGS MI RTOG PA LAS MA G-YOS PAS THOD PA GNYIS SO, ,DE LA
YUM GYI

@158B GSUM NI DGOS PA YONGS SU GRUB PA'I DUS NA GRI GUG NI DMIGS
PA MED PA'I YUM MO, ,THOD PA KHRAG GIS BKANG BA NI DMIGS PA DANG
BCAS PA'I YUM MO, ,DE NYID KYIS DBUGS 'BYIN TE, CHOS KYI SKU
MNGON SUM DU GRUB NAS KYANG, SKU NYID RNAM PA THAMS CAD KYI MCHOG
DANG LDAN PAS

STON PA LONGS SPYOD RDZOGS PA'I SKU RU BZHUGS PA NI BSGRUB PAR
BYA BA'I YAN LAG BDUN DANG LDAN PA 'DOD PA KHA tV'Am GA'O, ,DE
LTA BU'I PHYAG MTSAN DMAN PA'I DBYIBS DE KHO NA NYID BSHAD NAS,
DA NI LUS LA YE SHES CHEN PO'I GNAS SHES PAS, LUS MED NA 'KHOR LO
MI DMIGS PAS

'KHOR LO BZHI'I DE KHO NA NYID BSHAD PAR BYA STE, 'KHOR LO NI
RTZA'I 'KHOR LO'I 'KHOR LO'O, ,DE YANG RGYU MED PAR LUS LA RANG
RGYUD KYIS GNAS SAM ZHE NA, RTEN DANG RTEN CAN GYI TSUL DU GNAS
SO, ,DE LA RTEN GANG ZHE NA RTZA'O, ,DE YANG GRANGS DU ZHE NA
GTZO BO STONG PHRAG BDUN CU RTZA GNYIS SO, ,

DE LAS BRGYA DRUG CU'O, ,DE LAS BRGYA NYI SHU'O, ,DE LAS SUM CU
RTZA GNYIS SO, ,DE LAS GSUM MO, ,DE NI GTZO BO'O, ,DE LA BRGYA
NYI SHU NI 'KHOR LO BZHI'O, ,DE'I GNAS GANG DANG GANG ZHE NA, LTE
BA DANG SNYING GA DANG MGRIN PA DANG SPYI BO LA'O, ,GRANGS JI
LTAR GNAS SHE NA, LTE BA LA

DRUG CU RTZA BZHI'O, ,SNYING GA LA BRGYAD DO, ,MGRIN PA LA BCU
DRUG GO, ,SPYI BO LA SUM CU RTZA GNYIS SO, ,DBYIBS JI LTA BU ZHE
NA, PADMA'I 'DAB MA NYI MA'I 'OD DANG 'PHROD PA LTA BU RGYAS PA
BKRAG DANG LDAN PA'O, ,KHA DOG NI NYI MA DANG ZLA BA'I RGYU LAS
BYUNG BAS ZLA BA'I NOR BU LTA BU LA BZHON

MAR GYI ZOL SONG BA LTA BU'O, ,TSUL JI LTAR ZHE NA, THABS DANG
SHES RAB SBYAR BAS NA KHA SBYOR GYI GNAS PAS SO, ,DE LA RTEN CAN
GYI MNGON PAR BYANG CHUB PA LAS BYUNG BAS 'BRAS BU MTSAN DANG DPE
BYAD KYI YI GES BRGYAN PA ZHES BYA BA'I THA TSIG GO, ,GRANGS SU
JI LTAR GZHAG NA SPRUL PA

LAS A'A LI DANG K'A LIS SO, ,CHOS LA MTSON BYA'I YI GE'I RIM PA
YAB YUM DGU'O, ,LONGS SPYOD LA AOm DANG, YAR WA LA LNGA'O, ,BDE
BA CHEN PO LA A'A LI NYIS 'GYUR RO, ,BZHI PO DE LA GRANGS KYI
NGES PA JI LTAR GZHAG CE NA, 'JIG RTEN PA'I DUS KYI CHA'I GRANGS
KYIS 'KHOR LO'I

@159A *, ,GRANGS SU GZHAG GO, ,DUS KYI CHA NI GANG ZHE NA, THUN
TSOD DANG 'PHO BA DANG, CHU TSOD DANG DBYU GU'I GRANGS DANG MTHUN
NO, ,DE LA THUN NI BRGYAD DO, ,'PHO BA NI BCU DRUG GO, ,CHU TSOD
NI SUM CU RTZA GNYIS SO, ,DBYU GU NI DRUG CU'O, ,DE BAS DE LTA BU
DE YANG 'KHOR LO NYID DO, ,'O NA

'KHOR LO BZHI PO DE LA SPRUL PA DANG, CHOS DANG LONGS SPYOD DANG
BDE BA CHEN PO ZHES CI'I PHYIR BYA ZHE NA, LTE BA GSANG BA NI
THAMS CAD KYI 'BYUNG GNAS YIN PAS SPRUL PA 'BYUNG BA'I GNAS PAS
SO, ,SNYING GA NI SHES PA'I GNAS PAS CHOS KYI SKU'O, ,MGRIN PA NI
RO DRUG MYONG ZHING LONGS SPYOD

PAS SO, ,SPYI BO NI BDE BA CHEN PO'I GNAS SAM RGYUR GYUR PAS SO,
,SKAD CIG MAS KYANG RIM PAR GZHAG GO, ,RNAM PA SNA TSOGS DANG,
RNAM PAR SMIN PA DANG RNAM PAR SHES PA DANG, MTSAN NYID DANG BRAL
BA'I RIM PAS SO, ,BDEN PA BZHI NI SDUG BSNGAL DANG, KUN 'BYUNG
DANG, 'GOG PA

DANG, LAM MO, ,DE KHO NA NYID BZHI NI BDAG GI DE KHO NA DANG,
SNGAGS DANG, LHA DANG YE SHES KYI DE KHO NA NYID DO, ,DGA' BA
BZHI NI DGA' BA DANG MCHOG TU DGA' BA DANG, CHAD PA'I DGA' BA
DANG, LHAN CIG SKYES PA'I DGA' BA'O, ,SDE PA BZHI NI GNAS BRTAN
PA DANG, THAMS CAD YOD PAR

SMRA BA DANG, MANG POS BKUR BA DANG, DGE 'DUN PHAL CHEN NO, ,DE
LTA BU'I RIM PAS NA SPRUL PA LA SOGS PA'I MING DU GRAGS SO, ,'O
NA 'KHOR LO BZHI PO DE GANG GI NGO BO YIN ZHE NA, SKU DANG GSUNG
DANG THUGS KYI NGO BO'O, ,AE WAm MA YA YIN TE, AE NI LHA MO SPYAN
NO, ,WAm NI M'A MA K'IR

BRJOD DO, ,MA NI GOS DMAR MO ZHES BYA, YA NI SGROL MAR BRJOD PAS
SO, ,DE LA TSUL JI LTAR BZHUGS SHE NA, ,SPRUL PA NI SHES RAB STE
CHOS KYI 'BYUNG GNAS SO, ,SNYING GI PADMA NI DAM TSIG GI 'KHOR LO
ZHES BYA STE, RTAG TU CHOS KYI DBYINGS MA LA BLTAS PAS NA KHA
SBYOR RO, ,'O NA

CHOS KYI DBYINGS MTSUL CI 'DRA BA ZHE NA, RTAG TU DE BZHIN GSHEGS
PA LNGA'I LONGS SPYOD DU GYUR PAS LONGS SPYOD DO, ,DE JI LTAR
RDZOGS SHE NA, LO BCU DRUG GI RNAM PA LTA BU BAS GZHON NU'I
MDANGS DANG LDAN PA GDU BU GSUM GYIS BRGYAN PAS SGEG PA LA SOGS
PA'I NYAMS DANG

@159B LDAN PA 'BYUNG BA'I YI GE LNGAS BRGYAN PAS BHA GA SHIN TU
RGYAS PA'O, ,JI LTAR RGYAS SHIN RTZA LNGA NI RO BZHI'I GNAS SO,
,RO BZHI NI BDE BA'I RO'O, ,DE'I GNAS SU GYUR PAS RGYAS PA'O,
,LONGS SPYOD DU JI LTAR 'GYUR NA, BDE BA NAM MKHA' LTA BU'I GNAS
SU GYUR PAS LONGS SPYOD RDZOGS PA'O, ,

DE LA RTAG TU DMIGS SHING 'DZAG PAS NA BDE BA CHEN PO'O, ,JI LTA
BU'I BDE BA CHEN PO ZHE NA, LUS DANG YID LAS KHYAD PAR DU BYAS
PA'I TING NGE 'DZIN LAS BYUNG BA KHYAD PAR LNGA DANG LDAN PA'I
BDE BA CHEN PO'O, ,LAS GANG ZHE NA DRIL BU LAS RGYUN MI 'CHAD PAR
'BAB PAS NA 'BRAS BU YANG

BDE BA CHEN POR GYUR PA'O, ,DE YANG KHA SBYOR GYI NGO BO BAS
THABS DANG SHES RAB BO, ,DE LTA BU'I 'KHOR LO LAS YE SHES BDE BA
CHEN PO JI LTAR THOB PAR BYA ZHE NA, YONGS SU BSKOR PAS RNYED PAR
'GYUR RO, ,BSKOR BA NI JI LTAR BSKOR ZHE NA, BLA MA'I MAN NGAG
LAS, RLUNG MA DANG, GNYID

MA GNYIS GTZO BO SPRAD PAR BYA'O, ,DES RLUNG BSKYED DO, ,DES
TZAndA L'I RAB TU 'BAR RO, ,DES SPRUL PA RAB TU 'BAR RO, ,DES DAM
TSIG GI RTOG PA RAB TU BSREGS SO, ,DE NAS NA CHUNG LA RAB TU
BSKOR NAS G-YAS NAS PHYUNG NAS PHYIR MCHOD PA'I DON BYAS TE G-YON
DU ZHUGS SO, ,

DE NAS BDE BA CHEN PO'I DKYIL 'KHOR LA G-YON DU BSKOR TE GNAD KYI
SGO PHYE STE, PHYOGS BCU'I SANGS RGYAS RNAMS KYI THUGS KAR ZHUGS
NAS, YE SHES KYI BDUD RTZIR GYUR TE, SLAR BDUD RTZI KHYER NAS
DZ'A LANDHA RA ZHES BYA BAR THIM PAR GYUR TO, ,DES LONGS SPYOD
KYANG KHENGS,

G-YON GYI RTZA NAS ZHUGS TE SPRUL PA YANG GSOS, DE NAS G-YAS SU
ZHUGS TE, PHYIR LONGS SPYOD LA THIM NAS GDOD DAM TSIG GI DKYIL
'KHOR YONGS SU GSOS SO, ,DE NAS YANG SPRUL PA LA THIM PAS CHER
'BAR TE, YANG SNGON BZHIN DU BSKOR BA YANG SKRA'I RTZE MO BRGYAR

GSHAGS PA'I TSAD TZAM DU YAR 'GRO BA DANG MAR 'GRO BA YANG MI
MTHONG NGO, ,DE LTAR BYAS PAS 'DOD PA'I DON RNYED PAR 'GYUR RO,
,DE LTAR YANG DANG YANG BYAS KYANG MA RNYED NA 'KHOR LO BZHI LA
THIG LE BZHI BYAS TE BSLAB PAR BYA'O, ,DES KYANG MA RNYED NA, AAm
HAm GNYIS LAS BSLAB PAR

@160A *, ,BYA'O; ,DES KYANG MA RNYED NA AAm DANG H'U% LAS BSLAB
PAR BYA'O, ,DE LTAR BYAS PAS 'DOD PA'I DON RNYED PAR 'GYUR RO,
,RNYED PA DE'I TSE RO BRGYAD SKYE LA, SKYES PA DE'I TSE GRI GUG
GIS LHA'I BDUD BSAD DO, ,DE NAS YONGS SU THIM PAR BYA BA YIN LA,
DE NI SBRUL 'KHYIL BA

DANG 'DRA'O, ,DE LTAR GYUR PAS SENG GE PHRUG GU GSO'O, ,DE LTA
BU'I NGO BO DE LA 'KHOR LO BZHI LAS MTHAR PHYIN PA ZHES BYA BA
BSHAD ZIN TO, ,DE NAS CI BCOM LDAN 'DAS, ,BSGRUB PA BYA BA LA
'KHOR LO KHO NA YIN NAM SNYAM PA LA, SDOM PA BSHAD PA YIN PAS SO,
,BYANG CHUB KYI

SEMS DGA' BA BZHI LA BSLAB PAR BYA'O, ,DE LA DGA' BA BZHI NI
RGYUN CHA LA DGA' BA DANG, MCHOG TU DGA' BA DANG, DGA' BRAL GYI
DGA' BA DANG, LHAN CIG SKYES PA'I DGA' BA'O, ,JI LTA BU'I DGA' BA
LA DGA' BA BZHI ZHE NA, TSOGS PA DANG TSOGS CAN LAS SKYES PA'I

'BRAS BU MYONG BA'I RNAM GRANGS LA NI DGA' BA ZHES BYA'O, ,DE
YANG JI LTAR MYONG ZHE NA, DAM TSIG GI DUS SU MYONG BA'I DGA' BA
DE BSHAD PAR BYA'O, ,DE CI'I PHYIR RGYUN CHA'I DGA' BA ZHE NA,
'DOD CHAGS KYI BSTAN BCOS LAS SKYES PA PADMA DANG, RDO RJE KUN
NAS REG PA LA NI RNAM PA SNA

TSOGS PA'I SKAD CIG MA ZHES BYA STE, DE LA YUL DU BYAS PA'I SHES
RAB YE SHES ZHES BYA'O, ,DE NAS BSKYOD PA'I RKYEN GYIS YONGS SU
SMIN PAR GYUR PA'I RDO RJE'I RKED PA LA GNAS PA LA NI MCHOG TU
DGA' BA ZHES BYA'O, ,DE NAS SHES RAB KYI MDZOD KHA KHA MU KHA
DANG, NOR BU KUN REG

PAR GYUR TE RNAM PAR NYED PA'I DUS SU RTOG PA THAMS CAD DANG BRAL
BAR GYUR PAS NA DGA' BRAL GYI DGA' BA ZHES BYA'O, ,DE LA GNAS SU
THOB PA'I SHES RAB YE SHES ZHES BYA'O, ,DE LTA BU'I REG BYA LAS
SKYES PA'I DGA' BAS BDAG PO'I RKYEN BYAS NAS, SKAD CIG MA PHYI MA

LA NOR BU'I RTZE MOR MTSAN NYID THAMS CAD DANG BRAL BA'I NGO BO
MI RTOG PA CHA CAN DMIGS PA THAMS CAD DANG BRAL BA SKYES PA DE LA
LHAN CIG SKYES PA'I DGA' BA ZHES BYA STE, DE LA NYAMS SU MYONG
BA'I SHES RAB YE SHES ZHES BYA'O, ,DE LTA BU'I DGA' BA BZHI LA
RNAM PA GNYIS

@160B TE; SHLO KA'I DGA' BA DANG, BYUNG RIM GNYIS SO, ,DE LA CI'I
PHYIR SHLO KA ZHE NA, SHES RAB DANG YE SHES TE, SHES RAB NI MYA
NGAN LAS 'DAS PAR BZHED LA, YE SHES NI 'KHOR BA'O, ,GNYIS PA MI
GNAS PA NI DBU MA PAS NI MCHOG GO, ,DE LAS 'DAS PAS SA HA DZA'O,
,DE NI

DGYES PA'I RDO RJE'O, ,DE BAS NA LHAN CIG SKYES PA'I DGA' BA NI
THA MAR BZHED DO, ,SKU GSUNG THUGS SU 'DOD PA DAG NI, CHAD PA NI
SONG BA LA 'DZIN PAR 'DOD DO, ,DE SKAD DU, JI LTAR 'BYUNG BA KHU
BA YIN, ,LHAN CIG SKYES PA RNAM PA GNYIS, ,DANG PO BUD MED SHES
RAB YIN, ,THABS NI

SKYES BU BRJOD PA'O, ,DE NAS 'DI DAG RNAM PA GNYIS, ,DON DAM KUN
RDZOB DE DBYE BYA'O, ,DANG PO SKYES BU RNAM PA GNYIS TE, KHU BA
'AM NI DE BDE BA'O, ,SKYES BU JI LTAR SHES RAB KYANG, KHU BA 'AM
DE YI BDE BA'O, ,DE YI PHYIR NA DGA' BA NI, ,BZHIR NI RAB TU DBYE
BA'O, ,GANG PHYIR LHAN

CIG SKYES RNAM BZHI, ,RDZOGS PA'I RIM PA YI NI PHYOGS, ,MCHOG TU
DGA' BA RNAL 'BYOR MA, ,DGA' BRAL DGA' BA THAMS CAD NI, ,DE BDE
THABS KYI THAMS CAD RIG ,BDE BA CUNG ZAD DGA' BA STE, ,MCHOG TU
DGA' BA DE BAS LHAG ,DGA' BRAL DGA' BA CHAGS BRAL YIN, ,LHAN

CIG SKYES DGA' THA MA'O, ,DANG POR REG PAR 'DOD PA STE, ,GNYIS PA
BDE BAR 'DOD PA'O, ,GSUM PA 'DOD CHAGS 'DZIN PA YIN, ,DE PHYIR
BZHI PA BSGOM PAR BYA, ,MCHOG TU DGA' BA SRID PAR BRJOD, ,'DOD
CHAGS BRAL PHYIR MYA NGAN 'DAS, ,DMAN PA DGA' BA TZAM NYID DO, ,

DE DAG RNAM SPANGS SA HA DZA, ,'DOD CHAGS MED CING CHAGS BRAL
MED, ,DBU MAR YANG NI MI DMIGS LA, ,'DI LA THABS DANG SHES RAB
MED, ,YANG DAG DE NYID RTOGS PA'O, ,GZHAN GYIS MI BSKYED LHAN CIG
SKYES, ,GANG NAS KYANG NI MI RNYED DE, ,BLA MA'I DUS THABS BSTAN
PA DANG,,

BSOD NAMS KYIS NI BDAG GIS SHES, ,ZHES GSUNGS SO, ,DE LA DGA' BA
DE LTA BU LA BSLAB PA NI NOR BU'I DKYIL DU BDE BA PHAB LA, 'KHOR
LO RE RE LA CHA BZHI BZHIR BRTZIS PAS, DE LTA BU'I DGA' BA RE RE
LA BZHI BZHIR BRTZIS PAS RNAL 'BYOR GYI 'PHO BA BCU DRUG GO,
,BYANG CHUB KYI

@161A *, ,SEMS DGA' BZHI'I DE KHO NA NYID BSHAD NAS, DE NAS BZHI
PA'I DE KHO NA NYID BSHAD PAR BYA STE, JI LTA BU'I BZHI PA ZHE
NA, GSUM PA LA BLTAS TE BSGOMS NAS THOB PA DE LA BZHI PA ZHES
BYA'O, ,DE LTA BU'I NGO BO YANG JI LTA BU ZHIG TU 'GYUR GRANG NA,
YUL DU MTSON PA'I

BZHI PA DANG 'DRA BAR MTSON PA'I BZHI PA NI BZHI PA ZHES BYA'O,
,DE LA MTHAR THUG PA'I CHOS ZHES BYA'O, ,CHOS NI YANG DAG PA'I
MTHA'O, ,MTHAR THUG PA NI ZAB MO'O, ,DE YANG JI LTA BU'I MING CAN
ZHE NA, CHOS NYID GNAS PA'I NGO BO DANG YE SHES GSAL BA'I NGO
BO'O, ,DE NI CHOS NYID JI BZHIN

PA DANG, SEMS NYID JI BZHIN PA'I NGO BO'O, ,DE THA MI DAD PA NI
RDO RJE SEMS DPA' STE NGO BO NYID DAG PA'I SKU'O, ,DE LA SEMS KYI
DKYIL 'KHOR 'OD GSAL BA NI GSANG SNGAGS KYI DE KHO NA NYID DO,
,DE LTA BU'I YUL DON DAM PA'I BDEN PA DE NI, YUL DU MTSON PA'I
BZHI PA STE, DE NI

MTHAR THUG PA'I ZHES BYA'O, ,'O NA CI 'DRA BAR MTSON ZHE NA, SHES
RAB YE SHES RTOG PA'I DGA' BA DES MTSON TE, BSGOM PAS GTAN LA
PHAB NAS MNGON SUM DU GYUR PA'I YAN LAG BDUN DANG LDAN PAR GYUR
PA'I BSGRUB PAR BYA BA MTHAR THUG PA DE THOG MA'I CHOS NYID YUL
DU BYAS

PA DANG, RTZA BA'I RNAM PAR SHES PA GNAS SU DAG PA'I ME LONG LTA
BU'I YE SHES GSAL BA'I NGO BO DE DANG DBYER MED PAR GYUR PA LA NI
'DRA BAR MTSON PA'I BZHI PA ZHES BYA'O, ,DE LTA BU'I BZHI PA DE
YANG DGA' BA'I NGO BO DES MTSON PAR BYED CING SHES PAR BYED PAS
NA MTSON BYED DO, ,

DES JI LTAR MTSON PAR BYED CE NA, RGYUD LAS, DMAN PA 'BRING PO
MCHOG DANG NI, ,GZHAN DANG GANG DANG DE YANG NI, ,DE DAG THAMS
CAD MNYAM NYID DU, ,DE NYID BSGOMS PAS BLTA BAR BYA, ,DMAN PA
DNGOS PO PHRA BA'I DON, ,MCHOG GI DNGOS POR BRJOD PA STE, ,DBU
MAS GNYIS NI

SPANGS PA'O, ,ZHES PA LA SOGS PA'O, ,DE SKAD DU BSHAD PA'I RGYUD
LAS KYANG, ,STONG PA BSGOM PAR MI BYA STE, ,MI STONG PA YANG MI
BSGOM MO, ,RNAL 'BYOR STONG PA SPANG MI BYA, ,STONG PA MIN YANG
MI SPANG NGO, ,STONG DANG MI STONG GNYIS BZUNG NA, ,RTOG PA MANG
PO RAB TU SKYE, ,YONGS

@161B SU SPANGS NA YANG DAG RTOGS, ,DE PHYIR DE GNYIS SPANG BAR
BYA, ,GNYIS POR ZHEN PA YONGS SPANGS NAS, ,RNAM PAR GROL BAR NGES
PAR GNAS, ,BDAG TU YANG DAG RTOGS PA 'DI, ,DE PHYIR DE YANG DNGOS
SPANG BYA, ,ZHES GSUNGS PAS, DE MTHA' GSUM LA MI RIG PA NI DE KHO
NA NYID

BSGOM PAR BCOM LDAN 'DAS KYIS NYE BAR BSTAN TE, DE SKAD DU YANG,
GANG LA BSGOM PA PO MED CING, ,MI SGOM PA YANG YOD MA YIN, ,BSGOM
PA YANG NI NGES PA MED, ,DE NI DE NYID BSGOM PAR BRJOD, ,'DI LTAR
SA HA DZA'I DE KHO NA NYID KHONG DU CHUD CING RNAM PAR RTOGS NAS,
DNGOS PO THA

DAD PA MED PAR MTHONG BA RANG RANG GI RANG BZHIN DU CHOS THAMS
CAD RNAM PAR BSGOM PAR BRJOD DO, ,DE SKAD DU, 'GRO BA THAMS CAD
BSGOM PA NI, ,GANG PHYIR YID KYIS MA BSGOMS PA'O, ,THAMS CAD CHOS
NI YONGS SHES NA, ,BSGOM PA NYID NI SGOM PA MIN, ,DNGOS GANG G-YO
DANG

MI G-YO BA, ,RTZVA LCUG 'KHRIL SHING YAL GA SOGS, ,DAM PA DE NYID
NGES PAR BSGOM, ,RANG GI DNGOS PO RANG BZHIN DU, ,DE YI DAM PA
GCIG YOD MIN, ,YANG DAG RANG RIG BSGOM PA STE, ,RANG GI RIG PA'I
RANG BZHIN LAS, ,MI MTHUN PA LAS SKYES PA'O, ,ZHES PAS SO, ,DE
LTA

BU'I SHAm PRA TI'I BSGOM PA LA GNAS PAS MI RTOG PA RGYUN MI 'CHAD
PAR SKYES PA DE'I TSE SA BCU THOB PA YANG YIN LA, GANG GI TSE
RTOG PA MED PA'I SHES PA RGYUN MI 'CHAD PAR SKYES PA DE'I TSE
LUNG STON PA'I BKA' LUNG 'BYUNG LA, DE NAS AA BA DH'U T'I'I SPYOD
PA LA GNAS PAR 'GYUR RO, ,SPYOD

PA DE LA GNAS NAS BSKAL PA GRANGS MED PAR SEMS CAN GYI DON MDZAD
LA, YANG DE'I TSE NYID NA RNAL 'BYOR MA RIGS CAN DANG YANG DAG
PA'I MTHA' LA SBYOR BAR MDZAD DO, ,DE LTAR PHYAG RGYA CHEN PO'I
DNGOS GRUB BRNYES PA NI DGOS PA YONGS SU GRUB PA STE, YAN LAG
BDUN DANG LDAN

PA'I RNAL 'BYOR DU GYUR PA LA NI 'DRA BA MTSON PA'I BZHI PA ZHES
BYA'O, ,GANG GIS DGOS PA YONGS SU GRUB PA DE'I TSE STON PA'I
BZHUGS TSUL JI LTAR YIN PA YANG SHES PAR BYA'O, ,DE LTA BU'I MAN
NGAG LA NI BZHI PA'I DE KHO NA NYID CES BYA'O, ,DE NYID BZHI NI,
RGYU 'BRAS TSUL DU KHA SBYOR

@162A *, ,MI PHYED PAS, ,DNGOS DANG DNGOS MED BDE DANG SDUG
BSNGAL BRAL, ,GANG YANG MI DMIGS TSUL DANG LDAN PA 'DI, ,CHOS
PHYIR 'BRENGS PA RNAMS DANG PHRAD GYUR CIG ,DE NYID BZHI RTOGS
DGYES PA'I RDO RJE MYUR THOB NAS, ,KHAMS GSUM SKYE BO NAD PA'I
TSOGS

RNAMS SOS GYUR CIG ,DE KHO NA NYID BZHI PA'I MAN NGAG GSAL BA'I
SGRON MA ZHES BYA BA DPAL AU RGYAN GYI YUL GYI DNGOS GRUB GRUB
PA'I SLOB DPON CHEN PO TILLI PA'I ZHAL SNGA NAS MDZAD PA RDZOGS
SO,, ,,RGYA GAR GYI MKHAN PO RATNA SHR'I NYID KYI ZHAL SNGA NAS
BSGYUR CING BSHAD NAS

GTAN LA PHAB PA'O,, 