@6B #, ,RGYA GAR
SKAD DU, M'A R'I TZYEE S'A DHA NAm, BOD SKAD DU, 'OD ZER CAN GYI
SGRUB THABS, SNGAR BSHAD PA'I RIM PAS SDIG PA BSHAGS PA LA SOGS
PA BYAS PA'I RJES THOGS SU STONG PA NYID RNAM PAR BSGOMS LA, SNA
TSOGS PADMA

DANG NYI MA LA SA BON GYI YI GE MAm DMAR PO YONGS SU GYUR PA LAS
AOO dI YA NAS BYUNG BA'I 'OD ZER CAN TE SKU MDOG DMAR MO ZHAL
DRUG MA, PHYAG BCU GNYIS MA ZHAL RE RE ZHING SPYAN GSUM GSUM MA
DMAR MO DANG NAG MO DANG DKAR MO DANG LJANG GU DANG SER MO NI
G-YAS NAS BSKOR BA'I ZHAL LNGA YIN NO, ,

STENG MA NI NAG MO STE PHAG GI ZHAL YIN NO, ,DANG PO NAS RIM PA
JI LTA BAR G-YAS KYI PHYAG DRUG PO RNAMS NA RAL GRI DANG 'KHOR LO
DANG DBYUG TO DANG MDA' DANG MDUNG DANG RDO RJE RTZE GCIG PA
RNAMS SO, ,SDIGS MDZUB DANG, ZHAGS PA DANG, KHA tV'Am GA DANG
THOD PA DANG SHING MYA NGAN MED 'DAB MA DANG LDAN PA

DANG, TSANGS PA'I MGO BO DANG, GZHU DANG MDUD RTZE GSUM PA RNAMS
NI G-YON GYI PHYAG RNAMS NA'O, ,KLU'I RGYAL PO BRGYAD KYIS SKU LA
BRGYAN PAR GYUR PA, DBU SKRA KHAM SER GYEN DU 'PHUR BA, ZHAL MCHE
BA RNAM PAR GTZIGS PA, MGO THOD SKAM PO LNGA'I PHRENG BA'I COD
PAN DANG LDAN PA, RNAM PAR

'DZAG BAR GYUR BA'I MGO BO'I PHRENG BA RAB TU 'PHYANG BA'I DO
SHAL CAN, RIN PO CHE DU MAS SPRAS PA'I SHING RTA 'OG NA RNAM PAR
BKRA BA'I PHAG BDUN DANG LDAN PA BCIBS PA STE, PHYI ROL DUR KHROD
BRGYAD KYIS YONGS SU BSKOR BA'I MCHOD RTEN GYI NANG NA BZHUGS
PA'O, ,SHING RTA'I DBUS NA SKYIL KRUNG GIS

BZHUGS PA'O, ,RDO RJE DANG KHAB DANG MYA NGAN MED BSNAMS SHING
SDIGS MDZUB DANG, 'OD ZER CAN KHA DOG DMAR MO STE, STOD SHAG SER
PO BSNAMS PA, RGYAN SNA TSOGS DANG LDAN PA, STAG GI PAGS PA'I
SHAM THABS CAN, 'OD ZER DMAR POS BRGYAN PA, DE BZHIN GSHEGS PA
LNGA SPRO BAR

MDZAD PA SKAD CIG GIS BSGOMS LA, DE'I THUGS KAR NYI MA LA SA BON
MAm LAS KUN NAS NGES PAR SPRO BA'I 'OD ZER BRGYA PHRAG GIS YANG
DAG PAR SPYAN DRANGS PA'I SANGS RGYAS DANG BYANG CHUB SEMS DPA'
RNAMS LAS DBANG BLANGS PAS RNAM PAR SNANG MDZAD DBU RGYAN LA GNAS
PAR BDAG NYID LA RNAM PAR

@7A *, ,BSAM MO, ,DE NAS GNYUG MA'I SA BON GYIS RAB TU BSGRUBS
PA'I DAM TSIG GI RDZAS JI LTAR RNYED PA BSNYEN PA SNGON DU BTANG
BA'I SNGAGS PAS SA BON DE NAS KUN NAS DES PAR BYUNG BA'I YI GE
RNAMS PHRENG BA'I RNAM PAS SNYING GA NAS BYUNG NAS LTE BAR LTE BA
NAS SLAR YANG SNYING GAR TE, DE LTAR

'KHOR LO 'KHOR BA'I SBYOR BAS SNGAGS BZLAS PAR BYA BA NI, AOm M'A
R'I TZYEE MAm H'Um H'Um PHAt PHAt SV'A H'A, DUS PHYIS NI TING NGE
'DZIN NYE BAR BTANG LA BZLAS PA DANG, DE'I SBYOR BA NYID KYIS JI
LTAR BDE BAR RGYU BAR BYA'O, ,AU d+YAN NAS BYUNG BA'I 'OD ZER CAN
GYI SGRUB THABS SO, ,AA BHA YA'I ZHAL

SNGA NAS DGE SLONG TSUL KHRIMS RGYAL MTSAN GYIS BSGYUR BA'O,,