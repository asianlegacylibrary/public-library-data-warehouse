@42B #, ,RGYA
GAR SKAD DU, KAL

POKTA MA KU RU KULLA S'A DHA NAm, BOD SKAD DU, RTOG PA LAS GSUNGS
PA'I LHA MO RIGS BYED MA'I SGRUB PA'I THABS, 'PHAGS MA RIGS BYED
MA LA PHYAG 'TSAL LO, ,GANG ZHIG DRAN PA TZAM GYIS NI, ,LHA DANG
LHA MIN MIR BCAS PA, ,NGES PAR CI BGYI BYED PA YI, ,SGROL MA DE
LA PHYAG 'TSAL NAS, ,DANG PO RE ZHIG SNGAGS

PAS YID DANG RJES SU MTHUN PA'I GNAS SU, BUD MED KYI SKYE BO DANG
TSOGS PA LA SOGS PAS DBEN PAR NANG PAR STAN BDE BA LA 'DUG STE,
RANG GI SNYING GAR DBYANGS YIG DANG PO YONGS SU GYUR PA'I ZLA
BA'I DKYIL 'KHOR GYI STENG DU 'OD ZER DANG BCAS PA'I YI GE
HR'I:SA BON LAS BYUNG BA'I 'OD ZER DMAR PO'I

TSOGS KYIS 'GRO BA GSAL BAR BYAS PA'I SNGON DU 'GRO BA'I RIGS
BYED MA'I RI LA GNAS PA'I RIGS BYED MA, BCOM LDAN 'DAS MA BSKUL
NAS SPYAN DRANGS NAS MDUN GYI NAM MKHA' LA YANG DAG PAR BLTAS TE,
SNYING GA'I SA BON LAS SPRUL PA'I ME TOG DANG SPOS LA SOGS PA'I
MCHOD PA SNA TSOGS KYIS

MCHOD PAR BYA'O, ,DE'I RJES LA PHYAG BTZAL BA DANG, SDIG PA
BSHAGS PA DANG, BSOD NAMS LA RJES SU YI RANG BA DANG, BSNGO BA
DANG, GSUM LA SKYABS SU 'GRO BA DANG, BYANG CHUB TU SEMS BSKYED
PA SNGON DU 'GRO BAS, DKON MCHOG GSUM LA SKYABS SU MCHI, ,SDIG PA
THAMS CAD SO SOR

@43A *, ,BSHAGS, ,'GRO BA'I BSOD NAMS RJES YI RANG, ,SANGS RGYAS
BYANG CHUB YID KYIS GZUNG, ,ZHES LAN GSUM GYI BAR DU BRJOD DO,
,DE NAS TSANGS PA'I GNAS BZHI BSGOM PA SNGON DU 'GRO BAS CHOS
THAMS CAD STONG PA NYID RNAM PAR BSGOM PAR BYA'O, ,DE NAS BYIN
GYIS

BRLAB PA'I SNGAGS BRJOD PAR BYA'O, ,AOm SH'U N+YA T'A DZNY'A NA
BADZRA SVA BH'A WA A'ATMA KO&HAm ZHES SO, ,DE NAS 'GRO BA SDUG
BSNGAL MTHA' DAG SNYING RJE BSGOMS LA, RANG GI SEMS SA BON GYI
GZUGS SU BLTAS TE, DE YONGS SU GYUR PA LAS AUTPA LA DMAR PO'I
STENG DU DBYANGS YIG DANG PO YONGS SU GYUR

PA'I ZLA BA LA GNAS PA'I SA BON GYI 'OD ZER RNAMS KYIS SNGON
BZHIN DU 'GRO BA SNANG BAR BYA STE, DE BZHIN GSHEGS PA BYE BA
DPAG TU MED PA RNAMS BSKUL TE, SPYAN DRANGS LA BSTIM PAR BYA STE,
DE LA AUTPA LA LA SOGS PA YONGS SU GYUR PA LAS SKU MDOG DMAR PO
PADMA DMAR PO DANG ZLA BA'I DKYIL

'KHOR LA BZHUGS PA, NA BZA' DMAR POS STOD G-YOGS BYAS PA, 'OD ZER
DMAR PO DANG LDAN PA, RIN PO CHE'I RNA RGYAN DANG LDAN PA, DBU
RGYAN DANG LDAN PA, PHYAG BZHI PA, G-YAS PAS MI 'JIGS PA SBYIN
PA, GNYIS PA MDA' 'GENGS PA, G-YON PAS RIN PO CHE'I GZHU 'DZIN
PA,

GNYIS PAS AUTPA LA DMAR PO 'DZIN PA, 'OD DPAG MED PA'I DBU RGYAN
CAN, RIGS BYED MA'I RI PHUG NA GNAS PA'I SGRA GCAN GYI MGO BO LA
GNAS PA'I CHUNG MA DANG BCAS PA'I 'DOD PA'I LHA'I STENG NA GNAS
PA, SGEG PA LA SOGS PA'I NYAMS 'PHEL BA'I DBANG DANG LDAN PA,
DANG PO'I LANG

TSO DANG LDAN PA'I RIGS BYED MAR BSGOM PAR BYA'O, ,DE LTAR DAM
TSIG SEMS DPA' BSKYED NAS SLAR YANG SKAD CIG TZAM GYIS YE SHES
SEMS DPA' MDUN DU BKUG LA YANG DAG PAR MCHOD DE, DAM TSIG GI
PHYAG RGYAS ZHAL NAS GZHUG PAR BYA'O, ,DE LA DAM TSIG GI PHYAG
RGYA NI 'DI YIN TE, THAL MO

SBYAR LA GUNG MO GNYIS RTZE MOR BYAS LA SRIN LAG GNYIS NANG DU
GZHUG ,MDZUB MO GNYIS GUNG MO'I RGYAB TU SBYAR LA, MTHEB CHEN
GNYIS 'OG TU BYAS PA DE LTA BU'I RNAM PA'I AUTPA LA'I PHYAG
RGYA'O, ,DE'I RJES SU, BYANG CHUB RDO RJES SANGS RGYAS LA, ,MCHOD
CHEN JI LTAR CHER BYIN PA, ,BDAG LA BSRUNG

@43B BA'I DON GYI PHYIR, ,NAM MKHA' RDO RJE BDAG LA STZOL, ,ZHES
GSOL BA BTAB LA, DBANG BSKUR RDO RJE CHEN PO NI, ,KHAMS GSUM KUN
GYIS PHYAG BYAS PA, ,SANGS RGYAS KUN GYI GSANG GSUM GYI, ,GNAS
LAS BYUNG BA SBYIN PAR BYA, ,'DI LTAR BRJOD PA RNAMS KYIS SANGS
RGYAS KYI BKAS SPYAN MA

LA SOGS PAS DBANG BSKUR BAS, DBU RGYAN DU SNANG BA MTHA' YAS BSAM
PAR BYA'O, ,DE LTAR BSGOMS LA BZLAS PA BYAS TE, SKYEN PAR MA YIN,
BUL BAR MA YIN, MI GSAL BAR MA YIN, PHYI MO DMAN PAR MA YIN, YANG
DAG PA MA YIN PA'I RTOG PA SPANGS TE, AOm KU RU KULLE HR'I:H'Um
SV'A H'A, DE

LTAR THUN MTSAMS GSUM GYI RIM PAS, KHUR BA DANG, SHA KA RA LA
SOGS PA'I GTOR MA SBYIN PA SNGON DU 'GRO BAS, GUS PAS YUN RING
POR BSAM PA BRTAN POS ZLA BA DRUG TU BSGOM PAR BYAS NA GRUB PA'I
MTSAN MA 'BYUNG BAR 'GYUR RO, ,DE NAS ZLA BA DANG PO LA NAD LA
SOGS PA'I GNOD PA BRGYA NYE

PAR 'ONG BAR 'GYUR RO, ,GNYIS PA LA STON MO YID DU 'ONG BA MA
BSLANGS PAR RNYED PAR 'GYUR RO, ,GSUM PA LA GOS SNA TSOGS RNYED
PA DANG, BZHI PA LA SNA TSOGS KYI SO RTZI RGYUN MI 'CHAD PAR
RNYED PAR 'GYUR BA DANG, LNGA PA LA RNAM PA SNA TSOGS PA'I GZUGS
LA SOGS PA'I YON TAN GYIS BRGYAN

PA'I BUD MED KYI TSOGS DANG PHRAD PA RNYED PAR 'GYUR RO, ,DRUG PA
LA LHA DANG KLU DANG DRI ZA LA SOGS PA BUD MED MDZES MA DANG
PHRAD PAR 'GYUR RO, ,PHAL CHER BCOM LDAN 'DAS MA BSGOMS NA BUD
MED RNAMS KYIS 'TSO BAR BYED DO, ,DE LA BDUD KYI LAS 'DI RNAMS
SPANGS TE, BCOM LDAN 'DAS MA SGOM

PAR BYED PA LA DNGOS SU 'AM, RMI LAM DU STON PAR 'GYUR TE, RAL
GRI DANG, MIG SMAN DANG, RKANG PA BYUG PA DANG, MI SNANG BA DANG,
RIL BU DANG, DNGUL CHU DANG, BCUD KYIS LEN PA DANG, MKHA' SPYOD
DANG, SA 'OG LA SOGS PA'I DNGOS GRUB LA SOGS PA 'DOD PA RNAMS
GRUB PAR BYED DO, ,GAL

TE BSTAN PAR MA GYUR NA SNGAR BRJOD PA'I PHYAG RGYA BCING STE,
MCHOD PA DANG, GTOR MA SNGON DU 'GRO BAS, ZLA BA DRUG GI BAR DU
NYA'I NUB MO THOG THAG TU BZLAS PA BYA'O, ,DE NAS PHYAG RGYA 'BAR
TE 'GRUB PAR 'GYUR RO, ,PHYAG RGYA DES TSANGS PA DANG, DBANG PO
DANG, NYE BA'I DBANG PO DANG, DRAG PO DANG,

@44A *, ,SRED MED KYI BU LA SOGS PA BKUG NAS 'ONGS TE, PHO NYAR
GYUR NAS SGRUB PA PO'I 'DOD PA RDZOGS PAR BYED DO, ,DE NAS BZUNG
STE SKYE BA DANG, RGAS PA DANG, NA BA DANG, 'CHI BA DANG BRAL TE
'JIG RTEN GYI KHAMS GZHAN DU SONG NAS DE BZHIN GSHEGS PA RNAMS
MTHONG STE, SA DANG

GZUNGS LA SOGS PA THOB PAR 'GYUR RO, ,'PHAGS MA SGROL MA'I RTOG
PA'I RIM PA, KU RU KU LE'I SGRUB THABS SLOB DPON 'PHAGS PA KLU
SGRUB KYIS MDZAD PA RDZOGS SO, ,PAndI TA DON YOD RDO RJE DANG,
KHAMS PA LO TZ'A BA DGE SLONG BA RIS BSGYUR BA'O,, ,,

