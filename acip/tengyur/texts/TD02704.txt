@73A #, ,RGYA GAR SKAD DU,
MANYDZU SHR'I BHAttA R'A KA S'A DHA NAm PRADZNY'A TZAKRA, BOD
SKAD DU, RJE BTZUN 'JAM DPAL SHES RAB 'KHOR LO'I SGRUB THABS,
'PHAGS PA 'JAM PA'I DBYANGS LA PHYAG 'TSAL LO, ,GANG MTHUS SNYING
GI MA RIG MUN SEL SHES RAB

@73B SNANG BA KUN BSKYED MDZAD, ,SNA TSOGS BSTAN BCOS RIG PA DANG
NI GSANG SNGAGS PHAN PA RNAMS SBYIN PA, ,'DOD DGU'I GTER GCIG
GZHON NU YID 'OD ZUR PHUD LNGA DANG LDAN PA GANG, ,'JAM DBYANGS
MGON LA GUS PAS BTUD DE DE BSTEN MAN NGAG BRI BAR BYA, ,SNGAGS
PAS RJES SU MTHUN

PA'I GNAS, ,BYI DOR BYUG PA BZANG BYAS LA, ,KHYAD PAR SKYABS RTEN
SEMS BSKYED NAS, ,GZHON NU SHES RAB 'KHOR LO BSGOM, ,SNYING DBUS
BU GAR RI BONG 'DZIN, ,YE SHES SA BON DH'I: YIG 'OD, ,SKAR MDOG
RNAM PAR GSAL BAR BLTA, ,DE LAS TSOGS RTEN DKYIL 'KHOR DGUG ,

DNGOS DANG YID LAS BYUNG DANG GZHAN, ,YANG DAG YE SHES MCHOD PAS
MCHOD, ,PHYAG 'TSAL BA DANG SDIG SEL DANG, ,BSOD NAMS PHUNG PO
GZHAN YANG NGO, ,BYAMS DANG SNYING RJE DGA' BA DANG, ,BTANG
SNYOMS TSANGS PA'I GNAS BZHI YIS, ,SKYE BO MA LUS RJES CHAGS
SHING, ,CHAGS BRAL

SDOM PA GZUNG BAR BYA, ,DE RJES GSANG SNGAGS GNYIS BRJOD PAS,
,YUL DANG YUL CAN DAG BYA'I PHYIR, ,SPRIN MED NAM MKHA'I DKYIL
LTA BUR, ,MKHAS PAS STONG NYID BSGOM PAR BYA, ,AOm SVA BH'A BA
SHUDDHA: SARBA DHARMM'A: SVA BH'A BA SHUDDHONYA\HAm, AOm SH'U
N+YA T'A DZNY'A NA BADZRA SVA BH'A BA A'ATMA KONYA\HAm, BA YIG AA

DANG DH'I: YIG LAS GRUB CHU SKYES DANG, ,ZLA RGYAS GDAN LA SHES
RAB RAL GRI SA BON MTSAN, ,DKAR BSIL ZLA BA BYE BA'I GZI 'OD LAS
LHAG PA'I, ,DPAL GYIS SA GSUM SHES RAB SNANG BA BSKYED PAR BSGOM,
,DUS GSUM GSHEGS DANG PHYOGS BCU'I CHAR BZHUGS SANGS RGYAS DANG,
,DE SRAS DE

BZHIN DRANG SONG DANG NI RIG 'DZIN TSOGS, ,MA LUS YON TAN BLO
GROS SNANG BA BSDUS NAS KYANG, ,SKAD CIG RNAM PAS 'JIG RTEN GSUM
MGON 'JAM DBYANGS 'GYUR, ,GZHON NU'I DANG TSUL RAL GRI PU STI
'KHOR LO 'DZIN, ,RAB SGEG BRTAN MDZES DUL BA'I RANG BZHIN BLO
BZANG PO, ,SKYIL KRUNG

RAB GSAL RIN CHEN DPAG MED 'PHRO BA YI, ,BLO NGAN SEL MKHAS SANGS
RGYAS SRAS NI SGRUB PAS BLTA, ,DE SNYING ZLA STENG DH'I: YIG LAS
BYUNG 'OD ZER GYIS, ,YE SHES MGON BKUG TSON GANG GZUGS KYI SNYING
GAR GNAS, ,DE SNYING DBUS SU 'ANG DH'I: YIG 'BAR BAS BRGYAN BSAMS
TE, ,DRI MED

@74A *, ,DKAR GSAL 'OD TSOGS PHRENG BAS BRGYAN PAR BSGOM, ,SEMS
DPA' GNYIS KYI GDAN GANG YIN, ,RANG SNYING ZLA BA RTZIBS BRGYAD
RNO, ,SHES RAB RIG PA BRGYAD KYIS MTSAN, ,RDZA MKHAN 'KHOR LO LTA
BUR 'KHOR, ,RAB DKAR SNANG BAS MUN SEL BYED, ,RNON POS MI SHES

SMAG RUM 'JIG ,SHUGS DRAG LAS DANG NYON MONGS GCOD, ,PHAN TSUN
BZLOG PAS 'KHRUL PA 'JOMS, ,AA RA PA TZA NA DH'I: H'Um, ,AOm GYIS
THOG MAR BRGYAN PA NI, ,RIG PA'I RGYAL PO BRGYAD PAR GRAGS, ,LO
PHYED 'BRAS BU MTHONG BAR GYUR, ,GZUGS BRNYAN BRAG CA DE BZHIN
DU, ,'JA' TSON

LTA BUR SKU GSUNG THUGS, ,MI RTOG GSAL BAR GANG GIS DRAN, ,MA
YENGS YID CAN DE YIS 'GRUB, ,LDANG BAR 'DOD TSE 'OD 'PHROS PAS,
,SLAR YANG SRID GSUM BSDU BA'AM, ,YANG NA DNGOS GRUB BLANGS NAS
SU, ,BSOD NAMS 'GRO LA SBYIN PAR BYA, ,GANG PHYIR 'DI NA LA LAS
SNGON

CHAD DGE MA BSAGS, ,LA LAS LAM 'TSOL LA LAS LEGS SPYAD BAR CHAD
BYA, ,GZHAN GYIS DE BZHIN YUN RING LHA MCHOG MNYES MA BYAS, ,DE
PHYIR SKYE BO MA RIG MUN 'THOMS RNAMS 'KHYAMS SNYAM, ,DE DAG
BRTZE BAS RAB TU 'BAD PA'I SHUGS NI 'DIR BSKYED PA'I, ,MTHU YIS

MNGON GRUB MTSAN MA CUNG ZAD RNYED PA LA BRTEN TE, ,'KHOR LO DRI
MED RAB TU DKAR RGYAS ZLA BA NYA 'DRA'I TSUL, ,BRJOD PAS SKYE BO
RNAMS NI 'JAM DBYANGS NYID MYUR MTHONG GYUR CIG ,RJE BTZUN 'JAM
PA'I DBYANGS SHES RAB 'KHOR LO'I SGRUB THABS, SLOB DPON CHEN PO
TZANDR'A KA RA GUPTA SA MDZAD

PA RDZOGS SO,, ,,PAndI TA SH'AKYA SHR'I BHA DRA DANG BYAMS PA
DPAL GYIS BSGYUR CING GTAN LA PHAB,,