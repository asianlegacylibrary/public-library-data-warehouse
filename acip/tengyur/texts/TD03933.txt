@125B BSGOM PA'I RIM PA MDO KUN LAS BTUS PA BZHUGS, #, ,BSGOM
PA'I RIM PA MDO KUN LAS BTUS PA, SANGS RGYAS DANG BYANG CHUB SEMS
DPA' THAMS CAD LA PHYAG 'TSAL LO, ,DAL 'BYOR RNYED DKA' BSHES
GNYEN BSTEN, ,STON PA RJES DRAN MI RTAG BSGOM, ,

YID 'BYUNG BA DANG 'PHAGS PA'I BDE NA, ,MI LDOG NGA YI 'KHOR LO
DANG, ,'KHOR GSUM YONGS SU DAG PA'I GTAM, ,BRGYAD PO 'DI NI SPYI
SDOM YIN, ,DAL 'BYOR GYI RTEN RNYED PAR DKA' BA NI GTZUG NA RIN
PO CHES ZHUS PA LAS, DAL 'BYOR MIR SKYE RNYED PA SHIN TU DKA', ,

'DREN PA MTHONG BA SHIN TU RNYED PAR DKA', ,ZHI BA'I CHOS KYANG
THOS PA RNYED PAR DKA', ,TSUL KHRIMS DAD PA'ANG SHIN TU RNYED PAR
DKA', ,ZHES GSUNGS SO, ,LHA'I BU BLO GROS RAB GNAS KYIS ZHUS PA
LAS KYANG, MI KHOM BRGYAD PO THAMS CAD RNAM SPANGS SHING, ,KHOM

PA PHUN SUM TSOGS PA RNYED DKA' THOB 'GYUR LA, ,SANGS RGYAS
'BYUNG DANG YUN DU GNAS PA DANG, ,DE BZHIN BSTAN LA DAD PA THOB
PA DKA', ,MI YI SRID PA RNYED PAR DKA' BAS NA, ,RGYAL BA RNAMS
KYI BSTAN LA LEGS BRTZON GYIS, ,SGRA LA 'CHEL CING 'DUG PAR MA

BYED PAR, ,CHOS THOS GYUR NAS RTAG TU NAN TAN GYIS, ,CHOS SMRA'I
DGE BA'I BSHES GNYEN GANG YIN BSTEN GYIS LA, ,SDIG PA'I GROGS LA
LAN 'GA' 'ANG MA BSTEN CIG ,CES GSUNGS SO, ,MYA NGAN LAS 'DAS
PA'I MDO LAS KYANG, DGE SLONG DAG MI KHOM PA BRGYAD DANG

BRAL TE, MI'I LUS THOB PAR DKA' BA THOB NAS NGA DANG PHRAD PAR
GYUR NA DON MED PAR CHUD MI GSAN NO, ,DE BAS NA KHYED RNAMS BAG
MED PAR MI BYA'O, ,DGE SLONG DAG JI LTAR NA YANG DAG PA'I CHOS
KYI RIN PO CHE'I MKHAR BRGYAN CING, TSUL KHRIMS DANG, TING NGE
'DZIN DANG, SHES RAB

KYI RA BA [?] DANG, 'OBS DANG NYE 'KHOR LTA BUR 'GYUR BA SOMS SHIG
,KHYED SANGS RGYAS KYI CHOS RIN PO CHE MKHAR LTA BU LA PHRAD PA'I
'OG TU YANG DAG PA MA YIN PA SGYU MA DANG BCAS PA KHAS LEN PA MI
RIGS SO, ,DPER NA TSONG DPON DAG RIN PO CHE YANG DAG PA'I GLING
DU PHYIN NA GYO MO DANG RDO

@126A *, ,BLANGS TE PHYIR KHYIM DU 'ONGS PA DANG 'DRA BAR KHYED
KYANG RIN PO CHE'I GLING DU PHYIN NAS RDZAS SGYU MA DAG LEN TO,
,DGE SLONG DAG ZHUM PA'I BSAM PAS CHOG PA'I SEMS MA SKYED CIG
,KHYED RNAMS RAB TU BYUNG MOD KYI, THEG PA CHEN PO LA MOS PAR MI
BYED

DO; ,DGE SLONG DAG KHA DOG BSGYUR BA'I GOS NGUR SMRIG GYON MOD
KYI, SEMS THEG PA CHEN PO LA YANG DAG PA'I CHOS LA ZHEN PAR MA
GYUR TO, ,DGE SLONG DAG BSOD SNYOMS LA ZHUGS TE KUN TU RGYU MOD
KYI THEG PA CHEN PO'I ZAS MA MYONG NGO, ,DGE SLONG DAG SKRA DANG
KHA SPU BREGS MOD KYI

YANG DAG PA'I CHOS KYI KUN NAS NYON MONGS PA MED PAR MA BYAS SO,
,DE BAS NA KHYED RNAMS KYIS DPA' ZHING RTUL PHOD PA'I SEMS KYIS
KUN NAS NYON MONGS PA GZHOM PA LA BRTZON PAR GYIS SHIG CES GSUNGS
SO, ,DGE BA'I BSHES GNYEN BRTEN PA NI MYA NGAN LAS 'DAS PA'I MDO

LAS; DGE BA'I BSHES GNYEN BRTEN PA NI LAM STE, DGE BA'I BSHES
GNYEN LA BRTEN NA TSUL KHRIMS YONGS SU DAG PAR 'GYUR TE, BLA NA
MED PA YANG DAG PAR RDZOGS PA'I BYANG CHUB TU SEMS BSKYED PAR
'GYUR RO ZHES GSUNGS SO, ,DE NYID LAS DGE BA'I BSHES GNYEN

ZHES BYA BA NI MI DGE BA BCU SPONG BAR BYED CING DGE BA BCU SPYOD
PAR BYED DE, DON DE LTA BAS NA DGE BA'I BSHES GNYEN ZHES BYA'O,
,YANG DAG PA'I CHOS JI LTA BA BZHIN DU STON CING JI LTAR BSTAN PA
BZHIN DU SPYOD PA'O, ,JI LTAR ZHE NA, 'DI LTAR BDAG SROG MI GCOD
PAS GZHAN

LA SROG MI GCOD PA STON PA NA BDAG YANG DAG PA'I LTA BA LA NAN
TAN BYED PA NAS GZHAN YANG YANG DAG PA'I LTA BA LA NAN TAN BYED
DU 'JUG STE, DE NI YANG DAG PA'I DGE BA'I BSHES GNYEN ZHES BYA'O,
,BDAG BYANG CHUB LA NAN TAN BYED PAS GZHAN YANG DE LA DGOD PA
DANG, BDAG

DAD PA DANG, TSUL KHRIMS DANG, SBYIN PA DANG, MANG DU THOS PA
DANG, SHES RAB BSGOMS PAS GZHAN YANG DE LA 'GOD PA DANG, DGE BA'I
BSHES GNYEN ZHES BYA BA NI DGE BA'I CHOS SPYOD PA'I PHYIR RO,
,DGE BA'I CHOS GANG ZHE NA, 'DI LTAR CI BYED DO COG BDAG LA BDE

@126B BAR MI SBYOR GYI, RTAG TU SEMS CAN DAG BDE BAR SBYOR BA
DANG, GZHAN GYI NYES PA MTHONG YANG SKYON MI SMRA BA STE, RTAG TU
DGE BA'I CHOS 'BA' ZHIG SMRA'O ZHES GSUNGS SO, ,DKON MCHOG SPRIN
LAS DE BLA MA LA BRTEN NA DGE BA'I CHOS 'PHEL BA DANG SDIG PA
'GRIB PO SNYAM

STE MKHAN PO THOS PA MANG YANG RUNG, NYUNG YANG RUNG, SHES SAM MI
SHES KYANG RUNG, TSUL KHRIMS LDAN NAM MI LDAN YANG RUNG STE, DE
LA STON PA'I 'DU SHES BSKYED DO, ,JI LTAR STON PA LA DGA' ZHING
DAD PA LTAR MKHAN PO LA YANG BYED DO ZHES 'BYUNG NGO, ,RGYAL BA'I

YUM LAS KYANG RIGS KYI BU KHYOD KYIS SDIG PA'I GROGS PO DAG YONGS
SU SPANG BAR BYA'O, ,DGE BA'I BSHES GNYEN GANG CHOS THAMS CAD
STONG PA NYID DANG, MTSAN MA MED PA LA SOGS PAR STON PA DAG LA
KHYOD KYIS BSNYEN PAR BYA, GUS PAR BYA, BSNYEN BKUR BYA'O ZHES
BYA BA NAS

RIGS KYI BU KHYOD KYIS DGE BA'I BSHES GNYEN LA SHIN TU GUS PA
BSKYED PAR BYA'O, ,PHONGS PAR BYA'O, ,RAB TU DANG BAR BYA'O, ,DGE
BA'I BSHES GNYEN GYIS ZIN PA'I BYANG CHUB SEMS DPA' SEMS DPA'
CHEN PO NI MYUR DU BLA NA MED PA YANG DAG PAR RDZOGS PA'I BYANG
CHUB TU MNGON

PAR RDZOGS PAR 'TSANG RGYA'O ZHES GSUNGS SO, ,SANGS RGYAS RJES SU
DRAN PA NI MYA NGAN LAS 'DAS PA'I MDO LAS, CHOS GCIG LA GANG
BSGOM ZHING NAN TAN BYED PA DES SEMS CAN THAMS CAD KYI MYA NGAN
DANG, SDUG BSNGAL DANG, 'KHRUG PA RNAMS BYANG ZHING DAG PA'I CHOS
THOB

PAR GSUNGS PA NI 'DI LTA STE, ,SANGS RGYAS RJES SU DRAN PA'I TING
NGE 'DZIN NO ZHES GSUNGS SO, ,SANGS RGYAS PHAL PO CHE NAS, JI
LTAR SA BON RO GCIG KYANG, ,SA BON TSUL BZHIN MYU GU STON, ,BYAMS
DANG SDANG BAR SEMS PA MED, ,SANGS RGYAS YON PHUL DE BZHIN NO, ,

ZHES GSUNGS SO, ,CHOS YANG DAG PAR SDUD PA'I MDO LAS, 'DI LTA STE
DPER NA ME NI SHING THAMS CAD LA YOD MOD KYI, RKYEN DANG RTZOL BA
MA TSANG BAR ME MI 'BAR ZHING DGOS PA RNAMS MI BYED DO, ,DE BZHIN
DU DE BZHIN GSHEGS PA YANG SHES BYA THAMS CAD LA GNAS MOD

@127A *, ,KYI DAD PA LA SOGS PA'I RKYEN DANG RTZOL BA MA TSANG NA
MI 'BYUNG STE, SANGS RGYAS KYI BYA BA RNAMS KYANG MI MDZAD DO
ZHES 'BYUNG NGO, ,YANG DE NYID LAS DPER NA SA NI RNAM PAR MI RTOG
CING 'GYUR BA MED PAR GNAS TE, DE LA KHE 'DOD PAS SMON NA LO TOG
PHUN

SUM TSOGS PAR 'GYUR RO, ,DE LAS BZLOG NA MI 'GYUR RO, ,DE BZHIN
DU DE BZHIN GSHEGS PA YANG RNAM PAR MI RTOG CING 'GYUR BA MED PAS
GNAS TE, DE LA YON TAN 'DOD PA GANG DAG DE BZHIN GSHEGS PA LA DAD
PA DANG DANG BA DANG GUS PA BSKYED PA DE DAG GIS YON

TAN GYI LO TOG PHUN SUM TSOGS PAR 'GYUR RO, ,DE LAS BZLOG PA NI
MI 'GYUR RO ZHES GSUNGS SO, ,YANG DE LAS RIGS KYI BU BYANG CHUB
SEMS DPA' CHOS KYI TSUL LA 'JUG PA BCUS SANGS RGYAS KHONG DU CHUD
PAR BYA STE, RGYU MTHUN PA'I SANGS RGYAS DANG, RNAM PAR SMIN PA

LAS BYUNG BA'I SANGS RGYAS DANG, TING NGE 'DZIN GYI SANGS RGYAS
DANG, SMON LAM GYI SANGS RGYAS DANG, SEMS KYI SANGS RGYAS DANG,
NGO BO NYID KYI SANGS RGYAS DANG, LONGS SPYOD RDZOGS PA'I SANGS
RGYAS DANG, SPRUL PA'I SANGS RGYAS DANG, BTAGS PA'I SANGS RGYAS
DANG,

MDUN DU BYAS PA'I SANGS RGYAS SO ZHES RGYAS PAR GSUNGS SO, ,SANGS
RGYAS PHAL PO CHE LAS KYANG, YANG DAG SANGS RGYAS CHOS KYI SKU,
,'DRES PA MED CING GNAS PA MED, ,SEMS CAN THAMS CAD YID BZHIN DU,
,GZUGS KYI SKU YANG RAB TU MTHONG, ,ZHES GSUNGS

SO; ,YAB DANG SRAS MJAL BA LAS, GANG ZHIG GZHAN LA GSAN PAR MA
MDZAD PAR, ,RTOGS PAR DKA' BA RAB TU ZHI BA YIS, ,BYANG CHUB BLA
MED MNGON PAR SANGS RGYAS PA, ,DE YI GSUNG LA SU ZHIG YID MI
CHES, ,SKYE DGU KUN LA PHA BZHIN THUGS BRTZE BAS, ,STOBS

BCU THUGS RJE MNGA' BAS BYAMS PAR DGONGS, ,THUGS RJES THUGS BRTZES
SEMS CAN GROL MDZAD KYIS, ,'DREN PA MI MCHOG LA NI DAD PA SKYE,
,RGA DANG 'CHI BAS 'JIGS PA'I NYON MONGS LA, ,RGA SHI MED MCHOG
MI LA STON MDZAD CING, ,'CHI MED GNAS SU SEMS CAN

@127B DON MDZAD KYI, ,'DREN PA MI MCHOG LA NI DAD PA BSKYED, ,CES
GSUNGS SO, ,LHA MO DPAL GYI PHRENG BA SENG GE'I SGRAS ZHUS PA
LAS, BCOM LDAN 'DAS DE BZHIN GSHEGS PA NI 'JIG RTEN LA DUS KYI
MTHA' MA MCHIS PA'I THUGS RJE CAN DANG, DUS KYI MTHA' MCHIS PA'I
THUGS

DAM MNGA' BA MA LAGS TE, DUS KYI MTHA' MED PAR THUGS RJE DANG DAM
BCAS PAS SEMS CAN AA LA LA ZHES MCHI BA DAG NI DE BZHIN GSHEGS PA
NYID LA YANG DAG PAR SMRA BAS SMRA BA LAGS SO ZHES GSUNGS SO,
,DKON MCHOG SPRIN LAS KYANG KYE MA SEMS CAN 'DI DAG NI BU

SMAD DANG KHYIM DANG NOR DANG 'BRU LA SRID PAS 'KHOL BAS SNYING
PO MED PA LA SNYING POR 'DU SHES PA YIN GYI, DE DAG LA MI RTAG PA
BSTAN PAR BYA'O ZHES DE'I PHYIR DE BZHIN GSHEGS PA SEMS CAN RNAMS
LA SNYING RJE CHEN PO SKYE'O, ,KYE MA SEMS CAN 'DI DAG NI MI RIGS
PAS 'TSO BA STE GCIG

LA GCIG 'DRID PAR GNAS PA YIN GYI, DE DAG LA 'TSO BA YONGS SU DAG
PAR BYA BA'I CHOS BSTAN TO ZHES DE BZHIN GSHEGS PA SEMS CAN RNAMS
LA SNYING RJE CHEN PO SKYE'O, ,KYE MA SEMS CAN 'DI DAG NI KHYIM
GYI GNAS SDUG BSNGAL GYI SNOD DU SHIN TU NYON MONGS PA LA RTAG

TU DGA' BA YIN GYI, DE DAG LAS 'BYUNG ZHING KHAMS GSUM LAS YANG
DAG PAR 'DA' BAR BYA BA'I PHYIR CHOS STON TO ZHES SEMS CAN RNAMS
LA SNYING RJE CHEN PO SKYE'O, ,CHOS THAMS CAD RGYUS NYE BAR 'GRO
BA STE, SGRUB PAS NYE BAR GNAS PA'I MTSAN NYID CAN YIN NA SEMS
CAN 'DI

DAG NI 'PHAGS PA'I RNAM PAR GROL BA LA LE LO BYED PA YIN GYI, DE
DAG LAS RNAM PAR GROL BA LA LHUR BLANGS PA'I PHYIR BRTZON 'GRUS
BRTZAMS PAR CHOS BSTAN TO ZHES DE BZHIN GSHEGS PA SEMS CAN RNAMS
LA SNYING RJE CHEN PO SKYE'O, ,KYE MA 'JIG RTEN GNAS PA 'DI NI
SKAM ZHING

'DOD PAS ZIL GYIS NON PA STE CHOG MI SHES SHING GZHAN GYI NOR
'PHROG PA YIN GYI, DE DAG LA 'PHAGS PA'I NOR DAD PA LA SOGS PA
BDUN LA 'GOD DO ZHES SEMS CAN RNAMS LA DE BZHIN GSHEGS PA SNYING
RJE CHEN PO BSKYED DO ZHES GSUNGS SO, ,GSANG BA BSAM GYIS

@128A *, ,MI KHYAB PA LAS ZHI BA'I BLO GROS YONGS SU BRTAG PA
BZUNG STE GANG G'A'I KLUNG GI BYE MA SNYED KYI SEMS CAN THAMS CAD
MI'I LUS THOB PAR GYUR LA, DE'I NANG NAS SEMS CAN GCIG GIS SEMS
CAN DE DAG JI SNYED PA DE SNYED LA DE BZHIN GSHEGS PA'I SKU GZUGS

DANG; MDOG DANG, RTAGS DANG, DBYIBS DANG, SPYOD LAM DU SEMS SHING
MOS TE, DE BZHIN DU SEMS CAN THAMS CAD KYANG DE LTAR MOS KYANG
ZHI BA'I BLO GROS RNAM GRANGS DES KYANG DE BZHIN GSHEGS PA SEMS
CAN DE DAG THAMS CAD KYI MOS PA TSIM PAR MDZAD DE, ZHI BA'I BLO
GROS 'DI

NI DE BZHIN GSHEGS PA'I SKU'I GSANG BA'O ZHES BYA'O, ,DE NAS
BYANG CHUB SEMS DPA' SHUGS 'CHANG 'DI SNYAM DU DE BZHIN GSHEGS
PA'I SPYI GTZUG BLTAR MI MTHONG LA, SKU TSAD MED KYANG MTHA'
YONGS SU BTZAL LO SNYAM NAS STENG GI PHYOGS GANG G'A'I KLUNG GI
BYE MA BYE BA PHRAG

BRGYA'I SANGS RGYAS KYI ZHING 'DAS TE PADMA CAN GYI 'JIG RTEN GYI
KHAMS NA SANGS RGYAS PADMA'I DPAL GYI RGYAL PO'I SPYAN SNGAR
PHYIN NAS BLTAS KYANG MA MTHONG NGO ZHES BYA BA NAS, RIGS KYI BU
GANG YANG DPE BZHAG PA JI SNYED PA DE BZHIN GSHEGS PA'I TSUL
KHRIMS DANG, TING NGE 'DZIN DANG,

SHES RAB DANG, RNAM PAR GROL BA DANG, RNAM PAR GROL BA'I YE SHES
MTHONG BA DANG, SKU DANG GSUNG DANG THUGS DANG MTSAN GYI DPER BYA
BA'I DPE 'GOD PA NI DE BZHIN GSHEGS PA LA SKUR BA 'DEBS PA'O,
,DPE GCIG PO NI MA GTOGS TE 'DI LTA STE NAM MKHA'O ZHES BYA BA

NAS; 'JIG RTEN MGON PO'I SPYI GTZUG KYANG, ,NAM MKHA'I KHAMS DANG
MTSUNGS PA LAGS, ,NAM MKHAS JI BZHIN KHYAB GYUR PA, ,SKUS KYANG
DE SNYED KHYAB PA LAGS, ,SKU YIS JI SNYED KHYAB GYUR PA, ,GSUNG
GIS KYANG NI DE SNYED KHYAB, ,GSUNG GIS JI SNYED KHYAB

GYUR PA, ,THUGS KYIS KYANG NI DE SNYED KHYAB, ,GANG GIS BYANG
CHUB BLO BSKYED PA, ,DE SNYED BSOD NAMS KHYAD PAR BGYID, ,CES BYA
BA LA SOGS PA'O, ,ZHI BA'I BLO GROS DE BZHIN GSHEGS PA'I GSUNG GI
GSANG BA DANG PHRIN LAS GANG ZHE NA, ZHI BA'I BLO GROS GANG GI
NUB MO DE

@128B BZHIN GSHEGS PA BLA NA MED PA YANG DAG PAR RDZOGS PA'I
BYANG CHUB TU MNGON PAR RDZOGS PAR SANGS RGYAS PA NAS LEN PA MED
PA MYA NGAN LAS 'DAS PA'I BAR DU DE BZHIN GSHEGS PAS YI GE 'BRU
GCIG KYANG MA GSUNGS SO, ,DE CI'I PHYIR ZHE NA, DE BZHIN GSHEGS
PA LA

DBUGS 'BYUNG BA DANG RNGUB PA MI MNGA'O, ,RNAM PAR MI RTOG GO,
,RNAM PAR MI DPYOD DO, ,DE DAG MED PA DAG MI 'BYUNG NGO ZHES BYA
BA NAS SEMS CAN DE DAG NI DE BZHIN GSHEGS PA NI GSUNG NGO SNYAM
MO, ,BDAG CAG GIS DE BZHIN GSHEGS PA'I CHOS BSTAN PA KUN SHES SO
SNYAM

MO ZHES BYA BA NAS ZHI BA'I BLO GROS DE BZHIN GSHEGS PA'I GSUNG
NI PHYOGS BCU'I 'JIG RTEN RGYAS PAR 'GENGS SHING SEMS CAN GYI
BSAM PA TSIM PAR MDZAD KYANG GSUNG RAB BCU GNYIS STON TO, ,GSAL
BAR BYED DO, ,RAB TU SHES PAR BYED DO, ,RAB TU 'JOG GO, ,

RNAM PAR 'BYED DO, ZHES MI DGONGS SO ZHES BYA BA NAS TSE DANG
LDAN PA MOOD GAL GYI BU 'DI SNYAM DU SEMS TE, DE BZHIN GSHEGS
PA'I GSUNG GI DKYIL 'KHOR JI SRID CIG TU 'GRO BA DPAG PAR BYA'O
SNYAM NAS RI RAB KYI RTZE MOR PHYIN NA YANG DE BZHIN GSHEGS PA'I
GSUNG DE KHO

NA 'DRA BA THOS SO, ,GLING BZHI LAS KYANG 'DAS PA KHOR YUG LAS
KYANG 'DAS TE ZHES BYA BA NAS NUB PHYOGS LOGS KYI ZHING GANG
G'A'I KLUNG DGU BCU RTZA DGU'I BYE MA SNYED 'DAS PA NA DE BZHIN
GSHEGS PA 'OD ZER GYI RGYAL PO BZHUGS PA DER PHYIN PA NA YANG
'DOM GANG NA 'DUG PA'I MI'I SGRA

THOS PA LTAR DE BZHIN GSHEGS PA'I GSUNG DE 'DRA BA KHO NAR THOS
SO ZHES 'BYUNG NGO, ,YANG DE NYID LAS GSANG BA'I BDAG POS ZHI
BA'I BLO GROS LA 'DI SKAD CES SMRAS SO, ,ZHI BA'I BLO GROS DE
BZHIN GSHEGS PA'I THUGS KYI GSANG BA DANG PHRIN LAS GANG ZHE NA,
DE BZHIN

GSHEGS PA'I THUGS LA LDOG PA MI MNGA', RTOG PA MI MNGA', 'GYUR BA
MI MNGA', THUGS KYI TSAD MI MNGA', THUGS LA 'KHRUL PA MI MNGA'
BAS NA CHOS THAMS CAD LA DE'I YE SHES MA CHAGS MA THOGS PAR 'JUG
GO, ,SEMS CAN GYI SPYOD PA THAMS CAD

@129A *, ,LA YANG GZIGS SO, ,SEMS CAN THAMS CAD KYI KUN NAS NYON
MONGS PA DANG RNAM PAR BYANG BA YANG RAB TU MKHYEN TO, ,DE'I
STOBS BCU DANG, MI 'JIGS PA BZHI DANG, SANGS RGYAS KYI CHOS MA
'DRES PA BCO BRGYAD LA YANG BSNYEL BA MI

MNGA' STE ZHES BYA BA NAS SEMS CAN THAMS CAD LA THUGS BRTZE BA
SEMS CAN THAMS CAD KYI SEMS DANG SPYOD PA DANG BSAM PA LA YANG YE
SHES CHAGS PA DANG THOGS PA MI MNGA' ZHING LHUN GYIS GRUB PAR
'JUG GO, ,ZHI BA'I BLO GROS 'DI YANG DE BZHIN GSHEGS PA'I THUGS

KYI GSANG BA DANG PHRIN LAS SO ZHES 'BYUNG NGO, ,LHA MO DPAL GYI
PHRENG BA SENG GE'I SGRA YIS ZHUS PA LAS, BCOM LDAN 'DAS DE LTA
LAGS PAS DE BZHIN GSHEGS PA NA SKYABS MA MCHIS PA DANG, SKYABS
RTAG PA DANG, BSTAN PA LAGS SO, ,BCOM LDAN 'DAS CHOS ZHES BGYI BA
NI THEG PA GCIG GI

LAM BSTAN PA'I TSIG BLA DAGS SO, ,DGE 'DUN ZHES BGYE [?] BA NI THEG
PA GSUM PA'I TSIG BLA DAGS SO, ,SKYABS 'DI GNYIS NI DE'I YAN LAG
GI SKYABS ZHES BGYI STE SKYABS KYI RAB MA LAGS SO, ,DRANG SRONG
RGYAS PAS ZHUS PA LAS KYANG BCOM LDAN 'DAS BDAG NI RGAS 'KHOGS
GTUGS PAS 'BRAS BU

RNAMS LA RTZOL BA'I RNGO MI THOGS, BDAG KHUR CHEN PO KHUR BA'I
RNGO MI THOGS SO, ,BDAG DANG BCOM LDAN 'DAS DANG, CHOS DANG,
THAMS CAD SPANGS PA'I DGE 'DUN LA SKYABS SU MCHI'O, ,BDAG DENG
SLAN CHAD SLOB MA DANG BCAS G-YOG DANG BCAS TE DKON MCHOG GSUM

LA SKYABS SU MCHI'O ZHES GSUNGS SO, ,'DUS BYAS MI RTAG PA YID LA
BYA BA NI MYA NGAN LAS 'DAS PA'I MDO LAS, MI RTAG PA BSGOM PA NI
LAM MA LAGS TE, DE YANG DGE SLONG RNAMS LA BKA' STZAL PA, GANG
ZHIG MI RTAG PA LA MANG DU BSGOMS NA BLA NA MED PA YANG DAG

PAR RDZOGS PA'I BYANG CHUB TU 'TSANG RGYA'O ZHES GSUNGS SO,
,MTSAN MO BZANG PO'I MDO LAS KYANG, SANG TZAM 'CHI YANG SUS SHES
KYI, ,DE RING NYID NAS BRTUN TE BYA, ,'CHI BDAG SDE CHEN DE DAG
NI, ,BDAG DANG SHES PA YOD MA YIN, ,ZHES 'BYUNG NGO, ,SDOM PA
GSUM

@129B BSTAN PA LAS KYANG, BDAG NI MYUR DU 'CHI'O ZHES, ,'CHI BA'I
'DU SHES BSGOM PAR BYA, ,DE LAS LONGS SPYOD BSAGS PA LAS, ,LONGS
SPYOD LA NI SNYING PO BLANG, ,BU DANG CHUNG MA'I DON GYI PHYIR,
,DES NI NOR DAG BSAG MI BYA, ,LUS DANG LONGS SPYOD SROG

RNAMS LA, ,SNYING PO MYUR DU BLANG BAR BYA, ,BYANG CHUB DON DU
'DUN DRAG SKYED, ,CES GSUNGS SO, ,MYA NGAN LAS 'DAS PA LAS KYANG,
SKYE BA YOD NA 'CHI BA YOD, ,TSE LO GRANGS MED THUB PA YANG, ,THA
MAR 'CHI BAR RIG PAR BYA, ,DAR BA YOD NA RGUD PA

YOD, ,'DU BA YOD NA 'BRAL BAR 'GYUR, ,LANG TSO DE YANG MI RTAG
STE, ,DAR BA'I MDOG KYANG NAD KYIS 'PHROG ,'TSO BA'I TSE YANG
'CHI BAS 'PHROG ,RTAG PA'I CHOS NI 'GA' YANG MED, ,CES BYA BA LA
SOGS PA'O, ,YID 'BYUNG BA'I GTAM NI TSONG DPON BZANG

SKYONG GIS ZHUS PA LAS, BCOM LDAN 'DAS SEMS CAN DMYAL BA'I KHA
DOG JI LTA BU LAGS, LUS KYI RNAM PA JI LTA BU LAGS, BZANG SKYONG
DE DAG KHA DOG NI KHRAG LTA BU DANG, SPRIN SNGON PO LTA BU DANG,
SHA GZI GU LTA BU'O, ,DE DAG GI LUS NI RGYAL PO'I BU GZHON NU LTA
BU GZHON

SHA CAN DU 'GYUR RO, ,LUS CHE BA NI KHRU BRGYAD PAR 'GYUR RO,
,SEN MO RING ZHING KHA SPU YOD PA RKANG LAG MI SDUG PA 'DZAM BU
GLING PAS MTHONG NA 'CHI BA'I DUS BYED PAR 'GYUR RO, ,DMYAL BA DE
DAG GI RGYANG RING PO NAS ZANGS DANG RA GAN DMAR PO MTHONG STE,
KHA ZAS 'DOD PAS KHYER

SHOG CES ZER RO, ,DE DAG 'PHUNGS NAS SNYIM PA BZED NAS ZANGS DANG
RA GAN BSKOL BA GA LA BA DER SONG STE KHA GDANG SA PA DANG, ZANGS
DANG RA GAN RAB TU 'BAR BA DES SU RU RU RAB TU 'BAR ZHING KHOG PA
'BAR BAR 'GYUR RO, ,RUS PAR GYUR KYANG RUS PA 'BRAL BAR MI 'GYUR

'CHI BA'I DUS BYED PAR MI 'GYUR ZHES BYA BA NAS DE DAG GIS SKYED
MOS TSAL MTHONG NAS DE DAG 'DUS NAS BYIN PA DANG, SHING DE DAG GI
ME TOG DANG, LO MA RAL GRIR 'GYUR TE, RAL GRI DE DAG GIS YAN LAG
GCOD CING GCOD CING GSHAGS PAR BYED DE NYAM THAG PA'I SGRA CHEN
PO 'BYIN

@130A *, ,TO; ,GSHIN RJE'I MI'I LAG NA THO BA THOGS NAS BZHIN
BSGYUR NAS SKRA 'BAL ZHING LUS 'BAR BA'I PHRENG BAS G-YOGS LA
MTSON CHA GZAS PA DAG 'DI SKAD DU KHYED CAG SDOD CIG ,GAR 'BROS
KHYED RANG GIS LAS BSGRUBS PA'I TSUL 'DI NYAMS SU MYONG

BAR GYIS SHIG CES ZER TE ZHES BYAS PA NAS MUN PA MUN NAG CHEN POR
ZHUGS TE, MI RGOD KYIS KHRID PA BZHIN DU KYI HUD 'DI SNYAM DU
BDAG NI 'DZAM BU'I GLING BKRA BA BOR RO, ,DA NI MTHO RIS MI
MTHONG NGO SNYAM MO ZHES BYA BA NAS DE NAS BZANG SKYONG SPU ZING
ZHES BYED DE BCOM LDAN 'DAS

LA SKYABS SU SONG NGO ZHES GSUNGS SO, ,RGYAL PO 'CHAR BYED KYIS
ZHUS PA LAS KYANG, MI RNAMS GANG DAG SDIG BYED PA, ,ME YI PHUNG
POR LDAN RNAMS SU, ,BSKAL PA DU MAR BTZO BAR 'GYUR, ,PHRA SKAM
RNON PO RNAMS KYIS NI, ,BZUNG ZHING YANG DANG YANG BSNYUGS PAS, ,

DE DAG SHA NI YOD MIN PAS, ,DUNG LTAR DKAR BA DAG TU 'GYUR,
,LCAGS KYI GZHONG PAR 'DUG NAS NI, ,RAB TU TSA ZHING SREG PAR
BYED, ,SHI ZHING SHI ZHING SKYE 'GYUR TE, ,RANG GI LAS KYIS GNAS
PAR 'GYUR, ,GAL TE DMYAL BA'I SRUNG RNAMS KYIS, ,NGAN PA'I GNAS

RNAMS DE DAG NI, ,GTUN LA SOGS PAR BRDUNG BA NI, ,SHA RKANG RUS
PA PHYE MAR 'GYUR, ,DE YI TSE NA DE DAG NI, ,SHIN TU GRANG PA'I
RLUNG YANG LDANG, ,SDUG BSNGAL GYUR PA DE LAS 'TSO, ,STA RE RNAMS
KYIS GSHAGS PA DANG, ,DE BZHIN GSAL SHING 'DZUGS PAR 'GYUR, ,

MI RNAMS GANG DAG SDIG BYED PA, ,LCAGS MDUNG RTZE MO BZHI PA
DANG, ,RTZE GSUM PA DANG RTZE LNGA 'BAB, ,RAL GRI MCHU CAN KHVA
RNAMS KYIS, ,MGO DANG LAG PA BTOGS GYUR CING, ,WA DANG SPYANG KIS
ZA BAR 'GYUR, ,MI RNAMS GANG DAG SDIG BYED PA, ,RAB TU TSA BAR

BSREG 'GYUR ZHING, ,NGU 'BOD DANG NI NGU 'BOD CHE, ,THIG NAG TU
YANG BSREG PAR 'GYUR, ,YANG NAS YANG DU ME MUR DANG, ,SPU GRI'I
CHU KLUNG RNAMS SU LHUNG, ,GANG TSE LCAGS KYI ZANGS PO CHER, ,MI
RNAMS DE DAG 'TSOD PA NA, ,KHYI RNAMS KYIS NI GTZES PAR 'GYUR, ,

@130B LCAGS LAS BYAS PA'I BRAG CHEN DANG, ,MI SDUG RI BO RNAMS
KYIS NI, ,DE TSE KUN NAS LUS 'JOMS BYED, ,'BRAS BU DE 'DRA THOB
BYED KYANG, ,DE LA SKYOB PA 'GA' YANG MED, ,CES 'BYUNG NGO,
,RGYAL PO LA GDAMS PA'I MDO LAS, DE DUD 'GRO'I SKYE GNAS SU SKYE
BA

MTHONG NA 'DI LTA STE RGYA MTSO CHEN PO'I NANG NA NYA RLON DANG,
NYA RLON MID LA SOGS PA SROG CHAGS GCIG GIS GCIG GSOD PA DANG,
'TSE BA DANG DBANG MED PAR SKYE'O, ,BDAG YI DAGS KYI NANG DU SKYE
BAR MI 'GYUR RAM SNYAM NA, 'DI LTA STE LO MANG PO DANG, LO BRGYA
PHRAG MANG PO

DANG; LO STONG PHRAG MANG POR CHU'I SGRA YANG MI THOS NA MTHONG
BA LTA CI SMOS PAR 'GYUR RO ZHES GSUNGS SO, ,DRI MA MED PAR GRAGS
PAS BSTAN PA LAS, GDUL DKA' BA 'DUL BA'I GTAM GANG ZHE NA, 'DI
LTA STE, 'DI NI SEMS CAN DMYAL BA'O, ,'DI NI BYOL SONG NGO, ,

'DI NI GSHIN RJE'I 'JIG RTEN NO, ,'DI NI LUS KYI NGAN PAR SPYOD
PA'O, ,'DI NI LUS KYI NGAN PAR SPYOD PA'I RNAM PAR SMIN PA'O,
,'DI NI NGAG GI NGAN PAR SPYOD PA'O, ,'DI NI NGAG GI NGAN PAR
SPYOD PA'I RNAM PAR SMIN PA'O, ,'DI NI YID KYI NGAN PAR SPYOD
PA'O, ,'DI NI YID KYI NGAN PAR

SPYOD PA'I RNAM PAR SMIN PA'O, ,'DI NI SER SNA'O, ,'DI NI SER
SNA'I 'BRAS BU'O ZHES BYA BA NAS 'DI NI SHES RAB 'CHAL PA'O, ,'DI
NI SHES RAB 'CHAL PA'I 'BRAS BU'O ZHES DE LTAR GSUNGS PAS RTA
RGOD 'DRA BA'I SEMS CAN RNAMS 'DUL BAR BYED DO ZHES GSUNGS SO,
,MYA NGAN

LAS 'DAS PA CHEN PO LAS, MI DGE BA BCU RAB TU BYAS PAS NI SEMS
CAN DMYAL BA RNAMS SU MYONG NGO, ,'BRING BYAS PAS NI BYOL SONG GI
LUS MYONG NGO, ,THA MA BYAS PA SA NI YI DAGS KYI LUS MYONG NGO
ZHES 'BYUNG NGO, ,YANG DE NYID LAS, SDIG PA PHRA MO CHUNG NGU
YANG, ,MI GNOD

SNYAM DU BRNYAS MI BYA, ,CHU YI THIGS PA CHUNG NGU YANG, ,SNOD
CHEN YONGS SU GANG BAR 'GYUR, ,ZHES GSUNGS SO, ,DES PAS ZHUS PA
LAS, SA BON TSA BA RNAMS KYIS NI, ,'BRAS BU TSA BA SKYE BAR
'GYUR, ,SA BON MNGAR BA RNAMS KYIS NI, ,'BRAS BU MNGAR BA

@131A *, ,SKYE BAR 'GYUR, ,SDIG PA'I RNAM SMIN TSA BA DANG, ,DKAR
PO'I RNAM SMIN MNGAR BA DBANG, ,MKHAS PA'I MIS NI SHES PAR BYA,
,ZHES GSUNGS SO, ,RGYAL PO LA GDAMS PA LAS KYANG, DUS KYI GNYER
TE RGYAL PO 'GRO DGOS NA, ,LONGS SPYOD

MDZA' DANG GNYAN BSHES PHYIR MI 'BRANG, ,SKYES BU DE NI GANG DANG
GANG 'GRO BAR, ,LAS NI GRIB MA BZHIN DU RJES SU 'BRANG, ,ZHES
'BYUNG NGO, ,YANG LAS BRGYA PA LAS, LUS CAN KUN GYI LAS RNAMS NI,
,BSKAL PA BRGYAR YANG CHUD MI ZA, ,TSOGS ZHING DUS LA BAB PA

NA; ,'BRAS BU NYID DU SMIN PAR 'GYUR, ,ZHES GSUNGS SO, ,GSANG BA
BSAM GYIS MI KHYAB PA LAS, LAS KYI RNAM PAR SMIN PA LA YID CHES
PA DANG, DKAR PO DANG, NAG PO'I LAS KYI RNAM PAR SMIN PA CHUD MI
ZA BAR RIG NAS, SROG GI PHYIR YANG MI

BYA BA MI BYED DO ZHES GSUNGS SO, ,YANG DE LAS GROGS PO DAG 'JIG
RTEN SKYONG BAR BYED PA'I CHOS BZHI STE, 'DI LTA STE, 'DOD PA
DANG, ZHE SDANG DANG, 'JIGS PA DANG, GTI MUG SPANGS PAS 'DOD PAS
'GRO BA MA YIN PAR MI 'GRO BA DANG, ZHE SDANG GIS 'GRO BA MA YIN
PAR MI 'GRO BA

DANG; 'JIGS PAS 'GRO BA MA YIN PAR MI 'GRO BA DANG, GTI MUG GIS
'GRO BA MA YIN PAR MI 'GRO BA'O ZHES 'BYUNG NGO, ,MYA NGAN LAS
'DAS PA LAS, DGE BA BCU LA YANG RNAM PA BZHI STE, RAB DANG,
'BRING DANG, THA MA DANG, RAB KYI RAB BO, ,DE LA THA MAS NI SGRA
MI

SNYAN DU SKYE'O, ,'BRING GIS NI LUS 'PHAGS SU SKYE'O, ,RAB KYIS
NI BA LANG SPYOD DU SKYE'O, ,RAB KYI RAB KYIS NI 'DZAM BU'I GLING
DU SKYE'O ZHES 'BYUNG NGO, ,SA'I SNYING PO 'KHOR LO BCU PA LAS,
RIGS KYI BU BYANG CHUB SEMS DPA'I 'KHOR LO BCU GANG ZHE NA, RIGS
KYI BU 'KHOR LO

BCU NI DGE BA BCU YIN PAR SHES PAR BYA'O, ,'KHOR LO BCU PO 'DI
DANG LDAN PAS NA SDIG PA THAMS CAD LAS RNAM PAR GROL BA DANG, DGE
BA'I CHOS THAMS CAD YONGS SU RDZOGS PA DANG, SKYE BO THAMS CAD
SMIN PAR BYED CING THAMS CAD LA PHAN PA DANG, BDE BA YONGS

@131B SU THOB PAR BYED DO, ,DE CI'I PHYIR ZHE NA, RIGS KYI BU
SNGA MA 'DAS PA'I SANGS RGYAS THAMS CAD KYIS KYANG MI DGE BA BCU
SPANGS TE DGE BA BCU'I LAS KYI LAM 'DI LA BSNGAGS PAS 'BRAS BU
THOB PAR 'GYUR RO, ,GZHAN YANG BYANG CHUB SEMS DPA' NAM 'TSO'I

BAR DU SROG GCOD PA SPANGS NAS, DE NYID SEMS CAN THAMS CAD LA MI
'JIGS PA SBYIN PA YIN, THOG MA MED PA NAS SROG GCOD PA'I LAS
BYUNG BA, NYON MONGS PA'I SGRIB PA DANG, CHOS KYI SGRIB PA DANG,
TSE'I SGRIB PA THAMS CAD ZAD PAR BYED DO, ,'CHI BA'I TSE

NA YANG GSHIN RJE'I PHO NYA MTHONG BAR MI 'GYUR RO, ,YID DU 'ONG
BA'I DGE BA'I BSHES GNYEN CHOS KYIS DUL BA TSUL KHRIMS DANG YON
TAN DANG LDAN PA DANG PHRAD CING SHIN TU DAD PA SKYE BAR 'GYUR
RO, ,TSE 'PHOS NAS YANG MI'I NANG DU DBANG PO TSANG BA DANG, YAN
LAG DANG LDAN

PA DANG, TSE RING BA DANG, GZUGS BZANG BA DANG, YID GZHUNGS PA
DANG, BDE ZHING SKYID PA DANG, DGE BA'I BSHES GNYEN DANG PHRAD
CING, DGE BA'I CHOS THAMS CAD RDZOGS PAR BYAS NAS BYANG CHUB THOB
PA'I BAR DU 'GYUR RO, ,RIGS KYI

BU 'DI NI 'KHOR LO DANG PO'O, ,RIGS KYI BU 'KHOR LO DE DANG LDAN
NA SEMS CAN DMYAL BAR MI LTUNG BA NAS NGAN SONG THAMS CAD DU
LTUNG BAR MI 'GYUR RO ZHES BYA BA NAS, LOG PAR LTA BA SPONG BA'I
BAR DU RGYAS PAR SBYAR BAR BYA'O, ,SDOM PA GSUM BSTAN PA LAS, 'OD
SRUNGS CHOS

GSUM DANG LDAN NA RGYAL RIGS SHING S'A LA LTA BU GZUGS BZANG BA
DANG, MDZES PA DANG, LTA NA SDUG PA DANG, KHA DOG BZANG PO RGYAS
PA MCHOG DANG LDAN PA DANG, LE LO MED PA DANG, GSAL BA DANG, SHIN
TU NGES PAR 'GYUR TE 'DI LTA STE, DGE SBYONG DANG BRAM ZE

MTHONG NA 'DI DAG NI SBYIN GNAS SO, ,MCHOD PAR 'OS PA'O, ,PHYAG
GI GNAS SO ZHES DGA' BA SKYED DE, GOS DANG, ZAS DANG, MAL CHA
DANG, NA BA'I GSO SMAN DANG, YO BYAD KYIS MGRON DU GNYER BA 'DI
NI CHOS DANG PO'O, ,GZHAN GNYIS NI BRDZUN SPONG BA DANG, BSNYEN

@132A *, ,BKUR GYI SNYING PO LEN PA'O ZHES GSUNGS SO, ,YANG DE
NYID LAS, CI 'DRA BA YI LAS BYAS PA, ,RNAM PAR SMIN PA DE 'DRAR
'GYUR, ,BSKAL PA BYE BA PHRAG BRGYAR YANG, ,DE NI CHUD ZAR GYUR
PA MED, ,CES 'BYUNG NGO, ,SA'I SNYING PO 'KHOR LO BCU PA'I

MDO LAS KYANG, GAL TE SROG GCOD YONGS SPANGS NA, ,KUN GYIS BKUR
ZHING BLA MAR BYED, ,RTAG TU NAD MED TSE YANG RING, ,BDE ZHING
SKYID LA GNOD PA MED, ,SKYE BO'I GNAS NI THAMS CAD DU, ,SANGS
RGYAS SPYOD YUL LAM LA MOS, ,SANGS RGYAS CHOS DANG DGE 'DUN

MTHONG, ,MYUR DU BLA MED BYANG CHUB THOB, ,CES BYA BA NAS, NGAN
PAR LTA BA YONGS SPANGS NAS, ,RNAM DAG DAD PA'I SEMS BSGOMS NA,
,THEG GSUM STON PA MOS BYED CING, ,SANGS RGYAS KUN LA MCHOD PA
BYED, ,NGAN SONG KUN LAS YONGS THAR TE, ,'PHAGS PA'I DGE

'DUN RNAMS DANG PHRAD, ,BYANG CHUB SEMS DPA'I YON TAN LDAN, ,YE
SHES MCHOG KYANG THOB PAR 'GYUR, ,ZHES GSUNGS SO, ,MNGON PAR MTHO
BA'I LE'U STE DANG PO'O,, ,,'PHAGS PA'I BDEN PA'I GTAM NI SA'I
SNYING PO 'KHOR LO BCU PA LAS, 'DU 'DZI DGA'

ZHING TSUL KHRIMS SRUNG ZHING, ,SLOB DPON 'CHANG ZHING SDUG
BSNGAL 'JIGS PA, MKHAS PA DAG GIS SHES PAR GYIS SHIG ,DE NI NYAN
THOS THEG PA YIN NO, ,SBYIN LA DGA' ZHING SKYE 'GOG RTOG PA, ,BAS
MTHA'I GNAS MAL DGA' BA DAG NI, ,RANG RGYAL BA YI THEG PA

YIN PAR, ,MKHAS PA DAG GIS SHES PAR GYIS SHIG ,DGE BA'I RTZA BA
KUN DANG LDAN ZHING, ,BYAMS PA DANG NI SNYING RJE'I SEMS KYIS,
,RTAG TU PHAN PA'I DON LA DGA' BA, ,DE NI THEG PA CHEN PO YIN NO,
,TSUL KHRIMS BSRUNG ZHING LUS SROG SPONG ZHING, ,SEMS CAN DAG LA
MI 'TSE MI GNOD, ,STONG PA NYID KYI CHOS LA

BRTZON PA, ,THEG PA CHEN PO YIN PA SHES BYA, ,ZHES GSUNGS SO,
,MYA NGAN LAS 'DAS PA'I MDO LAS, SRID PA THAMS CAD BDEN MA YIN,
,MYA NGAN SKYON DANG RTAG TU BCAS, ,SKYON MANG 'JIGS PA'I CHOS
CAN TE, ,RGA DANG NA 'CHIS RTAG TU GTZES, ,SRID PA'I CHOS NI

@132B MTHA' YAS PA, ,'GYUR ZHING 'PHO BA'I SGRA DANG BCAS, ,NYON
MONGS KUN TU GLAGS PA NI, ,JI LTAR DAR GYI SRIN BU BZHIN, ,DE LA
MKHAS PA SHES RAB CAN, ,SU ZHIG DGA' ZHING MOS PA BYED, ,LUS 'DI
SDUG BSNGAL PHUNG PO STE, ,THAMS CAD MI GTZANG BTZOG PA'O, ,

SKYON GYIS BCINGS SHING RMA DANG LDAN, ,PHAN PA'I DON NI YE NAS
MED, ,YAR NI LHA YI LUS BAR DU, ,THAMS CAD DE DANG 'DRA BAS NA,
,'DOD PA THAMS CAD MI RTAG PAS, ,NGA NI DE LA CHAGS MI BYED,
,'DOD SPANGS LEGS PAR YID BYAS NA, ,YANG DAG BDEN PAR REG

PAR 'GYUR, ,ZHES 'BYUNG NGO, ,MNGAL DU 'JUG PA BSTAN PA LAS GZHAN
YANG DGA' BO LUS 'DI ZHAG BDUN PHRAG DANG PO LA MA'I MNGAL NA
GNAS PA NI MER MER PO ZHES TE LUS KYI MTSAN MA DANG PO YIN PAS
DPER NA ZHO MA CHAGS PA DANG 'DRA'O ZHES BYA BA NAS, MA ZHU BA
RNAMS KYI NI 'OG ZHU

BA'I GNAS KYI STENG NA NANG DU BTZOS RAB TU BTZOS SHING GNAS LNGA
KUN TU BCINGS SHING 'DI LTA STE, DPER NA RTZA RKYANG PA'I NANG DU
'DUG PA DANG 'DRA'O, ,GAL TE DE'I MAS ZAS ZOS SAM, GRANG BA DANG
TSA BA ZOS SAM, 'DOD PA SPYAD DAM, MCHOD PA BYAS NA MNGAL NA GNAS
PA DE SDUG

BSNGAL MYONG BAR 'GYUR TE, NGAS MIR GYUR PA'I SDUG BSNGAL MDO
TZAM BSTAN PA YANG DE DANG 'DRA NA, SEMS CAN DMYAL BA'I SDUG
BSNGAL LTA SMOS CI DGOS PAS MKHAS PA SU ZHIG 'KHOR BA'I RGYA MTSO
'DI LTA BU LA MOS PA BYED CES BYA BA NAS, ZHAG BDUN PHRAG SUM CU
RTZA BDUN PA

LA PHYIN CI MA LOG PA'I 'DU SHES LNGA 'BYUNG STE LNGA GANG ZHE
NA, MI GTZANG BA'I 'DU SHES DANG, DRI MI ZHIM PA DANG, BTZON RA
DANG, MUN NAG DANG, PHYIR 'BYUNG BA'I 'DU SHES TE, ZHAG BDUN
PHRAG SUM CU RTZA BRGYAD 'DAS NAS 'BYUNG BA 'DOD PA'I TSE, SDUG
BSNGAL SNA TSOGS MYONG NAS

'BYUNG BAR 'GYUR TE, DE'I PHYIR SDUG BSNGAL CHEN PO'O, ,SA LA
LHUNG MA THAG TU NI PAGS PA BSHUS NAS SA LA BZHAG PA SNYAM BYED
DO ZHES RGYAS PAR GSUNGS SO, ,YANG DE NYID LAS LUS 'DI NYID LO
BRGYA THUB PAR GYUR KYANG MTHAR 'JIG PAS MKHAS PA SU ZHIG 'KHOR
BA'I RGYA MTSO 'DIR

@133A *, ,CHAGS PAR BYED, GZHAN YANG DGA' BO LUS 'DI LA SDUG
BSNGAL GNYIS YOD DE, GNYIS GANG ZHE NA, NAD MANG PO LUS LA 'DUS
PA 'DI NI NANG GI SDUG BSNGAL ZHES BYA'O, ,MI DANG MI MA YIN PAS
'TSE BA 'DI NI PHYI'I SDUG BSNGAL ZHES BYA'O, ,'DI

LTA STE NANG GI NAD MIG NA BA DANG ZHES BYA BA NAS NAD BZHI BRGYA
RTZA BZHI'I BAR RO, ,PHYI ROL GYI SDUG BSNGAL BTZON RAR BCUG PA
DANG, RNA BA BCAD PA NAS GRANG BA DANG TSA BA DANG BKRES PA DANG
SKOM PA DANG CHAR BAS NYEN PA LA SOGS PA STE, MIR GYUR PA RNAMS
KYI SDUG BSNGAL YANG DE 'DRA NA, NGAN 'GRO

RNAMS KYI SDUG BSNGAL LTA CI SMOS TE, SHIN TU BZOD PAR DKA'O,
,GZHAN YANG TSOL BA DANG, THOB NA YANG SER SNAS PHONGS SHING
BSRUNG BA DANG, STOR ZHING CHUD ZOS NA YANG SDUG BSNGAL CHEN PO
SKYED PAR BYED DO, ,DGA' BO MDOR NA LUS 'DI NI BDE BA'I 'DU SHES
SKYED PAR BYED

KYANG YANG DAG PAR NA BDE BAR BYED PA MA YIN NO, ,GANG LA LA ZHIG
BDAG GI DON DANG GZHAN DANG GZHAN GYI DON GYI PHYIR DE LTA BU'I
SDUG BSNGAL GYIS YONGS SU SKYO BAR BYAS NAS KHYIM NAS KHYIM MED
PAR RAB TU 'BYUNG STE, YANG DAG PAR SLOB PAR BYED NA MYA NGAN LAS
'DAS PA RNAM PAR GROL

BA'I CHOS LAS NYAMS PAR MI 'GYUR LA, GANG LA LA ZHIG GOS DANG MAL
CHA DANG NA BA'I GSO SMAN DANG, YO BYAD KYIS RIM GRO BYED PA DE
DAG KYANG RNAM PAR SMIN PA CHEN PO THOB PAR 'GYUR RO ZHES BYA BA
NAS, DGA' BO MIR SKYE BA LA SMON PA DANG, LHA'I 'JIG RTEN YONGS
SU TSOL

BAS TSANGS PAR SPYAD PA DAG YANG DAG PAR SPYAD PA LA NYES PA DE
DAG YOD PA DE LTA BAS NA KHYOD KYIS MYA NGAN LAS 'DAS PA DON DU
GNYER BA'I BSAM PAS TSANGS PAR SPYAD PAR BYA'I LHAR SKYE BA LA
DGA' BAS BRTZON PAR MI BYA'O, ,NGAS NI JI SKAD BSTAN PA LTAR,
,RTAG TU DE BZHIN RAB BSGOMS

LA; ,RNAM GROL YONGS SU BTZAL BAR GYIS, ,MYUR DU 'KHOR BA'I RGYA
MTSO 'DA', ,ZHES 'BYUNG NGO, ,DRANG SRONG RGYAS PAS ZHUS PA LAS,
DRANG SRONG CHEN PO LHA'I GNAS DE NA SHING LJON PA 'BRAS BU SNA
TSOGS BDUD RTZI DANG 'DRA BA'I RO BRO BA SNA TSOGS YAN LAG BRGYAD
DANG LDAN PA YOD

@133B DO; ,'BRAS BU DE DAG NI SHING RTA'I 'PHANG LO TZAM MO, ,DE
DAG GI SA PHYOGS NA TSER MA RNO BA'I BAG MED PA GSER DANG DNGUL
GYI PHRENG BA SNA TSOGS PAS MDZES PAR BYAS SO, ,DE NAS TSE ZAD
PA'I LTAS 'BYUNG BA NI, SHING DRUNG GI LO MA BRNYINGS PA DANG,
YAL GA'I ME TOG DANG DRI YANG MED PAR

'GYUR RO, ,SEMS CAN DE YANG MI DGA' BA RNYED DE PHRENG BA YANG
BRNYINGS PAR 'GYUR, LHA'I RLUNG BSIL BA YANG DRO BAR LDANG NGO,
,DES NA DE'I GNAS DE DAG MTHONG NAS LHA'I BU MO DE DAG NGA RO
GCIG TU SNYING RJE RJE SKAD DU SMRE SNGAGS 'DON NO, ,SEMS CAN DE
YANG LHA'I BU MO DE DAG DANG KYI HUD MI RTAG PA 'DI

NI SNYING RJE MED PA'O, ,'DI LTAR DGA' ZHING 'KHOD PA LAS, ,MI
'DOD BZHIN DU MTHO RIS NAS LHUNG NGAM, ,AE MA'O, ,LHA GZHON NU
MYUR DU MI'I 'JIG RTEN DU SKYE BAR GYUR CIG CES MYA NGAN BYED PA
NA, RIMS DRAG POS NON TE DE'I LUS GCIG TU 'BAR BAR 'GYUR RO, ,LUS
'BAR

BAS GNAS DE NAS 'CHI 'PHO BAR 'GYUR RO, ,YANG LTAS GNYIS 'BYUNG
BA DE THOG MAR GRIB MA MI SNANG BAR 'GYUR ZHING LHA'I BU MO DANG
KUN DU SMRA BA'I SGRA SNYAN PA MI THOS SO, ,LHA GZHON NU DE LHA
YUL PA'I GNAS RNAMS SU 'GRO STE ZHES BYA BA NAS LHA'I BU MO'I
TSOGS NGU ZHING SNYING RJE RJE LTAR SA'I STENG

NA 'DRE LDOG PAS LUS LA RNGUL 'BYUNG ZHING DE DAG MIG MI 'DZUMS
PA LAS 'DZUM PAR 'GYUR TE, NYA CHU NAS BTON NAS NYI MAS GDUNGS PA
LTAR GYUR PA MTHONG NAS LHA'I BU MOS BSKOR NAS 'DI SKAD DU KYI
HUD RE SDUG ,GZHON NU MCHOG DE GANG DU SONG BDAG CAG BOR RO,
,LHA'I BU YUL

BOR RO, ,DA GAR 'GRO ZHES 'DZER TO, ,THAG RING PO NAS LAG PA
G-YAS PA BRKYANG STE, ME TOG GTOR NAS 'DI SKAD CES KYE MA'O LEGS
PA BYED PA'I MI'I 'JIG RTEN DU SONG STE DAD PA'I GSHOL GYIS BSOD
NAMS KYI ZHING MED PAR GYUR CIG CES 'DZER TO, ,DE THOS PAS LUS
BTANG BAS

RIG NAS RIMS DRAG POS BTAB BO, ,DE'I LUS ZHIG PAS MAR GYI THIGS
PA RDO TSAN LA THIM PA BZHIN NO, ,LHA'I DBANG PO BRGYA BYIN YANG
DE LA BLTAS NAS TSANGS PA'I DBYANGS 'DI SKAD CES SMRA'O, ,CHOG GO
LHA'I BU DAG BDAG CAG THAMS CAD KYIS 'GRO BA YANG 'DI 'DRES PAR
SRED PAR MA BYED,

@134A *, ,NGAN 'GROR MA GNAS SHIG ,LHA'I BU DAG DBYANGS GCIG TU
SMRA BA, GROGS PO DGE BA BYED PA MI'I 'JIG RTEN DU SONG SHIG CES
BYAS SO ZHES GSUNGS SO, ,SDOM PA GSUM BRTAN PA LAS SEMS CAN GANG
DAG NYAN THOS KYI THEG PA DANG, RANG SANGS RGYAS KYI CHOS

LA NAN TAN MA BYAS PA, BRTZON 'GRUS MA BRTZAMS PA DBANG PO YONGS
SU MA SMIN TE, DBANG PO YONGS SU ZHEN PA BRTZON 'GRUS CHUNG BA
DAG LA SHIN TU ZAB PA THEG PA CHEN PO'I CHOS BSTAN PA 'CHAD PA
DANG NYAN PA GNYI KA KHA NA MA THO BA CHEN PO'I SDIG PA 'THOB PAR
'GYUR TE, DE NI SANGS RGYAS

THAMS CAD LA 'KHU BA YIN NO, ,DE CI'I PHYIR ZHE NA, SEMS CAN GANG
DAG NYAN THOS KYI THEG PA DANG RANG SANGS RGYAS KYI THEG PA'I
CHOS LA NAN TAN MA BYAS PAR THEG PA CHEN PO'I CHOS MNYAN NA SEMS
CAN DE NI GTI MUG PA YIN TE ZHES BYA BA NAS, NGA'I SLOB MA TSUL
KHRIMS BSRUNG BA DANG TSUL KHRIMS

MED PA DGE BA SPYOD YUL MI STER TE, DE'I RGYU DANG DE'I RKYEN
GYIS NGAN SONG DU LHUNG NAS MUN PAR 'GRO STE THAR PA'I DUS MED
DO, ,SEMS CAN DE'I SDIG PA RNAM PAR SMIN PA NYAN THOS DANG RANG
SANGS RGYAS KYI THEG PA LA NAN TAN MA BYAS PAR SHIN TU ZAB PA
THEG PA CHEN PO'I CHOS LA NYAN CING RTZOL BA

BYED PA'I PHYIR RO, ,'DI LTAR GRU ZAG PA DANG BUG RDOL CAN DU
ZHUGS NAS RGYA MTSO LA RGAL BA LTAR THAMS CAD MKHYEN PA'I RGYA
MTSO RU 'JUG PAR MI NUS SO ZHES GSUNGS SO, ,NAM MKHA' LA 'GRO
BA'I 'OD KYIS 'DUL BA'I BZOD PA'I MDO LAS, DGE SBYONG GI CHOS
ZHES BGYI BA NI BSLAB PA

GSUM STE, LHAG PA'I TSUL KHRIMS KYI BSLAB PA DANG, LHAG PA'I SEMS
KYI BSLAB PA DANG, LHAG PA'I SHES RAB KYI BSLAB PA'O, ,DE LA LHAG
PA'I TSUL KHRIMS KYI BSLAB PA GANG ZHE NA, DGE SLONG SO SOR THAR
PA'I SDOM PA LA YANG LAM BSGOM PA LA RAG LAS PAS SDOM PA DANG,

SPYOD PA'I SPYOD YUL PHUN SUM TSOGS PA KHA NA MA THO BA LA 'JIGS
PAR LTA BA DANG, KUN LAS 'BYUNG BA LA BSLAB PA SLOB PA'I TSOGS
'DI DAG NI LHAG PA'I TSUL KHRIMS KYI BSLAB PA'O, ,LHAG PA'I SEMS
KYI BSLAB PA NI TSANGS PA BZHI LA GNAS PA 'DI'I PHYIR, BYAMS PA'I
SEMS

@134B DANG LDAN PA 'JIG RTEN 'GENGS PA 'DI'I BAR DU RGYAS PAR
BRJOD PA 'DI NI LHAG PA SEMS LA SLOB PA ZHES BYA'O, ,LHAG PA'I
SHES RAB LA BSLAB PA GANG ZHE NA, 'PHAGS PA'I BDEN PA BZHI STE,
'DI LTA STE, 'PHAGS PA'I BDEN PA'I SDUG BSNGAL DANG, KUN NAS
'BYUNG BA'I SDUG BSNGAL

DANG; 'GOG PA LA NAN TAN DU 'GRO BA 'PHAGS PA'I BDEN PA'I SDUG
BSNGAL LO, ,'PHAGS PA'I BDEN PA'I SDUG BSNGAL GANG ZHE NA, 'DI
LTA STE SKYE BA DANG RGA BA DANG NA BA DANG 'CHI BA DANG, MI
MDZA' BA DANG PHRAD PA DANG, MDZA' BA DANG BRAL BA DANG, MDOR NA
NYE BAR LEN PA'I PHUNG PO LNGA

SDUG BSNGAL LO, ,KUN NAS 'BYUNG BA'I SDUG BSNGAL GANG ZHE NA,
GANG LA SMON PA'I 'DOD CHAGS DANG LDAN PA DE DANG DER 'GYUR BA'O,
,'GOG PA'I SDUG BSNGAL GANG ZHE NA, SMON PA MNGON PAR GYUR TE MA
LUS PAR SO SOR SPONG BA SHIN TU MI 'BYUNG BA ZAG PA MED PA 'DOD
CHAGS DANG BRAL BA NYE

BAR ZHI BA'O, ,SDUG BSNGAL 'GOG PA LA NAN TAN DU BYED PA'I 'PHAGS
PA'I BDEN PA GANG ZHE NA, YANG DAG PA'I LTA BA DANG, YANG DAG
PA'I RTOG PA DANG, YANG DAG PA'I NGAG DANG, YANG DAG PA'I LAS KYI
MTHA' DANG, YANG DAG PA'I 'TSO BA DANG, YANG DAG PA'I RTZOL BA
DANG, YANG DAG PA'I DRAN

PA DANG, YANG DAG PA'I TING NGE 'DZIN NO ZHES GSUNGS SO, ,'PHAGS
PA'I BDEN PA'I GTAM GYI LE'U STE GNYIS PA'O,, ,,PHYIR MI LDOG
PA'I 'KHOR LO'I GTAM NI, BYAMS PA DANG SNYING RJE DANG BYANG CHUB
KYI SEMS BSGOM PA STE, BU MO MYA NGAN MED KYIS BYIN PAS ZHUS PA
LAS,

JI LTAR G-YUL NGOR BONG BU ZHON NA NI, ,DGRA LAS RGYAL BAR NUS
PAR MI 'GYUR GYI, ,GLANG CHEN RTA DANG SHING RTA ZHON NA NI,
,G-YUL NGOR LHAGS PA'I DGRA RNAMS CHOMS PAR NUS, ,NYAN THOS RNAMS
NI BONG BU ZHON PA BZHIN, ,BYANG CHUB SEMS DPA' GLANG CHEN ZHON
'DRA STE, ,SEMS CAN KUN LA PHAN

DANG BDE SLAD DU, ,DE DAG SHING DBANG DRUNG DU BDUD KYANG 'JOMS,
,YAB GCIG WA BRGYA DAG GIS SKAD PHYUNG YANG, ,RI DVAGS TSOGS
RNAMS 'DROG PAR MI 'GYUR GYI, ,SENG GE'I SKAD KYIS GLANG CHEN RI
DAGS DANG, ,BYAR BCAS RNAMS KYANG PHYOGS SU 'BYER BAR 'GYUR, ,YAB
GCIG DE

@135A *, ,LTAR NYAN THOS WA 'DRA STE, ,RGYAL PO BYANG CHUB SEMS
DPA'I SPYAD SPYOD PAS, ,BDUD DANG DE BZHIN BDUD RIGS SKRAG PAR
'GYUR, ,ZHES 'BYUNG NGO, ,GTZUG NA RIN CHEN GYIS ZHUS PA LAS,
RIGS KYI BU DPER NA DPAG TSAD BRGYA STONG BGROD DGOS PA'I GRONG
YID DU MI

'ONG BA RANG BU GCIG PU YID DU 'ONG BA DANG 'GROGS TE PHYIN PA
LAS, YID DU 'ONG BA'I GRONG KHYER DU 'ONGS TE RKANG PA YA GCIG NI
GRONG KHYER GYI THEM PA LA BZHAG ,YA GCIG NI PHYI ROL NA 'DUG PA
LAS DES BU GCIG PA DE YID LA DRAN PAR GYUR NA MA LA KYE MA'O, ,BU
GCIG PA DING 'DIR KHRID DE MA 'ONGS PA

LTA SNYAM NAS PHYIR PHYOGS TE BU GCIG PA GA LA 'DUG PA DER SLAR
LOG PA BZHIN DU, BYANG CHUB SEMS DPA' SEMS DPA' CHEN PO YANG BSAM
GTAN DANG MNGON PAR SHES PAS ZAG PA ZAD PA'I YE SHES MNGON SUM DU
'GYUR RO, ,DE SNYING RJE CHEN PO'I SEMS BSKYED NAS SEMS LA LTA
BAS PHYOGS TE SLAR

LOG NAS SO SO'I SKYE BO'I SA NA KUN TU LDANG NGO ZHES 'BYUNG NGO,
,CHOS YANG DAG PAR SDUD PA'I MDO LAS, BYANG CHUB SEMS DPA' NI
STONG PA NYID KYI NGANG TSUL CAN DE 'KHOR BA LA MI GNAS SO,
,BYANG CHUB SEMS DPA' NI SNYING RJE'I NGANG TSUL CAN TE MYA NGAN
LAS 'DAS PA LA MI GNAS SO ZHES 'BYUNG NGO, ,

MYA NGAN LAS 'DAS PA'I MDO LAS, RIGS KYI BU BYAMS PA CHEN PO DANG
SNYING RJE CHEN PO NI SANGS RGYAS KYI RANG BZHIN ZHES BYA'O, ,DE
CI'I PHYIR ZHE NA, BYAMS PA CHEN PO DANG SNYING RJE CHEN PO NI
RTAG TU BYANG CHUB SEMS DPA' LA GRIB MA BZHIN DU 'KHOR TE ZHES
'BYUNG NGO, ,YANG DE NYID LAS, BCOM LDAN

'DAS BYAMS PA LA DMIGS PA LA GSUM STE, SEMS CAN LA DMIGS PA DANG,
CHOS LA DMIGS PA DANG, MI DMIGS PA'O, ,DE LA SEMS CAN LA DMIGS PA
NI PHUNG PO LNGA LA DMIGS NAS BDE BA 'DOD PA STE SEMS CAN LA
DMIGS PA ZHES BGYI'O, ,CHOS LA DMIGS PA NI SEMS

CAN LA DMIGS NAS CI DGOS PA SBYIN PA STE, SEMS CAN LA DMIGS PA
ZHES BGYI'O, ,MI DMIGS PA NI DE BZHIN GSHEGS PA LA DMIGS PA STE
MI DMIGS PA ZHES BGYI'O, ,GANG ZHIG SEMS CAN GCIG TZAM LA, ,ZHE
SDANG SEMS NI MI BSKYED CING, ,DE LA BDE BA 'DOD PA NI, ,SHIN TU

@135B BYAMS PA ZHES BYA'O, ,JI STA MNGON SHES LNGA LDAN PA'I,
,DRANG SRONG SA CHEN GANG BAR 'GYUR, ,DBANG DANG LDAN PA'I RGYAL
PO ZHIG ,BDE BA THAMS CAD BYIN PA NI, ,RTA DANG BA GLANG NOR SNA
TSOGS, ,DE YI BSOD NAMS THOB PA NI, ,BYAMS PA BSGOMS PA'I BSOD
NAMS KYI, ,BCU DRUG CHAR

YANG MI PHOD DO, ,RIGS KYI BU BYAMS PA BSGOMS PA NI BRDZUN PA MA
YIN TE YANG DAG PAR BDEN PA'O ZHES 'BYUNG NGO, ,BSOD NAMS THAMS
CAD SDUD PA'I TING NGE 'DZIN LAS KYANG, SRED MED KYI BU DPER NA
GZUGS KYI RNAM PAR NAM MKHA'I KHAMS KYIS MA KHYAB PA CI YANG MED
PA DE BZHIN DU BYANG

CHUB SEMS DPA'I BYAMS PA DES NI PHYOGS BCU'I 'JIG RTEN GYI KHAMS
JI SNYED YOD PA DANG, SANGS RGYAS KYI ZHING JI SNYED YOD PA DE MA
KHYAB PA MED DO, ,'JIG RTEN GYI KHAMS DE'I SEMS CAN DE DAG 'KHOR
LOS SGYUR BA'I RGYAL PO'I BSOD NAMS DANG LDAN PAR GYUR TAM, BRGYA
BYIN DANG TSANGS

PA'I BSOD NAMS KYI PHUNG PO DANG LDAN PAR GYUR KYANG, BYANG CHUB
SEMS DPA' LHAG PA'I BSAM PA LA ZHUGS PA G-YO SGYU MED PAR SEMS
CAN YONGS SU DGROL BA LA BRTZON PA SNYING RJE CHEN PO LA ZHUGS PA
BYAMS PA CHEN PO LA GNAS PA'I GOM PA BDUN PA LA BSOD NAMS KYI
PHUNG PO 'DUS PA GANG

YIN PA DE NI DE BAS CHES MANG STE 'KHOR LOS SGYUR BA DANG TSANGS
PA'I BSOD NAMS NI DE LTA MA YIN NO ZHES GSUNGS SO, ,DKON MCHOG
SPRIN LAS KYANG, CHOS BCU DANG LDAN NA BYANG CHUB SEMS DPA' BYAMS
PA'I BDAG NYID CAN YIN TE, NYI TSE BA MED PA'I BYAMS PA DANG LDAN
PA YIN, SNYOMS PA'I

BYAMS PA DANG LDAN PA YIN, PHYOGS BCU KUN TU KHYAB PA'I BYAMS PA
DANG LDAN PA YIN, 'JIG RTEN LAS 'DAS PA'I BYAMS PA DANG LDAN PA'I
BAR DU'O, ,CHOS BCU DANG LDAN NA SNYING RJE'I BDAG NYID CAN YIN
NO, ,'DI LTA STE SDUG BSNGAL BA DANG, SKYABS MED PA DANG, MGON
MED PA DANG,

RTEN MED PA DANG, DPUNG GNYEN MED PA DAG MTHONG NA BYANG CHUB TU
SEMS BSKYED DO, ,SEMS BSKYED NAS CHOS NYID THOB PAR BYA BA'I
PHYIR 'BAD RTZOL BRTZON 'GRUS RTZOM STE DKA' BA SPYOD PA BRGYA
DAG KYANG BYED DO ZHE'O, ,CHOS BCU DANG LDAN NA DGA' BA LA GNAS
PA YIN TE, 'DI LTA STE BDAG

@136A *, ,'KHOR BA'I BTZON RA RAB TU 'BAR BA NAS BYUNG NGO ZHES
DGA' BA SKYED DO ZHES BYA BA NAS, BDAG 'KHOR BA'I 'BROG DGON PAR
YUN RING POR 'KHYAM STE, LAM DANG YUL MI SHES PA LAS LAM STON PA
RNYED DO ZHES DGA' BA BSKYED DO, ,BDAG NI THAMS CAD MKHYEN PA
DANG

NYE BAR GYUR TO ZHES DGA' BA BSKYED DO ZHES BYA BA'I BAR DU'O,
,YANG CHOS BCU DANG LDAN NA BTANG SNYOMS LA GNAS PA YIN TE, 'DI
LTA STE, MIG GI RNAM PAR SHES PA GZUGS RNAMS LA BTANG SNYOMS SU
GNAS PA YIN, GZUGS KYIS SMRAS PAR MI 'GYUR, GNOD PAR MI 'GYUR,

RMA PHYUNG BAR MI 'GYUR BA NAS CHOS KYI BAR DU'O, ,'DU BYED KYI
SDUG BSNGAL DANG, SDUG BSNGAL GYI SDUG BSNGAL DANG, 'GYUR BA'I
SDUG BSNGAL LA BTANG SNYOMS SU GNAS PA YIN ZHES BYA BA LA SOGS
PA'O, ,MYA NGAN LAS 'DAS PA LAS, GANG ZHIG SEMS CAN THAMS CAD LA,
,SNYING RJE YI NI

SEMS BSKYED PA, ,DE NI 'PHAGS PA'I RIGS ZHES BYA, ,BSOD NAMS TSAD
MED THOB PAR 'GYUR, ,ZHES GSUNGS SO, ,BYANG CHUB KYI SEMS NI
SDONG PO BKOD PA'I MDO LAS, RIGS KYI BU DAG 'JIG RTEN GYI SEMS
CAN GANG DAG BLA NA MED PA YANG DAG PAR RDZOGS PA'I BYANG CHUB TU
SMON LAM 'DEBS PA'I SEMS CAN NI DKON NO,,

DE BAS KYANG BLA NA MED PA YANG DAG PAR RDZOGS PA'I BYANG CHUB TU
ZHUGS TE BRTZON 'GRUS BRTZAMS PA'I TSUL 'DI LTA BUS SANGS RGYAS
KYI CHOS YONGS SU SDUD PA DANG, MOS PA DRAG PO DE LTA BUS BYANG
CHUB SEMS DPA'I LAM YONGS SU TSOL BA DANG, DON DU GNYER BA 'DI
LTA BUS BYANG CHUB SEMS DPA'I SPYOD PA YONGS SU DAG

PAR BYED PA DANG, DGE BA'I BSHES GNYEN GYI GDAMS NGAG LA NAN TAN
DU BYED PA DANG, KHE DANG BKUR STI DANG SNYAN PA DON DU MI GNYER
BA 'DI LTA BUS BYANG CHUB SEMS DPA'I BSAM PA DANG 'GAL BAR MI
BYED PA DANG, KHYIM DANG, LONGS SPYOD DANG, 'DOD PA'I DGA' BA
THAMS CAD

LA LTOS PA MED PAR BYANG CHUB SEMS DPA'I GROGS TSOL BA DANG, LUS
DANG SROG LA MI LTA BAR THAMS CAD MKHYEN PA LA MOS PA BYED PA'I
SEMS CAN NI CHES DKON NO ZHES GSUNGS SO, ,MYA NGAN LAS 'DAS PA'I
MDO LAS KYANG, SANGS RGYAS KYI RANG BZHIN NI DAD PA'I SEMS CHEN

@136B PO ZHES BYA'O, ,DE CI'I PHYIR ZHE NA, DAD PA'I SEMS KYIS
BYANG CHUB SEMS DPA' CHEN PO RNAMS SBYIN PA'I PHA ROL TU PHYIN PA
NAS, SHES RAB KYI PHA ROL TU PHYIN PA'I BAR DU YONGS SU RDZOGS
PAR 'GYUR RO ZHES GSUNGS SO, ,GSANG CHEN THABS LA MKHAS PA LAS,
SROG CHAGS

KUN LA SMAN SLAD DU, ,BDAG NI BYANG CHUB 'DUN PA SKYED, ,CES SO,
,SENG GES ZHUS PA LAS KYANG, CHOS RNAMS THAMS CAD BSDU BA NI,
,CHOS GANG GIS NI THOB PAR 'GYUR, ,GANG DANG GANG DU SKYES PA
DER, ,BYANG CHUB SEMS DPA' DGA' BA THOB, ,BCOM LDAN 'DAS KYIS

BKA' STZAL PA, ,SEMS CAN THAMS CAD THAR BYA'I PHYIR, ,BYANG CHUB
DON DU SEMS BTUD PA, ,DES NI CHOS RNAMS BSDU BA THOB, ,DES NI
DGA' BA'ANG THOB PAR 'GYUR, ,ZHES 'BYUNG NGO, ,BYAMS PAS ZHUS PA
LAS, BYAMS PA BYANG CHUB SEMS DPA' CHOS GCIG DANG LDAN NA

NGAN SONG THAMS CAD SPONG ZHING SDIG PA'I GROGS PO'I LAG TU MI
'GRO BAR MYUR DU MNGON PAR RDZOGS PAR 'TSANG RGYA STE, GANG ZHE
NA, 'DI LTA STE, LHAG PA'I BSAM PA PHUN SUM TSOGS PA'I BYANG CHUB
KYI SEMS SO ZHES GSUNGS SO, ,BSOD NAMS THAMS CAD SDUD PA'I TING
NGE 'DZIN GYI MDO

LAS; BSOD NAMS THAMS CAD SDUD PA'I TING NGE 'DZIN THOB PAR BGYID
PA'I CHOS GANG LAGS, CHOS GCIG STE THAMS CAD MKHYEN PA NYID KYI
SEMS MI GTONG BA'O ZHES 'BYUNG NGO, ,DE NYID LAS BCOM LDAN 'DAS
BYANG CHUB SEMS DPA' RNAMS BSOD NAMS THAMS CAD SDUD PA'I TING NGE
'DZIN

THOB PAR 'GYUR BA'I SLAD DU BSOD NAMS THAMS CAD BSDUS PA'I TING
NGE 'DZIN BSHAD DU GSOL, DE NAS BCOM LDAN 'DAS KYIS BKA' STZAL
PA, SRED MED KYI BU BYANG CHUB SEMS DPA' CHEN PO GANG GIS BLA NA
MED PA YANG DAG PAR RDZOGS PA'I BYANG CHUB TU SEMS BSKYED PA DES
BSOD NAMS THAMS CAD

YONGS SU MA BSDUS PA'I TING NGE 'DZIN DE GANG YANG MED DO, ,DE
CI'I PHYIR ZHE NA, BSOD NAMS BYA BA'I DNGOS PO THAMS CAD BYANG
CHUB TU SEMS BSKYED PA DE'I KHONGS SU 'DUS SHING RJES SU ZHUGS
PA'I PHYIR RO, ,SRED MED KYI BU BSOD NAMS BYA BA'I DNGOS PO CI
YANG RUNG, SBYIN PA LAS BYUNG BA NAS

@137A *, ,'JIG RTEN DANG 'JIG RTEN LAS 'DAS PA'I BAR GYI BSOD
NAMS THAMS CAD BYANG CHUB SEMS KYI KHONGS SU 'DUS SHING RJES SU
ZHUGS PA DAG GO, ,DE'I PHYIR BSOD NAMS THAMS CAD YONGS SU GZUNG
BAR 'DOD PAS BLA NA MED PA YANG DAG PAR RDZOGS PA'I BYANG CHUB TU
SEMS BSKYED

PAR BYA'O ZHES 'BYUNG NGO, ,'PHAGS PA SDONG PO BKOD PA'I MDO LAS
KYANG, RIGS KYI BU BYANG CHUB KYI SEMS NI SANGS RGYAS KYI CHOS
THAMS CAD KYI SA BON LTA BU'O ZHES BYA BA LA SOGS PA RGYAS PAR
GSUNGS SO, ,YANG DE NYID LAS, BSKAL PA SEMS CAN SNYED DU GAL TE
LEGS BRJOD KYANG, ,BYANG CHUB

SEMS RAB DE LA MTHAR THUG GANG YANG MED, ,RGYAL BA 'BYUNG BA'I
RIGS CHEN GANG SKYES PA, ,DE YI DPE NI KHAMS GSUM GLONGS KYANG
GANG YANG MED, ,DUS GSUM RGYAL BA KUN GYIS GANG ZHIG RNAM BSAGS
PA'I, ,BYANG CHUB SEMS RAB DE LA SMON LAM KUN GYIS GYIS, ,BYANG
CHUB SEMS RAB

DE NI BSOD NAMS GTER, ,DES NI RGYAL BA CHAGS PA MED PA RAB TU
THOB, ,CES GSUNGS SO, ,YANG DE NYID LAS DPER NA RGYAL PO'I BU
THAMS CAD KYIS MI DOGS PAR BYA BA ZHIG NA RGYAL PO'I MTSAN DANG
LDAN NA RIGS KYI BTZUN PAS BLON POR BYA BA THAMS CAD DANG MI
MNYAM MO, ,DE BZHIN DU BYANG

CHUB SEMS DPA' LAS DANG PO PAS LAS DANG NYON MONGS PA THAMS CAD
KYIS NON PA YANG THAMS CAD MKHYEN PA NYID DU SEMS BSKYED PA'I
MTSAN DANG LDAN NA SANGS RGYAS KYI RIGS KYIS BTZUN ZHING CHE BAS
NYAN THOS DANG RANG SANGS RGYAS MCHOG TU PHYIN PA DANG YANG MI
MNYAM MO ZHES GSUNGS SO, ,

SKYABS 'GRO KHYAD PAR CAN GOMS PAR BYAS PAS BYANG CHUB KYI SEMS
SKYE BAS NA, RGYAL BA'I YUM LAS KYANG, GAL TE SANGS RGYAS CHOS
DANG 'PHAGS PA'I DGE 'DUN SKYABS SONG STE, ,SANGS RGYAS 'GRUB BYA
SNYAM DU KUN MKHYEN YID BYED NA, ,MKHAS PA TSUL KHRIMS PHA ROL
PHYIN GNAS

RIG PAR BYA, ,ZHES 'BYUNG NGO, ,'PHAGS PA LAG NA RDO RJE RI RAB
CHEN PO'I RTZE MO'I KHANG PA BRTZEGS PA'I GZUNGS LAS KYANG, BDAG
NAM BYANG CHUB KYI SNYING PO LA 'DUG GI BAR DU SANGS RGYAS LA
SKYABS SU 'GRO'O, ,CHOS LA SKYABS SU 'GRO'O, ,DGE 'DUN LA SKYABS
SU 'GRO'O, ,SEMS CAN

@137B THAMS CAD KYI DON GYI PHYIR PHA LTA BU DANG, MA LTA BU
DANG, SPUN LTA BU DANG, GNYEN LTA BU DANG, SNAG GI GNYEN MTSAMS
LTA BUR 'GYUR BAR BYANG CHUB TU SEMS BSKYED DO, ,BDAG DENG PHYIN
CAD SEMS CAN THAMS CAD KYI PHA DANG, MA DANG, SPUN DANG, GNYAN
DANG, SNAG GI GNYEN

MTSAMS SU 'GYUR BAR BYA'O ZHES 'BYUNG NGO, ,SKYABS SU 'GRO BA'I
BSLAB BYA NI, DES BAS ZHUS PA LAS, KHYOD KYIS BSKAL PA BRGYAR NI
SNGON CHAD DKA' THUB SPYAD, ,KHYOD NI BSDU BA DAG DANG DUL DANG
SBYIN LA DGYES, ,KHYOD NI SKU GSUNG THUGS RNAMS YONGS SU DAG PA
STE, ,SRID GSUM 'JIG

RTEN BLA MA LA NI BDAG PHYAG 'TSAL, ,LHA MO DPAL GYI PHRENG BA
SENG GE'I SGRA LAS, BSAM BYAS RTZAL LDAN KHYOD KYIS NI, ,SKU
GSUNG THUGS KYI SKYON RNAMS BSAL, ,NYAMS MA MCHIS PA'I SA BRNYES
PA, ,CHOS RGYAL KHYOD LA PHYAG 'TSAL LO, ,SHES BYA THAMS CAD
KHYOD KYIS MKHYEN, ,YE SHES

SKU YI DBANG PHYUG STE, ,SANGS RGYAS CHOS RNAMS THAMS CAD KYI,
,MTHAR PHYIN KHYOD LA PHYAG 'TSAL LO, ,YANG DES PAS ZHUS PA LAS,
KHYOD NI 'DOD CHAGS ZHE SDANG GTI MUG SEL, ,KHYOD KYI THUGS NI
ZHI ZHING SNYOMS LA THUGS RJER LDAN, ,KHYOD NI YANG DAG GSUNG
ZHING DAM PA'I DON YANG

MKHYEN, ,SRID PA GSUM PO THAR BAR MDZAD LA BDAG PHYAG 'TSAL,
,ZHES 'BYUNG NGO, ,MYA NGAN LAS 'DAS PA LAS KYANG, RGYAL PO CHEN
PO GAL TE ZLA BA GCIG TU SEMS CAN THAMS CAD LA ZAS DANG GOS SBYIN
PA BYIN PA BAS GANG ZAG GCIG GIS SKAD CIG TZAM SANGS RGYAS RJES
SU DRAN NA BSOD

NAMS 'DIS BCU DRUG CHA TZAM DU YANG MI PHOD DO ZHES 'BYUNG NGO,
,YANG DE LAS, SANGS RGYAS CHOS DANG DGE 'DUN LA, ,SPOS SAM MAR ME
GCIG TZAM MAM, ,ME TOG GCIG TZAM MCHOD BYAS NA, ,MI G-YO ZHING
DER SKYE BAR 'GYUR, ,RTAG TU DGA' BA'I SEMS BSKYED DE, ,SANGS

RGYAS GZUGS SAM RTEN YANG RUNG, ,MTHE BO TZAM CIG GANG BYAS PA,
,MI G-YO ZHING DER SKYE BAR 'GYUR, ,ZHES GSUNGS SO, ,YANG DE NYID
LAS, GANG DAG SANGS RGYAS SKYABS GSOL PA, ,DE NI YANG DAG DGE
BSNYEN TE, ,NAM DU'ANG LHA RNAMS GZHAN DAG LA, ,SKYABS GSOL

@138A *, ,BAR NI MI 'GYUR RO, ,DAM PA'I CHOS LA SKYABS GSOL NA,
,'TSE ZHING GNOD PA'I SEMS DANG BRAL, ,DGE 'DUN LA NI SKYABS GSOL
NA, ,MU STEGS CAN LA PHYOGS MI 'GYUR, ,DKON MCHOG GSUM LA SKYABS
GSOL NA, ,'JIGS PA MED

PA THOB PAR 'GYUR, ,SANGS RGYAS MANG POS BSNGAGS PAR 'GYUR, ,BDAG
KYANG BDE GSHEGS BSNGAGS PA YIS, ,BLA MED LAM LA GZHOL ZHING
'BAB, ,BDUD RTZI MCHOG GI DAM PA STE, ,SRID PA'I NANG NA MED
PA'O, ,ZHES GSUNGS SO, ,BYANG CHUB KYI SEMS KYI BSLAB BYA NI,

RGYAL PO LA GDAMS PA'I MDO LAS, RGYAL PO CHEN PO KHYOD KYI BYA BA
MANG BYED PA MANG STE THAMS CAD KYI THAMS CAD RNAM PA THAMS CAD
KYI THAMS CAD DU SBYIN PA'I PHA ROL TU PHYIN PA NAS SHES RAB KYI
PHA ROL TU PHYIN PA'I BAR LA BSLAB PAR MI NUS KYI, KHYOD YANG DAG
PAR RDZOGS PA'I BYANG CHUB

LA 'DUN PA DANG DAD PA DANG DON DU GNYER BA DANG, SMON PAS 'GRO
YANG RUNG, 'GRENG YANG RUNG, 'DUG KYANG RUNG, NYAL YANG RUNG, SAD
KYANG RUNG, ZA YANG RUNG, 'THUNG YANG RUNG, RTAG PAR RGYUN TU
DRAN PAR YID LA ZUNG STE SGOMS SHIG CES BYA BA NAS RGYAL PO CHEN
PO KHYOD DE LTAR ZHUGS

NA RGYAL PO'I BYA BA YANG NYAMS PAR MI 'GYUR ZHING BYANG CHUB KYI
SEMS KYANG YONGS SU RDZOGS PAR 'GYUR RO ZHES GSUNGS SO, ,ZLA BA
SGRON MA'I MDO LAS, KHYED LA BSGO ZHING KHONG DU CHUD PAR BYA,
,JI LTA JI LTAR MANG DU MIS BRTAGS NA, ,DE LA GNAS PA'I RNAM PAR
RTOG PA DES, ,DE LTA DE

LTAR DE LA SEMS GZHOL 'GYUR, ,ZHES GSUNGS SO, ,DKON MCHOG SPRIN
LAS BYANG CHUB SEMS DPA' CHOS BCU DANG LDAN NA BSOD NAMS BYA BA
LA BRTZON PA YIN NO, ,'DI LTA STE, DKON MCHOG GSUM LA CI NUS SU
BYA BA BYED PA DANG, NAD PA LA RTZI SBYIN PA DANG, MKHAN PO DANG

SLOB DPON LA GUS PAS RIM GRO BYED PA DANG, TSANGS PA MTSUNGS PAR
SPYOD PA RNAMS LA GUS PAR PHYAG 'TSAL BA LA SOGS PA DANG, KUN
DGA' RA BA DANG, GTZUG LAG KHANG BYED PA DANG, DUS DUS SU NOR
DANG 'BRU LA SOGS PA GTONG BA DANG, BRAN PHO DANG BRAN MO LA SOGS
PA LA BGO

@138B BSHA' BYED PA DANG, DUS DUS SU TSUL KHRIMS DANG LDAN PA'I
DGE SBYONG LA BSNYEN BKUR BYED PA'O ZHES GSUNGS SO, ,GSANG BA
BSAM GYIS MI KHYAB PA LAS 'DI LTA STE, BYANG CHUB SEMS DPA'I
SBYIN PA'I TSOGS NI SEMS CAN YONGS SU SMIN PAR BYED DO, ,TSUL
KHRIMS KYI TSOGS NI

SMON LAM YONGS SU RDZOGS PAR BYED DO, ,BZOD PA DANG BRTZON 'GRUS
DANG BSAM GTAN DANG SHES RAB KYIS NI MTSAN DANG DPE BYAD BZANG PO
DANG, SANGS RGYAS KYI CHOS DANG, CANG SHES KYI SEMS DANG, NYON
MONGS PA RNAMS SPONG ZHES BYA BA NAS, BSNGO BA LA MKHAS PA'I
TSOGS

KYIS NI SANGS RGYAS KYI ZHING YONGS SU DAG PAR 'GYUR RO ZHES BYA
BA NAS BCOM LDAN 'DAS TSOGS DE DAG THAMS CAD BSOD NAMS DANG YE
SHES KYI TSOGS SU 'DUS SHING RJES SU ZHUGS PAR 'TSAL BAR BGYI'O
ZHES GSUNGS SO, ,'PHAGS PA NYE BA 'KHOR GYIS ZHUS PA LAS, NYE BA

'KHOR 'DI LA THEG PA CHEN PO LA YANG DAG PAR ZHUGS PA'I BYANG
CHUB SEMS DPA' GAL TE SNGA DRO'I DUS SU LTUNG BA BYUNG BA YANG
PHYED KYI DUS NA THAMS CAD MKHYEN PA'I SEMS DANG MI 'BRAL BAR
GNAS TE, DE LTA NA THEG PA CHEN PO LA YANG DAG PAR ZHUGS PA'I
BYANG CHUB SEMS DPA'I TSUL KHRIMS

KYI PHUNG PO MTHA' MED DO, ,GAL TE PHYED KYI DUS NA YANG LTUNG BA
BYUNG NA YANG PHYI 'PHRED KYI DUS NA THAMS CAD MKHYEN PA'I SEMS
DANG MI 'BRAL BAR GNAS TE, DE LTA NA THEG PA CHEN PO LA YANG DAG
PAR ZHUGS PA'I BYANG CHUB SEMS DPA'I TSUL KHRIMS KYI PHUNG PO LA
MTHA' MED DO, ,GAL TE PHYI 'PHRED KYI

DUS NA LTUNG BA BYUNG NA YANG SROD LA THAMS CAD MKHYEN PA'I SEMS
DANG MI 'BRAL BAR GNAS TE, DE LTAR NA TSUL KHRIMS KYI PHUNG PO LA
MTHA' MED DO, ,GAL TE SROD LA LTUNG BA BYUNG NA YANG NAM PHYED NA
THAMS CAD MKHYEN PA'I SEMS DANG MI 'BRAL BAR GNAS TE, DE LTAR NA
TSUL KHRIMS KYI PHUNG PO

LA MTHA' MED DO, ,NAM PHYED NA LTUNG BA BYUNG NA YANG THO RANGS
THAMS CAD MKHYEN PA'I SEMS DANG MI 'BRAL BAR GNAS TE, DE LTAR NA
THEG PA CHEN PO LA YANG DAG PAR ZHUGS PA'I BYANG CHUB SEMS DPA'I
TSUL KHRIMS KYI PHUNG PO LA MTHA' MED DO, ,NYE BA 'KHOR DE LTAR
NA THEG PA CHEN PO LA YANG

@139A *, ,DAG PAR ZHUGS PA'I BYANG CHUB SEMS DPA'I BSLAB PA NI
BCOS SU RUNG BA'O ZHES 'BYUNG NGO, ,'OD SRUNGS KYIS ZHUS PA LAS,
,'OD SRUNGS CHOS BZHI PO 'DI DANG LDAN NA BYANG CHUB KYI SEMS
BRJED PAR 'GYUR RO, ,SBYIN GNAS BLA MAS BSGO BZHIN MI BYED DANG,,

GZHAN DAG LA NI THE TSOM NYER BSGRUB DANG, ,SEMS CAN GANG DAG
BYANG CHUB RAB ZHUGS PA, ,DE LA BSNGAGS MIN MI SNYAN SMRA BA
DANG, ,SGYU DANG G-YO DANG RGYAN LA DOR BYED PAS, ,GZHAN GYI DON
LA BSAM PA MA YIN PA'O, ,'OD SRUNGS CHOS BZHI DANG LDAN NA SKYE
BA THAMS CAD DU BYANG CHUB KYI

SEMS MNGON DU 'GYUR RO, ,BZHI GANG ZHE NA, SROG GI PHYIR YANG
BRDZUN TSIG MI SMRA ZHING, ,RTAG TU DON DANG LDAN PA'I TSIG RNAMS
SMRA, ,SGYU DANG G-YO NI RTAG TU RNAM SPANGS TE, ,LHAG PA'I BSAM
PAS RTAG TU SEMS CAN BLTA, ,SEMS CAN DAM PA BYANG CHUB GANG
BZHUGS PA, ,

BYANG CHUB SEMS DPA' DE LA STON PAR SEMS, ,STON PA'I 'DU SHES NYE
BAR BZHAG NAS KYANG, ,DE DAG BSNGAGS PA PHYOGS BZHIR BRJOD PAR
BYA, ,SEMS CAN GANG DAG YONGS SU SMIN BYED PA, ,BLA MED YE SHES
YANG DAG 'DZIN DU 'JUG ,BYANG CHUB SEMS NI NAM YANG BRJED MI

'GYUR, ,ZHES 'BYUNG NGO, ,BSOD NAMS THAMS CAD SDUD PA'I TING NGE
'DZIN LAS, CHOS BZHI DANG LDAN NA BYANG CHUB KYI SEMS BRJED PAR
'GYUR TE, CHOS LA MA GUS PA DANG, NGA RGYAL DANG, DGE BA'I BSHES
GNYEN KHYAD DU GSOD PA DANG, LOG PA'I TSIG SMRA BA'O, ,YANG BZHI

STE; NYAN THOS DANG 'GROGS PA DANG, THEG PA DMAN PA LA MOS PA
DANG, BYANG CHUB SEMS DPA' LA SDANG ZHING SKUR BA 'DEBS PA DANG,
CHOS LA DPE MKHYUD BYED PA'O, ,YANG BZHI STE, SGYU BYED PA DANG,
G-YO BYED PA DANG, DGE BA'I BSHES GNYEN LA LCE GNYIS BYED PA STE,
RNYED

PA DANG BKUR STI LA ZHEN PA'O ZHES GSUNGS SO, ,PHYIR MI LDOG PA
'KHOR LO'I GTAM GYI LE'U STE GSUM PA'O,, ,,'KHOR GSUM YONGS SU
DAG PA'I GTAM NI PHA ROL TU PHYIN PA DRUG SGRUB PA STE, CHOS YANG
DAG PAR SDUD PA'I MDO LAS, BCOM LDAN 'DAS GZHAN YANG BSLAB

@139B PA 'TSAL BA DE NI YANG CHOS LAGS SO, ,BSLAB PA DE DAG KYANG
GANG ZHE NA, BSLAB PA GSUM DU BSLAB PA THAMS CAD 'DUS PAR 'GYUR
RO, ,GSUM GANG ZHE NA, LHAG PA TSUL KHRIMS KYI BSLAB PA DANG,
LHAG PA SEMS KYI BSLAB PA DANG, LHAG PA SHES RAB KYI BSLAB PA'O
ZHES GSUNGS

SO, ,SBYIN PA'I NI BSOD NAMS THAMS CAD SDUD PA'I TING NGE 'DZIN
LAS, RIGS KYI BU BYANG CHUB SEMS DPA' 'DI SNYAM DU SEMS SKYED PAR
BYED DE, BDAG GI LUS 'DI YANG SEMS CAN THAMS CAD LA BTANG STE
YONGS SU BTANG NA PHYI ROL GYI DNGOS PO RNAMS LTA CI SMOS SNYAM
DU SEMS

BSKYED PAR BYA'O, ,YOD DE YOD NA DE DANG DE LA MI DGA' BA MED PA
DANG, 'GYOD PA MED PAR SBYIN PAR BYA STE ZHES NOR DANG 'BRU DANG
DNGUL DANG RIN PO CHE DANG RGYAN DANG STAN DANG BZHON PA DANG
'KHOR GYI BAR DU LTA CI SMOS TE, 'GYOD PA MED PA DANG RNAM PAR
SMIN PA LA MI RE BAR SBYIN PAR BYA STE,

GZHAN DU NA SEMS CAN LA PHAN GDAGS PA DANG, SNYING RJE DANG, SEMS
CAN NYID BSDU BAR BYA BA'I PHYIR BYA BAR ZAD DO, ,BDAG GIS BYANG
CHUB THOB PA NA NI 'DI DAG CHOS KUN DU RTOGS PAR GYUR CIG SNYAM
DU SEMS BSKYED DO, ,LUS BRTAS PAR BYA BA'I PHYIR YANG BA'I 'TSO
BAS 'TSO

BAR MI BYED DO, ,DE SROG GI PHYIR YANG GZHAN LA KHONG KHRO MI
BYED DO ZHES 'BYUNG NGO, ,SA'I SNYING PO 'KHOR LO BCU PA LAS,
SEMS CAN KUN LA PHAN BDE'I PHYIR GYI, ,RNAM SMIN 'BRAS BU RE
PHYIR MA YIN, ,SBYIN PA DNGOS PO BYIN PA CHUNG YANG, ,YANG DAG
BSOD NAMS ZHING DU DE 'GYUR, ,SBYIN PA DNGOS

PO MANG DU BYAS KYANG, ,'DOD PA RNAM LNGA DAG LA GNAS NA, ,'PHAGS
PA DAG GIS PHYAG RGYAS MA BTAB, ,MA NGES PA YI TSOGS LA GNAS
GYUR, ,ZHES GSUNGS SO, ,DRANG SRONG RGYAS BAS ZHUS PA LAS, NOR
GANG GI YIN PA DE NI SBYIN BDAG YIN NO, ,BYED DU BCUG PAS SBYIN
PA NI GTONG BA

PO YIN GYI, SBYIN BDAG MA YIN NO, ,DUG DANG MTSON CHA DANG SROG
CHAGS BSAD DE SHA SBYIN PA DANG BAG MED PA LA CHANG SBYIN PA NI
MA DAG PA'O, ,RNAM PAR SMIN PA LA THE TSOM ZA BA DANG, SBYIN NAS
'GYOD PAS GDUNGS PA YANG MA DAG PA'O, ,BSOD NAMS KYI RNAM PAR
SMIN PA BDAG NYID KYIS SPYAD

@140A *, ,KYI GZHAN LA MA GYUR CIG SNYAM NA MA DAG PA'O, ,NA BA
DANG 'CHI BA'I DUS SU SANGS RGYAS LA DGA' BA DANG, DAD PA MED PAR
RTZA LAG GIS BYED DU BCUG NAS BYIN NA MA DAG PA'O, ,DBUL PHONGS
BA BOR NAS PHYUG PO LA STER NA MA DAG PA'O, ,DRANG SRONG CHEN PO
DE DAG GI

RNAM PAR SMIN PA NI TSVA SGO CAN GYI ZHING LA SA BON BTAB PA LTAR
RNAM PAR SMIN PA MED PA MA YIN MOD 'BRAS BUR MI 'GYUR RO, ,DRANG
SRONG CHEN PO MA RMOS MA BSAL BAS ZHING LA SA BON BTAB NAS CHAR
BAB NA SKYE SRID KYI ME TOG DANG 'BRAS BUR MI 'GYUR BA DANG
'DRA'O ZHES GSUNGS SO, ,DE NYID LAS SBYIN PA BLA NA

MED PA LNGA STE, DE BZHIN GSHEGS PA DANG, DGE 'DUN DANG, CHOS
SMRA BA DANG, NAD PA DANG, PHA DANG MA'O ZHES GSUNGS SO, ,SA'I
SNYING PO 'KHOR LO BCU PA LAS, MKHAS PA CHOS KYI SBYIN PA SPYOD
PA DAG ,SNOD BZHIN THEG PA GSUM GYI CHOS BSTAN TE, ,THEG PA GZHAN
DAG DE LA

STON MI BYED, ,THOS NAS DE LA 'PHYA ZHING SKUR MI 'GYUR, ,CHOS
SMRA DAG LA MCHOD PA BYED PA NI, ,SANGS RGYAS 'DRA BAR DE LA 'DU
SHES BSKYED, ,KUN NAS NYON MONGS PA YI NAD BSAL PHYIR, ,DAM PA'I
CHOS KYI SMAN DAG NYAN PAR 'GYUR, ,KHE DANG GRAGS PA SHIN TU RING
SPANGS TE, ,DAM

PA'I CHOS DAG BSTAN CING BSHAD PAR BYA, ,ZHES GSUNGS SO, ,BZANG
PO LUNG BSTAN PA LAS CHOS BZHI DANG LDAN NA GZHAN LA CHOS STON
PA'I TSIG GZUNG BAR 'OS PAR 'GYUR TE, 'DOD PA CHUNG BA DANG, CHOG
SHES PA DANG, NGANG TSUL BZANG ZHING MNYEN PA DANG, BDAG NYID
CHOS

SGRUB PA'O ZHES 'BYUNG NGO, ,YANG DE NYID LAS BZHI PO 'DI DAG NI
BYANG CHUB SEMS DPA'I SDIG PA'I GROGS PO STE, GANG LA BRTEN NAS
MI DGE BA'I CHOS 'PHEL BA DANG, THEG PA DMAN PA LA STON PA DANG,
BYANG CHUB KYI SEMS LA 'DUN PA BZLOG PA DANG, DGE BA NYAMS PAR
'GYUR BA'O

ZHES 'BYUNG NGO, ,TSUL KHRIMS NI CHOS YANG DAG PAR SDUD PA'I MDO
LAS, BCOM LDAN 'DAS DE'I LHAG PA'I TSUL KHRIMS KYI BSLAB PA GANG
ZHE NA, BYANG CHUB SEMS DPA' NI GANG SO SOR THAR PA'I SDOM PAS
BSDAMS PA YANG LAGS LA SO SOR THAR PA TZAM GYIS DAG PAR YANG MI
SEMS TE BYANG

@140B CHUB SEMS DPA'I SDOM PA LA STON PA LAGS SO ZHES 'BYUNG NGO,
,SANGS RGYAS MDZOD KYI MDO LAS SH'A RI'I BU TSUL KHRIMS ZHIG PA'I
DGE SLONG BSKAL PA BRGYA STONG KHRI 'BUM GYI BAR DU RANG GI LUS
KYI SHA BCAD GTUBS TE SBYIN BDAG LA 'JAL LO, ,PHYUGS SU SKYES NA
YANG KHUR LCI BA KHYER BA 'ONG

NGO; ,SKRA NYAG MA 'BUM DU BGOS PA'I CHA TZAM YANG BZHU BAR MI
NUS NA GOS DANG ZAS DANG MAL CHA DANG SMAN LA SOGS PA LTA CI SMOS
ZHES BYA BA NAS SH'A RI'I BU ROS GANG BA'I SA DE'I NANG NA NGA'I
CHO GA BZHIN DU SPYOD PA NI PHOD KYI TSUL KHRIMS ZHIG PA'I DGE
SLONG DANG LHAN CIG TU 'DUG PA NI MI PHOD DO, ,DE CI'I PHYIR

ZHE NA, TSUL KHRIMS ZHIG PA'I DGE SLONG GI LAG GIS BLANGS PA'I
RDZAS SO COG TSUL KHRIMS 'DZIN PA'I DGE SLONG GI NGAN DUG PAR
'GYUR RO ZHES GSUNGS SO, ,SA'I SNYING PO 'KHOR LO BCU PA LAS, JI
LTAR NA KHREL MED CING NGO TSA MED PA'I DGE SLONG YIN ZHE NA,
SEMS CAN GANG 'TSO BA TZAM GYI PHYIR

NGA'I BSTAN PA LA RAB TU PHYUNG STE, RAB TU PHYUNG NAS SO SOR
THAR PA'I TSUL KHRIMS BSRUNG BA THAMS CAD NYAMS TE KHREL DANG NGO
TSA MED PA LA TSE PHYI MA'I SDUG BSNGAL GYIS MI 'JIGS KHONG RUL
CING BTZOG PAS GANG BA'I SRIN BU KA LA 'DRA BA, DUNG GI SGRA LA
KHYI'I SPYOD PA CAN, RTAG TU BRDZUN SMRA ZHING

BDEN PA'I TSIG MED PA SER SNA DANG PHRAG DOG DANG GTI MUG DANG
NGA RGYAL GYIS ZIN TE, LAS KYI MCHOG DAM PA GSUM LAS RING BA, KHE
DANG BKUR STI DANG GRAGS PA LA ZHEN PA, YUL DRUG LA MOS PA, 'DOD
CHAGS KYIS SEMS G-YENGS PA 'DI NI KHREL BA DANG NGO TSA MED PA'I
DGE SLONG ZHES BYA'O

ZHES GSUNGS SO, ,YANG BYAMS PA SENG GE SGRA LAS, BZHI PO 'DI NI
DMYAL BAR MDA' 'PHANGS PA BZHIN 'GRO BA STE, GZHAN GYI RNYED PA
LA PHRAG DOG BYED PA DANG, SDOM PA DANG LDAN PA'I MDO SDE THOS
NAS TSUL KHRIMS KYI NYES PA 'BYIN PA DANG, BKA' DANG BSLAB PA LAS
'DAS KYANG NGA RGYAL

GYIS NYES PA 'CHAB PAR MI BYED PA DANG SHES BZHIN DU DAD PAS BYIN
PA LONGS SPYOD PA'O ZHES 'BYUNG NGO, ,SA'I SNYING PO 'KHOR LO BCU
PA LAS, BYANG CHUB SEMS DPA'I TSUL KHRIMS RNAM PAR DAG PA GNYIS
TE, THUN MONG BA DANG, THUN MONG BA MA YIN PA'O, ,THUN MONG BA NI
DGE BSNYEN GYI SDOM PA

@141A *, ,'AM, YANG NA RAB TU BYUNG BA'I SO SOR THAR PA'I SDOM PA
BSNYEN PAR RDZOGS PA'O, ,THUN MONG MA YIN PA NI SEMS CAN THAMS
CAD LA MNYAM PA'I SEMS DANG, GNOD PA MED PA'I SEMS DANG, KHON DU
'DZIN PA MED PA'I SEMS KYIS TSUL KHRIMS BSRUNG BA'O, ,

SRID PA'I RNAM PAR SMIN PA LA THAMS CAD LA MI LTA BAR BSRUNG NGO
ZHES GSUNGS SO, ,BSOD NAMS THAMS CAD BSDUS PA'I TING NGE 'DZIN
LAS BYANG CHUB SEMS DPA' NI YAN LAG DANG NYID LAG GTONG BA LAS
MTHU DANG LDAN PAR BYA'O, ,BYANG CHUB SEMS DPA' NI SROG GI PHYIR
YANG BSLAB PA

YONGS SU MI GTONG BAS SPYOD PA LA BLO DANG LDAN PAR BYA'O, ,BYANG
CHUB SEMS DPA' NI NGAN DU SMRA BA'I TSIG DANG DU LEN PA'I NGANG
TSUL CAN GYIS BZOD PA'I STOBS DANG LDAN PAR BYA'O, ,BYANG CHUB
SEMS DPA' NI SANGS RGYAS KYI ZHING YONGS SU BZUNG BAS LE LO MED
PAR BYA'O, ,BYANG CHUB SEMS

DPA' NI BYANG CHUB KYI SEMS DANG MI 'BRAL BAS RTZE GCIG TU BYA'O,
,BYANG CHUB SEMS DPA' NI SGRUB PA LA GNAS PAS BRTAN PA DANG LDAN
PAR BYA'O, ,BYANG CHUB SEMS DPA' NI BYANG CHUB KYI SEMS DANG MA
BRAL BAS YON GNAS SU BYA'O ZHES BYA BA LA SOGS PA'O, ,GTZUG NA
RIN PO CHES

ZHUS PA LAS, BYANG CHUB SEMS DPA' CHOS BZHI DANG LDAN NA SEMS CAN
YONGS SU SMIN PAR BYED NUS TE, MI SKYO BA DANG, BDAG GI BDE BA LA
MI CHAGS PA DANG, DUS DANG DUS MA YIN PAR BSKUL BA DANG, BSAM PA
YONGS SU SHES PA'O, ,YANG BZHI STE, BKA' BLO BDE BA

DANG; SNYAN PAR SMRA BA DANG, NGANG TSUL 'JAM PA DANG, KHRO GNYER
MED PA'O, ,YANG BZHI STE, BSAM PA DAG PA DANG, G-YO SGYU MED PA
DANG, BRTZON 'GRUS BRTAN PA DANG, LEGS PA DANG NYES PA BYAS PA
BZOD PA'O ZHES 'BYUNG NGO, ,'PHAGS PA DKON MCHOG BRTZEGS PA LAS,

SDOM PA'I TSUL KHRIMS NI BYANG CHUB SEMS DPA'I SEMS GNAS PAR BYED
DO, ,DGE BA'I CHOS SDUD PA'I TSUL KHRIMS NI SANGS RGYAS KYI CHOS
YONGS SU RDZOGS PAR BYED DO, ,SEMS CAN GYI DON BYED PA'I TSUL
KHRIMS NI SEMS CAN YONGS SU SMIN PAR BYED DO ZHES GSUNGS SO,
,BZOD PA

@141B NI GANG POS ZHUS PA LAS, RIGS KYI BU'AM RIGS KYI BU MOS
BZOD PA BSGRUB PA'I CHOS BSTEN CING BSGOM PAR BYA'O ZHES BYA BA
NAS GAL TE 'GRO'AM, 'GRENG NGAM, 'DUG GAM, NYAL BA'I TSEG CIN
GYI BUM PA'AM, DUG GI BUM PA DANG THAL BA DANG BSHANG GCI THOGS
PA 'ONGS

NAS MGO'I STENG DU BLUGS SAM, LUS KUN GDUNGS PAR GYUR NA DE LA
ZHE SDANG DANG KHON GYI BSAM PA BSKYED NAS 'DI SKAD DU BDAG LA
NYES PA CI YOD CES KYANG SMRA BAR MI BYA'O, ,DE BZHIN DU SBYAR TE
REG BYA GANG GIS GANG DU REG PAR 'GYUR, LUS LA GNOD PAR 'GYUR
RAM, SEMS

LA GNOD PAR 'GYUR, LUS NI RTZVA DANG SHING DANG GYO MO DANG GZUGS
BRNYAN LTA BU YIN PAS RTOG PA MED PA SHES PA MED PA YIN PAS
BDAG KYANG MA YIN GZHAN YANG MA YIN NO, ,GAL TE SEMS LA GNOD PAR
'GYUR BA YIN NA SEMS KHA DOG MED PA GZUGS MED PA SKAD CIG MAR
SKYE ZHING 'GAG

PA THANG CIG TU YANG MI GNAS PAS BDAG KYANG MA YIN GZHAN YANG MA
YIN PAS ZHES BYA BA NAS, BDAG KYANG NGES PAR SNGA MA'I SDIG ,SDUG
BSNGAL RNAM SMIN 'DI MYONG SNYAM, ,BDEN BZHI DRAN DANG YANG DAG
SPONG, ,DBANG STOBS BYANG CHUB YAN LAG LAM, ,THAMS CAD BZOD

PAS GZHI BYED PAS, ,MKHAS PA SU ZHIG BZOD MI BSGOM, ,ZHES GSUNGS
SO, ,BU MO BLO GROS BZANG MOS ZHUS PA LAS, GNOD PA'I RTZA BA KHRO
BA 'PHEL MI BYED, ,BYAMS LA GNAS PAR BYED DANG CHOS 'DOD DANG,
,DE BZHIN GSHEGS PA'I SKU GZUGS BYAS NA NI, ,MDZES

PAR GYUR TE BLTA BAR 'OS PA YIN, ,ZHES GSUNGS SO, ,SA'I SNYING PO
'KHOR LO BCU PA LAS, RIGS KYI BU BYANG CHUB SEMS DPA'I BZOD PA NI
GNYIS TE, 'JIG RTEN PA DANG, 'JIG RTEN LAS 'DAS PA'O, ,'JIG RTEN
PA NI SEMS CAN LA DMIGS PA LEN PA DANG, RNAM PAR

SMIN PA'I 'BRAS BU LA BRTEN PA DANG, BSOD NAMS KYI LAM LA BRTEN
TE BZOD PA BYED PA'O, ,'JIG RTEN LAS 'DAS PA NI, PHYIN CI LOG PA
RNAM PA BZHI BSAL NAS, CHAGS PA MED PA'I BZOD PA BSGOM ZHING,
,'DU BYED PA RNAM PA GSUM DAG CE NA, ,BZOD PA 'DI LA RGYA CHER
GNOD

@142A *, ,'GYUR, ,'DU BYED THAMS CAD RAB TU ZHI ZHING, ,RTOG PA
THAMS CAD YONGS SU SPANGS TE, ,SEMS NI MKHA' DANG 'DRA BAR MNYAM
PA, ,BZOD PA 'DI LA THAMS CAD GTOD 'GYUR, ,ZHES GSUNGS SO,
,BRTZON 'GRUS NI YANG DE NYID LAS, BYANG CHUB SEMS

DPA'I BRTZON 'GRUS NI RNAM PA GNYIS TE, 'JIG RTEN PA DANG, 'JIG
RTEN LAS 'DAS PA'O, ,DE LA 'JIG RTEN PA'I BRTZON 'GRUS NI SBYIN
PA LAS BYUNG BA DANG, TSUL KHRIMS LAS BYUNG BA DANG, BSGOM PA LAS
BYUNG BA STE, SEMS CAN LA DMIGS PA DANG BCAS PA NYE BAR LEN PA
DANG

BCAS PA RNAM PAR SMIN PA'I 'BRAS BU LA BRTEN PAS NA 'JIG RTEN
PA'I BRTZON 'GRUS SO, ,'JIG RTEN LAS 'DAS PA'I BRTZON 'GRUS NI
BYANG CHUB SEMS DPA'I SHIN TU 'BAD PA'I BRTZON 'GRUS KYIS SEMS
CAN THAMS CAD LA MNYAM PA'I SEMS KYIS NYON MONGS PA DANG LAS DANG
SDUG BSNGAL

THAMS CAD SEL BA STE, DMIGS PA MED PAS BYA BA'I LAS BYED PA STE,
MI GNAS PA'I SEMS KYI BRTZON 'GRUS RTZOM MO, KHAMS GSUM LAS MI
GNAS PAR BRTZON 'GRUS RTZOM MO, RNAM PAR SMIN PA'I 'BRAS BU LA MI
RTOG PA'I BRTZON 'GRUS DANG, RNYED PA DANG MA RNYED PA LA MI GNAS

PA'I BRTZON 'GRUS RTZOM STE, 'DI NI 'JIG RTEN LAS 'DAS PA'I
BRTZON 'GRUS SO ZHES 'BYUNG NGO, ,BU MO BLO GROS BZANG MOS ZHUS
PA LAS, PHYE MA ME TOG BKANG STE 'BU LA BA DANG, ,GNOD SEMS
SPANGS SHING SKU GZUGS BYED PA DANG, ,MOS PA RGYA CHEN LA NI GNAS
BYED NA, ,RGYAL BA

DAG GI THAD DU RDZUS TE SKYE, ,ZHE'O, ,YANG DE NYID LAS, CHOS
RNAMS LA NI CHOS RTOGS 'DOD PA LA, ,BRTZON 'GRUS GNAS SHING SANGS
RGYAS RJES SU DRAN, ,YONGS SU BSNGO ZHING BSHAGS DANG PHYAG 'TSAL
BA, ,DE LA BDUD KYIS GLAGS NI RNYED MI 'GYUR, ,ZHES GSUNGS SO,
,GANG POS ZHUS

PA LAS, BYANG CHUB SEMS DPA' CHOS BZHI DANG LDAN NA BYANG CHUB
KYI SEMS LAS LDOG PAR MI 'GYUR ZHING DGE BA'I RTZA BA RNAMS NYAMS
PAR MI 'GYUR RO, ,BZHI GANG ZHE NA, BYANG CHUB SEMS DPA' TSUL
KHRIMS LDAN, ,DRAN PA ZAB CING THAG KYANG RING, ,BRTZON PA'I SEMS
KYIS RAB BRTZON ZHING, ,

@142B MANG THOS SHES RAB RGYAN DANG LDAN, ,BYANG CHUB SEMS DPA'
RTAG TU NI, ,CHOS 'DI BZHI LA RTEN BYED NA, ,YID LA BSAMS PA'I
DNGOS PO KUN, ,THAMS CAD RAB TU 'GRUB PAR 'GYUR, ,ZHES 'BYUNG
NGO, ,YANG DE NYID LAS GANG PO BYANG CHUB SEMS DPA' RNAMS NI NAN
TAN BRTZON 'GRUS KYIS

MCHOD RTEN LA MCHOD PA BYED PAS GUS PA'I SEMS KYIS ME TOG DANG,
PHRENG BA DANG, BYUG PA DANG, SPOS DANG, PHYE MA DANG, ROL MO'I
SIL SNYAN YO BYAD SNA TSOGS PAS MCHOD PA BYED DO ZHES BYA BA NAS,
'DAS DANG DA LTAR BZHUGS PA YI, ,SANGS RGYAS RNAMS LA MCHOD BYED
NA, ,SKYE BA KUN TU

MCHOD PA THOB, ,RTAG PAR MI KHOM MED PAR SKYE, ,ZHES BYA BA LA
SOGS PA'O, ,GO CHA BA GOS PA BRTAN PA LAS BYANG CHUB SEMS DPA'
RNAMS NI SEMS CAN RE RE'I SPYOD PA RE RE'I PHYIR YANG 'KHOR BA'I
MTHA' JI SRID PA DE SRID DU 'KHOR BA NA 'KHOR ZHING SHES RAB KYI
SMAN YONGS SU TSOL BA DANG, GO CHA MI SPANG BAR

SHIN TU BRTAN PAR BYAS NAS GO CHA CHEN PO NAS 'BYED PA MED PA'I
GO CHA'I BAR BGO BAR BYED DO ZHES GSUNGS SO, ,DE NYID LAS THAMS
CAD MKHYEN PA'I YE SHES DANG SEMS CAN RNAMS YONGS SU BSDU BA'I
PHYIR SBYIN PA'I PHA ROL TU PHYIN PA DANG, TSUL KHRIMS KYI PHA
ROL TU PHYIN PA DANG, BZOD PA'I PHA

ROL TU PHYIN PA DANG, BRTZON 'GRUS KYI PHA ROL TU PHYIN PA DANG,
BSAM GTAN GYI PHA ROL TU PHYIN PA RNAMS SGOM PAR BYED PA, THAMS
CAD KYANG SHES RAB SNGON DU 'GRO ZHING SHES RAB KYIS MNGON PAR
SGRUB PA DANG, SHES RAB KYIS YONGS SU BSDUS NAS BLA NA MED PA
YANG DAG PAR RDZOGS PA'I

BYANG CHUB TU SNGO BAR BYED DO ZHES GSUNGS SO, ,SDOM PA GSUM
BSTAN PA LAS, BLA NA MED PA'I BYANG CHUB NI NAN TAN BYED PAS
'GRUB STE, DE LTA MA YIN NA RI BONG DANG BYI LAS KYANG BYANG CHUB
THOB PAR 'GYUR RO ZHES 'BYUNG NGO, ,BSAM GTAN LA DGYES BSAM GTAN
GYI NYER GNAS DBEN PA BSTEN

PA NI YANG DE NYID LAS KHYED GNAS MED PA DANG, 'DRIS PA MED PAR
GYIS LA KHYED BA LANG DANG BONG BU SDUD PAR MA BYED, KHYED LE
LO'I GNAS LEN PAR MA BYED CIG ,MI DGE BA'I CHOS SPONGS LA DGE BA
LA BRTZON 'GRUS KYIS SHIG ,'OD SRUNGS NAG NI RNAM GRANGS DU MAR
DGE BA LA GNAS

@143A *, ,PA DANG, 'DU 'JI SPANGS PA BSNGAGS SO ZHES BYA BA NAS,
DE DAG 'DU 'DZI NYIN MTSAN 'DA' BAR BYED DE RGYAL PO'I GTAN NAS
BZA' BA DANG, BTUNG BA'I GTAM DANG, KHYIM GYI GTAM DANG, SDUG PAR
'GRO BAR BYA BA DANG, GANG NA ZAS STER BA DER 'GRO BAR BYA ZHES
BYA

BA NAS SMAN DANG CHANG SNA TSOGS KYI GTAM GYIS SHES BZHIN MED PAR
'GYUR BA'I LUS DANG KHA CHU ZAG CING NYAL BAR 'GYUR RO ZHES BYA
BA NAS, MNYAM PAR MA BZHAG PA'I SEMS KYIS DBANG PO RGOD CING PHAL
PAR 'GYUR LA SEMS G-YENGS PA'I SPYOD PAS KHYIM DU DONG NAS SO SOR
THAR PA BOR TE

ZHES BYA BA NAS, GCIG LA GCIG LTA ZHING CI ZHIG BYIN NA JI SNYED
CIG SPYAD CES SMRA BAR 'GYUR RO, ,'OD SRUNGS 'CHI BA'I DUS MA
BYAS KYI BAR DU RNAL 'BYOR LA MI BRTZON PA RNAMS NI 'DI DAG GO,
,DE DAG GI CHOS THAMS CAD SPANGS TE 'OD SRUNGS DGE SLONG DE DAG
LA SNYING RJE BAR

BYA'O; ,DE CI'I PHYIR ZHE NA, RNAM PAR SMIN PA SDUG BSNGAL BAR
'GYUR RO ZHES 'BYUNG NGO, ,'JAM DPAL GYI SANGS RGYAS KYI ZHING GI
YON TAN BSTAN PA LAS, SH'A RI'I BU DGON PA LA GNAS PA LHUR LEN PA
LA PHAN YON BCU YONGS SU 'DZIN TO, ,GANG ZHE NA, 'DU 'DZIN RNAM
PAR SPONG BA

DANG; RAB TU DBEN PA LA BRTEN PA DANG, BSAM GTAN LA SEMS DMIGS
PAR 'GYUR BA DANG, BYA BA MANG POR MI 'GYUR BA DANG, SANGS RGYAS
RNAMS 'DOD PA DANG, DE'I LUS BDE BA DANG MI 'BRAL BA DANG, DE'I
TSANGS PAR SPYOD PA LA BAR CHAD DU MI 'GYUR BA DANG, TSEGS CHUNG
DUS TING NGE

'DZIN THOB PA DANG, TSIG DANG YI GE BSTAN PA CHUD MI ZA BA DANG,
JI LTAR THOS PA'I CHOS RNAMS KYI DON RAB TU SHES PA STE, SH'A
RI'I BU DGON PA LA GNAS PA'I BYANG CHUB SEMS DPA' NI PHAN YON BCU PO
'DI DAG YONGS SU 'DZIN TO ZHES GSUNGS SO, ,'PHAGS PA YUL 'KHOR
SKYONG GIS ZHUS PA

LAS; 'DOD PA'I YON TAN MYA NGAN GNOD PA MED, ,'JIGS BCAS RTAG TU
DGRA BYED NYON MONGS BCAS, ,RAL GRI SO 'DRA DUG SDONG LO MA
MTSUNGS, ,NGAN SKYUGS SNOD LTAR 'PHAGS PA'I SKYE BOS SPANG, ,'DOD
PA'I YON TAN 'JIGS BCAS NYON MONGS CAN, ,RTAG TU DRAN PAS BRJOD
BYED MUN PAR

@143B BYED; ,RTAG TU 'JIGS PA'I RGYU BYED SDUG BSNGAL BCAS, ,SRID
PA SRID PA'I 'KHRI SHING 'PHEL BAR BYED, ,JI LTAR ME 'BAR DBUS NA
'JIGS BCAS PA, ,DE LTAR 'DOD 'DI 'PHAGS PA'I SKYE BOS RIG ,'DAM
RDZAB CHE 'DRA RAL GRI GSHEGS GNAS 'DRA, ,RAL GRI'I SO LA SBRANG
RTZI BSKUS DANG

MTSUNGS, ,JI LTAR SBRUL GYI MGO DANG NGAN SKYUGS SNOD, ,DE LTAR
'DOD 'DI MKHAS PA RNAMS KYIS RIG ,BYA SHA KHA 'BU 'DRA ZHING
GSAL SHING 'DRA, ,RO LA KHYI LTAR DGRA DANG BCAS PA YIN, ,'DOD
PA'I YON TAN 'DI DAG CHU ZLA 'DRA, ,GZUGS BRNYAN MTSUNGS SHING
BRAG CA 'DRA BA DANG, ,MIG

YOR 'DRA ZHING GAR LA LTA DANG 'DRA, ,RMI LAM MNYAM PAR 'PHAGS
PA'I SKYE BOS RIG ,'DOD PA'I YON TAN SKAD CIG YA MA BRLA, ,SGYU
MA SMIG RGYU 'DRA ZHING BRDZUN PA CAN, ,CHU BUR DBU BA LTA BUR
YANG DAG MIN, ,YONGS SU BRTAGS LAS BYUNG BAR MKHAS PAS RTOGS,
,ZHES GSUNGS

SO; ,ZLA BA SGRON MA'I MDO LAS KYANG, NYON MONGS MED PA'I TING
'DZIN MYUR THOB STE, ,'DI NI TSUL KHRIMS RNAM DAG PHAN YON NO,
,ZHES SO, ,RGYAL BA'I YUM LAS DE SEMS CAN DE DAG GI DON DU BSAM
GTAN GYI PHA ROL TU PHYIN PA LA SPYOD PAS SEMS G-YENGS PAR MI
'GYUR RO, ,DE CI'I

PHYIR ZHE NA, 'DI LTAR DE 'DI SNYAM DU SEMS G-YENGS PA LA NI 'JIG
RTEN PA'I BSAM GTAN SKYED PA'ANG DKON NA BLA NA MED PA YANG DAG
PAR RDZOGS PA'I BYANG CHUB LTA CI SMOS, DE LTA BAS NA BDAG BLA NA
MED PA YANG DAG PAR RDZOGS PA'I BYANG CHUB MNGON PAR RDZOGS PAR
SANGS RGYAS KYI BAR DU SEMS MI G-YENG

BAR BYA'O SNYAM DU SEMS SO ZHES GSUNGS SO, ,SA'I SNYING PO 'KHOR
LO BCU PA LAS, BYANG CHUB SEMS DPA'I BSAM GTAN GNYIS TE, 'JIG
RTEN PA DANG, 'JIG RTEN LAS 'DAS PA'O, ,GANG ZHE NA, BDAG GI KHUR
LCI SPONG BA'I PHYIR NI, ,DMIGS DANG BCAS PA'I TING 'DZIN BSGOM
STE, ,

BDAG GI KUN NAS NYON MONGS GCOD 'DOD, ,YANG DAG MKHAS PA'I MTSAN
NYID MA YIN, ,SEMS CAN KUN LA PHAN DANG BDE PHYIR, ,TING 'DZIN
BSGOM ZHING KHUR LCI SPONG STE, ,KUN NAS NYON MONGS THAMS CAD SEL
BA, ,DE NI YANG DAG MKHAS PA'I MTSAN NYID, ,MI GNAS PA YI TING
'DZIN BSGOM

@144A *, ,STE, ,'DOD PA'I SRID PA THAMS CAD CHOD PA, ,DE NI BLO
GROS CHEN PO ZHES BYA, ,ZHES GSUNGS SO, ,MYA NGAN LAS 'DAS PA
LAS, RIGS KYI BU SEMS CAN THAMS CAD NI RTAG PA DANG, BDE BA DANG,
BDAG DANG YONGS SU DAG PA LA SOGS PA BZHIS BSLAD DE, BSAM

PA'I PHYIR MI RTAG PA DANG MI BDE BA DANG, BDAG MED PA DANG YONGS
SU MA DAG PAR MTHONG NGO, ,DES PHYIN CI LOG BZHI YANG CHOD DE, DE
BAS NA BSAM PA'I RKYEN GYIS YONGS SU MYA NGAN LAS 'DAS PA CHEN PO
LA BSNYEN PAR 'GYUR RO, ,SKYE BA'I MTSAN NYID DANG RGA BA'I MTSAN
NYID LA SOGS PA BSAMS

PAS KYANG GROL BAR 'GYUR RO, ,RIGS KYI BU DGE BA'I CHOS NI MA
BSAMS PAR GZHAN GYIS THOB PA MED DO, ,DE CI'I PHYIR ZHE NA, GANG
GIS BSKAL PA GRANGS MED TSAD MED MTHA' YAS PA'I BAR DU CHOS MNYAN
KYANG GAL TE MA BSAMS NA NAM YANG BLA NA MED PA YANG DAG PAR
RDZOGS PA'I BYANG CHUB

THOB PAR MI 'GYUR RO ZHES GSUNGS SO, ,YANG DE NYID LAS JI LTAR NA
BYANG CHUB SEMS DPA' CHOS BZHIN DU BSGOM PA GANG ZHE NA, RIGS KYI
BU GANG MI DGE BA'I CHOS THAMS CAD SPANGS SHING DGE BA'I CHOS
THAMS CAD LA NAN TAN BYED PA NI CHOS BZHIN DU BSGOM PA ZHES
BYA'O, ,CHOS THAMS CAD STONG

PA DMIGS SU MED PA NI MI RTAG PA MI BDE BA BDAG MED PA YONGS SU
MA DAG PAR MTHONG BA STE, DE LTAR MTHONG BA'I PHYIR LUS DANG SROG
LA YANG TSUL KHRIMS SDOM PA MI 'JIGS PA NI BYANG CHUB SEMS DPA'
CHOS BZHIN DU BSGOM PA ZHES BYA'O ZHES GSUNGS SO, ,SHES RAB NI
MYA NGAN LAS

'DAS PA'I MDO LAS, 'JAM DPAL GZHON NUS 'DI SKAD CES GSOL TO,
,BCOM LDAN 'DAS KUN RDZOB KYI BDEN PA DANG, DON DAM PA'I BDEN PA
ZHES BGYI BA'I DON JI LTA BU LAGS, DON DAM PA'I BDEN PA LA KUN
RDZOB KYI BDEN PA MCHIS SAM, KUN RDZOB KYI BDEN PA LA DON DAM
PA'I

BDEN PA MCHIS SAM, JI STE MCHIS NA BDEN PA GCIG TU BAS SO, ,JI
STE MA MCHIS NA DE BZHIN GSHEGS PAS GSUNGS PA BRDZUN DU MI 'GYUR
RO, ,BKA' STZAL PA, RIGS KYI BU KUN RDZOB KYI BDEN PA NYID DON
DAM PA'I BDEN PA'O, ,BCOM LDAN 'DAS DE LTAR NA BDEN PA GNYIS SU
MCHIS

@144B SO; ,BCOM LDAN 'DAS KYIS BKA' STZAL PA, RIS KYI BU SHIN TU
THABS MKHAS PAS SEMS CAN GYI DON DU BDEN PA GNYIS GSUNGS SO,
,RIGS KYI BU TSIG TU SMRA BA LTAR NA RNAM PA GNYIS TE, 'JIG RTEN
GYI CHOS DANG, 'JIG RTEN LAS 'DAS PA'I CHOS SO, ,RIGS KYI BU 'JIG
RTEN LAS

'DAS PA'I GANG ZAG GI SHES PA DE NI DON DAM PA'I BDEN PA'O, ,GANG
ZAG GI SHES PA DE NI KUN RDZOB KYI BDEN PA'O ZHES GSUNGS SO, ,GO
CHA BA GOS PA BSTAN PA LAS, CHOS THAMS CAD KYI NGO BO NYID MED PA
DANG, MTSAN MA MED PA DANG, SMON PA MED PA DANG, BSTAN DU MED PA
DANG, BRJOD DU

MED PA 'DI NI DE KHO NA NYID CES BYA'O ZHES GSUNGS SO, ,GANG ZAG
GI SHES PA DE NI DKON MCHOG 'BYUNG GNAS LAS, BAR SNANG BYA RJES
JI BZHIN DU, ,'GRO BA DE YANG YE NAS MED, ,SBAL PA'I SPU LA BLTA
BA LTAR, ,DE BZHIN ZHI BA'I CHOS NYID BLTA, ,BZHIN GYI GZUGS
BRNYAN ME LONG LA, ,

RANG BZHIN STONG PAR MKHAS PAS BSHAD, ,DKYIL 'KHOR DE NA BZHIN
GZUGS SNANG, ,DE BZHIN CHOS RNAMS THAMS CAD LTOS, ,ZHES 'BYUNG
NGO, ,DRI MA MED PAR GRAGS PAS BSTAN PA LAS, DE LA THABS MED PA
BSTAN PA'I SHES RAB BCINGS PA NI GANG ZHE NA, 'DI LTA STE STONG
PA NYID DANG, MTSAN

MA MED PA DANG, SMON PA MED PA LA NGES PAR RTOG CING MTSAN DANG
DPE BYAD BZANG PO DANG, SANGS RGYAS KYI ZHING DANG SEMS CAN YONGS
SU SMIN PAR BYA BA LA MI RTOG PA 'DI NI THABS MED PA'I SHES RAB
STE BCINGS PA'O, ,DE LA THABS KYIS ZIN PA'I SHES RAB GROL BA GANG
ZHE NA, 'DI LTA STE MTSAN

DANG DPE BYAD BZANG PO DANG, SANGS RGYAS KYI ZHING GI RGYAN DANG,
SEMS CAN YONGS SU SMIN PAR BYA BA LA RTOG CING STONG PA DANG,
MTSAN MA MED PA DANG, SMON PA MED PA LA 'DRIS PAR BYED PA 'DI NI
THABS KYIS ZIN PA'I SHES RAB STE GROL BA'O, ,DE LA SHES RAB KYIS
MA ZIN PA'I THABS

BCINGS PA GANG ZHE NA, DGE BA'I RTZA BA RTZOM PA THAMS CAD BYANG
CHUB TU MI BSNGO BA NI SHES RAB KYIS MA ZIN PA'I THABS DE BCINGS
PA'O, ,DE LA SHES RAB KYIS ZIN PA'I THABS GROL BA GANG ZHE NA,
'DI LTA STE, NYON MONGS PA THAMS CAD SPANGS PAS DGE BA'I RTZA BA
THAMS CAD RTZOM ZHING BYANG

@145A *, ,CHUB TU BSNGO NAS MI SNYEMS BA STE, DE NI BYANG CHUB
SEMS DPA'I SHES RAB KYIS ZIN PA'I THABS TE GROL BA'O ZHES 'BYUNG
NGO, ,GTZUG NA RIN PO CHES ZHUS PA LAS, RNAM PA THAMS CAD KYI
MCHOG DANG LDAN PA'I STONG PA NYID GANG ZHE NA, SBYIN PA MA TSANG
BA MED PA NAS SHES

RAB MA TSANG BA MED PA, THABS MA TSANG BA MED PA, BYAMS PA DANG,
SNYING RJE DANG, DGA' BA DANG, BTANG SNYOMS MA TSANG BA MED PA
DANG, BYANG CHUB KYI SEMS SEMS CAN LA LTA BA MA TSANG BA MED PA
DANG, SBYIN PA DANG SNYAN PAR SMRA BA DANG, DON BYED PA DANG, DON
MTHUN PA MA

TSANG BA MED PA, BYANG CHUB KYI PHYOGS KYI CHOS SUM CU RTZA BDUN
MA TSANG BA MED PA LA SOGS PA GSUNGS SO, ,GSANG CHEN THABS LA
MKHAS PA LAS, NYAN THOS DANG, BYANG CHUB SEMS DPA'I TING NGE
'DZIN 'JUG CING LDANG MOD KYI, NYAN THOS NI BDAG NYID MYA NGAN
LAS [?] 'DA' BA KHO NAR

SHES PAR BYED KYI, BYANG CHUB SEMS DPA' NI BSDU BA'I DNGOS PO
BZHIS SEMS CAN BSDU BA'I BRTZON 'GRUS RGYUN MI GCOD CING PHA ROL
TU PHYIN PA DRUG GIS SEMS CAN RNAMS YONGS SU SMIN PAR YANG BYED
LA, SEMS CAN RNAMS LA YANG SNYING RJE CHEN PO SKYED PAR BYED DE,
DE YANG BYANG CHUB

SEMS DPA'I THABS LA MKHAS PA YIN NO ZHES BYA BA NAS RGYAS PAR BYA
STE, RIGS KYI BU 'DI LA BYANG CHUB SEMS DPA' THABS LA MKHAS PA NI
ZAN KHAM GCIG TZAM YANG SEMS CAN THAMS CAD LA SBYIN PAR BYED DO,
,DE CI'I PHYIR ZHE NA, 'DI LA BYANG CHUB SEMS DPA' THABS LA

MKHAS PA NI DUD 'GRO'I SKYE GNAS SU GYUR BA LA ZAN KHAM GCIG TZAM
SBYIN BAR BYED PA NA YANG THAMS CAD MKHYEN PA NYID DANG LDAN PA'I
SEMS KYIS SBYIN PAR BYED CING, DGE BA'I RTZA BA DE YANG SEMS CAN
THAMS CAD KYIS SANGS RGYAS KYI CHOS THAMS CAD YONGS SU RDZOGS PAR
BSNGO BA'I

PHYIR RO, ,RIGS KYI BU 'DI YANG BYANG CHUB SEMS DPA'I THABS LA
MKHAS PA'O ZHES BYA BA NAS, BYANG CHUB SEMS DPA' THABS LA MKHAS
PA NI GZHAN GYI DGE BA'I RTZA BA MNGON PAR 'DU BYED PA LAS RJES
SU YI RANG BAR BYED CING RJES SU YI RANG NAS KYANG SEMS CAN THAMS
CAD LA BSNGO

@145B ZHING BTANG STE SNGO BAR BYED DO, ,DE YANG BYANG CHUB SEMS
DPA' THABS LA MKHAS PA'O, ,GZHAN YANG PHYOGS BCU PO DAG NA ME TOG
GI SHING LJON PA DANG, SPOS KYI SHING LJON PA DANG, ME TOG PHRENG
BA DANG, SPOS DANG, PHYE MA DANG BYUG PA BDAG GIR MA BYAS PA YANG
YONGS SU MA BZUNG

BA DE THAMS CAD 'DUS NAS SANGS RGYAS THAMS CAD LA 'BUL LO, ,DGE
BA'I RTZA BA DE YANG SEMS CAN THAMS CAD LA GTONG BAR BYED DE,
BTANG NAS THAMS CAD MKHYEN PA NYID DU SNGO BAR BYED DO, ,'DI YANG
BYANG CHUB SEMS DPA'I THABS LA MKHAS PA'O, ,BYANG CHUB SEMS DPA'
BLO

RTUL BAR GYUR NA ZHUM PA MED PAR BYA STE, THA NA TSIG BZHI PA'I
TSIGS SU BCAD PA TZAM YANG 'JUG CING 'DI LTAR RTOG STE, TSIGS SU
BCAD PA 'DI'I DON GANG YIN PA DE NI GSUNG RAB TU GTOGS PA THAMS
CAD KYI DON YIN NO ZHES RTOG PAR BYED DO, ,BRTAGS NAS ZHUM PA MED
PA'I SEMS

KYIS SNYING RJE CHEN PO BSKYED DE RNYED PA DANG BKUR STI LA LTA
BA MED PAR BYA STE, GRONG DANG GRONG KHYER DU SKYE BO MANG PO LA
STON PAR BYED CING SEMS CAN GANG DAG GIS CHOS 'DI THOS PA DE DAG
BYANG CHUB TU NGES PAR GYUR CIG CES SMON LAM 'DEBS PAR BYED DE,
'DI YANG BYANG CHUB SEMS DPA'I THABS LA

MKHAS PA'O, ,YANG BYANG CHUB SEMS DPA' BRGYA LAM NA DBUL POR GYUR
NA KHA ZAS NAL ZE GANG TZAM YANG ZHUM PA MED PA'I SEMS KYIS DGE
'DUN NAM GANG ZAG LA 'BUL BAR BYED DO, ,PHUL NAS 'DI LTAR RTOG
STE, BCOM LDAN 'DAS KYIS SEMS RGYA CHEN POS BYIN NA SBYIN PA RGYA
CHEN POR

'GYUR RO ZHES GSUNGS PAS NA, BDAG GIS SBYIN PA 'DI CHUNG MOD KYI,
THAMS CAD MKHYEN PA NYID KYIS BYIN PAS NA DPAG TU MED PA BYED DO
SNYAM DU SO SOR RTOG PAR BYED DO, ,DGE BA'I RTZA BA 'DIS BDAG
DANG SEMS CAN THAMS CAD SANGS RGYAS SH'AKYA THUB PA LTAR SKYES BU
CHEN PO'I MTSAN

RO BRO BA'I MCHOG GRUB PAR 'GYUR ZHING, LAG NA RIN PO CHE GRUB
PAR GYUR CIG CES SNGO BAR BYED DE, 'DI YANG BYANG CHUB SEMS DPA'I
THABS LA MKHAS PA'O ZHES GSUNGS SO, ,DRI MA MED PAR GRAGS PAS
BSTAN PA LAS, MA NI SHES RAB PHA ROL PHYIN, ,PHA NI THABS LA
MKHAS PA,

@146A *, ,STE, ,MGON PO RNAMS NI DE LAS SKYES, ,CHOS LA DGA' BA
CHUNG MA STE, ,BYAMS DANG SNYING RJE BU MO YIN, ,CHOS DANG BDEN
GNYIS DE YI BU, ,STONG PA'I DON SEMS KHYIM YIN NO, ,DE BZHIN NYON
MONGS THAMS CAD NI, ,JI DGAR DBANG BYED SLOB MA'O, ,

MDZA' BO BYANG CHUB YAN LAG STE, ,SEMS NI BYANG CHUB MCHOG RIG
'GYUR, ,DE GROGS RTAG TU 'GROGS PA NI, ,PHA ROL PHYIN PA DRUG
RNAMS SO, ,MNGON SHES DE YI BZHON PA STE, ,THEG PA CHEN PO BLA NA
MED, ,KHA LO SGYUR BA BYANG CHUB SEMS, ,LAM NI ZHI BA'I YAN LAG
BRGYAD, ,

CES GSUNGS SO, ,'OD SRUNGS KYIS ZHUS PA LAS, 'OD SRUNGS BYANG
CHUB SEMS DPA'I TSUL BZHIN DU SBYOR BA GANG ZHE NA, 'DI LTA STE,
DBU MA'I LAM CHOS RNAMS LA SO SOR RTOG PA'O, ,SO SOR RTOG PA GANG
ZHE NA, 'OD SRUNGS GANG LA BDAG MED PAR SO SOR RTOG PA DANG ZHES
BYA BA NAS

SHED BU MED PAR SO SOR RTOG PA NI, DBU MA'I LAM CHOS RNAMS LA
YANG DAG PAR SO SOR RTOG PA'O, ,'OD SRUNGS GZHAN YANG GZUGS RTAG
PAR YANG SO SOR MI RTOG ,MI RTAG PAR YANG SO SOR MI RTOG PA 'DI
NI DBU MA'I LAM CHOS RNAMS LA SO SOR RTOG PA ZHES BYA'O, ,'OD
SRUNGS RTAG CES BYA BA 'DI NI

MTHA' GCIG GO, ,MI RTAG CES BYA BA 'DI NI MTHA' GNYIS SO, ,MTHA'
DE GNYIS KYI DBUS GANG YIN PA DE NI DPYAD DU MED PA BSTAN DU MED
PA RTEN MA YIN PA SNANG BA MA YIN PA, RNAM PAR RIG PA MED PA GNAS
MED PA STE, 'OD SRUNGS 'DI NI DBU MA'I LAM CHOS RNAMS LA SO SOR
RTOG PA'O, ,'OD SRUNGS

BDAG CES BYA BA 'DI NI MTHA' GCIG GO, ,BDAG MED CES BYA BA 'DI NI
MTHA' GNYIS SO, ,'OD SRUNGS YOD CES BYA BA 'DI NI MTHA' GCIG GO,
,MED CES BYA BA 'DI NI MTHA' GNYIS SO, ,DE GNYIS KYI DBUS GANG
YIN PA DE NI DPYAD DU MED PA LA SOGS PA GSUNGS SO, ,SGO MTHA' YAS
PA

RNAM PAR SBYONG BA LAS KYANG, DBU MA'I LAM GANG YIN PA DE NI MYA
NGAN LAS 'DAS PAR 'GRO BA'I LAM 'DI YIN TE, MYA NGAN LAS 'DAS PA
NI GANG DU 'GRO BA MED DO, ,DE LA 'GRO BA CUNG ZAD KYANG MED PA'I
PHYIR CHOS THAMS CAD MYA NGAN LAS 'DAS PA DANG MNYAM PA'O, ,BKOD
PA MTHA' YAS

@146B DBU MA'I LAM 'DI NI SGRUB PA YANG MA YIN MI SGRUB PA YANG
MA YIN PAS NYE BAR LEN PA'I PHYIR MTHA' DANG BRAL BA YIN ZHES
GSUNGS SO, ,YANG DE NYID LAS, CHOS 'DI THAMS CAD YOD MIN ZHING,
,MED PA DANG YANG BRAL BA YIN, ,GANG GIS DE LTAR CHOS SHES PA,
,DE DAG LA

NI GZUGS SKYE'O, ,ZHE'O, ,CHOS KYI RANG BZHIN DBYER MED PA LAS,
'JAM DPAL GAL TE CHOS KYI DBYINGS KYI RANG BZHIN YIN NA, CHOS KYI
DBYINGS LA NI KUN NAS NYON MONGS PA'AM, RNAM PAR BYANG BAR 'GYUR
BA MED NA SEMS CAN RNAMS KYI KUN NAS NYON MONGS PA'AM,

RNAM PAR BYANG BA'I LAS 'BYUNG BAR 'GYUR, SMRAS PA, BTZUN PA SHA
RA DVA TI'I BU BYIS PA SO SO'I SKYE BO 'JIG TSOGS LA LTA BA'I
PHYIN CI LOG GIS BSLAD CING, NGAR 'DZIN PA DANG NGA YIR 'DZIN PA
RNAMS LA NI BDAG DANG, GZHAN GYI 'DU SHES 'BYUNG BAR 'GYUR RO,
,DE LAS NI DGE

BA DANG MI DGE BA'I SEMS PA 'BYUNG NGO, ,DE LA NI DGE BA DANG MI
DGE BA'I LAS MNGON PAR 'DU BYED CING, DE LAS NI RNAM PAR SMIN PAR
MNGON PAR 'GRUB PAR 'GYUR RO, ,JI TZAM DU SRID PAR 'GRO BA YONGS
SU 'DZIN PA DE TZAM DU KUN NAS NYON MONGS PA ZHES BYA'O ZHES
GSUNGS SO, ,MYA NGAN LAS

'DAS PA'I MDO LAS, STON PA DRUG GZUGS LA BDAG CES SMRA NA, DE LTA
MA YIN NO, ,DE CI'I PHYIR ZHE NA, GAL TE GZUGS BDAG YIN NA BYAD
GZUGS MI SDUG PA MED PA'I RIGS NA, JI STE RIGS BZHI KHYAD PAR DU
GYUR TE BRAM ZE'I RIGS GCIG TU MA GYUR, CI'I PHYIR GZHAN DBANG

ZHING DBANG MED LA DBANG PO NYAMS SHING DBANG PO MA TSANG BAR
'GYUR, JI STE LHA'I LUS MI LEN CING DMYAL BA DANG, YI DAGS LA
SOGS PA'I LUS SNA TSOGS LEN, DE LTA YID BZHIN DU MI 'GYUR BA LA
BLTAS NA GDON MI ZA BAR BDAG MED PAR RIG GO, ,DE LTAR BDAG MED
PA'I PHYIR MI RTAG PA ZHES BYA'O, ,

MI RTAG PA'I PHYIR SDUG BSNGAL BA'O, ,SDUG BSNGAL BA'I PHYIR
STONG PA'O, ,STONG PA'I PHYIR PHYIN CI LOG GO, ,PHYIN CI LOG GI
PHYIR 'KHOR BA NA RAB TU 'KHOR TE, TSOR BA LA SOGS PA YANG DE
DANG 'DRA'O ZHES GSUNGS SO, ,GO CHA BGOS PA BSTAN PA LAS, RKYEN
RNAMS LAS

@147A *, ,NI 'BYUNG BA'I PHYIR, ,THAMS CAD GDAN MED GANG YANG
MED, ,CHOS RNAMS RANG BZHIN NYID KYIS STONG, ,RANG BZHIN NYID
KYIS SKYE BA MED, ,BYANG CHUB SEMS DPA' RKYEN RNAMS LA, ,SO SOR
BRTAGS PAS STONG PAR RIG ,CHOS RNAMS RANG BZHIN GYIS

STONG PAS, ,RANG BZHIN GYIS NI MTSAN MA MED, ,SKYE BA DAG NI YOD
MA YIN, ,DE LTAR SO SOR GANG RTOGS PAS, ,CHOS LA NAN TAN BSGRUB
PAR BYA, ,GZUGS DANG TSOR DANG 'DU SHES DANG, ,'DU BYED RNAM SHES
DE BZHIN RTOG ,RGYU DANG RKYEN NI MANG PO LAS, ,PHUNG PO RNAMS

NI BYUNG BA YIN, ,PHUNG PO YANG DAG MED PAS NA, ,RANG BZHIN NGO
BO NYID KYIS STONG, ,THAMS CAD SKYE BA GANG YANG MED, ,SKYE BA
MED PAS 'GAG PA MED, ,PHUNG PO MTSAN NYID DE 'DRA'O, ,DE LTAR RAB
TU GANG SHES PA, ,YANG DAG MTSAN NYID MTHONG BAS NA, ,CHOS KYI
'DU SHES

CUNG ZAD MED, ,CHOS RNAMS DANG NI CHOS KYI DBYINGS, ,'DI GNYIS LA
YANG MTSAN MA MED, ,CHOS RNAMS MTSAN MA SPANGS PAS NA, ,CHOS KYI
DBYINGS ZHES BSHAD PA YIN, ,RTOG MED YE SHES MA MTHONG ZHING,
,LTA BA 'DI YANG MI MTHONG BA, ,CHOS RNAMS MI BDEN MTHONG

BA'I PHYIR, ,'DI LA RTOG PAR BYED CES BSTAN, ,ZHES BYA BA NAS,
STONG PA NYID LA STONG MI LTA, ,STONG LAS GUD NA'ANG STONG MI
LTA, ,DE LTA BUR NI GANG LTA BA, ,STONG PA MTHONG ZHES BYA BA'O,
,ZHES GSUNGS SO, ,NAM MKHA' LA 'GRO BA'I 'OD KYIS 'DUL BA'I BZOD
PA'I MDO LAS

RIGS KYI BU GZHAN YANG GZUGS DE YANG 'BYUNG BA CHEN PO BZHI STE,
'BYUNG BA CHEN PO BZHI PO 'DI DAG NANG GI'AM, PHYI ROL GYI'AM,
CHE BA'AM, PHRA BA DE DAG THAMS CAD MI 'GRO MI SKYE BDAG MED BDAG
GI BA MED PAR BRTAG PAR BYA'O, ,ZAG PA MED PA DANG, RTOG PA MED
PA DANG,

SMON PA MED PA DANG, MTSAN MA MED PA'I TSUL GYIS BRTAG PAR BYA'O,
,SHIN TU PHRA BA'I RDUL GCIG PO DE LA JI LTAR LHAG MTHONG PHRA
MOS BRTAG ,RDUL PHRA MO DE DAG LA JI LTAR MTSAN NYID MED PA'I
NYON MONGS PA THAMS CAD KYI SPYOD LAM DU GYUR PA SHES, DNGOS PO
MED PA DANG, DMIGS

@147B PA MED PA DANG, BDAG MED PA DANG, BRAL BA DANG, MTSAN MA
MED PA LA RDUL SHIN TU PHRA BAR RAB TU SHES SO ZHES GSUNGS SO,
,YANG DE LAS GZUGS MED PA'I PHUNG PO DE DAG NI STONG PA'I MTSAN
NYID KYIS SHIN TU SKAD CIG GIS 'JIG PA THER ZUG MA YIN NO, ,GNAS
MI DMIGS PAS

MTSAN MA MED PA'O, ,SKAD CIG SKYE ZHING 'GRIB PAS SMON PA MED
PA'O, ,DE BAS NA PHUNG PO 'DI NI STONG PA'O ZHES GSUNGS SO, ,YANG
DE LAS JI LTAR RDZAS KYI MTSAN NYID KYIS DUS GSUM THAMS CAD SKAD
CIG MA DANG, SHIN TU SKAD CIG MA STONG PA BZHIN DU RIGS KYI BU
GANG LA LA 'PHAGS PA DANG,

'PHAGS PA MA YIN PA DANG, 'JIG RTEN GYI DANG, 'JIG RTEN LAS 'DAS
PA NAS LUS DANG, SNOD KYI BAR THAMS CAD SKAD CIG MA STE SHIN TU
STONG PA BRJOD DU MED PA'O ZHES 'BYUNG NGO, ,'PHAGS PA BLO GROS
MI ZAD PAS BSTAN PA LAS, JI SKAD DE LA BYANG CHUB SEMS DPA'I
THABS NI

GANG; SHES RAB MNGON PAR SGRUB PA NI GANG ZHE NA, GANG GI PHYIR
MNYAM PAR GZHAG PA NA SEMS CAN LA LTA BAS SNYING RJE CHEN PO'I
DMIGS PA LA SEMS NYE BAR 'DOGS PA NI DE'I THABS SO, ,GANG GI
PHYIR ZHI BA DANG RAB TU ZHI BA SNYOMS PAR 'JUG PA DE NI DE'I
SHES RAB PO ZHES GSUNGS SO, ,

GSANG BA BSAM GYIS MI KHYAB PA LAS, BYANG CHUB SEMS KYI BSOD NAMS
GANG, ,DE LA GAL TE GZUGS MCHIS NA, ,NAM MKHA'I KHAMS NI KUN GANG
STE, ,DE NI DE BAS LHAG PAR 'GYUR, ,BYANG CHUB SEMS KYI BSOD NAMS
GANG, ,PHUNG PO JI SNYED BRJOD PA BAS, ,DAM PA'I CHOS

NI YANG 'DZIN NI, ,DE BAS BSOD NAMS CHES MANG NGO, ,DAM PA'I CHOS
NI 'DZIN PA DANG, ,BYANG CHUB SEMS KYI BSOD NAMS DES, ,STONG PA
NYID LA MOS PA YI, ,BCU DRUG CHAR YANG MI PHOD DO, ,ZHES GSUNGS
SO, ,'OD SRUNGS KYIS ZHUS PA LAS, 'OD SRUNGS

BZHI PO 'DI NI BYANG CHUB SEMS DPA'I YON TAN LAGS TE, 'DI LTA STE
STONG PA NYID LA YANG MOS LA, LAS KYI RNAM PAR SMIN PA LA YANG
YID CHES PA DANG, DES BDAG MED PAR YANG BZOD LA, SEMS CAN THAMS
CAD LA SNYING RJE BA DANG, DE BSAM PA MYA NGAN LAS 'DAS PA LA

@148A *, ,GNAS LA, SBYOR BA 'KHOR BA NA GNAS PA DANG, DE SEMS CAN
YONGS SU SMIN PAR BYA BA'I PHYIR SBYIN PA'I RNAM PAR SMIN PA LA
YANG MI RE BA STE, BZHI PO 'DI DAG GO ZHES GSUNGS SO, ,CHOS YANG
DAG PAR SDUD PA'I MDO LAS, STONG NYID SMRA BA NI 'JIG

RTEN GYI CHOS RNAMS KYIS MI 'PHROGS PA, RNYED PAS DGA' BA YANG
MED, MA RNYED PAS MI DGA' BA YANG MED, GRAGS PAS YID SOS PA YANG
MED, MA GRAGS PAS SRO SHI BA YANG MED, SMAD PAS ZHUM PA YANG MED,
BSTOD PAS DGA' BA YANG MED, BDE BAS CHAGS PAR

GYUR PA YANG MED, GANG DE LTAR 'JIG RTEN GYI CHOS RNAMS KYIS MI
'PHROGS PA DE NYID STONG PA NYID SHES PA STE, DE LTAR MI 'PHROGS
PAS STONG PA NYID SMRA BAR KHONG DU CHUD PAR BYA'O, ,STONG PA
NYID SMRA BA NI GANG DU YANG CHAGS PA'AM MI CHAGS PA MED DO, ,DE
GANG LA CHAGS PA DANG

GANG LA MI CHAGS PA DE STONG PA NYID DU SHES, STONG PA NYID DU
MTHONG, GANG CHOS GANG LA CHAGS PA DANG, MA CHAGS PA DE YANG
STONG PA NYID DU SHES SO ZHES BYA BA LA SOGS PA GSUNGS SO, ,STOBS
BCU BDEN PA'I RTZAL MNGA' KHYOD LA PHYAG 'TSAL LO, ,'JIGS MED MI

'JIGS SBYIN PA KHYOD LA PHYAG 'TSAL LO, ,MA 'DRES PA YI CHOS
RNAMS RAB TU RTOGS, ,'GRO BA THAMS CAD 'DREN PA KHYOD LA PHYAG
'TSAL LO, ,KUN TU SBYOR BA'I BCINGS PA GCOD LA PHYAG 'TSAL LO,
,PHA ROL PHYIN DE THANG LA BZHUGS LA PHYAG 'TSAL LO, ,DUB PA'I

'GRO BA SGROL BA KHYOD LA PHYAG 'TSAL LO, ,'KHOR BA'I 'GRO BA MI
GNAS KHYOD LA PHYAG 'TSAL LO, ,BSOD NAMS 'DI YIS THAMS CAD GZIGS
PA NYID, ,THOB NAS NYES PA'I DGRA RNAMS PHAM BYAS NAS, ,RGA NAD
'CHI BA'I DPA' KLONG 'KHRUGS PA YI, ,SRID PA'I MTSO

LAS 'GRO BA 'DON PAR SHOG ,BSGOM PA'I RIM PA MDO KUN LAS BTUS PA
RDZOGS SO,, ,,