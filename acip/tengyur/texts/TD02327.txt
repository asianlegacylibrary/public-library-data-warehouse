@268A #, ,RGYA GAR
SKAD DU, BHAtt'A RA K'AR+YA T'A R'A S'A DH'A NAm, BOD SKAD DU,
RJE BTZUN MA 'PHAGS

MA SGROL MA'I SGRUB THABS, ,SMRA BA'I SENG GE LA PHYAG 'TSAL LO,
,YE SHES DRI MED SGROL MA GSAL BA'I THUGS, ,SMRA BSAM BRJOD MED
SHES RAB PHAR PHYIN GSUNGS, ,STONG NYID SNYING RJE'I RDO RJE PHAG
MO'I SKU, ,RJE BTZUN SGROL MA'I SKU GSUNG THUGS LA 'DUD, ,SGROL
MA GSUM DANG

TSUL MTHUN RNAL 'BYOR PAS, ,RTAG TU LHA MO 'DI BSGOM BYA PHYIR
BSHAD, ,DANG PO RTEN GYI GANG ZAG GIS, ,GDONG LA SOGS PA KHRUS
BYAS NAS, ,YID DU 'ONG BA'I GNAS DE RU, ,MAndALA BYI DOR LEGS BYAS
LA, ,BDE BA'I STAN LA 'DUG NAS NI, ,SNYING GAR ZLA DKYIL YI GE
T'Am, ,

LCAGS KYU 'DRA BA'I 'OD 'PHROS PAS, ,BLA MA LHA MO SPYAN DRANGS
LA, ,PHYAG 'TSAL BA DANG MCHOD CING BSHAGS, ,RJES SU YI RANG
BSKUL ZHING GSOL, ,DGE BA CUNG ZAD CI BSAGS PA, ,BYANG CHUB THOB
PHYIR BDAG GIS BSNGO, ,DE NAS TSANGS PA'I GNAS BZHI BSGOM,
,SNGAGS 'DI

BZLAS PAS STONG PAR BSGOM, ,AOm SH'U N+YA T'A DZNY'A NA BADZRA
SVA BH'A WA A'ATMA KO&HAm, PAm LAS PADMA 'DAB BRGYAD STENG,
,T'Am LAS RJE BTZUN SGROL MA NI, ,ZHAL GCIG PHYAG GNYIS SKU MDOG
LJANG, ,G-YAS NA MCHOG SBYIN PHYAG RGYA CAN, ,G-YON NA AUTPALA
SNGON PO 'DZIN, ,RIN CHEN RGYAN RNAMS

MDZES PA'I TSUL, ,SMRA BA'I SENG GES DBU BRGYAN PA, ,ZHABS GNYIS
SKYIL KRUNG PHYED PAR BZHUGS, ,DAR GYI STOD G-YOGS SMAD G-YOGS
BYAS, ,DE LTAR DAM TSIG BSKYED BYAS LA, ,THUGS KA'I T'Am LAS 'OD
'PHROS PAS, ,YE SHES SEMS DPA' SPYAN DRANGS LA, ,DAD PA'I

STOBS KYIS PHYAG BYAS TE, ,DE NAS MCHOD PA SNGAGS 'DIS DBUL, ,AOm
BADZRA PUshPE P'U DZA H'Um, AOm BADZRA DH'U PE P'U DZA H'Um, AOm
BADZRA D'I PE P'U DZA H'Um, AOm BADZRA GANDHE P'U DZA H'Um, AOm
BARDZA NEE BI DHYE P'U DZA H'Um, AOm G'I TI P'U DZA H'Um, JI SRID
MI SKYO'I BAR DU BSGOM, ,SKYO NA BZLAS PA 'DI LTAR BYA, ,

@268B AOm T'A RE TUTT'A RE TU RE SV'A H'A, SNGAGS PHRENG SNYING
GA NAS PHYUNG STE, ,YE SHES THUGS LA MNYES PAS MCHOD, ,BYIN RLABS
TSUR 'DUS ZHAL NAS 'THON, ,BDAG LA THIM ZHING 'OD 'PHROS PAS,
,BAR CHAD SEL DANG SGRIB SBYANGS BSAM, ,DES SKYO GTOR MA GTANG
BYA STE, ,MI RTOG

AOm LAS RIN CHEN SNOD, ,A'A:LAS BDUD RTZI SNA TSOGS BSAM, ,H'Um
LAS THIM ZHING SNA TSOGS GSOL, ,SNGAGS 'DIR SNYING PO BTAGS TE
DBUL, ,BA LIm TA P'U DZA AARGHAm P'U DZA BA LIm AI DAm GRiHNA KHA
KHA KH'A HI KH'A HI AARGHAm PRA T'I TZTSA P'U DZA KH'A HI SV'A
H'A, DAD PA'I STOBS KYIS BSTOD PAR BYA, ,AOm

STONG NYID SNYING RJE PHAG MO CHE, ,SGROL MA'I SKU LA PHYAG 'TSAL
BSTOD, ,SMRA BSAM BRJOD MED PHA ROL PHYIN, ,SGROL MA'I GSUNG LA
PHYAG 'TSAL BSTOD, ,DRI MED YE SHES GSAL BA'I THUGS, ,SGROL MA'I
THUGS LA PHYAG 'TSAL BSTOD, ,ZLA 'OD SRID PA'I MUN SEL BA, ,'JOMS

BYED NYI MA'I DKYIL DANG MTSUNGS, ,THABS DANG SHES RAB YON TAN
LDAN, ,SGROL MA LA NI RTAG TU 'DUD, ,'GRO LA BU BZHIN RTAG TU
'DUN, ,SRID GSUM RNAM THAR GSUM LA 'GOD, ,SENG LDENG NAGS LA RAB
GNAS SHING, ,'JIGS PA BRGYAD LAS SHIN TU SKYOB, ,SGRO LAMS

LA NI PHYAG 'TSAL BSTOD, ,MNGON PAR DGA' BA'I ZHING KHAMS SU,
,RDO RJE MKHA' 'GRO'I SKUR STON CING, ,SKYE SHI MED PA'I CHOS
KYANG STON, ,SGROL MA LA NI PHYAG 'TSAL BSTOD, ,DPAL DANG LDAN
PA'I ZHING KHAMS SU, ,RIN CHEN MKHA' 'GRO'I SKUR STON CING, ,'GRO
BA'I SDUG

BSNGAL NAD RNAMS SEL, ,SGROL MA LA NI PHYAG 'TSAL BSTOD, ,BDE BA
CAN GYI ZHING KHAMS NA, ,PADMA MKHA' 'GRO'I SKUR STON CING, ,BDE
BA CHEN PO'I NGANG LA GNAS, ,SGROL MA LA NI PHYAG 'TSAL BSTOD,
,RNAM PAR DAG PA'I ZHING KHAMS NA, ,LAS KYI MKHA' 'GRO'I SKUR

STON CING, ,PHRIN LAS BZHI YI DON YANG SGRUB, ,SGROL MA LA NI
PHYAG 'TSAL BSTOD, ,MTHA' DBUS MED PA'I ZHING KHAMS NA, ,PHA ROL
PHYIN MA'I SKUR STON CING, ,PHYOGS BCU'I SANGS RGYAS TSOGS DANG
BCAS, ,SGROL MA LA NI PHYAG 'TSAL BSTOD, ,DE NAS NYAL BA'I DUS

@269A *, ,NA NI, ,STONG PA NYID KYI NGANG LA NYAL, ,LAS DANG
SPYOD LAM CI SPYOD PA, ,LHA MO'I NGA RGYAL DU NI BSGOM, ,'DI
BRTZAMS PA YI DGE BA GANG, ,RJE BTZUN SGROL MA'I THUGS RJE DANG,
,DAM PA RNAMS KYI BYIN RLABS KYIS, ,RJE BTZUN SGROL MA 'GRUB PAR
SHOG BTZUN

KA MA LA SH'I LAS MDZAD PA'I SGROL MA'I SGRUB THABS RDZOGS SO,,
