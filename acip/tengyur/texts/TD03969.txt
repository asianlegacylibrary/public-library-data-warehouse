@245A #,,RGYA GAR
SKAD DU, TZITTA AUTP'A DA SAMBA RA BI DHI KRA MA, BOD SKAD DU,
SEMS BSKYED PA DANG SDOM PA'I CHO GA'I RIM PA, 'JAM DPAL GZHON
NUR GYUR PA

LA PHYAG 'TSAL LO, ,NGAN SONG THAMS CAD 'JIG PA DANG, ,SGRIB PA
THAMS CAD LAS GROL ZHING, ,RDZOGS SANGS GO 'PHANG STZOL MDZAD PA,
,BYANG CHUB SEMS LA PHYAG 'TSAL LO, ,RDZOGS SANGS RGYAS DANG DAM
PA'I CHOS, ,BYANG CHUB SEMS DPA'I TSOGS LA YANG, ,DE

BZHIN BYANG CHUB SEMS DPA' YI, ,SDOM PA'I RIM PA BRI BAR BYA, ,DE
LA DANG PO SANGS RGYAS DANG BYANG CHUB SEMS DPA' THAMS CAD LA
PHYAG 'TSAL BA DANG, MCHOD PA'I CHO GA LA SOGS PA SNGON DU SONG
BAS, DGE BA'I BSHES GNYEN LA STON PA'I 'DU SHES BSKYED NAS, 'DI
SKAD CES

GSOL BA GDAB PAR BYA STE, JI LTAR SNGON GYI DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS RNAMS DANG,
BYANG CHUB SEMS DPA' SA CHEN PO LA BZHUGS PA RNAMS KYIS DANG POR
BLA NA MED PA YANG DAG PAR RDZOGS PA'I BYANG CHUB TU THUGS

BSKYED PA DE BZHIN DU BDAG MING 'DI ZHES BGYI BA YANG SLOB DPON
GYIS BLA NA MED PA YANG DAG PAR RDZOGS PA'I BYANG CHUB TU SEMS
BSKYED DU GSOL ZHES LAN GSUM GYI BAR DU BRJOD DO, ,DE LTAR GSOL
BA BTAB NAS DKON MCHOG GSUM LA SKYABS SU 'GRO BA NI,

SLOB DPON DGONGS SU GSOL, BDAG MING 'DI ZHES BGYI BAS DUS 'DI NAS
BZUNG NAS, JI SRID BYANG CHUB SNYING PO LA MCHIS KYI BAR DU,
RKANG GNYIS RNAMS KYI MCHOG SANGS RGYAS BCOM LDAN 'DAS RNAMS LA
SKYABS SU MCHI'O, ,SLOB DPON DGONGS SU GSOL,

@245B BDAG MING 'DI ZHES BGYI BA DUS 'DI NAS BZUNG NAS, JI SRID
BYANG CHUB SNYING PO LA MCHIS KYI BAR DU CHOS RNAMS KYI MCHOG ZHI
BA 'DOD CHAGS DANG BRAL BA'I CHOG RNAMS LA SKYABS SU MCHI'O,
,SLOB DPON DGONGS SU GSOL, ,BDAG MING 'DI ZHES BGYI BA DUS 'DI
NAS BZUNG NAS, JI

SRID BYANG CHUB SNYING PO LA MCHIS KYI BAR DU TSOGS RNAMS KYI
MCHOG 'PHAGS PA BYANG CHUB SEMS DPA' PHYIR MI LDOG PA'I BYANG
CHUB SEMS DPA'I DGE 'DUN RNAMS LA SKYABS SU MCHI'O ZHES LAN GSUM
DU BRJOD DO, ,DE LTAR SKYABS SU 'GRO BA KHYAD PAR CAN BYAS NAS,
BCOM LDAN 'DAS SH'AKYA THUB PA

DANG PHYOGS BCU'I SANGS RGYAS DANG BYANG CHUB SEMS DPA' THAMS CAD
YID KYIS DMIGS TE, PHYAG BTZAL BA DANG, CI 'BYOR BA'I MCHOD PA LA
SOGS PA BYAS LA, SLOB DPON MDUN DU BYAS TE PUS MO G-YAS PA'I LHA
NGA SA LA BTZUGS PA'AM TZOG PUR YANG RUNG BAS 'DUG STE, THAL MO
SBYAR

BAS SEMS BSKYED PAR BYA STE, PHYOGS BCU RNAMS NA BZHUGS PA'I
SANGS RGYAS DANG BYANG CHUB SEMS DPA' THAMS CAD BDAG LA DGONGS SU
GSOL, ,SLOB DPON DGONGS SU GSOL, BDAG MING 'DI ZHES BGYI BAS SKYE
BA 'DI DANG SKYE BA GZHAN DANG GZHAN DAG TU SBYIN PA'I RANG BZHIN

DANG, TSUL KHRIMS KYI RANG BZHIN DANG, BSGOM PA'I RANG BZHIN GYI
DGE BA'I RTZA BA BDAG GIS BGYIS PA DANG, BGYID DU STZAL BA DANG,
BGYID PA LA RJES SU YI RANG BA'I DGE BA'I RTZA BA DES, JI LTAR
SNGON GYI DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS RNAMS

DANG, SA CHEN PO LA RAB TU BZHUGS PA'I BYANG CHUB SEMS DPA' CHEN
PO RNAMS KYIS, BLA NA MED PA YANG DAG PAR RDZOGS PA'I BYANG CHUB
TU THUGS BSKYED PAR MDZAD PA DE BZHIN DU, BDAG MING 'DI ZHES BGYI
BAS KYANG DUS 'DI NAS BZUNG NAS JI SRID BYANG CHUB SNYING PO LA
MCHIS KYI BAR DU BLA NA

MED PA YANG DAG PAR RDZOGS PA'I BYANG CHUB CHEN PO LA SEMS BSKYED
PAR BYA'O, ,SEMS CAN MA BRGAL BA RNAMS BSGRAL BAR BGYI'O, ,MA
GROL BA RNAMS DGROL BAR BGYI'O, ,DBUGS MA PHYIN PA RNAMS DBUGS
DBYUNG BAR BGYI'O, ,YONGS SU MYA NGAN LAS MA 'DAS PA RNAMS YONGS

@246A *, ,SU MYA NGAN LAS BZLA BAR BGYI'O ZHES LAN GSUM DU BRJOD
PAR BYA'O, ,DE LTAR SLOB DPON MED KYANG BDAG NYID BYANG CHUB TU
SEMS BSKYED PA'I CHOG NI, DE BZHIN GSHEGS PA SH'AKYA THUB PA DANG
PHYOGS BCU'I DE BZHIN GSHEGS PA THAMS CAD YID LA BSAMS TE, PHYAG
'TSAL

BA DANG, MCHOD PA'I CHO GA LA SOGS PA BYAS NAS, GSOL BA GDAB PA
DANG SLOB DPON ZHES PA'I TSIG SPANGS PA'I SKYABS SU 'GRO BA LA
SOGS PA'I GO RIMS GONG MA BZHIN DU BYA'O, ,DE LTAR SEMS BSKYED
PA'I GANG ZAG GIS BYANG CHUB KYI SEMS SPEL BAR BYA BA'I PHYIR THA
NA NYIN LAN

GSUM MTSAN LAN GSUM DU, SANGS RGYAS CHOS DANG TSOGS KYI MCHOG
RNAMS LA, ,BYANG CHUB BAR DU BDAG NI SKYABS SU MCHI, ,BDAG GIS
SBYIN SOGS BGYIS PA 'DI DAG GIS, ,'GRO LA PHAN PHYIR SANGS RGYAS
'GRUB PAR SHOG ,CES BYANG CHUB TU SEMS BSKYED PAR BYA'O, ,

BYANG CHUB KYI SEMS NYAMS PAR BYED PA'I CHOS BZHI LAS LDOG PAR
BYA STE, BZHI GANG ZHE NA, BLA MA DANG MCHOD PAR 'OS PA SLU BA
DANG, GZHAN 'GYOD PA'I GNAS MA YIN PA LA 'GYOD PA BSKYED PA DANG,
SEMS BSKYED PA'I BYANG CHUB SEMS DPA' LA ZHE SDANG GIS TSIGS SU
BCAD PA MA YIN PA

BRJOD PA DANG, SEMS CAN THAMS CAD LA G-YO DANG SGYUS SPYOD PA'O,
,BYANG CHUB KYI SEMS MI NYAMS PAR BYED PA'I CHOS BZHI LA BSLAB
PAR BYA STE, BZHI GANG ZHE NA, SROG GI PHYIR YANG BSAMS BZHIN DU
BRDZUN MI SMRA BA DANG, SEMS CAN THAMS CAD LHAG PA'I BSAM PA

RNAM PAR DAG PAS GNAS PAR BYA'I G-YO DANG SGYUS MA YIN PA DANG,
SEMS BSKYED PA'I BYANG CHUB SEMS DPA' LA STON PA'I 'DU SHES
BSKYED CING PHYOGS BCUR YANG DAG PA'I YON TAN BRJOD PAR BYA BA
DANG, SEMS CAN 'GA' ZHIG DGE BA LA 'GOD PA DE DAG BLA NA MED PA

YANG DAG PAR RDZOGS PA'I BYANG CHUB LA 'GOD KYI NYAN THOS DANG
RANG SANGS RGYAS LA NI MA YIN NO, ,KHYAD PAR DU MNGON PAR SHES PA
MYUR DU THOB PAR 'DOD PA'I BYANG CHUB SEMS DPA' 'PHAGS PA SPYAN
RAS GZIGS DBANG PHYUG GIS ZHUS PA'I CHOS BDUN PA ZHES BYA BA'I
THEG PA CHEN PO'I MDO LA BSLAB

@246B PAR BYA'O, ,BYANG CHUB TU SEMS BSKYED PA'I PHAN YON NI,
SDONG PO BKOD PA'I MDO LA SOGS PA LAS SHES PAR BYA'O, ,DE LA DANG
POR CHO GA BZHIN DU BYANG CHUB TU SEMS BSKYED PA'I BYANG CHUB
SEMS DPAS BYANG CHUB SEMS DPA' THAMS CAD KYI TSUL KHRIMS KYI
BSLAB PA LA LEGS PAR SLOB PAR

'DOD PAS, BYANG CHUB SEMS DPA' BYANG CHUB SEMS DPA'I SDOM PA LA
GNAS PA DANG, BYANG CHUB SEMS DPA'I SDOM PA'I CHO GA SHES PA
DANG, BYANG CHUB SEMS DPA'I SDOM PA 'BOGS PA'I SGO NAS SLOB MA
RJES SU GZUNG BAR NUS PA'I DGE BA'I BSHES GNYEN LA PHYAG BYAS TE,
DE'I RKANG PA

LA GTUGS NAS GSOL BA GDAB PA NI, SLOB DPON KHYOD LAS BDAG BYANG
CHUB SEMS DPA'I TSUL KHRIMS KYI SDOM PA YANG DAG PAR BLANG BA DE
LAN BAR 'TSAL GYIS, DE LA GNOD PA MA MCHIS NA BDAG LA THUGS BRTZE
BA'I SLAD DU CUNG ZAD CIG GSAN CING STZAL BA'I RIGS SO ZHES DE

LTAR LAN GSUM GYI BAR DU GSOL BA GDAB PAR BYA'O, ,RIGS KYI BU
KHYOD NYON CIG ,KHYOD 'DI LTAR SEMS CAN MA BRGAL BA RNAMS BSGRAL
BA DANG, MA GROL BA RNAMS DGROL BA DANG, DBUGS MA PHYUNG BA RNAMS
DBUGS DBYUNG BA DANG, YONGS SU MYA NGAN LAS MA 'DAS PA

RNAMS YONGS SU MYA NGAN LAS BZLA BA DANG, SANGS RGYAS KYI GDUNG
RGYUN MI 'CHAD PAR 'DOD DAM, DE LAS KHYOD KYIS SEMS BSKYED PA
BRTAN PA DANG YI DAM BRTAN PAR BYA'O, ,GZHAN DANG 'GRAN PA'I CHED
DU MA YIN NAM, GZHAN GYI NAN GYIS LAN DU BCUG PA MA YIN NAM ZHES

'DRI'O, ,DE'I 'OG TU DE BZHIN GSHEGS PA SH'AKYA THUB PA'I LUGS
SKU'AM RAS RIS LA SOGS PA MDUN DU BZHUGS PA DANG, DE BZHIN GSHEGS
PA SH'AKYA THUB PA LA SOGS PA PHYOGS BCU'I 'JIG RTEN GYI KHAMS
THAMS CAD NA BZHUGS PA'I SANGS RGYAS DANG BYANG CHUB SEMS DPA'
THAMS

CAD MDUN DU BSAM LA, CI NUS PA'I PHYI'I MCHOD PA LNGAS MCHOD PA
DANG PHYAG BYAS LA, DE MA THAG TU DGE BA'I BSHES GNYEN STAN MTHON
PO LA 'DUG PA LA STON PA'I 'DU SHES KYIS PHYAG BYAS TE, PUS MO
G-YAS PA'I LHA NGA SA LA BTZUGS PA'AM TZOG TZOG POR 'DUG STE THAL
MO SBYAR NAS DGE BA'I

@247A *, ,BSHES GNYEN LA BYANG CHUB SEMS DPA'I SDOM PA NOD PAS
'DI LTAR BSKUL BAR BYA STE, SLOB DPON GYIS BYANG CHUB SEMS DPA'I
TSUL KHRIMS KYI SDOM PA YANG DAG PAR BLANGS PA BDAG LA MYUR DU
STZAL DU GSOL ZHES DE LTAR LAN GSUM DU DGE BA'I BSHES GNYEN LA
BSKUL NAS,

DE NAS DGE BA'I BSHES GNYEN 'DUG PA'AM LANGS PA YANG RUNG STE,
DES BYANG CHUB SEMS DPA'I SDOM PA NOD PA DE DAG LA 'DI SKAD CES
DRI BA BYA STE, MING 'DI ZHES BYA BA KHYOD BYANG CHUB SEMS DPA'
YIN NAM, BYANG CHUB TU SMON LAM BTAB BAM ZHES DRIS PA NA, LEN
PA'I BYANG CHUB SEMS DPA'

DES KYANG BTAB LAGS SO ZHES KHAS BLANG BAR BYA'O, ,DE NAS MI ZAD
PA DPAG TU MED PA BLA NA MED PA'I BSOD NAMS KYI GTER CHEN POR
GYUR PA SANGS RGYAS THAMS CAD KYI YON TAN RIN PO CHE'I 'BYUNG
GNAS BYANG CHUB SEMS DPA'I SDOM PA RING POR MI THOGS PAR THOB PAR
'GYUR RO ZHES SNYAM DU BSAM

ZHING SEMS RAB TU DANG BAR GYUR PAS DGA' BA DANG BCAS PAS CANG MI
SMRA BAR THAL MO SBYAR TE 'DUG PAR BYA'O, ,DE NAS DGE BA'I BSHES
GNYEN DES DUS GSUM GYI BYANG CHUB SEMS DPA' THAMS CAD KYI BSLAB
PA'I GZHI THAMS CAD DANG TSUL KHRIMS THAMS CAD DE, SDOM PA'I TSUL
KHRIMS DANG,

DGE BA CHOS SDUD PA'I TSUL KHRIMS DANG, SEMS CAN GYI DON BYED
PA'I TSUL KHRIMS MDOR BSDUS PA SLOB MA LA GO BAR BYAS TE, BYANG
CHUB SEMS DPA' THAMS CAD KYI SLOB PA'I GZHI RNAMS DANG, BYANG
CHUB SEMS DPA' THAMS CAD KYI TSUL KHRIMS DE DAG CI BDAG LAS LEN
PAR 'DOD DAM ZHES SLOB MA LA 'DRI

BAR BYA'O, ,DES DE LTAR LEN PAR 'TSAL LO ZHES KHAS LEN PAR GYUR
NA, BYANG CHUB SEMS DPA'I SDOM PA SBYIN PAR BYA STE, BTZUN PA'AM,
TSE DANG LDAN PA'AM, RIGS KYI BU MING 'DI ZHES BYA BA KHYOD BDAG
BYANG CHUB SEMS DPA' MING 'DI ZHES BYA BA LAS, 'DAS PA'I BYANG
CHUB SEMS DPA'

THAMS CAD KYI BSLAB PA'I GZHIR GYUR PA GANG YIN PA DANG, TSUL
KHRIMS SU GYUR PA GANG YIN PA DANG, MA BYON PA'I BYANG CHUB SEMS
DPA' THAMS CAD KYI BSLAB PA'I GZHIR GYUR PA GANG YIN PA DANG,
TSUL KHRIMS SU GYUR PA GANG YIN PA DANG, DA LTAR PHYOGS BCU'I
'JIG RTEN NA DA LTAR BYUNG BA'I BYANG

@247B CHUB SEMS DPA' THAMS CAD KYI BSLAB PA'I GZHIR GYUR PA GANG
YIN PA DANG, TSUL KHRIMS SU GYUR PA GANG YIN PA'I BSLAB PA'I GZHI
GANG DAG DANG TSUL KHRIMS GANG DAG LA, 'DAS PA'I BYANG CHUB SEMS
DPA' THAMS CAD KYIS BSLAB PAR GYUR PA DANG, MA BYON PA'I BYANG
CHUB SEMS DPA'

THAMS CAD KYIS SLOB PAR 'GYUR BA DANG, PHYOGS BCU BDAG NA DA LTAR
BYUNG BA'I BYANG CHUB SEMS DPA' THAMS CAD DA LTAR SLOB PA'I BYANG
CHUB SEMS DPA'I BSLAB PA'I GZHI THAMS CAD DANG BYANG CHUB SEMS
DPA'I TSUL KHRIMS THAMS CAD DE, SDOM PA'I TSUL KHRIMS DANG DGE BA
CHOS SDUD PA'I TSUL

KHRIMS DANG, SEMS CAN GYI DON BYA BA'I TSUL KHRIMS NOD DAM ZHES
SMROS SHIG ,DES KYANG NOD LAGS SO ZHES SMROS SHIG ,DE LTAR SLOB
DPON GYIS LAN GSUM GYI BAR DU LEN NAM ZHES BRJOD CING SLOB MAS
RAB TU LEN LAGS SO ZHES LAN GSUM BRJOD PAS SDOM PA BLANGS PAR
'GYUR RO, ,DE

NAS DGE BA'I BSHES GNYEN DES, SLOB MA LA BYANG CHUB SEMS DPA'I
SDOM PA BYIN NAS, PHYOGS BCU'I SANG RGYAS DANG BYANG CHUB SEMS
DPA' THAMS CAD LA YAN LAG LNGAS PHYAG 'TSAL BA SNGON DU 'GRO BAS
THAL MO SBYAR TE, 'DI SKAD CES LAN GSUM BRJOD PAR BYA STE, BYANG
CHUB SEMS DPA'

MING 'DI ZHES BYA BAS, BDAG BYANG CHUB SEMS DPA' MING 'DI ZHES
BYA BA LAS, BYANG CHUB SEMS DPA'I TSUL KHRIMS KYI SDOM PA YANG
DAG PAR BLANG BAR BYA BA LAN GSUM GYI BAR DU MNOS LAGS TE, BYANG
CHUB SEMS DPA' MING 'DI ZHES BYA BA 'DIS, BYANG CHUB SEMS DPA'I
TSUL

KHRIMS KYI SDOM PA YANG DAG PAR BLANGS PA LA, BDAG MING 'DI ZHES
BGYI BA DPANG DU GYUR PAR 'PHAGS PA'I MCHOG LKOG TU GYUR KYANG,
PHYOGS BCU'I 'JIG RTEN GYI KHAMS MTHAS GTUGS PA'I CHOS THAMS CAD
LKOG TU MA GYUR PA'I THUGS MNGA' BA THAMS CAD LA MKHYEN PAR GSOL
LO

ZHES LAN GSUM GYI BAR DU PHYOGS BCU'I SANGS RGYAS DANG BYANG CHUB
SEMS DPA' RNAMS LA BRJOD DE, PHYAG BTZAL NAS BLA MA DANG SLOB MA
LDANG BAR BYA'O, ,DE NAS LANGS LA DGE BA'I BSHES GNYEN GYIS BYANG
CHUB SEMS DPA'I SDOM PA MNOS PA'I BYANG CHUB SEMS DPA' DE LA 'DI
SKAD

@248A *, ,CES BRJOD PAR BYA STE, BYANG CHUB SEMS DPA' MING 'DI
ZHES BYA BA KHYOD NYON CIG ,'DI NI CHOS NYID YIN TE, GANG GI TSE
BYANG CHUB SEMS DPA' BYANG CHUB SEMS DPA'I SDOM PA YANG DAG PAR
LEN PA'I LAS BRJOD PA RDZOGS PA DE'I TSE PHYOGS BCU'I SANGS RGYAS
KYI ZHING THAMS

CAD DU, SANGS RGYAS DANG BYANG CHUB SEMS DPA' RNAMS LA 'DI LTA
BU'I LTAS 'BYUNG BAR 'GYUR TE, SANGS RGYAS DANG BYANG CHUB SEMS
DPA' DE DAG GIS 'DI LTAR SANGS RGYAS KYI ZHING GA GE MO ZHIG NA,
BYANG CHUB SEMS DPA' MING 'DI ZHES BYA BAS BYANG CHUB SEMS DPA'
MING 'DI ZHES BYA BA LAS

BYANG CHUB SEMS DPA'I SDOM PA YANG DAG PAR BLANGS PA MNOS SO ZHES
YANG DAG PAR MKHYEN PAR 'GYUR RO, ,DE LA SANGS RGYAS BCOM LDAN
'DAS DE DAG DANG BYANG CHUB SEMS DPA' DE RNAMS KYIS CHOS KYI
BRTZE BAS BU DANG SPUN ZLA'I DGONGS PA MDZAD LA DE LTAR DGONGS PA
MDZAD PAS BSOD

NAMS DANG YE SHES KYI TSOGS 'PHEL BAR 'GYUR RO ZHES BYA BA BRJOD
PAR BYA'O, ,DE NAS DGE BA'I BSHES GNYEN DES BYANG CHUB SEMS DPA'
DE LA 'DI SKAD CES BRJOD PAR BYA'O, ,BYANG CHUB SEMS DPA' MING
'DI ZHES BYA BA KHYOD NYON CIG ,BYANG CHUB SEMS DPA'I SDOM PA

YANG DAG PAR BLANGS PA 'DI DAD PA MED PA RNAMS KYI MDUN DU SMRA
BAR MI BYA STE, GANG GI PHYIR, DAD PA MED PA RNAMS LA BYANG CHUB
SEMS DPA'I SDOM PA RAB TU BSTAN NA, DAD PA MED PA'I SEMS CAN DE
DAG BYANG CHUB SEMS DPA'I SDOM PA MA DAD PAS SPONG BAR BYED DE,
DES NA JI SNYED BYANG

CHUB SEMS DPA' BYANG CHUB SEMS DPA'I SDOM PA LA GNAS PA LA BSOD
NAMS KYI PHUNG PO DANG LDAN PAR 'GYUR BA DE SNYED KYI BSOD NAMS
MA YIN PA'I PHUNG PO MA DAD PA DE DANG LDAN PAR 'GYUR RO, ,GANG
GI PHYIR BYANG CHUB SEMS DPAS SEMS CAN SDUG BSNGAL THAMS CAD LAS
YONGS SU BSRUNG

BAR BYA BA YIN PAS GZHAN SDIG PA LAS BZLOG PAR BYA STE, DE'I
PHYIR MCHOG TU DGE BA'I BYANG CHUB SEMS DPAS GSANG BAR BYA BA YIN
NO, ,DE NAS BSLAB PA'I GZHI PHAM PA'I GNAS SU GYUR PA SDOM PA
'JIG PA'I RGYU BSTAN CING, NYES BYAS KYI LTUNG BA NYON MONGS PA
CAN DANG NYON MONGS PA CAN MA

@248B YIN PA YANG BSTAN PAR BYA'O, ,DGE BA'I BSHES GNYEN GYIS
MDOR BSDUS PA BYANG CHUB SEMS DPA'I SDOM PA NYI SHU PA DANG,
BYANG CHUB SEMS DPA'I SA'I TSUL KHRIMS KYI LE'U BSHAD PAR BYA'O,
,BYANG CHUB TU SEMS BSKYED PA DANG BYANG CHUB SEMS DPA'I SDOM
PA'I CHO GA ,SLOB DPON CHEN PO DPAL MAR

ME MDZAD YE SHES KYIS MDZAD PA RDZOGS SO,, ,,RGYA GAR GYI MKHAN
PO DE NYID DANG, ZHU CHEN GYI LO TZ'A BA DGE SLONG DGE BA'I BLO
GROS KYIS BSGYUR BA LAGS SO, ,SLAD KYIS PAndI TA DE NYID DANG, LO
TZ'A BA DGE SLONG TSUL KHRIMS RGYAL BAS BCOS SHING GTAN LA PHAB
PA,, ,,

