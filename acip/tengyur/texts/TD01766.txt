@258B #,
,RGYA GAR SKAD DU, SHR'I DE W'I K'A LI S'A DHANO PI KA ,BOD

SKAD DU, DPAL LHA MO NAG MO SGRUB PA'I THABS KYI CHOG ,DPAL LHA
MO NAG MO LA PHYAG 'TSAL LO, ,DPAL LHA MO NAG MO BSGRUB PAR 'DOD
PA'I RNAL 'BYOR PAS, YO BYAD PHUN SUM TSOGS PAS LHA BSAMS LA, DE
NAS GNAS DUR KHROD DAM, SHING DRUNG NGAM, GCONG RONG NGAM, KHANG
STONG

DAM, DBEN PA'I SA PHYOGS SU PHYIN LA, DE NAS DANG PO PHYOGS
SKYONG BCU LA SOGS PA 'JIG RTEN PA THAMS CAD LA GTOR MA RGYAS PAR
BTANG, DE NAS AE'I MAndALA KUN DU KHRU RE BA LA DPANGS SU YANG
KHRU GANG GI TSAD DU BYA, DE LA STEGS BU RIM PA GSUM DU BYA'O,
,BAR MA LA ZLA GAM

GSUM GSUM DU BYA, THA MA LA GRU GSUM DANG, DANG PO LA GRU GSUM DU
BYA, RABS CHAD KYI THOD PA RE RE'AM, YANG NA GANG YANG RUNG BA'I
THOD PA RE RE BZHAG STE, DE YANG THOD PA'I STENG DU MNGON PAR
BYAS NAS, THOD PA'I NANG DU YANG NAG PO RE RE RO SOL KYIS BRI,
THOD PA'I PHYI YANG DMAR

PO RE RE MI KHRAG GIS BRIS, ZLA GAM GSUM GSUM YANG DMAR POR BYUG
,GRU GSUM NAG POS TSON BTANG STE, TSON BTANG MA LEGS NA SKYON 'DI
LTA BU YOD DO, ,TSON SBOMS NA SLOB DPON DANG, SLOB MA NAD MANG
DU'ONG, TSON PHRAS NA NAD MANG BAR YONG, YO BAR GYUR NA YUL DU

'KHRUG PA YONG, BAR CHAD PAR GYUR NA SLOB DPON SLOB BU MYUR DU
'CHI BAR 'GYUR, DE BAS RE KH'A SMYUG MA 'BRING PO TZAM DU BYAS
LA, G-YAS NAS BSKOR ZHING BRI STE, TSON DGYE BA YANG GRU GSUM
NYIS 'GYUR DU DGYE STE, NANG GI GRU GSUM NAG POR BYA, PHYI GRU
GSUM DE DMAR POR

BYUG ,NANG DANG PHYI GRU GSUM RE RE LA RDO RJE PHYED MA RE RES
MTSAN PA BRI, THAL CHEN DANG KHRAG SKAM BSRES PAS, AE'I DBUS SU
SNGAGS SA BON GYI H'Um BRI, NANG GI ZUR GSUM LA MA MO THAMS CAD
KYI SROG GI SNYING PO BHYO:RE RE BRI BAR BYA BA YIN NO, ,DE YANG
DA DU RA'I KHU BA DANG DUR KHROD

@259A *, ,KYI SOL BA DANG RA KHYI'I KHRAG DANG, BYA NAG MO'I
KHRAG DANG, DE RNAMS CHA BSNYAMS LA BSRES TE ZHIB TU BTAGS LA
TSON RTZI DANG SBYAR BAS DUR KHROD KYI RAS LA LHA MO'I SKU BRIS
LA, AE'I MAndALA GYI DBUS SU BZHUGS SU GSOL TE, DE NAS SPOS LA
SOGS PA MCHOD PA'I YO BYAD LNGA

TSANG BAR BSHAMS TE MCHOD PA DBUL, DE YANG BDAG DAM TSIG GI LHA
MO BSGOM PA NI, DANG PO RANG GI SNYING GAR PADMA 'DAB MA BZHI'AM,
YANG NA 'DAB MA BRGYAD PA GE SAR DANG BCAS PA CIG BSAM, PADMA
DE'I GE SAR GYI DBUS SU YI GE AAm KLAD KOR DANG BCAS PA 'OD 'BAR
BA CIG BSAMS LA

DE'I STENG DU YI GE H'Um RANG GI GZI BRJID KYIS RANG NYID ME LTAR
'BAR BA CIG BSGOM, ME DES BDAG NYID RNAM PAR RTOG PA CAN GYI LUS
BSREGS NAS THAL BAR GYUR PAR BSAM MO, ,YANG THAL BA DE'I DBUS SU
ZHI BA'I 'OD KYIS BSAM PAR BYA BA, SNGON GYI PADMA'I SNYING PO LA
GNAS PA, SROG GI RANG

BZHIN GYI YI GE AOm, DE'I STENG DU BAm BSAM MO, ,DE NAS YI GE BAm
YONGS SU GYUR PA LAS, BUM PA GANG BA DKAR PO'I KHA NAS BDUD
RTZI'I CHU RGYUN 'BAB PA CIG BSAM, DE NAS SROG TU BSHAD PA'I YI
GE AOm DE YIS BDUD RTZI'I CHU RGYUN 'BAB CING SBRENG BAS, YI GE
KUN GYI MCHOG SROG TU BSHAD

PA'I YI GE AA ZHES PA'I CHU DES LHAG PAR BRTAN ZHING BRTAS PAR
BYAS NAS, GZI BRJID DANG LDAN PAR GYUR NAS, ZLA BA DANG, KHA BA
DANG, KUNDA DANG, SPRIN DKAR PO DANG, DUR LTA BUR BSAM PAR BYA'O,
,DE NAS DPAL LHA MO'I MTSAN SNGAGS AOm MA H'A K'A LI DE W'I K'A
LI, TRANTA K'A LA TI TZAndA R'U PI nI

H'Um PHAt, CES BRJOD PA'I SGO NAS, SNGAGS KYI SA BON YI GE AA DE
LAS LHAR BSGRUBS TE, DPAL LHA MO NAG MO'I SKUR BSGYUR ZHING BSGOM
PAR BYA BA NI, SKU MDOG NAG MO CHAR SPRIN NAM, BUNG BA LTAR GNAG
PA, SHIN TU RID PA, KENG RUS KYI RUS CAN, ZHAL GCIG PHYAG BZHI
PA, ZHABS

GNYIS PA, G-YAS KYI DANG PO NA RAL GRI, ,'OG MA NA BHANDHA DMAR
GYIS BSKYIL BA, KHA tV'Am GA DKROL MA STE, G-YON NA SHAKTI, 'OG
MAS TRI SH'U LA'I DAR DBYANGS 'PHYAR BA THOGS PA, MI RO RENGS PA
KHAR BCUG NAS MCHE BA GTZIGS PA, SPYAN DMAR PO GSUM BZLOG NAS LTA
BA, DBU'I

@259B RAL PA GYEN DU BRDZES SHING LEN BU G-YON DU 'KHYIL PA, DBU
SKRA'I RAL PA LA THOD PA'I PHRENG BAS BRGYAN PA, SNYAN CHA G-YAS
PA SBRUL GYI MGUL NAS DRIL BU GSIL BA, SNYAN CHA G-YON PA SENG
GE'I RAL PA DMAR BA, RNA LTAG GNYIS NA ME TOG DANG DAR DMAR NAG
GI COD PAN 'PHUR BA, LHA

MA YIN LA SOGS PA'I THOD PA'I DO SHAL BYAS PA, GLANG PO CHE'I KO
RLON STOD G-YOGS SU BYAS PA, BA LANG GI KO RLON CHEN PO DRAL BA
LA RE LDE SER POS SHAM BU BYAS PA SKU SMAD DKRIS PA, KHRAG DANG
ZHAG GI THIG LES TSOM BUR BRIS PA, KLU'I RGYAL PO GNYIS GSHIBS
PAS SKA RAGS SU BYAS PA, ZHABS GNYIS LCAGS SGROG

GIS BRGYAN NAS, BOD BU GVA PA'I STENG NA RTZEN SKYIL DU BZHUGS
PA, DUR KHROD BRGYAD KYI DBUS NA SKAD DUNG DANG 'BRUG GI SGRA
LTAR SGROGS SHING, MA MO MKHA' 'GRO SHA ZA THAMS CAD DBANG DU
SDUD PA CIG TU BSGOM MO, ,DE LTAR GSAL BA DANG DE'I SNYING GA'I
DBUS SU, THUGS MAR ME 'DRA BA

LA RANG GI SOR BZHI'I TSAD LA DBYIBS SGO NGA'I GZUGS 'DRA BA CIG
GSAL BAR BSGOM MO, ,SGO NGA DE'I NANG GI DBUS SU H'Um NYI MA ZLA
BA'I DKYIL 'KHOR DANG LDAN PA CIG BSGOM MO, ,DE'I YANG H'Um GI
THIG LE NI NYI MA'I DKYIL 'KHOR DU BSAM, H'Um GI ZLA TSES ZLA
BA'I DKYIL 'KHOR DU BSAM,

DE'I 'OG TU H'Um DE LAS 'OD ZER BYUNG BAS BZLAS PA'I YIG 'BRU
RNAMS PHRENG BAR GYUR NAS, H'Um DE NYID LA BLTA ZHING GSAL BA
DANG, 'DRIS SHING GOMS PA'I SBYOR BAS RTZE GCIG KHO NAR BSGOM MO,
,DE LTAR BDAG DAM TSIG GI LHA MOR GSAL BA DANG, GRUB PA'I GNAS
NAS RANG

BZHIN GYI LHA MO SNGAR GYI DE DANG 'DRA BA ZHIG LA, 'KHOR MA MO
GCER BU RAL PA CAN THOD PAS SE RAL KHAR BRGYAN PA, LAG PA G-YAS
PAS MI'I SNYING THOGS PA, LAG PA G-YON PAS BHANDHA RAKTAS BKAR BA
'DZIN PA, SNYING GI DKYIL NA SROG GI SNYING PO BHYO:RE RE YOD PA,
BSAM GYIS MI

KHYAB PA DANG BCAS PA BYON PAR BSAM MO, ,DE NAS NAM MKHA' LA
SPYAN DRANGS NAS, MDUN DU AE'I DBUS SU SNGAGS KYI SA BON H'Um
DANG BHYO:LA SO SOR THIM PAS SKU PHYAG RGYAR BZHENGS PAR BYA'O,
,DE LA DGUG PA DANG GZHUG PA DANG BCING BA DANG DBANG DU BYA BA
SNGAGS 'DIS

@260A *, ,BYA'O, ,DRi SHYA DZA:H'Um BAm HO:SA MA YA STVAm SA MA
YA STVAm ZHES BRJOD NAS DE NAS GZUGS LA MNGON DU SKU STON PA CIG
BSGOM MO, ,DE LTAR MI STON NA, AOm H'Um BHYO:AE A'AR LI
HR'I:DZA:ZHES BRJOD CING GZIR RO, ,MNGON DU MA BYUNG NA BDAG GI
SEMS LA CI 'DOD PA NI KHYOD KYIS SGRUB

PAR GYIS SHIG CES BSGO BA'O, ,DE YANG LAS BYED PA'I TSE RIG
SNGAGS KYI DAM TSIG SBYIN TE, DAM TSIG KYANG GUR GUM CHU LA
SNGAGS KYIS BTAB LA SBYIN NO, ,DAM TSIG GI SNGAGS 'DI'O, ,AOm HA
NA HA NA BADZRA SA MA YA AA DHI KRA MA NAN H'Um PHAt, DAM TSIG GI
CHU SBYIN NAS BSGO BA, LHA MO KHYOD

DAM TSIG 'DI LAS 'DAS NAS BSGO BA BZHIN DU MA BYAS NA RAB TU GZIR
BA CHEN PO BYED PA DANG, DAM TSIG GI CHU 'DI YANG HA LA HA LA
CHEN POR 'GYUR TE, MTHONG BAS KHRAG SKYUGS PA DANG, RDO RJE ZA
BYED CHEN POS SNYING DRAL TE DUS MA YIN PAR 'CHI BAR 'GYUR BA
DANG, RDO RJE GNOD SBYIN GYIS GSOD

PA LA SOGS PAR 'GYUR RO, ,KHRO BO ZA BYED CHEN POR 'GYUR TE, RDO
RJE ME DPAL 'BAR BAS TSIG NAS LUS THAL BAR BYAS TE, SO SO RANG GI
RNAM PA GSAL BZHIN DU DMYAL BA 'BOD SGROGS SU SKYE BAR 'GYUR RO
ZHES DAM TSIG POR, DE NAS LHA MO LA MCHOD PA LNGA DANG GTOR MA
DBUL

LO; ,AOm H'Um SHR'I YA DE B'I K'A LI MA H'A K'A LI H'Um BHYO:,
,AOm BADZRA PUshPE P'U DZA SPHA RA nA SA MA YE H'Um PHAt CES
BRJOD DE ME TOG DBUL LO, ,AOm BADZRA DH'U PE P'U DZA SPA RA nA SA
MA YE H'Um ZHES BRJOD DE BDUG SPOS SHANGS LA DBUL LO, ,AOm BADZRA
D'I PE P'U DZA SPHA RA nA SA MA YE H'Um ZHES BRJOD DE MAR ME
SPYAN LA

DBUL LO, ,AOm BADZRA GANDHE P'U DZA SPHA RA nA SA MA YE H'Um ZHES
BRJOD DE DRI THUGS KAR DBUL LO, ,AOm BADZRA NEE WI DYE P'U DZA
SPHA RA nASA MA YA H'Um ZHES BRJOD DE LHA BSHOS PHYAG TU DBUL LO,
,DE NAS RA ROG PO'I SHA KHRAG DANG, BYA NAG MO'I SHA KHRAG DANG,
GZHAN GYI YANG SHA KHRAG SNA TSOGS

GANG 'BYOR PA DANG, CHANG LA SOGS PA BZA' BA SNA TSOGS DANG LDAN
PA'I GTOR MA DBUL BAR BYA STE, MA H'A MAm SA KH'A HI, MA H'A GO
RO TZA NA KH'A HI, MA H'A TZITTA KH'A HI, MA H'A BA SU TA KH'A
HI, AI DAm BA LIm GRi Dn'A SA MA YA H'Um PHAt SV'A H'A ZHES BRJOD
DE GTOR MA DBUL BAR BYA'O, ,DE LTAR MCHOD PA

@260B RDZOGS PAR PHUL NAS BSTOD PA BYA'O, ,GLING BU 'BUD PA'AM,
MI RKANG 'BUD PA'AM, CANG TE'U'AM, MI THOD KYI RNGA BRDUNG ZHING
DBYANGS SNYAN POS BSTOD PA BYA STE, AOm DPAL LDAN NAG MO MI PHAM
SRID GSUM BDAG ,RANG DON GRUB CING RNAM THAR SGOR GZHOL KYANG,
,SNYING RJE'I DBANG

GIS GZHAN DON RJES THOB CING, ,SHES RAB SNA TSOGS DAG GIS 'GRO
DON BYED, ,LHA MO SKU MDOG NAG MO CHAR SPRIN MDOG ,MTSAN MO NAG
MO SHIN TU GTUM PA'I GZUGS, ,SHIN TU RID CING KENG RUS LUS CAN
MA, ,ZHAL GCIG PHYAG BZHI ZHABS GNYIS BRJID PA'I SKU, ,RAL

PA GYEN 'GRENG LAN BU G-YON DU 'KHYIL, ,SKRA RKED SBRUL DANG THOD
PA'I PHRENG THOD CAN, ,RNA LTAG ME TOG DAR NAG COD PAN CAN,
,KHRAG GI CHANG GIS RA RO SPYAN RTZA DMAR, ,MI RO RENGS PA KHAR
BCUG MCHE BA GTZIGS, ,RNAM PAR GTZIGS NAS KHRAG LA SHIN TU DGYES,
,SNYAN CHA

G-YAS PA SPRUL GYI MGUL NAS DRIL BU GSIL, ,GDUG PA BTUL NAS
TSANGS PA'I SGRA SGROGS MA, ,SNYAN CHA G-YON PAR SENG GE RAL PA
DMAR, ,DPA' BO KHAMS GSUM SENG GE'I SGRA SGROGS SHING, ,PHYAG
BZHI G-YAS KYI DANG PO RAL GRI 'DZIN, ,'OG MA BHANDHA RAKTA

DMAR BSKYIL 'DZIN, ,G-YON GYI DANG PO SHAKTI MTSON CHA 'DZIN,
,'OG MA TRI SH'UL MGUL NA DAR DPYANGS 'DZIN, ,SHAKTI RAL GRI
MTSON GYIS BSAD PA YAm, ,LHA MA YIN GYI MGO BOS DO SHAL BYAS,
,GLANG PO CHE YI KO RLON STOD G-YOGS BYAS, ,SMAD NI BA LANG KO
RLON DRAS

PA LA, ,PHYED NI RE LNGA SER PO'I SHAM BUS DKRIS, ,KLU YI DBANG
PO GZHIBS PA'I RKED CHINGS CAN, ,ZHABS GNYIS LCAGS SGROG DAG GIS
MDZES PAR BRGYAN, ,KHRAG ZHAG MANG PO DAG GI TSOM BUS THIG LER
BRIS, ,BONG BU GZHON MTSAN MO DUR KHROD RGYU, ,BONG BU'I RMIG

PA GLOG GI SHUGS CAN MA, ,KHAMS GSUM SKAD CIG TZAM GYIS SKOR BAR
BYED, ,SKAD NI DUNG DANG 'BRUG GI SGRA LTAR SGROGS, ,MA MO MKHA'
'GRO SHA ZA DBANG DU SDUD, ,LHO PHYOGS GSHIN RJE'I PHO BRANG DAG
NA GNAS, ,DAM PA'I SA NAS GZUGS SKU GNYIS GZIGS MA, ,

@261A *, ,TING 'DZIN DBANG THOB GZUGS KHAMS GNAS SU BYON, ,TSANGS
PA'I RGYAL PO LA SOGS PHYAG BYAS MA, ,GZHAN LA DBANG BSGYUR 'DOD
KHAMS YA MTHAR BYON, ,DBANG PHYUG CHEN PO'I SKU LA DGYES 'KHRIL
MA, ,SUM CU RTZA GSUM TSAL DU BYON PA'I TSE ,LHA RNAMS DBUGS

PHYUNG BRGYA BYIN PHYAG BYAS MA, ,LHA MA YIN RNAMS PHUNG BAR BYAS
PA'I TSE, ,LHA MIN DBANG PO KUN GYIS PHYAG BYAS MA, ,SKU MDOG RI
RAB CHE DANG 'GRAN PA'I TSE, ,LTE BA'I THAD KA'I PHYOGS NAS NYI
ZLA 'CHAR, ,RGYAL CHEN BZHI LA SOGS PAS PHYAG BYAS MA, ,RGYA
MTSO'I GTING NAS ME SBAR MTSO

SKEMS NUS, ,SA 'OG DBANG PO KUN GYIS PHYAG BYAS MA, ,LHA MO KHYOD
KYIS CHO 'PHRUL 'DI BSTAN PAS, ,BDUD DANG GSHIN RJE'I RGYAL PO
'DAR ZHING 'DUD, ,MA MO SRIN MO'I TSOGS RNAMS RNGAM ZHING RGOD,
,DAM SRI'I TSOGS RNAMS 'DAR ZHING DAM LA 'DUD, ,TZITTA'I RIN CHEN
GUR PHUB

GZHAL YAS NAS, ,NYI ZLA'I DKYIL 'KHOR BRTZEGS PA'I 'OD ZER 'BAR,
,PHYOGS BCU 'JIG RTEN DAG GI BCUD BSDUS NAS, ,NYI MA'I DKYIL
'KHOR DAG LA THIM MDZAD MA, ,DUG GI RLANGS PAS NAG PO'I PHYOGS
RNAMS KYI, ,BZHI BRGYA RTZA BZHI'I NANG RNAMS SLONG MDZAD MA, ,DE
PHYIR

NAD KYI BDAG MO DAM LA 'DU, ,PHYOGS BCU'I 'JIG RTEN BDUD RTZI'I
BCUD BSDUS NAS, ,ZLA BA'I DKYIL 'KHOR DAG LA THIM MDZAD MA, ,BDUD
RTZI'I RLANGS PAS DKAR PO'I PHYOGS RNAMS KYI, ,BZHI BRGYA RTZA
BZHI'I NAD KYI RTZAD GCOD MA, ,BDUD RTZI SMAN GYI RGYAL MO DAM LA
'DU, ,GANG

ZHIG KHYOD LA DAD NAM BAS BYAMS, ,DE PHYIR NAD BDAG MA GCIG SMAN
GYI GTZO, ,BDUD RTZI LHA MO KHYOD LA RTAG TU BSTOD, ,SANGS RGYAS
SH'AKYA THUB PA'I SPYAN SNGA RU, ,BDAG GI DENG NAS 'KHOR BA JI
SRID PAR, ,DKAR PO'I PHYOGS KYI NAD DANG SDUG BSNGAL SOGS, ,ZHI
BAR BYA

PHYIR TSE DANG BSOD NAMS SPEL, ,NAG PO'I PHYOGS NI BKUG CING
DBANG DU SDUD, ,SMYO 'BOG BSAD LA SOGS PA'I LAS 'DI RNAMS, ,BSTAN
PA SRUNG PHYIR LAS 'DI BSGRUB PAR BGYI, ,'DI LAS 'GAL NA RGYAL
BA'I SKU BSLUS PAS, ,DUS GSUM RGYAL BA'I RDO RJES MGO

@261B 'GEMS SHOG ,DE SKAD RGYAL BA'I SPYAN SNGAR DAM BCAS PAS,
,KHAS BLANGS BZHIN DU DAM TSIG DGYES DGONGS LA, ,DAM BCAS BZHIN
DU PHRIN LAS MYUR DU MDZOD, ,RNAL 'BYOR BDAG DANG BDAG GI 'KHOR
BCAS LA, ,ZHAL NAS BDUD RTZI'I RGYUN GYI CHAR PHOB LA, ,NAD SOGS
SDUG

BSNGAL TSOGS RNAMS ZHI BAR MDZOD, ,TSE DANG DBANG THANG LONGS
SPYOD RGYAS PAR MDZOD, ,ZANG ZING LO TOG 'BRU YI PHUNG PO DANG,
,RIN CHEN RKANG 'GRO PHYUGS RNAMS 'PHEL BAR MDZOD, ,BLA MA SMOD
CING DKON MCHOG DBU 'PHANG SMOD, ,BDAG GI DGE BA'I BAR CHAD BYED
PA RNAMS, ,CHE GE

MO ZHES BYA BA'I LAS NGAN 'DI, ,KHYOD KYI KHONG NAS DUG GI RLUNG
BUS LA, ,'DU BA RNAM BZHI'I NAD RNAMS KHONG NAS SLONG, ,PAGS GZHI
SA LA LHUNG LA RDEBS SU CHUG ,DON SNOD LNGA PO KHONG KHRAG SKYUG
TU CHUG ,LAS NGAN 'KHOR BCAS BRANG CHEN BRDUNG DU CHUG ,SMRE
SNGAGS TSE DE GNAM

DU 'BOD DU CHUG ,'CHI BDAG GSAD SMYO 'BOGS PAS GSAD PAR MDZOD,
,GCAN GZAN MKHA' LDING LA SOGS LTAS NGAN PHOB, ,BSTAN PA SRUNG
BA'I LAS 'DI MYUR DU MDZOD, ,AOm RO RU RO RU BI TIshthA BA DHO
TS'I KA M'A LA RAKshA S'I H'Um BHYO:, ,CHE GE MO M'A RA YA H'Um
PHAt CES BZLAS SHING

DAM BDAR, GTOR MA SPHRENG ZHING BRGYA RTZA BRGYAD DAM, ,YANG NA
NYI SHU RTZA GCIG BZLAS, ,GZHAN YANG LHA MO'I GZUNGS LA SOGS
BSTOD PA MTHA' DAG BYA'O, ,DE NAS LHA MO'I RNAL 'BYOR LA GNAS
NAS, ,DON THAMS CAD GRUB PAR BYED PA'I SNYING PO'I SNGAGS 'DIS
BZLAS PAR BYA STE, MYUR

BAR MA YIN BUL MA YIN, ,MI GSAL MA YIN GSAL BAR MIN, ,GUG SKYED
NYAMS PA MA YIN PA, ,G-YENG BA'I RTOG PA SPANGS PAS BZLAS, ,AOm
H'Um SHRI YA DE W'I K'A LI MA H'A K'A LI H'Um BHYO:, ,A'A RA LI
HRIm DZA: ZHES YIG 'BRU GSAL BAR BYAS TE, SNGAGS KYI BZLAS PA
THAMS CAD KYANG LHA

MO'I TSIG YIN PAR CHE BA'I NGA RGYAL BYA ZHING, RANG GI SPRUL
PA'I LHA MO THAMS CAD KYI ZHAL NAS KYANG SNGAGS KYI SGRA 'BYUNG
BAR BSAM ZHING BZLAS PA LA SOGS PA BYA STE, DE LTA BU THAMS CAD
KYIS BZLAS PAR 'GYUR, ,DE NI SNGON DU BYA BA SNGAGS TE, 'BUM
PHRAG BDUN BZLAS PA'AM,

@262A *, ,YANG NA GSUM BZLAS PAS LAS THAMS CAD 'GRUB PAR 'GYUR
RO, ,DE YANG SNGAGS KHRI PHRAG BZLAS NAS GTOR MA RE RE BTANG STE,
KHU TSUR BCINGS TE MDZUB MO GNYIS BSGRENGS LA, KHA 'GRAM G-YAS
G-YON DU MCHE BA LTAR BYAS LA, AOm BYA B'A BATT'A LI CHE ZHES LAN

BDUN NAM GSUM BZLAS NAS 'DI SKAD DU, DUR KHROD MA MO DNGOS GRUB
ZHAL, ,GTUM MO GTZIGS BYED YI DGAS KHA, ,DAM TSIG SRUNG MA KHRAG
DGA' MO, ,LHA CHEN DGYES MDZAD KHYED LA BSTOD, ,KI LI SGRA SGROGS
SBYOR 'DZIN MA, ,DUR KHROD RO YI MTSO DBUS NA, ,TSOGS DANG PHO
NYA BCAS

PA RU, ,GTZIGS BYED GTUM BDUD MDZAD LA BSTOD, ,LAS BZHI'I DBANG
PHYUG SNA TSOGS GZUGS, ,SHIN TU RID PA'I 'JIGS GZUGS CAN, ,LUS LA
LPAGS GYON BONG BU ZHON, ,GNAS GSUM BDAG MO KHYED BSTOD DO, ,SKE
CHA LUS RGYAN THAL BAS MTSAN, ,PHYOGS BZHI NYUL

ZHING SROG GI BDAG ,YA MTSAN GYUR NAS DE MTSAN GYIS, ,SNGON CHAD
LA SOGS 'DUD LA BSTOD, ,GSOL CIG BZHES SHIG DAM TSIG LHA, ,GNAS
NAS GNAS SU MDZAD DU GSOL, ,BDAG GI BSAM PA CI 'DOD PA, ,DE NI
KHYOD KYIS 'GRUB PAR GYIS, ,BDAG GI LAS 'DI CI

BYED KYANG, ,DE LA KUN GYIS GROGS GYIS SHIG ,GRiHnA GRiHnA, SARBA
DUsht'Am, PRA DUsht'Am, BHAKshA BHAKshA, PHRUm PHRUm PHRUm PHAd
SV'A H'A ZHES BRJOD DE, SE GOL LAN GSUM BRDABS LA GTANG BAR
BYA'O, ,SNGAGS MA RDZOGS KYI BAR DU DE LTAR SHES PAR BYA'O, ,JI
SRID SKYO BAR MA GYUR GYI BAR DE SRID DU BZLAS

LA; ,SKYO BAR GYUR NA YANG BSTOD PA BYAS LA MCHOD YON PHUL TE
MCHOD LA PHYAG BYAS LA, LHA MO SLAR GSHEGS SU GSOL, ,DPAL LHA MO
LA SNGON DU MCHOD PA PHUL ZHING BSNYEN PA RDZOGS PAR BYAS LA, LHA
MOS LUNG BSTAN CING MTSAN MA THOB PA'I RNAL 'BYOR PAS KYANG DANG
PO NYID DU SNYING PO'I

SNGAGS 'BUM BZLAS TE, DE NAS BZOD LAS LA SBYAR RO, ,DE LA SMYO
ZHING BSAD PA'I LAS BYA STE, GROG MKHAR GYI SA DANG, CHU 'GRAM
GNYIS KYIS DANG, DUR KHROD KYIS DANG, DUR KHROD KYI THAL BA DRON
PO DANG, DUR KHROD KYI SOL BA DANG, RDZAS DE DAG GCIG TU BSRES
TE, ZHIB TU

@262B BTAGS LA, LUNG BONG GI GCIN GYIS SBRUS TE, BSGRUB BYA'I
GZUGS BRNYAN BYAS LA LDUM BU MED NA YANG, LUNG TANG TZE'I 'BRAS
BU DANG, DUG DANG, SKE TSE DANG, LAN TSV'A DANG, RA KHRAG SBYAR
LA MI DE'I RUS RIGS BLA GANG YIN PA'I GZUGS GRO GA LA BRIS LA,
BLA DE'I LUS LA DE'I MING RUS

DANG, SOD CIG PA'I BSKUL TSIG DANG LDAN PA BRIS TE, 'DI SKAD DU,
H'Um CHE GE MO M'A RA YA M'A RA YA AUN MANTA KU RU H'Um PHAt CES
BRI, BLA RDO DANG SBRAGS LA GZUGS BRNYAN GYI SNYING GAR GZHUG
,GZHAN YANG GONG GI RDZAS DANG, TSA BA GSUM DANG, MU ZIN GA PO
BSRES TE ZHIB TU BTAGS LA,

LUNG BONG GI GCIN DANG SBYAR TE, GZUGS BRNYAN LA KHYAB PAR
BSKU'O, ,DE NAS GCAN GZAN GYI THOD PAR BCUG LA MAndALA GYI DBUS
SU GZHAG ,DE NAS GANG LA BYA BA DE BKUG CING GZUGS BRNYAN LA
BSTIMS TE, MI DE YIN PA KHO NAR BSAMS LA DE LA LAS BYA'O, ,GSAL
SHING LA BSKYON LA

GSAD PA'I TSUL DU, 'DIR LCAGS LAS GSAL SHING RTZE GCIG PA BRDUNGS
LA BYA'O, ,DE LTAR BYAS PA NI LHA MO YIN TE, GZUGS BRNYAN GYI
RKUB NAS GYEN DU BTZUGS PAR PHYUNG LA GZUGS SO, ,DE NAS SNGAGS
'BUM PHRAG GSUM BZLAS NA DGRA BO BRLAG PAR 'GYUR RO, ,DE DBUS

BSAM PAR BYA BA NI, BSGRUB BYA DE'I SNYING GA'I DBUS SU YI GE KAm
LAS GYUR PA'I SDIG PA KHA DOG NAG PO MI SDUG PA CIG ,SNYING GI
MAR ME'I DBUS SU ZHUGS NAS, SNYING KHRAG 'THUNG ZHING SHA ZA BAR
BSAM MO, ,GZHAN YANG DPAL LHA MO NAG MO BSGOMS PA'I THUGS KA'I
MAR ME LA,

NANG GI H'Um GI 'OD ZER LAS DZA:DMAR PO SGRIL MAR PHYOGS BCUR
'PHROS 'DUS DE YONGS SU GYUR PA LAS, LCAGS KYI SPYANG MO RAL PA
CAN GCIG TU BSGOM MO, ,DES BSGRUB BYA'I SNYING RTZA'I DBUS NAS
KHRAG RNGUB PAR BSAM ZHING SNGAGS BZLAS TE, AOm H'Um SHR'I DE W'I
K'A LI MA H'A K'A LI H'Um

BHYO:, ,MA MA SHA TR'Um A'A MU KAm M'A RA YA H'Um H'Um PHAt CES
BRGYA RTZA RE BZLAS NAS, RDZAS NI KA NA KA'I RTZA BA DANG, ZI RA
NAG PO DANG, DBANG PO'I LAG PA DANG, GNOD SBYIN GYI LAG PA DANG,
BE'U RGYUG PA DANG, SKYE BA DMAR PO DANG, DUR KHROD KYI SOL BA
DANG, LAN TSV'A'I PHYE MA RNAMS ZHIB TU

@263A *, ,BTAGS PA'I PHYE MA SBYAR BA BYAS LA, SNGAGS BZLAS NAS
GZUGS BRNYAN LA GDAB, PHUR PA DMAR LHANG NGE BA BSREGS LA SNYING
GAR GDAB, DE LTAR MTSON RNON BOS GZUGS DUM BUR GTUBS LA, PHYE MAR
BYAS LA, DE DU RE'I 'BRAS BU YOD NA RAB, MED NA YANG LUNG

TANG TZE'I 'BRAS BU BRGYA RTZA BRGYAD BLANGS LA, RTZAB MO'I NANG
DU BTZAGS NAS GZUGS BRNYAN GYI PHYE MA DANG BSRES NAS, DPAL LHA
MO'I SBYOR BAS SKRA BSHIG GCER BUR PHYUNG NAS, KHA LHO PHYOGS SU
BLTAS TE TSER MA LA SBYIN SREG BYA'O, ,DE NAS SNGAGS LA, AOm H'Um
SHR'I DE W'I K'A LI MA H'A K'A LI

H'Um BHYO:, ,MA MA SHA TR'Um A'A MU KAm M'A RA YA AUN MANTA KU RU
H'Um PHAt CES BRGYA RTZA BRGYAD BZLAS SHING, RDZAS DANG BSTAN
ZHING BSREG PAR BYA'O, ,DE LTAR BYAS NA SMYO NAS 'CHI BAR 'GYUR
RO, ,HAm GIS THAL BA DE NYID BLANGS TE, DE NYID SPYI BOR BTAB NA
LO NYI SHU RTZA GCIG TU SMYO BAR 'GYUR RO ZHES

KYANG BSHAD DO, ,GZHAN YANG BDAG GI RMI LTAS SU, ,BUD MED NAG MO
KHROS PA YIS, ,GANG ZHIG 'CHING BAS BCINGS GYUR NA, ,MTSAN MO NAG
MOR DE SHES BYA, ,BSGRUB BYA NYI MA BDUN NA NI, ,'CHI STE GSHIN
RJE'I YUL DU 'GRO, ,GAL TE RE ZHIG CUNG ZAD 'GROR NA YANG, NYIN
ZHAG

BDUN DU BSAM GTAN 'DI BYA'O, ,BSGRUB BYA LUS PO SKAMS LA RID PA,
SKRA 'DZINGS PA, SPUB PA, KHU BA DANG, RDUL DANG KHRAG 'DZAG PA,
'DAR BA'I CHA BYAD CAN ZHIG MDUN DU MNGON SUM DU BSAM MO, ,BDAG
LHA MOR GZHAN PA'I H'Um LAS 'OD ZER NYI MA DANG ME STAG LTA BU
'BYUNG

BA LAS, BSKAL BA'I ME BZHIN 'BAR ZHING, 'UR 'UR DANG, TOG TOG
DANG, CHEM CHEM CAN DU DRAG PO'I YI GE H'Um DU GYUR NAS, H'Um DE
LAS RDO RJE'I KHAB TU GYUR PAR BSAM MO, ,RDO RJE 'BAR BA'I KHAB
DE DGRA BO'I BSHAD KHUNG GI SGOR ZHUGS TE, SNYING PHUG NAS KHA'I
NANG NAS SAM, SPYI GTZUG

GI TSANGS PA'I BU GNAS PHYUNG NAS CHER 'BAR BAR BSAMS TE, SNYING
PO'I SNGAGS KYI MJUG LA, CHE GE MO HA NA HA NA, DA HA DA HA, H'Um
H'Um PHAt PHAt CES PA'I SNGAGS KYIS KHAS BUB TU LHUNG BAR BYA'O,
,DE LTA BUS BSAM GTAN GYI LHA YANG 'CHI NA 'KHOR BA NA GNAS PA'I
MI RNAMS LA LTA

@263B CI SMOS, ,LHA MO MU STEGS KYI SGRUB LUGS, ,SLOB DPON LO KA
SHR'I YIS BSGYUR BA RDZOGS SO,,