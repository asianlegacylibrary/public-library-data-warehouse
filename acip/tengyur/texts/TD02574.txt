@37B #, ,RGYA GAR SKAD DU, A'ARYA MANYDZA SHR'I N'A MA SAm G'I
TI TZAKRA MA RA M'A RA YA MANTRA, BOD SKAD DU, 'PHAGS PA 'JAM
DPAL GYI MTSAN YANG DAG PAR BRJOD PA'I NGAN SNGAGS BYAD KYI 'KHOR
LOS GSAD PA, 'JAM DPAL

GSHIN RJE'I GSHED LA PHYAG 'TSAL LO, ,RDO RJE 'JIGS BYED 'JIGS
PAR BYED, ,KHRO BO'I RGYAL PO GDONG DRUG PO, ,BCO BRGYAD SPYAN
DMAR GNYIS KYIS MDZES, ,GSHIN RJE GSHED LA PHYAG 'TSAL TE, ,'JAM
DPAL MGON GYIS MI 'DUL TSE, ,NGAN SNGAGS BYAD KYI 'KHOR LO
BRTZAM, ,DE LA DUR

@38A *, ,KHROD CHEN PO RAB 'JIGS PAR, ,MA RUNGS 'DUL BA'I BLON
MCHOG GIS, ,DPAL LDAN 'BYOR BA DRUG RDZAS BSOG ,SRID PA'I RI BO
PHAM BYAS TE, ,SEMS CAN NGAN SONG RNAM PAR SBYANGS, ,DON YOD 'GRO
BA'I DON BYAS TE, ,GTZO BO DKON MCHOG LHUR BLANG ZHING, ,BLA MA
PHYAG

BYAR 'OS PA LA, ,TSOGS GNYIS TSOGS NI 'BAD DE BSAGS, ,SRID PA'I
'DOD CHAGS RNAM SPANGS TE, ,STONG PA NYID DGA' STONG BA'I BLOS,
,YANG DAG BDAG MED DE BZHIN NYID, ,YANG DAG MTHA' STE YI GE BRAL,
,SHES RAB CHEN PO'I SKAD CIG GIS, ,CHOS KUN NGO BO NYID MED BYA,
,'ON

KYANG SNANG BA MA BKAG PAS, ,CHOS KUN NAM MKHA'I MTSAN NYID LA,
,YE SHES SKAR MA LAM ME PA, ,RANG SEMS NYAMS SU MYONG BA DE,
,DGAG TU BTUB PA MA YIN PAS, ,RANG RIG SEMS KYI CHO 'PHRUL DU,
,YI GE'I PHRENG BAS NYE BAR MJOS [?], ,'OD KYI PHUNG PO'I 'PHRO
'DU YIS, ,'BYUNG BA CHEN PO RGYU

GCIG PO, ,RIM PA BZHI YIS DKYIL 'KHOR BRTZEGS, ,'BYUNG BA 'DUS
PA'I 'BRAS BU LA, ,MTHUN 'JUG SPYOD YUL BYA BA'I PHYIR, ,RI RAB
GZHAL YAS KHANG YANG BRTZEGS, ,'KHOR LO RTZIBS DRUG 'BAR BA STE,
,DBUS SU GLANG CHEN BSNOL BA'I KHRI, ,NYI ZLA BA PADMA MDANGS
BSKYED DE, ,RANG

RIG SEMS KYI CHO 'PHRUL 'DUS, ,SGYU 'PHRUL DRA BAS MNGON BYANG
CHUB, ,YE SHES LNGA RDZOGS BCOM LDAN 'DAS, ,SANGS RGYAS KUN GYI
SKU YI MCHOG ,DANG PO'I SANGS RGYAS ZHAL MNGA' BA, ,RGYAN RNAMS
KUN GYIS SBRAS PA NI, ,DUNG DANG KUN DE'I 'OD 'PHRO BA, ,NYI MA'I
SNYING PO 'AM GSER GYI

MDOG ,PHYAG BZHI BA LA ZHI BA'I SKU, ,SHES RAB RAL GRI MDA' GZHU
BSAMS, ,DE YI THUGS KAR 'KHOR LO DANG, ,'JAM DPAL YE SHES SEMS
DPA' BSGOM, ,ZLA BA AA YI 'PHRO 'DU YIS, ,'OG MIN GNAS MCHOG DAM
PA NAS, ,RNAM SNANG CHEN PO LA SOGS PA'I, ,DKYIL

'KHOR CHEN PO DRUG BYON TE, ,THUGS KA'I ZLA STENG BZHUGS PA LA,
,BKUR STI RIM GROS MNYES PAR BYA, ,SHES RAB 'KHOR LO LA BLO GTAD,
,YE SHES PHRENG SNGAGS BZLAS PA BRTZAM, ,YE SHES LNGA YI SGO NAS
BSTOD, ,GAL TE ZHI BAS MA 'DUL ZHING, ,DE RNAMS GZHI DANG BCAS PA
KUN, ,CHOS KYI

@38B DBYINGS SU THIM 'GYUR TE, ,DANG PO'I SANGS RGYAS RGYU MED
PA'I, ,YE SHES MIG GCIG DRI MA MED, ,CHOS KYI DBYINGS LAS DRAG
POR BZHENGS, ,YE GE DRUG PO YE SHES SGRAS, ,'JAM DBYANGS CHEN PO
SGRA CHE BA, ,RDO RJE H'Um STE H'Um ZHES SGROG ,NAM MKHA'I MTHA'
YAS SGRA SGROGS PAS, ,H'Um LAS DRAG

POR SKYES PA NI, ,GSHIN RJE GSHED PO BGEGS KYI RGYAL, ,KHRO BO'I
RGYAL PO GDONG DRUG 'JIGS, ,SPYAN DMAR BCO BRGYAD PHYAG BCU
GNYIS, ,RDO RJE 'KHOR LO RDO RJE DANG, ,PADMA RIN CHEN RGYA GRAM
BSNAMS, ,G-YAS PA'I PHYAG NA LEGS PAR BSNAMS, ,MTSON DU RDO RJE'I
MDA' THOGS PA, ,G-YON

PA'I PHYAG RGYA DANG PO NI, ,RDO RJE RAL GRI MA LUS GCOD, ,G-YON
PA'I PHYAG RGYA PHA ROL BSDIGS, ,LHAG PA'I PHYAG RGYA GZHAN RNAMS
NA, ,SHES RAB RAL GRI MDA' GZHU THOGS, ,HA LA HA LA DUG LTAR
BZHANG [?], ,KENG RUS MCHE BA GTZIGS PA PO, ,RAL PA GYEN BRDZES
THOD PHRENG LA, ,SANGS RGYAS

LNGA YI COD PAN 'DZIN, ,SPRUL DANG THOD RLON PHRENG BAS KLUBS,
,DUS MTHA'I ME LTAR 'BAR BA 'PHRO, ,'JAM DPAL GSHIN RJE GSHED PO
NI, ,RNGAM PA CHEN POR BDAG NYID GYUR, ,THUGS KAR NYI MA'I STENG
NA H'Um, ,DE YI BYIN RLABS YA MTSAN NI, ,AOm AA RA PA TZA NA YA
M'ANTA KA H'Um, AOm PRA DZNY'A

DZNY'A NA M'U RTA YE YA M'ANTA KA H'Um, AOm DU: KHA TZTSE DA YA
M'ANTA KA H'Um, AOm BADZRA T'IKshnA YA M'ANTA KA H'Um, AOm W'A
G'I SHVA RA YA M'ANTA KA H'Um, AOm DZNY'A NA K'A YA YA M'ANTA KA
H'Um, AOm H'Um H'Um SARBA TA TH'A GA TA HRI DA YA HA RA HA RA,
AOm H'Um HR'I: BHA GA B'A NA DZNY'A NA M'URTI, B'A G'I SHVA RI MA
H'A P'A TZA SARBA DHARM'A GA GA NA, AA MA LA SU BA

RI SHUDDHA DHARM'A TU DZNY'A NA GARBHRA H'Um, KHRO BO'I RGYAL PO
H'Um LAS BYUNG, ,'KHOR LO 'BAR BA'I RTZIBS DRUG LAS, ,RIM PA 'DI
LTAR KHROS PAS GNAS, ,MNAR MED GSHIN RJE GSHED PO NI, ,ZHAL GZHIG
PHYAG GNYIS RDO RJE 'DZIN, ,GTI MUG GSHIN RJE GSHED PO NI, ,ZHAL
GCIG PHYAG GNYIS

'KHOR LO 'DZIN, ,ZHE SDANG GSHIN RJE GSHED PO NI, ,ZHAL GCIG
PHYAG GNYIS RDO RJE 'DZIN, ,'DOD CHAGS GSHIN RJE GSHED PO NI,
,ZHAL GCIG PHYAG GNYIS PADMA 'DZIN, ,NGA RGYAL GSHIN RJE GSHED PO
NI, ,ZHAL GCIG PHYAG GNYIS RIN CHEN 'DZIN, PHRAG DOG GSHIN RJE
GSHED PO NI, ,

@39A *, ,ZHAL GCIG PHYAG GNYIS 'KHOR LO 'DZIN, ,G-YON PAS KUN
KYANG 'KHOR LO BSKOR, ,SPRUL DANG THOD PA'I PHRENG BAS BRGYAN,
,DUS MTHA'I ME DPUNG NANG NA BZHUGS, ,BRKYANG BSKUM ZHABS KYIS
GSHIN RJE BRDZIS, ,RE RE'I SKU LA KHRO BO'I TSOGS, ,KHRO GNYER
RIM PAR LDAN LA

SOGS, ,GRANGS MED MTHA' YAS PA YIS BSKOR, ,LAG NA RDO RJE MTHA'
YAS PA, ,DE LTAR GSAL BA'I TING 'DZIN GYIS, ,YE SHES KHRO BO NYE
BAR BSDU, ,H'Um H'Um H'Um, H'Um H'Um H'Um, H'Um BADZRA KRO DHA SA
PA RI W'A RE BADZRA SA MANTA AE HYE HI DRi SHYA DZA: H'Um BAm HO:
ZHES RIGS BSDUS KYI DKYIL 'KHOR CHEN PO RNAMS,

KHRO BOR BYON NAS NYE BAR BYON, ,RGYAL BA MCHOD PAS MNYES BYAS
TE, ,BDAG DANG GNYIS SU MED PAR BZHUGS, ,GSANG SNGAGS RGYAL POS
GZI MDANGS BSKYED, ,'JAM DPAL MTSAN NI KHROS PAS BRJOD, ,GSANG
SNGAGS RGYAL PO KHROS PAS BZLAS, ,SANGS RGYAS KUN GYI KHRO BO'I
SKU, ,DBYE

BA DPAG MED SKYE BA YIS, ,KHAMS GSUM KHRO BOS BKANG BYAS TE, ,RDO
RJE KHRO BO'I DMAG TSOGS KYIS, ,BDUD KYI DPUNG RNAMS PHAM BYAS
TE, ,GSAD CING MNAN PA KHO NAR ZAD, ,SPRUL PA NYE BAR BSDU BYA
STE, ,RDO RJE 'JIGS BYED SOGS KYIS BSTOD, ,DE LTAR BRTAN PA STOBS
SU 'GYUR, ,GAL TE

TING 'DZIN MI GSAL NA, ,DMIGS PA RTZE GCIG CHO GA BYA, ,DUS
MTHA'I DGRA BO GSAD PA NI, ,MA RUNGS 'DUL BA'I SEMS KYIS SU, ,DUR
KHROD THOD PA MI SRUN GSHAGS, ,NANG DU GSHIN RJE'I RGYAL PO BRI,
,KHA GDANGS PAR NI SHIN TU GSAL, ,'OG MA GSHIN RJE'I KHANG PAR
BCAD, ,YA GNAG

BCU BDUN MUN PA'I SMAG ,SGO MED SGO NGA LTA BU'I NANG, ,YID KYIS
GZUGS BRNYAN RDZU 'PHRUL LDAN, ,DGRA BO'I RNAM SHES RLUNG 'DRA
BA, ,SROG DANG 'GROGS TE CHUD GYUR NA, ,SLAR RI THON PA'I SKAL
MED DO, ,GSHIN RJES ZIN PAS MI 'CHOR RO, ,GANG DMIGS BSGRUB BYA'I
SNYING GI

DKYIL, ,SROG BA RTZA YI RANG BZHIN LAS, ,NGAN SNGAGS BYAD KYI
'KHOR LO BCA', ,RTZIBS DRUG LA SOGS GSANG SNGAGS BCAS, ,KUN LA
'CHI RKYEN SPEL TE BRI'O, ,AOm AA RA PA TZA SHA TR'Um CHE GE MO
M'A RA YA, AOm PRA DZNY'A DZNY'A NA M'URTTA YA, SHA TR'Um M'A RA
YA, AOm DU: KHATZTSE DA SHA TR'Um M'A RA YA

@39B AOm BADZRA T'I KshnA SHA TR'Um M'A RA YA, AOm PA' G'I SHVA
RA SHA TRU'Um M'A RA YA, AOm DZNY'A NA K'A YA SHA TR'Um M'A RA
YA, AOm H'Um H'Um H'Um SARBA TA TH'A GA TA HRI DA YA HA RA HA RA,
AOm H'Um HR'I: BHA GA W'A NA DZNYA NA M'URTI B'A G'I SHVA RA MA
H'A P'A TZA SARBA DHARMMA GA GA NA AA MA LA SU PA RI SHUDDHA,
DHARMMA DH'A TU DZNY'A NA GARBHA H'Um, SHA TR'U M'A RA YA H'Um
PHAt CES, GSANG SNGAGS RGYAL PO 'DI

DRAN PAS, GANG DMIGS GDUG PA NYE BAR 'JIG, ,RANG RGYUD GNAS NAS
GSHIN RJE BKUG ,THOD PA RANG BYUNG DE LA BSTIM, ,GDUG PA'I GNAS
NAS DGRA BO DGUG ,MTHUN PA'I GZUGS BRNYAN DE LA BSTIM, ,BDAG NYID
SNYING GA'I SNGAGS 'OD KYIS, ,DGRA BO'I SNYING GA'I 'KHOR LO
BSKOR, ,LTE BA

'KHOR ZHING RTZIBS KYIS GCOD, ,GANG DMIGS BSGRUB BYA'I TSE SROG
PHRAL, ,LUNG STONG ME MAR ME LTAR 'GYUR, ,GZUGS DE 'KHOR LOS DUM
BUR GTUB, ,DRAG PO'I GTOR MAR BCUG BYAS TE, ,THOD NANG GSHIN RJE
DE LA SBYIN, ,CHOS SKYONG SRUNG MAR BSGO BYA STE, ,RANG GI GNAS
SU CHI BDER BTANG, ,GTOR

MA DAG KYANG LHO PHYOGS BSKYAL, ,DE NAS RANG NYID BRTAN BYAS TE,
,CHO GA MA LUS RDZOGS PAR BYA, ,SPYI DANG KHYAD PAR RIM PA YIS,
,BSDUS RGYAS BYE BRAG SHES PAR BYA, ,THA MA'I RGYUD DRAG DANG
THUNG CHE, ,'GRO BA LOG LTA 'KHRUL GYUR NAS, ,SANGS RGYAS SGRUB
LA BAR GCOD CING, ,BYANG CHUB TSE SROG 'PHROG

BYED LA, ,'KHOR LO 'DI YIS GCOD GYUR CIG ,DE YI NUS PA BSKYED NAS
NI, ,BDUD DGRA THAMS CAD PHAM BYAS NAS, ,PHAS KYI RGOL BA NYER
ZHI STE, ,RDZOGS PA'I BYANG CHUB THOB PAR SHOG ,'PHAGS PA 'JAM
DPAL GYI MTSAN YANG DAG PAR BRJOD PA'I NGAN SNGAGS KYI BYAD KYI
'KHOR LO'I SGRUB THABS, SLOB DPON CHEN PO 'JAM DPAL

BSHES GNYEN GYIS MDZAD PA RDZOGS SO, ,RGYA GAR GYI MKHAN PO SU
BADZRA DANG, BOD KYI LO TZ'A BA CHOS KYI SHES RAB KYIS BSGYUR
CING ZHUS TE GTAN LA PHAB PA,, 