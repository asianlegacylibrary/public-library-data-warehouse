@144A *,,PHYAG MTSAN GYI PHAN YON BZHUGS
SO,, #, ,BCOM LDAN 'DAS KYE'I RDO RJE LA PHYAG 'TSAL LO, ,

@144B KYE'I RDO RJE BDAG MED LDAN, ,MKHA' 'GRO BRGYAD KYIS YONGS
SKOR LA, ,PHYAG 'TSAL NAS NI PHYAG MTSAN RNAMS, ,BSNAMS PA'I
PHAN YON RIM BZHIN BRJOD, ,GLANG PO LA SOGS BSNAMS PA NI, ,NAD
RNAMS ZHI PAR MDZAD PA STE, ,GLO DANG DBUGS DANG DE BZHIN SMYO,
,KHRAG SKYUG MDZE NAD

'BRUM BU DANG, ,MCHER PA MCHIN PA'I RANG BZHIN NO, ,GLANG PA LA
SOGS RIM ZHES GRAGS, ,SA LA SOGS PA BRGYAD RNAMS PA, ,PHYUG PO
THAMS CAD 'GRUB PA'O, ,NGA RGYAL LA SOGS SKYON DRUG PO, ,GCOD
PHYIR GRI GUG G-YAS PAS TE, ,DNGOS DANG DNGOS MED RTOG PA LA,
,G-YON PA

NA NI PAD SNOD DO, ,'KHOR BA'I RGYA MTSO'I DUG CHU LAS, ,NYA
'DRA'I 'GRO BA 'DON PHYIR DANG, ,BKRA SHIS 'DZIN PA RO HE TA,
,NYON MONGS RGYA 'DRA GRI GUG G-YAS, ,GTI MUG GIS NI RAB RMONGS
LA, ,PHAG DANG 'DRA BA'I SEMS CAN RNAMS, ,GTI MUG GNYID LAS
BSLANG BA'I PHYIR, ,G-YAS NA

CANG TE'U'I SGRA SGROGS PA, ,'DONG CHAGS KYIS GDUNGS RUS SBAL
NI, ,'GRO BA'I NAD RNAMS BSAL PHYIR DANG, ,CHAGS CHEN BDUD RTZIS
TSIM BYA'I PHYIR, ,RUS SBAL DANG NI PAD SNOD BSNAMS, ,ZHE SDANG
DGRA YIS PHAM BYAS PA, ,SBRUL DANG 'DRA BA'I SEMS CAN RNAMS,
,ZHE SDANG CHEN POS

TSIM BYA'I PHYIR, ,PHYAG NA SPRUL DANG THOD PA'O, ,NGAN RTOG PA
YI RI DAGS RNAMS, ,SKRAG PAR BYA PHYIR SENG GE'AM, ,SENG 'DRA
NGA RGYAL GZHOM PHYIR RAM, ,SENG GE DANG NI SGRA STA BSNAMS,
,BDAG TU LTA BA SOGS PA YI, ,LTA BA PO YI GNYIS PA'O, ,BDAG TU
LTA BA'I MDUD PA DANG, ,SER SNA

DGROL BAR BYA BA'I PHYIR, ,DGE SLONG DANG NI 'KHOR GSIL LO,
,DPER NA THOD PA LTA BU YI, ,CHOS NI 'KHOR LO BSKOR BA YIS,
,NYON MONGS THA BA RLOG PA'I PHYIR, ,'KHOR LO DANG NI THOD PA
BSNAMS, ,RNAM PAR RTOG PA'I RI BRNYIL [?] ZHING, ,GDUG PA TSAR GCAD
BYA BA'I PHYIR, ,G-YAS PA

SDIGS MDZUB BSTAN PA'O, ,BCOM LDAN DPAL CHEN HE RU KA ,MA MO'I
TSOGS KYIS YONGS BSKOR BA'I, ,PHYAG MTSAN BSNAMS PA'I YON TAN
RNAMS, ,CI NUS BRJOD THOB YON TAN RNAMS, ,THABS DANG SHES RAB
GRU CHEN DANG, ,BRTEN NAS MTHA' YAS SEMS CAN RNAMS, ,

@145A *, ,'KHOR BA'I RGYA MTSO LAS BRGAL TE, ,THAR PA'I SKAM
SAR GNAS PAR SHOG, ,PHYAG MTSAN GYI PHAN YON RDZOGS SO,, 