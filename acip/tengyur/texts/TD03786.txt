@1B [DD] #, ,RGYA GAR SKAD DU, AA BHI SA MA YA AA LAm K'A RA N'A
MA PRADZNY'A P'A RA MI TO BA DE SHA SH'A STRA K'A RI K'A, BOD
SKAD DU, SHES RAB KYI PHA ROL TU PHYIN PA'I MAN NGAG GI BSTAN
BCOS [DD]

MNGON PAR RTOGS PA'I RGYAN ZHES BYA BA'I TSIG LE'UR BYAS PA,
SANGS RGYAS DANG BYANG CHUB SEMS DPA' THAMS CAD LA PHYAG 'TSAL
LO, ,NYAN THOS ZHI BA TSOL RNAMS KUN SHES NYID KYIS

NYER ZHIR 'KHRID MDZAD GANG YIN DANG, ,'GRO LA PHAN PAR BYED
RNAMS LAM SHES NYID KYIS 'JIG RTEN DON SGRUB MDZAD PA GANG, ,GANG
DANG YANG DAG LDAN PAS THUB RNAMS RNAM PA KUN LDAN

SNA TSOGS 'DI GSUNGS PA, ,NYAN THOS BYANG CHUB SEMS DPA'I TSOGS
BCAS SANGS RGYAS KYI NI YUM DE LA PHYAG 'TSAL, ,RNAM PA THAMS CAD
MKHYEN NYID LAM, ,STON PAS 'DI RNAMS

BSHAD PA GANG, ,GZHAN GYIS MYONG BA MA YIN TE, ,CHOS SPYOD BCU YI
BDAG NYID KYI, ,MDO DON DRAN PA LA BZHAG NAS, ,BLO DANG LDAN PAS
MTHONG 'GYUR PHYIR, ,BDE BLAG TU NI RTOGS PA

@2A *, ,ZHES; ,BYA BA RTZAM PA'I DGOS PA YIN, ,SHES RAB PHA ROL
PHYIN PA NI, ,DNGOS PO BRGYAD KYIS YANG DAG BSHAD, ,RNAM KUN
MKHYEN NYID LAM SHES NYID, ,DE NAS THAMS CAD SHES PA NYID, ,RNAM
KUN MNGON

RDZOGS RTOGS PA DANG, ,RTZE MOR PHYIN DANG MTHAR GYIS PA, ,SKAD
CIG GCIG MNGON RDZOGS BYANG CHUB, ,CHOS KYI SKU DANG DE RNAM
BRGYAD, ,SEMS BSKYED PA DANG GDAMS NGAG DANG, ,NGES 'BYED YAN LAG
RNAM BZHI DANG, ,SGRUB PA YI

NI RTEN GYUR PA, ,CHOS KYI DBYINGS KYI RANG BZHIN DANG, ,DMIGS PA
DAG DANG CHED DANG NI, ,GO CHA 'JUG PA'I BYA BA DANG, ,TSOGS NI
NGES PAR 'BYUNG BCAS RNAMS, ,THUB PA'I RNAM KUN MKHYEN PA NYID,
,MOG MOG POR BYED LA SOGS

DANG; ,SLOB MA BSE RU'I LAM GANG DANG, ,'DI DANG GZHAN PA'I YON
TAN GYIS, ,PHAN YON CHE BA MTHONG BA'I LAM, ,BYED PA DANG NI MOS
PHA DANG, ,BSTOD DANG BKUR DANG BSNGAGS PA DANG, ,BSNGO DANG RJES
SU YI RANG BA, ,YID LA BYED

PA BLA MED DAG ,SGRUB DANG SHIN TU DAG PA ZHES, ,BYA BA 'DI NI
SGOM PA'I LAM, ,BYANG CHUB SEMS DPA' MKHAS RNAMS KYI, ,LAM SHES
NYID NI DE 'DRAR BSHAD, ,SHES PAS SRID LA MI GNAS SHING, ,SNYING
RJES ZHI LA MI GNAS DANG, ,

@2B THABS MA YIN PAS RING BA DANG, ,THABS KYIS RING BA MA YIN
NYID, ,MI MTHUN GNYEN PO'I PHYOGS DAG DANG, ,SBYOR DANG DE YI
MNYAM NYID DANG, ,NYAN THOS LA SOGS MTHONG BA'I LAM, ,DE 'DRA KUN
SHES NYID DU 'DOD, ,RNAM PA SBYOR BAR BCAS RNAMS DANG, ,YON TAN
SKYON

NI MTSAN NYID BCAS, ,THAR DANG NGES 'BYED CHA MTHUN DANG, ,SLOB
PA PHYIR MI LDOG PA'I TSOGS, ,SRID DANG ZHI BA MNYAM NYID DANG,
,ZHING DAG BLA NA MED PA NI, ,RNAM KUN MNGON RDZOGS PA STE, ,'DI
NI THABS MKHAS BCAS PA YIN, ,DE YI RTAGS DANG RNAM 'PHEL DANG,,

BRTAN DANG SEMS KUN GNAS PA DANG, ,MTHONG ZHES BYA DANG SGOM PA
ZHES, ,BYA BA'I LAM NI SO SO LA, ,RNAM PAR RTOG PA RNAM BZHI YI,
,GNYEN PO RNAM PA BZHI DANG NI, ,BAR CHAD MED PA'I TING NGE
'DZIN, ,LOG PAR SGRUB DANG BCAS PA NI, ,RTZE MO'I MNGON RTOGS
MTHAR GYIS

PA; ,RNAM GSUM RNAM BCU SKAD CIG MA, ,GCIG GIS MNGON RDZOGS BYANG
CHUB PA, ,MTSAN NYID KYIS NI RNAM PA BZHI, ,NGO BO NYID LONGS
RDZOGS BCAS PA DANG, ,DE BZHIN GZHAN PA SPRUL PA NI, ,CHOS SKU
MDZAD PA DANG BCAS PA, ,RNAM PA BZHIR NI YANG DAG BRJOD, ,

SEMS BSKYED PA NI GZHAN DON PHYIR, ,YANG DAG RDZOGS PA'I BYANG
CHUB 'DOD, ,DE DANG DE NI MA DO BZHIN DU, ,BSDUS DANG RGYAS PA'I
SGO NAS BRJOD, ,DE YANG SA GSER ZLA BA ME, ,GTER DANG RIN CHEN
'BYUNG GNAS MTSO, ,RDO RJE RI SMAN BSHES GNYEN DANG, ,YID

BZHIN NOR BU NYI MA GLU, ,RGYAL PO MDZOD DANG LAM PO CHE, ,BZHON
PA BKOD MA'I CHU DANG NI, ,SGRA BRNYAN CHU BO SPRIN RNAMS KYIS,
,RNAM PA NYI SHU RTZA GNYIS SO, ,SGRUB DANG BDEN PA RNAMS DANG
NI, ,SANGS RGYAS LA SOGS DKON MCHOG GSUM, ,MA ZHEN YONGS SU MING
LA DANG,,

LAM NI YONGS SU 'DZIN PA DANG, ,SPYAN LNGA DANG NI MNGON SHES
KYI, ,YON TAN DRUG DANG MTHONG LAM DANG, ,BSGOM ZHES BYA LA GDAMS
NGAG NI, ,BCU YI BDAG NYID SHES PAR BYA, ,DBANG PO RTUL DANG RNON
PO DANG, ,DAD DANG MTHONG THOB RIGS NAS RIGS, ,BAR CHAD GCIG PAR

@3A *, ,SKYES NAS DANG, ,BYED DANG BYED MIN 'OG MIN 'GRO, ,'PHAR
GSUM SRID RTZE'I MTHAR THUG 'GRO, ,GZUGS KYI CHAGS BCOM LDAN
MTHONG BA YI, ,CHOS LA ZHI LUS MNGON SUM BYED, ,BSE RU DANG NI
NYI SHU'O, ,DMIGS PA DANG NI RNAM PA DANG, ,SKYU DANG YONGS SU

'DZIN PA YIS, ,BYANG CHUB SEMS DPA' SKYOB PA YI, ,DROD SOGS BDAG
NYID JI BZHIN DU, ,RNAM RTOG BZHI PO LDAN BRTEN PA, ,CHUNG DANG
'BRING DANG CHEN PO RNAMS, ,NYAN THOS BSE RU LTA BU DANG, ,BCAS
PA DAG LAS KHYAD PAR 'PHAGS, ,DMIGS PA MI RTAG LA SOGS PA, ,

BDEN PA'I RTEN CAN DE YI NI, ,RNAM PA MNGON ZHEN LA SOGS 'GOG
,THEG PA GSUM CHAR 'THOB PA'I RGYU, ,GZUGS SOGS 'DU 'GOD GNAS
BRAL DANG, ,GNAS DANG BRTAGS DANG BRJOD DU MED, ,GZUGS SOGS MI
GNAS DE DAG NI, ,DE YI NGO BO RANG BZHIN MED, ,DE DAG

GCIG GI RANG BZHIN GCIG ,DE MI RTAG SOGS PAR MI GNAS, ,DE RNAMS
DE YI NGO BOS STONG, ,DE DAG GCIG GI RANG BZHIN GCIG ,CHOS RNAMS
MI 'DZIN GANG YIN DANG, ,DE DAG MTSAN MAR MTHONG PHYIR, ,SHES RAB
KYIS NI YONGS RTOGS PA, ,THAMS CAD DMIGS SU

MED PAR RO, ,GZUGS SOGS NGO BO NYID MED NYID, ,DE MED PA NYID NGO
BO NYID, ,DE DAG SKYE MED NGES 'BYUNG MED, ,DAG DANG DE DAG MTSAN
MA MED, ,DE YI MTSAN MAR MI BRTEN PAS, ,MOS MIN 'DU SHES MED PA
YIN, ,TING 'DZIN DE YI BYED PA NYID, ,LUNG STON PA DANG

RLOM PA ZAD, ,GSUM PO PHAN TSUN NGO BO GCIG ,TING 'DZIN RNAM PAR
MI RTOG PA, ,DE LTAR NGES 'BYED CHA MTHUN NI, ,CHUNG DANG 'BRING
DANG CHEN PO YIN, ,GZHIG DE YI GNYER PO YIS, ,GZUGS BAR RTOG PA
RNAM PA GNYIS, ,RMONGS DANG PHUNG SOGS BYE BRAG GIS, ,DE NI

SO SOR RNAM PA DGU, ,RDZAS DANG BRTAGS PA'I RTEN CAN GYIS, ,'DZIN
PA'ANG RNAM GNYIS SU 'DOD, ,RANG DBANG BDAG SOGS NGO BO DANG,
,PHUNG SOGS RTEN LAS DE BZHIN NO, ,SEMS MI 'GONG BA NYID LA SOGS,
,NGO BO NYID MED SOGS STON BYED, ,DE YI MI MTHUN

@3B PHYOGS BOR BA, ,RNAM PA KUN TU YONGS 'DZIN YIN, ,RTOGS PA YIN
NI CHOS DRUG DANG, ,GNYEN PO DANG NI SPONG BA DANG, ,DE DAG YONGS
SU GTUGS PA DANG, ,SHES RAB SNYING BRTZER BCAS PA DANG, ,SLOB MA
MTHUN MONG MIN NYID DANG, ,GZHAN GYI DON GYI GO RIMS DANG, ,

YE SHES RTZOL BA MI MA'ANG BAR, ,'JUG PA'I RTEN LA RIGS SHES BYA,
,CHOS KYI DBYINGS LA DBYER MED PHYIR, ,RIGS NI THA DAD RUNG MA
YIN, ,RTEN PA'I CHOS KYI BYE BRAG GIS, ,DE YI DBYE BA YONGS SU
BRJOD, ,DMIGS PA CHOS RNAMS THAMS CAD DE, ,DE YANG DGE LA

SOGS PA YIN, ,'JIG RTEN PA YI RTOGS PA DANG, ,GANG DAG 'JIG RTEN
'DAS 'DOD DANG, ,ZAG BCAS ZAG PA MED CHOS DANG, ,GANG DAG 'DUS
BYAS 'DUS MA BYAS, ,SLOB MTHUN MONG CHOS RNAMS DANG, ,GANG DAG
THUB PA'I THUN MONG MIN, ,SEMS CAN KUN

MCHOG NYID SEMS DANG, ,SPANGS DANG RTOGS DANG GSUM PO LA, ,CHEN
PO GSUM GYI RANG BYUNG GI ,CHED DU BYA BA 'DI SHES BYA, ,DE DAG
SO SOR SBYIN LA SOGS, ,RNAM PA DRUG TU BSDUS PA YIS, ,GO CHA'I
SGRUB PA GANG YIN DE, ,DRUG TSAN DRUG GIS JI BZHIN

BSHAD, ,BSAM GTAN GZUGS MED SPYIN SOGS DANG, ,LAM DANG BYAMS LA
SOGS PA DANG, ,DMIGS PA MED DANG LDAN PA DANG, ,'KHOR GSUM RNAM
PAR DAG PA DANG, ,CHED DU BYA DANG MNGON SHES DRUG ,RNAM KUN
MKHYEN PA'I TSUL LA NI, ,'JUG PA'I SGRUB

PA THEG CHEN LA, ,'DZEGS PA YIN PAR SHES PAR BYA, ,BRTZE DANG
SPYIN LA SOGS PA DRUG ,ZHI GNAS LHA GA MTHONG BCAS PA DANG, ,ZUNG
DU 'BREL BA'I LAM GANG DANG, ,THABS LA MKHAS PA GANG YIN DANG,
,YE SHES DANG NI BSOD NAMS DANG, ,LAM DANG GZUNGS

DANG SA BCU DANG, ,GNYEN PA TSOGS KYI SGRUB PA YI, ,RIM PA YIN
PAR SHES PAR BYA, ,YONGS SU SPYONG BA RNAM BCU YIS, ,SA NI DANG
PO 'THOB 'GYUR TE, ,BSAM DANG PHAN PA'I DNGOS NYID DANG, ,SEMS
CAN RNAMS LA SEMS MNYAM NYID, ,GTONG DANG BSHES GNYEN

@4A *, ,BSTEN PA DANG, ,DAM CHOS DMIGS PA TSOL BA DANG, ,RTAG TU
NGES 'BYUNG SEMS NYID DANG, ,SANGS RGYAS SKUR 'DOD DGA' BA DANG,
,CHOS STON PA DANG BDEN PA YI, ,TSIG NI BCU PA YIN PAR 'DOD, ,'DI
DAG RANG BZHIN MI DMIGS PAS, ,YONGS SU SBYONG

BAR SHES PAR BYA, ,TSUL KHRIMS BYAS PA GZO DANG BZOD, ,RAB TU
DGA' DANG SNYING BRTZE CHE, ,BKUR STI BLA MA LA GUS NYAN, ,BRGYAD
PA SPYIN LA SOGS LA BRTZON, ,THOS PA MI NGOMS NYID DANG NI, ,ZANG
ZING MED PAR CHOS SBYIN DANG, ,SANGS RGYAS ZHING KUN SBYONG BA
DANG, ,

'KHOR BAS YONGS SU MI SKYO DANG, ,NGO TSA KHREL YOD CES BYA BA,
,RLOM MED BDAG NYID DE RNAM LNGA, ,NGAS GNAS 'DOD CHUNG CHOG SHES
DANG, ,SBYANGS PA YANG DAG SDOM BSTEN DANG, ,BSLAB PA YONGS SU MI
GTONG DANG, ,'DOD PA RNAMS LA SMOD PA DANG, ,MYA NGAN 'DAS

DANG BDOG KUN GTONG, ,MI ZHUM PA DANG LTA BA MED, ,'DRIS DANG
KHYIM LA 'KHREN PA DANG, ,'DU 'DZIR GYUR PA'I GNAS DANG NI, ,BDAG
BSTOD GZHAN LA BRNYAS PA DANG, ,MI DGE'I LAS KYI LAM BCU DANG,
,RLOM PAS KHENGS DANG PHYIN CI LOG ,BLO NGAN DANG NI NYON MONGS

BZOD, ,BCU PO 'DI NI RNAM SPANGS NA, ,SA LNGA PA NI YANG DAG
'THOB, ,SBYIN DANG TSUL KHRIMS BZOD BRTZON 'GRUS, ,BSAM GTAN SHES
RAB RAB RDZOGS PAS, ,SLOB MA DANG NI BAS RU LA, ,DGA' DANG SKRAG
PA'I SEMS SPANGS PA, ,BSLANGS NA MI ZHUM BDOG PA KUN, ,

BTANG YANG MI DGA' MED PA DANG, ,DBUL YANG SLONG BA MI SPOD BAS,
,SA NI DRUG PA YANG DAG 'THOB, ,BDAG DANG SEMS CAN 'DZIN PA DANG,
,SROG DANG GANG ZAG CHAD RTAG DANG, ,MTSAN MA RGYU DANG PHUNG PO
DANG, ,KHAMS DANG SKYE MCHED DAG DANG NI, ,KHAMS GSUM PO LA

GNAS DANG CHAGS, ,SEMS NI KUN TU ZHUM PA DANG, ,DKON MCHOG GSUM
DANG TSUL KHRIMS LA, ,DER LTA BA YI MNGON ZHEN DANG, ,STONG PA
NYID LA RTZOD PA DANG, ,DE DANG 'GAL BA'I NYES PA NI, ,NYI SHU
GANG LA RNAM CHAD PA, ,DE YIS SA NI BDUN PA 'THOB, ,RNAM THAR SGO

@4B GSUM SHES PA DANG, ,'KHOR GSUM RNAM PAR DAG NYID DANG,
,SNYING RJE DANG NI RLOM MED DANG, ,CHOS MNYAM NYID DANG TSUL
GCIG SHES, ,MI SKYE BA DANG BZOD SHES DANG, ,CHOS RNAMS PA GCIG
TU STON, ,RTOG PA KUN TU 'JOMS PA DANG, ,'DU SHES LTA DANG NYON
MONGS

SPONG; ,ZHI GNAS NGES PAR SEMS PA DANG, ,LHAG MTHONG LA NI MKHAS
PA DANG, ,SEMS DUL BA DANG THAMS CAD LA, ,THOGS PA MED PA'I YE
SHES DANG, ,CHAGS PA'I SA MIN GAR 'DOD PAR, ,ZHING GZHAN DU NI
MNYAM 'GRO DANG, ,KUN TU BDAG GI NGO BO NI, ,STON PA NYID

DANG NYI SHU'O, ,SEMS CAN KUN YID SHES PA DANG, ,MNGON PAR SHES
PAS BRTZE BA DANG, ,SANGS RGYAS ZHING BZANG SGRUB PA DANG, ,YONGS
SU BRTAG PHYIR SANGS RGYAS BRTEN, ,DBANG PO SHES DANG RGYAL BA
YI, ,ZHING SBYONG SGYU MA LTAR GNAS DANG, ,BSAMS BZHIN SRID PA

LEN PA DANG, ,LAS NI RNAM PA 'DI BRGYAD BSHAD, ,SMON LAM DAG NI
MTHA' YAS DANG, ,LHA LA SOGS PA'I SKAD SHES DANG, ,SPOBS PA CHU
BO LTA BU DANG, ,MNGAL DU 'JUG PA MCHOG DANG NI, ,RIGS DANG RUS
DANG CHO 'BRANG DANG, ,'KHOR DANG SKYE BA DAG DANG NI, ,NGES

'BYUNG BYANG CHUB SHING RNAMS DANG, ,YON TAN BUN SUM TSOGS PA
YIN, ,SA DGU 'DAS NAS YE SHES NI, ,GANG GIS SANGS RGYAS SAR GNAS
PA, ,DE NI BYANG CHUB SEMS DPA'I SA, ,BCU PA YIN PAR SHES PAR
BYA, ,MTHONG DANG SGOM PA'I LAM DAG LA, ,GZUNG

DANG 'DZIN PA'I RNAM RTOG RNAMS, ,NYE BAR ZHI BAR BYA BA'I PHYIR,
,GNYER PO RNAM PA BRGYAD CES BYA, ,CHED DU BYA DANG MNYAM NYID
DANG, ,SEMS CAN DON DANG 'BAD MED DANG, ,MTHA' LAS 'DAS PAR NGES
'BYUNG DANG, ,THOB PA'I MTSAN NYID NGES 'BYUNG DANG, ,RNAM PA

THAMS CAD MKHYEN NYID DANG, ,LAM GYI YUL CAN NGES 'BYUNG STE,
,RNAM PA BRGYAD KYI BDAG NYID 'DI, ,NGES 'BYUNG SGRUB PA YIN ZHES
BYA, ,SHES RAB KYI PHA ROL TU PHYIN PA'I MAN NGAG GI BSTAN BCOS
MNGON PAR RTOGS PA'I RGYAN GYI TSIG LE'UR BYAS PA LAS, ,SKABS
DANG

@5A *, ,PO'O,, ,,LHA RNAMS RUNG BAR BYA BA'I PHYIR, ,'OD KYIS MGO
MOG PAR MDZAD DANG, ,YUL NGES PA DANG KHYAB PA DANG, ,RANG BZHIN
DANG NI DE YI LAS, ,LAM SHES NYID KYI TSUL LA NI, ,'PHAGS PA'I
BDEN PA BZHI DAG GI, ,RNAM PA MI

DMIGS SGO NAS NI, ,NYAN THOS LAM 'DI SHES PAR BYA, ,'PHAGS PA
NYAN THOS LAM LA NI, ,GZUGS LA SOGS PA STONG PA'I PHYIR, ,STONG
PA NYID RNAMS DBYER MED PAS, ,DRO BA DE DAG MI DMIGS PAS, ,RTZE
MOR GYUR PA DAG TU 'DOD, ,DE LA RTAG LA SOGS TSUL

GYIS; ,GNAS PA BKAG PAS BZOD PA RNAMS, ,SA BCU DAG LAS BRTZAMS
NAS NI, ,MI GNAS RGYAS PAR BSTAN PA YIS, ,CHOS KYI MCHOG TU 'GYUR
BSHAD DE, ,CI PHYIR ZHE NA SANGS RGYAS KYIS, ,MKHYEN NAS CHOS
RNAMS MA GZIGS PHYIR, ,RANG BYUNG BDAG NYID RTOGS

PA'I PHYIR, ,GZHAN GYIS BSTAN YANG MI DGOS LA, ,BSE RU LTA BU'I
YE SHES NI, ,ZAB PA NYID DU MNGON PAR BRJOD, ,GANG GANG DON NI
GANG GANG LA, ,JI LTAR JI LTAR NYAN 'DOD PA, ,DE DE LA DON DANG
DE, ,SGRA MED KYANG DE DE LTAR SNANG, ,GZUNG DON RTOG PA SPONG
PHYIR DANG, ,

'DZIN PA MI SPONG PHYIR DANG NI, ,RTEN GYIS BSE RU LTA BU'I LAM,
,YANG DAG BSDUS PAR SHES PAR BYA, ,BTAGS PA'I CHOS NYID MI 'GAL
BAR, ,STON PA'I RNAM PA DROR GYUR PA, ,RTZE MOR GYUR PA GZUGS LA
SOGS, ,'GRIB PA MED LA SOGS PAS PHYE, ,NANG STONG NYID

LA SOGS PA YIS, ,GZUGS SOGS MI 'DZIN PHYIR BZOD PA, ,GZUGS SOGS
SKYE BA MED SOGS KYI, ,RNAM PA CAN NI CHOS KYI MCHOG ,BDEN DANG
BDEN NA LA BZOD PA DANG, ,SHES PA'I SKAD CIG RNAM BZHI YIS, ,LAM
SHES NYID LA MTHONG BA'I LAM, ,PHAN YON BCAS

PA 'DI BSHAD DO, ,DE BZHIN NYID DANG SANGS RGYAS DAG ,PHAN TSUN
RTEN PA RTEN MED PHYIR, ,RNAM GRANGS KHAS MI LEN PA DANG, ,CHEN
PO TSAD MA MED BCAS DANG, ,TSAD MED PA DANG MTHA' MED DANG, ,DER
GNAS GZUGS LA SOGS PA LA, ,SANGS RGYAS NYID DU NGES 'DZIN DANG,,

@5B BLANG MED DOR BA MED SOGS DANG, ,BYAMS LA SOGS PA STONG NYID
DANG, ,SANGS RGYAS NYID NI 'THOB PA DANG, ,RNAM PAR BYANG KUN
YONGS BSDUS DANG, ,NYAM NGA BA DANG NAD KUN SEL, ,MYANG 'DAS
'DZIN ZHI NYID DANG, ,SANGS RGYAS RNAMS KYIS BSRUNG LA SOGS,
,SROG MI

GCOD PA LA SOGS PA, ,RNAM PA KUN MKHYEN TSUL LA NI, ,BDAG NYID
GNAS TE SEMS CAN DAG ,'GOD DANG SPYIN PA LA SOGS PA, ,RDZOGS PA'I
BYANG CHUB TU BSNGO BA, ,LAM SHES NYID KYI SKAD CIG MA, ,KUN NAS
ZHI DANG THAMS CAD LA, ,BDUD DANG NYON MONGS LAS RGYAL DANG, ,

GNOD PAS BRDZI BA MED NYID DANG, ,BYANG CHUB DANG NI RTEN MCHOD
NYID, ,MOS PA RANG GI DON DANG NI, ,RANG GZHAN DON DANG GZHAN DON
DANG, ,RNAM GSUM SHES BYA DE YANG NI, ,CHUNG DANG 'BRING DANG
CHEN PO STE, ,SO SOR RNAM PA GSUM DU 'DOD, ,CHUNG DU'I CHUNG SOGS
DBYE BA YIS, ,DE

YANG RNAM GSUM DE LTAR NA, ,RNAM PA NYI SHU BDUN DU 'DOD, ,SHES
RAB PHA ROL PHYIN PA LA, ,MOS PA'I GNAS SKABS RNAMS LA NI, ,DGU
TSAN GSUM GYIS BSTOD PA DANG, ,BKUR BA DANG NI BSNGAGS PAR 'DOD,
,YONGS SU BSNGO BA KHYAD PAR CAN, ,DE YI BYED PA MCHOG

YIN NO, ,DE NI DMIGS MED RNAM PA CAN, ,PHYIN CI MA LOG MTSAN NYID
DO, ,BDEN DANG SANGS RGYAS BSOD NAMS TSOGS, ,RANG BZHIN DRAN PA'I
SPYOD YUL CAN, ,THABS BCAS MTSAN MA MED PA DANG, ,SANGS RGYAS
RJES SU YI RANG DANG, ,KHAMS GSUM RTOGS PA MA YIN

DANG; ,CHUNG DANG 'BRING DANG CHEN PO YI, ,BSNGO BA GZHAN NI RNAM
GSUM PO, ,BSOD NAMS CHE 'BYUNG BDAG NYID DO, ,THABS DANG MI DMIGS
PA DAG GIS, ,DGE BA'I RTZA LA YI RANG BA, ,RJES SU YI RANG YID
BYED PA, ,BSGOM PA YIN PAR 'DIR BRJOD DO, ,DE YI NGO BO NYID

MCHOG NYID, ,KUN LA MNGON PAR 'DU MI BYED, ,CHOS RNAMS DMIGS SU
MED PAR NI, ,GTOD PAR BYED PA DON CHEN NYID, ,SANGS RGYAS BSTEN
DANG SPYIN SOGS DANG, ,THABS LA MKHAS PA GANG YIN PA, ,'DI LA MOS
PA'I RGYU DAG YIN, ,CHOS KYIS PHONGS PA'I RGYU

@6A *, ,DAG NI, ,BDUD KYI THIBS KYIS NON PA DANG, ,THAB MO'I CHOS
LA MA MOS DANG, ,PHUNG PO LA SOGS MNGON ZHEN DANG, ,SDIG PA'I
GROGS POS YONGS ZIN PA'O, ,'BRAS BU DAG PA GZUGS LA SOGS, ,DAG PA
NYID DE GANG GI PHYIR, ,DE GNYIS THA

DAD MA YIN ZHING, ,BCAD DU MED PAS DAG PAR BRJOD, ,NYON MONGS
SHES BYA LAM GSUM GYI, ,NYAMS PHYIR SLOB MA BSE RU DANG, ,RGYAL
SRAS RNAMS KYI DAG PA STE, ,SANGS RGYAS RNAM KUN NA SHIN TU BA,
,SA DGU LA NI CHEN PO YI, ,CHEN PO LA SOGS DRI MA YI, ,GNYEN PO

CHUNG DU'I CHUNG DU LA, ,SOGS PA'I LAM NI DAG PA YIN, ,DE LA KLAN
KA SPANGS PA YIS, ,LAM NI 'JAL DANG GZHAL BYA DAG ,MNYAM PA NYID
KYIS KHAMS GSUM GYI, ,GNYEN PO NYID DU 'DOD PA YIN, ,SHES RAB KYI
PHA ROL TU PHYIN PA'I MAN NGAG GI BSTAN BCOS MNGON PAR

RTOGS PA'I RGYAN GYI TSIG LE'UR BYAS PA LAS, SKABS GNYIS PA'O,,
,,TSU ROL PHA ROL MTHA' LA MIN, ,DE DAG BAR NA MI GNAS PA, ,DUS
RNAMS MNYAM PA NYID SHES PHYIR, ,SHES RAB PHA ROL PHYIN PAR 'DOD,
,DE NI MTSAN MAR DMIGS SGO NAS, ,THABS

MA YIN PAS RING BA STE, ,DE NI THABS LA MKHAS PA YIS, ,YANG DAG
NYE BA NYID DU BSHAD, ,GZUGS SOGS PHUNG PO STONG NYID DANG, ,DUS
GSUM RTOGS PA'I CHOS RNAMS DANG, ,SBYIN SOGS BYANG CHUB PHYOGS
RNAMS LA, ,SPYOD PA'I 'DU SHES MI MTHUN PHYOGS, ,SBYIN LA

SOGS LA NGAR 'DZIN MED, ,GZHAN DAG DE LA 'DZUD BYED PA, ,DE NI
CHAGS PA'I MTHA' 'GOG PAS, ,RGYAL LA SOGS LA CHAGS PA PHRA, ,CHOS
KYI LAM NI RANG BZHIN GYIS, ,DBEN PA'I PHYIR NA DE ZAB NYID,
,CHOS RNAMS RANG BZHIN GCIG PAR NI, ,SHES PAS CHAGS PA SBONG BA
YIN,,

MTHONG BA LA SOGS BKAG PA YIS, ,DE NI RTOGS PAR DKA' BAR BSHAD,
,GZUGS LA SOGS PAR MI SHES PHYIR, ,DE NI BSAM MI KHYAB PAR 'DOD,
,DE LTAR KUN SHES NYID LUGS LA, ,MI MTHUN GNYEN PO'I PHYOGS DAG
GI ,RNAM PAR DBYE BA MA LUS PA, ,JI SKAD BSHAD PA 'DIR

@6B SHES BYA, ,GZUGS SOGS DE MI RTAG SOGS DANG, ,DE MA RDZOGS
DANG RAB RDZOGS DANG, ,DE LA CHAGS PA MED NYID LA, ,SPYOD PA BKAG
PA'I SBYOR BA DANG, ,MI 'GYUR BYED PO MED NYID DANG, ,BYA DKA'
RNAM GSUM SBYOR BA DANG, ,SKAL BA JI BZHIN 'BRAS THOB PAS, ,'BRAS
YOD

'DOD PA DE DANG NI, ,GZHAN LA RAG LAS MED GANG DANG, ,SNANG BA
RNAM BDUN SHES BYED DO, ,GZUGS LA SOGS LA RLOM MED PA, ,RNAM BZHI
DE YI MNYAM PA NYID, ,SDUG BSNGAL LA SOGS BDEN PA LA, ,CHOS SHES
RJES SU SHES PA DANG, ,BZOD SHES SKAD CIG BDAG NYID 'DI, ,

KUN SHES TSUL LA MTHONG BA'I LAM, ,GZUGS RTAG MA YIN MI RTAG MIN,
,MTHA' LAS 'DAS DANG RNAM DAG DANG, ,MA SKYES MA 'GAGS LA SOGS
DANG, ,MKHA' 'DRA CHAGS PA SPANGS PA DANG, ,YONGS SU 'DZIN LAS
GROL BA DANG, ,NGO BO NYID KYIS BRJOD MED DANG, ,

GANG PHYIR 'DI DON BRJOD PA YIS, ,GZHAN LA SBYIN DU MED PA DANG,
,DMIGS PA MED PAR BYED PA DANG, ,SHIN TU RNAM DAG NAD MI 'BYUNG,
,NGAN SONG CHAD DANG 'BRAS BU NI, ,MNGON DU BYA LA MI RTOG NYID,
,MTSAN MA DAG DANG MA 'BREL DANG, ,DNGOS DANG MING DANG GNYIS PO

LA; ,SHES PA SKYE BA MED PA NI, ,KUN SHES NYID KYI SKAD CIG MA,
,DE LTAR 'DI DANG YANG 'DI DANG, ,YANG 'DI YIN TE RNAM GSUM PO,
,'DI NI GNAS SKABS GSUM PO DAG ,RDZOGS PAR YONGS SU BSTAN PA YIN,
,SHES RAB KYI PHA ROL TU PHYIN PA'I MAN NGAG GI BSTAN

BCOS MNGON PAR RTOGS PA'I RGYAN GYI TSIG LE'UR BYAS PA LAS, SKABS
GSUM PA'O,, ,,GZHI SHES PA YI BYE BRAG RNAMS, ,RNAM PA ZHES BYA
MTSAN NYID DE, ,KUN MKHYEN NYID NI RNAM GSUM PHYIR, ,DE NI RNAM
PA GSUM DU 'DOD, ,MED PA'I RNAM PA

NAS BZUNG STE, ,MI G-YO BA YI RNAM PA'I BAR, ,BDEN PA SO SO LA
BZHI DANG, ,LAM LA DE NI BCO LNGAR BSHAD, ,RGYU DANG LAM DANG
SDUG BSNGAL DANG, ,'GOG PA LA NI GO RIMS BZHIN, ,DE DAG BRGYAD
DANG BDUN DANG NI, ,LNGA DANG BCU DRUG CES BSGRAGS SO, ,

@7A *, ,DRAN PA NYER GZHAG NAS BZUNG STE, ,SANGS RGYAS RNAM PA'I
MTHAR THUG RNAMS, ,LAM GYI BDEN PA'I RJES MTHUN PAR, ,KUN MKHYEN
GSUM DU PHYE BAS NA, ,SLOB MA BYANG CHUB SEMS DPA' DANG, ,SANGS
RGYAS RNAMS LA RIM BZHIN DU, ,SUM CU

BDUN DANG SUM CU BZHI, ,SUM CU RTZA DGU DAG TU BZHED, ,SANGS
RGYAS RNAMS LA LHAG PAR BYAS, ,DE LA DGE BA'I RTZA BA BSKRUN,
,DGE BA'I BSHES KYI MGON BCAS PA, ,'DI MNYAN PA YI SNOD YIN NO,
,SANGS RGYAS BSTAN DANG KUN 'DRI DANG, ,SBYIN DANG TSUL

KHRIMS SOGS SPYOD PAS, ,LEN DANG 'DZIN LA SOGS PA YI, ,SNOD DU
DAM PA RNAMS BZHED DO, ,GZUGS LA SOGS LA MI GNAS PHYIR, ,DE LA
SBYOR BA BKAG PA'I PHYIR, ,DE YI DE BZHIN NYID ZAB PHYIR, ,DE
RNAMS GTING DPAG DKA' BA'I PHYIR, ,DE DAG TSAD NI

MED PHYIR DANG, ,TSEGS CHEN YUN RING RTOGS PA'I PHYIR, ,LUNG
BSTAN PHYIR MI LDOG NYID DANG, ,NGES 'BYUNG BAR CHAD MED BCAS
DANG, ,BYANG CHUB NYE DANG MYUR BA DANG, ,GZHAN DON 'PHEL MED
'GRIB MED PHYIR, ,CHOS DANG CHOS MIN SOGS MI MTHONG, ,GZUGS

SOGS BSAM MI KHYAB MI MTHONG, ,GZUGS SOGS DE YI MTSAN MA DANG,
,DE YI NGO BOR RNAM MI RTOG ,'BRAS BU RIN CHEN SBYIN BYED DANG,
,DE NI DAG PA MTSAMS DANG BCAS, ,BDUD KYI MTHU BCOM LA SOGS PA,
,YON TAN RNAM PA BCU BZHI'O, ,SKYON NI BCU

TSAN BZHIR BCAS PA, ,DRUG TU NGES PAR RTOGS PAR BYA, ,GANG GI
MTSON TE MTSAN NYID DU, ,SHES BYA DE YANG RNAM PA GSUM, ,SHES PA
KHYAD PAR BYED PA STE, ,NGO BO NYID GANG MTSON BYA YANG, ,DE
BZHIN GSHEGS PA 'BYUNG BA DANG, ,'JIG RTEN 'JIG MED BDAG

NYID DANG, ,SEMS CAN SEMS KYI SPYOD PA DANG, ,DE BSDUS PA DANG
PHYIR LTAS DANG, ,MI BZAD PA YI RNAM PA DANG, ,CHAGS BCAS SOGS
DANG RGYA CHEN DANG, ,CHEN POR GYUR DANG TSAD MED DANG, ,RNAM
SHES BSTAN DU MED PA DANG, ,SEMS BLTAR MED DANG SHES PA DE, ,

@7B G-YO BA LA SOGS SHES BYA DANG, ,DE LAS GZHAN YANG DE DAG NI,
,DE BZHIN NYID KYI RNAM PAR SHES, ,THUB PAS DE BZHIN NYID RTOGS
TE, ,GZHAN LA BSTAN PA ZHES BYA 'DI, ,THAMS CAD SHES PA NYID
SKABS KYI, ,SHES PA'I MTSAN NYID BSDUS PA YIN, ,STONG NYID MTSAN
MED

BCAS PA DANG, ,SMON PA RNAM PAR SPANGS PA DANG, ,SKYE MED 'GAG PA
MED SOGS DANG, ,CHOS NYID RNAM PAR 'KHRUG MED DANG, ,'DU MI BYED
DANG RNAM MI RTOG ,RAB DBYE MTSAN NYID MED NYID LA, ,LAM SHES
NYID KYI SKABS KYIS NI, ,SHES PA'I MTSAN NYID YIN PAR BZHED, ,

DE NI NYID KYI CHOS BSTEN NAS, ,GNAS DANG GUS PAR BYA BA DANG,
,BLA MA NYID DANG MNYES PA DANG, ,DE LA MCHOD DANG BYED MED DANG,
,KUN TU 'JUG MKHYEN GANG YIN DANG, ,MA MTHONG STON PAR MDZAD PA
DANG, ,'JIG RTEN STONG NYID RNAM PA DANG, ,BRJOD DANG SHES MDZAD
MNGON SUM

MDZAD, ,BSAM MI KHYAB DANG ZHI NYID STON, ,'JIG RTEN 'DU SHES
'GOG PA LA, ,RNAM PA KUN MKHYEN TSUL LA NI, ,SHES PA'I MTSAN NYID
CES BSHAD DO, ,BSAM MI KHYAB SOGS KHYAD PAR GYIS, ,KHYAD ZHUGS
BDEN PA'I SPYOD YUL CAN, ,SKAD CIG MA NI BCU DRUG

GIS; ,KHYAD PAR MTSAN NYID BSHAD PA YIN, ,BSAM MI KHYAB DANG MI
MNYAM DANG, ,GZHAL DANG BGRANG LAS YANG DAG 'DAS, ,'PHAGS PA KUN
BSDUS MKHAS PA YIS, ,RIG BYA THUN MONG MIN SHES NYID, ,SHES MYUR
BRI DANG GANG MED DANG, ,SGRUB DANG YANG DAG

'GRUB PA DANG, ,DMIGS PA BRTAN DANG BCAS PA DANG, ,MTHA' DAG PA
DANG YONGS 'DZIN DANG, ,RO MYANG MED DANG KHYAD PAR NI, ,BCU DRUG
BDAG NYID CES BYA STE, ,GANG GIS LAM NI GZHAN DAG LAS, ,KHYAD DU
'PHAGS PAS KHYAD PAR LAM, ,PHAN DANG BDE DANG SKYOB PA

DANG; ,MI RNAMS KYI NI SKYABS DAG DANG, ,GNAS DANG DPUNG GNYEN
GLING DANG NI, ,YONGS 'DREN PA ZHES BYA BA DANG, ,LHUN GYIS GRUB
DANG THEG GSUM GYIS, ,'BRAS BU MNGON SUM MI BYED DAG ,THA MA RTEN
GYI MDZAD PA STE, ,'DI NI BYED PA'I MTSAN NYID YIN, ,NYON

@8A *, ,MONGS RTAGS DANG MTSAN MA DANG, ,MI MTHUN PHYOGS DANG
GNYEN PO DAG ,DBEN DANG DKA' DANG NGES PA DANG, ,CHED DU BYA DANG
MI DMIGS DANG, ,MNGON PAR ZHEN PA BKAG PA DANG, ,DMIGS PA ZHES
BYA GANG YIN DANG, ,MI MTHUN THOGS PA MED DANG DE, ,

GZHI MED 'GRO MED SKYE MED DANG, ,DE BZHIN NYID NI MI DMIGS DANG,
,NGO BO NYID BCU DRUG BDAG NYID, ,MTSON BYA LTA BUR MTSON PAS NA,
,MTSAN NYID BZHI PAR BZHED PA YIN, ,MTSAN MED RAB TU SBYIN LA
SOGS, ,YANG DAG SGRUB LA MKHAS PA NI, ,RNAM PA THAMS CAD

RTOGS 'DI LA, ,THAR PA'I CHA DANG MTHUN PAR 'DOD, ,SANGS RGYAS
SOGS DMIGS DAD PA DANG, ,SBYIN SOGS SPYOD YUL BRTZON 'GRUS DANG,
,BSAM PA PHUN TSOGS DRAN PA DANG, ,RNAM PAR MI RTOG TING 'DZIN
DANG, ,CHOS RNAMS RNAM PA THAMS CAD DU, ,SHES PA'I SHES

RAB DANG RNAM LNGA, ,RDZOGS PA'I BYANG CHUB RNON PO YIS, ,RTOGS
SLA RTUL POS RTOGS DKAR BZHED, ,DRO BA RNAMS KYI DMIGS PA 'DIR,
,SEMS CAN THAMS CAD YIN PAR BSNGAGS, ,DE DAG NYID LA SEMS MNYAM
SOGS, ,RNAM PA DAG NI BCUR BSHAD DO, ,BDAG NYID SDIG

PA LAS LDOG CING, ,SBYIN LA SOGS LA GNAS PAS GZHAN, ,DE DAG LA NI
'GOD PA DANG, ,BSNGAGS PA BRJOD DANG MTHUN PA NYID, ,RTZER GYUR
DE BZHIN BZOD PA NI, ,RANG GZHAN RTEN CAN BDEN SHES PA, ,CHOS
MCHOG DE BZHIN SEMS CAN RNAMS, ,SMIN BYED SOGS

KYIS SHES PAR BYA, ,NGES 'BYED YAN LAG NAS BZUNG STE, ,MTHONG
DANG SGOM PA'I LAM DAG LA, ,BYANG CHUB SEMS DPA' GANG DAG GNAS,
,DE 'DIR MI LDOG PA YI TSOGS, ,GZUGS LA SOGS LAS LDOG SOGS RTAGS,
,RNAM PA NYI SHUR BRJOD PA YIS, ,NGES

'BYED YAN LAG LA GNAS PA'I, ,PHYIR MI LDOG PA'I MTSAN NYID 'DI,
,GZUGS LA SOGS LAS LDOG PA DANG, ,ZE CHOM MI NGAL ZAD PA DANG,
,BDAG NYID DGE BA LA GNAS SHING, ,GZHAN DAG NGE LA 'GOD PA DANG,
,GZHAN GYI RTEN CAN SBYIN SOGS DANG, ,ZAB MO'I

@8B DON LA 'ANG SOM NYI MED, ,BYAMS LUS SOGS DANG SGRIB PA NI,
,RNAM PA LNGA DANG MI 'GROGS DANG, ,BAG LA NYAL KUN 'JOMS PA
DANG, ,DRAN PA DANG NI SHES BZHIN DANG, ,GOS LA SOGS PA GTZANG BA
DANG, ,LUS LA SRIN BU RNAMS MI 'BYUNG, ,GYA GYU MED

SEMS SBYANGS PA NI, ,LEN DANG SER SNA MED SOGS DANG, ,CHOS NYID
LDAN PAR 'GRO NYID DANG, ,SEMS CAN DON DU DMYAL TSOL DANG, ,GZHAN
GYIS BKRI BAR MI BTUB DANG, ,LAM GZHAN NYE BAR STON BDUD LA,
,BDUD CES BYA BAR RTOGS PA DANG, ,SANGS RGYAS

DGYES PA'I SPYOD PA STE, ,RTAGS NI NYI SHU DE DAG GIS, ,DROD DANG
RTZE MO BZOD BCAS DANG, ,CHOS MCHOG RNAMS LA GNAS PA NI, ,RDZOGS
PA'I BYANG CHUB LAS MI LDOG ,MTHONG BA'I LAM LA BZOD PA DANG,
,SHES PA'I SKAD CIG BCU DRUG NI, ,BYANG CHUB SEMS DPA' ME

LDOG PA'I, ,MTSAN NYID YIN PAR SHES PAR BYA, ,GZUGS SOGS 'DU SHES
LDOG PA DANG, ,SEMS BRTEN THEG PA DMAN DAG LAS, ,RNAM LOG BSAM
GTAN LA SOGS PA'I, ,YAN LAG YONGS SU ZAD PA DANG, ,LUS SEMS YANG
BA NYID DANG NI, ,'DOD LA SPYOD LA

THABS MKHAS DANG, ,RTAG TU TSANGS PAR SPYOD NYID DANG, ,'TSO BA
RNAM PAR DAG NYID DANG, ,PHUNG SOGS PAR CHAD BYED RNAMS DANG,
,TSOGS DANG DBANG SOGS BCAS PA YI, ,G-YUL 'GYED SER SNA LA SOGS
LA, ,SBYOR DANG RJES SU SBYOR BA YI, ,GNAS PA SO SOR

BKAG PA DANG, ,CHOS NI RDUL TZAM MI DMIGS NYID, ,RANG GI SAL NGES
PA NYID, ,SA GSUM LA NI GNAS PA DANG, ,CHOS KYI DON DU SROG GTONG
BA, ,DE 'DRA'I SKAD CIG BCU DRUG NI, ,BLO LDAN MTHONG BA'I LAM
GNAS PA'I, ,PHYIR MI LDOG PA'I RTAGS DAG YIN, ,

SGOM PA'I LAM NI ZAB PA STE, ,ZAB MO STONG PA NYID LA SOGS, ,ZAB
PA DE NI SGRO 'DOGS DANG, ,SKUR PA'I MTHA' LAS GROL BA NYID,
,NGES 'BYED YAN LAG DANG MTHONG BA'I, ,LAM DANG SGOM PA'I LAM
NYID LA, ,YANG DANG YANG DU SEMS PA DANG, ,'JAL DANG

@9A *, ,NGES RTOG SGOM PA'I LAM, ,DE NI RGYUN CHAGS YIN PA'I
PHYIR, ,CHUNG DANG 'BRING DANG CHEN PO RNAMS, ,CHUNG DU'I CHUNG
SOGS DBYE BA YIS, ,RNAM PAS RNAM PA DGUR BZHED DO, ,GRANGS MED LA
SOGS BSTAN PA RNAMS, ,DAM PA'I DON DU BZOD MA YIN, ,

KUN RDZOB TU NI THUGS BRTZE BAS, ,RGYU MTHUN DE DAG THUB PA
BZHED, ,DNGOS PO BRJOD DU MED PA LA, ,NYAMS PA DANG NI 'PHEL MI
RUNG, ,SGOM ZHES BYA BA'I LAM GYIS NI, ,CI ZHIG NYAMS SHING CI
ZHIG 'THOB, ,BYANG CHUB JI LTA DE BZHIN DU, ,'DI NI 'DOD PA'I DON
SGRUB

BYED; ,BYANG CHUB DE BZHIN NYID MTSAN NYID, ,DE YANG DE YI MTSAN
NYID BZHED, ,SEMS NI SNGA MAS BYANG CHUB PAR, ,RIGS MIN PHYI MAS
KYANG NI MIN, ,MAR ME'I DPE YI TSUL GYIS NI, ,ZAB MO'I CHOS NYID
RNAM PA BRGYAD, ,SKYE BA DANG NI 'GAG PA DANG, ,DE BZHIN

NYID DANG SHES BYA DANG, ,SHES DANG SPYOD DANG GNYIS MED DANG,
,THABS MKHAS PA LA ZAB PA NYID, ,CHOS RNAMS RMI LAM 'DRA BA'I
PHYIR, ,SRID DANG ZHI BAR MI RTOG PA, ,LAS MED LA SOGS KLAN KA
YI, ,LAN NI JI SKAD BSHAD PAR ZAD, ,SEMS CAN 'JIG RTEN DE

BZHIN DU, ,SNOD KYI 'JIG RTEN MA DAG PA, ,DE LA DAG PAR SGRUB PA
YIS, ,SANGS RGYAS ZHING NI DAG PA NYID, ,YUL DANG SBYOR BA CAN
'DI NI, ,DGRA RNAMS LAS NI 'DAS PA DANG, ,MI SHES JI BZHIN SHUGS
DANG NI, ,THUN MONG MA YIN MTSAN NYID DANG, ,MA CHAGS

PA DANG MI DMIGS DANG, ,MTSAN MA SMON LAM ZAD PA DANG, ,DE YI
RTAGS DANG TSAD MED PA, ,THABS LA MKHAS PA RNAM PA BCU, ,SHES RAB
KYI PHA ROL TU PHYIN PA'I MAN NGAG GI BSTAN BCOS MNGON PAR RTOGS
PA'I RGYAN GYI TSIG LE'UR BYAS PA LAS, SKABS BZHI PA'O,, ,,

RMI LAM NA YANG CHOS RNAMS KUN, ,RMI LAM LTA BUR LTA LA SOGS,
,RTZE MOR PHYIN PAR SBYOR BA'I RTAGS, ,RNAM PA BCU GNYIS DAG TU
BZHED, ,'DZAM BU'I GLING GI SKYE BO RNYED, ,SANGS RGYAS MCHOD
PA'I DGE LA SOGS, ,RNAM MANG DU NI DPER MDZAD NAS, ,RNAM 'PHEL
BCU

@9B DRUG BDAG NYID DO, ,KUN MKHYEN NYID GSUM CHOS RNAMS KYI,
,YONGS SU RDZOGS PA BLA MED PA, ,SEMS CAN DON YONGS MI GTONG BA,
,BSTAN PA ZHES NI MNGON PAR BRJOD, ,GLING BZHI PA DANG STONG DAG
DANG, ,STONG GNYIS GSUM DAG DPER MDZAD NAS, ,BSOD NAMS

MANG PO NYID KYIS NI, ,TING 'DZIN YONGS SU BSGRAGS PA YIN, ,'JUG
PA DANG NI LDOG PA LA, ,GZUNG BA'I RNAM RTOG SO SOR DE, ,DGU YI
BDAG NYID JI BZHIN YUL, ,MI NA PA'I BDAG NYID DAG SHES BYA, ,SO
SO'I SKYE BO 'PHAGS DBYE BAS, ,SEMS CAN RDZAS DANG BTAGS

YOD PAR, ,RNAM RTOG 'DZIN PA DAG TU 'DOD, ,DE DAG SO SOR DGU BDAG
NYID, ,GAL TE GZUNG DON DE BZHIN MED, ,DE DAG GANG GI 'DZIN PAR
'DOD, ,DE LTAR DE DAG 'DZIN PA YI, ,NGO BOS STONG PA'I MTSAN NYID
DO, ,NGO BO NYID DANG RIGS DANG NI, ,LAM NI YANG DAG 'GRUB

PA DANG, ,SHES PA'I DMIGS PA MA 'KHRUL DANG, ,MI MTHUN PHYOGS
DANG GNYEN PO DANG, ,RANG GIS RTOGS DANG BYED PA DANG, ,DE YI LAS
BYA'I 'BRAS BUL, ,'JUG PA'I PHYOGS KYI RTEN CAN GYI, ,RNAM RTOG
DE NI RNAM DGUR 'DOD, ,SRID DANG ZHI BAR LTUNG BA'I PHYIR, ,

RTOGS PA DMAN PA NYID DANG NI, ,YONGS SU 'DZIN PA MED PA DANG,
,LAM GYI RNAM PA MA TSANG DANG, ,GZHAN GYI RKYEN GYIS 'GRO BA
DANG, ,CHED DU BYA BA LOG PA DANG, ,NYI TSE BA DANG SNA TSOGS
NYID, ,GNAS DANG 'JUG LA RMONGS PA DANG, ,RJES LA 'GRO ZHES BYA
BA LA, ,

RNAM RTOG DGU YI BDAG NYID 'DI, ,LDOG PA'I PHYOGS KYI RTEN CAN
TE, ,NYAN THOS LA SOGS YID LA 'BYUNG, ,'DZIN PA DANG NI 'DOR BA
DANG, ,YID LA BYED DANG KHAMS RNAMS NI, ,GSUM PO DAG DANG NYE
'BREL DANG, ,GNAS DANG MNGON PAR ZHEN PA DANG, ,CHOS KYI

DNGOS PO BRTAGS PA DANG, ,CHAGS PA DANG NI GNYEN PO DANG, ,JI
LTAR 'DOD BZHIN 'GRO NYAMS LA, ,'DZIN PA DANG POR SHES PAR BYA,
,CHED BZHIN NGES PAR MI 'BYUNG DANG, ,LAM LA LAM MIN NGES 'DZIN
DANG, ,'GAG DANG BCAS PA'I SKYE BA DANG, ,DNGOS

@10A *, ,PO LDAN DANG MI LDAN DANG, ,GNAS DANG RIGS NI 'DZIN PA
DANG, ,DON DU GNYER DANG RGYU MED DANG, ,PHYIR RGAL BA NI DMIGS
PA LA, ,'DZIN PA'I RNAM RTOG GZHAN YIN NO, ,BYANG CHUB LA GZHAN
STON PA DANG, ,DE YI RGYU NI YONGS GTOD DANG, ,DE

THOB PAR CHAD MED PA'I RGYU, ,BSOD NAMS MANG PO'I MTSAN NYID DO,
,DRI MA ZAD DANG MI SKYE BA'I, ,YE SHES BYANG CHUB CES BRJOD DO,
,ZAD MED SKYE MED PHYIR DE DAG ,GO RIMS BZHIN DU SHES PAR BYA,
,'GOG PA MED PA'I RANG BZHIN LA, ,MTHONG ZHES BYA BA'I LAM GYIS
NI,,

RNAM PAR RTOG RIGS CI ZHIG ZAD, ,SKYE MED RNAM PA CI ZHIG 'THOB,
,GZHAN GYIS CHOS RNAMS KYANG YOD LA, ,SHES BYA LA YANG STON PA
YI, ,SGRIB PA ZAD PAR BRJOD PA GANG, ,DE LA KHO BOS MTSAR DU
BRTZIS, ,'DI LAS BSAL BYA CI YANG MED, ,GZHAG PAR BYA BA

CUNG ZAD MED, ,YANG DAG NYID LA YANG DAG LTA, ,YANG DAG MTHONG NA
RNAM PAR GROL, ,SBYIN PA LA SOGS RE RER NI, ,DE DAG PHAN TSUN
BSDUS PA GANG, ,SKAD CIG GCIG PA'I BZOD PA YIS, ,BSDUS PA DE 'DIR
MTHONG BA'I LAM, ,DE NAS SENG GE RNAM BSGYINGS PA'I, ,

TING NGE 'DZIN LA SNYOMS ZHUGS NAS, ,RTEN CING 'BREL 'BYUNG LUGS
MTHUN DANG, ,LUGS MI MTHUN LA RTOG PAR BYED, ,'GOG DANG BCAS PA'I
SNYOMS 'JUG DGUR, ,RNAM PA GNYIS SU SONG 'ONGS NAS, ,'DOD PAR
GTOGS PA'I RNAM PAR SHES, ,MNYAM GZHAG

MIN PA'I MTSAMS BZUNG STE, ,THOD RGAL DU NI SNYOMS 'JUG PA, ,GCIG
DANG GNYIS GSUM BZHI DANG LNGA, ,DRUG DANG BDUN DANG BRGYAD RGAL
NAS, ,'GOG PA'I BAR DU MI 'DRAR 'GRO, ,MDOR BSDUS RGYAS DANG
SANGS RGYAS KYI, ,BSTANG BAS YONGS SU MA

BZUNG DANG, ,DUS GSUM YON TAN MED PA DANG, ,LEGS PA'I LAM NI RNAM
GSUM LA, ,BZUNG BA'I RNAM RTOG 'DI GCIG STE, ,SGYOR BA'I RNAM
PA'I SPYOD YUL CAN, ,GNYIS PA SEMS DANG SEMS BYUNG RNAMS, ,'JUG
PA'I YUL CAN YIN BZHED DE, ,SEMS

@10B MI SKYE DANG BYANG CHUB KYI, ,SNYING PO YID LA MI BYED DANG,
,THEG PA DMAN PA YID BYED DANG, ,RDZOGS PA'I BYANG CHUB YID MI
BYED, ,SGOM DANG SGOM PA MED PA DANG, ,DE DAG LAS NI BZLOG NYID
DANG, ,JI BZHIN DON MIN RNAM RTOG PA, ,SGOM PA'I LAM LA SHES PAR

BYA; ,SEMS CAN BTAGS PA'I SPYOD YUL DANG, ,CHOS BTAGS PA DANG
STONG MIN NYID, ,CHAGS DANG RAB 'BYED BDAG NYID DANG, ,DNGOS POR
BYED DANG THEG GSUM DANG, ,YON NI DAG PA MA YIN DANG, ,SPYOD PA
RNAM PAR 'KHRUG PA LA, ,'DZIN PAR BYED PA DANG

POR TE, ,SHES PAR BYA BA BSGRAGS PA YIN, ,SEMS CAN BTAGS DANG
DE'I RGYU YI, ,YUL CAN DE YIS RNAM 'JOMS PAS, ,SGOM PA'I LAM DANG
'BREL PA YI, ,MI MTHUN PHYOGS GZHAN RNAM PA DGU, ,BDAG NYID JI
BZHIN KUN MKHYEN NI, ,GSUM GYI

SGRIB PA RNAM GSUM DANG, ,ZHI LAM DE BZHIN NYID SOGS DANG,
,MTSUNGS PAR LDAN DANG MI LDAN DANG, ,MI MNYAM SDUG BSNGAL LA
SOGS DANG, ,NYON MONGS RNAMS KYI RANG BZHIN DANG, ,GNYIS SU MED
DANG KUN RMONGS LA, ,RNAM PAR RTOG PA THA MAR BZHED, ,

YAMS NAD 'DI RNAMS ZAD NAS NI, ,YUN RING LON NAS DBUGS PHYIN
LTAR, ,RNAM PA KUN TU 'GRO BA YI, ,BDE SGRUB YON TAN PHUN TSOGS
KUN, ,RGYA MTSO CHE LA CHU BO BZHIN, ,'BRAS BU MCHOG GIS SBA BA
YIS, ,SEMS DPA' CHEN PO DE LA NI, ,RNAM

PA KUN DU RTEN PAR BYED, ,STONG GSUM SKYE BO NYAN THOS DANG, ,BSE
RU'I RTOGS PA PHUN TSOGS DANG, ,BYANG CHUB SEMS DPA'I SKYON MED
LA, ,BKOD PA'I DGE BA DPER MDZAD NAS, ,BSOD NAMS MANG PO NYID
KYIS NI, ,SANGS RGYAS NYID KYI BAR MED DE, ,BAR

CHAD MED PA'I TING NGE 'DZIN, ,DE NI RNAM PA KUN MKHYEN NYID,
,'DI YI DMIGS PA DNGOS MED DE, ,BDAG PO DRAN PA YIN PAR BZHED,
,RNAM PA ZHI NYID 'DI LA NI, ,RAB TU SMRA RNAMS BRGYUD PAR RGOL,
,DMIGS PA 'THAD DANG DE YI NI, ,NGO BO NYID NGES BZUNG BA

@11A *, ,DANG, ,RNAM KUN MKHYEN NYID YE SHES DANG, ,DAM PA'I DON
DANG KUN RDZOB DANG, ,SBYOR DANG DKON MCHOG GSUM PO DANG, ,THABS
BCAS THUB PA'I RTOGS PA DANG, ,PHYIN CI LOG NI LAM BCAS DANG,
,GNYEN PO MI MTHUN PHYOGS DAG DANG, ,MTSAN

NYID DANG NI SGOM PA LA, ,SMRA BA RNAMS KYIS LOG RTOG PA, ,RNAM
PA KUN MKHYEN NYID RTEN CAN, ,RNAM PA BCU DRUG DAG TU BZHED,
,SHES RAB KYI PHA ROL TU PHYIN PA'I MAN NGAG GI BSTAN BCOS MNGON
PAR RTOGS PA'I RGYAN GYI TSIG LE'UR BYAS PA LAS, SKABS LNGA
PA'O,, ,,

SBYIN PA SHES RAB BAR DAG DANG, ,SANGS RGYAS LA SOGS DRAN DANG
CHOS, ,DNGOS MED NGO BO NYID KYIS DE, ,MTHAR GYIS PA YI BYA BAR
BZHED, ,SHES RAB KYI PHA ROL TU PHYIN PA'I MAN NGAG GI BSTAN BCOS
MNGON PAR RTOGS PA'I RGYAN GYI TSIG LE'UR BYAS PA LAS, SKABS

DRUG PA'O,, ,,SBYIN PA LA SOGS RE RES KYANG, ,ZAG MAD CHOS KUN
BSDUS PA'I PHYIR, ,THUB PA'I SKAD CIG GCIG PA YIS, ,RTOGS PA 'DI
NI SHES PAR BYA, ,JI LTAR SKYES BUS ZO CHUN RGYUD, ,RDOG THABS
GCIG GIS BSKYOD PA NA, ,THAMS

CAD CIG CAR 'GUL BA LTAR, ,SKAD CIG GCIG SHES DE BZHIN NO, ,GANG
TSE CHOS DKAR THAMS CAD KYI, ,RANG BZHIN SHES RAB PHA ROL PHYIN,
,RNAM SMIN CHOS NYID GNAS SKABS SKYES, ,DE TSE SKAD CIG GCIG YE
SHES, ,SBYIN LA SOGS PA'I SPYOD PA YIS, ,

CHOS KUN RMI LAM 'DRAR GNAS NAS, ,CHOS RNAMS MTSAN NYID MED PA
NYID, ,SKAD CIG MA NI GCIG GIS RTOGS, ,RMI LAM DANG NI DE MTHONG
NYID, ,GNYIS KYI TSUL DU MI MTHONG LTAR, ,CHOS RNAMS GNYIS SU MED
PA YI, ,DE NYID SKAD CIG GCIG GIS MTHONG,,

SHES RAB KYI PHA ROL TU PHYIN PA'I MAN NGAG GI BSTAN BCOS MNGON
PAR RTOGS PA'I RGYAN GYI TSIG LE'UR BYAS PA LAS, SKABS BDUN
PA'O,, ,,THUB PA'I NGO BO NYID SKU NI, ,ZAG PA MED PA'I CHOS GANG
DAG ,THOB GYUR RNAM KUN RNAM DAG PA, ,DE DAG

@11B RANG BZHIN MTSAN NYID CAN, ,BYANG CHUB PHYOGS MTHUN TSAD MED
DANG, ,RNAM PAR THAR DANG MTHAR GYIS NI, ,SNYOMS 'JUG DGU YI BDAG
NYID DANG, ,ZAD PAR BCU YI BDAG NYID DANG, ,ZIL GYIS GNON PA'I
SKYA MCHED NI, ,RAB TU DBYE BAS RNAM BRGYAD DANG, ,

NYON MONGS MED DANG SMON MKHYEN DANG, ,MNGON SHES SO SO YANG DAG
RIG ,RNAM PA THAMS CAD DAG BZHI DANG, ,DBANG BCU DANG NI STOBS
BCU DANG, ,MI 'JIGS PA NI BZHI DAG DANG, ,BSRUNG BA MED PA RNAM
GSUM DANG, ,DRAN PA NYER GZHAG RNAM GSUM

DANG, ,BSNYEL BA MI MNGA'I CHOS NYID DANG, ,BAG CHAGS YANG DAG
BCOM PA DANG, ,SKYE LA THUGS RJE CHEN PO DANG, ,THUB PA KHO NA'I
MA 'DRES CHOS, ,BCO BRGYAD BSHAD PA GANG YIN DANG, ,RNAM PA THAMS
CAD MKHYEN NYID DANG, ,CHOS KYI SKU ZHES BRJOD PA YIN, ,

NYAN THOS NYON MONGS MED PA'I LTA, ,NYAN THOS NYON MONGS YONGS
SPONG NYID, ,GRONG SOGS SU DE'I NYON MONGS RNAMS, ,RGYUN GCOD
RGYAL BA'I NYON MONGS MED, ,SANGS RGYAS SMON NAS MKHYEN PA NI,
,LHUN GYIS GRUB DANG CHAGS SPANGS DANG, ,THOGS PA MED

DANG RTAG GNAS DANG, ,DRI BA KUN LAN 'DEBS PAR BZHED, ,RGYU NI
YONGS SU SMIN GYUR NAS, ,GANG DANG GANG LA GANG DANG NI, ,GANG
TSE BYA BA PHAN GYUR PA, ,DE DANG DE LA DE SNANG NGO, ,LHA YI
RGYAL POS CHAR PHAB KYANG, ,SA BON MI RUNG MI

'KHRUNGS LTAR, ,SANGS RGYAS RNAMS NI BYUNG GYUR KYANG, ,SKAL BA
MED PAS BZANG MI MYONG, ,DE LTAR MDZAD PA RGYA CHE'I PHYIR,
,SANGS RGYAS KHYAB PAR NGES PAR BRJOD, ,DE NYID ZAD PA MED PA'I
PHYIR, ,RTAG PA ZHES KYANG BRJOD PA YIN, ,

MTSAN NI SUM CU RTZA GNYIS DANG, ,DPE BYAD BRGYAD CU'I BDAG NYID
'DI, ,THEG CHEN NYE BAR LONGS SPYOD PHYIR, ,THUB PA'I LONGS SPYOD
RDZOGS SKUR BZHED, ,PHYAG ZHABS 'KHOR LO'I MTSAN DANG RUS SBAL
ZHABS, ,PHYAG DANG ZHABS SOR DRA

@12A *, ,BAS 'BREL PA DANG, ,PHYAG NI ZHABS BCAS 'JAM ZHING GZHON
SHA CHAGS, ,'DI YI SKU NI BDUN DAG MTHO BA DANG, ,SOR MO RING
DANG RTING YANGS SKU CHE DRANG, ,ZHABS 'BUR MI MNGON SPU NI GYEN
DU PHYOGS, ,BYIN PA AE NA

YA'I 'DRA PHYAG RID MDZES, ,MDOMS KYI SBA BA SBUBS SU NUB PA'I
MCHOG ,PAGS PA GSER MDOG PAGS PA SRAB PA DANG, ,SBU NI RE RE NAS
G-YAS LEGS 'KHRUNGS DANG, ,ZHAL MDZOD SBUS BRGYAN RO STOD SENG GE
'DRA, ,'DI YI DPUNG PA'I MGO ZLUM THAL

GONG RGYAS, ,'DI LA RO MI ZHIM PA RO MCHOG SNANG, ,SKU NI NYA GRO
DHA LTAR CHU ZHENG GAB, ,GTZUG TOR DBUR LDAN LJAGS RING MDZES PA
DANG, ,TSANGS DBYANGS 'GRAM PA SENG GE'I 'DRA DANG TSEMS, ,SHIN
TU DKAR DANG TSED [?] MNYAM THAGS BZANG DANG, ,GRANGS

NI BZHI BCU THAMS PAR TSANG BA DANG, ,SPYAN NI MTHON MTHING SPYAN
RDZI BA MCHOG GI ,'DRA BA 'DI DAG GSUM CU RTZA GNYIS MTSAN, ,'DI
LA MTSAN NI GANG GANG GIS, ,SGRUB PAR BYED PA'I RGYU GANG YIN,
,DE DANG DE NI RAB RDZOGS PAS, ,MTSAN NI 'DI DAG YANG DAG

'GRUB, ,BLA MA SKYEL LA SOGS PA DANG, ,YANG DAG BLANGS PA BRTAN
PA DANG, ,BSDU BA BSTEN DANG GYA NOM PA'I, ,DNGOS PO SBYIN DANG
GSAD BYA BA, ,THAR BAR BYED DANG DGE BA NI, ,YANG DAG BLANGS PA
SPEL LA SOGS, ,SGRUB BYED RGYU YI MTSAN NYID

DE; ,MDO LAS JI SKAD 'BYUNG BA BZHIN, ,THUB PA'I SEN MO ZANG MDOG
DANG, ,MDOG SNUM MTHO DANG SOR MO RNAMS, ,ZLUM RGYAS BYIN GYIS
PHRA BA DANG, ,RTZA ME MNGON DANG MDUD PA MED, ,LONG BU MI MNGON
ZHABS MNYAM DANG, ,SENG GE

GLANG CHEN BYA DANG NI, ,KHYU MCHOG STABS GSHEGS G-YAS PHYOGS
DANG, ,MDZES GSHEGS DRANG DANG 'KHRIL BAG CHAGS, ,BYE DOR BYAS
'DRA RIM PAR 'TSAM, ,GTZANG DANG 'JAM DANG DAG PA'I SKU, ,MTSAN
NI YONGS SU RDZOGS PA DANG, ,

@12B SKU YI KHO LAG YANGS SHING BZANG, ,GOM SNYOMS PA DANG SPYAN
GNYIS NI, ,DAG DANG GZHON SHA CAN NYID DANG, ,SKU ZHUM MED DANG
RGYAS PA DANG, ,SHIN TU GRIMS PA'I SKU NYID DANG, ,YAN LAG SHIN
TU RNAM 'BYES DANG, ,GZIGS PA SGRIB MED DAG PA DANG, ,

DKU ZLUM SKABS PHYIN MA RNYONGS DANG, ,PHYANG NGE BA DANG LTE BA
NI, ,ZAB DANG G-YAS PHYOGS 'KHYIL BA DANG, ,KUN NAS BLTA NA SDUG
PA DANG, ,KUN SPYOD GTZANG DANG SKU LA NI, ,SME BA GNAG BAG MED
PA DANG, ,PHYAG NI SHING BAL LTAR 'JAM DANG, ,

PHYAG RIS MDANGS YOD ZAB RING DANG, ,ZHAL NI HA CANG MI RING
DANG, ,MCHU NI BIMPA LTAR DMAR DANG, ,LJAGS MNYEN PA DANG SRAB PA
DANG, ,DMAR DANG 'BRUG GI SGRA NYID DANG, ,GSUNGS MNYEN 'JAM DANG
MCHE BA ZLUM, ,RNO DANG DKAR DANG MNYAM

PA DANG, ,BYIN GYIS PHRA DANG SHANGS MTHO DANG, ,MCHOG TU DAG PA
DAG DANG NI, ,SPYAN YANGS PA DANG RDZI MA STUG ,PADMA'I 'DAB BA
'DRA BA DANG, ,SMIN TSUGS RING DANG 'JAM PA DANG, ,SNUM DANG SPU
NI MNYAM PA DANG, ,PHYAG RING RGYAS

DANG SNYAN MNYAM DANG, ,NYAMS PA RNAM PAR SPANGS PA DANG, ,DPRAL
BA LEGS PAR 'BYES PA DANG, ,DBYES CHE BA DANG DBU RGYAS DANG,
,DBU SKRA BUNG BA LTAR GNAG DANG, ,STUG DANG 'JAM DANG MA 'DZINGS
DANG, ,MI BSHOR DRI ZHIM SKYES BU

YI; ,YID NI 'PHROG PAR BYED PA DANG, ,DPAL GYI BE'U DANG BKRA
SHIS NI, ,G-YUNG DRUNG 'KHYIL BAS BRGYAN PA STE, ,SANGS RGYAS DPE
BYAD BZANG POR BZHED, ,GANG GI SRID PA JI SRID PAR, ,'GRO LA PHAN
PA SNA TSOGS DAG ,MNYAM DU MDZAD

PA'I SKU DE NI, ,THUB PA'I SBRUL SKU RGYUN MI 'CHAD, ,DA BZHIN
'KHOR BA JI SRID 'DI'I, ,LAS NI RGYUN MI 'CHAD PAR 'DOD, ,'GRO
RNAMS ZHI BA'I LAS DANG NI, ,BSDU RNAM BZHI LA 'GOD PA DANG, ,KUN
NAS NYON MONGS BCAS PA YI, ,RNAM PAR BYANG BA

@13A *, ,RTOGS PA DANG, ,SEMS CAN RNAMS DON JI BZHIN GYI, ,DON
DANG PHA ROL PHYIN DRUG DANG, ,SANGS RGYAS LAM DANG RANG BZHIN
GYIS, ,STONG PA NYID DANG GNYIS ZAD DANG, ,BRDA DANG DMIGS PA MED
PA DANG, ,LUS CAN RNAMS NI YONGS SMIN

DANG; ,BYANG CHUB SEMS DPA'I LAM DANG NI, ,MNGON PAR ZHEN PA ZLOG
PA DANG, ,BYANG CHUB THOB DANG SANGS RGYAS ZHING, ,RNAM PAR DAG
DANG NGES PA DANG, ,SEMS CAN DON NI TSAD MED DANG, ,SANGS RGYAS
RTEN SOGS YON TAN DANG, ,BYANG CHUB YAN LAG LAS

RNAMS NI, ,CHUD MI ZA DANG BDEN MTHONG DANG, ,PHYIN CI LOG NI
SPANGS PA DANG, ,DE GZHI MED PA'I TSUL DANG NI, ,RNAM PAR BYANG
DANG TSOGS DANG NI, ,'DUS BYAS 'DUS MA BYAS PA LA, ,THA DAD YONGS
SU MI SHES DANG, ,MYA NGAN 'DAS LA 'GOD PA

STE; ,CHOS KYI SKU YI PHRIN LAS NI, ,RNAM PA NYI SHU BDUN DU
BZHED, ,SHES RAB KYI PHA ROL TU PHYIN PA'I MAN NGAG GI BSTAN BCOS
MNGON PAR RTOGS PA'I RGYAN GYI TSIG LE'UR BYAS PA LAS, SKABS
BRGYAD PA'O,, ,,MTSAN NYID DE YI SBYOR BA DANG,,

DE RAB DE YI GO RIMS DANG, ,DE MTHA' DE YI RNAM SMIN NI, ,DON
BSDUS GZHAN DE RNAM PA DRUG ,YUL NI RNAM PA GSUM PO RGYU, ,SBYOR
BA BZHI YI BDAG NYID DANG, ,CHOS SKU PHRIN LAS 'BRAS BU NI, ,DON
BSDUS GZHAN TE RNAM PA GSUM, ,

'PHAGS PA SHES RAB KYI PHA ROL TU PHYIN PA'I MAN NGAG GI BSTAN
BCOS MNGON PAR RTOGS PA'I RGYAN ZHES BYA BA'I TSIG LE'UR BYAS PA
RDZOGS SO,, ,,PAndI TA GO MI 'CHI MED DANG, LO TZ'A BA

BLO LDAN SHES RAB KYI 'GYUR,,

@13B [BP]

