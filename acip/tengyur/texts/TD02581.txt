@76B #, ,RGYA GAR SKAD DU, A'ARYA MANYDZU SHR'I

N'A MA SAm G'I TI N'A MA HO MA KRA MA, BOD SKAD DU, 'PHAGS PA
'JAM DPAL GYI MTSAN YANG DAG PAR BRJOD PA ZHES BYA BA'I SBYIN
SREG GI RIM PA, 'JAM DPAL YE SHES SEMS DPA' LA PHYAG 'TSAL LO,
,BDEN PA GNYIS LA GNAS SHING DRI MED GZI BRJID LDAN PA YI, ,TSUL
MCHOG DAM

PA RIM PA BZHIR LDAN RNAL 'BYOR PA, RIM GNYIS TSUL GYIS SBYIN
SREG CHO GA BSHAD PAR BYA, ,DA NI MTSAN YANG DAG PAR BRJOD PA'I
SNGAGS KYIS DBANG GIS 'DIR GSUNGS PA NA BA'I DON DU ZHI BA'I LAS
BYA'O, ,'BYOR BA'I DON DU RGYAS PA'I LAS BYA'O, ,DBANG NI DGUG
PA'O, ,DRAG PO NI

TSAR GCOD PA'O, ,DE'I DON RGYAS PAR BSHAD PAR BYA STE, SNYING RJE
DANG DGA' BAR LDAN PA'I RNAL 'BYOR PAS, BDAG DANG GZHAN LA PHAN
GDAGS PA'I PHYIR, ZHI BA DANG RGYAS PA DANG DBANG DU BYA BA LA
SOGS PA GSUNGS TE, DBANG BSKUR BA'I THOG MAR ZHI BA'O, ,DE NAS
RGYAS PA'O, ,DE NAS

@77A *, ,DBANG DANG DRAG PO'O, ,THA MAR LAS THAMS CAD PA'O, ,THAB
DANG PHYAG RGYA DGOD PA DANG, ,DUS DANG KHA LTA MCHOD RDZAS DANG,
,BZHAG THABS DANG NI 'DUG STANGS DANG, ,YAM SHING BUD SHING GZAR
BU DANG, ,RNAL 'BYOR TING 'DZIN RIM PA DANG, ,KU SHA ME DANG SREG
RDZAS DANG, ,SPYAN

DRANGS DE LA MCHOD PA DANG, ,RDZAS DBUL BSTOD DE PHYAG BYA BA,
,LHAR BSGOMS SPYAN DRANGS BZHUGS GSOL DANG, ,RGYAS 'DEBS BZHI YIS
RGYAS GDAB CING, ,MCHOD BSTOD DAG NGA GZAR GYIS DBUL BYA, ,PHYI
MA RIM GYIS GONG LTAR DBUL, ,DE NAS BSTOD PA PHYAG BYA DANG, ,THA
MAR

GSHEGS SU GSOL BA DANG, ,DE NAS ME LHA DE DANG NI, ,GONG MA'I RIM
PA JI BZHIN PAS, ,LHAG MA'I RDZAS KYIS MCHOD BYA STE, ,THA MAR
GSHEGS SU GSOL BAR BYA, ,DE NAS GSUNGS TE RJES SU NI, ,YI RANG
DBUL ZHING RDZAS DAG GIS, ,RIM BZHIN RNAL 'BYOR GANG LDAN PAS,
,TSUL BZHIN

DU NI DBUL BAR BYA, ,DE LA DANG PO THAB KYI RIM PA BSTAN TE, ,ZHI
BA'I THAB KYI DBYIBS KYANG GNYIS TE ZLUM POR BYA BA DANG, PADMA
LTA BUR BYA'O, ,DE YANG KHA KHYER NI SOR BZHI PA'O, ,ZHENG DANG
DPANGS SU YANG DE NYID DO, ,THUR DU YANG KHRU GANG NGO, ,SRID DU
YANG KHRU GANG PHO, ,DE'I PHYI ROL DU SOR BZHI BOR LA

PADMA'I PHRENG BA'O, ,KHA KHYER LA NI RDO RJE PHRENG BA GTANG BAR
BYA'O, ,DE YANG PHYI NI KHRU BZHI LA, ,RGYAR NI KHRU LNGA'O,
,DBUS SU 'JIM PA LA 'BUR DU BRKOS LA, GTZO BO'I PHYAG MTSAN SHAR
DU RDO RJE, ,LHOR 'KHOR LO'O, ,NUB DU PADMA'O, ,BYANG DU SNA
TSOGS RDO RJE'O, ,KHA DOG DKAR PO SA DKAR GYI CHUS BSKU

BAR BYA'O, ,PADMA'I THAB KYANG DE DANG 'DRA BAR MTHUN PAR SHES
PAR BYA'O, ,ZHI BA'I THAB KYI RIM PA'O, ,RGYAS PA'I THAB KYI
DBYIBS GRU BZHI LA RGYAR GRU BZHIR GTANG NGO, ,DPANGS SU YANG
KHRU GANG LA, GTING DU YANG KHRU GANG BRKO BAR BYA'O, ,SOR BZHI
NI PHYIR DGYED PAR BYA'O, ,KHA KHYER YANG ZHI BA DANG MTHUN

PAR SOR BZHI'O, ,DE ZHING DU YANG SOR BZHIR MNYAM PAR BYA'O,
,DE'I PHYI RIM DAG TU NI PADMA'I PHRENG BA GTANG BAR BYA'O, ,KHA
KHYER LA YANG GONG DU SMOS PA LTAR RDO RJE PHRENG BA GTANG BAR
BYA'O, ,DE'I NANG DU YANG GTZO BO'I MTSAN MA 'JIM PA LA DKYUS SU
SOR BRGYAD, DPANGS SU SOR GCIG GO, ,RGYAS PA'I THAB KYI

@77B RIM PA'O, ,DBANG GI THAB NI RGYAR KHRU GSUM LA DBYIBS ZLA
GAM DANG GZHU LTA BU'O, ,RGYA LA NI SOR BZHI BCU'O, ,DRAG PO LA
NI SOR NYI SHU THAM PA GTANG NGO, ,GTING ZABS NI SOR BCU'O, ,KHA
KHYER LA NI SOR PHYED DANG GSUM MO, ,ZHENG DANG DPANGS MNYAM PAR
SHES PAR BYA'O, ,KHA KHYER LA NI RDO RJE PHRENG BA'O, ,

DE'I PHYI ROL DU ME RI 'BAR BA'I 'OD GTANG BAR BYA'O, ,KHA DOG NI
TZANDAN NAM BTZAG YUG SMAN GYIS BSKU BAR BYA'O, ,DBUS SU NI GTZO
BO'I PHYAG MTSAN PADMA LA BZHUGS PA MTSAN MA GONG MA LTAR 'BUR DU
BRKOS LA GZHAG GO, ,PHYI MA NI ZHI BA'I THAB KYI SKABS DANG MTHUN
PAR SHES PAR BYA'O, ,DBANG GI THAB

KYI RIM PA'O,, ,,DRAG PO'I THAB KYI RIM PA NI, THAB KHUNG DBYIBS
GRU GSUM PA, DGRA BSAD PA LTA BU LA RGYAR NI SOR NYI SHU'O, ,ZABS
SU NI BCU'O, ,KHA KHYER NI SOR GSUM PA ZHENG DU YANG DE NYID DO,
,PHYI ROL DU GTANG BA SOR GSUM MO, KHA KHYER LA RDO RJE RTZE MO
GSUM PA'O, ,

DE'I PHYI ROL DU NI RAL GRI LA SOGS PA DRAG PO'I MTSAN MA SNA
TSOGS PA'O, ,DBUS SU YANG GTZO BO'I MTSAN MA LA RAL GRIS MTSAN PA
'JIM PA LA 'BUR DU BRKOS PA GONG DU BSTAN PA DANG MTHUN PAR SHES
PAR BYA'O, ,DRAG PO'I THAB DANG MTSAN MA'I RIM PA'O, ,DE'I 'OG TU
DES JI TZAM NA

BYA BA'I ZHI BA LA SNGA DRO'O, ,RGYAS PA LA NYI MA PHYED NA'O,
,DBANG LA NYI MA BSNYUR NA'O, ,DRAG PO LA NI NAM PHYED NA BYA'O,
,ZHI BA LA NAM LANGS NA'O, ,RGYAS PA LA NI THO RANGS BYA'O,
,DBANG LA NI DGONGS KA STE SROD LA BYA'O, ,DRAG PO LA NAM PHYED
NA BYA'O, ,ZHI BA LA NI DBYAR BYA'O, ,RGYAS PA LA NI

STON GYI DUS SU BYA'O, ,DBANG NI DPYID KYI DUS SU BYA'O, ,DRAG PO
NI DGUN GYI DUS SU STE DUS KYI RIM PA'O, ,MCHOD PA'I RIM PA NI
RNAL 'BYOR PA SNGAGS PA'I G-YON DU NI DRI CHAB KYI CHU ME TOG
NANG DU BLUGS PA'I DUNG PHOR RAM DNGUL PHOR RO, ,YON CHAB NI GSER
LA SOGS PAS BKANG BA'I CHU

DAG GZHAG GO, ,RNAL 'BYOR PA'I G-YAS SU NI ZANGS GZHONG LTA BU'I
NANG DRIS BKANG LA KU SHA YANG DER BCUG ,BSANG GTOR GYI SNOD
GZHAG GO, ,LAS KYI BUM PA YANG G-YON DU GZHAG GO ,MCHOD PA'I RIM
PA'O,, ,,RDZAS KYI RIM PA YANG ZHI BA LA NI TIL LO, ,RGYAS PA LA
NI ZHO'O, ,

@78A *, ,DBANG LA NI AUTPA LA'O, ,DRAG PO LA NI TSER MA CAN NAM
KHAB RTZE GSUM PA STE, 'DI NI KHYAD PAR GYI RDZAS SO, ,DE YANG
THUN MONG GI RDZAS NI MAR GYI SNYING PO DANG D'UR BA DANG CHAG PA
MED PA'I 'BRAS DANG ZHO ZAN DANG KU SHA DANG 'BRAS THUG DANG
MNGAR GSUM DANG, DKAR GSUM DANG 'BRAS SA BA DANG, NAS DANG

SRAN MA MA SHA DANG, GRO DANG AU DUMW'A RA DANG, AA SHVATTHA DANG
PA LA SHA DANG, N+YA GRO DHA DANG AA MRA DANG, DE YANG THAMS CAD
DU MI LCOGS NA, MAR DANG TIL NI ZHI BA'I DUS SU BYA'O, ,MAR DANG
ZHO NI RGYAS PA'I DUS SU BYA'O, ,MAR DANG AUTPALA NI DBANG GI DUS
SU BYA'O, ,MAR DANG MI RUS KYI PHYE MA 'AM TSER MA CAN GYI SHING

NI DRAG PO'I DUS SU BYA'O, ,DE YANG THAMS CAD DU NI TIL ZHES
GSUNGS SO, ,RDZAS KYI RIM PA'O,, ,,BZHAG PA'I RIM PA NI SNGAGS
PA'I MDUN DU NI MI RO TIL DANG ZHO DANG AUTPA LA DANG, MI RUS KYI
PHYE MA NI G-YAS SU BZHAG GO, ,D'UR BA LA SOGS PA THUN MONG GI
RDZAS THAMS CAD NI G-YON DU'O, ,'BRAS

SO BA DANG NAS DANG SRAN MA SHA DANG, GRO DANG AU DUMW'A RA DANG,
AA SHVATHA DANG N+YA GRO DHA DANG, AA MRA RNAMS G-YAS SU'O,
,DGANG GZAR DANG BLUGS GZAR NI MDUN DU'O, ,RDZAS BZHAG PA'I RIM
PA'O,, ,,RNAL 'BYOR PA'I 'DUG STANGS ZHI BA LA NI MNYAM PA'I
SKYIL KRUNG DU STAN RAS BAL GYI STENG DU'O, ,RGYAS PA

LA NI G-YAS RKYANG GIS TE SEMS DPA'I 'DUG STANGS SO, ,DBANG LA NI
PADMA'I 'DUG STANGS TE RKANG PA'I MTHIL SPRAD LA 'DUG GO ,DRAG PO
LA NI G-YAS BRKYANG DANG, G-YON BRKYANG GIS STAN MED PAR MIG
BZLOG STE GNAS PAR BYA'O, ,'DUG STANGS KYI RIM PA'O,, ,,GZAR BU'I
RIM PA NI, ,ZHI BA

LA NI DNGUL LAM RGYA SHUG GI SHING LA SRID DU KHRU GANG SBOMS SU
YU BA LA MTHE BO'I TSAD DO, ,SOR BZHI NI ZHED NGO, ,SOR GNYIS NI
DPANGS SU'O, ,KHU BA 'DZAG PA'I BU GA SOR GCIG YOD PA RTZE MO LA
RDO RJE RTZE GSUM PAS MTSAN PA, ,DKYIL DU NI LAS DANG MTHUN PA'I
THAB KYI SKABS SU SMOS PA'I PHYAG RGYA BRKO

BA'AM, ,'PHUR DU BYAS PA KHAL YAm RAm BKOD DE, ,YU BA LA RDO RJE
DANG RIN PO CHES MTSAN PA NI DGANG GZAR GYI TSAD DANG RIM PA'O,,
,,BLUGS GZAR YANG YU BA NI GONG DANG MTHUN LA DBYIBS NI PADMA'I
'DAB MA 'DRA BA LA SOR GCIG ,GTING DU BRKO BA BYAS PA SOR GNYIS
ZHENG DU BCAL BA'I BLUGS GZAR TE, PHYI

@78B MA NI DGANG GZAR DANG MTHUN NO, ,RGYAS PA LA NI GSER RAM AA
SHO KA'I SHING LA BYAS TE, PHYI MA NI GONG MA DANG MTHUN PAR SHES
PAR BYA'O, ,DBANG NI ZANGS MA DANG CANDAN LA BYA'O, ,DRAG PO NI
LCAGS SAM TSER MA CAN GYI SHING LA DRAG PO'I LAS LA SHIS PA RNAMS
LA BYA'O, ,TSAD DANG DBYIBS NI SO SO'I BYE BRAG DANG

MTHUN PA LA ZHI BA LA YANG SHES PAR BYA ZHING, DE LA LTOS PAS MA
BRIS SO, ,GZAR BU'I RIM PA'O,, ,,SNGAGS PA KHA LTA PHYOGS KYANG,
ZHI BA LA NI SNGAS PA KHA SHAR DU BLTA'O, ,RGYAS PA'I DUS SU
SNGAGS PA KHA BYANG DU BLTA'O, ,DBANG GI DUS SU SNGAGS PA KHA NUB
TU BLTA'O, ,DRAG PO'I DUS SU SNGAGS PA

KHA LHOR BLTA'O, ,SNGAGS PA KHA LTA BA'I RIM PA'O,, ,,RNAL 'BYOR
PA TING NGE 'DZIN GYI RIM PA YANG, DANG PO ZHI BA LA GNAS TE,
,THAMS CAD STONG PA'I TING 'DZIN BYA, ,ZHES BDAG GI SNYING GA'I
DKYIL 'KHOR DU RAm LAS YE SHES KYI ME BSAMS TE, ,SGYU MA'I PHUNG
PO BSREG PAR BYA, ,DE LA SLAR SOS YE SHES LUS, ,

DE 'OG RNAM PA LNGA PO BSGOM, ,YONGS SU DAG PA'I ME LONG LA,
,DNGOS PO SNANG BA 'DI DAG YUL, ,MA LUS SO SOR SNANG BA BZHIN,
,MA LUS YONGS SU DAG PA YI, ,ME LONG LTA BU'I YE SHES LA, ,GOMS
PAR BYA STE BSAM PAR BYA, ,DE 'OG SNYING RJE'I SEMS LDAN PAS,
,MGON MED SKYABS BRAL

SEMS CAN RNAMS, ,'KHOR BA'I RGYA MTSOR RAB TU BYING, ,DE DAG KUN
GYI DON DU NI, ,SDUG BSNGAL THAMS CAD LAS GDON PHYIR, ,STONG PA'I
CHOS LA MNYAM SBYOR BAS, ,MA LUS KUN KYANG DE LTAR BSGOM, ,DAM
CHOS DE LA DMIGS PA YI, ,BDAG TU MA GRUB DE RTOGS PAS, ,MNYAM
NYID

YE SHES BSKYED PAR BYA, ,AOm AA K'A RO MU KHAm SARBA DHARMMA n'Am
A'A DYA NU TPAN NA TV'A TA, SNGAGS DE CHED DU BRJOD PAR BYA,
,SNGAGS DON 'DI RTZOM RNAL 'BYOR PAS, ,DMIGS MED CHOS LA RAB
GZUNG PHYIR, YUL DU DE NYID BYAS TE BDAG ,DMIGS PA MED PA'I
SNYING RJE YIS, ,SO SOR BRTAGS TE GNAS PAR BYA, ,DE NAS SNYING
RJE'I

RJES 'GRO BAS, ,GZUNG DANG 'DZIN PA KUN BRAL BA'I, ,NGO BO NYID
KYI 'OD GSAL BA'I, ,YAN LAG MED CING YONGS DAG PA, ,CHOS DBYINGS
RGYU MTHUN NGO BO MED, ,DE DON STONG NYID LA GNAS PAS, ,CHOS KYI
DBYINGS KYI YE SHES BSGOM, ,DE LTAR SEMS CAN THAMS CAD KYI, ,DON
DANG BRAL BA'I RNAL 'BYOR BAS, ,

@79A *, ,SNGON GYI SMON LAM RJES DRAN CING, ,SEMS KYI RGYUN GYI
DBANG THOB NAS, ,SEMS CAN DON NI RDZOGS BYA'I PHYIR, ,SRID GSUM
'BYUNG BA'I KHYAD PAR GYIS, ,DON DAM KUN RDZOB MYA NGAN 'DAS,
,BYA BA NAN TAN DRAN PAR BYA'O, ,DE LTAR RNAM PA LNGA PO BSGOM,
,YONGS SU DAG

PA'I BSAM GTAN 'DI, ,RNAL 'BYOR BA LA RAB 'JUG PAS, ,DNGOS PO
GNYIS LA KHYAD PAR BYAS, ,YONGS SU DAG PA'I TING 'DZIN TO,, ,,DE
NAS MNGON PAR BYANG CHUB PA, ,RNAM PA LNGA BO BSGOMS NAS NI, ,YI
GE PHRENG BA'I KHYAD PAR GYIS, ,'BYUNG 'JUG DON LA RAB GNAS PA,
,H'Um ZHES PA NI

BSGOM PAR BYA, ,H'Um LAS 'OD ZER RAB 'PHROS PAS, ,'OD KYI RTZE
LAS LHA YI TSOGS, ,GRANGS NI RDUL SNYED RAB SBRUL NAS, ,SANGS
RGYAS ZHING DU KHYAB BYAS NAS, ,SEMS CAN MA LUS KUN LA KHYAB, ,DE
LTAR SLAR NI 'DUS PA LAS, ,SEMS BSKYED SDOM PA GZUNG BA DANG,
,RJES SU YI RANG GSOL BA

GDAB, ,SKYABS SU MCHI ZHING SDIG PA BSHAGS, ,BDAG DBUL LA SOGS
RDZOGS PAR BYA, ,DE NAS H'Um GI BYIN BRLABS LAS, ,KHRO GTUM MI
THUB ZHAL DRUG PA, ,ZHING DRUG 'OD KYIS RAB KHYAB STE, ,'DUS PAS
YE SHES RTZE LNGA PA, ,RDO RJE CHEN PO BSGOM PAR BYA, ,DE YI BUM
PA'I DKYIL NYID DU, ,YI GE

MDOG DKAR BHR'Um BSAM BYA, ,DE 'PHROS GYUR PAS RIN PO CHE, ,MCHOD
RTEN LTA BU RAB TU BSGOM, ,DE NAS HR'I: YI YI GE LAS, ,CHOS KYI
'BYUNG GNAS GRU GSUM PA, ,DE LAS SNA TSOGS RDO RJE STE, ,DE 'OG
HR'I: LAS BSAM BYA BA, ,MA LUS RDZOGS PA'I SANGS RGYAS NI, ,BSGOM
PAR BYA BA 'DI LTA STE, ,DANG PO'I SANGS

RGYAS BSGOM PAR BYA, ,SANGS RGYAS DE YI SNYING GA RU, ,YE SHAS
LNGA YI BDAG NYID DE, ,GTZO BO YE SHES SEMS DPA' NI, ,'JAM DPAL
SNYING GI ZLA STENG BSAM, ,DE YI SNYING GA'I ZLA BA LA, ,AA NI
YIG 'BRU MCHOG BSGOM BYA, ,DE LAS 'OD ZER RAB 'PHROS PAS, ,PHYOGS
BCUR 'GRO BA'I DON BYAS TE, ,'DUG PAS BDAG

GI PHUNG PO BSREG ,DE NYID ZHU LAS BSKYED PA NI, ,THABS DANG SHES
RAB RANG BZHIN LAS, ,ME YI LHA NI BSGOM PAR BYA, ,SHIN TU RID PA
BRANG RUS CAN, ,DBU LA YE SHES SEMS DPAS BRGYAN, ,PHYAG BZHI THOR
TSUGS RGYAN GYIS BRGYAN, ,SO SO'I LAS DANG MTHUN PA YI, ,KHA DOG
MING GI RNAM GRANGS YANG, ,BSDUS

@79B NA RNAM PA BZHI RU 'DUS, ,ZHI BA'I ME LHA BHA BA KA ,RGYAS
PA LA NI MA NA TE, ,DBANG LA DMAR SER DU YANG BSTAN, ,DRAG PO LA
NI MNGON SPYOD DO, ,DE YI SNYING PAR ZLA BA BSAM, ,DE YI STENG DU
YI GE AA, ,DE GYUR BHUm LEGS BSGOM PAR BYA, ,SHIN TU MDZES PA DE
LAS NI, ,KHYAD PAR CHE BA'I GZHAL YAS KHANG, ,

GRU BZHI PA LA SGO BZHI PA, ,TVA RAN BZHIS LEGS MDZES PA, ,RIN
CHEN 'BAR BA'I RGYAN GYIS BRGYAN, ,RNGA MA DRIL BU 'PHAN LA SOGS,
,DE SOGS GLANG SENG RNAMS DANG LDAN, ,SHIN TU LEGS PA'I GZHAL YAS
KHANG, ,SHAR NI GRE BA'I SGO RU STE, ,DE LAS GSUM YANG SHES PAR
BYA, ,DE DBUS

'KHOR LO'I RIM PA NI, ,GSUM MAM BZHI'AM DRUG TU BSHAD, ,DE LAS
GZHAN PA'I LHA YI TSOGS, ,AA YI BYIN BRLABS DAG PA STE, ,SO SO
SKU GSUNG THUGS LDAN BYA, ,DE LTAR RDZOGS PA'I DKYIL 'KHOR DU,
,LHA RNAMS 'KHOR LO RAB LDAN PAS, ,BZHUGS DANG SPYAN DRANG LA
SOGS DANG, ,

RGYAS GDAB CHO GA PHUN SUM TSOGS, ,MA LUS PA NI SNGAGS PAS BYA,
,TING NGE 'DZIN GYI RIM PA'O,, ,,DE NAS KU SHA'I RIM PA YANG, ,KU
SHA LA SO SO'I SNGAGS BZLA ZHING, ME THAB KYI THAM THAMS CAD DU
YANG RTZE MOS RTZA BA NON PAR BYAS LA BSKOR, RNAL 'BYOR PA'I GDAN
DU YANG GDING, MGO DANG

LUS DANG YAN LAG THAMS CAD DU YANG GZUGS PAR BYA'O, ,DE NAS KU
SHA LA RU RU SPHU RU DZVA LA TI shthA, SIDDHA LO TZA NE SARBA
AARTHA S'A DHA NE SV'A H'A, ZHES BRJOD DE PRO KshA nAm BYA'O, ,KU
SHA'I RIM PA'O,, ,,DE NAS ME'I RIM PA YANG ZHI BA'I ME NI RGYAL
PO DANG BRAM ZE'I KHYIM NAS BLANG NGO, ,RGYAS PA'I ME NI RJE RIGS
KYI

KHYIM NAS BLANG NGO, ,DBANG GI ME NI SMAD 'TSONG MA'I KHYIM NAS
BLANG NGO, ,DRAG PO'I ME NI YUGS SA MO'AM GDOL BA'I KHYIM NAS
BLANG NGO, ,YANG NA ZHI BA'I ME NI SHES LAS SO, ,RGYAS PA'I ME NI
GTZUBS PA LAS SO, ,DBANG GI ME NI THANG SHING SO SOR SDUD PA LAS
SO, ,DRAG PO'I ME NI LCAGS NAG LAS SO, ,DE DAG

KYANG RLUNG YAB KYIS DZVA LA DZVA LA ZHES PA'I SNGAGS KYIS SBAR
RO, ,ZHI BA LA SHAR NAS GZHUG GO, ,RGYAS PA LA LHO NAS GZHUG GO,
,DBANG NI NUB NAS GZHUG GO, ,DRAG PO NI BYANG NAS SO, ,DE YANG
RGYAL RIGS SAM, ,BRAM ZE'I RIGS KYIS ZHI BA'I ME GZHUG GO, ,RJE
RIGS KYIS RGYAS PA'I ME GZHUG GO, ,SMAD

@80A *, ,'TSOD MA'I BU'I 'AM DMANGS KYI DBANG GIS ME GZHUG GO,
,YUGS SA MO 'AM GDOL PA MOS DRAG PO'I ME GZHUG GO, ,ME'I RIM
PA'O,, ,,SREG RDZAS KYI RIM PA YANG DANG POR MAR LAS DGANG BLUGS
BDUN DBUL, DE'I 'OG TU MCHOD PA'I BYE BRAG GIS MCHOD, DE NAS
RGYAS GDAB

DE NAS PRO KshA nAm BYA, DE NAS PHYAG BYAS LA PHYAG RGYA BZHI
DANG LDAN PAS BSTIM MO, ,DE NAS YE SHES GNAS PA'I LHA RNAMS GNYIS
SU MED PAR BYAS LA, DE NAS DRIL BU'I SGRAS MNYES PAR BYAS LA, DE
NAS GZAR BU GNYIS KYI NANG DU AA BSAMS TE, DE LAS BDUD RTZIR GYUR
PAR BSAMS LA LAG PA'I GUNG

MO SPRAD LA RDO RJE KHU TSUR GYIS GZAR BU BZUNG STE, BSKOR PHYOGS
SU BDUN MAR LAS DBUL LO, ,DE NAS YANG LAN CIG, ,SRID PA NGO BO
NYID KYIS DAG ,NGO BO NYID KYI SA SRID BRAL BYAS, ,RANG NYID DAG
PA'I SEMS DPA' NI, ,DAM PA'I SRID PA BYED PA'O, ,ZHES BSTOD DE,
,DE NAS YANG PRO KshA nAm BYA,

AANYTZA MA NA YE BYAS LA, DE NAS MAR DBUL TE, NA MA: SA MANTA
BUDDH'A N'Am, AAGNA YE SV'A H'A, HA BYA KA BYA DI PYA SH'INTAm KU
RU SV'A H'A, MAR GYI'O, ,AOm SARBA P'A PAm DA HA NA BADZR'A YA
SV'A H'A, TIL GI'O, ,AOm BADZRA SAm BA DE SV'A H'A, ZHO'I'O, ,AOm
BADZRA BHA SMI KU RU SV'A H'A, AUTPA LA'I'O, ,AOm BADZRA A'A YU
shE SV'A H'A, D'UR BA'I 'O, ,AOm BADZRA PUshtA YE SV'A H'A,

CHAGS PA MED PA 'BRAS KYI'O, ,AOm BADZRA AA PRA TI HA TA BADZR'A
YA SV'A H'A, KU SHA'I 'O, ,AOm BADZRA BI DZA YA SV'A H'A, 'BRAS
KYI LAG PHAN GYI'O, ,AOm BADZRA M'A LE PUshtA YE SV'A H'A, MNGAR
GSUM DANG DKAR GSUM GYI'O, ,AOm BADZRA MA H'A BE GA YE SV'A H'A,
NAS KYI'O, ,AOm BADZRA MA H'A BA LA YE SV'A H'A, SRAN

MA SHA'I CHAN GYI'O, ,AOm BADZRA GHA SMA RE SV'A H'A, GRO'I 'O,
,AOm BADZRA YADZNY'A NA SV'A H'A, YAM SHING GI DANG AU DUMW'A
RA'I 'O, ,AOm BADZRA TI TI PRI YA SV'A H'A, BYANG CHUB KYI SHING
LA SOGS PA'I 'O, ,AOm BADZRA SARBA T'A YA SV'A H'A, N+YA GRO
DHA'I 'O, ,AOm BADZRA HA SA KA R'A YA SV'A H'A, AA MRA'I 'O, ,DE
NAS

THA MAR MAR LA YANG ME GZI BYIN BSKYED CING MCHOD PA'I PHYIR LAN
GRANGS NUS CHAD DBUL LO,, ,,DE NAS RDO RJE DANG DRIL BU GSIL BAS
BSTOD DE, SRID PA NGO BO NYID KYIS DAG ,NGO BO NYID KYIS SRID
BRAL BYAS, ,RANG BZHIN DAG PA'I SEMS DPA' NI, ,DAM PA'I SRID PA
BYED PA'O, ,DE NAS ME LHA BSTOD DE, TSANGS PA'I 'JIG RTEN

@80B MGON SKYOB PA, ,GZI BRJID LDAN PA ME YI LHA, ,'BAR BCAS SKU
NI RGYAN GYIS BZHAG ,DNGOS BRJID RGYAN LDAN SA LA DBANG, ,SREG
RDZAS DBUL ZHING LAS KYANG SGRUB, ,ZHI LA SOGS PA'I LHA DPAL TE,
,JI LTAR 'DOD PA'I DON BSGRUB PA, ,GZI BRJID RGYAL LA PHYAG 'TSAL
BSTOD, ,CES BSTOD DE,

YANG MCHOD BSTOD BYAS LA, DE NAS RDO RJE GNOD SBYIN GYI SNGAGS
KYIS BTAB PA'I KU SHAS THAB BSANGS LA, ME LHA'I SNYING GAR 'KHOR
LO'I RIM PA BSGOM PAR BYA'O, ,DE'I KHANG PA HOM KHUNG GZHAL YAS
KHANG DU BSAMS LA, DER DAM TSIG SEMS DPA'I TSOGS RGYAS GDAB PO,
,DE NAS YE SHES SEMS

DPA' DGUG GZHUG BCING DBANG DU BYAS TE, MDUN GYI NAM MKHA' LA
NANG DU ME LHA'I KHA NAS ZHUGS TE, LTE BA'I GZHAL YAS KHANG DU
RGYAS BTAB LA GZHAG GO, ,DE NAS PROKshA nAm BYA, DE NAS DAM TSIG
PHYAG RGYA BSTAN, LAS KYI PHYAG RGYA LAS LA BZHAG ,CHOS KYI PHYAG
RGYA CHOS DANG LDAN PAR BYA'O, ,YANG DGUG GZHUG

BCING DBANG DU BYAS LA DE NAS DGA' BA BSKYED DE GNYIS SU MED PAR
BSTIMS NAS, DE NAS PROKshA nAm BYA'O, ,DE NAS PHYAG BYAS TE, MAR
LA GZAR BU NYI SHU RTZA GCIG DBUL TE, DE'I 'OG TU SREG RDZAS
RNAMS RIM PA BZHIN DU DBUL LO, ,DE NAS RDZOGS PA DANG, YANG SRID
PA RANG BZHIN NYID KYIS DAG PA BRJOD, ,DE NAS

RIGS BSDUS DAM TSIG BSTAN, ,DBANG DU BYA BSTOD PA LA SOGS PA KUN
RDZOGS PAR BYA'O, ,DE NAS DE DAG RDZOGS PA DANG GSHEGS SU GSOL
BZOD PAR GSOL TE, MA 'BYOR PA DANG MA TSANG BA, ,GANG YANG BDAG
BLO GTI MUG PA, ,BGYIS DANG BGYID DU STZAL BA KUN, ,DE KUN MGON
POS BZOD BAR MDZOD,

CES PAS SO, ,YANG NAS YANG DU MAR BSREG CING, ,RIM PAS LHA RNAMS
MNYES PAR BYA'O, ,DKYIL 'KHOR GYI LHA'I RIM PA'O, ,ME LHA LA NI
THA MAR YANG, ,RDZAS KYI LHAG MA CI YOD PAS, ,ME LHA NYID LA
MCHOD BYA STE, ,RDZAS NI THAMS CAD BSREG BYAS NAS, ,BRGYA RTZA
BRGYAD DU SBYIN SREG BYA, ,DE NAS

SLOB MAS BZOD GSOL TE, ,RJES SU YI RANG ZHES BRJOD DO, ,RNAL
'BYOR SNGAGS PA BLO LDAN PAS, ,SLOB MA SHIS PAR BYA BA'I PHYIR,
,SLOB DPON GZAR BU MAR LDAN DU, ,SLOB MAS ME TOG SNYING BKANG
STE, ,GZAR BU MAR LDAN DE RU BLUGS, ,SLOB DPON SNGAGS DANG LDAN
PA YIS, ,ZHI BAR GYUR

@81A *, ,CIG LA SOGS BRJOD, ,SNGAGS AAGNA YI SV'A H'A ZHES PAS
SO, ,DE NAS, ,SNYING GAR LAG PA BRAB BYA STE, ,G-YON GYI SRIN LAG
G-YAS PAS GZUNG, ,DE NAS CI BDER KHYIM DU BTANG, ,KHYIM DU PHYIN
NAS BKRA SHIS BRJOD, ,SLOB DPON DE LA YON YANG DBUL, CI LA DGYES
PA PHONGS MED

DBUL, ,DE LTAR BYAS NA DNGOS GRUB THOB, ,THAL BA SOL PHYE SA TSON
RNAMS, ,GAR DANG SIL SNYAN LDAN BYAS LA, ,CHU KLUNG CHEN POR
BSKYAL BAR BYA'O, ,SDIG PAS MI GOS YA KHA MED, ,LAS THAMS CAD
PA'I SBYIN SREG NI GZHAN LAS SHES PAR BYA'O, ,DE NAS GNYIS PA
BSTAN BYAS TE, ,SLOB MA

CHEN PO DE LA BSTAN, ,'KHOR LO RDZOGS PA'I SBYIN SREG 'DI, ,KUN
DANG THUN MONG MA YIN TE, ,SLOB MA SNYING LA BRTAN PA'I PHYIR,
,SHIN TU MI BRTAN NYAMS PAR 'GYUR, ,NYAMS GYUR NYES PA BRJOD MI
LANG, ,DE LAS BSGRIBS TE SPYAD PAR BYA'O, ,DE NAS RIM PA GNYIS
PA'I SBYIN SREG BYA BAR

BSHAD PAR BYA STE, ,YE SHES RTAG NAS SBYIN SREG 'DI, ,YE SHES
BZHI YI BDAG NYID GZUGS, ,PHRA MO SBYOR LA RAB LDAN PAS, ,SNGAGS
PAS RNAL 'BYOR BSAM GTAN NI, ,SLOB MA'I DON DU 'DI DAG KUN, ,MA
LUS PAR NI SHES PAR BYA, ,SNGON NI ME LHA'I THUGS KA RU, ,SHES
RAB KYI

NI 'KHOR BSGOM, ,BCU GNYIS SU LA RAB GNAS PA, ,'KHOR LO'I LTE
BA'I RTZI BAS DANG LDAN, ,'KHOR LO DE LA BSAM BYA BA, ,RTEN 'BREL
BCU GNYIS SAR LDAN PA'I, ,'KHOR LO 'DIR NI GYUR PA'O, ,AA LAS
BSKYED PA'I 'KHOR LO NI, ,RTZI BAS DRUG KHA DOG DRUG LDAN PA, ,MU
KHYUD

BZHI DANG RAB TU LDAN, ,DE DBUS DKAR PO'I YI GE AA, ,BSGOMS NAS
PHYOGS BCUR RAB 'PHROS PAS, ,LAS BYAS SLAR 'DUS GNAS SU THIM,
,THIM PAS YE SHES SEMS DPA' YI, ,SNGAGS NI 'KHOR LO BZHI LA
BSGOM, ,DANG PO'I 'KHOR LO'I RIM PA LA, AOm SARBA DDHA RMMA: AA
BHA BA SVA

BHA BA BI SHUDDHA BADZRA AA A'A AAm AA: MU KHYUD GNYIS LA BSAM
BYA BA, ,DBYANGS KYI YI GE BCU GNYIS TE, ,AA A'A AI A'I AU A'U AE
AEE AO AOO AAm AA:, 'KHOR LO'I RIM PA GSUM BA LA, ,DANG PO RTZIBS
NAS RA MI BZHIN DU, ,AOm BADZRA T'IKn'A YA TE NA MA:, GNYIS PA LA
BADZRA DU: KHA TZTSE D'A YA TE NA MA:, GSUM PA

@81B LA AOm PRADZNY'A DZNY'A NA M'URTTA YE YA TE NA MA:, BZHI PA
LA AOm DZNY'A NA K'A Y'A YA TE NA MA:, LNGA PA LA AOm B'A G'I
SHVA R'A YA TE NA MA:, DRUG PA LA AOm AAR BA RTZAN'A YA TE NA
MA:, DE DAG RIM BZHIN BSAM BYA BA, ,DE NAS MU KHYUD GSUM PA LA,
,YE SHES SEMS DPA' SKU'I SNGAGS, ,PHRENG BA'I YI GE 'DI DAG GO,
,AOm AA A'A SARBA TA TH'A GA

Ti HRA DA YA, HA RA HA RA, AOm H'Um HR'I: BHA GA BAN, DZNY'A NA
M'URTI B'A G'I SHVA RA MA H'A P'A TZA, SARBBA RMM'A GA GA NA, AA
MA LA SU PA RI SHUDDHA, DHARMM'A DH'A TU DZNY'A NA GARBHA A'A:,
ZHES PA'I PHRENG BA BSGOM PAR BYA'O, ,THA MA'I 'KHOR LO'I MU
KHYUD LA, ,SGRA YI YI GE KA LA SOGS, ,HA LA THUG PA YAN CHAD DU,
,RIM PA

GSAL BAR BSGOM PAR BYA, ,SHES RAB 'KHOR LOR RAB TU GRAGS, ,'DI NI
SHES RAB 'KHOR LO'O, ,DE NAS SHES RAB 'KHOR LO LA, ,SBYIN SREG GI
NI RDZAS DE DAG ,SNGON BZHIN RIM PAS DBUL BAR BYA, ,DES NI SNGAGS
KYI DNGOS GRUB THOB, ,SBYIN SREG BYA BA'I RIM PA NI, ,DANG PO
'KHOR LO RNAM

PA BZHI, ,RIM BZHIN SNGON LTAR BSGOM PAR BYA, ,'KHOR LO THOG MA
NAS BRTZAMS TE, ,YI GE RIM BZHIN PROKshA NAm, ,AU TZA TA DANG PA
TZA LI, ,SHUN TI SOGS MA LUS TE, ,BDAG GIS SBYIN SREG DBUL BAR
BYA, ,DE NAS MAR NAS RIM BZHIN DU, ,MKHAS PAS SBYIN SREG DBUL BAR
BYA, ,DE NAS

CHIG TU 'DI YANG BRJOD, ,AA NI YIG 'BRU KUN GYI MCHOG, ,YE SHES
ME STE STONG RANG BZHIN, ,DE LA SBYIN SREG BDAG BGYID NA, ,LAS
KYI 'BRAS BU MCHIS PAR MDZOD, ,ZHES PA'I RJES LA BSTOD TSIG BYA,
,STONG PA CHEN PO'I YE SHES SKU, ,DE KHO NA NYID RNAM PAR DAG,
,NGO BO GNYIS MED YI GE AA, ,

STONG NYID LAS BYUNG KHYOD LA 'DUD, ,CES PA DANG, ,SA MCHOG BCU
GNYIS RAB RDZOGS PA, ,YE SHES CHOS DBYINGS BRJOD MED PA, ,YE SHES
LNGA YI RANG BZHIN AOm, ,'KHOR LO DANG PO LA BSTOD PA'O, ,'KHOR
LO GNYIS PA LA BSTOD PA NI, ,SA YIS RAB DBYE SGRA DANG LDAN, ,YE
GE 'KHOR LO NYID

LA RDZOGS, ,YAN LAG SPRO BSDU GSUNG GI SKU, ,GSUNG GI 'KHOR LO
KHYOD PHYAG 'TSAL, ,RIGS DANG MDOG DANG KHYAD PAR GYIS, ,NYON
MONGS GCOD PA'I RTZE MO CAN, ,GZHON PA'I YE GE 'BRU MCHOG LA,
,RNON PO'I GSUNG LA PHYAG 'TSAL BSTOD, ,YE SHES 'KHOR LO RAB
RDZOGS PA, ,YE SHES

@82A *, ,SEMS DPA' SKU YI 'BRU, ,PHRENG BA'I SNGAGS ZHES RAB
GRAGS PA, ,NYON MONGS GCOD LA PHYAG 'TSAL BSTOD, ,SGRA YI GE
MTSAN RAB BRGYAN, ,GSAL BYED GSUNG GI 'KHOR LO LA, ,MA LUS SGRUB
PA SBYONG BYED PA, ,'KHOR LO RDZOGS LA PHAG 'TSAL BSTOD, ,DE LTAR

BSTOD PA BYED TZAM NA, ,'KHOR LO'I YIG 'BRU DE DAG KYANG, ,'OD
ZER LNGA DANG YANG DAG LDAN, ,G-YO 'GUL GZI BRJID CHAGS PAR GNAS,
,'OD DES 'GRO BA'I SGRIB PA SBYONG, ,GZI BRJID KYIS NI BDAG DON
'GRUB, ,DE NAS YANG NI RIM BZHIN DU, ,YANG NAS YANG DU MI SKYO
PAR, ,GRANGS MED

MI SKYO'I BAR DAG TU, ,RIM PA BZHIN DU SBYIN SREG BYA, ,DE LTAR
BYAS NAS MCHOG GYUR PA'I, ,DNGOS GRUB DAM PA THOB PAR 'GYUR, ,DE
NAS SHIN TU RAB RDZOGS PA'I, ,'KHOR LO SBYIN SREG BYAS PAS NA,
,SHES RAB RAB RDZOGS RNAL 'BYOR PAS, ,'KHOR LO BZHI YI RIM PA
BSTAN, ,BCU DRUG

PHYED PHYED THIG LE CAN, ,YAN LAG MED PA'I RTZIS LAS 'DAS, ,BSAM
GTAN BZHI YI TZE MO CAN, ,YE SHES ME LCE 'OD RAB GSAL, ,YANG DAG
MTHA' LA RAM PAR GNAS, ,'DOD PA'I DON GRUB DAM PA'O, ,ZHES PAS
RIM PA BSTAN BYA STE, ,'KHOR LO BZHI YI BDAG NYID GZUGS, ,BDAG

LA RAB TU GNAS PA STE, ,BDAG NYID ME LHA'I THUGS KAR GNAS, ,GONG
DU BSTAN BZHIN BSGOM PAR BYA, ,LTE BAR SHES RAB 'KHOR LO STE,
,RTZIBS BCU GNYIS DANG YANG DAG LDAN, ,AA A'A AAm AA: 'DI DAG
BSGOM, ,SNYING GAR SHES RAB 'KHOR LO YANG, ,RTZIBS NI BCU GNYIS
YANG DAG LDAN, ,

DE LA SNGAGS KYI YIG 'BRU NI, ,AA A'A AI A'I AU A'U AE AEE AO AOO
AAm AA:, ,BCU GNYIS YI GE 'DI DAG KUN, ,RIM PA BZHIN DU BSGOM PAR
BYA, ,MGRIN PAR SHES RAB 'KHOR LO 'DI, ,RTZIBS NI BCU GNYIS YANG
DAG LDAN, ,DE LA YIG 'BRU BSAM BYA BA, ,AOm AA RA PA TZA NA B'A
G'I SHVA RA

PRA DZNYA NA MA:, 'DE DAG RIM PA JI BZHIN NO, ,MCHOG MA SHES RAB
'KHOR LO NI, ,RTZIBS NI SNGON DANG 'DRA BA LA, ,AA A'A SARBA TA
TH'A GA TA HRi DA YA, ,HA RA HA RA, AOm H'Um HR'I: BHA GA B'ANA
DZNY'A NA M'U RTI B'A G'I SHVA RA MA H'A P'A TZA, SARBBA DHARMMA
GA GA NA, AA MA LA SU PA RI SHUDDHA, DHARMMA DH'A TU DZNY'A NA
GARBHA A'A:, ZHES PA YI NI SNGAGS

@82B 'BRU 'DIS, ,SA MCHOG BCU GNYIS THOB PAR 'GYUR, ,'DI YI SBYIN
SREG RIM PA YANG, ,DANG PO SNGON BZHIN SHES PAR BYA, ,DE NAS YANG
DAG SBYIN SREG NI, ,YE SHES ME LCE ZHES GSUNG PAS, ,LTE BA'I
'KHOR LO 'OD DU 'BAR, ,'OD DES RANG GI DNGOS PO BSREGS, ,DE NAS
GYEN DU 'PHROS PA LAS, ,

SNYING GA'I GNAS SU GNAS NAS BZHUGS, ,SHIN TU 'OD LDAN GZI BRJID
LDAN, ,DE NYID NAS NI 'DRIS TE YANG, ,MGRIN PA'I 'KHOR LO'I DBUS
NA BZHUGS, ,AA YANG 'OD DU RAB TU 'BAR, ,DES NI THAMS CAD KUN
KYANG BSREGS, ,DE KUN GONG BU GCIG TU GYUR, ,DE NAS RIM BZHIN
G-YAS NA BZHUGS,,

AA YIG YI GE LA BZHUGS PAS, ,YI GE'I TSOGS RNAMS 'OD DU ZHU, ,'OD
KYI GONG BUR GYUR PA LAS, ,MAR KHU BZHIN DU MAR KHU DBUL, ,MAR
YANG 'OD KYI GONG BUR GYUR, ,DE NAS YAS MAR RIM PAS ZHUGS, ,SLAR
YANG SHES RAB 'KHOR LO TSOGS, ,SOS NAS SNGON BZHIN KHO NAR GYUR,
,DE LA

YANG NI SBYIN SREG DBUL, ,DE NAS YANG NI RIM BZHIN DU, ,GYEN DU
ZHUGS SHING 'OD DU 'BAR, ,DE LTAR TSUL BZHIN MA NOR BAR, ,SHIN TU
GOMS PAS GSAL BAR BYA, ,DE LTAR RTAG TU SU BSGOM PA, ,SA MCHOG
BCU GNYIS THOB PAR 'GYUR, ,GZHON NU'I LUS LA BZHIN BZANG PA, ,YE
SHES

LNGA YI BDAG NYID LUS, ,THOB PAR GDON MI ZA BAR GSUNGS, ,BDAG
GZHAN DON GNYIS 'GRUB PAR 'GYUR, ,BDE BA'I LUS KYANG THOB PAR
'GYUR, ,THAMS CAD MKHYEN PA 'OD GSAL BA, ,YE SHES DE NYID RDZOGS
PAR 'GYUR, ,'DI DAG RTAG TU SU BSGOM PA, ,JI LTAR 'DOD PA'I SKU
THOB 'GYUR, ,

SBYIN SREG CHO GA RAB RDZOGS PA, ,RIM GNYIS DAG LA GNAS PA 'DIR,
,RANG GI YE SHES 'JIG BYED PA, ,RGYUD 'GREL MI 'GAL LUNG DANG
LDAN, BLA MA'I 'DOD GZHUNG 'DI DAG KYANG, ,RANG DGAR MA BYAS BKA'
LA BRTEN, ,BLO ZHAN GYUR GYI DON LDAN 'BYUNG, ,DE BAS SBYIN SREG
GSAL PHYE BYAS, ,'DI

LA DGE BA CI YOD PA, ,RNAL 'BYOR 'DE LA DAD PA DANG, ,'DI YI 'DOD
PHYOGS BSGOM PA RNAMS, ,'JAM PA'I RDO RJE 'GRUB PAR SHOG ,RIM PA
GNYIS KYIS PHYE BA'I SBYIN SREG GI CHO GA RGYAS PA RDZOGS SO,,
,,SLOB DPON CHEN PO RIN PO CHE'I GLING NA GNAS PA DPAL LDAN BYANG
CHUB

@83A *, ,MCHOG GIS MDZAD PA, ,RGYA GAR GYI MKHAN PO SMRi TI
DZNY'A NA K'I RTIS BSGYUR BA'O,, 