@230A *, ,RGYA GAR SKAD DU, SHUDDHA AA BHI shE KA N'A MA STO
TRA:, BOD SKAD DU, SANGS RGYAS DBANG BSKUR BA ZHES BYA BA'I BSTOD
PA, THAMS CAD MKHYEN PA LA PHYAG 'TSAL LO, ,DE NAS BSKAL PA
GRANGS MED GSUM, ,PHA ROL PHYIN RNAMS RDZOGS PA YI, ,THUB

PA LHA RNAMS KYI STON PA, ,MTHO RIS NAS NI MI NANG GSHEGS, ,NYI
MA'I RIGS TE ZLA BA YI, ,SA YI BDAG PO ZAS GTZANG DANG, ,GTZO MO
SGYU 'PHRUL LHA MO YI, ,MNGAL DU NYID MTSAMS SBYOR BAR MDZAD,
,DER NI RIN CHEN KHANG GNAS SHING, ,LHA YI MCHOG RNAMS BSTOD

BYED LA; ,DE LA GSUNG NI MTHON PO YIS, ,DAM PA'I CHOS NI STON PAR
MDZAD, ,LHA RNAMS THAL MO SBYAR BYAS TE, ,DUS GSUM DU NI DER BLTA
BA, ,RDUL MED MU TIG PHRENG BA NI, ,BEE d'URYA YI SNOD GNAS 'DRA,
,BDUD RTZI RAB SBYIN GZUGS CAN TE, ,DE 'OS LHA MO MDZES PAR GYUR,,

ZLA BA SHIN TU GSAL BA'AM, ,MU TIG 'O MA'I RGYA MTSO 'DRA,
,'BYUNG BA RNAMS KYANG DBUGS 'BYIN CING, ,YID LA RE BA'I DON
RDZOGS MDZAD, ,DE NI 'DOD LA STZOL BA STE, ,'DOD PA THAMS CAD
PHUN TSOGS MDZAD, ,SKYED MOS TSAL NI LUMBI N'IR, ,'JIG RTEN GTZO
MO SOR GYUR

TE; ,SA BDAG DANG NI SLAS RNAMS DANG, ,MDUN NA 'DON DANG LHAN CIG
GNAS, ,DER NI MYA NGAN MED PA YI, ,YAL GA LA 'JUS BRTUL ZHUGS
GNAS, ,MKHA' LA LHA YI BU MO RNAMS, ,ZLA BA DANG NI SKAR TSOGS
'DRA, ,SKAR MA RGYAL LA BAB PA NA, ,DE'I SRAS RTZIB MA'I LOGS

NAS NI; ,'GRO LA PHAN PA MKHYEN PA YI, ,NYI MA SHAR BA BZHIN DU
BYUNG, ,MTSAN MCHOG YANG DAG RDZOGS PA YI, ,GTZO BO NYID KYI SKU
YI 'OD, ,'DZAM BU CHU BO'I GSER 'DRA YIS, ,PHYOGS RNAMS RAB TU
SNANG BAR GYUR, ,BRGYA BYIN MA MA'I CHA BYAD CAN, ,SMIN MA BSKYOD

PAS ZLOG PA MDZAD, ,SA LA GOM BDUN BOR BA NA, ,GTER DANG PAD+MAS
BRGYAN PAR GYUR, ,BDAG GI SKYE BA THA MA NI, ,'DI YIN YANG SRID
YOD MIN ZHES, ,SNYAN PA'I GSUNG NI BSGRAGS NAS KYANG, ,PHYOGS
RNAMS KUN DU GZIGS PAR GYUR, ,NYI ZLA RIN CHEN BUM PA LAS, ,

@230B DRO GRANG CHU YI RGYUN GNYIS NI, ,DRI MA MED PA'I NAM MKHA'
LAS, ,DE YI DBU LA BAB BAR GYUR, ,BDE GSHEGS 'GRO BA'I BLA MA NI,
,RIN CHEN SNA TSOGS BKRAM PA YI, ,SENG GE'I GDAN NI MTHON PO LA,
,DGYES PAS DER NI BZHUGS PAR 'GYUR, ,BRGYA BYIN GNAS KYI CHU BO
DANG, ,

'JUG NGOGS LAS BLANGS LHA YI CHU, ,GSER LAS BYAS PA'I BUM PA YIS,
,LHA RNAMS KYIS NI DBANG BSKUR BSTABS, ,LHA YI GOS DANG PHRENG BA
DANG, ,BSTOD PA LA NI BRTZON PA YI, ,TSOGS RNAMS DU MA 'DUS PA
YIS, ,LHA YI TSAL NI GANG BAR GYUR, ,RNGA SGRA RNAMS DANG

CA CO YIS, ,MKHA' DBYINGS MA LUS KHYAB PAR GYUR, ,NAM MKHA' LAS
NI ME TOG CHAR, ,RGYUN MI 'CHAD PAR BAB PAR GYUR, ,MAND'AR ME TOG
GCAL BKRAM PAS, ,GNAS GTZANG MA YI GNAS LTAR GYUR, ,GA BUR
TZANDAN PHYE MA YIS, ,'JIG RTEN MGON LA GTOR BAR GYUR, ,

RI BO RGYA MTSOR BCAS PA DAG ,GAR MKHAN GYI NI GOS LTAR G-YO,
,BCUD RNAMS SNA TSOGS 'DZIN PA YI, ,SA DAG RNAM DRUG G-YOS PAR
GYUR, ,GUNG BA RNAMS NI SGRA SGROGS SHING, ,DUS RNAMS KUN DU
BYUNG BA YI, ,SHING RNAMS RANG NYID 'DUD PA DANG, ,ME TOG RNAMS
NI 'BOR

BAR GYUR, ,BLON PO RGAN DANG MDUN NA 'DON, ,BKRA SHIS DAG NI 'DON
PAR BYED, ,SA DANG MKHA' DANG GRUB PA DANG, ,MI 'AM CI DANG LHAN
CIG SPYOD, ,NAGS NA GNAS PA'I LHA RNAMS DANG, ,LHA DANG GRUB PA
RIG 'DZIN MI, ,NANG GI SLAS KYI BUD MED KYANG, ,RAB TU DGA' BAS

GAR YANG BYED, ,LONG BAS MIG DANG 'ON PAS THOS, ,LKUGS PA RNAMS
NI SGRA GSAL DANG, ,NAD PA NAD LAS THAR BA DAG ,SKAD CIG DER NI
THOB PAR GYUR, ,RI DAGS BYA DANG SDIG SPRUL DAG ,PHAN TSUN 'TSE
BAR 'DOD PA YI, ,SEMS CAN THAMS CAD DE YI TSE, ,RTZOD MED 'TSE

BA MED PAR GYUR, ,DE TSE GANG YANG SDUG BSNGAL DANG, ,NYES SPYOD
BYUNG BAR MA GYUR TO, ,'GRO BA 'DI DAG NAD MED CING, ,BDE ZHING
LO YAR LEGS PAR GYUR, ,DE TSE KUN DU'ANG MDUN DU NI, ,GTER RNAMS
DER NI BYUNG BAR GYUR, ,DE TSE SRID GSUM RGYAS PAR NI, ,DGA'
BA ZHING

@231A *, ,BDE BA DAG TU GYUR, ,RGYAL BA DBANG BSKUR BSOD NAMS
GANG, ,BSOD NAMS LDAN PA'I SEMS KYIS NI, ,NYAN PAR BYED PA DE DAG
LA, ,PHUN SUM TSOGS KUN LAG MTHIL GNAS, ,TSE DANG NAD MED DBANG
PHYUG DANG, ,DGRA ZHI RGYAS DANG RGYAL DANG GRAGS, ,

RDZOGS SANGS YON TAN SGROGS PA YI, ,DAD PA'I MI YIS THOB PAR
'GYUR, ,SANGS RGYAS DBANG BSKUR BA ZHES BYA BA'I BSTOD PA RDZOGS
SO,, ,,LO TZ'A BA CHEN PO RIN CHEN BZANG POS BSGYUR CING ZHUS TE
GTAN LA PHAB PA,, 