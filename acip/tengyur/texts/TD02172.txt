@328A #, ,BCOM LDAN 'DAS RDO RJE 'DZIN PA LA

PHYAG 'TSAL LO, ,LUNG BSTAN SBYOR BA'I MAN NGAG 'DI, ,RGYUD RNAMS
KUN LAS MI GSAL PA'I, ,MKHA' 'GRO MA YIS RGYAS BTAB LA, ,RNAL
'BYOR BLO DMAN DON DU NI, ,YANG NAS YANG DU GSOL BTAB NAS, ,YID
CHES BROD PA BSKYED PA'I PHYIR, ,MAN NGAG RIM PA BSTAN PA

LA; ,BLA MA LAS NI MNYAN PAR GYIS, ,GSANG SNGAGS SGO NI DPAG MED
NAS, ,THABS KYI RIM PA MANG GSUNGS PA, ,SEMS CAN LAS NI SNA TSOGS
PAS, ,SO SO MOS PA MI MTHUN PHYIR, ,DPER NA SMAN RNAMS NUS PA
YIS, ,NAD RNAMS SO SOR SEL BA BZHIN, ,MAN NGAG THABS

RNAMS SO SOS KYANG, ,DUG GI NAD RNAMS 'JOMS PAR BYED, ,DPER NA
SMAN NUS GCIG GIS KYANG, ,PHRAD PA TZAM GYIS NAD 'JOMS PA'O,
,YANG NA GNYIS 'JOMS GSUM 'JOMS DANG, ,BZHI 'JOMS LDA 'JOMS LA
SOGS DANG, ,MANG PO 'DUS NAS 'JOMS PA DANG, ,DE DAG

@328B KUN GYIS MA CHOMS PA, ,SBYOR BA GZHAN LOG 'DOMS PA DANG,
,GNYAN PA KHO NAS 'JOMS PA DANG, ,SMAN DANG SBYOR BA DE DAG
KYANG, ,MKHAS PA YIS NI 'JOMS PAR 'GYUR, ,MI MKHAS PAS NI GNOD
PAR 'GYUR, ,SMAN PA MKHAS PAR GYUR KYANG NI, ,BRTZON 'GRUS NAN
TAN MA

BYAS NA; ,NAD RNAMS 'JOMS PAR MI 'GYUR RO, ,DE BZHIN MTHUN PA'I
DPE RNAMS KYANG, ,MKHA' 'GRO MA YIS LUNG BSTAN NA, ,ZHIB PAS 'DI
RU MA PHYE'O, ,BSGOMS PA'I STOBS KYIS NYON MONGS 'JOMS, ,BSGOMS
PA LAS BYUNG DNGOS GRUB KYIS, ,MCHOG GI DNGOS GRUB THOB

PAR 'GYUR, ,TING 'DZIN THOB PAR MA GYUR PAS, ,TSOGS 'KHOR TSOGS
MCHOD DNGOS GRUB PO, ,DE MA BYUNG NA SBYIN SREG GIS, ,DNGOS GRUB
SGRUB PAR GSUNGS PA YIN, ,DE MA BYUNG BA BZLAS BRJOD DO, ,DE NI
MA BYUNG GTOR MA BYA, ,DE RNAMS KUN LAS MA BYUNG NA, ,LAS NI
PHRAN TSEGS

GZHAN YANG BSTAN, ,YANG NA DE DAG THAMS CAD KYANG, ,GCIG 'DUS
GNYIS 'DUS GSUM 'DUS DANG, ,BZHI 'DUS LNGA 'DUS LA SOGS PAS,
,'BYUNG BAR 'GYUR BA GSUNGS PA YIN, ,YANG NA MCHOG 'DOD PA LA NI,
,THAMS CAD RDZOGS PAR DGOS PAR GSUNGS, ,THUN MONG

DNGOS GRUB SGRUB PA LA, ,CHE CHUNG GIS NA RIM PAS GSUNGS, ,SBYOR
BA RES KYANG NI 'GRUB, ,GSANG SNGAGS LA LA'I BZHED KYIS NI, ,DPER
NA SPRUL NI GSHU BUR ZHUGS, ,RTZA BAR 'GRO DANG CO TOR 'GRO, ,DE
BZHIN RNAL 'BYOR SNGAGS PA YANG, ,RIG 'DZIN SA DANG RDO RJE
DMYAL, ,LA LA DAG

GI GZHUNG GIS NI, ,BAR MA DO NAS 'GRO BA'O, ,LA LA SKYE BA PHYI
MA LA, ,LA LA DAG GIS BZHED KYIS NI, ,GNYIS DANG GSUM PA DAG
LA'O, ,BZHI PA'AM LNGA PAR 'DOD PA'ANG YOD, ,LA LA SKYE BA BDUN
PA LA, ,PHYAG RGYA'I DNGOS GRUB THOB PAR 'DOD, ,DE LTAR GZHUNG
LUGS MI

'DRA BA; ,MANG DU GSUNGS PA DE DAG KYANG, ,'GAL BA MED DE KUN
KYANG BDEN, ,GSANG SNGAGS KYI NI GZHUNG GIS KYANG, ,SKYE BA BDUN
LAS MI DMA' BAS, ,SKYE BA BDUN GYI THA MA LA, ,MA BSGOMS KYANG NI
SANGS RGYAS SA, ,ZHES SU RGYUD LAS BSTAN PA YIN, ,SKYE BA BDUN
ZHES BYA

@329A *, ,BA YANG; ,SNGAGS PA'I BYANG CHUB SEMS DPA' YIN, ,SNGAGS
DANG SMAN LA SOGS PA YI, ,STOBS KYIS LUS SEMS LAS RUNG BAS, ,SHA
DANG THOD PA LA SOGS PA, ,BSTEN CING ZOS PAS DNGOS GRUB THOB, ,DE
BAS SNGAGS MTHU'I YON TAN NO, ,SA DANG PHA

ROL PHYIN PA LA, ,SKYE BA BDUN PA 'ONG SRID KYANG, ,DE LTAR 'ONG
BA SHIN TU DKON, ,SKYE BA BDUN PA ZHES BYA'I GNAS, ,PHAL CHER DUR
KHROD CHEN PO YI, ,MKHA' 'GRO MA YI GNAS SU SKYE, ,RIG 'DZIN SA
ZHES BYA BA YANG, ,GCIG NI DE LA'ANG BYA BA YIN, ,RIG 'DZIN SA
LA'ANG

GSUM YOD DE, ,DUR KHROD RIN CHEN SA DANG NI, ,BAR SNANG LHA GNAS
LHA RTAN SA, ,MKHA' SPYOD 'OG MIN STUG PO'I SA, ,GNAS NI DE GSUM
YIN PAR GSUNGS, ,SKYE BA BDUN PA'I GANG ZAG NI, LUS DANG GNAS NI
KHYAD PAR CAN, ,SNGAGS SPYOD PA YI YUL DAG TU, ,'GA' TZAM

BYUNG BA DAG KYANG YOD, ,SKYE BA GCIG SOGS GZHAN PA NI, ,DE RNAMS
GNAS KYANG DE BZHIN NO, ,SKYE BA BDUN PA'I GANG ZAG NI, ,DAD DANG
SNYING RJE LA SOGS LDAN, ,PHA ROL PHYIN BCU'I CHOS LA SPYOD,
,MTHUN 'JUG SPYOD PA KUN LA MKHAS, ,BZO DANG RIG PA GNAS LA
MKHAS, ,LTA BA

MA NOR GDENG DU GYUR, ,SPYOD PA LA DOR THABS LA MKHAS, ,MAN NGAG
MTHONG BA TZAM GYIS NI, ,THE TSOM MED PAR 'JUG PAR BYED ,MAN NGAG
BSGOMS MA THAG TU NI, ,TING 'DZIN SKYE 'GYUR RANG GI NI, ,KHAMS
DANG DUS KYI BYE BRAG SHES, ,RGYUD LUS MTSAN GYI MAN NGAG LA,
,THOS PA

TZAM GYIS DBU ZHABS KYI, ,MAN NGAG RNAMS NI KHONG DU CHUD, ,BSHAD
PA'I RGYUD DANG 'GREL PA DANG, ,MNGON RTOGS PA YI RIM PA RNAMS,
,MA THOS BA RU SHES PAR 'GYUR, ,DPER NA SHING 'DZER STZAL PA CAM,
,RGYUD LUS MAN NGAG MDO MDO YI, ,MKHAS PA LA NI BRTEN PA

SU; ,THAMS CAD DON RNAMS KHONG CHUD NAS, ,SKABS PHYED SPYI DON
SHIN TU RGYAS, ,DKA' 'GREL MNGON RTOGS RIM PA NI, ,RTZOM NUS DON
LA SHIN TU MKHAS, ,MIG NI YUN RING MI 'DZUM ZHING, ,YI DAM LHA
BSGOM DUS SU NI, ,SKYE BA BDUN PA'I GRIB MA SNANG, ,SKYE BA

@329B GNYIS SOGS GZHAN PO LA, ,GRIB MA'I RTAGS KYANG DE BZHIN NO,
,BSGOMS PA'I STOBS KYI KHYAD PAR GYIS, ,ZHAG BDUN ZLA GCIG ZLA
BDUN DU, ,MKHA' 'GRO MAS NI LUNG STON ZHING, ,CHOS BSHAD RTAGS
RNAMS STON PAR MDZAD, ,CHOS PA YI NI MDZAD SPYOD KYANG, ,DNGOS

SU SPRUL NAS STON PA DANG, ,YANG SBRUL SUM SPRUL LA SOGS SU,
,SPRUL NAS STON DANG YANG NA NI, ,SKU NI MI SNANG SGRA YIS SU,
,NAM MKHA' LAS SU STON PA DANG, ,YANG NA PHYAG MTSAN LA SOGS LA,
,SGRA BYUNG NAS NI STON PA DANG, ,YANG NA RMI LAM MTSAN MAS SU,
,DUS BZHI

DUS GSUM DUS GCIG TU, ,YANG NAS YANG DU STON PA'O, ,MA THOS PA YI
MAN NGAG RNAMS, ,STON MOR BYED NA SKYE BDUN SOGS, ,SNGAGS KYI
DNGOS GRUB THOB PA YI, ,RNAL 'BYOR RIG 'DZIN BYANG CHUB SEMS,
,YANG NA DANG PO SKYES NAS NI, ,THEG CHEN CHOS LA MOS NAS KYANG,
,MAN

NGAG BSGOMS LA SHIN TU DGA', ,SLOB DPON LA NI MAN NGAG GI, ,RNA
BRGYUD GCIG TZAM THOS PAS SU, ,BSGOMS PAS DNGOS GRUB THOB PAR
'GYUR, ,DE NAS GONG BZHIN BYUNG NAS SU, ,GZHAN LA YANG NI STON
PAR NUS, ,YANG NA SKYE BDUN GANG ZAG STE, ,SKYES MA THAG TU YI
DAM

LHAS; ,RMI LAM NA NI CHOS BSTAN NAS, ,MAN NGAG DE BSGOMS DNGOS
GRUB NI, ,PHRA MO DAG NI THOB NAS KYANG, ,GZHAN LA CHOS NI STON
PAR NUS, ,DE NAS RIM GYIS GZHAN YANG 'BYUNG, ,YANG NA SKYE BDUN
GANG ZAG DE, ,RKYEN NI GNYIS PO 'DZOM PA LAS, ,BSGOM PA LA NI
DGA' BAR 'GYUR, ,

SON GYI BSGOMS PA'I STOBS KYIS NI, ,'BAD RTZOL DRAG PO MA BYAS
PAR, ,THUN GCIG LA NI SGOM PA RNYED, ,DE NAS RIM GYIS BSGOMS PAS
SU, ,ZHAG BDUN NAS NI LUNG STON 'BYUNG, ,DE NAS RIM GSUM GONG MA
BZHIN, ,DE NAS MNGON SHES DRUG LDAN NAS, ,PHYAG RGYA'I DNGOS

GRUB THOB PAR 'GYUR, ,SNGAGS PA'I DNGOS GRUB THAMS CAD KUN, ,SKYE
BAS 'DI LA PHYAG RGYA THOB, ,DE LTAR MA GYUR RNAL 'BYOR PA, ,GONG
MA BZHIN DU KYE BDUN DU, ,LEN PA'I RTAGS NI GONG BZHIN 'BYUNG,
,SKYE BA 'DI THOB TSUL RNAMS KYANG, ,THEG CHEN SNOD DU RUNG BA
LA, ,DBANG BSKUR

@330A *, ,MAN NGAG THOB PA YIS, ,DAM TSIG MA NYAMS BSHAGS LA
BRTZON, ,BSKYED RIM BRTAN PAR GYUR PAS NI, ,LUS KYI RNAM RTOG
BZLOG NAS KYANG, ,RDO RJE BZLAS LA BRTEN NAS KYANG, ,NGAG GI RNAM
RTOG BZLOG NAS NI, ,SEMS DBEN PA LA BRTEN PAR BYA, ,SEMS KYI
'KHRUL

RTOG BZLOG NAS KYANG, ,SGYU MA'I TING 'DZIN LA GNAS NAS, ,'OD
GSAL LA NI 'JUG PAR BYA, ,DE NAS SPROS MED MAN NGAG LA, ,LHUN
GYIS GRUB 'GYUR PHYAG RGYA'I MCHOG ,YANG NA BSKYED RIM LA BRTEN
NAS, ,TSE LA DBANG BA'I RIG 'DZIN SGRUB, ,TSE LA DBANG SGRUB RIG
'DZIN GYI, ,RDZOGS

PA'I MAN NGAG BSGOM PAR BYA, ,DES SU PHYAG RGYA'I DNGOS GRUB
'THOB, ,YANG NA BSKYED RIM BRTAN PA YIS, ,RDZOGS PA'I MAN NGAG
GANG BSGOMS KYANG, ,ZLA BA DRUG GIS PHYAG RGYA 'THOB, ,RDZOGS RIM
BSKYED PA LA BRTEN NAS, ,DE NAS RDZOGS PA'I RDZOGS PAS NI, ,PHYAG
RGYA'I DNGOS GRUB

THOB PAR GSUNGS, ,DE NI SLOB DPON CHEN PO'I GZHUNG, ,SBYOR NA LTA
BA GDENG 'GYUR GTZO, ,LHAN CIG LDOG BYA'I TSUL DU NI, ,BYAS NAS
THE TSOM MI SKYE ZHING, ,LDOG PAR MI 'GYUR 'BYUNG POS KYANG,
,TSUGS PAR MI 'GYUR 'BRAS BU MYUR, ,DE LTAR MA GYUR RNAL 'BYOR
PAS, ,MAN NGAG

NYAMS SU LON PAR BYA, ,MAN NGAG BSGOMS PA'I STOBS KYIS NI, ,MKHA'
'GRO MA YIS LUNG STON PAS, ,LUNG BSTAN PA YI DUS SU NI, ,LTA BA
MAN NGAG ZAB MO NI, ,BSTAN PA BSGOMS PAS PHYAG RGYA 'THOB, ,MANG
NA RNAL 'BYOR RIM PAS NI, ,BLO YI RAB 'BRING KHYAD PAR NI, ,BAG
CHAGS

RKYEN LA SOGS PA YIS, ,RAB 'BRING DGU DANG GSUM DANG NI, ,DBYE
BAR BYA BA'I DON SHES BYA, ,RGYU RKYEN 'DZOM PA'I GANG ZAG NI,
,SKYE BA 'DI LA LUNG STON PAS, ,PHYAG RGYA'I DNGOS GRUB THOB PAR
'GYUR, ,RKYEN NI RAB TU MANG GYUR PA'I, ,RAB KYI 'BRING SOGS LDAN
PA CAN, ,BAR MA

DO LA LUNG BSTAN NO, ,RAB KYI THA MA LDAN PA NI, ,SKYE BA PHYI MA
LUNG STON NO, ,'BRING GI GSUM PO'I RIGS LDAN YANG, ,GNYIS DANG
GSUM DANG BZHI RU SBYAR, ,THA MA'I RIGS LDAN GSUM PO YANG, ,LNGA
DANG DRUG DANG BDUN DU SBYAR, ,YANG NA RKYEN SOGS LDAN GYUR
KYANG, ,RGYU LA SOGS

@330B PA'I NUS PA RNAMS, ,DRAG ZHAN GYI NI RIM PA YIS, ,RKYEN KYI
TSUL BZHIN SBYOR SHES BYA'O, ,RGYU RKYEN GNYI GA 'BRING SOGS KYI,
,RIM PA DANG NI LDAN PA RNAMS, ,GONG MA GNYIS DANG MI MTHUN PAS,
,GSUM DANG BDUN DU SBYAR SHES BYA, ,GNYIS KA ZHAN PAR GYUR PA NA,
,GSANG SNGAGS

SNOD DU MI RUNG BAS, ,DBANG BSKUR MI BYA 'JUG PA TZAM, ,DGE BA'I
SA BON CHUNG GYUR KYANG, ,SMON LAM BTAB PA'I NGANG LDAN DE,
,GSANG SNGAGS LA NI MOS GYUR NAS, ,YANG NAS YANG DU GSOL 'DEBS
LA, ,PHYI MA'I DBANG BSKUR TZAM BYAS LA, ,MI ZAB DBYIBS KYI MAN
NGAG BSTAN, ,

DE LAS BSTAN PA'I GANG ZAG LA, ,LHAG MA RNAMS NI RIM GYIS BSTAN,
,YANG NA RNAL 'BYOR RIM PA NI, ,YID DAM LHA TSOGS SO SO RU, ,SO
SO BAG CHAGS GZHAG PA DANG, ,MOS PA LA SOGS RIM PA YIS, ,THE TSOM
LA SOGS MED MOD KYANG, ,DNGOS GRUB 'GRUB PAR MA GYUR

NA; ,SGYU MA LTA BU'I 'DU SHES KYI, ,THA MI DAD PAR BSGOMS NAS
KYANG, ,MAN NGAG YANG YANG SPROS KYANG NI, ,'GAL BA MAD DE DNGOS
GRUB 'GRUB, ,DE LTAR BYAS KYANG MA BYUNG NA, ,SGRIB PA SHIN TU
CHE GSUNGS PAS, ,SBYIN SREG TSOGS 'KHOR BZLAS BRJOD DANG, ,GTOR
MA LA SOGS

CHO GA YIS, ,BDUN NAS STONG GI BAR DU NI, ,MKHAS PAS CI NUS RGYUD
BRTAGS LA, ,SNA TSOGS SDIG PA SBYANG BA GSUNG, ,LUS KUN LA NI
GNOD PA YI, ,TSER MA'I PHUNG POS LAM RNAMS 'GAGS, ,ME YI SBYOR BA
MKHAS PA YIS, ,BSREGS PAS THAMS CAD MED PAR BYED, ,

DE NAS LAM NI RNYED NAS NI, ,GANG DU PHYIN PAR 'GRO BAR BYED, ,DE
BZHIN SNGAGS SOGS MTHUN RNAMS KYIS, ,SGRIB PA LA SOGS BCOM NAS
KYANG, ,TING NGE 'DZIN GYI LAM RNYED NAS, ,DNGOS GRUB KYANG NI
THOB PAR 'GYUR, ,DNGOS GRUB KHYAD PAR MA THOB KYANG, ,PHRA MO LA
SOGS THOB

PAR 'GYUR, ,MTSAN MA'I LUNG STON PHRA MO 'BYUNG, ,GAL TE DE LTAR
MA GYUR PAR, ,TSE DBANG MA THOB RNAL 'BYOR PAS, ,SGRIB PA RNAMS
NI BYANG GYUR NAS, ,SKYE BA PHYI MA LA SOGS SU, ,DNGOS GRUB KYANG
NI THOB PAR 'GYUR, ,YANG NA SNGAGS KYI MTHU RNAMS KYIS, ,SDIG
SGRIB RTZAD

@331A *, ,NAS MCHOD KYANG, ,CHE LONG RAGS PA MGO BCOM NAS, ,GZHAN
DAG MI SKYE MGO GNON ZHING, ,DAM TSIG MA NYAMS BSHAGS LA BRTZON,
,SMON LAM DGE RTZA BSNGO LEGS PAS, ,SKYE BA 'DI RJES GZHAN DAG
TU, ,DUS DANG GNAS DANG SLOB DPON DANG, ,GROGS DANG

PHYAG RGYA MAN NGAG SOGS, ,SKYES MA THAG TU RNYED PAR 'GYUR, ,DE
RU DAM TSIG LDAN SOGS PAS, ,RIM GYIS SKYE BDUN BRGYUD NAS SU,
,'BAD RTZOL DRAG BO MA BYAS PAR, ,SANGS RGYAS SA LA 'GRO BAR
GSUNGS, ,DE SOGS LUNG BSTAN SBYOR BA RNAMS, ,MKHA' 'GRO MA YI
LUNG

STON DU; ,RNAL 'BYOR MKHAS PAS SHES PAR BYA, ,'DI NI BLO DMAN DON
CHED DU, ,CUNG ZAD BSDUS TE BSTAN PA YIN, ,MKHA' 'GRO MA YIS LUNG
STON KYANG, ,'JIG RTEN 'DAS DANG 'JIG RTEN PA, ,'JIG RTEN 'DAS PA
GNYIS YOD DE, ,SA NAS RIG 'DZIN MKHA' 'GRO DANG, ,BDE

GSHEGS BYIN RLABS MKHA' 'GRO'O, ,MKHA' 'GRO DE DAG GNYI GA YANG,
,MDZES PA'I GZUGS DANG MI MDZES PA'I, ,GZUGS NI SNA TSOGS SPRUL
NAS STON, ,DE LA 'JIGS DANG MI 'JIGS DANG, ,RE DANG DOGS PA'I
SEMS SPANGS TE, ,PHYAG RGYA BRDA LA SOGS PA YIS, ,STON

PA'I DUS SU LAS RNAMS NI, ,STON PAR SHES PAR MA GYUR NA, ,DNGOS
GRUB MED DE NYAMS PAR 'GYUR, ,DE BAS NAN TAN CHER BSKYED LA, ,MAN
NGAG THOS PA CHE BA GCES, ,THOS PA CHE BAR MA GYUR YANG, ,GANG
SGRUB RGYUD SKOR LA SOGS LA, ,SLOB DPON LA NI YANG NAS YANG, ,THE

TSOM CHOD PAR MNYAN PAR BYA, ,RGYUD RNAMS THOS PAR MI NUS PAS,
,SGRUB PA'I CHA RKYEN BCU BDUN PO, ,SHES PAR DE NI MA BYAS NA,
,DNGOS GRUB 'GRUB PAR MI 'GYUR RO, ,SLOB DPON LA NI BRTEN PA YIS,
,MA TSANG YANG NI 'GRUB PAR GSUNGS, ,'JIG RTEN PA LA GNYIS YOD
DO, ,

RGYAL BAS BKA' LA BTAGS PA YIS, ,SANGS RGYAS BSTAN PA BSRUNG BA
DANG, ,BDUD NI NAG PO LA SOGS PA, ,DAM LA MA THOGS BAR CHOD
MKHAN, ,DE LTAR GNYIS SU MA SHES NA, ,DNGOS GRUB THOB KYANG SLAR
LA 'TSOR, ,DE GNYIS GZUGS DANG RTAGS SOGS PA, ,GONG MA

@331B BZHIN DU STON PAS NA, ,DE YI RIM PA GONG BZHIN BYA, ,DE DAG
BRTAGS PA'I CHO GA YANG, ,ZHAG GSUM ZHAG BDUN RTZA GCIG TU, ,RE
DOGS LA SOGS THAMS CAD KUN, ,SPANGS NAS RNAL 'BYOR TING 'DZIN LA,
,NAN TAN DU NI BRTZON 'GRUS BYA, ,TSOGS 'KHOR LA SOGS YANG DANG
YANG

BYED PA'I DUS SU RDO RJE GLU, ,LEN CING PHYAG RGYA SOGS BSTAN
PAS, ,TING 'DZIN PHYAG RGYA GSAL BA DANG, ,MTSAN MA LA SOGS GSAL
'BAR ZHING, ,GZUGS DANG SGRA DANG DRI LA SOGS, ,THAMS CAD BRTAN
ZHING MI 'GYUR NA, ,LHA YI MTSAN MAR SHES PAR BYA, ,DE LAS BZLOG
PA

THAMS CAD KUN, ,BDUD KYI RTAGS SU SHES PAR BYA, ,DE LA SOGS PA
MTHA' YAS MCHOG ,MKHA' 'GRO'I LUNG DU BSTAN PAS NA, ,'DIR NI
SGRUB PO'I DON DU BSDUS, ,SGRUB PA'I CHA RKYEN MAN NGAG RNAMS,
,SGRUB PO NYAMS SU LEN PA LA, ,BSTAN ZHING SPEL NA BSOD NAMS

'PHEL; ,NYAMS SU MI LEN SER SNA CAN, ,RDZAS DANG LUS SROG LA SOGS
PA, ,BLA MA LA NI 'BUL MI NUS, ,DE LA MAN NGAG BSTAN MI BYA, ,DE
LA MAN NGAG BSTAN PA NA, ,DNGOS GRUB NYAMS TE SDIG PA 'PHEL, ,DAM
TSIG NYAMS NAS MKHA' 'GROS GSOD, ,CHA RKYEN LA SOGS

BCU BDUN PO, ,STON PA PHYAG NA RDO RJE YIS, ,SEMS DPA' PHYAG NA
RDO RJE LA, ,RNA BA BRGYUD PA'I GDAMS NGAG DE, ,RDO RJE MKHA'
'GRO MA LA BSTAN, ,DES NI RO LANGS MA LA BSTAN, ,GNOD SBYIN PHYAG
NA RDO RJE DANG, ,SLOB DPON PHYAG NA RDO RJE YIS, ,BRGYUD PA'I
GDAMS NGAG RIM PA

RNAMS; ,NAN TAN GYIS NI BTZAL BAR BYA, ,DE LA BTZAL BA MA SHES
NA, ,DPER NA YID BZHIN NOR BU NI, ,KLU RGYAL GTZUG NAS RNYED NAS
NI, ,'DAM RDZAB NANG DU STOR BA BZHIN, ,DE BZHIN MAN NGAG RIN
CHEN 'DI, ,LUS NGAG YID GSUM DKA' BA YI, ,SGO NAS SLOB DPON LA
BTZAL

NAS; ,DAM MED RMONGS PA'I LAG SHOR NA, ,DNGOS GRUB MI THOB NYAMS
PAR 'GYUR, ,DE BAS NAN TAN BSKYED DE BTZAL, ,LUNG BSTAN PA'I RIM
PA'I SBYOR KA'O, ,SLOB DPON CHEN PO BHA BAS MDZAD PA RDZOGS SO,,
,,LO TZ'A BA TSUL KHRIMS GZHON NUS BSGYUR CING GTAN LA PHAB PA,, ,,