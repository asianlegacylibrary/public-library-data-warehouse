@267A *, ,DPAL HE RU KA 'KHOR DANG BCAS PA LA
BSTOD BA BZHUGS,

*, ,RGYAL BA'I SKU LA PHYAG 'TSAL LO, ,SKU MDOG SNGON PO CHER
'BAR BA'I, ,'JIGS BYED MCHE BA GTZIGS PA PO, ,G-YAS SER G-YON
LJANG RGYAB ZHAL DKAR, ,MNYAM MED SKU LA PHYAG 'TSAL LO, ,DE
BZHIN GSHEGS PA'I RIGS KYI BDAG ,RIGS BTZUN

@267B RIG MA MGUL NAS 'KHYUD, ,DBU LA RIGS KYI BDAG PO BZHUGS,
,BDE CHEN SKU LA PHYAG 'TSAL LO, ,SGEG DANG DPA' BYAD 'JIGS SU
RUNG, ,DRAG DANG DGOD DANG 'JIGS PAR BYED, ,SNYING RJE RNGAM DANG
ZHI BA LA, ,NYAMS DGU YON TAN KHYOD LA 'DUD, ,NAM MKHA'I 'OD

KYIS KHEBS MDZAD CING, ,'JIGS PA PO YANG 'JIGS PAR MDZAD, ,PHYAG
RGYA LNGA YIS RNAM PAR BRGYAN, ,BDE GSHEGS SKU LA PHYAG 'TSAL LO,
,G-YAS G-YON DANG PO MDA' DANG GZHU, ,LHAG MTHONG PA KHA tV'Am
'DZIN, ,MGO PHRENG BRGYA PHYED DO SHAL BYAS, ,MGON

PO KHYOD LA PHYAG 'TSAL LO, ,DBU SKRA KHAM PA GYEN DU BSGRENG,
,KA P'A LA LNGAS DBU LA BRGYAN, ,NA RA STONG G-YOGS STAG LPAGS
BSNAMS, ,'JIGS RUNG KHYOD LA PHYAG 'TSAL 'DUD, ,DNGOS PO'I RANG
BZHIN KUN GYI MCHOG ,SKU LA MTSAN DANG DPE BYAD RDZOGS, ,'GRO
BA'I

DON NI MDZAD PA PO, ,SKU GSUM BDAG NYID KHYOD LA 'DUD, ,KHYOD KYI
YE SHES SPYAN ZUR GYIS, ,MI MTHUN PHYOGS RNAMS SKRAG MDZAD CING,
,RGYAL MTSAN DRIL BUS SLAR GSO MDZAD, ,THUGS RJE CAN LA PHYAG
'TSAL 'DUD, ,SKU GSUM YE SHES LNGA BDAG NYID, ,BDE BAR GSHEGS

PA KUN GYI GTZO, ,'GRO BA'I MI SHES GCOD PA PO, ,STONG NYID
SNYING PO KHYOD LA 'DUD, ,SANGS RGYAS BYANG CHUB SEMS RNAMS DANG,
,DE NYID BRTAN PAR G-YO BCAS PA, ,KHAMS GSUM 'DI DAG THAMS CAD
KYI, ,BDAG NYID CHEN PO KHYOD LA 'DUD, ,'GRO BA'I SDUG BSNGAL SEL

BYED CING, ,PHUN SUM TSOGS PA KUN STER PA, ,BYANG CHUB LAM NI
STON PA PO, ,YE SHES SKU KHYOD PHYAG 'TSAL BSTOD, ,BSAM MED DPE
DANG BRAL BAS BRJOD DU MED, ,BDE CHEN SKU STE MI 'GYUR 'DUS MA
BYAS, ,DNGOS DANG DNGOS MED RNAM SPANGS DMIGS PA MED, ,BDE CHEN
RDO

RJE MKHA' 'GRO PHYAG 'TSAL BSTOD, ,SHAR PHYOGS LHA MO RDO RJE'I
RIGS, ,BYAMS PA'I BDAG NYID SKU MDOG SNGO, ,SA KHAMS ME LONG YE
SHES BDAG ,RDO RJE MKHA' 'GRO PHYAG 'TSAL BSTOD, ,LHO PHYOGS LHA
MO RIN CHEN RIGS, ,SNYING RJE'I BDAG NYID SKU MDOG SER, ,CHU
KHAMS MNYAM

@268A *, ,NYID YE SHES BDAG ,RIN CHEN MKHA' 'GRO PHYAG 'TSAL
BSTOD, ,NUB PHYOGS LHA MO PADMA'I RIGS, ,DGA' BA'I BDAG NYID SKU
MDOG DKAR, ,ME KHAMS SO SOR RTOG RANG BZHIN, ,PADMA MKHA' 'GRO
PHYAG 'TSAL BSTOD, ,BYANG PHYOGS LHA MO LAS KYI RIGS,,

BTANG SNYOMS RANG BZHIN SKU MDOG LJANG, ,RLUNG KHAMS BYA BA GRUB
RANG BZHIN, ,SNA TSOGS MKHA' 'GRO PHYAG 'TSAL BSTOD, ,THAMS CAD
ZHAL BZHI PHYAG BZHI MA, ,PHYAG NA RANG RANG MTSAN MA 'DZIN,
,MTSAN DANG DPE BYAD SKU LA RDZOGS, ,RIGS LNGA'I SANGS RGYAS
PHYAG 'TSAL BSTOD, ,

SKU LA 'OD KYI PHRENG BA 'PHRO, ,MI MGO KHRAG 'DZAG DO SHAL BYAS,
,ZHABS GNYIS NYI MAR PHYED KRUNG BZHUGS, ,'KHOR GYI LHA MO PHYAG
'TSAL BSTOD, ,PHYAG RGYA RNAM PA LNGA DANG LDAN, ,KA P'A LA LNGAS
DBU LA BRGYAN, ,SGEG PA LA SOGS NYAMS DANG LDAN, ,LHA MO'I 'KHOR
LA PHYAG 'TSAL

BSTOD, ,RJE BTZUN 'KHOR DANG BCAS PA LA, ,BDAG GIS BSTOD PA'I
BSOD NAMS KYIS, ,SEMS CAN KUN GYIS RJE BTZUN GYI, ,GO 'PHANG BLA
MED THOB PAR SHOG ,RJE BTZUN DPAL HE RU KA 'KHOR DANG BCAS PA'I
BSTOD PA RDZOGS SO,,