@121B #, ,RGYA GAR
SKAD DU, SHI shYA LE KHA BRiTTI, BOD SKAD DU, SLOB MA LA

@122A *, ,SPRING PA'I 'GREL PA, SANGS RGYAS DANG BYANG CHUB SEMS
DPA' THAMS CAD LA PHYAG 'TSAL LO, ,THUB DBANG SRAS BCAS BZHUGS
KUN LA, ,RAB TU GUS PAS RTAG BTUD NAS, ,SLOB MA RNAMS LA PHAN DON
DU, ,SLOB MA'I SPRING YIG RNAM PAR DBYE, ,'DIR

'PHAGS PA ZLA BDE NI BDAG DANG GZHAN GYI GRUB PA'I MTHA' RGYA
MTSO'I PHA ROL TU SON PA, SHES BYA THAMS CAD KYI GZUGS BRNYAN
SHES PA'I ME LONG LA RAB TU SNANG BA, RIG PA'I GNAS THAMS CAD LA
CHAGS PA DANG THOGS PA MED PAR DBANG 'BYOR PA MANG DU THOS PA'I
BDUD RTZI'I NYID KHUS BLO

GROS KYI DBANG PO RGYAS PA, SA CHEN PO LA YANG DAG PAR BZHUGS PAS
BDUD KYI 'TSE BA DANG BRAL BA, GCIG TU THEG PA CHEN PO LHUR LEN
PAS THEG PA GZHAN LA 'DOD PA MED PA, BDAG DANG GZHAN MNYAM PAR
SGOM PAS 'GRO BA THAMS CAD LA PHAN PA DANG BDE BAR ZHUGS PA,
BYANG CHUB SEMS

DPA'I SPYOD PA MTHAR BYUNG BA, BRTZON 'GRUS LHOD PA MED PA, CHOS
THAMS CAD BDAG MED PAR MNYAM PA NYID RAB TU RTOGS PA DANG, DKON
MCHOG GSUM GYI RIGS GONG NAS GONG DU RGYAS PAR BYA BA'I PHYIR RAB
TU GZHOL BA, BDAG NYID 'DOD PA'I 'DAM LAS BRGAL NAS GZHAN

YANG BSGRAL BAR BZHED PA STE, RANG GI SLOB MA DGE SLONG GI BRTUL
ZHUGS DOR TE RGYAL BO'I BU MO DANG 'DOD PA BSTEN PA LAS SLAR
BZLOG PA'I PHYIR DE LA GDAMS PA SPRING BA'I THOG MAR STON PA LA
BSTOD PA NI RGYU PHUN SUM TSOGS PA GANG GIS ZHES TSIGS SU BCAD PA
GCIG GO, ,SANGS

RGYAS BCOM LDAN 'DAS GANG GIS BDUD BTUL NAS MDZAD PA SHIN TU DKA'
SPYAD MDZAD PA NI JI SKAD DU, LHA CHEN THIG LE MCHOG MA LA,
,CHAGS PA SKYES PAS GDONG BZHI BYUNG, ,BDUD KYI BU MO'I SGEG PA
YIS, ,KHYOD KYI BA SPU'I RTZE MA G-YOS, ,ZHES BSHAD PA LTA BU'O,
,'O NA STON PA'I

DKA' SPYAD DPAG TU MED PA MA YIN NAM, 'DI KHO NAS STON PA JI LTA
BU ZHE NA, ,GDAMS PA'I YUL SLOB MA DE BUD MED LA CHAGS BA BZLOG
PA'I PHYIR RO, ,'BRAS BU PHUN SUM TSOGS PA NI, ,BKRA SHIS ZHES PA
RKANG PA GNYIS SO, ,BKRA SHIS PA NI SPRUL PA'I SKU'O, ,YID DU
'ONG BA NI LONGS SPYOD

@122B RDZOGS PA'I SKU'O, ,RMAD DU BYUNG BA NI CHOS KYI SKU'O,
,YANG NA STON PA'I THUGS DANG, GSUNG DANG, SKU STE RIM PA BZHIN
NO, ,YANG NA SPANGS PA DANG YE SHES DANG CHE BA NYID DE, RIM PA
DE LA SGRIB GNYIS NI MI SHES PA YIN LA, DE DAG SPANGS PA NI BKRA
SHIS PA'O, ,MI SHES PA NI YID

DU MI 'ONG BA YIN LA, YE SHES NI YID DU 'ONG BA'O, ,CHE BA NYID
NI 'JIG RTEN GSUM NA GTZO BOR GYUR PA RMAD DU BYUNG BA'O, ,BSOD
NAMS CHUNG DU'I SKYE BO NI CHOS KYI RGYUN GYI TING NGE 'DZIN MA
THOB PA RNAMS SO, ,MTHONG BA RNYED PAR DKA' BA NI JI SKAD DU, JI
LTAR CHU YI SNOD CHAG NA, ,ZLA BA'I GZUGS BRNYAN

MI SNANG BA, ,DE BZHIN SEMS CAN NGAN PA LA, ,SANGS RGYAS GZUGS
KYANG MI SNANG NGO, ,ZHES BSHAD PA LTA BU'O, ,'O NA SU LA SNANG
ZHE NA, MOS PA SPYOD PA'I SKYE BO DANG, 'PHAGS PA NYAN THOS RNAMS
LA SBRUL PA'I SKU KHO NA SNANG NGO, ,MTSAN MA MED PA'I SAR ZHUGS
PA'I BYANG CHUB SEMS

DPA' RNAMS LA LONGS SPYOD RDZOGS PA'I SKU KHO NA'O, ,MTSAN MA
DANG BCAS PA'I SAR ZHUGS PA'I BYANG CHUB SEMS DPA' RNAMS LA DE
GNYIS KA SNANG NGO, ,SANGS RGYAS KYIS LA NI CHOS KYI SKU KHO NAR
ZAD KYIS GNYIS PO MED DO, ,DE SKAD DU YANG, SPRUL YOD LONGS SPYOD
RDZOGS PA MED, ,

LONGS SPYOD RDZOGS YOD CIG SHOS MED, ,LONGS SPYOD RDZOGS DANG CIG
SHOS YOD, ,LONGS SPYOD RDZOGS DANG CIG SHOS MED, ,DE LA MOS PA
BRTAN RNAMS DANG, ,MTSAN MA MED PA'I SA RNAMS DANG, ,MTSAN MA
BCAS PA GZHAN RNAMS DANG, ,SANGS RGYAS NYID DANG GO RIMS

BZHIN; ,ZHES PA LTA BU'O, ,BYAMS PA PHUN SUM TSOGS PA NI, ,'JIG
RTEN ZHES RKANG PA GNYIS SO, ,'JIG RTEN PA RNAMS MNGON PAR 'DOD
PA'I RE BA BSGRUBS PA NI DE DAG MTHO RIS DANG THAR PA LA BKOD
PA'O, ,YANG NA LONG BA DANG PHRAD PAS MIG THOB PA LA SOGS PA'O,
,RO GCIG NI

RGYUN MA CHAD PAR RO, ,YANG NA RANG DON DANG MA 'DRES PA'O,
,SNYING RJE PHUN SUM TSOGS PA NI GANG ZHIG RTAG TU ZHES TSIGS SI
BCAD PA GCIG GO, ,DE NYID RANG GI BDE BA BSGRUBS PA DANG SDUG
BSNGAL SEL BA YANG YIN TE, SRID PAR GNAS KYI BAR DU MYA NGAN LAS
MI 'DA' BAR 'DUG PA YIN NO, ,PHRIN

@123A *, ,LAS PHUN SUM TSOGS PA NI GANG ZHIG GZHAN GYI ZHES TSIGS
SU BCAD PA GCIG GO, ,STON PA NI SNGON RGYAL PO ZLA 'OD DU GYUR PA
GANG ZHIG BRAM ZE'I KHYI'U LE'U DU TZA DBU SLONG BA GZHAN GYI DON
DU DBU NAGS KYI LJON SHING LA BCINGS TE BRAM ZE GCOD DU BCUG PA
NI SHING DE'I LHAS

GEGS BYAS PA'I TSE PADMA 'DAM GYIS MA GOS PA LTA BUR LHA DANG
BRAM ZE LA CHAGS SDANG MED PAR DGYES PA'O, ,STON PA NYID KYI DON
DU GDUGS DKAR PO GCIG GIS 'DZIN PA PO'I RANG GI LUS KHEBS PA LTA
BUR SA THAMS CAD KYANG RANG GI RGYAL SRID KYIS KHEBS KYANG, DE LA
RAL GRI SO BDAR PA

RNON POS YAN LAG LA SOGS PA GCOD PA LTAR DGE BA'I BAR CHAD DU
DGONGS SO, ,YANG NA SDUG BSNGAL GYI RGYUR DGONGS SO, ,YON TAN
PHUN SUM TSOGS PA NI, ,ZLA BZHES TSIGS SU BCAD PA GCIG GO, ,ZLA
BA NI TSES GCIG NAS CHER 'PHEL BA DANG, 'OD GSAL BA DANG, BCO
LNGA'I

TSE DKYIL 'KHOR RDZOGS PA DANG, MUN PA SEL BA DANG, GCIG TU RGYU
BA DANG, YID DU 'ONG BA DANG, LTA BA PO'I MIG LA PHAN PA DANG,
LUS LA BSIL BA DANG, NAM MKHA' LA 'CHAR BA DANG CHOS DGU DANG
LDAN PA BZHIN DU STON PA YANG NGO, ,DE LA YON TAN NI GSUM STE,
SKU DANG, GSUNG DANG,

THUGS KYI'O, ,CHER 'PHEL BA NI BCU MAN CHAD DU'O, ,GSAL BA NI
SHES BYA THAMS CAD MNGON SUM DU SNANG BA'O, ,RDZOGS PA NI SANGS
RGYAS KYI SAR RO, ,NYES PA'I MUN PA SEL BAR MDZAD PA NI GDUL
BYA'I MA RIG PA SEL BA'O, ,GCIG PU NI ZHING GCIG TU SANGS RGYAS
GNYIS MI 'BYUNG

BA'O; ,DE CI'I PHYIR ZHE NA, ,'GRAN ZLA MED PA'I LAS BSAGS PA
DANG, GDUL BYA RNAMS STON PA LA BLANG DOR LDOG PA DANG, BDAG
'DREN PA MED BA RNAMS KYI 'DREN PA BYED PAR GYUR CIG ,CES SMON
LAM GRUB PA'I PHYIR RO, ,DE SKAD DU YANG, LHAN CIG GNYIS MIN
SANGS RGYAS

BZHIN; ,ZHES BSHAD DO, ,YID DU 'ONG BA NI SKU BYAD LTA BAS CHOG
MI SHES PA'I PHYIR RO, ,DE SKAD DU, NYE BAR ZHI LA YID DU 'ONG,
,'BAR LA GNOD PA MDZAD MI MNGA', ,DUL LA RNGOM BRJID CHE BA YI,
,SKU 'DIS SU ZHIG DAD MI MDZAD, ,KHYOD KYI SKU NI GANG GIS NI,
,LAN BRGYAR

@123B MTHONG DANG GANG ZHIG GIS, ,DANG PO MTHONG BA DE GNYIS KA,
,'DRA BAR MIG NI MGU BAR MDZAD, ,KHYOD KYI SKU NI MDZES PA'I
PHYIR, ,LTA BAS MI NGOMS RANG BZHIN PAS, ,MTHONG NGO COG NI PHYI
PHYIR ZHING, ,DGA' BA SKYED PAR MDZAD PA LAGS, ,ZHES BSHAD PA LTA
BU'O, ,'JIG RTEN NI

KHAMS GSUM MO, ,PHAN PAR BRTZON PA NI DE DAG SDUG BSNGAL RGYU
DANG BCAS PA LAS BZLOG NAS, BDE BA RGYU DANG BCAS PA LA DGOD PAS
NA LE LO MED PA'O, ,BSAL BA BYUNG BA NI DE SKAD DU YANG, ,KHYOD
THOS PAS NI SPRO BA SKYE, ,MTHONG BAS DAD PA SKYE BAR 'GYUR,
,KHYOD GSUNG THOS PAS

DGA' 'GYUR TE, BSTEN PAS RNAM PAR GROL BAR MDZAD, ,CES PA DANG,
BSGRAGS PAS SDIG PA 'PHROG PAR MDZAD, ,KHYOD DRAN PAS NI RANGS
PAR 'GYUR, ,BSAL BAS BLO GROS SKYE 'GYUR TE, ,YONGS SU SHES PAS
RNAM PAR 'DAG ,KHYOD LA BSU BAS DPAL DU BYED, ,

BSTEN PAS BLO GROS MCHOG TU 'GYUR, ,BRTEN NA 'JIGS PA MED PAR
MDZAD, ,BSNYEN BKUR BGYIS PAS BDE BAR 'GYUR, ,ZHES BSHAD PA LTA
BU'O, ,DE SHAR BA NI SANGS RGYAS 'JIG RTEN DU BYON PA'O, ,BSIL
BAR MDZAD PA NI GDUL BYA RNAMS KYI ME GSUM ZHI BAR MDZAD PA

STE; DE SKAD DU YANG, RE ZHIG DANG POR KHYOD KYI GSUNG, ,NYAN PA
RNAMS KYI YID 'PHROG MDZAD, ,DE NAS YID LA BSAM BGYIS NA, ,CHAGS
DANG GTI MUG RNAMS KYANG SEL, ,ZHES BSHAD PA LTA BU'O, ,DE LTAR
SANGS RGYAS LA BSTOD NAS, CHOS LA BSTOD PAS NYES PA

'JOMS PA NI, BSTAN PA ZHES TSIGS SU BCAD PA GCIG GO, ,RIN CHEN
MCHOG BEE d'U RYA NI BZANG BA DANG, 'PHAN MED PA DANG, MCHING BU
RNAM PAR DAG PA DANG, KLU'I GTZUG GI RGYAN DU GYUR PA DANG, KLU'I
GNAS SA 'OG GI MUN PA RAB RIB SEL BA STE, ,CHOS LNGA DANG LDAN

PA DE BZHIN DU BSTAN PA YANG NGO, ,DE LA BSTAN PA NI GNYIS LAS
RTOGS PA'I CHOS DANG SBYAR NA BZANG BA NI TING NGE 'DZIN NO,
,'PHAN MED PA NI TSUL KHRIMS TE, JI SKAD DU, RNAM DAG YON TAN
BZHI LDAN NO, ,'CHAL KHRIMS DE RGYUS 'PHAN MA BYUNG, ,DE YI GNYEN
PO ZHI LA BRTEN, ,ZHES

@124A *, ,BSHAD PA LTA BU'O, ,RNAM PAR DAG PA NI SHES RAB BO,
,LUNG GI CHOS DANG SBYAR NA MDO SDE DANG, 'DUL BA DANG, MNGON PA
STE GO RIMS BZHIN NO, ,CHEN PO NI RIGS CAN GSUM MO, ,MNOS PA NI
THOS PA LA SOGS PA BYED PA'O, ,SA'I STENG NA GNAS PA NI

BSAM GTAN DGU NA SPYOD PA RNAMS KYI YID LA GNAS PA'O, ,RAB RIB NI
MI SHES PA GNYIS PA'O, ,LEGS PAR SGRUB PA NI CHOS KYI SPRIN DE
ZHES TSIGS SU BCAD PA GCIG GO, ,CHAR SPRIN NI NAM MKHA' LA G-YOS
PA DANG, CHAR GYI RGYUR GYUR PA DANG, CHAR CHU DE YANG RO GCIG

PA DANG; TSA BA'I GDUNG BA SEL BA DANG, SNOD KYI DBANG GIS RO DU
MAR 'GYUR BA STE, CHOS LNGA DANG LDAN PA BZHIN DU BSTAN PA YANG
NGO, ,PHAN PA MDZAD PA NI SNGA MA LTAR RO, ,MYA NGAN NI 'KHOR BA
PA'I, ,'DAS PA NI DE LAS BRGAL BAR RO, ,MCHOG NI NGES PA DON DAM
PAR DGE BA YIN PA'I

PHYIR RAM, 'DUS MA BYAS PA'I PHYIR RO, ,DE'I RGYU NI DES DE THOB
PAR BYED PA'O, ,RO GCIG PA NI CHOS THAMS CAD BDAG MED PA, THA MI
DAD PA'O, ,YANG NA THEG PA GCIG TU THA MI DAD PA STE, JI SKAD DU,
SH'A RI'I BU NGA LA DAD PAR GYIS SHIG NGES PAR ZUNG SHIG ,SH'A
RI'I BU DE

BZHIN GSHEGS PA LA NI BRDZUN GSUNG BA MI MNGA' 'O, ,SH'A RI'I BU
THEG PA NI 'DI GCIG PU KHO NAR ZAD DE, 'DI LTA STE, SANGS RGYAS
KYI THEG PA'O ZHES GSUNGS PA LTA BU'O, ,GDUNG BA SEL BA NI SDUG
BSNGAL BA DANG NYON MONGS PA SPONG BA'O, ,SNOD NI NYAN PO'I DBANG
PO THA DAD PA'AM, RIGS THA

DAD PA'O, ,RO RNAMS DU MAR 'GYUR BA NI THEG PA GNYIS SAM GSUM MAM
BZHIR 'GYUR BA'O, ,DE SKAD DU YANG, LHA YI THEG DANG TSANGS PA'I
THEG ,BDE GSHEGS NYAN THOS RANG RGYAL GYI, ,THEG PA THA DAD NGAS
BSHAD DO, ,ZHES GSUNGS PA LTA BU'O, ,'O NA SNGAR RO GCIG TU ZHES
THEG PA

GCIG TU BSHAD PA DANG 'GAL LO ZHE NA, MI 'GAL TE, GO RIMS BZHIN
DU NGES PA'I DON DANG, DRANG BA'I DON GYI DBANG DU BYAS PA'I
PHYIR RO, ,DE LTAR CHOS LA BSTOD NAS, DGE 'DUN LA BSTOD PA'I BSAM
PA PHUN SUM TSOGS PA LA BSTOD PA NI, SNOD YANGS ZHES RKANG PA
PHYED DANG GNYIS SO, ,RGYA

@124B MTSO CHEN PO NI 'BAB CHU'I SNOD DU GYUR PA DANG, RGYA CHE
BA DANG, ZAB PA DANG, DRI MA MED PA DANG, BLA 'OG GSAL BA DANG,
GRU GZINGS LA SOGS PA 'DEBS PAN KHUR BZOD PA DANG, KHRUS DANG
BTUNG BA LA SOGS PA NYE BAR SPYAD PA DANG, NYA DANG RUS SBAL LA
SOGS PA'I GNAS SU GYUR PA STE, CHOS

BRGYAD DANG LDAN PA BZHIN DU DGE 'DUN RNAMS KYANG NGO, ,DE LA DGE
'DUN NI RGYUD YON TAN GYI SNOD DU GYUR PA DANG, YANGS PA'I BSAM
PA NI TSAD MED PA BZHI YID LA BYED PA STE, SEMS CAN THAMS CAD LA
DMIGS PA'I PHYIR RO, ,ZAB PA'I BSAM PA NI BDAG MED PA GNYIS YID
LA BYED PA STE GTING

DPAG DKA' BA'I PHYIR RO, ,DRI MA MED PA'I BSAM PA NI DRI MA DRUG
DANG BRAL BA'I PHYIR RO, ,JI SKAD DU, GZHAN YANG NYON MONGS DRI
MA DRUG ,SGYU DANG G-YO DANG RGYAGS PA DANG, ,DE BZHIN 'TSIG DANG
KHON 'DZIN DANG, ,RNAM 'TSE'O ZHES BSHAD PA LTA BU'O, ,GSAL BA'I
BSAM PA NI NYON MONGS

PA'I MUN PA SEL BA'I PHYIR RO, ,SBYOR BA PHUN SUM TSOGS PA NI,
,KHUR KUN BZOD BA ZHES RKANG PA PHYED DANG GSUM MO, ,DE LA KHUR
BZOD PA NI GZHAN GYI DON BYED PA NA SKYO BA MED PA'O, ,DE SKAD DU
YANG, DPER NA RAB DUL STOBS LDAN GLANG PO CHE, ,KHAL RNAMS KHYER
KYANG SKYO BAR 'GYUR BA MED, ,DE

BZHIN BYANG CHUB SEMS DPA' RAB DUL BA, ,SEMS CAN KHUR GYIS SKYO
BAR 'GYUR BA MED, ,CES PA DANG, YANG, SEMS CAN KHUR CHEN MGO LA
KHYER BA YI, ,SEMS PA MCHOG NI DAL GYIS 'GRO MI MDZES, ,BDAG
GZHAN 'CHING BA SNA TSOGS RAB BCINGS PAS, ,BRTZON PA BRGYA 'GYUR

GYIS NI BYA BAR RIGS, ,ZHES BSHAD PA LTA BU'O, ,SKYE BO KUN GYIS
DGE 'DUN LA LEGS PAR SGRUB PA THAMS CAD DO, ,NYE BAR SPYANG BYA
NI MTHO RIS DANG THAR PA'O, ,DE GNAS PA NI DE THOB PA'I RTEN BYED
PA'O, ,'O NA DGE 'DUN NI 'GRO BA GZHAN GYI RTEN CAN YANG MA YIN
NAM, MI'I GZUGS CAN

KHO NAR BRJOD PA JI LTA BU ZHE NA, PHAL CHE BA'I PHYIR RO, ,DE
LTAR MCHOD PAR BRJOD NAS, GDAMS NGAG BRJOD PA'I DAM PA'I CHOS MI
'DZIN PA'I NYES PA NI, GANG DAG CES TSIGS SU BCAD PA GCIG GO,
,BSTAN PA 'DIR MI 'JUG PA GANG DAG SKYE BA NI MNGAL LA SOGS PA
NAS 'BYUNG BA'O, ,

@125A *, ,RGA BA NI NA TSOD GYUR PA'O, ,SHI BA NI SROG GYUR PA'O,
,BDUD RTZI NI DAM PA'I CHOS SO, ,DE THOS PAS THOB PAR MI PHYED,
BSAM PAS MI SPYOD, SGOM PAS 'DZIN PAR MI BYED PA'O, ,YANG NA
BSLAB PA GSUM DANG RIM PA BZHIN NO, ,YANG NA THEG PA GSUM DANG

NGO; ,DE LA NYES PA CI YOD CE NA, ,DE DAG NYES MANG ZHES RKANG PA
GNYIS SO, ,BZUNG NAS BTANG BA'I NYES PA NI, ,'GRO BA KUN GYI ZHES
TSIGS SU BCAD PA GCIG GO, ,MIG NI CHOS TE, LAM DANG LAM MA YIN PA
MTHONG BAR BYED PA'I PHYIR RO, ,DRI MA MED PA'I LUNG NI DRI MA
MED PA'I

RJOD BYED YIN LA, RTOGS PA NI DE'I RGYU YIN PA'I PHYIR RO, ,SA
GSUM NI KHAMS GSUM MO, ,BZUNG NAS MA BTANG BA'I PHAN YON NI,
BYANG CHUB CES RKANG PA BZHI'O, ,BSLAB PA'I GZHI BCAS PA NI SGRUB
PA DANG SPANG BAR KHAS BLANGS PA RNAMS SO, ,RKANG TSUGS RTON PA
NI KHAS

BLANGS PA RNAMS MI NYAMS PAR BYED PA'O, ,GO 'PHANG CHEN PO NI
MTHO RIS SO, ,GO 'PHONG MTHO BA NI THAR PA'O, ,SA GNYUG MAR LTUNG
BA NI MI KHOM PAR SKYE BA'O, ,TSUL KHRIMS NI SRID PA'I RGYA MTSO
LAS RGAL BA'I RTEN BYED PA'I GZINGS SU GYUR PA'O, ,LAG TU 'ONG BA
NI DE THOB PA'O,,

SPONG BA NI DE STONG PA'AM NYAMS PAR BYED PA'O, ,SBONG MOD NYES
PA CIR 'GYUR ZHE NA, 'PHAGS PA'I ZHES RKANG PA GNYIS SO, ,G-YANGS
NI NGAN 'GROR 'GRO BA STE, BDE 'GRO NAS THUR DU LTUNG BA'I PHYIR
RO, ,DE SKAD DU YANG, 'DI 'OG STONG PHRAG NYI SHU NA, MNAR MED
PA'O, ,DE TZAM ZHES PA

PA DANG; YANG DPAG TSAD STONG DU LTUNG BA YIS, ,YUN RINGS G-YANG
SA SMOS CI DGOS, ,ZHES BSHAD PA LTA BU'O, ,LDANG BAR BRTZON PA NI
G-YANG SA DANG MUN PA NAS THAR PAR 'DOD PA'O, ,TSUL KHRIMS LA
SOGS PA'I YON TAN RGYUN MI 'CHAD PAR SMYUG MA'AM, NAR MAR BSTAN
PAR BYA BA'I

'DREN PA STE, DPYAD THAG GAM ZHAGS PA LTA BU'O, ,BAR MA DOR 'DOR
BA NI DE SPONG BA'O, ,DOR MOD NYES PA CIR 'GYUR ZHE NA, DE DAG
CES RKANG PA GCIG GO, ,LAM JI LTAR BSGRUB PA'I THABS STON PA NA
TSUL BZHIN YID LA BYED PA NI, GANG DAG CES TSIGS SU BCAD PA GCIG
GO, ,THAR

@125B PA CHOL BA GANG DAG GCIG PUR GNAS SAM, 'ANG GI SGRAS MANG
PO'I TSOGS NA GNAS KYANG RUNG, YID KYIS RAB BRTAGS NI 'DI SNYAM
DU BDAG GI SGO GSUM LAS GSUM PO GANG LA 'JUG SNYAM DU DPYOD PA'O,
,DE LTAR DPYAD PAS SGO GSUM DGE BA LA 'JUG NA DE LA SBYOR ZHING
GNYIS LA 'JUG NA DA DAG LAS

BZLOG BAR BYA'O ZHES STON PA NI YANG DAG LAS DANG ZHES RKANG PA
GCIG GO, ,YANG DAG PA'I LAS NI DGE BA'O, ,LHAN CIG NI YUL DANG
DUS KUN DU'O, ,MNYAM PAR 'GROGS PA NI DE LUS DANG SROG GI PHYIR
YANG MI 'DOR BA'O, ,YANG NA DE LA 'JUG PAR SLOB PA'O, ,DES PHAN
YON CI

THOB CE NA, ,SA STENG ZHES RKANG PA GNYIS SO, ,SA STENG DKYIL NA
STE MI RNAMS KYI DBUS NA'O, ,GTZO BOR GYUR PA NI DGE BA SGRUB
PA'O, ,DAM PA NI MI DGE BA SPONG BA'O, ,YANG NA TSUL KHRIMS NI MA
THOB PA THOB PAR BYED PA DANG, ,THOB PA MI NYAMS PAR BYED PA STE
TSIG GNYIS DANG RIM

PA BZHIN NO, ,SLOB MA MCHOG NI DE LEN PA'O, ,BLA MA NI DE SBYIN
PA'O, ,BKUR BA NYID DU 'GYUR TE, DES DE LA SGRUB PA'I MCHOD PA
PHUL BA'I PHYIR RO, ,NGO TSA SHES PA NI NGO TSA ZHES TSIGS SU
BCAD PA GCIG GO, ,DPER NA MA NI BU'I LUS SKYED PA DANG, RIGS
BTZUN PA DANG, BU LA

G-YO MI BYED PA DANG, BU LA BYAMS PA DANG, BU'I RJES SU 'BRANG BA
DANG, BU LA BDEN PAR SMRA BA DANG, BU LA GZHUNG LUGS CHE BA DANG,
BU SKYONG BA LA DGA' BA DANG, BRAN MO LA SOGS PA ZIL GYIS GNON
PA'I GZI BRJID CHE BA DANG, RANG GI SROG GTONG GI BU MI GTONG BA
STE, CHOS BCU

DANG LDAN PA BZHIN DU NGO TSA SHES PA YANG NGO, ,NGO TSA SHES PA
RNAMS NI RANG GI SROG BDE BLAG TU GTONG BAR BYED KYI DAM BCAS
PA'I BSLAB PA RNAMS MI GTONG BA YIN TE, MDO LAS DGE TSUL PHA LA
BU MOS GSOL BA BTAB PA NA TSUL KHRIMS KYI DON DU RANG GI SROG DOR
BA'I GTAM RGYA CHER GSUNGS

BA LTA BU'O, ,KHREL YOD PA NI RE ZHIG CES TSIGS SU BCAD PA GCIG
GO, ,DAM BCA' BA BTANG MOD NYES PA CIR 'GYUR ZHE NA, RE ZHIG SKYE
BO KUN GYI DPYAS DANG ZHES SMOS TE, MDZA' BA DANG MI MDZA' BA
DANG BAR MA THAMS CAD KYIS NYES PA SGROGS PA'AM, SDIG PA'I 'GRO
BA NI NGAN

@126A *, ,SOR RNAMS TE DE DAG NI MI DGE BA LAS SKYES PA'I PHYIR
RO, ,RANG BZHIN RNAL MA BOR BA NI SNGON GYI GROL SO DANG CHOS
DANG ZANG ZING GI LONGS SPYOD LAS NYAMS PA'O, ,MKHAS LA SA STENG
NI TSUL KHRIMS NYAMS PA DE KHO NA SDUG BSNGAL CHE'O, ,DE LAS MA
GTOGS PA'I

SDUG BSNGAL GZHAN CI YOD, LAM MI SGRUB PA'I NYES PA STON PA'I
SRED PAS SLU BAR 'GYUR BA NI, GANG ZHIG CES TSIGS SU BCAD PA GCIG
GO, ,CHOS KYI LAM NI THEG PA GSUM STE, RIGS CAN GSUM GYIS BGROD
PAR BYA BA'I PHYIR RO, ,RGYA CHEN PO NI PHAN YON SHIN TU RGYA CHE
PA'O, ,

YANG NA THEG PA CHEN PO'O, ,DOR MOD NYES PA CIR 'GYUR ZHE NA,
'KHOR BA'I RGYA MTSO ZHES RKANG PA GNYIS SO, ,GAR MKHAN GYI LUS
KYI BYED PA MI RTAG PA DANG 'DRA BAR RO, ,DGA' BA NI RJES SU
CHAGS PA'O, BSLUS PA NI MTHO RIS DANG THAR PA LAS NYAMS PA'O,
,'KHOR BAR 'KHYAMS

PAR 'GYUR BA STE, GANG ZHIG 'KHOR BA'I ZHES TSIGS SU BCAD PA GCIG
GO, ,RTAG TU 'GYUR BA NI 'GRO BA GCIG NAS GCIG TU 'PHO BA'O,
,BSTI BA TZAM NI 'DOD PA'I YUL LNGA THOB PA'O, ,MNYAM PA NI LHA
DANG MI RNAMS SO, ,MI MNYAM PA NI NGAN 'GRO RNAMS SO, ,'KHYAMS
MOD

NYES PA CIR 'GYUR ZHE NA, SDUG BSNGAL GYIS GZIR BAR 'GYUR ZHES
STON PA NA, THOG MAR MI'I DBANG DU BYAS NAS MNGAL GYI SDUG BSNGAL
NI, SHIN TU MI BZOD CES TSIGS SU BCAD PA GCIG GO, ,SKYE BA'I SDUG
BSNGAL STON PA'I SHIN TU DOG PA NI, DE NI ZHES RKANG PA GNYIS
SO,,

SROG MI SPANG BA NI, 'ON KYANG ZHES PA RKANG PA GNYIS SO, ,MI
GTZANG BAS GZIR BA NI MI GTZANG ZHES RKANG PA GNYIS SO, ,LUS DANG
SEMS NYAMS PAR 'GYUR BA NI GNOD PA ZHES PA RKANG PA GNYIS SO,
,SNGON GYI DRAN PA SPONG BA NI MNGAL GYI SDUG BSNGAL RNAMS BRJED
PA'O, ,BYIS PA'I SDUG

BSNGAL NI LUS ZHES RKANG PA GNYIS SO, ,NYE BAR SPYOD PA KUN LA MI
'ONGS PA NI DES SGO GSUM GYI LAS YONGS SU RDZOGS PAR MI NUS PA'O,
,DAR LA BAB PA'I SDUG BSNGAL STON PA'I SBYOR BA NYAMS PA NI DAR
LA BAB CES RKANG PA GNYIS SO, ,SBRUL GDUG NI 'DOD CHAGS LA SOGS

@126B PA'O; ,GNAS GYUR NI RTEN BYED PA'O, ,MU NI MTHA' STE 'DOD
PA LNGA'O, ,BAG RKYONG BA NI NGO TSA BA DANG 'JIGS PA MED PAR RO,
,SPYOD MOD NYES PA CIR 'GYUR ZHE NA, BSAM PA NYAMS PA NI, BSAM
BRLAG CES TSIGS SU BCAD PA GCIG GO, ,DGE BA'I BSAM PA BRLAG PA DE
NI

DAR LA BAB PA DE NAS KYANG RGAN POR LHUNG NGO, ,MI GTZIGS SPYOD
PA MI 'DOR BA NI SGO GSUM ZHI BAR SPYOD PA'O, ,DE MI 'DOR CI'I
PHYIR ZHE NA, RGA SHI MED PAR LTA BA'I PHYIR ZHES STON PA NI,
BYIS PA BDAG LUS ZHES RKANG PA GNYIS SO, ,LAM LAS NYAMS PA NI
RMONGS PA ZHES TSIGS

SU BCAD PA GCIG GO, ,DE LTAR SEMS PA MED NA NYES PA CIR 'GYUR ZHE
NA, RMONGS PA ZHES SMOS TE, BLANG BYA DANG DOR BYA MI SHES PA'O,
,LAM BZANG NI SBYIN PA LA SOGS PA STE 'BRAS BU YID DU 'ONG BA
'BYIN PA'I PHYIR RO, ,LAM MIN NI MI DGE BA SROG GCOD PA LA SOGS
PA STE 'BRAS BU

YID DU MI 'ONG BA 'BYIN PA'I PHYIR RO, ,BAB DGU NI RTZVA SHING LA
SOGS PA GLANG PO'I LAM DU BAB PA THAMS CAD PHYE MAR RLOG CING
'GRO BA BZHIN DU MTHO RIS DANG THAR PA PHYE MAR RLOG CING NGAN
SONG 'KHOR BAR 'GRO BA'O, ,RGA BA'I SDUG BSNGAL STON PA'I DGA'
BAS LUS DBANG SGYUR BA NI, DE NAS DE NI

ZHES TSIGS SU BCAD PA GCIG GO, ,DAR LA BAB PA NI DE NAS MI GTZIGS
PA DE NI'O, ,DGE BA'I CHOS 'GRIB PAR 'GYUR BA NI, 'ON KYANG ZHES
RKANG PA GNYIS SO, ,MI DGE BA 'PHEL BAR 'GYUR BA NI, RMONGS PA
ZHES RKANG PA GNYIS SO, ,RANG GI PHUN SUM TSOGS BA NYAMS PAR
'GYUR BA STON

PA NA SKRA NYAMS PA NI DE NAS DE NI ZHES TSIGS SU BCAD PA GCIG
GO, ,DGOD PA BZHIN DU ZHES PA NI SKYE BO RNAMS DGOD PA'I TSE SO
DKAR PO SNANG BA BZHIN DU RGAS PAS SKRA DKAR PO SNANG BA'O, ,LUS
DANG BSAM PA NYAMS PA NI DE NAS DE'I LHU TSIGS ZHES TSIGS SU BCAD
PA GCIG GO, ,BLO BSLAD

PA NI SEMS 'KHRUGS SHING DRAN PA NYAMS PA'O, ,'GRO BA NYAMS PA NI
YUL GZHAN DU 'GRO BA NA 'KHAR BA 'AM BZHON PA MED NA 'GRO MI NUS
PA'O, ,DE SKAD DU YANG, KHA LO SGYUR BA MI RID NYAM CHUNG ZHING,
,SHA KHRAG BSKAMS SHING RGYUS LPAGS NYI TSES DKRIS, ,MGO DKAR SO
RGAL LUS NI

@127A *, ,RAB SKEM LA, ,'KHAR BAR BRTEN CING MI BDE KHYOGS 'GRO
SU, ,ZHES GSUNGS SO, ,DENGS PA NI MDANGS YAL BA'O, ,SHIG SHIG PO
NI TSIGS RNAMS 'KHRUL PA'O, ,DBANG PO NYAMS PA NI DBANG PO ZHES
RKANG PA GCIG GO, ,'DOD PA BSTEN PA NYAMS PA NI,

YUL LA ZHES RKANG PA GCIG GO, ,'JIGS PA SKYED PA NI, GNAS SKABS
ZHES RKANG PA GNYIS SO, ,RGA BA'I GNAS SKABS GANG DU DAR LA BAB
PA 'DI 'GRO BAR 'GYUR BA'O, ,'CHI BA'I SDUG BSNGAL STON PA NI
'GYOD PA'I SDUG BSNGAL BA NI, BDAG GIS ZHES TSIGS SU BCAD PA GCIG

GO; ,'DI MA BYAS BA NI DGE BA MA BYAS PA'O, ,DE LA BYAS PA NI
SDIG PA DE SPYAD PA'O, ,'GRO BA NYAMS PA NI BDE 'GRO NAS LTUNG
BA'O, ,'PHRIGS PAR MA GYUR PA NI DE LTAR MA SHES PA'O, ,MYA NGAN
GYIS SDUG BSNGAL BA NI MYA NGAN ZHES TSIGS SU BCAD PA GCIG GO,
,RDO RJE BSNUN PAS LUS

LA GNOD PA DE LTA BUR MYA NGAN SKYE BAS SEMS LA GNOD PA'O, ,GNAD
GCOD PAS SDUG BSNGAL BA NI, GNAD KYI GSHIS SU ZHES PA'I TSIGS SU
BCAD PA GCIG GO, ,ZAS DANG GOS LA SOGS PAS BDE BA LHUR BYAS NAS
BKRES SKOM DANG TSA GRANG LA SOGS PA BSRUNG BAR BYAS PA'O, ,YID

DU 'ONG BA NI GCES PHANGS SU 'DZIN PA'O, ,'DRIS PA NI THOG MA MED
PA NAS NGA'I LUS SNYAM DU ZHEN PA'O, ,GSHIN RJES BZUNG BAS SDUG
BSNGAL BA NI, GSHIN RJE'I ZHAGS PAS ZHES TSIGS SU BCAD PA GNYIS
SO, ,CHO NGES 'DEBS NA DE NYE DU RNAMS KYIS THOS PAS GROGS BYED

PAR 'GYUR RO ZHE NA, DE YIS ZHES RKANG PA GNYIS SO, ,GSHIN RJES
BZUNG MOD NYES PA CIR 'GYUR ZHE NA, BGROD DKA' ZHES RKANG PA
BZHI'O, ,DUS KYI ZHAGS PA NI 'CHI BA'I DUS KYI TSE'O, ,DE LTAR
MI'I SDUG BSNGAL BSTAN NAS, NGAN 'GRO'I SDUG BSNGAL STON PA'I YI
DAGS ZAS

LA SGRIB PA CAN GYI SDUG BSNGAL NI, MI BZAD PA SKOM PAS ZHES
TSIGS SU BCAD PA GCIG GO, ,PHYI'I SGRIB PA CAN GYI SDUG BSNGAL
STON PA'I RI BO PHYIN CI LOG TU SNANG BA NI, DUS RLABS ZHES TSIGS
SU BCAD PA GCIG GO, ,RLUNG GIS CHU BSKYOD PA'I DUS SU RLABS CHEN
PO LANGS NAS CHU

@127B GYEN DU 'THOR BAS RI RTZE BSEL BA'O, ,CHU BO PHYIN CI LOG
TU SNANG BA NI, ,CHU GTER ZHES TSIGS SU BCAD PA GCIG GO, ,CHU
GTER NI RGYA MTSO STE CHU MI ZAD PA'I 'BYUNG GNAS SU GYUR PA'I
PHYIR RO, ,CHAR SPRIN PHYIN CI LOG TU SNANG BA NI, ,'DI NI ZHES
TSIGS SU BCAD PA GCIG GO, ,TSA GRANG PHYIN

CI LOG TU SNANG BA NI, TSA BAS NYEN LA ZHES RKANG PA GNYIS SO,
,DE LTAR PHYIN CI LOG TU SNANG BA'I RGYU NI SHIN TU ZHES RKANG PA
GNYIS SO, ,NANG GI SGRIB PA CAN GYI SDUG BSNGAL NI, KHA BA MIG
TZAM ZHES TSIGS SU BCAD PA GCIG GO, ,DE LTAR YI DAGS KYI SDUG
BSNGAL BRJOD NAS, DMYAL

BA'I SDUG BSNGAL STON PA'I KHYIS 'TSE BA NI RAL PA'I ZHES TSIGS
SU BCAD PA GCIG GO, ,SPU GRIS SMAS PA NI SPU GRI ZHES RKANG PA
GNYIS SO, ,KHRON PAR LTUNG BA NI, RTZE GSUM ZHES RKANG PA GNYIS
SO, ,GSHIN RJE'I KHA BAS THU BA NI, ,DE BAS DAS 'JIGS PA'O, ,LO
MA'I RAL GRIS

GSHAGS PA NI, NYIN MTSAN ZHES TSIGS SU BCAD PA GCIG GO, ,DE'I TSE
DUD MO KHON BSHES YIN GYI DE LAS GZHAN PA'I BSHES MED PAS DE
BRLAG PAR GNAS SO, ,BUD MED 'BAR BAS 'KHYUD PA NI, BUD MED CES
TSIGS SU BCAD PA GCIG GO, ,'KHRIGS PA NI SNGA MA SHI BAR PHYI

MA SKYE BA'O, ,LUG GIS 'JOMS PA NI RI DANG ZHES TSIGS SU BCAD PA
GCIG GO, ,SHALMA LI'I GNOD PA'I YAR 'DZEGS PA'I TSE TSER MAS GNOD
PA NI, BSE KHYI ZHES TSIGS SU BCAD PA GCIG GO, ,SPRUL GYIS GNOD
PA NI GSHIN RJE'I ZHES RKANG PA GNYIS SO, ,BYAS GNOD PA NI,

GSON POR ZHES TSIGS SU BCAD PA GCIG GO, ,MAR 'BAB PA'I TSE TSER
MAS GNOD PA NI, THUR DU ZHES RKANG PA GNYIS SO, ,MTSON GYIS GNOD
PA NI, ,DE NA ZHES RKANG PA GNYIS SO, ,BYAS 'TSE BA NI, DE TSE
ZHES RKANG PA GNYIS SO, ,G-YANG SAR LHUNG BA NI, KHA CIG RI BO'I

ZHES RKANG PA GCIG GO, ,ZANGS SU BTZOS PA NI, KHA CIG 'BRU MAR
ZHES RKANG PA GCIG GO, ,SA GZHI 'BAR BAR LTUNG BA NI GZHAN DAG
CES RKANG PA GNYIS SO, ,'BU SBRANG GIS ZA BA NI, KHA CIG 'BU
SBRANG ZHES RKANG PA GNYIS SO, ,'O NA DE LTAR SDUG BSNGAL CHEN
POS

@128A *, ,BCOM PA RNAMS 'CHI 'PHO BAR MI 'GYUR BA CI STE ZHE NA,
DE DAG GSON PA'I RGYU NI, LAS KYI ZHES RKANG PA GNYIS SO, ,LAS NI
MI DGE BA'O, ,'TSO BA NI SROG GO, ,THOGS PA NI DES GZUNG BA'O,
,RANG GI YAN LAG BSKYOD PA TZAM YANG NGO, ,GSON PA NI

BDAG NYID 'CHI BAR SMON KYANG MI 'CHI BA'O, ,DE LTAR TSA BA'I
DMYAL BA BSTAN NAS, GRANG BA'I DMYAL BA STON PA'I CHU BUR CAN NI
LHAGS PA ZHES RKANG PA PHYED DANG GSUM MO, ,CHU BUR RDOL BA NI,
RDOL BA ZHES RKANG PA PHYED DANG GNYIS SO, ,SO THAM THAM PA NI
KOS THAG CAS TSIGS SU

BCAD PA GCIG GO, ,DA NI RAB TU TSA BA BYE BRAG TU STON PA'I ME'I
GNOD PA NI, DMYAL MES ZHES RKANG PA GNYIS SO, ,DMYAL BA'I SRUNG
MAS 'TSE BA NI, RUS GONG ZHES RKANG PA GNYIS SO, ,MNAR MED PA'I
SDUG BSNGAL STON PA'I MDOR BSTAN PA NI, GNYIS LAS PHYI'I GNOD

PA NI; LA LAR ZHES RKANG PA GNYIS SO, ,NANG GI GNOD PA NI BRANG
GI ZHES RKANG PA GNYIS SO, ,RGYAS PAR BSHAD PA YANG GNYIS LAS
NANG GI GNOD PA NI, GLO NAS ZHES TSIGS SU BCAD PA GCIG GO,
,PHYI'I GNOD PA NI, SDUG BSNGAL ZHES TSIGS SU BCAD PA GSUM MO,
,DE LAS GNAS

KHANG GI GNOD PA NI, SDUG BSNGAL ZHES TSIGS SU BCAD PA GCIG GO,
MDA'I GNOD PA NI, MDA' CHEN ZHES RKANG PA GCIG GO, ,DBYUG PAS
GNOD PA NI DMYAL BA'I SRUNG MAS ZHES RKANG PA GCIG GO, ,KHU BA
'BAR PA'I GNOD PA NI, LCAGS ZHUN ZHES RKANG PA DRUG GO, ,SPYI'I
DON

BSDU BA NI, SKYE BO ZHES TSIGS SU BCAD PA GCIG GO; ,DE LTAR DMYAL
BA'I SDUG BSNGAL BSTAN NAS, DUD 'GRO'I SDUG BSNGAL STON PA, DES
NGAL 'BYOR RNYED PAR DKA' BA NI, SKYE BO ZHES TSIGS SU BCAD PA
GCIG GO, ,'CHAL SPYOD PA NI MI DGE BA BYED PA'O, ,DE NYES PA CIR
'GYUR

ZHE NA; BRGYAL ZHE NA, 'JIG RTEN 'GRO BA MTHA' YAS BYE BA 'PHYES
RNAMS SU DUD 'GROR SKYE'I, MI'I DNGOS PO SHIN TU RNYED PAR DKA'
BA NYID, MI'I NANG NA YANG SMAD PAR SKYE BA NI, GAL TE ZHES RKANG
PA GCIG GO, ,DUD 'GRO GCIG NAS GCIG TU BRGYUD PA NI, DUD 'GRO
ZHES RKANG PA

@128B BYED DANG GNYIS SO, ,DE NAS DMYAL BAR LTUNG BA NI, GANG GIS
ZHES RKANG PA PHYED DANG GNYIS SO, ,DE LTAR THEG PA THUN MONG GI
LAM SGRUB PA GDAMS NAS THEG PA CHEN PO'I LAM SGRUB PA LA GDAMS PA
BRJOD PA NA SGRUB PA'I RTEN NI GANG ZHIG CES TSIGS SU BCAD PA
GCIG GO, ,GANG ZHIG NI

DAL 'BYOR RO, ,SKYE BA NI SEMS CAN RNAMS DER BYING BA DANG DE LAS
BRGAL DKA' BAS RGYA MTSO'O, ,BYANG CHUB MCHOG GI SA BON DGE BA NI
DE SKYED PA STE, ,JI SKAD DU, RIGS KYI BU BYANG CHUB KYI SEMS NI
SANGS RGYAS KYI CHOS THAMS CAD KYI SA BON LTA BU'O ZHES GSUNGS PA
LTA BU'O, ,

DGE BA NI DE MA BSKYED PA SKYED CING MI NYAMS PAR BYED PA'O,
,BSGRUB PAR BYA BA'I LAM STON PA NI, BDE GSHEGS ZHES RKANG PA
GNYIS SO, ,MI MA YIN PAS BSGRUB PAR MI NUS PA NI, LAM DE ZHES
RKANG PA GNYIS SO, ,MI RNAMS LAM BSGRUB PA LA SBYAR BA NI, MI'I
DNGOS PO

ZHES RKANG PA GNYIS SO, ,LAM LA 'JUG PA'I SGO MI RTAG PA YID LA
BYED PA NA SKAD CIG GI MI RTAG PA NI, MAR ME ZHES RKANG PA GNYIS
SO, ,GLO BUR GYI MI RTAG PA NI, 'DI NI ZHES PA'I TSIGS SU BCAD PA
GCIG GO, ,RGYUN GYI MI RTAG PA NI, SO GA ZHES TSIGS SU BCAD PA
GCIG

GO; ,SGRUB PA'I GNAS NI, ZLA BA'I ZHES TSIGS SU BCAD PA GCIG GO,
,SGRUB PA'I GROGS NI, NAGS MTHONGS ZHES TSIGS SU BCAD PA GCIG GO,
,DGA' BA'I NAGS TSAL NI SUM CU RTZA GSUM PA RNAMS LA YOD PA'O,
,SGRUB PA'I CHA RKYEN CHU PHUN SUM TSOGS PA STON PA NI

NAGS RLUNG ZHES TSIGS SU BCAD PA GCIG GO, ,CHU GTZANG NI DRI
RNYOG PA DANG, SROG CHAGS MED PA'O, ,DOGS BDE BA NI 'GRAM GNYIS
KYANG NGO, ,DBEN PA NI 'DU 'DZI NYUNG BA'O, ,DE NA SKYID PA GANG
YIN PA DE NI SUM CU RTZA GSUM PA'I LHA'I BU MO'I LUS LHA'I SPOS
DANG SMAN DRI ZHIM

BOS BYUGS PA'I MGO BO'I LAN BU'I RGYAN DU THOGS PA ME TOG GI
TSOGS MDZES PA ZIL GYIS GNON PA'I RGYUN DANG LDAN BA LHA'I CHU
LA'ANG YOD PAR 'GYUR RAM, RGYUN DANG LDAN PA'I LHA'I CHU NI SUM
CU RTZA GSUM PA'I MTSE'U DAL GYIS 'BAB PA YIN NO, ,SHING PHUN SUM
TSOGS PA

@129A *, ,RTZA BA 'BRAS BU ZHES TSIGS SU BCAD PA GCIG GO, ,NYAMS
DGA' NI YID DU 'ONG BA'O, ,BAS MTHA' NI GRONG ZAD PA'I MUR THUG
PA'O, ,GCIG BU NI GROGS MED PAR RO, ,DMYAL SDONG NI KHYIM GYI
GRONG 'DAB BAM CHUNG MA STE 'BRAS BU'I MING RGYU LA

BTAGS PA'I, ,BSLUS MED GNAS PA NI NGES BRID PAR MI NUS PA'O, ,DE
DAG GI DON BSDUS PA NI RI SUL ZHES TSIGS SU BCAD PA GCIG GO, ,DE
LA GNAS KYI DON BSDU BA NI RI SUL ZHES RKANG PA GCIG GO, ,SHING
GI DON BSDU BA NI, NYER SPYOD CES RKANG PA GCIG GO, ,CHU'I DON

BSDU BA NI CHU DOGS ZHES RKANG PA GNYIS SO, ,RI SUL YANGS PA NI
GCONG RONG DANG NGAM GROG LA SOGS PA MED PA'O, ,NYER SPYOD RGYA
CHE BA NI DER 'CHAG PA DANG 'DUG PA LA SOGS PA BAG YANGS SU SPYOD
PA'O, ,NYAN PA NI THOS PA'I TSE RNA BAR 'PHROD PA'O, ,,JI LTAR
SNYAN ZHE NA RNGA LTAR RO, ,PHU

CHU BDAG CAG SKOM PAS NYON MONGS SHING SDUG BSNGAL BA'I YUL MIN
TE, 'THUNGS NA NGOMS PAS BDE ZHING SKYID PA'I YUL YIN ZHES 'GRON
LA SGROGS PA BZHIN CHU SGRA 'BYIN PA'O, ,SGRUB PA'I BAR CHAD
SPONG BA NA, 'DOD PA'I NYES PA YID LA BYED PA NI, 'DOD PA RNAMS
ZHES BYA BA LA

SOGS PA'O, ,DE LA 'DOD PA RNAMS SNANG LA RANG BZHIN MED PA NI,
'DOD PA RNAMS 'BYOR DANG ZHES RKANG PA GNYIS SO, ,'DOD PA'I 'BRAS
BU YID DU MI 'ONG BA NI RMI LAM LTA BU ZHES RKANG PA GNYIS SO,
,NGAN SPYOD 'KHRUL PA NI MI DGE BA BCU BYED PA'O, ,DE LA CHAGS PA
NI 'DOD PA

LA SRED PA'O, ,'DOD PA'I BDE BA YID DU MI 'ONG BA NI, YUL DANG
ZHES TSIGS SU BCAD PA GCIG GO, ,DUG PAS 'DOD PA NYES DMIGS CHE BA
NI DUG DANG ZHES RKANG PA GNYIS SO, ,DE'I GTAN TSIGS NI DUG NI
ZHES RKANG PA DRUG GO, ,DE LTAR 'DOD PA DANG YUL GYI NYES PA
BRJOD NAS,

'DOD BYED YUL CAN GYI NYES PA STON PA NI, JI LTAR ZHES TSIGS SU
BCAD PA GCIG GO, ,RNYED PA GRUB PA MED PA NI RTZVA LO MA ZOS
PA'O, ,DE DANG 'DRA BAR BDE 'GROR GRUB PA MED PAR NGAN 'GROR
LTUNG BA'O, ,DE LTAR 'DOD PA SPYI'I NYES PA BSTAN NAS KHYAD PAR
DU LHA'I 'DOD PA'I

@129B NYES DMIGS STON PA'I MTSE'U LA CHAGS PA'I NYES PA NI LHA'I
BU MO ZHES TSIGS SU BCAD PA GCIG GO, ,'PHRAL THABS GLONG BA NI
RANG GI PHUN SUM TSOGS PAS DREGS PA'O, ,LJON SHING LA CHAGS PA'I
NYES PA NI DGA' TSAL ZHES TSIGS SU BCAD PA GCIG GO, ,DPAG BSAM

GYI SHING NI BZHI STE, BZA' BTUNG DANG, GOS DANG, RGYAN DANG, ROL
MO'I DPAG BSAM GYI SHING NGO, ,SA LA CHAGS PA'I NYES PA NI,
,RKANG GZHAG CES TSIGS SU BCAD PA GCIG GO, ,DE LA RKANG PA GZHAG
NA NEMS ZHES SOR BZHIS DMA' BAR 'GYUR ZHING BTEG NA PAR ZHES

SOR BZHIS MTHO BAR 'GYUR BA'O, ,REG NA BDE BA NI LUS LA PHAN
'DOGS PA'O, ,KHANG BZANGS LA CHAGS PA'I NYES PA NI, DRIL BU ZHES
TSIGS SU BCAD PA GCIG GO, ,KHANG PA DE'I STENG G-YOGS NAS DRIL BU
MDZES PA 'KHROL ZHING MU TIG GI PHRENG BA'I TSOGS 'PHYANG BA 'OD
LHAG

GE BA'I GZHAL MED KHANG DU ZHUGS TE, ,LHA YUL DAR 'DOD PA LNGA
BGROD NAS TE LONGS SPYOD BYAS NAS KYANG NGO, PHA MTHA' STE THAR
THABS MED PA'I NANG DU'O, ,DBANG PHYUG LA CHAGS PA'I NYES PA NI,
GANG DU ZHES TSIGS SU BCAD PA GCIG GO, ,RNAM PAR RGYAL BYED KYI
KHANG

BZANGS GANG DU RGYAL CHEN RIS BZHI DANG, ,SUM CU RTZA GSUM PA'I
LHA DANG, KLU DANG, MI'AM CI'I SPYI BOS BRGYA BYIN GYI RKANG PA
LA GTUGS NAS, DE DAG GI MGO BO'I RGYAN GTZUG GI NOR BU MAR GAD
KYI 'OD KYI TSOGS KYIS RKANG RTEN TE GDAN KHRI DMAR POR GYUR
PA'O, ,DE YANG

'GRO BA NGAN PAR 'GRO BAR 'GYUR BA NI NGAN SONG DU LHUNG BA STE,
JI SKAD DU, BRGYA BYIN 'JIG RTEN MCHOD 'OS GYUR NAS NI, ,LAS KYI
DBANG GIS PHYIR YANGS STENGS LTUNG, ,ZHES BSHAD PA LTA BU'O,
,SROG LA CHAGS PA'I NYES PA NI ME TOG CES TSIGS SU BCAD PA GCIG
GO, ,

'TSE BA NI SROG GO, ,DE MA 'GAGS BAR DU SEMS CAN GSON POR 'TSO
BA'O, ,SDUG BSNGAL BA LA BDE BAR RLOM PA'I NYES PA NI SDUG BSNGAL
ZHES TSIGS SU BCAD PA GCIG GO, ,NGA RGYAL BYED MOD NYES PA CIR
'GYUR ZHE NA, DE NI ZHES RKANG PA GNYIS SO, ,'KHOR BA LA CHAGS

@130A *, ,PA'I NYES PA NI, DE NA GSHIN RJES ZHES TSIGS SU BCAD PA
GCIG GO, ,LOG PAR SMON PA NI SRID PA DANG SRID PA'I YO BYAD THOB
PAR 'DOD PA'O, DE NYID 'JIG PA'I RGYU YIN PAS 'JIG PA ZHES BYA'O,
,SDUG BSNGAL BA LA BDE BAR RLOM PA'I DPE DGOD PA

NI DMYAL RNAMS ZHES TSIGS SU BCAD PA GCIG GO, ,DMYAL BA DE NYID
SHIN CI MA DUNG SNYAM PAS THOB BSNUN PAS MCHOG TU BDE BA YIN PAR
SEMS SO, ,DON DE DANG 'DRA BAR SBYAR BA NI, DE BZHIN ZHES TSIGS
SU BCAD PA GCIG GO, ,RTAG TU NI MYA NGAN LAS 'DAS PA MA THOB KYI
BAR

DU'O; ,RE ZHIG TZAM ZHIG NI LHA DANG MIR SKYES PA NA'O, ,JI ZHIG
LTAR BSOD NAMS BSAGS PA'I DBANG GIS NGAN 'GRO'I SKYE SHI'I 'KHRUL
'KHOR MED NAS SKAD CIG STE, BDE 'GRO NAS MA LHUNG BAR DU NGAN
'GRO'I SDUG BSNGAL GNYUG MAR BZOD DKA' ME LCE LTA BU ZHI 'GYUR
NA, LHA DANG

MI'I 'JIG RTEN THAMS CAD BDE BA KHAM 'GA' STE, LHA DANG MI'I 'DOD
PA LNGA LA YANG SRED PAR BYED DO, ,LAM SGRUB PA'I RANG BZHIN
GNYEN PO SGOM PA NA 'KHOR BA SDUG BSNGAL DU YID LA BYED PA NI, JI
LTA JI LTAR 'GRO BA KUN NA ZHES TSIGS SU BCAD PA GCIG GO, ,STUG
PO NI SHAS CHE

BA'O; ,SRAB MO NI SHAS CHUNG BA'O, ,MI SDUG PAR YID LA BYA BA NI
JI LTA JI LTAR SDUG PA ZHES TSIGS SU BCAD PA GCIG GO, ,MCHED PA
NI 'PHEL BA'O, ,ZHIL BA NI 'GRIB PA'O, ,ZHAR LA BUD MED SDUG PAR
SMRA BA'I 'BRAS BU NI, BUD MED CES TSIGS SU BCAD PA GCIG

GO; ,LUS NI PADMA LTAR 'JAM, BYAD BZHIN ZLA BA LTAR MDZES, MIG NI
AUTPAL LTAR DKAR GNAG PHYED CES MGO SNYOMS PA'O, ,SNYOMS MOD NYES
PA CIR 'GYUR ZHE NA, SNYAN DNGAGS MKHAN GYI BRDZUN DE'I ZHES
RKANG PA GCIG GO, ,MI BZAD PA DE GANG ZHIG CE NA, DE DAG CES
RKANG,

PA GCIG GO, ,MI RTAG PAR YID LA BYED PA NI SEMS CAN MI RTAG PA
NI, 'GRO BA ZHES TSIGS SU BCAD PA GCIG GO, ,SNOD MI RTAG PA NI
GANG GI ZHES TSIGS SU BCAD PA GCIG GO, ,LONGS SPYOD MI RTAG PA NI
SDUG BSNGAL BA DANG, BDE BA DANG, SKYE GNAS LA LONGS SPYOD

@130B PA STE; RIM PA BZHIN SNGON CHAD CHES PA RKANG PA GCIG DANG
GCIG DANG GNYIS SO, ,BYAMS PA DANG SNYING RJE YID LA BYED PAS NYE
DU LA BYAMS PA SGOM PA NI, SKYE BA ZHES TSIGS SU BCAD PA GCIG GO,
,GROGS LA BYAMS PA SGOM PA NI, GANG DAG CES TSIGS SU BCAD PA GCIG

GO; ,DUS KYI RIM PA NI SO GA LA SOGS PA'O, ,MNYAM PA NI RIGS LA
SOGS PAS MTSUNGS PA DANG 'GROGS PA'O, ,MI MNYAM PA NI MTHO BA'AM
DMA' PA DANG 'GROGS PA'O, ,GNYEN BSHES LA SNYING RJE BSGOM PA NI,
NYE DU ZHES TSIGS SU BCAD PA GCIG GO, ,SEMS CAN THAMS

CAD NYE DU YIN NA DGRA DANG BAR MA LA NYE DUR NGOM SHES PA JI LTA
BU ZHE NA, SKYE SHIS ZHES RKANG PA GNYIS SO, ,MA LA BYAMS PA SGOM
PA NI, BYIS PA ZHES TSIGS SU BCAD PA GNYIS SO, ,BU'I CHED DU LAS
KYI MTHA' SNA TSOGS LA 'BAD PAS NGAL BA MANG PO BSTEN KYANG BU LA
BYAMS PA

BSTEN PA DE DAG RANG BZHIN GYI DON BYED PA'I SKABS 'DIR BU SHIN
TU MA RABS SHIG YOD DU ZIN NA'ANG MA DE SPONG ZHING 'DOR BAR SU
ZHIG SPRO STE SPRO BAR MI BYA'O, ,DE LTAR BYAMS PA DANG SNYING
RJE SGOM PA'I THABS BSTAN NAS, GOMS PA'I PHAN YON STON PA'I
SNYING RJE'I PHAN YON NI, 'GRO

BA SDUG BSNGAL ZHES TSIGS SU BCAD PA GCIG GO, ,SDUG BSNGAL MI
BZAD PA MANG PO NI SDUG BSNGAL CHEN PO GSUM MAM, BRGYAD DAM,
BRGYA RTZA BCU LA SOGS PA'O, ,DBANG MED PA NI MI 'DOD BZHIN DU
'BYUNG BA'O, ,SKYABS MED PA NI SDUG BSNGAL SEL BA'I GROGS

MED PA'O, ,GZHAN SDUG BSNGAL BA'I DON DU BDAG GI SDUG BSNGAL BZOD
PA GANG YIN PA DE BDE BA'I RGYU LA GNAS PAS BDE ZHES SKYES MCHOG
GSUNG NGO, ,THA NA SKAD CIG TZAM YANG GZHAN LA BZA' BTUNG BYIN
PAS DES BKRES SKOM DANG BRAL BA DANG, GOS BYIN PAS CHA

GRANG DANG BRAL BAS DE MGU ZHING RANGS PAR BYAS PA DES BDAG DGA'
BA GANG YIN PA DE DANG 'DRA BAR SNYING RJE GOMS PA 'DI NA GANG
ZHIG YOD DE MED DO, ,BYAMS PA'I PHAN YON NI GZHAN PHAN ZHES TSIGS
SU BCAD PA GCIG GO, ,GZHAN LA MYA NGAN LAS 'DAS PA'I PHAN YON

@131A *, ,DANG; LHA MI'I BDE BA BSKYED PAR BRTZON PAS BDAG DGA'
BA RNYED PA GANG YIN PA DE NI STE, DE DANG MNYAM PA YUL LNGA'I
BDE BA'I LONGS SPYOD LHUR LEN PA RNAMS KYIS JI LTAR THOB CES 'OG
MA DANG SBYAR RO, ,DE LTAR PHAN YON BSTAN NAS, SPYOD PA

STON PA'I BYAMS PA'I SPYOD PA GZHAN BDE BA SGRUB PA LA BRTZON PA
NI SHIN TU RNYED SLA ZHES TSIGS SU BCAD PA GCIG GO, ,BYAM PA'I
SPYOD PA BYED PA 'DI KHO NA'O, ,'PHAGS PA NI RANG GI DON LHUR LEN
PA RNAMS PAS DE MCHOG TU GYUR PA'O, ,GZHAN BDE BA SGRUB PA LA
GZHOL BA NI,

NYI MA RLABS CHEN ZHES TSIGS SU BCAD PA GCIG GO, ,DE 'DRA ZHES
BYA BA NI NYI MA DANGS DANG MTSUNGS PA'O, ,GCIG TU GZHOL BA NI
RANG DON DANG 'DREN MAS MA YIN PA'O, ,YANG NA GCIG PU GZHOL TE
GROGS LA MI LTOS PAR RO, ,SNYING RJE'I SPYOD PA STON PA'I GZHAN
GYI SDUG BSNGAL

SEL BA LA BRTZON PA NI, 'JIG RTEN ZHES TSIGS SU BCAD PA GCIG GO,
,GZHAN GYI SDUG BSNGAL SEL BAR DGA' BA NI, GZHAN GYI DON DU TSIGS
SU BCAD PA GCIG GO, ,GZHAN GYI SDUG BSNGAL SEL BA NA BDE BA NI,
GZHAN LA PHAN PAR ZHES TSIGS SU BCAD PA GCIG

GO; ,RANG SMIN NAS GZHAN SMIN PAR BYED PA NI, RGAL BAR 'GYUR ZHES
TSIGS SU BCAD PA GCIG GO, ,DE LTAR BYAMS PA DANG SNYING RJE YID
LA BYED PA BSHAD NAS, BSLAB PA GSUM BA RTAN PAR BYED PA 'CHAD PA
NI DE LTAR ZHES BYA BA LA SOGS PA'O, ,TSUL KHRIMS BSNGAGS PA NI,

DE LTAR ZHES RKANG PA GCIG GO, ,RVA DANG, BA SO LA SOGS PA'I
RGYAN PAS GSER DANG, DNGUL LA SOGS PA'I RIN PO CHE'I RGYAN MCHOG
TU GYUR PA LTAR LEGS SPYAD DE, TSUL KHRIMS NI RGYAN GYI MCHOG GO,
,DE SKAD DU YANG, TSUL KHRIMS LDAN PA RGYAN RNAMS KUN GYI MCHOG,,

CES GSUNGS SO, ,SHES RAB BSNGAGS PA NI, GSAL BA'I ZHES RKANG PA
GCIG GO, ,NOR BU DANG MAR ME LA SOGS PA'I GSAL BA'I NANG NA NYI
ZLA'I GSAL BA MCHOG YIN PA LTAR SHES RAB NI SHES BYA GSAL BAR
BYED PAS MCHOG GO, ,DE LA PHAN YON CI YOD CE NA, ZHI BA

@131B BDUD RTZI YANGS ZHES SMOS TE, MYA NGAN LAS 'DAS PA CHEN PO
'THOB CES BYA BA'I THA TSIG GO, ,DE SKAD DU YANG, THUB PA KHYED
KYI YE SHES KYIS, ,SNANG BAS MI SHES RAB RIB DAG ,'JOMS PA'I THA
NA NYI MA YANG, ,ME KHYER TZAM YANG MI PO DA DO, ,ZHES BSHAD DO,
,TING 'DZIN

BSNGAGS PA NI, DGA' BA'I ZHES RKANG PA GCIG GO, ,MI RNAMS KYI
DGA' BA'I NANG NA 'KHOR LOS SGYUR BA'I DGA' BA MCHOG YIN PA LTAR,
,TING NGE 'DZIN NI SHIN TU SBYANGS PA'I DGA' BA DANG LDAN PAS
MCHOG GO, ,'O NA DE SUS RNYED PAR 'GYUR ZHE NA, BYAS PA GZO BA
RNAMS KYIS RNYED

BAR SLA'I, BYAS PA MI GZO BAS RNYED PAR DKA' BA'O, ,DE GSUM GYIS
'BRAS BU MYA NGAN LAS 'DAS PA'I BSNGAGS PA NI, BKRA SHIS ZHES
RKANG PA GCIG GO, ,GZA' DANG RGYU SKAR DANG TSES GRANGS BZANG PO
LA SOGS PA BKRA SHIS PA RNAMS KYI NANG NA GANG GIS 'DOD PA'I DON
GRUB

PA'I BKRA SHIS MCHOG YIN PA LTAR ZHI BA STE MYA NGAN LAS 'DAS PA
NI SDUG BSNGAL DANG, NYON MONGS PA DANG BRAL BAS MCHOG GO, ,'ON
TE SDUG BSNGAL DANG BRAL BA TZAM YIN GYI BDE BA MA YIN NAM ZHE
NA, BDE RGYUN STEN ZHES SMOS TE BDE BA'I RGYUN MI 'CHAD PAS SO,
,DE LTAR RTOGS

PA'I CHOS BSNGAGS NAS, LUNG GI CHOS BSNGAGS PA NI, BDE BAR GSHEGS
PA'I ZHES TSIGS SU BCAD PA GCIG GO, ,DE LA BRTEN NA PHAN YON CI
YOD CE NA, LJON SHING ZHES RKANG PA GCIG GO, ,'BRAS BU RGYA CHEN
NI MTHO RIS DANG THAR PA'O, ,'O NA GSUNG GI DON NAM TSIG

GANG BSTEN ZHE NA, BDE GSHEGS ZHES RKANG PA GNYIS SO, ,SPRANG MA
ME TOG BZHAG NAS SBRANG RTZI LEN PA LTAR RO, ,DE LTAR GDAMS NGAG
RGYAS PAR BRJOD NAS, MDOR BSDUS TE BSHAD PA'I 'GRO BA SPYIL GDAMS
PA NI, SKAD CIG CES TSIGS SU BCAD PA GCIG GO, ,SKAD

CIG LA LUS 'JIG LONGS SPYOD ZAD CING RTAG TU STE, GNYEN PO SKYES
KYI BAR DU SEMS G-YENG ZHING 'KHRUGS PAR BYED PA'I YUL LNGA PO
RNAMS SPONGS, ZHI BA'I BDE 'BRAS THOB PAR BYED CING 'CHING BA'I
'TSE BA MED PAR BYED PA GCIG PU GROGS LA MI LTOS PAR DBEN PA STE
'DU

@132A *, ,'DZI MED PA BSTEN, BDAG DANG GZHAN 'KHOR BA LAS RNAM
PAR THAR PA MYA NGAN LAS 'DAS PA'I SGO MO DBYE BA'I GEGS BSTAN PA
LTA BU'I GTI MUG STE RMONGS PA DANG, 'KHRUGS PA STE LDONGS PA
DANG, RAB RIB STE CHAGS PA SOL TE SPONGS, SPYIR RTA RNAMS RANG
BZHIN GYIS GNYID

CHE YANG RTA'I MCHOG CANG SHES NI RTE'U STE PHRU GU NAS BAG ZON
CHE BAS SHIN TU YUN RING POR GNYID LOG PAR 'GYUR BA MA YIN TE,
CUNG ZAD GNYID LOG NAS RTZVA CHU LA SPYOD DO, ,DE BZHIN DU SANGS
RGYAS KYI SLOB MA RNAMS KYANG 'DOD PA LA YUN RING POR STEN PAR MI
BYED DE, CUNG ZAD BSTEN KYANG DES SKYO

BAR BYAS NAS DGE BA SPYOD DO, ,DE LTAR SKYE DGU SPYI LA GDAMS NAS
SLOB MA LA BYE BRAG TU 'DOMS PA NI SHING CHEN PO LTA BUR CHOS DGU
DANG LDAN PAR GYIS SHIG CES BRJOD PA NI, KHYOD GCIG CES TSIGS SU
BCAD PA GCIG GO, ,DPER NA SHING CHEN PO SDONG PO LTA BU NI BRTAN
PA'O, ,GEL PA LTA BU

BZOD PA'O, ,DUL BA NI LO MA LTA BU'O, ,ZHI GNAS NI ME TOG LTA
BU'O, ,SHES RAB NI YAL GA LTA BU'O, ,RGYU RAB TU SMIN PA NI LO
BRAN MYU GU LTA BU'O, ,SMON LAM NI RTZE MO LTA BU'O, ,TSUL KHRIMS
NI GRIB MA LTA BU'O, ,RAB ZHI STE MYA NGAN LAS 'DAS PA NI 'BRAS
BU LTA BU'O, ,MTSO CHEN LTA BUR

CHOS BCU GCIG DANG LDAN PAR GYIS SHIG CES BRJOD PA NI, KHYOD GCIG
CES TSIGS SU BCAD PA GCIG GO, ,DPER NA MTSO CHEN PO YANGS PA LTAR
SHES RAB RGYA CHE BA DANG, GSAL BA LTAR SHES BYA GSAL BA DANG,
BYIN GYIS GZHOL BA LTAR DGE BA LA GZHOL BA DANG, GTING

ZAB PA LTAR CHOS ZAB MO RTOGS PA DANG, RAB TU DANG BA LTAR DANG
BA'I DAD PA DANG LDAN PA DANG, RTAG TU BSIL BA LTAR NYON MONGS
PA'I GDUNG BA LAS BSIL BA DANG, SPRUL GDUG PA'I RNYI YIS BAG ZHAD
MED PA LTAR DUG GSUM MED PA DANG, ME'I 'JIGS PA SPANGS PA LTAR
NGAN 'GRO'I

'JIGS PA SPANGS PA DANG, RANG BZHIN GYIS RAB TU GTZANG BA LTAR
TSUL KHRIMS KYIS GTZANG BA DANG, SKOM PA GCOD PA LTAR SRED PA
GCOD PA DANG, GRU GZINGS 'DEGS PA'I KHUR BZOD PA LTAR GZHAN DON
BYED PA'I KHUR BZOD PA'O, ,CHAR SPRIN CHEN PO LTA BUR CHOS DRUG
DANG LDAN PAR GYIS

@132B SHIG CES BRJOD PA NI, KHYOD GCIG CES TSIGS SU BCAD PA GCIG
GO, ,DPER NA CHAR SPRIN CHEN PO DES ME TOG LA SOGS PA LA PHAN
'DOGS PA LTAR SKYE BO MANG PO SDIG PA LAS BZLOG STE, DGE BA LA
BKOD NAS PHAN 'DOGS PA DANG, 'BRUG GI SGRA SGROGS PA LTAR 'KHOR
BA'I

SDUG BSNGAL GYIS MI 'JIGS PA DAM PA'I CHOS SMRA BA'I SGRA CHEN
SGROGS PA DANG, CHAR CHEN PO 'BAB PA LTAR GRAGS PA RGYA CHEN POS
KHYAB PA DANG, CHAR DE RLUNG GI SHUGS DRAG POS BSKYOD PA LTAR
SEMS SNYING RJE'I RLUNG GIS BSKYOD BA DANG, SA'I RDUL LDANG BA
ZHI BA LTAR NYON MONGS PA'I

RDUL RAB TU ZHI BAR BYED PA DANG, GRIB MAS SA STENGS BRGYAN PA
LTAR TSUL KHRIMS KYIS SGO GSUM BRGYAN PA'O, ,DE LTAR GDAMS NGAG
BRJOD NAS, DE LAS BYUNG BA'I DGE BA BSNGO BA'I LEGS PA GRUB PAR
BSNGO BA NI, BDAG GIS ZHES TSIGS SU BCAD PA GCIG GO, ,BDE GSHEGS

SPYOD PA NI DANG PO SEMS BSKYED PA NAS THA MA MYA NGAN LAS 'DAS
PA'I BAR RO, ,RTAG TU BDE PA NI JI SRID 'TSO'I BAR DU NAD MED
PA'O, ,LONGS SPYOD BZANG PO NI LOG PAR 'TSO BA MED PA'O, ,YID LA
RE BA 'BYOR PA NI 'DOD PA'I DON THAMS CAD GRUB PA'O, ,GZHAN LA
PHAN PAR DGA' BA NI,

SEMS CAN THAMS CAD SDUG BSNGAL LAS BSGRAL NAS BDE BA LA 'GOD PAR
SPRO BA'O, ,KUN MKHYEN NI SHES BYA THAMS CAD THUGS SU CHUD PA'O,
,BGROD PAR SHOG CES PA NI DE THOB PAR SMON PA'O, ,NYES PA ZHI BAR
BSNGO BA NI DMYAL BA ZHES TSIGS SU BCAD PA GCIG GO, ,DMYAL

BA'I NGAM GROG DANG G-YANG SA LAG MTHIL LTAR MNYAM MUN NAG RNAM
BSAL LUS LA ME 'BAR BA RAB TU ZHI BA DANG, RO MYAGS BTZOG PA'I
'DAM RDZAB BSKAMS NAS DER 'KHRUNGS SHING SKYES PA'I PADMA'I LO
MAS KHEBS SHING RTZA BA'I KHYE'U SO THON PA DANG, RO MYAGS KYI
'DAM DE

GTZANG ZHING DRI ZHIM GYUR NAS, PHYOGS DER PADMA KHA BYE BAS SA
RNAMS RNAM PAR BRGYAN PA DANG, DMYAL BA RNAMS BDE BA RGYAS SHING
BSAM PA BZANG LA RLUNG SER BU'I NGAD BCAS CHAR ZIM 'BAB PAS TSA
BA'I GDUNG BA ZHI BAR SHOG ,STEN PA 'BYUNG BAR BSNGO BA NI, BDUD
DPUNG ZHES

@133A *, ,TSIGS SU BCAD PA GCIG GO, ,SGROGS PA NI DAM PA'I CHOS
STON PA'O, ,LHA'I CHU NI MTSE'U DAL GYIS 'BAB PA'I, ,RTZE MO NI
DER LHA DANG LHA MO RNAMS RTZE BAS NANG PHAN TSUN DGA' BA BYED PA
BAS KYANG GDUL BYA RNAMS DGA' BAR MDZAD PA'O, ,GDUL BYA DE DAG
KYANG

GANG ZHE NA, LHA DANG MI 'DUL BA ZHES SMOS SO, ,GANG GI PHYIR
GDUL ZHE NA, SKYE SHI ZHES RKANG PA PHYED DO, ,GANG GIS 'DUL ZHE
NA, SANGS RGYAS DAG CES RKANG PA PHYED DANG GNYIS SO, ,BRNAG PA
BZHIN DU ZHES BYA BA NI GDUL BYA RNAMS GANG LA MOS PA'I SKUR RO,
,NAM ZHAR ZHES BYA BA NI RTAG

TU'O; ,BSTAN PA RGYAS PAR BSNGO BA NI, 'GRO BA ZHES RKANG PA GCIG
GO, ,DE'I 'GAL RKYEN MED PAR BSNGO BA NI, ,'CHI BDAG CES RKANG PA
GCIG GO, ,MTHUN RKYEN TSOGS PAR BSNGO BA NI 'PHAGS PA'I ZHES
RKANG PA GNYIS SO, ,'PHAGS PA'I SKYE BO NI SANGS RGYAS DANG BYANG
CHUB SEMS

DPA' DANG; NYAN THOS RNAMS SO, ,'O NA RANG SANGS RGYAS 'PHAGS
PA'I SKYE BO MA YIN NAM ZHE NA, YIN MOD KYI, DE NI LUS KYIS CHOS
STON GYI NGAG GIS MI STON PAS GTAM TSOGS MED DO, ,GTAM TSOGS NI
THEG PA GSUM MO, ,SPEL BA NI GONG NAS GONG DU RGYAS PA'O, ,DE LA
PHAN YON

CI YOD CE NA, ZHI BA'I BDUD RTZI ZHES BYA'O, ,ZHI BA'I BDUD
RTZI'I CHAR GYIS BSIL BAS DON BYAS SHOG ,ZHI BA'I BDUD RTZI'I ZLA
BA'I SNANG BA RAB BZANG DON BYAS SHOG ,CES TSIG RNAM PAR SBYAR
RO, ,BDAG GIS SLOB MA'I SPRING YIG 'DI, ,RTOGS SHING CUNG ZAD
BSHAD PA LAS, ,DGE BA DRI MED

GANG THOB DES, ,'GRO KUN RNAM PAR GROL BAR SHOG ,SLOB MA LA
SPRING BA'I 'GREL PA, ,SLOB DPON MKHAS PA CHEN PO SHES RAB 'BYUNG
GNAS BLO GROS KYIS RANG GI SLOB MA RNAMS LA PHAN PA'I DON DU
MDZAD PA RDZOGS SO,, ,,RGYA GAR GYI MKHAN PO BI N'A YA TZAN DRA
DANG, BOD KYI LO TZ'A BA DGE SLONG

CHOS KYI SHES RAB KYIS SGYUR CING ZHUS TE GTAN LA PHAB PA'O,, `,
,LHO ZA MO TSANGS DBYANGS LA SDUG BSNGAL GYI BYE BRAG BSTAN PA
BZHUGS SO,,