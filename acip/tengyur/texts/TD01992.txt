@188A #, ,RGYA
GAR SKAD DU, BADZRA GOO R'I AA NU GRA HA S'A DHA NAm N'A MA, BOD
SKAD DU, RDO RJE DKAR MO'I RJES SU 'DZIN PA'I SGRUB THABS ZHES
BYA BA, DPAL GSHIN RJE

@188B GSHED LA PHYAG 'TSAL LO, ,RDO RJE DKAR MO SGRUB PAR 'DOD
PA'I SNGAGS PAS, YID DANG MTHUN PA'I GNAS SU STAN BDE BA LA 'DUG
STE, SEMS CAN THAMS CAD LA BRTZE BA CHEN POS PHYAG 'TSAL BA LA
SOGS PA NAS, BTANG SNYOMS KYI BAR DU BSGOM PAR BYA'O, ,DE NAS
STONG PA NYID SNGON DU

BYAS PA'I RJES LA, SNA TSOGS PADMA DANG ZLA BA'I STENG DU, RU'I
YI GE SER PO DANG RAL GRI LAS SKU MDOG GSER DANG MTSUNGS SO,
,ZHAL GSUM PHYAG DRUG MA RTZA BA DANG G-YAS DANG G-YON GYI ZHAL,
SER PO DANG DMAR PO DANG DKAR PO'O, ,G-YAS PA NA RAL GRI DANG,
RDO RJE DANG, GRI GUG

GO; ,G-YON PA NA 'KHOR LO DANG, PADMA DANG, THOD PA BSNAMS PA'O,
,SPYAN GSUM MA, MGO BO'I PHRENG BA'I COD PAN DANG, MI MGO LNGA
BCU'I DO SHAL 'PHYANG BA, PHYAG RGYA LNGA DANG LDAN PA, SGEG PA
LA SOGS PA'I RO DANG LDAN PA, G-YON BRKYANG DANG, ZLA BA LA RU
YIG SER PO'O, ,

RTZA SNGAGS NI, AOm GAm BHI RA BADZRA KARTI TA GHA GHA H'Um,
RAKTA SHO nI Ti PRA YE, GOO RI YI BIGHA NA DZA H'RI: ZHES 'BUM
PHRAG GCIG RTZE GCIG PAS BZLAS SO, ,DE NAS LAS NYE BAR BSGRUB
PA'I PHYIR SNGON DU BSNYEN PA MTSAN MA THOB KYI BAR DU BYA'O,
,DES GRUB LA SNGAGS KYIS BSGRUB PAR BYA'O, ,DE NAS BLA

GAB MED PA'I GNAS SU DKYIL 'KHOR BZHENGS PAR BYA STE, PADMA 'DAB
MA BRGYAD PA'I LTE BA DANG BCAS PA'I GZHAL MED KHANG PA'O, ,'DAB
MA BRGYAD PA LA KLU CHEN PO BRGYAD KYI MJUG MAS MNAN PA'I RTZANG
KE TU'I GZUGS RA YIG LAS SKYES PA BRI BAR BYA'O, ,DE'I PHYAG
G-YAS NA KLU'I

ZHAGS PA, G-YON NA SHAKTI BSNAMS PA'O, ,DE'I STENG DU DPAL RDO
RJE GOO R'I MA SNGA MA LTA BUS MNAN PA'O, ,DER MCHOD PA DANG GTOR
MA LA SOGS PA BSHAMS TE, SLOB DPON BDAG NYID GROGS DANG BCAS PAS
BCOM LDAN 'DAS GSHIN RJE GSHED DMAR PO'I DKYIL 'KHOR BSGOMS

PA LA BRTEN PAS, MA RUNGS PA'I SEMS KYIS SNGAGS BZLAS PAR BYA'O,
,AOm BHI SHI MU TA TZE DU MA MA SHA L'A KA LA DZA LA TI AA DZI TE
SV'A H'A, TADYA TH'A, TZA TZA TZA, TZI TZAndA, TZI TZAndA, BADZRA
shE LA shA LA TE SV'A H'A, AOm LI DU LA DZAM KA SV'A H'A, SNGAGS
GSUM PO DE STONG PHRAG BZHI BZLAS PAS SO, ,

@189A *, ,AOm PA SHA MI GI tU MA SHA DZA TI AA DZI TE SV'A H'A,
BRGYAD KYIS LHAG PA'I BRGYA PHRAG GCIG BZLAS PAR BYA'O, ,YANG
SNGAGS DE GNYIS KYI RIM PA YIN PAS BZLAS PAR BYA'O, ,DE LTAR
GNYIS KYIS MTSAN MA THOB KYI BAR DU BYED PA STE SNGON DU BSNYEN
PA BYAS PAR 'GYUR RO, ,'KHOR

LO LA MNGON DU PHYOGS PAS, RKANG PA CHU'I NANG DU BCUG STE, RTZA
BA'I SNGAGS DANG SNYING PO DANG, LAS KYI SNGAS RNAMS GCIG PA
BZLAS PAR BYA'O, ,YUNGS KAR GYIS BGEGS BSKRAD PAR BYA'O, ,YUL
BRTA BAR BYA BA'I PHYIR ZHING SKYONG RNAMS LA GTOR MA RGYA CHER
BYA'O, ,GAL TE

ZHAG GSUM GYI BAR DU CHAR MI PHEBS NA DE'I TSE KHAM PHOR DU KLU'I
GZUGS BRNYAN SNGAGS SNYING GAR BZHAG PA GZHUG STE, DE LA MCHOD
NAS KHA SBYAR LA BYANG NUB KYI PHYOGS SU DRAG PO'I THAB KHUNG DU
BCUG STE, 'OG GI RLUNG GI DKYIL 'KHOR DU BTANG BAS RLUNG CHER
G-YOS NAS ME 'BAR NAS CHU BSROS

TE; KLU CHEN PO RNAMS KYI DUG RLANGS PA DANG, RGYA MTSO'I RLANGS
PA BYUNG BAS BAR SNANG DU SPRIN CHAR DU LTE BAR BABS PAR BSAM MO,
,GAL TE DE LTAR BYAS KYANG ZHAG LNGA'I BAR DU CHAR MI PHEBS NA,
DE'I TSE KE TU LA DRAG POR BSDIGS PAR BYA'O, ,RDO RJE DANG DON
GRUB KYIS BSNUN PA DANG BCAS PAS, AOm

HA NA HA NA BADZRA SA MA YA H'Um ZHES DAM TSIG BRJOD NAS, AOm PA
SHA MI KE TU RU MI SHI KA DZA LA TI AOm BADZRA LA TE SV'A H'A,
AOm BHI NA DHA RA RA H'Um MA H'A KRO DHA P'A DA sh'A LA TE SV'A
H'A, AOm KE TU YAKshA DZA LA RE K'I LI K'I LA YA SARBA SV'A H'A,
,BRI BZLAS PAR BYA'O, ,DE NAS DAM BCAS PA RJES SU DRAN NAS CHAR
NGES PAR 'BEBS

PAR 'GYUR RO, ,DPAL RDO RJE DKAR MO'I SGRUB THABS, GRUB THOB KYI
'KHOR LOS SGYUR BA'I SLOB DPON DPAL 'DZIN GYIS MDZAD PA RDZOGS
SO,, ,RGYA GAR GYI PAndI TA RGYAL SRAS DPAL BI BH'U TI TZANDRA
DANG, GLO BO LO TZ'A BA DGE SLONG SHES RAB RIN CHEN GYIS CHOS KYI
RGYAL PO'I KHAB SKU MKHAR NYID

GZUNGS SU BSGYUR CING ZHUS TE GTAN PHAB PA'O,, ,