@80A #, ,RGYA GAR SKAD DU, BADZRA TZAndA MAndALA BIDHI
B'A SA DZA KA BHA DRA N'A MA, BOD SKAD DU, RDO RJE GTUM PO'I
DKYIL 'KHOR GYI CHO GA BZANG PO MDOR BSDUS PA ZHES BYA BA, GSANG
BA'I BDAG PO RDO RJE GTUM PO LA PHYAG 'TSAL LO, ,GSANG BA

BSTAN PA'I RGYUD DANG NI, ,BLA MA'I GDAMS PA'I LAM ZHUGS NAS,
,CHO GA BZANG PO MDOR BSDUS 'DI, ,RANG DGA' NYES PA DOR TE BRI,
,SLOB DPON MTSAN NYID KUN LDAN ZHING, ,RGYUD KYI DBANG THOB DAM
TSIG BRTAN, ,GZHAN PHAN BSGRUB LA DGA' BA LA, ,GZHAN DAG GUS

PAS GSOL 'DEBS SAM, ,YANG NA RANG BZHIN BSGRUB DON DU, ,NUS PA
DRIS LA TSIG GIS SBYIN, ,DUR KHROD LA SOGS DBEN PA'I GNAS,
,BSKYED PA'I RIM PA GSAL BYAS LA, ,GTZO BO 'BUM LA 'KHOR RNAMS
KHRI, ,RAB 'BRING MTSAN MA THOB PAR BYA, ,DE NAS BLA GOS

LEGS BGOS NAS, ,SNYIM PA ME TOG GIS BKANG STE, ,GUS PAS GSOL BA
GDAB PAR BYA, ,DE NAS DKYIL 'KHOR BYA BA'I PHYIR, ,DUR KHROD DBEN
PA RDO LEB DANG, ,SNGON BYAS YID 'ONG LA SOGS SU, ,LTO 'PHYE'I
SBYOR BAS BRKO BAR BYA, ,BRTAG CING SBYANG DANG BSRUNG BAR BYA, ,

NYES PA MED PA'I SA GZHI DER, ,RDO RJE 'DZIN PAR GSAL BA DANG,
,BAm LAS SKYES PA'I LHA MO SER, ,MDZES PA RGYAN LDAN LUS PHYED
SNANG, ,BUM PA 'DZIN LA MCHOD BSTOD DE, ,SKYOB PA SANGS RGYAS
THAMS CAD KYI, ,SPYOD PA'I TSUL DANG RNAM THAR NI, ,SA DANG PHA
ROL PHYIN PA LA, ,LHA

@80B MO KHYOD NI DBANG DU GYUR, ,SKYOB PA SH'AKYA SENG GE YIS,
,JI LTAR BDUD KYI SDE BCOM LTAR, ,DE BZHIN BDAG GIS BDUD SDE LAS,
,RGYAL BAR BYAS TE DKYIL 'KHOR BRI, ,LAG PAS LA BRDABS PA LAS,
,DGA' BA'I MDANGS LDAN LHA MO YANG, ,KHYOD NI SLOB DPON MCHOG YIN
GYI,,

DKYIL 'KHOR BRI BA'I LAS KYIS ZHES, ,ZER ZHING SA LA THIM PAR
'GYUR, ,RO BSAL NYES PA SPANGS PA STE, ,'THAS PAR BCAG CING RNAM
LNGA DANG, ,DBUGS 'BYUNG GIS NI BYUNG PAR BYA, ,YANG NA ME YI LAS
KYIS SBYANG, ,STONG PA'I SNGAGS KYIS BYIN BRLABS TE, ,RIM PAS

LHA YI KHANG PAR BSAM, ,ME TOG STENG DU RDO RJE BZHAG ,BLA MAS
KHRUS BYAS RDO RJE 'CHANG, ,BSKYED PA'I YAN LAG KUN RDZOGS PAS,
,SHAR BLTAS DKYIL 'KHOR STENG 'DUG LA, ,TSAD MED BZHI YIS GZHAN
DON BSGRUB, ,RNAL RGYAL LA SOGS BSKYED PA YI, ,SLOB MA GUS PAS

SPOS THOGS LA, ,MCHOD LA TSIG 'DI BRJOD PAR BYA, ,H'Um BYAMS PA
CHEN PO RDO RJE 'DZIN, ,ZHES SDANG DAG PAS ME LONG YE SHES GSAL,
,TUM PO GDUG PA 'DUL MDZAD PA, ,RDO RJE BSNAMS LA PHYAG 'TSAL LO,
,DE BZHIN GSHEGS PA KUN ZHI BA, ,DE BZHIN GSHEGS PA

MA LUS GNAS, ,CHOS KUN BDAG DANG BRAL BA'I MCHOG ,DKYIL 'KHOR DAM
PA BZHENGS SU GSOL, ,DE BZHIN LHO PHYOGS LA SOGS NAS, ,H'Um
SNYING RJE CHEN PO RDO RJE 'DZIN, ,NGA RGYAL DAG PA MNYAM NYID YE
SHES MCHOG ,GTUM PO GDUG PA 'DUL MDZAD PA, ,RDO RJE

BSNAMS LA PHYAG 'TSAL LO, ,MTSAN RNAMS YONGS SU RDZOGS PA YI,
,MTSAN MIN THAMS CAD SPANGS PA STE, ,KUN DU BZANG PO SKU YI MCHOG
,DKYIL 'KHOR DAM PA BZHENGS SU GSOL, ,H'Um DGA' BA CHEN PO RDO
RJE 'DZIN, ,'DOD CHAGS DAG PA SO SOR RTOG ,GTUM PO

GDUG PA KUN 'DUL BA, ,RDO RJE BSNAMS LA PHYAG 'TSAL LO, ,ZHI BA
MCHOG GI CHOS CHEN PO, ,YE SHES SPYOD PA RNAMS SPYOD PA, ,KUN DU
BZANG PO GSUNG GI MCHOG ,DKYIL 'KHOR DAM PA BZHENGS SU GSOL,
,H'Um BTANG SNYOMS CHEN PO RDO RJE 'DZIN, ,GTI MUG RNAM DAG NAN

@81A *, ,TAN YE SHES MCHOG ,GTUM PO GDUG PA KUN 'DUL BA, ,RDO RJE
BSNAMS LA PHYAG 'TSAL LO, ,SEMS CAN KUN GYI SROG CHEN PO, ,RANG
BZHIN RNAM DAG DRI MA MED, ,KUN DU BZANG PO THUGS KYI MCHOG
,DKYIL 'KHOR DAM PA BZHENGS SU GSOL, ,

DE NAS RDO RJE SLOB DPON GYIS, ,KHRO ZHING BRJID PA'I SKUR BYAS
TE, ,RKANG PA H'Um LAS RDO RJE BSAM, ,MIG GNYIS NYI ZLA 'BAR BA
STE, ,RDO RJE DRIL BU'I PHYAG RGYA YIS, ,'JIGS SPANGS BYANG SHAR
MTSAMS SONG LA, ,RANG GIS BSTOD CING NGA RGYAL GYIS, ,H'Um DKYIL
'KHOR SA GZHI LA

GNAS PA'I, ,LHA TSOGS BGEGS TSOGS KUN NYON CIG ,NGA NI DPAL LDAN
RDO RJE 'DZIN, ,NGA YI BKA' LAS MA 'DA' BAR, ,BGEGS KYI TSOGS
RNAMS 'GRO BAR GYIS, ,GAL TE KHYED RNAMS MI 'GRO NA, ,YE SHES RDO
RJE 'BAR BA YIS, ,MGO BO TSAL PA BRGYAR

'GAS SHING, ,LUS RNAMS STONG DU GYUR NAS NI, ,RNAM PAR 'JOMS PAR
GDON MI ZA, ,DE BAS KHYED RNAMS GZHAN DU DENGS, AOm BADZRA TZAndA
MA H'A RO shA nA SARBA BIGHN'AN AUTZTSA TA YA PHAt, CES PAS BGEGS
RNAMS BSKRAD PAR BYA, ,GAR STABS KYIS NI BSKOR BA DANG, DANG POR

PHYIN LA 'DI SKAD BRJOD, ,GANG DAG MI 'GRO BGEGS YOD NA, ,LUS
NGAG YID KYI NUS PA RNAMS, ,GZHOM PHYIR KHRO BO'I PHUR BUS GDAB,
,K'I LA YA ZHES BTAB NA SA KYANG, ,A'A KO tA YAS BRDUNG BAR BYA,
,ME RI LA SOGS SNGAGS KYIS BSRUNG, ,GTZO BO'I GDON NI GRU BZHI
STE,,

'KHOR LO DRI CHUS ZLUM POR BYA, ,KHA DOG MTHUN PA'I ME TOG DGRAM,
,SA YI CHO GA RDZOGS PA DANG, ,LHA NI LHAG PAR GNAS PAR BYA,
,RANG SAR LHA RNAMS RDZOGS PA DANG, ,MCHOD BSTOD ME TOG SPOS
THOGS LA, ,H'Um DUS GSUM BDE GSHEGS THAMS CAD KYI, ,THUGS KYI
SRAS

PO RDO RJE 'CHANG, ,DPA' BO RDO RJE BDE MAS 'KHYUD, ,'KHOR GYI
KHRO BO MA LUS KUN, ,KUN NAS BDAG LA DGONGS NAS KYANG, ,KHYED
RNAMS LA YANG MCHOD PA DANG, ,SLOB MA RNAMS LA PHAN PA'I PHYIR,
,RDO RJE CAN BDAG CHE GE ZHES, ,DKYIL 'KHOR DAM PA BZHENGS SU
GSOL, ,RJES SU BRTZE

@81B BAS NYER DGONGS TE, ,SONG NI DGYES PAS BYON PAR MDZOD,
,GZHAN YANG GSANG SNGAGS LHA RNAMS DANG, ,'JIG RTEN SKYONG BA MA
LUS DANG, ,RDZOGS PA'I BYANG CHUB SEMS BSKYED RNAMS, ,SANGS RGYAS
BSTAN PA'I CHOS SKYONG RNAMS, ,GANG DAG RDO RJE'I SPYANG LDAN PA,
,RDO

RJE 'CHANG GI DKYIL 'KHOR MCHOG, ,DENG BDAG 'DRI BAR GYUR PA LA,
,BDAG DANG SKAL LDAN SLOB MA RNAMS, ,BYIN GYIS BRLAB PHYIR BSRUNG
BAR MDZOD, ,BUM PA LHAG PAR GNAS 'DOD PAS, ,RIN CHEN 'BYUNG
KHUNGS LAS BYUNG BA, ,DRI MA MED CING LTO BA CHE, ,MGRIN PHRA
MCHU

'PHYANG DRI ZHIM CHUS, ,DKAR ZHAL BYAS NAS MTSAN MA DGOD, ,RNAM
RGYAL PHYAG MTSAN RDZOGS PAR BRI, ,BSKRAD CING CHU DANG BYANG
SEMS DANG, ,BY'A GHRA SING HA DBYIG PA DANG, ,AUTPALA GZHAN GYIS
MI THUB PA, ,HA SA DE BA GSER DNGUL DANG, ,MU TIG MU MEN BYE RU
GZHUG ,NAS

TIL GRO SRAN MUNGGA DANG, ,GA PUR DZ'A TI GUR GUM MCHOG ,TZANDAN
GNYIS DANG AA GA RU, ,MAR DANG BU RAM SBRANG RTZI DANG, ,LAN TSVA
RNAMS KYIS LTO BA DGANG, ,GOS KYIS MGRIN PA BKAB PA DANG, ,TZU TA
LA SOGS 'BRAS BU CAN, ,YANG NA ME TOG YOD PAS BRGYAN, ,ME

TOG LDAN PA'I RA STEGS SAM, ,KU SHA'I GDAN LA RANG SAR BZHUGS,
,BUM PA BHR'Um LAS GZHAL YAS KHANG, ,CHU SKYES NYI ZLA'I GDAN
BCAS PA, ,RNAM RGYAL LHA RNAMS TSOGS PAR BSKYED, ,GZHAN DU SA BON
GANG YIN PAS, ,CHOG MA LUS RDZOGS PAR BSKYED, ,H'Um KHRO BO

GTUM PO GDUG PA 'DUL, ,RANG BZHIN YE SHES LNGA YI DNGOS, ,RNAM
DAG DRI MED SKU 'CHANG BA, ,'GRO DON MDZAD LA PHYAG 'TSAL LO,
,BDE GSHEGS SKU LA GNYIS MED 'KHYUD, ,STONG PA NYID KYI BDE STER
MA, ,DMAR LJANG GRI GUG THOD PA 'DZIN, ,DPA' MO BDE MA PHYAG

'TSAL LO, ,SKU GSUNG THUGS DANG PHRIN LAS KYI, ,GTZO BO KHRO CHEN
'JIGS PA CHE, ,GDUG PA TSAR GCOD 'JIGS PA'I SKU, ,PHYOGS KYI KHRO
BO PHYAG 'TSAL LO, ,MAR ME BDUG SPOS DRI CHAB MA, ,ZHAL ZAS KYIS
NI TSIM BYED PA, ,MCHOD PA'I LHA MO DGOS 'DOD 'BYUNG, ,

@82A *, ,MTSAMS SU BZHUGS LA PHYAG 'TSAL LO, ,LCAGS KYU ZHAGS PA
LCAGS SGROG MA, ,DGYES PA'I DRIL BU SGROG MDZAD MA, ,KHRO MO
DBANG PHYUG CHEN MO RNAMS, ,SGOM BZHI LA PHYAG 'TSAL LO, ,BSTOD
CING SRAD BU DANG LDAN PAS, ,PHRIN LAS SBYAR ZHING BZLAS

PAR BYA; ,GTOR MAS MCHOD CING GSOL BA BTAB, ,SLOB MA LHAG PAR
GNAS PA YANG, ,BSRUNG ZHING MDZES BA'I ME TOG THOGS, ,KHRUS BYAS
GTZANG MA'I GOS LDAN ZHING, ,DGA' BA'I SEMS KYIS GSOL BA GDAB,
,DPAL LDAN RDO RJE 'DZIN PA CHE, ,BYANG CHUB

CHEN PO'I TSUL BSTAN PA, ,MGON PO CHEN PO BDAG 'TSAL LO, ,DAM
TSIG DE NYID BDAG LA STZOL, ,BYANG CHUB SEMS MCHOG BDAG LA STZOL,
,SANGS RGYAS CHOS DANG DGE 'DUN TE, ,SKYABS GSUM DAG KYANG BDAG
LA STZOL, ,THAR PA CHEN

PO'I GRONG MCHOG TU, ,MGON PO BDAG NI GZHUG PAR MDZOD, ,LAN GSUM
BAR DU GSOL BA GDAB, ,'OD KYIS PHUR BYAS SDIG PA SBYANG, ,RJES SU
GZUNG BAS SPRO BA NI, ,BU TSUR THEG PA CHEN PO YI, ,TSUL CHEN
SNOD NI KHYOD YIN TE, ,GSANG SNGAGS SPYOD TSUL CHO GA MCHOG,

KHYOD LA YANG DAG BSHAD PAR BYA, ,RDO RJE MI PHYED MTHU YIS NI,
,MNYAM PA MED PA'I YE SHES MCHOG ,DE BAS KUN MKHYEN THOB 'DOD
PAS, ,BU YIS BLO GROS 'DI GYIS SHIG ,BLA MA SANGS RGYAS KUN MCHOD
CING, ,RTZA BA YAN LAG NYES PA SPONGS, ,MA BSGRAL 'KHOR BA'I

SEMS CAN LA, ,SNYING RJE CHEN PO RAB BSKYED NAS, ,BSGRAL ZHING
GROL BA'I LAM LA BKOD, ,BDE BAR DBUGS NI DBYUNG BAR GYIS, ,SLOB
MA'I TSOGS KYIS SDIG BSHAGS LA, ,DGE BSNYEN LA SOGS RIM PAS
SBYIN, ,GANG YIN BSLAB PA BSTAN PA DANG, ,SLOB MA LHAR

BYAS YANG NA NI, ,GNAS GSUM LHAR BCAS RTAGS BTAB LA, ,BLA MA DKON
MCHOG GSUM PO DANG, ,BCOM LDAN PHYAG NA RDO RJE NI, ,'KHOR BCAS
MA LUS THAMS CAD KYANG, ,BDAG LA DGONGS NAS GZIGS SU GSOL, ,BDAG
GIS THOG MA MED PA NAS, ,SDIG PA

@82B BGYIS PA MA LUS KUN, ,BCOM LDAN PHYAG NA RDO RJE YI, ,SPYAN
SNGAGS DA LTA MTHOL ZHING BSHAGS, ,BLA MA DKON MCHOG GSUM PO
DANG, ,SANGS RGYAS KUN BDAG RDO RJE CAN, ,DE RIGS 'DZIN PA'I RNAL
'BYOR RNAMS, ,DGE BA MDZAD LA RJES YI RANG, ,BCOM LDAN

PHYAG NA RDO RJE NI, ,DUS GSUM BAD GSHEGS THAMS CAD KYI, ,GSANG
SNGAGS BDAG POS DBANG BSKUR LA, ,GSANG SNGAGS 'KHOR LO BSKOR BAR
BSKUL, ,MTHU LDAN SKYON MED KHYED RNAMS LA, ,SKYE RGAS NA 'CHI MI
MNGA' YANG, ,'GRO BA'I DON DU SKU SPRUL PA, ,

MTHUN 'JUG MYA NGAN MI 'DA' GSOL, ,DON DAM RANG BZHIN MTSAN MA
MED, ,MTSAN MAR MI RTOG CHOS SKU LA, ,BDE GSHEGS MTSAN DPE'I SKUR
SNANG BA, ,RDO RJE CAN LA SKYABS SU MCHI, ,DUS GSUM MGON PO THUGS
RJE CAN, ,BYAMS PA'I THUGS LAS MA G-YOS KYANG,,

DGONGS PA'I DBANG GIS KHRO SPRUL LA, ,GSANG SNGAGS LHA TSOGS KUN
SKYABS MCHI, ,DE SGRUB DES MTSON GSUNG GI CHOS, ,NYI SHU RTZA
BRGYAD DRAG PO'I TSOGS, ,CHOS KYI RANG BZHIN DRI MA MED, ,CHOS
KYI MCHOG LA SKYABS SU MCHI, ,SNA TSOGS SKUR SPRUL DON MCHOG
BSGRUB, ,

RIN CHEN SKYABS MCHOG DGE 'DUN DANG, ,'PHAGS PA GOS SNGON BYANG
CHUB SEMS, ,DGE 'DUN MCHOG LA SKYABS SU MCHI, ,BLA MA DUS GSUM
MGON PO DANG, BCOM LDAN PHYAG NA RDO RJE NI, ,'KHOR DANG BCAS LA
LUS 'BUL BAS, ,BZHES NAS BDAG LA RJES BRTZE BAS, ,

RJES SU MTHUN PA'I DNGOS GRUB STZOL, ,DANG PO BYANG CHUB SEMS
BSKYED NAS, ,TSOGS GNYIS LAS BYUNG DGE BA RNAMS, ,'KHOR BA'I SEMS
CAN MA LUS DON, ,BYANG CHUB CHEN POR BSNGO BAR BYA, ,BYANG CHUB
TU YANG SEMS BSKYED LA, ,SNGAGS KYI DAM TSIG SBYIN PAR BYA,
,MAndALA

SNGON DU 'GRO BA YIS, ,BLA MA RDO RJE SLOB DPON DANG, ,BCOM LDAN
RDO RJE GTUM PO DANG, ,DKON MCHOG GSUM DANG BSTAN DGA' KUN, ,BDAG
LA DGONGS NAS GZIGS SU GSOL, ,BDAG MING 'DI ZHES BGYI BA 'DI,
,DUS 'DI NYID NAS BZUNG NAS SU, ,BYANG

@83A *, ,CHUB SNYING POR MCHIS KYI BAR, ,SEMS CAN KUN GYI DON GYI
PHYIR, ,BLA NA MED PA'I BYANG CHUB SEMS, ,DAM PA BDAG GIS BSKYED
PAR BGYI, ,JI LTAR DUS GSUM MGON PO RNAMS, ,BYANG CHUB TU NI NGES
GNAS PA, ,TSUL KHRIMS RNAM GSUM SDOM PA

DANG; ,DGE BA'I CHOS NI SDUD PA DANG, ,SEMS CAN DON BYED TSUL
KHRIMS RNAMS, ,SO SOR BDAG GIS GZUNG BAR BYA, ,BLA NA MED PA'I
DKON MCHOG GSUM, ,SANGS RGYAS CHOS DANG DGE 'DUN TE, ,DAM PA BDAG
GIS BSKYED PAR BGYI, ,'DI NI SANGS RGYAS RIGS

DAG PA'I, ,DAM TSIG YIN PAR RGYAL BAS BSGRAGS, ,RDO RJE DRIL BU
PHYAG RGYA DANG, ,SKYON BRAL RDO RJE CHEN PO'I RIGS, ,THUGS RJES
'BREL BA'I SLOB DPON NI, ,YANG DAG NYID DU GZUNG BAR BYA, ,DRI MA
MED PA'I DAM TSIG CHOS, ,RIN CHEN RIGS MCHOG CHEN PO LA, ,NYIN RE

BZHIN DU DUS DRUG TU, ,SBYIN PA RNAM BZHIN SBYIN PAR BYA, ,BYANG
CHUB CHEN PO LAS BYUNG BA, ,PADMA'I RIGS MCHOG DAG PA LA, ,PHYIN
NANG GSANG BA THEG PA GSUM, ,YANG DAG NYID DU GZUNG BAR BYA, ,LAS
KYI RIGS KYI DAM TSIG NI, ,THUN MONG THUN MONG MA YIN PA'I, ,SDOM
PA MA

LUS THAMS CAD KUN, ,DE BZHIN NYID DU SO SOR GZUNG, ,BYANG CHUB
SNYING POR MCHIS KYI BAR, ,MCHOD PA'I LAS NI CI NUS BGYI, ,MA
BSGRAL BA NI BDAG GIS BSGRAL, ,MA GROL BA NI BDAG GIS DGROL,
,DBUGS MA PHYIN PA DBUGS PHYUNG BGYI, ,SEMS CAN DNGOS GRUB

CHE LA DGOD, ,DKYIL 'KHOR ME TOG SNGON POR BCAS, ,RDO RJE 'CHANG
LA DBUL BAR BYA, ,BDUD RTZI RNAM LNGA GTOR MA'I TSOGS, ,RNAM PA
KUN DU BSTEN PAR BYA, ,THABS KYIS BSGRAL BA'I DAM TSIG NI,
,SNYING RJE LAS BYUNG BSGRAL BAR BYA, ,LAN GSUM BAR DU DAM BCAS
PA, ,

RIGS KYI LHA LAS 'OD 'PHROS PAS, ,RANG RANG YE SHES YIG BZHIS
BSTIM, ,RDO RJE KHU TSUR DRI YI CHUS, ,MAS RIM BZHIN DU BRTEN PAR
BYA, ,DE RJES MCHOD PA SPRO BAR BYA, ,AA SHVADthA DANG PA LA SHA,
,AU DU MW'A RA LA SOGS PA'I, ,SOR BCU GNYIS SAM YANG NA BRGYAD,
,RTZE

@83B MO ME TOG MDZES PAS BRGYAN, ,DKYIL 'KHOR 'DAB BRGYAD RNAM
LNGAS BYUG ,SHAR BLTAS DBUS SU SOS BZUNG NAS, ,PADMA'I PHYAG
RGYAS DOR BYAS TE, ,KHYOD KYI DKYIL 'KHOR DAM PA 'DIR, ,ZHUGS
PA'I DNGOS GRUB BRTAG PA'I PHYIR, ,RNAM SHES DAG PA'I SO SHING
'DI, ,SOS

BZUNG NAS NI DBUS SU DOR, ,BDAG DANG BLA MA STENG BLTAS NAS,
,MCHOG GI DNGOS GRUB DAM PA YIN, ,PHYOGS SU PHYIN LAS SO SO STE,
,MTSAMS SU 'JIG RTEN DNGOS GRUB 'BYUNG, ,THUR BLTAS SA 'OG GRUB
PA YIN, ,SA LA MA LHUNG MKHA' SPYOD DO, ,BDUD RTZI BYIN BRLABS
THOD PAR

BLUGS, ,RDO RJE 'DI NI RDO RJE'I CHU, ,'THUNGS SHIG DAM TSIG BYIN
GYIS BRLABS, ,GAL TE DAM TSIG 'DAS PA NA, ,DMYAL BAR NGES PAR
SREG PAR BYED, ,AOm HR'I:BI SHUDDHA DHARM'A SARBA B'A PAm NI
SHTZA, SHO YA BI K'ALP'ANA AA PA NA YA H'Um H'Um, LAN GSUM SKYOR
CHUS NGAG DAG BYAS, ,LHA DANG RJES MTHUN

SKUD PA LA, ,SNGAGS BTAB G-YAS DANG PHRIN LAS G-YON, ,KHRO BO
GTUM PO'I BYIN RLABS DANG, GSANG SNGAGS NUS PA BLA NA MED, ,SKAL
LDAN BAR CHAD MED PAR BSRUNG, ,SU YANG GNOD PA MA BYED CIG ,KU
SHA GTZANG MA BYIN BRLABS TE, ,BZHIN BZANGS THUR NYON DKYIL

'KHOR DU; ,'JUG PA'I RTAGS RNAMS BRTAG PA'I PHYIR, ,KU SHA'I
RTZVA 'DI SNGAS DANG STAN, ,THUB PAS TING 'DZIN GRUB LTAR SHOG
,MA NOR SENG GE BZHIN NYAL NAS, ,MTSAN MA JI LTAR BYUNG BA LTAR,
,BLA MA'I MDUN DU BRJOD PAR BYA, ,BZANG NA DNGOS GRUB SPRO BA
BSKYED, ,GAL TE NGAN

NA BSKRAD DANG BSRUNG, ,ME YI LAS KYIS BZLOG PAR BYA, ,GZHAN YANG
DGE BA'I LAS KUN SHIS, ,BLA MAS RDO RJE CAN KHYOD LA, ,NANG PAR
LANGS TE DKYIL 'KHOR PA, ,NAM MKHAR BTEG LA THIG GAD PA STE, ,BU
MO GTZANG ZHING SDOM LDAN GYIS, ,BKAL BA RAS BAL LAS BYUNG BA, ,

YE SHES LNGA NI GCIG BSDUS PA'AM, ,YANG NA SKU GSUNG THUGS KYANG
RUNG, ,AOm AA N+YO N+YA AA NU GA TA SARBA DHARM'A SPA RA SPHA RA
AA NU GA TA SARBA DHARM'A TYANTA AA NU PRA BIshtI SARBA DHARN'A:,
ZHES BRJOD PAS NI BSGRIL PAR BYA, ,PADMA'I SNOD DU BZHAG NAS
KYANG, ,MI 'CHI LNGA YIS SPANGS BYAS LA, ,BLO LDAN

@84A *, ,YE SHES BSTIM BYAS LA, ,NAM MKHAR YE SHES DZA DZAS GDAB,
,SGO YI BCU GNYIS CHA DANG LDAN, ,SRID KYANG KHANG PA NYIS 'GYUR
LA, ,TSANGS PA'I LAS THIG DRANG BYAS NAS, ,AOm BADZRA SA MA YA
S'U TRAm M'A TI KRA MA H'Um, ,TSANGS DANG ZUR THIG LA SOGS PA, ,

BSTAN BCOS MTHONG ZHING BLO LDAN DES, ,CHA NI GANG YIN RNAM PAR
DBYE, ,GAL TE NYES PA'I 'BRAS BU NI, ,CHAD NA BLA MA'I SROG G-YO
ZHING, ,DMAN LHAG NAD KYIS BTAB PAR 'GYUR, ,PHYOGS 'KHRUL SLOB MA
RMONGS PAR 'GYUR, ,BLO LDAN NYES PA MED PAR BYA, ,GRU BZHI SGO
DANG RTA

BABS BCAS, ,DRA BA DRA BA PHYED PAS BRGYAN, ,NYI ZLA DRIL BU
G-YER KHAS SPRAS, ,PADMA KHYAMS DANG RDO RJE'I PHRENG, ,DUR KHROD
ME RI LA SOGS PA, ,RNAM PA MA LUS RDZOGS PAR BYA, ,RIN CHEN RNAM
LNGA 'BRU PHYE DANG, ,'BYUNG KHUNGS LAS BYUNG RNAM PA LNGA,
,PADMAR SO SOR GZHAG BYAS TE,

SNGAGS KYIS BTAB BA YIG 'BRU BSAM, ,YE SHES BSTIMS LA YIG GSUM
GYIS, ,BYIN GYIS BRLABS TE MTHING GA BLANGS, ,DBANG LDAN MTSAMS
SU DRANG BYA STE, ,'DI NI CHOS DBYINGS DAG PA STE, ,SEMS CAN
KHAMS NI SGROL BYED PA, ,DPAL LDAN RDO RJE 'DZIN PA GNAS, ,

DE BZHIN GSHEGS PA KUN GYI GNAS, ,DE BZHIN LJANG GU DRANG BYAS
LA, ,'DI NI SO SOR RTOG PA DAG ,DMAR PO MNYAM NYID YE SHES TE,
,SER PO BYA BA BSGRUB PA LA, ,DKAR PO ME LONG YE SHES DAG ,ME TOG
DOR LA MTSAN MA BRTAG ,THAMS CAD G-YAS SKOR MA NOR BAR, ,SBOM
PHRA CHAD PA MED PAR BRI, ,NYES

PA 'BYUNG BA'I RIM PA NI, ,TSON MI MNYAM ZHING YO DANG DMA',
,DNGOS GRUB NYAMS PAR 'GYUR BA YIN, ,YON POS RTZOD LA GDUNG BAR
'GYUR, ,SBOM NA NAD 'BYUNG GAL TE PHRA, ,NOR NYAMS CHAD PAR GYUR
PAS NA, ,'CHI 'GYUR PHYOGS NYAMS PHUR BUS 'DEBS, ,SHAR DKAR

LHO SER NUB PHYOGS DMAR, ,BYANG PHYOGS AINDRA N'I LA'I MDOG ,LTE
BA MTHON MTHING 'KHYIL PAR BYA, ,MTSAMS SOGS CHO GAS BRTAG PA
DANG, ,DUR KHROD RNAMS NI RIM PAS BRI, ,RDO RJE DKYIL 'KHOR LHAR
BSGRUB PA, ,YOL BAS BCAD PA'I DKYIL 'KHOR DU, ,KHRUS BYAS

@84B DRI YIS LUS BYUGS TE, ,GOS BZANG GIS BRGYAN LAN GSUM BSKOR,
,DE NAS RDO RJE 'DZIN PA YIS, ,NGA RGYAL BYAS TE H'Um SGROGS PAS,
,SHAR GYI SGO NAS NANG DU ZHUGS, ,SGO BZHI YANG NI DBYE BAR BYA,
,AOm BADZRA AUDGHA tA SA MA Y'A BE SHA YA H'Um, BUM PAR RANG GNAS
'DUG BYAS

TE; ,MCHOD PA'I RDZAS KYIS LEGS BRGYAN NAS, ,DKYIL 'KHOR LHA
RNAMS RDZOGS PAR BSKYED, ,YE SHES BSTIMS LA MCHOD PAR BYA, ,BSTOD
CING GLU DANG LDAN PA YIS, ,TSOGS KYI 'KHOR LOS MCHOD PAR BYA,
,DE NAS LHAG PA'I LHA YANG BSDU, ,BZLAS PA'I RIM PA BZHIN DU
BRJOD, ,

SHAR DU ZHI BA'I ME LAS BYA, ,DE NAS SHAR GYI DBANG STEGS LA,
,SLOB MA'I CHO GA JI LTA BAR, ,SLOB DPON DBANG DANG LDAN PAR BYA,
,ME TOG THOGS LA TSIG 'DI BRJOD, ,H'Um THUGS KYI SRAS PO RDO RJE
'DZIN, ,GDUG PA 'DUL MDZAD GTUM PO YIS, ,SLOB MA SMIN PAR BYA
BA'I PHYIR, ,

BDAG LA DBANG BSKUR SBYIN PAR MDZOD, ,DE LTAR RIM PA RDZOGS PA
DANG, ,DE NAS SLOB MA GZHUG PAR BYA, ,YOL BA'I PHYIR GNAS RIM PA
BZHIN, ,KHRUS BYAS SNGAGS 'DIS DAG PAR BSAM, ,K'A YA B'AKA TZITTA
SARBA P'A PAm SHO DHA NI SV'A H'A, DE NAS LHAR BYAS GNAS GSUM DU,
AOm BADZRA

BANDHA TRAtA K'A YA B'AKA TZITTA, ZHES PAS SDIG PA DRAL BYAS LA,
,RANG RANG YI GE BSAM PAR BYA, ,BGEGS BSKRAD SDIG PA GZHOM PA
DANG, ,BLA MAS RANG GI SA BON GYIS, ,SLOB MA'I SDIG PA SBYANG BAR
BYA, ,AOm K'A YA SHUDDHA SARBA DHARM'A K'A YA SHUDDHO&HAm, AOm
B'AK SHUDDHA SARBA DHARM'A

B'AK SHUDDHO&HAm, AOm TZITTA SHUDDHA SARBA DHARM'A TZITTA
SHUDDHO&HAm, RNAM DAG LHA YI NGO BOR BYA, ,GDONG PA RAS KYIS BKAB
NAS NI, ,BU KHYOD SU YIN CI LA DGA', ,SANGS RGYAS SKUN GYI RANG
BZHIN SKU, ,SLOB DPON MGON LA SKYABS SU MCHI, ,GTZO BO KHRO BOR
BCAS PA YIS, ,LHA RNAMS

KUN LA PHYAG 'TSAL LO, ,BDAG NI SKAL BZANG RIGS YIN TE, RDO RJE
'DZIN PA KHYOD LA DGA', ,PHRIN LAS MA LUS KHYOD LA RDZOGS, THAR
PA CHEN PO'I GRONG KHYER DU, ,MGON POS BDAG NI GZHUG PAR MDZOD,
,SLOB MAS YON PHUL SNGAGS 'DI BRJOD, AOm A'A KHAm B'I RA

@85A *, ,H'Um; RANG RANG GNAS SU BZHAG NAS KYANG, BGEGS KYI BAR
CHAD BSAL BAR BYA, ,DKYIL 'KHOR LA NI BSKOR BYAS TE, ,SHAR GYI
PHYOGS NAS SGO PHYE LA, ,LHA DANG SANGS RGYAS RNAMS BSKUL TE,
,SKU GSUNG THUGS KYI BYIN RLABS KYIS, ,BDUD BZHI RNAM PAR

DAG BCOM NAS, ,SNGAGS 'DIS PHYAG GSUM BRKYANG LA BYA, ,AOm NA MA
STE H'Um, AOm NA MA MI H'Um, NA MO NA MA H'Um SV'A H'A, DE NAS
THAL SBYAR SHAR PHYOGS NAS AOm TREE LO KYA BI DZA YA, B'U DZO PA
STH'A N'A YA, A'ATMA N'Am NI RY'A TA Y'A MI, SARBA TA TH'A GA TA
AA KshO BHYA, ,AA BHI shANYTZI AA DHI TI shthA SVA MAm, MI

BSKYOD BRGYA BYIN STENG DU GSAL, ,AOm MA H'A K'A LA P'U DZO
PASTH'A N'A YA, ,A'ATMA N'Am NIRY'A TA Y'A MI, SARBA TA TH'A GA
TA RATNA SAm BHA BA, AA BHI shANYTZI AA DHI TI shthA SVA MAm, LHO
YI PHYOGS NAS PHYAG BYAS TE, DPRAL BAR SKU NI KHYAB 'JUG MNAN,
,NUB NAS GSUNG GI DBANG PHYUG GZHOM, ,AOm AA MRi TA KUndA

LI; P'U DZO PASTH'A N'A YA, A'ATMA N'Am NIRY'A TA Y'A MI, ,SARBA
TA TH'A GE TA PADMA DHA RI, AA BHI shANYTZI AA DHI TIshthA SVA
MAm, AOm A'ARYA DZAm BHA LA P'U DZO PASTH'A N'A YA, A'ATMA N'Am
NI RY'A TA Y'A MI, SARBA TA TH'A GA TA AA MO GHA SIDHI, AA BHI
shANYTZI AA DHI TIshthA SVA MAm, NUB BYANG RIM PAS PHYAG BYA'O,
,LAS KYI BUM PAS KHRUS

BYAS TE; ,SNGOM PA MA LUS PA YANG SBYIN, ,BYIN GYIS BRLAB PHYIR
YE SHES KYANG, ,BLA MA LA NI GSOL BA GDAB, ,DE BZHIN GSHEGS PA
THAMS CAD KYIS, ,BDAG LA BYIN GYIS BRLAB MDZOD LA, ,RDO RJE SEMS
DPA' BLA NA MED, ,BDAG LA DA LTA BSKYED DU GSOL, ,SDIG BRAL SPOS
KYIS

BDUG BYAS NAS, ,'GYING BCAS RDO RJE DRIL 'DZIN PAS, ,SANGS RGYAS
MA LUS LHAG PA'I LHAR, ,BSDUS LA GNYIS MED BDE BA CHE, ,ZAG MED
BDE BAS YAN LAG KHYAB, ,H'Um 'DI NI RDO RJE'I DAM TSIG STE, ,RDO
RJE GTUM PO SEMS DPA' CHE, ,YE SHES RDO RJE BLA MED 'DI, ,DA LTA
NYID DU

'BAB PAR SHOG ,AOm BADZRA TZAndA MA H'A RO shA nA, A'A BE SHA YA
STVAm BH'A YA, R'A R'A R'A R'A, TZA L'A YA, AA H'Um MA H'A DZHEm
BADZRA TZAndA A'A BE SHA YA, AA AA AA AA AA, ZHES BZLAS GANG LA
BABS GYUR KYANG, AOm BADZRA TZAndA MA H'A RO shA nA, AA DHIshthI
TE SA MA YA, SNGAGS KYIS BRTAN BYAS LCES LA AA, ,DGE

@85B MI DGE YI LUNG BSTAN BYA, ,ME TOG RDO RJE DANG BCAS PA,
,SPYI BOR BZHAG LA 'DI SKAD BRJOD, ,H'Um RDO RJE GTUM PO DENG
KHYOD KYI, ,SNYING LA YANG DAG ZHUGS PA NI, ,GAL TE TSUL 'DI
GZHAN SMRAS NA, ,DE MA THAG TU DRAL TE GSHEGS, ,BDUD RTZI LNGAS
BKANG KA P'A LAR, ,

SNGAGS BTAB RDO RJE DANG BCAS SBYIN, ,H'Um 'DI NI KHYOD KYI RDO
RJE'I CHU, ,DAM TSIG NYAMS NA SREG PAR BYAD, ,DAM TSIG BSRUNGS NA
DNGOS GRUB RNAMS, ,RDO RJE BDUD RTZI'I CHU 'DIS 'GRUB, ,AOm A'A:
H'Um BADZOD KA thA H'Um, ,SHAR DU 'DUG LA 'DI SKAD BRJOD, ,DE NAS

BRTZAMS TE KHYED RNAMS KYI, ,RDO RJE GTUM PO NGA YIN GYI, ,KHYED
KYIS NGA LA BRNYAS PA NA, ,MI BDE MA SPANGS DUS BYAS NAS, ,DMYAL
BAR LTUNG BAR GYUR TA RE, ,PHYOGS BZHI NAS NI DNGOS GRUB BRTAG
,MDZES PA'I ME TOG LHA LA DOR, ,GSANG BA BLA MED ME TOG 'DI, ,PHO
BRANG

DKYIL 'KHOR LHA MCHOG LA, ,LAS DANG RJES MTHUN BRTZE BA YIS,
,RIGS DANG MTHUN PAR 'BAB PAR SHOG, ,PRA T'ITZTSA HO BADZRA, ,LHA
YI STOD DANG RKED PA DANG, ,SMAD DANG NYE RING GTZO 'KHOR GYI,
,BYE BRAG DNGOS GRUB RTAGS YIN NO, ,DE NAS BLA MAS ME TOG BLANGS,
,SLOB MA'I MGOR

BCINGS SNGAGS 'DI BRJOD, ,AOm DHARMA KUndA AA BHI shINYTZA, LHA
BSTIM RIGS KYI MING YANG GZUNG, ,SNGON GYI MIG MKHAN RGYAL PO
YIS, ,MA RIG LING TOG BSAL BA LTAR, ,DE BZHIN KHYOD KYI MIG DBYE
STE, ,YE SHES MIG GIS MTHONG BAR SHOG ,BADZRA TZAKshU PA TRA LAm
HRI, ,GDONG

G-YOGS BSHUS LA 'DI SKAD BRJOD, ,DKYIL 'KHOR BZANG PO 'DI LA
LTOS, ,MTHONG NA DAD PA RAB TU SKYE, ,KHYOD NI SANGS RGYAS RIGS
SU GYUR, ,SNGAGS DANG PHYAG RGYAS BYIN BRLABS TE, ,DNGOS GRUB MA
LUS SNOD DU 'GYUR, ,RIGS KYI RNAM PAR DAG PA BSTAN, ,DE NAS SLOB
MA DAD LDAN

PAS; ,BLA MA'I ZHABS LA PHYAG BYAS TE, ,YON MCHOG BLA MED PHUL
NAS KYANG, ,DBANG BSKUR BA YI GSOL BA GDAB, ,BYANG CHUB RDO RJE
SANGS RGYAS LA, ,JI LTAR MCHOD CING GSOL MDZAD PA, ,BDAG PA LA
BYIN GYIS BRLAB PA'I PHYIR, ,NAM MKHA'I RDO RJE DENG BDAG STZOL, ,

@86A *, ,SEMS CAN KUN GYI DON GYI PHYIR, ,BDAG NI SLOB DPON MCHOG
BGYID DO, ,LAN GSUM BRJOD NAS SHAR PHYOGS SU, ,PADMA 'DAB BRGYAD
KHRI LA 'DUG ,RNAM RGYAL BUM PA LA SOGS PAS, ,CHU RNAMS THOD
PA'AM BUM PAR BSDUS, ,RDO RJE'I GLU DANG DRIL BUR LDAN, ,

RIGS LNGA RIG PA'I LHA MOR LDAN, ,BAG CHAGS MA LUS DAG BYAS TE,
,SKU GSUM DAM TSIG LAS BYUNG BA'I, ,YE SHES BDUD RTZI DRI MA MED,
,LHA YI BDUD RTZI RNAM DAG 'DIS, ,MI BSKYOD RDO RJE'I DBANG BSKUR
RO, ,AOm A'A DARSHA DZNY'A NA AA BHI shINYTZA H'Um, CHU YI DBANG
BSKUR DAM PA

'DIS; ,SGRIB PA RNAM PA GSUM BRAL NAS, ,MI BSKYOD RNAM DAG YE
SHES 'THOB, ,MI BSKYOD RDO RJE DNGOS GRUB SHOG ,LUGS MA'AM THANG
GA 'BUR BRIS PA'I, ,GSER SOGS DBU RGYAN RIN 'BYUNG BSAM, ,DBU
RGYAN RIN CHEN DAM PA 'DIS, ,SEMS CAN TSIM PAR BYED PA'I MCHOG,

YID BZHIN BSAM PA 'GRUB BYED PA, ,RDZOGS SANGS RGYAS SU DBANG
BSKUR RO, ,AOm BADZRA SA MANT'A DZNY'A NA H'Um TIshthA AA BHI
shINYTZA H'Um, DBU RGYAN DBANG BSKUR DAM PA 'DIS, ,RIGS LNGA'I
SANGS RGYAS BDE BAR GSHEGS, ,BDAG GI MGO LA BRGYAN GYUR TE, ,RIN
CHEN 'BYUNG LDAN DNGOS GRUB

SHOG ,RIN CHEN LA SOGS RDO RJE LA, ,SNANG BA MTHA' YAS BCUG BYAS
LA, ,LAG TU GTANG LA TSIG 'DI BRJOD, ,SANGS RGYAS KUN GYI RDO
RJE'I DBANG, ,MI PHYED RNAM DAG 'OD GSAL STONG, ,DAM CHOS 'BYUNG
BA'I SGOR GYUR PA, ,RDO RJE CHOS KYI DBANG BSKUR RO, ,AOm BADZRA
PRA TI BE SHA YA

DZNY'A NA AA BHI shINYTZA H'Um, RDO RJE'I DBANG BSKUR DAM PA
'DIS, ,RDO RJE LTA BU'I TING NGE 'DZIN, ,BDAG GI RGYUD LA SKYES
GYUR TE, ,SNANG BA MTHA' YAS DNGOS GRUB SHOG ,DRIL BUR DON YOD
GRUB PA BCUG ,LAG PA G-YON GTAD TSIG 'DI BRJOD, ,THABS DANG SHES
RAB LDAN PA YIS, ,

'GRO DON MNYAM PA MED BYED PA, ,'DOD PA'I PHRIN LAS RDZOGS BYED
CING, ,DRIL BU LAS KYI DBANG BSKUR RO, ,AOm AA DHIshthA NA AA
NUshth'A NA SIDDHI DZNY'A NA AA BHI shINYTZA H'Um, DRIL BU'I
DBANG BSKUR DAM PA 'DIS, ,DUS GSUM BDE GSHEGS THAMS CAD KYI,
,GSUNG GI DNGOS GRUB

@86B BDAG GYUR TE, ,DON YOD GRUB PA'I DNGOS GRUB SHOG ,RNAM SNANG
BSKYED LA MTSOG MA'I STENG, ,'KHOR LO THOGS PA'I MING SGROGS TE,
,RDO RJE MING GI DBANG BSKUR BAS, ,BYANG CHUB THOB PA'I BAR DU
NI, ,CIS KYANG GZHOM PAR MI NUS PAS, ,RDO RJE'I MING DU RAB TU
GRAGS,,

AOm PRA TI SHODHA DHARMA DH'A TU DZNY'A NA N'A MA AA BHI
shINYTZ'A MI H'Um, MING GI DBANG BSKUR DAM PA 'DIS, ,STONG GSUM
BYE BA PHRAG BRGYA RU, ,SPRUL PAS 'GRO RNAMS CHOS STON CING,
,RNAM PAR SNANG MDZAD DNGOS GRUB SHOG ,RIGS LNGA YUM GYIS MA RIG
LNGA, ,RNAM DAG YE SHES LNGA SBYOR BAS, ,

RIG PA'I DBANG DU RGYUD PAS BSTAN, ,SHAR DU SENG GE'I KHRI LA
'DUG ,STENG DU GDUGS DKAR PHUB NAS KYANG, ,PHYIR MI LDOG PA'I
DBANG BSKUR TE, ,SLOB DPON RANG BZHIN 'OD DPAG MCHOG ,SKAL BA
CHEN PO BDAG LA GSOL, ,BDE GSHEGS RNAMS KYI DBANG BSKUR NI, ,

SANGS RGYAS BYANG CHUB RAB BSGRUB PA, ,DE NI SANGS RGYAS DPAG MED
DO, ,BRTUL ZHUGS BLA NA MED PA DE, ,JI LTAR 'DUL BZHIN BDAG LA
GSOL, ,DE NAS RNAM RGYAL BUM PA BLANGS, ,STENG 'OG BZHAG LA TSIG
'DIS SBYIN, ,DBANG BSKUR RDO RJE CHEN PO NI, ,KHAMS GSUM

KUN GYIS PHYAG BYAS PA, ,GSANG GSUM GNAS LAS BYUNG BA YI, ,SANGS
RGYAS KUN GYIS BYIN PA YIS, ,PHRIN LAS THOGS PA MED PA RNAMS, ,BU
YIS GZHAN DON BLA MED BYOS, ,KHYOD NI RDO RJE SLOB DPON YIN, ,DUS
GSUM SANGS RGYAS SRAS YIN NO, ,ZHES BYA DUNG DANG ROL MO

DBUL; ,LUNG BSTAN BYA PHYIR BLA MA YIS, ,SPRUL PA'I SKUR BCAS
DGA' DANG BCAS, ,CHOS GOS BZUNG LA 'DI SKAD BRJOD, ,RDO RJE SEMS
DPA'I RANG BZHIN GSHEGS, ,SRID PA'I MTHA' NI GRUB PA'I PHYIR,
,SRID PA'I NGAN 'GRO NYID LAS BTON, ,KYE RDO RJE DE BZHIN GSHEGS

PA CHE GE MO ZHES, SIDDHI BADZRA TZAndA TE TH'A GA TA SA MA YA
STVAm BHUR BHU BA SVA:, PHYOGS BCU'I SANGS RGYAS MA LUS PAS,
,KHYOD LA LUNG BSTAN BYAS PA 'DI, ,GSANG SNGAGS RDO RJE'I MTHU
YIN PAS, ,DAD PAS 'DI LA SPRO BAR GYIS, ,DE NAS RDO RJE BRTUL
ZHUGS SBYIN, ,RDO RJE LAG TU LEGS

@87A *, ,BYIN LA, ,'DI DE SANGS RGYAS THAMS CAD KYI, ,RDO RJE
SEMS DPA'I PHYAG NA BSNAMS, ,KHYOD KYIS KYANG NI RTAG TU BCANG,
,PHYAG NA RDO RJE'I BRTUL ZHUGS BRTAN, ,AOm SARBA TA TH'A GA TA
SA MA YA TIshthA AE shA STVAm DHA RA YA MI HI HI H'Um, DE NAS
DRIL BU SBYIN BYAS TE, ,'DI NI

SANGS RGYAS THAMS CAD KYIS, ,SHES RAB DBYANGS KYI RJES 'GRO BA,
,KHYOD KYIS KYANG NI RTAG TU BCANG, ,BYANG CHUB MCHOG TU RGYAL
BAS BZHED, ,AOm SARBA TA TH'A GA TA SIDDHA GHAndA SA MA YA
TIshthA AE shA STVAm DHA RA YA MI HI HI H'Um, JI LTAR MIG MKHAN
RGYAL PO YIS, ,MI SHES RAB RIB BSAL BA

LTAR; ,BU KHYOD KYI YANG MI SHES PA'I, ,MA RIG LING THOG BSAL BAR
BYA, ,SMAN LDAN GSER GYI THUR MA YIS, ,YE SHES DAG PAR MIG 'BYED
DO, ,AOm BADZRA NE TRA AA PA HA RA BA TRA LAm HRI, ,DE NAS ME
LONG G-YA' DAG BSTAN, ,CHOS RNAMS GZUGS BRNYAN LTA BU STE, ,DAG
CING GSAL

LA RNYOG PA MED, ,BRJOD DU MED CING GZUNG DU MED, ,RGYU DANG LAS
LAS THAMS CAD 'BYUNG, ,DE NAS RDO RJE ME LONG PHYAR, ,RDO RJE
SEMS DPA' ME LONG LTAR, ,DAG CING GSAL LA DRI MA MED, ,SANGS
RGYAS KUN BDAG RANG BZHIN NI, ,BU KHYOD KYI NI SNYING LA GNAS,
,ZHES BYA HO YIS

MDA' GZHU SBYIN, ,BSKYOD LA PHYOGS BZHIR BDUD LA 'PHANGS, ,DE NAS
H'Um LAS SKYES PA YI, ,'KHOR LO RKANG PA'I BAR BCUG LA, ,DE RING
PHAN CHAD 'JIG RTEN LA, ,SKYOB PA RNAMS KYIS 'KHOR LO BSKOR,
,CHOS KYI 'KHOR LO BLA NA MED, ,KUN DU DRI MED SDIG DANG BRAL,
,DE NAS DUD

BYIN BUS NAS KYANG, ,CHOS KYI DUNG NI BLA NA MED, ,SOM NYI YID
GNYIS MI BYA ZHING, ,DOGS PA MED PA'I SEMS KYIS SU, ,SANGS RGYAS
SPYOD PA'I TSUL GYI MCHOG ,'JIG RTEN 'DIR NI RAB TU SGROGS, ,DE
LTAR BYAS NA SANGS RGYAS LA, ,PHAN BTAGS DRIN DU GZO ZHES BYA,
,RDO RJE'I 'DZIN

PA 'DI KUN KYANG, ,KHYOD LA RJES SU SRUNG BAR BYED, ,DE NAS RIGS
LNGAR BSAM BYAS LA, ,'JIG RTEN KHAMS NI MA LUS PAR, ,SEMS CAN MA
LUS DRANG BA'I PHYIR, ,CHAGS PA MED PA'I BSAM PA YIS, ,JI LTAR
GDUL BYA SNA TSOGS PA'I, ,CHOS KYI 'KHOR LO BSKOR BAR

@87B GYIS; ,DE BZHIN RIGS KYIS GANG 'DUL BA, ,KHYOD KYI PHRIN LAS
MCHOG YIN NO, ,DE NAS SLAR YANG RDO RJE 'DZIN, ,GSAL BAR BYAS TE
TSIG 'DI BRJOD, ,DENG NAS BZUNG NAS RIGS KYI BUS, ,ZHI RGYAS DANG
NGA DANG GSAD PA DANG, ,DGUG DANG BCING DANG BSREG PA DANG, ,

BSKRAD DANG G-YO BA LA SOGS PA'I, ,PHRIN LAS SNA TSOGS BSGRUB PAR
GYIS, ,RAL GRI MIG SMAN SA 'OG DANG, ,MCHIL LHAM DE BZHIN RI LU
STE, ,THUN MONG DNGOS GRUB MA LUS PA, ,DE DAG KHYOD KYIS BSGRUB
PAR GYIS, ,MA LUS GNANG PA SBYIN PAR BYA, ,BDE BAR DBUGS

DBYUNG RNAMS KYANG SBYIN, ,KHYAD PAR BKRA SHIS DBANG RNAMS KYANG,
,RIM PA BZHIN DU RDZOGS PAR BYA, ,GAL TE GSANG BA'I DBANG BSKUR
BA, ,BZHIN BZANGS MIG YANGS LANG TSOR LDAN, ,LUS LA DRI YIS BYUGS
BYAS TE, ,RTZE DANG DGOD PAS G-YO BYAS LA, ,THABS DANG

SHES RAB GNYIS PHA BA STE, ,NOR BU BYANG CHUB SEMS LTUNG BAS,
,BDE GSHEGS KHU BA MTHEB SRIN GYIS, ,DRIR BCAS SLOB MA'I KHA RU
DBAB, ,AA HO SU KHAS DE BTUNG NGO, ,RDO RJE RO YIS NYON MONGS
'JOMS, ,MTSAN LDAN BDE BA BSKYED PA DE, ,YOL BAS BAR BCAD

SNYOMS 'JUG BRTZAM, ,BSRUB DANG SRUBS PA'I SBYOR BA YIS, ,SGRA YI
RGYUN MED LONGS SPYOD KYI, ,RLABS KYI RGYUN NI CHAD PA LAS, ,LHAN
CIG SKYES PA YE SHES KYANG, RGYUN GYI RNAL 'BYOR DRAN PAR BYA,
,SKAD CIG DE DANG MA BRAL NA, ,MI RTOG YE SHES SKYE BAR 'GYUR,
,DE NYID BRJOD

DU MED PA LA, ,BRJOD MED TSIG GI DBANG DU BSHAD, ,GAL TE DE LA MI
RTOG PAS, ,BZHI PA DBANG DU RGYUD DU BSTAN, ,DKYIL 'KHOR RNAM
LNGA'I DBANG BSKUR NAS, ,TSOGS DANG MCHOD PA RGYA CHEN BYA, ,SLOB
MA DAD LDAN MCHOG DES KYANG, ,RTA DANG GLANG PO MA HE DANG, ,BU
DANG CHUNG

MA SROG DANG DBYIG ,CI YOD PHYAG BYAS MA ZHEN PAS, ,BLA MA MNYES
PHYIR DBUL BAR BYA, ,BLA MAS SLOB MA DAM PA'I MGOR, ,BKRA SHIS
BRJOD CING GDUGS PHUB PAS, ,SLOB MA MCHOD PA RDZAS THOGS NAS,
,DRIN LEN DKYIL 'KHOR LAN GSUM BSKOR, ,SMON LAM

@88A *, ,GDAB CING DGE BA BSNGO, ,THO RANGS TSON BSDUS BUM PAR
BLUGS, ,CHU'AM RI'AM NAGS PHUG SBA, ,DRI BZANGS KYIS NI THIG
PHYIS LA, ,SA DER ZHI BA'I ME LAS BYA, ,YANG NA PHONGS PA TSIM PA
DANG, ,TZEE TE'I LAS LA BRTZON PAR BYA, ,JI LTAR RGYUD LAS

GSAL GYUR CING, ,BLA MA'I MAN NGAG THOB GYUR KYANG, ,CUNG ZAD
SPROS PHYIR BDAG NYID SPRO BAR BYAS, ,'ON KYANG NYES TSOGS CI
MCHIS BSHAGS PAR BYA, ,BZANG PO MDOR BSDUS CHO GA MCHOG ,GZHAN
PHYIR BKOD PA'I DGE BA YIS, ,RIGS DRUG GTUM PO'I LAM ZHUGS NAS,,

MYUR DU DE YI 'BRAS THOB SHOG, ,RDO RJE GTUM PO'I DKYIL 'KHOR GYI
CHO GA BZANG PO MDOR BSDUS PA ZHES BYA BA SLOB DPON LAS KYI RDO
RJES MDZAD PA RDZOGS SO,, ,,RGYA GAR GYI PAndI TA ZLA BA BZANG PO
DANG, BOD KYI LO TZ'A BA GLAN CHUNG DAR MA TSUL KHRIMS KYIS
BSGYUR BA'O, ,