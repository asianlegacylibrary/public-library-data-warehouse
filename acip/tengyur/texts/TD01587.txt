@103B #, ,RGYA GAR SKAD DU, BADZRA YO GI N'I STO TRA, BOD SKAD DU, RDO
RJE RNAL 'BYOR MA LA BSTOD PA, ,RDO RJE MKHA' SPYOD MA LA PHYAG
'TSAL LO, ,HR'I: LAS GYUR PA'I MKHA' SPYOD NI, ,NYON MONGS GDUNG
BA BSIL BA'I

PHYIR; ,MKHA' LA DRI MED PAD ZLA'I STENG, ,LANG TSO SHIN TU MDZES
PA LA, ,BCU DRUG LON PA LTA BU'I TSUL, ,'KHOR BA'I SKYON GYIS MA
GOS PHYIR, ,STON ZLA'I MDOG LTAR 'OD ZER 'PHRO, ,'GRO RNAMS GNYID
LAS SAD MDZAD PHYIR, ,GRAG STONG H'Um DANG PHAt SGRA SGROGS, ,BDE
DANG STONG PA

LHAN CIG SKYES, ,GNYIS SU MED PA'I ZUNG 'JUG THUGS, ,MKHA' LA
SPYOD PHYIR ZHABS GNYIS NI, ,RGYAB NAS PHRAG PA GNYIS LA BKAL,
,'GRO RNAMS MKHA' SPYOD 'DREN PA'I PHYIR, ,BHA GA RGYAS SHING
SHIN TU YANGS, ,THABS SHES GNYIS SU MED PA'I PHYIR, ,SKU SMAD RUS
PA'I RGYAN

DANG BCAS, ,CHAGS SHING BDE BRGYAS PA'I PHYIR, ,SKU SHA RGYAS
SHING NU MA 'BUR, ,MA RIG RTZAD NAS GCOD PA'I PHYIR, ,PHYAG G-YAS
GRI GUG MKHA' LA 'PHYAR, ,GNYIS MED BDUD RTZI MDZES PA'I PHYIR,
,PHYAG G-YON THOD PA MKHA' LA 'DZIN, ,'GRO BA'I DON LA DGYES
MDZAD

PHYIR; ,ZHAL NI 'DZUM KHRO DAG DANG LDAN, ,PHYOGS BCU'I SANGS
RGYAS GZIGS PA'I PHYIR, ,SPYAN GSUM MKHA' LA DRAG TU GZIGS, ,SKU
LNGA YONGS SU RDZOGS PA'I PHYIR, ,DBU LA THOD SKAM LNGA YIS
BRGYAN, ,CHOS NYID 'GYUR BA MED PA'I PHYIR, ,DBU SKRA MTHON
MTHING

SHIN TU GNAG ,NYON MONGS BAG CHAGS BSNYIL BA'I PHYIR, ,RUS BCAS
LCANG LOS SE STOD NON, ,SGEG PA'I NYAMS DANG LDAN PA'I PHYIR,
,'GYING TSUL DAR GYI COD PAN MDZES, ,YON TAN KUN GYIS BRGYAN PA'I
PHYIR, ,DBU RGYAN SNYAN CHA DPUNG RGYAN DANG, ,MGUL RGYAN DO

SHAL DO SHAL PHYED, ,PHYAG GDUB ZHABS GDUB RGYAN RNAMS NI, ,RIN
PO CHE YIS RAB TU SPRAS, ,RNAM RTOG SPANGS PHYIR MI MGO'I PHRENG,
,BRGYA PHYED DAG GIS GA SHAL BYAS, ,NYON MONGS BUD SHING BSREG
PA'I PHYIR, ,ME RI DKAR PO'I GSEB NA BZHUGS, ,SGYU MA'I DON DANG

@104A *, ,LDAN PA'I PHYIR, ,'JA' 'OD TSOGS KYIS KUN NAS BSKOR,
,MKHA' SPYOD MA LA PHYAG 'TSAL BSTOD, ,DAD BRTZON DAM TSIG LDAN
PA YIS, ,MCHOD BSTOD GSOL BA BTAB GYUR NA, ,YANG DAG MKHA' SPYOD
GNAS SU NI, ,'DREN MDZAD KHYOD LA PHYAG

'TSAL BSTOD, ,MDUN GYI MKHA' LA LHA MO KHYOD BZHUGS NAS, ,LUS
NGAG YID GSUM BYIN GYIS BRLABS PA DANG, ,BEMS RIG BRAL TSE BAR
CHOD MED PA RU, ,YANG DAG MKHA' SPYOD THUGS SU DRANG DU GSOL,
,MKHA' SPYOD MA DKAR MO'I BSTOD PA, PAndI TA D'I PAm KA RAS

MDZAD PA RDZOGS SO,, ,,PAndI TA DE NYID DANG, LO TZ'A BA RIN CHEN
BZANG POS BSGYUR BA'O,, 