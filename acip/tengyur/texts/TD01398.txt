@184B #, ,RGYA GAR SKAD DU, A'ARYA MANYDZU SHR'I N'A
MA SANG'I TI T'I K'A

BI MA LA PRA BH'A, BOD SKAD DU, 'PHAGS PA 'JAM DPAL GYI MTSAN
YANG DAG PAR BRJOD PA'I 'GREL PA DRI MA MED PA'I 'OD CES BYA
BA, 'PHAGS PA 'JAM DPAL GZHON NUR GYUR PA LA PHYAG 'TSAL LO,
,STONG NYID SNYING RJE'I BDAG NYID CAN, ,SRID GSUM SKYE DANG
ZAD PA

@185A *, ,MED; ,SHES DANG SHES BYA GCIG PA'I LUS, ,DANG PO'I
SANGS RGYAS LA PHYAG 'TSAL, ,RNAM PA DANG BCAS RNAM BA MED
PA'I BCOM LDAN 'DAS MA SHES RAB MA DES RAB TU 'KHYUD, DGOD PA
LA SOGS SGEG DANG 'JIGS PA'I 'DOD PA'I BDE BA RNAM PAR

SPANGS PA'I MI 'GYUR BDE, ,SKU GSUM DANG LDAN DUS GSUM YANG
DAG MKHYEN PA'I SANGS RGYAS RNAMS NI RAB TU SKYED BYED PA,
,THAMS CAD MKHYEN BA DANG PO MCHOG GI SANGS RGYAS BCOM LDAN
GNYIS MED DE NYID LA PHYAG 'TSAL, ,STONG NYID YE SHES YANG DAG
PA, ,RNAM

DAG YE SHES MI G-YO BA, ,MTSAN MED YE SHES YANG DAG CING,
,CHOS KYI BDAG NYID GNYIS MED SEMS, ,SMON PA'I YE SHES DAG PA
YI, ,GSUNG GI SNGAGS NI MI ZAD DBYANGS, ,DE BZHIN MNGON PAR
'DU MI BYED, ,YE SHES DAG PHYIR RNYOG PA MED, ,SKU YI RNAM PAS

RDZU 'PHRUL GSHEGS, ,RDO RJE SEMS DPA' SEMS DPA' TSE, ,BYANG
CHUB SEMS DPA' DE BZHIN GSHEGS, ,DAM TSIG SEMS DPAS GSUNGS PA
GANG, ,DNGOS DANG DNGOS MED ZAD PA'I BDAG ,THOG MA THA MA MED
ZHI BA, ,BYANG CHUB SEMS LA PHYAG 'TSAL LO, ,

SPRUL PA PA YI SKU GSUNG THUGS, ,YE SHES GCIG TU SBYOR BA
RDZOGS, ,LONGS SPYOD RDZOGS PA'I SKU GSUNG THUGS, ,YE SHES
GCIG TU SBYOR BA SNGOM, ,DPAL LDAN CHOS KYI SKU GSUNG THUGS,
,YE SHES GCIG TU SBYOR BA SNGOM, ,LHAN CIG SKYES

PA'I SKU GSUNG THUGS, ,YE SHES GCIG TU SBYOR BA SNGOM, ,SAD
PA'I RMI LAM GNYID STUG DANG, ,BZHI PA DBANG PO GNYIS SKYES
BDE, ,YE SHES THUGS GSUNG SKU YI NI, ,GNAS BZHI RNAMS SU MI
GNAS TE, ,LAS KYI PHYAG RGYA RNAM PAR SPANGS, ,PHYAG

RGYA CHEN PO LAS BYUNG BA, ,LHAN SKYES GZHAN DANG LHAN CIG
MIN, ,RNAM RTOG BSGOM PA LAS 'DAS PA, ,PHYAG RGYA CHEN PO MI
'GYUR BDE, ,GZUNG DANG 'DZIN PA'I RNAM PA YI, ,RTOG PA BRJOD
PA RNAM PAR SBANGS, ,DRI ZA'I GRONG KHYER RNAM PA DANG, ,PHRA
RNAMS KYI NI RANG BZHIN DU, ,

@185B THABS DANG SHES RAB RANG BZHIN SBYOR, ,AE WAm YI GE LA
PHYAG 'TSAL, ,DE BZHIN GANG ZHIG RDO RJE RNAL 'BYOR BDE GSHEGS
DPAG TU MED PA DANG NI BSTAN PA DE BZHIN 'DI, ,BYANG CHUB SEMS
DPA' MCHOG GI RDO RJE 'CHANG BAS GSANG SNGAGS MA LUS PA RNAMS

RIG PAS YANG DAG BSDUS, ,BLUN PO BDAG GIS RNAL 'BYOR MCHOG TU
MI 'GYUR BDE BA DUS 'KHOR MTSAN BRJOD GNYIS DON BSHAD PAR
'DOD, ,NAM MKHA' LA NI MGYOGS PAR 'GRO BA'I NAM MKHA'I BDAG PO
'GRO ZHES CI'I PHYIR GZHAN DAG LA

MI 'GRO, ,STON PA RANG GI LUNG BSTAN GANG ZHIG RGYAL BA'I BDAG
PO BDE STER RDO RJE THEG PA MA LUS PA'I, ,SDUD PAR BYED PA
MCHOG GI RDO RJE 'DZIN PAR RGYA CHER 'GREL BYED BDAG 'DRA'I
BYANG CHUB SEMS DPA' STE, ,DE PHYIR SANGS RGYAS KYI MTHUS LHA
DANG KLU DANG MI

RNAMS KUN NI SMIN PAR BYA BA'I DON DU GSUNGS, ,GANG DAG MNGON
SHES LNGA MED DE NI BRDZUN PA'I TSIG GIS BDAG NI RGYAL BA'I
DBANG PO YIN ZHES SMRA, ,SNA TSOGS KLU YIS MA 'ONGS DUS SU
RTAG TU RTOG GE LA SOGS BSTAN BCOS KYIS DREGS PA'I, ,SANGS

RGYAS PA RNAMS GZHAN GYI RTOG GE'I STOBS KYI DBANG GIS LOG PAR
YANG NI SMRA BA 'BYUNG, ,RTOG GE'I DREGS PA'I TSUL GANG GIS NI
RGAN PA'I YUL GANG STON PAR BYED, ,BLO NGAN DE DAG KHO NA'I
NYES PA 'JOMS PA'I RGYA CHER 'GREL PA BDAG GIS BRI BAR BYA, ,

MCHOG TU MI 'GYUR BZHI PA DANG, ,DE BZHIN SHES RAB YE SHES
GANG, ,SANGS RGYAS DE YANG DE BZHIN 'DIR, ,PHYAG RGYA CHEN PO
RGYAL BAS GSUNGS, ,DPYID KYI DUS SU PHRAD PA'I MYU GU NI,
,LTUNG 'GYUR AA MRA'I 'BRAS BU CI PHYIR 'BYUNG, ,SHES RAB 'DUS

PAS GANG GI KHU BA 'DZAG ,'DI NI DE YI BDE BA GANG GIS 'PHEL,
,GANG GIS 'DZAG PA MED PA MA THOB PAR, ,DE 'DZAG BDE BA 'DOD
PA SDUG BSNGAL YIN, ,CHU NI KUN GYI 'CHO BA BYED PA NI, ,TZA
tA KA SKOMS YA CHU MI 'THUNG, ,'KHOR BA BDE BA MI RTAG PA, ,MA

@186A *, ,THOB 'DOD PA RMONGS CHEN PO, ,MKHAS PA MTHAR PHYIN
SPANGS BYAS LA, ,YANG DAG RGYAL BA'I BDEN STON TO, ,RI DAGS
RGYAL PO RI DAGS ZAS ZA BA, ,LO GCIG NANG DU GAL TE 'KHRIG PAR
SPYOD, ,GSEG MA PHRA MO ZAS SU ZA BA YI, ,PHUG RON

RTAG TU 'DOD PA SPYOD PA YIS, ,GNYIS KA LA YANG MCHOG GI BDE BA
MED, ,RES 'GA' RTAG TU KHU 'DZAG GANG JI BZHIN, ,DE BZHIN 'DOD
LDAN NANG NI DKA' THUB PA, ,SAD DANG RMI LAM NA NI 'DZAG PA'I
PHYIR, ,JI LTAR GNYID LOG SPRUL GYIS SOS BTAB PA, ,MI 'TSO KHU
BA BSDUS PA

MED PA LTAR, ,DE BZHIN DU NI SO YIS BTAB PA YI, ,DKA' THUB DANG
NI BYIS PA'I SKYON RNAMS SO, ,JI LTAR RDO SOGS SKUD PA LAS BYAS
GOS, ,DE NYID MER BSREGS DAG PAR 'GYUR PA LTAR, ,DE LTAR SKYES
BU'I SHES RAB YE SHES SEMS, ,JI LTAR DNGUL CHU ME LA BSREGS NA
RAB

TU 'BREL TE G-YO BAR MI 'GYUR LTAR, ,DE BZHIN SKYE GNAS DANG NI
REG PA KHU BA RTAG TU 'PHO BA YIN, ,JI LTAR SMAN LA SOGS PA'I
STOBS KYIS G-YO BA YANG NI ME DANG PHRAD NA DE 'CHING LTAR, ,DE
BZHIN SHES RAB YANG DAG PHRAD PAS KHU BA'I BLO YIS SBYANGS PAS
SO, ,RGYUD 'DI DAG GI RGYA CHER

'GREL; ,DE BZHIN GSHEGS PAS LUNG BSTAN PA'I, ,'JAM DPAL GYIS NI
BSKUL NAS NI, ,'JIG RTEN MGON POS BRIS PA NYID, ,BYIS PA MKHAS
DANG RMONGS RNAMS LA, ,RGYUD KYI GSANG BA GSAL BYED DO, ,MA NYID
BU RNAMS LA PHAN PA, ,BDE 'DOD LUS CAN THAMS CAD

LA, ,LAM BZANG RDO RJE SEMS DPA' YI, ,BDAG GIS RIG PA'I RNAL
'BYOR PA, ,DE PHYIR DE NI MYUR DU BRI, ,'DIR DANG POR RE ZHIG
RTZA BA'I RGYUD KYI RJES SU 'BRANGS NAS, BRJOD PAR BYA BA DANG,
RJOD PAR BYED PA DANG, 'BREL PA DANG, DGOS PA DANG, ,DGOS PA'I
YANG

DGOS PA MNGON PAR GZIGS NAS, GDUL BYA'I SKYE BO NGES PA DANG
BRAL BA RNAMS KYI RANG GI SEMS KYI BSAM PA DE NYID KYI SKYE BA
'DIR SANGS RGYAS NYID KYI 'BRAS BU STER BA, BDE BA CHEN PO LA
GNAS PA'I DANG PO MCHOG GI SANGS RGYAS RDO RJE DBYINGS KYI DKYIL
'KHOR CHEN PO SENG GE'I

@186B GDAN LA BZHUGS NAS SANGS RGYAS DANG BYANG CHUB SEMS DPA'
DANG KHRO BO'I RGYAL PO DANG, LHA DANG, KLU DANG, LHA MO'I TSOGS
KYIS YONGS SU BSKOR BA, KHAMS GSUM GYIS ZHABS KYI PADMA LA PHYAG
'TSAL BA, LO KA GSUM PAS GCIG TU 'KHOR LOS SGYUR PA'I DANG PO
MCHOG

GI SANGS RGYAS RGYU MED PA'I BCOM LDAN 'DAS DPAL DUS KYI 'KHOR
LO LA ZLA BA BZANG POS GSOL BA BTAB PAS, STONG PHRAG BCU GNYIS
PA DANG, DANG PO MCHOG GI SANGS RGYAS RGYU MED PA'I DUS KYI
'KHOR LO RDO RJE 'CHANG, YE SHES KYI SKU'I DBANG DU GYUR PA'I
MTSAN YANG

DAG PAR BRJOD PA DANG LDAN PA, RGYUD RNAMS THAMS CAD KYI RDO
RJE'I TSIG GI DBANG DU GYUR PA, RGYUD GZHAN GYI RJES SU 'BRANGS
NAS RTOGS PAR BYA'O, ,SANGS RGYAS KYI RIN PO CHE'I ZA MA TOG KHA
BYE BA, LO KA DANG LO KA LAS 'DAS PA'I BDEN PA LA BRTEN PA MNGON
PAR BYANG

CHUB PA BZHI DANG, RDO RJE BZHI YONGS SU DAG PA DANG, SKU BZHI
DANG, RIGS DRUG DANG, BDEN PA BCU GNYIS DANG, DE KHO NA NYID BCU
DRUG DANG, STONG PA NYID BCU DRUG DANG, SNYING RJE BCU DRUG GI
BDAG NYID DANG, LO KA PA'I DBANG BCU DANG, LO KA LAS 'DAS PA'I
DBANG BCU

GCIG PA GSAL BAR DBANG BSKUR BA DANG, DAM TSIG GI PHYAG RGYA
DANG, LAS KYI PHYAG RGYA DANG, YE SHES KYI PHYAG RGYA DANG,
PHYAG RGYA CHEN POS LO KA DANG LO KA LAS 'DAS PA'I SGRUB PA NI,
MTSAN YANG DAG PAR BRJOD PA'I LE'U BCU BZHIR GNAS PA NI BRJOD
PAR BYA'O, ,'DIR RJOD

PAR BYED PA NI LE'U BCU BZHI'I TSIG DANG YI GE'I TSOGS SU GNAS
PA'O, ,YANG BRJOD PAR BYA BA NI DANG PO SANGS RGYAS RGYU MED
PA'O, ,RJOD PAR BYED PA YANG DE SKAD BRJOD PA'O, ,YANG NA BRJOD
PAR BYA BA NI YE SHES KYI SKU, RJOD PAR BYED PA NI DE'I TSIG GE
TSOGS SO, ,BRJOD BYA DANG RJOD BYED KYI

MTSAN NYID KYI BRJOD BYA RJOD BYED KYI 'BREL PA'O, ,'DIR DANG PO
DKYIL 'KHOR DU 'JUG PA DANG, LO KA PA'I DBANG BYIN NAS BSOD NAMS
DANG YE SHES KYI CHOGS KYIS SEMS CAN GYI DON BYED PA NI DGOS
PA'O, ,SHES RAB CHEN PO BZHI PA LO KA LAS 'DAS PA'I DBANG BSKUR
NAS RGYU MED PA'I PHYAG RGYA

@187A *, ,CHEN PO'I DNGOS GRUB THOB PAR BYA BA'I PHYIR BSOD NAMS
DANG YE SHES KYI TSOGS KYIS SEMS CAN GYI DON BYED PA NI DGOS
BA'I YANG DGOS PA'O, ,DE DAG GIS NI DE NYID BRJOD PAR BYA BA'I
MTSAN NYID DU YANG DAG PAR GZIGS NAS, GDUL BYA'I SKYE BO NGES PA
DANG

BRAL BA RNAMS KYI SEMS ZHES BYA BA NI NGES PA'I NYAN THOS KYI
SDOM PA LA BYA STE, 'DOD PA'I LONGS SPYOD LNGA LA NGES PAR LONGS
SPYOD PA DANG BRAL BA'I TSUL KHRIMS KYI SDOM PA ZHES BYA STE, DE
DANG BRAL BA NI NGES PA DANG BRAL BA'O, ,DE RNAMS KYI RANG GI
SEMS KYI BSAM PA NI NGES PA'I LONGS

SPYOD LA NGES PAR 'DOD PA'O, ,DE BZHIN DU DBANG PO GNYIS KYI BDE
BA CHEN PO 'DOD PA'I RANG GI SEMS KYI BSAM PA NI NGES PA DANG
BRAL BA ZHES BYA'O, ,RANG GI SEMS KYI BSAM PAS SKYE BA 'DI NYID
LA SANGS RGYAS KYI 'BRAS BU STER BAS ZHES BYA STE, 'DIR SKYE BA
NI MI'I SKYA BA 'DI NYID

LA SANGS RGYAS STER BA RGYUD KYI RGYAL POR RO, ,LHA LA SOGS PA'I
'GRE BA LNGA'I SKYE BA RNAMS KYIS NI MA YIN NO, ,DE CI'I PHYIR
ZHE NA, LAS MED PA'I SAR SKYES PA'I PHYIR RO, ,'DIR LHA LA SOGS
PA RNAMS KYIS KYANG MIR SKYE BA THOB NAS SANGS RGYAS NYID KYI
'BRAS BU NGES PAR

THOB PAR 'GYUR ZHES BCOM LDAN 'DAS KYI NGES PA'O, ,BSOD NAMS
DANG YE SHES KYI TSOGS KYIS KHAMS DRUG GI BDAG NYID KYI SKYES BU
CHEN PO'I GANG ZAG GIS SHES BZHIN DU LAS NGAN PA'I SKYE BA 'DIR
SANGS RGYAS NYID KYI 'BRAS BU STER BAR 'GYUR PA NI MA YIN ZHES
BYA BA NI DE

BZHIN GSHEGS PA'I NGES PA'O, ,DES NA 'DIR SNGAGS KYI THEG PA LAS
BCOM LDAN 'DAS KYIS GSUNGS PA 'DI LTA STE, RIGS DAN SMYIG MA
MKHAN LA SOGS, ,MTSAMS MED LNGA PO BYED PA DAG ,SNGAGS KYI SPYOD
PA RJES SPYANG PAS, ,TSE 'DI NYID LA SANGS RGYAS 'GYUR, ,

ZHES GSUNGS PA NI BDEN TE, GANG SNGON DU BYAS PA'I MTSAMS MED PA
LA SOGS PA MA RUNGS PA'I LAS TE, SKYE BA 'DIR SNGAGS KYI THEG
PA'I PHYIR PHYAG RGYA CHEN PO MI 'GYUR PA'I BDE BA'I DON GYIS
BCOM PA NYID DE, GZHAN GLO BUR GYI MI DGE BA LA MI 'JUG PA'I
PHYIR RDO RJE CHOS

@187B 'BYUNG GYI [*GI] KHANG PAR BDUD BZHI'I BGEGS LA SOGS PA 'JUG
PA'I SGO RNAMS SU, BYAMS PA DANG, SNYING RJE DANG, DGA' BA DANG,
BTANG SNYOMS LA SOGS PA'I BYANG CHUB KYI PHYOGS KYI CHOS RNAMS
KYI SGO GLEGS BCUG NAS, DER RDO RJE SEMS DPA' BSGRUB PA'I PHYIR,
PHYAG RGYA CHEN

PO DANG LHAN CIG PA'I MTSAMS MED PA BYAS PA YANG, SKYE BA 'DI
NYID LA SANGS RGYAS KYI 'BRAS BU RNYED PAR 'GYUR ZHES BYA BA NI
DE BZHIN GSHEGS PA'I BKA'I NGES PA'O, ,YANG SNGAGS KYI THEG PAR
ZHUGS PA TZAM GYIS NI MTSAMS MED PA LNGA LA SOGS PA MA RUNGS
PA'I LAS BYAS PA

YANG SKYE BA 'DI NYID LA SANGS RGYAS NYID KYI 'BRAS BU RNYED PAR
ZHES BYA BA NI SANGS RGYAS BCOM LDAN 'DAS KYI DGONGS PA MA YIN
NO, ,'DIR BCOM LDAN 'DAS KYIS THEG PA GSUM GYI DON MI SHES PAR
GSUNGS PA, THEG PA GSUM NI BCOM LDAN 'DAS KYIS THOG MAR DGE BA
BAR DU DGE

BA THA MAR DGE BAR GSUNGS SO, ,SNGAGS KYI THEG PAR ZHUGS NAS
SDIG PA MI BYED PA NI SANGS RGYAS NYID KYI 'BRAS BU RNYED PAR
'GYUR RO ZHES BYA BA NI DE BZHIN GSHEGS PA'I NGES PA'O, ,SNGAGS
PAS SHA MI BZA' BA'O, ,ZA BA YOD NA GSOD PA YOD PAS SO, ,RIN
GYIS NYOS NA YANG

DE'I DON DU GSOD PA'I PHYIR NA SHA SNGAGS PAS BZA' BAR MI BYA'O,
,RNAL 'BYOR PA RNAMS SHA MA BKAG PA NI KHA NA MA THO BA MED PA'I
BA LANG DANG KHYI LA SOGS PA RANG GI LAS KYIS SHI BA RNAMS SO,
,GO KU LA SOGS PA LNGA DANG RNAM PAR SNANG MDZAD LA SOGS PA LNGA
RNAMS, YUNGS KAR GYI

TSAD TZAM NYIN RE BZHIN DU DAM TSIG GI DON DU BSTEN PAR BYA'O,
,RTAG TU KHA NA MA THO BA MED PA'I BUD MED DANG CHANG NI BSGOM
PA MA RMONGS PA'I CHOS SU GSUNGS SO, ,RTZA BA'I RGYUD LAS BCOM
LDAN 'DAS KYIS BKA' STZAL PA, 'DI LTA STE, LHA NOR 'DZIN DANG
PHA MA DANG, ,YID 'DOD

SGRUB DON 'TSONG BA GANG, ,SEMS CAN SKYON MED BSAD PA GANG,
,GDUG PA SDIG PA BYED RNAMS KYIS, ,KHA NA MA THO BYAS PA'I SHA,
,NYOS NAS SHA DANG 'DOD BCAS LAS, ,MA BLANGS SNOD DU LHUNG BA
DANG, ,KHA NA MA THO MED NYID PHYIR, ,SROG CHAGS GCIG CIG GI NI
SHA ,MANG

@188A *, ,PO ZOS PA MCHOG YIN TE, ,SROG CHAGS DU MA YI NI SHA,
,MI GCIG GIS NI MI BZA' BA'O, ,SNYING RJE BSKYED PAR BYA BA'I
PHYIR, ,RNAL 'BYOR LDAN PAS BZA' BAR BYED, ,RNAM PAR MI RTOG PA
YI SEMS, ,KHA NA MA THO MED GZHAN MED, ,RIGS KYI ZHEN PA

BZLOG PA'I PHYIR, ,BZA' BA BTUNG BA THAMS CAD SBYIN, ,RIGS NGAN
BO LA BGROD PA BRJOD, ,RDO RJE 'CHANG GI NGE NYID BSTAN, ,CES
PAS THEG PA GSUM GYI DON SHES PAR BYA STE 'DIR MANG PO MA SPROS
SO, ,RGYAS PAR 'GREL PA CHEN PO LAS SHES PAR BYA'O, ,DE RNAMS
NYAN

THOS DANG PHA ROL TU PHYIN PA DANG SNGAGS KYI THEG PA RNAMS SU
MCHOG TU MI 'GYUR PA NI, SNYING POR BCOM LDAN 'DAS RDO RJE 'DZIN
PA MTSAN YANG DAG PAR BRJOD PAR DE BZHIN GSHEGS PAS GSUNGS PA,
DE'I DON MI SHES PA'I BLA MA DAM PA MA YIN PA NYAMS PA MCHOG TU
MI

'GYUR PA'I YE SHES NYAMS PA MA 'ONGS PA'I DUS SU 'BYUNG BAR
'GYUR TE, SEMS CAN NYAMS PAR BYED PA STE NYAMS PAR BYED PA'I
PHYIR RTZA BA'I RGYUD DU RNAM PA LNGA'I YE SHES KYI BSTOD PAR
TSIGS SU BCAD PA LNGAS YE SHES LNGA BSGOM PA BCOM LDAN 'DAS KYIS
GSUNGS PA

'DI LTA STE, STONG PA'I DNGOS PO DNGOS 'DI LA, ,BRTAG PA'I GZUGS
NI SPANGS PA STE, ,GZHON NU MA YIS MA LONG DU, ,GZUGS BRNYAN
NYID DU MTHONG BA BZHIN, ,ZHES PA BEMS PO MED PA'I 'JIG RTEN LAS
'DAS PA'I BDE BA'O, ,GZUGS PHUNG ME LONG LTA BU'I YE SHES

SO; ,DNGOS PO THAMS CAD MNYAM PAR 'GYUR, ,GCIG NI RANG BZHIN
G-YO MED GNAS, ,G-YO MED YE SHES YANG DAG 'BYUNG, ,CHAD PA MIN
DANG RTAG MIN PA'O, ,ZHES TSOR BA'I BUNG PO MNYAM PA NYID KYI YE
SHES SO, ,THAMS CAD 'DU SHES BDAG NYID BDOG, ,AA YI YI GE RIGS

LAS BYUNG, ,G-YO MED CHEN PO GO 'PHANG RNYED, ,SHES PA MED CING
SHES BYA 'ANG MED, ,CES 'DU SHES KYI PHUNG PO SO SOR KUN DU RTOG
PA'I YE SHES SO, ,SKYE BA MED PA'I CHOS RNAMS LA, ,'DU BYED
SPANGS PA RNAMS LA YANG, ,BYANG CHUB MED CING SANGS RGYAS MED,
,SEMS CAN SROG

@188B KYANG MED DO ZHES, ,'DU BYED KYI PHUNG PO BYA BA NAN TAN
GYI YE SHES SO, ,RNAM PAR SHES PA'I CHOS LAS 'DAS, ,YE SHES DAG
PA DRI MA MED, ,RANG BZHIN 'OD GSAL BA YI CHOS, ,CHOS KYI
DBYINGS SU MNGON PAR SON, ,ZHES RNAM PAR SHES PA'I PHUNG PO SHIN
TU RNAM PAR DAG PA CHOS KYI

DBYINGS KYI YE SHES SO, ,DE BZHIN DU NYUNG NGU'I RGYUD DU YANG
GSUNGS TE MA SPROS SO, ,DE BZHIN DU MTSAN YANG DAG PAR BRJOD PAR
BCOM LDAN 'DAS RDO RJE SEMS DPA' MCHOG TU MI 'GYUR PA'I YE SHES
SANGS RGYAS DANG, BYANG CHUB SEMS DPA' RNAMS KYI SNYING POR GYUR
PA, ,DE

BZHIN GSHEGS PAS TSIGS SU BCAD PA BRGYA DRUG CU RTZA GNYIS SU
BSTAN PA LA, ,DE NAS DPAL LDAN RDO RJE 'CHANG, ,ZHES PA LA SOGS
PA NAS, ,LUS BTUD NAS NI SPYAN SNGAR 'DUG ,CES BYA BA'I BAR GYI
TSIGS SU BCAD PA BCU DRUG GIS ZHU BA BSTAN PA'O, ,DE NAS BCOM

LDAN SH'AKYA THUB, ,CES BYA BA NAS, ,BCOM LDAN DE NI LEGS ZHES
GSOL, ,ZHES BYA BA'I BAR GYI TSIGS SU BCAD PA DRUG GIS LAN BSTAN
PA'O, ,DE NAS BCOM LDAN SH'AKYA THUB, ,CES BYA BA NAS, RIGS CHEN
GTZUG TOR CHER GZIGS NAS, ,ZHES BYA BA'I BAR GYI TSIGS SU

BCAD PA GNYIS KYIS RIGS DRUG LA GZIGS PA BSTAN, GSANG SNGAGS
RGYAL PO DRUG LDAN ZHING, ,ZHES BYA BA LA SOGS PA NAS, AA RA PA
TZA N'A YA TE NA MA:, ,ZHES BYA BA'I BAR GYI TSIGS SU BCAD PA
GSUM GYIS SGYU 'PHRUL DRA BAS MNGON PAR BYANG CHUB PA'I RIM PA
BSTAN, ,'DI

LTAR SANGS RGYAS BCOM LDAN 'DAS, ,ZHES BYA BA NAS, ,THEG PA CHEN
PO'I TSUL GYI MCHOG ,CES BYA BA'I BAR GYI TSIGS SU BCAD PA BCU
BZHIS RDO RJE DBYINGS KYI DKYIL 'KHOR CHEN PO'I BSTOD PA GSUNGS
SO, ,SANGS RGYAS RNAM PAR SNANG MDZAD CHE, ,ZHES BYA BA LA SOGS
PA

NAS; RDO RJE LCAGS KYU ZHAGS PA CHE, ,ZHES BYA BA'I BAR GYI
TSIGS SU BCAD PA RKANG PA GCIG GIS MCHOG NYI SHU RTZA LNGAS SHIN
TU RNAM PAR DAG CHOS KYI DBYINGS KYI BSTOD PA BSTAN TO, ,RDO RJE
'JIGS BYED 'JIGS PAR BYED, ,CES BYA BA LA SOGS PA NAS, ,

@189A *, ,SGRA DANG LDAN BA RNAMS KYI MCHOG ,CES BYA BA'I BAR
RKANG PA GCIG GIS LHAG PA'I TSIGS SU BCAD PA BCUS ME LONG LTA
BU'I YE SHES KYI BSTOD PA BSTAN TO, ,YANG DAG BDAG MED DE BZHIN
NYID, ,CES BYA BA LA SOGS PA NAS, ,YE SHES ME LCE 'OD RAB

GSAL; ,ZHES BYA BA'I BAR GYI TSIGS SU BCAD PA BZHI CU RTZA GNYIS
KYIS SO SOR KUN DU RTOG PA'I YE SHES LA BSTOD PA BSTAN TO, ,'DOD
PA'I DON GRUB DAM PA STE, ,ZHES BYA BA LA SOGS PA NAS, NOR BU
CHEN PO RIN CHEN TOG, ,CES BYA BA'I BAR GYI TSIGS SU BCAD PA NYI
SHU

BZHIS MNYAM PA NYID KYI YE SHES LA BSTOD PA BSTAN TO, ,SANGS
RGYAS KUN GYIS RTOGS BYA BA, ,ZHES BYA BA LA SOGS PA NAS, 'JAM
DPAL DPAL DANG LDAN PA'I MCHOG ,CES BYA BA'I BAR GYI TSIGS SU
BCAD PA BCO LDAS BYA BA NAN TAN GYI YE SHES KYI BSTOD PA BSTAN
TO, ,

MCHOG SBYIN RDO RJE MCHOG KHYOD 'DUD, ,CES BYA BA LA SOGS PA
NAS, YE SHES SKU NYID KHYOD LA 'DUD, ,CES BYA BA'I BAR GYI TSIGS
SU BCAD PA LDAS DE BZHIN GSHEGS PA LNGA LA YE SHES KYI BSTOD
PA'O, ,TSIGS SU BCAD PA BRGYA DRUG CU RTZA GNYIS PA 'DI DAG NI
THEG PA THAMS CAD LAS

BTON NAS BSDUS PA BCOM LDAN 'DAS RDO RJE 'DZIN PA'I SNYING PO'O,
,KUN DU BZANG PO MCHOG TU MI 'GYUR PA'I BDE BA CHEN PO NAM
MKHA'I KHAMS THAMS CAD KYI MTHAR THUG PA SON PA SNANG BAR BYED
PA'I YE SHES, RNAM PAR DAG PA'I TSOGS YANG DAG PAR BSDUS PA, ZAB
CING RGYA CHE BA'I

GZUGS KYI MCHOG ,RANG BZHIN GYIS 'OD GSAL BA, ,THOG MA DANG THA
MA RNAMS KYI BDAG DANG BDAG GI GZUNG BA DANG 'DZIN PA LA SOGS
PA'I DRI MA SPANGS PA, DUS THAMS CAD DU NYON MONGS PA'I TSOGS
THAMS CAD KYI RANG BZHIN SHES PA, 'KHOR BA'I BAG CHAGS LAS

RNAM PAR GROL BA, ,'GRO BA DANG 'ONG BA RNAM PAR SPROS PA MED
PA'I GZUGS RANG GI NGANG GIS RAB TU 'JUG PA, RMUGS PA DANG RNAM
PA SNA TSOGS PA LAS GOL BA, TING NGE 'DZIN DANG GZUNGS RNAMS KYI
RTEN, BUM PA BZANG PO DANG DPAG BSAM GYI SHING DANG YID BZHIN
GYI NOR BU

@189B BZHIN, SEMS CAN GYI BSAM PA YONGS SU SKONG BA, THUB PA
CHEN PO RNAMS KYI SPYOD YUL, SEMS GYI [*KYI] PHUNG PO CHEN PO MCHOG TU
ZHI BAR BYED PA, SGYU MA LTA BU RMI LAM LTA BU GZUGS BRNYAN LTA
BU SGRA BRNYAN LTA BU DE BZHIN DU DUS GSUM GYI NGES PA CHEN
PO'O, ,RNAL 'BYOR PA RNAMS KYI

RANG RIG PA MCHOG TU MI 'GYUR PA'I BDE BA, ,RNAL 'BYOR PA RNAMS
KYIS SPANG BAR MI BYA ZHES DE BZHIN GSHEGS PA'I NGES PA 'DI
BSGOM PAR BYA'O, ,RTZA BA'I RGYUD KYI RGYAL POR YE SHES KYI LE'U
RA GSUNGS PA 'DI LTA STE, ,DU BA LA SOGS BSGOM PA NYID, ,SEMS NI
MI G-YO BA RU

BYAS; ,DBU MA DAG PAR BYAS NAS NI, ,MCHOG TU MI 'GYUR BDE BA
BSGOM, ,RDO RJE PADMAR RAB GZHAG LA, ,SROG NI THIG LER GZHAG PAR
BYA, ,THIG LE 'KHOR LO'I THIG LE RNAMS, ,RGYU MTHUN RDO RJE DGAG
PAS NI, ,RNAL 'BYOR DE LA RTAG TU 'KHYUD, ,STENG DU SA BON RTAG
TU

BYA; ,PHYAG RGYA CHE LA RAB SBYANGS PAS, ,RDO RJE 'BEBS PAS BYIN
GYIS RLOB, ,NYI KHRI CHIG STONG DRUG BRGYA NI, ,MCHOG TU MI
'GYUR SKAD CIG LA, ,RGYAL PO CHEN PO YONGS MKHYEN NAS, ,RDO RJE
SEMS DPA' RANG NYID 'GYUR, ,ZHES PAS SO, ,DE BZHIN DU NYUNG
NGU'I RGYUD DU YANG

GSUNGS PAS 'DIR MA SPROS SO, ,LAG NA RDO RJE 'CHANG ZHES BYA BA
LA SOGS PA NAS, ,PHYOGS BCUR DAM PA CHOS KYI RNGA SGRA CHEN PO
RGYUN MI 'CHAD PAR SGROGS PA'I CHOS KYI RGYAL POR 'GYUR RO'I BAR
GYI PHAN YON BSTAN TO, ,AOm SARBA DHARM'A ZHES BYA BA LA SOGS
PA NAS, DZNY'ANA GARBHA A'A ZHES BYA BA

LA SOGS PA'I BAR GYIS SNGAGS KYI LE'U BSTAN TO, ,DE NAS DPAL
LDAN RDO RJE 'CHANG, ,ZHES BYA BA LA SOGS PA NAS, ,RDZOGS PA'I
SANGS RGYAS KUN GYIS BSHAD, ,CES PA'I BAR GYIS RJES SU YI RANG
BA BSTAN TO, ,DE LTAR LE'U BCU BZHI'I DON BRJOD PAR BYA'O, ,LE'U

BCU BZHI'I TSIG NI RJOD PAR BYED PA'O, ,DE STON PAR BYED PA'I
STONG PA DANG, ZHUB PO'I 'BREL PA NI 'DIR BRJOD PAR BYA STE,
SANGS RGYAS BCOM LDAN 'DAS NI SA BCU GNYIS KYI DBANG PHYUG STE,
,SNGON DU SANGS RGYAS DANG BSOD NAMS DANG YE SHES KYI TSOGS
DANG, SMON LAM GYI DBANG

@190A *, ,GIS SPRUL BA'I SKUS SEMS CAN GYI DON BYED PAR SNANG
STE, ,MKHAS PA SGYU 'PHRUL CHEN PO 'CHANG, ,SGYU 'PHRUL CHEN
PO'I MIG 'PHRUL CAN, ,ZHES PAS, 'PHAGS PA'I YUL LUMBI'I TSAL DU
SH'AKYA'I RIGS MI'I DBANG PO ZAS GTZANG GI LHA MO SGYU 'PHRUL
MA CHEN MO'I LHUMS

NAS YANG DAG PAR 'BYUNG BA'I DON GRUB GZHON NU ZHES BYA'O, ,DES
DKA' BA RNAM SPYAD NAS SA BCU GNYIS PHYIS MNGON DU MDZAD CES
BYA'O, ,DE BZHIN DU SHAMBHALA'I YUL KA L'A PA'I GRONG KHYER DU
LHA MO NYI MI'I 'OD RNAM PAR RGYAL MA'I MNGAL NAS YANG DAG PAR
BYUNG BA'I SA BCU'I DBANG PHYUG PHYAG NA

RDO RJE ZLA BA BZANG PO ZHES BYA'O, ,CHU BO SI TA'I BYANG PHYOGS
SU ZLA BA BZANG PO'I GDUL BYA BYE BA PHRAG DGU BCU RTZA DRUG GI
GRONG KHYER NA GNAS PA RNAMS DANG PO MCHOG GI RGYUD KYI RGYAL PO
YANG DAG PAR RDZOGS PA'I SANGS RGYAS KYI LAM THOB PAR BYA BA'I
PHYIR, BYANG CHUB SEMS DPA' PHYAG NA RDO RJE

RGYAL PO ZLA BA BZANG POR GYUR TO, ,'DI DAG SANGS RGYAS DANG
BYANG CHUB SEMS DPA' DAG GIS STON PA PO DANG ZHU BA PO'I 'BREL
BA SPRUL PA'I SKU 'AM LONGS SPYOD PA'I SKUS KYANG RUNG STE SNGA
MA DANG PHYI MA LA 'GAL BA MED DO, ,SANGS RGYAS DANG BYANG CHUB
SEMS DPA'I MDZAD PA LA SEMS

CAN GYIS BRTAG PAR MI BYA'O, ,'PHAGS PA'I YUL DU BCOM LDAN 'DAS
RDO RJE 'CHANG GIS DPAL 'BRAS PHUNG GI GTZUG LAG KHANG DU RIGS
GSUM MGON PO LA SOGS PAR SNANG NGO, ,YUL SHAMBHALAR RGYAL PO
ZLA BA BZANG POS BRAM ZE DRANG SRONG RNAMS LA, ,RDO RJE'I TSIG
GSAL BAR

MDZAD PA RDO RJE'I TSIG GSAL BAR BYED PA'I STONG PHRAG BCU GNYIS
PA DANG PO MCHOG GI SANGS RGYAS YANG DAG PAR BSTAN TO, ,DE LAS
BSDUS PA'I RGYUD SDUD PAR BYED PA'I PHYIR, 'PHAGS PA 'JAM DPAL
GYI SPRUL PA RGYAL PO GRAGS PA MI'I DBANG PO LUNG BSTAN TO,
,PADMA

DKAR PO BDAG KYANG RGYA CHER 'GREL PA BYED PA RTZOD PA'I DUS
GNYIS PAR LUNG BSTAN TO, ,DE NAS BDAG GI RJES LA GSHIN RJE MTHAR
BYED LA SOGS PA LUNG BSTAN TO ZHES BYA'O, ,RTZA BA'I RGYUD LAS
BCOM LDAN 'DAS KYIS GSUNGS PA 'DI LTA STE, DANG PO'I LO NAS DRUG
BRGYA'I LO, ,

@190B SHAMBHALA ZHES BYA BA 'BYUNG, ,DRANG SRONG RNAMS NI SMIN
DON PHYIR, ,'JAM DPAL GRAGS PA'I DBANG PO STE, ,SGROL MA LHA MO
CHEN MO 'DIR, ,SRAS PO PAD 'CHANG 'JIG RTEN DANG, ,ZLA BA BZANG
PO DE RIGS BDAG ,SH'AKYA'I RIGS LAS YANG DAG 'BYUNG, ,NGAG GI
DBANG PHYUG

DE RIGS DAG ,DE NAS GRAGS PA RDO RJE'I RIGS, ,RIGS BZHI PO NI
RIGS GCIG STE, ,RTZOD DUS BRAM ZE'I RIGS MA YIN, ,ZHES GSUNGS
PAS DON DAM PAR NA BCOM LDAN 'DAS NYID STON PA DANG SDUD PA DANG
'GREL BA BYED PA DANG THA MI DAD PAR GRUB PO, ,DAM PA DANG PO
BCOM

LDAN 'DAS KYIS GSUNGS, PHYAG NA RDO RJES BSDUS PA LHA STENG
PHRAG DRUG BRGYA NYI SHU LA NYUNG NGU'I RGYUD KYI LHA RNAMS
'KHOR LO SDOM PA CHE CHUNG GNYIS DANG, RNAL 'BYOR RIG PA'I LHA
TSOGS 'DUS PA DRUG SGYU 'PHRUL DRA BA GSUM GYI LHA RNAMS SO, ,DE
LA DPAL RGYU SKAR GYI DKYIL 'KHOR CAN

ZHES PA'O, ,DE RNAMS PHYAG NA RDO RJES GLEGS BAM DU BRIS SO,
,SEMS CAN RNAMS THE TSOM MED PAR BYA BA'I PHYIR, SNGAGS KYI THEG
PA THAMS CAD LAS BSDUS NAS, MTSAN YANG DAG PAR BRJOD PA BCOM
LDAN 'DAS KYIS PHYAG NA RDO RJE LA YANG DAG PAR BSTAN TO, ,DES
NA GANG

DANG PO MCHOG GI SANGS RGYAS KYI THEG PA MI SHES PA DES MTSAN
YANG DAG PAR BRJOD PA MI SHES SO, ,GANG MTSAN YANG DAG PAR BRJOD
PA MI SHES PA DES RDO RJE 'CHANG GI YE SHES KYI SKU MI SHES SO,
,GANG RDO RJE 'CHANG GI YE SHES KYI SKU MI SHES PA DES NI SNGAGS
KYI THEG PA MI SHES SO, ,

GANG SNGAGS KYI THEG PA MI SHES PA DE 'KHOR BA STE THAMS CAD DU
BCOM LDAN 'DAS RDO RJE 'CHANG GI LAM DANG BRAL BAS SO, ,DES NA
DANG PO MCHOG GI SANGS RGYAS THAR PA'I DON DU SLOB MA MCHOG
RNAMS KYIS MNYAN PAR BYA'O, ,BLA MA DAM PAS KYANG BSHAD PAR
BYA'O, ,DE NAS LE'U

DANG PO ZHUS PAS BSHAD PAR BYA STE, SDUD PA PO DANG, DE'I GROGS
RDANG, ZHU BA'I TSUL JI LTAR DANG, DGOS PA GANG GI CHED DU DANG,
YUL GANG LA ZHUS PA DANG, CHOS GANG ZHUS PA DANG, GZUNG BAR KHAS
BLANGS PA GSAL BAR BYA STE, DE NAS DPAL LDAN RDO RJE 'CHANG, ,

@191A *, ,ZHES PA LA, 'DI SKAD BDAG GIS THOS PA LA SOGS PA MED
PAR, DE NAS ZHES PA JI LTAR YIN ZHE NA BSHAD PAR BYA STE, TSIG
GI RJES SU 'BRANG BA NA RTZA BA'I RGYUD KHRI DRUG STONG BA'I
SGYU 'PHRUL DRA BA SNGAR GSUNGS PA'I RJES YIN PAS NA DE NAS
ZHES BYA'O, ,YANG

'DI SKAD BDAG GIS THOS PA LA BRTAGS TE, SANGS RGYAS KYIS THOS
PA YIN NA SANGS RGYAS MIN TE GZHAN LA RAG LAS BAS SO, ,SDUD PA
PO YIN NA BKA' BSLAD PA'I PHYIR RO, ,DE YANG RTZA BA'I RGYUD
LAS GSUNGS PA, ,'DI SKAD BDAG GIS THOS PA 'DIR, ,DRANG SRONG
RNAM LA

CHOS BSTAN PA, ,GZHAN LAS THOS PHYIR KUN MKHYEN MIN, ,ZHES PAS
SO, ,DON GYI RJES SU 'BRANG NA STON PA DANG SDUD PA DANG 'GREL
BAR BYED PA THA MI DAD PA DANG GANG DU RDO RJE'I RIGS SU YANG
GSUNGS LA, RGYUD GZHAN DANG GZHAN DU YANG GSAL LO, ,'DIR BRJOD
BYA'I DON

LA YANG 'JUG STE, AA THA SHR'I BADZRA DHA RA ZHES PAS RGYU
DANG LAM DANG 'BRAS BUR SBYAR TE THOG MA BAR DANG MTHAR DGE
BA'O, ,RGYU LAS KYI SAR SKYES PA RNAMS LA, DE LA AA THA NI
SHES RAB KYI RANG BZHIN MA'I LUS SO, ,THAS THABS KYI RANG
BZHIN PHA'I LUS SO, ,SHR'I NI YI GE GSUM DU 'GRO

STE; SHA SHU KRA'I SGRAS PHA'I KHU BA'O, ,RARKTA'I [*RA RAKTA'I?] SGRAS MA'I
KHRAG YIN NO, ,GU GU AI YIN PAS, AI PA ZHES PA WAm YIN NO, ,BA
NA B'A YU YIN PAS RLUNG STE KUN GZHI RNAM SHES DANG BCAS PA'O,
,DE BZHIN TSOGS PA'I SGRA'I SKAD DU DPAL DU 'GRO STE MI'I LUS
SU GRUB PAS SO, ,

BADZRA NI RDO RJE YIN TE MI'I LUS LA GNAS NAS NAM MTSO'I BAR
DU DBYER MI PHYED PAS RDO RJE'O, ,DHA RA NI 'DZIN PA 'AM YANG
NA 'CHANG BAR 'GRO BAS KHAMS DRUG DANG LDAN PA'I MI'I LUS SKYE
BA 'DI RNAMS SANGS RGYAS PA'I RGYU'I LUS SEMS SU 'GRUB PA'O,
,BAR DU DGE BA'I LAM YIN

BAS; AA NI GTUM MO'I LTE BA LAS YE SHES KYI ME 'BAR BA'O, ,THA
NI SPYI BO BYANG CHUB KYI SEMS 'DZAG PA'O, ,SHR'I NI DPAL TE
BDE BA RIM GYIS SKYES PA'O, ,BADZRA NI DBYER MI PHYED PAS BDE
BA DANG STONG PA'O, ,DHA RA NI 'DZIN PA YIN PAS SANGS RGYAS
PA'I BAR DU'O, ,THA MAR DGE

@191B BA NI SANGS RGYAS KYI SA BCU GNYIS PA STE, AA NI RNAM
PAR THAR BA BZHI STONG PA CHOS KYI DBYINGS RNAM PAR DAG PA'O,
,THA NI SNYING RJE MTHAR PHYIN PA'I YE SHES RNAM PA LNGA DANG
LDAN PA'O, ,SHR'I NI DPAL TE BDAG DANG GZHAN GYI DON DU SKU
BZHI THOB PA'O, ,BADZRA NI SKU BZHI THA DAD PA MA YIN

PA'O; ,DHA RA NI MCHOG TU MI 'GYUR PA'I YE SHES CHEN PO 'CHANG
BAS NA RDO RJE 'CHANG ZHES BYA'O, ,TSIG GI RJES SU 'BRANG NA
DE NAS ZHES SNGAR BSHAD NAS, DPAL LDAN RDO RJE 'CHANG ZHES PA
LA 'DI NI SDUD PA PO PHYAG NA RDO RJE'O, ,SEMS CAN THAMS CAD
KYI SKAD GZHAN GYIS DE

BZHIN GSHEGS PAS GSUNGS PA'I CHOS RNAM KYI [*GYI] SDUD PA PO NYID KYI
PHYIR, DE BZHIN GSHEGS PA THAMS CAD KYI SNYAN DU GYUR PAS NA
GSANG BA'I BDAG PO'O, ,GSANG BA NI NYAN THOS DANG RANG SANGS
RGYAS KYI THEG PA LAS, BLA NA MED PA'I RDO RJE'I THEG PA NYID
SDUD PA'I PHYIR

GSANG BA'I BDAG PO'O, ,DE BZHIN DU PHYI RU 'JIG RTEN PA'I KUN
RDZOB TU GSANG BA'I SGRAS NI GNOD SBYIN TE, DE'I BDAG PO NI
GSANG BA'I BDAG PO'O, ,LCANG LO CAN GYI GNAS NI PHYI'I LCANG
LO CAN GYI SGRA NI SROG NYAMS PA'I RO'I TSOGS TE, DE 'DI LA
YOD PA NI DUR KHROD KYI LCANG LO

CAN NO, ,GNOD SBYIN CHEN PO NGES SEMS CAN RNAMS 'TSE BA'I
BGEGS DU MA BYED DO, ,DE DAG GI GNOD PA BYED PAS LCANG LO CAN
GYI GNAS TE, NAGS SU RI DAGS KYI BDAG PO BZHIN DU LCANG LO CAN
GYI GNAS SU GNOD SBYIN CHEN PO BDAG PO ZHES BYA'O, ,NANG GI
LCANG LO CAN

ZHES BYA BA LA DRUG BRGYAS LHAG PA STONG PHRAG NYI SHU RTZA
GCIG GI DBUGS DBYUNG BA DANG RNGUB PA RNAMS LAS BRGYA PHRAG SUM
CU RTZA DRUG GIS MA GANG BA 'GOG PA 'DI LA YOD PA NI CHOS KYI
SPRIN GYI SA STE, DE'I GNAS LCANG LO CAN GYI GNAS TE BDUD DANG
NYON MONGS PA DANG SHES BYA DANG, SNYOMS

PAR 'JUG PA'I SGRIB PA DE GANG ZAD PAR GNOD PAR BYED PA STE,
,GNOD SBYIN GYI BDAG PO'O, ,DE BZHIN GSHEGS PAS CHOS STON PAS
SENG GE'I SGRAS SEMS CAN RNAMS LA CHOS STON PA LA, PHYAG NA
RDO RJES GSOL BA BTAB CES BYA'O, ,GDUL DKA' 'DUL BA RNAMS KYI
MCHOG,

@192A *, ,CES PA LA GDUL DKA' BA NI PHYI RU GNONG SBYIN YIN
TE, NANG DU NI BDUD DANG NYON MONGS PA LA SOGS PA'O, ,'DUL BA
RNAMS KYI MCHOG NI SA BCU'I DBANG PHYUG GO, ,DPA' BO 'JIG RTEN
GSUM LAS RGYAL, ,ZHES PA DPA' BO NI SKU GSUNG THUGS GZHAN GYIS
BRDZI

PA DANG BAG TSAB [*TSA BA?] MI MNGA' BA'O, ,DES NA 'JIG RTEN GSUM LAS
RNAM PAR RGYAL BA'O, ,RDO RJE DBANG PHYUG GSANG BA'I RGYAL,
,ZHES PA RDO RJE NI RDO RJE'I THEG PA MCHOG TU MI 'GYUR PA'I
YE SHES SO, ,DE LA DBANG SGYUR PA'I MNGON DU GYUR PAS NA DBANG
PHYUG PA'O, ,GSANG BA NI ZAB PA STE, NYAN

THOS LA SOGS PA RTOGS PAR DKA' BA'O, ,DE LA LONGS SPYOD PAS
RGYAL BA'O, ,PADMA DKAR PO RGYAS 'DRA'I SPYAN, ,PADMA RGYAS
'DRA'I ZHAL MNGA' BA, ,ZHES PAS PHYI RU SPYAN DANG ZHAL GYI
MDANGS LEGS PAR KUN GYIS BKUR BA DANG MCHOD PA'I GNAS SU GYUR
PA'O, ,NANG DU NI PADMA'I SGRAS

STONG PA NYID KYI DON LA RTAG TU GNAS PA STE, 'DIR RTZA BA'I
RGYUD LAS GSUNGS PA, AE DANG PADMA NAM MKHA'I DBYINGS, ,BHA GA
CHOS 'BYUNG CHU SKYES KYI, ,SENG GE'I GDAN BZHUGS RDO RJE
'CHANG, ,RGYUD GZHAN DU NI NGA YIS BSHAD, ,CES PA'O, ,RANG GI
LAG GIS RDO RJE MCHOG,

YANG DANG YANG DU GSOR BYED PA, ZHES PA PHYI RU SEMS CAN RNAMS
KYI DON DU SKU'I PHRIN LAS KYI GDUG PA CAN 'DUL BA'O, ,NANG DU
NI RANG GI LAG GIS NI RANG GI DPAL LO, ,DE GANG ZHE NA RDO RJE
MCHOG STE, ,STONG PA DANG SNYING RJE DBYER MI PHYED BA'I BDE
BA CHEN PO'O, ,YANG DANG YANG DU GSOR

BYED PA, ,THUGS RDO RJE LTA BUS SEMS CAN GYI DON 'BYUNG BA'O,
,DE LTAR SDUD PA PO BSHAD NAS DE DANG LHAN CIG PA'I GROGS
BSHAD PAR BYA STE, LHAN CIG TU ZHES BYA BAR SBYAR RO, ,TSUL JI
LTAR NA LUS BTUD RNAMS DANG NGO, ,DE YANG GANG ZHE NA, KHRO
GNYER RIM PAR LDAN LA

SOGS; ,LAG NA RDO RJE MTHA' YAS PA, ,ZHES SO, ,KHRO GNYER NI
SMIN MA BSDUS PA DANG MCHE BA GTZIGS PA LA SOGS PA'I KHRO BO
CHA BYAD DANG LDAN PA'O, ,SOGS NI GTZO BO GRANGS LNGA BRGYA'O,
,MTHA' YAS PA NI LNGA PO DE RE RE LA YANG MTHA' YAS PA DANG
LDAN PA'O, ,DPA' BO GDUL

@192B DKA' 'DUL PA PO, ,ZHES PA SNGAR BSHAD DO, ,'JIGS SU RUNG
DANG DPA' BYAD CAN, ,ZHES PA 'JIGS SU RUNG BA NI SKU DANG
GSUNG DANG THUGS KYI NYAMS DGU DANG LDAN PA'O, ,DPA' BYAD CES
PA MDOR BSTAN, ,RGYAS PAR, KHRO BO'I LUS KYI GZUGS LDAN PA,
,ZHES SBYAR RO, ,

SHIN DU GDUG PAR GYUR RNAMS LA, ,ZHI BAS PHAN PAR MI 'GYUR TE,
,SHES RAB THABS KYI RNAL 'BYOR PAS, ,KHRO BO DE BZHIN GSHEGS
KUN MDZAD, ,CES PAS GDUG PA CAN TSAR GCOD PA'I PHYIR SKU CHE
BA BYIN PA SMIN PA GSUS PA CHE BA MCHE BA GTZIGS PA ZHAL RNGAM
PA,

DBU SKRA GYEN DU BRDZES PA'O, ,DE LTAR MDZAD PA'I DGOS PA
SANGS RGYAS PHRIN LAS ZHES PA SANGS RGYAS KYI PHRIN LAS KYIS
SEMS CAN 'KHOR BA LAS SGROL BA'O, ,DE RNAMS KYI PHYAG MTSAN
NI, ,RDO RJE RTZE MO RAB 'PHRO BA, ,RANG GI LAG GIS GSOR BYED
PA, ,ZHES PA'O, ,RDO RJE NI RTAGS KYI'O, ,

RAB 'PHRO BA NI SEMS CAN GYI DON DU'O, ,NYON MONGS PA DANG
BCAS PA YIN NAM ZHE NA, SNYING RJE CHE DANG SHES RAB DANG,
,THABS KYIS 'GRO DON BYED PA'I MCHOG ,CES PAS SNYING RJE GSUM
DANG SHES RAB GSUM GYIS SEMS CAN GYI DON BYED PA'I THABS LA
MKHAS PAS DON BYED PA'O, ,DGA'

MGU RANGS PA'I BSAM PA CAN, ,ZHES PA NAS, DGA' BA NI SEMS CAN
GYI DON BYED PA'O, ,MGU BA DANG RANGS PA NI GZHAN MA GUS PA
MED PAR RO, ,DE LTAR ZHU BA'I GROGS BSHAD NAS SU LA ZHU BA'I
TSUL JI LTAR BSHAD NA, SU LA NA, DE BZHIN GSHEGS PA BCOM LDAN
'DAS, ,

RDZOGS PA'I SANGS RGYAS LA ZHES PA, ,MDZES PA DANG GANG BA
DANG PHYIN CI MA LOG PAR GSHEGS PA STE, BAG CHAGS DANG BCAS
PA'I DRI MA SPANGS PAS MDZES PAR GSHEGS PA'O, ,DPER NA RIMS NA
DBYANG PA LTA BU'O, ,GANG BA NI LEGS PA'I YON TAN THAMS CAD
KYIS BRGYAN PA'O, ,

PHYIN CI MA LOG PAR GSHEGS PA NI DE KHO NA NYID KYI DON LA
GNAS PA'O, ,BCOM LDAN 'DAS NI BHA GA B'A NA TE BCOM PA DANG
LDAN PA'O, ,BDUD BZHI BCOM PA DANG, DBANG PHYUG LA SOGS PA'I
YON TAN DRUG DANG LDAN PA'O, ,SPANGS PA NI SPANG BYA MA LUS PA
SPANGS PAS, RDZOGS PA DANG RGYAS PAS NI

@193A *, ,THOB BYA MA LUS PA THOB PA'O, ,PHYAG 'TSAL BA NI,
THAL MO SBYAR BAR BYAS NAS NI, ,SPYAN SNGAR 'DUG STE 'DI SKAD
GSOL, ,ZHES PA NI ZHU BA LA GUS PAR BYED PA'I TSUL TE GO
SLA'O, ,DE LTAR ZHU TSUL BSTAN NAS, DGOS PA GANG GI CHED DU
BSHAD PAR BYA STE

KHYAB BDAG BDAG LA SMAN PA DANG, BDAG DON BDAG LA THUGS
BRTZE'I PHYIR, ,ZHES PA, KHYAB BDAG NI BCOM LDAN 'DAS TE,
THUGS RJES SEMS CAN THAMS CAD MNYAM PAR KHYAB PA'O, ,DES NA
THUGS BRTZE BA'I PHYIR ZHES PA'O, ,BDAG LA SMAN PA NI RANG GI
DON DU ZHUS PA DANG,

BDAG DON BDAG LA NI GZHAN GYI DON DU ZHUS PA'O, ,SGYU 'PHRUL
DRA BAS MNGON RDZOGS PA'I, ,BYANG CHUB CI NAS BDAG THOB MDZOD,
,CES PA SGYU 'PHRUL DRA BA NI SKU DANG GSUNG DANG THUGS DANG
YE SHES LA BZHI BZHI BCU DRUG GIS MNGON PAR RDZOGS PAR SANGS
RGYAS PA ZHUS PA STE, 'OG NAS

DE NYID RNAM PA BCU DRUG RIG ,CES PAS LAN 'DEBS PAS 'DIR MA
SPROS SO, ,DES BYANG CHUB THOB PAR ZHUS PA NI DGOS PA'O, ,NYON
MONGS PAS NI SEMS DKRUGS SHING, ,ZHES PA NYON MONGS PA NI DRUG
LNGA'AM GSUM MO, ,SEMS DKRUGS PA NI DE'I BAG CHAGS KYI DBANG

GIS SO, ,MI SHES PA ZHES PA RANG DANG PO'I SANGS RGYAS SKU
BZHI'I NGO BOR GNAS PA MA SHES PA'O, ,'DAM DU BYING PA DE MA
SHES PA'O, ,SEMS CAN RNAMS NI 'KHOR BA NA GNAS PA RNAMS SO,
,JI LTAR 'KHOR BA NA CHOS DANG LONGS SPYOD DANG, SPRUL PA
DANG, YE SHES SKU LA BAG

CHAGS DRI MA GLO BUR BAS BSGRIBS NAS GNYID DANG RMI LAM DANG
SAD PA DANG, BZHI PA'I GNAS SKABS KYI DUS SAD PAR BYED DE, DE
RNAMS LA SMIN PAR BYA BA'I PHYIR NA, BLA MED 'BRAS BU THOB PA
NI GZHAN LA PHAN PA'I DGOS PA'O, ,NYON MONGS MA LUS BSAL BA
DANG, ,MI SHES

MA LUS SPANGS PA'I PHYIR, ,ZHES PA SBYOR RO, ,NYON MONGS MA
LUS NI DRUG ,RTZA BA'I NYON MONGS PA LA SOGS PA'O, ,MI SHES MA
LUS NI JI LTA BA DANG JI SNYED PA MI SHES PA'O, ,BSAL BA DANG
MANG BA NI LAM MO, ,DE'I PHYIR, BSAM PA'I KHYAD PAR JI BZHIN
DU, ,SEMS CAN RNAMS

@193B LA BSHAD PAR 'TSAL, ,ZHES PA BSAM PA'I RIM PA THUN MONG
THEG PA GSUM DANG KHYAD PAR DU YANG GSANG SNGAGS KYI YANG RIM
PA'I LAM RNAMS ZHUS SO, ,DE LTAR DGOS PA BSTAN NAS YUL GANG LA
ZHU BA BSHAD PAR BYA STE, ,RDZOGS PA'I SANGS RGYAS BCOM LDAN
'DAS, ,ZHES PA'I

'BRAS BU GONG DU BSHAD DO, ,'GRO BA'I BLA MA STON PA PO, ,ZHES
PA 'GRO BA SEMS CAN RIGS DRUG TU 'KHOD PA'O, ,BLA MA NI SANGS
RGYAS CHOS STON PA'O, ,DAM TSIG CHEN PO DE NYID MKHYEN, ,ZHES
PA DANG PO SEMS BSKYED NAS RANG DON CHOS SKU THOB PA DANG,
GZHAN DON GZUGS SKUS

DON 'BYUNG BAS DAM TSIG GO, ,DAM TSIG NI DE NYID MKHYEN PA
NA'O, ,YANG NA GDUL BYA'I BSAM PA MKHYEN PAS NA'O, ,DBANG PO
BSAM PA MKHYEN MCHOG GIS BSHAD DU GSOL ZHES SBREL TO, ,DE YANG
DBANG PO BSAM PA NI, RAB DANG 'BRING DANG THA MA DANG 'TSAM
PAR CHOS

STON PA'O, ,DE LTAR ZHU BA'I YUL BSTAN NAS CHOS GANG ZHUS PA
BSHAD DE, BCOM LDAN 'DAS KYI YE SHES SKU, ,GTZUG TOR CHEN PO
TSIG GI BDAG ,YE SHES SKU STE RANG BYUNG BA, ,'JAM DPAL YE
SHES SEMS DPA' YI, ,ZHES PA BCOM LDAN 'DAS NI DUS GSUM GYI
SANGS

RGYAS SO, ,DE'I SKU NI YE SHES KYI SKU'O, ,DE STON PAR BYED
PAS NA SANGS RGYAS GYI [*KYI] DBU'I GTZUG TOR DANG 'DRA BAS BCOM LDAN
'DAS SO, ,DE NYID TSIG THAMS CAD KYI BDAG POS BSHAD DU GSOL
ZHES SBYAR RO, ,GANG ZHE NA YE SHES KYI SKU'O, ,DE RDUL PHRA
RAB LAS GRUB PA NI MA YIN TE RANG RIG PA'I SNANG BAS

SO; ,RANG RIG DON DU 'DOD DAM ZHE NA MA YIN TE, RNAM PAR SHES
PA'I CHOS NYID LAS 'DAS PA, SHES RAB KYI PHA ROL TU PHYIN PA,
LHAN CIG SKYES PA RANG BZHIN GYIS 'OD GSAL BA, MCHOG TU MI
'GYUR PA'I YE SHES DANG PO'I SANGS RGYAS, PHYAG RGYA CHEN PO'I
ZHES RNAM GRANGS SO, ,RANG BYUNG BA ZHES

PA RGYU MED DE THABS LAS MA BYUNG, THA DAD PA LAS MA BYUNG,
DES NA THABS DANG SHES RAB GNYIS SU MED PA'I RANG BYUNG GI SKU
STE, DE'I PHYIR RTZA BA'I RGYUD LAS GSUNGS PA, RNAL 'BYOR
THABS KYI TSUL GYIS MIN, ,SHES RAB GCIG PU YANG MA YIN, ,THABS
DANG SHES RAB SNYOMS 'JUG

@194A *, ,PA'I, ,RNAL 'BYOR DE BZHIN GSHEGS PAS GSUNGS, ,ZHES
PAS SO, ,'JAM DPAL YE SHES SEMS DPA' YI, ,ZHES PA DE'I RANG
BZHIN NI DE YIN PA'I PHYIR RO, ,MING NI YANG DAG BRJOD PA'I
MCHOG ,DON ZAB DON NI RGYA CHE ZHING, ,DON CHEN

MTSUNGS MED RAB ZHI BA, ,ZHES PA MING GI YE SHES KYI SKU
DE'I'O, ,YANG DAG BRJOD PA'I MCHOG NI SKU'I SNANG LUGS TE,
PHYI DANG NANG GZHAN DU SNANG BAR BRJOD DO, ,DON ZAB CES PA MI
'GYUR PA'I YE SHES SO, ,DON RGYA CHE BA NI THEG PA GSUM MO,
,DON CHEN MTSUNGS MED CES

PA GSANG SNGAGS KYI LAM DANG 'BRAS BU'O, ,RAB ZHI BA ZHES PA
THEG PA DE RNAMS DANG GSANG SNGAGS KYI 'BRAS BU ZAG PA MED
PA'I YE SHES SU ZHI BA'O, ,THOG MA BAR DANG MTHAR DGE BA,
,ZHES PA RGYU DANG LAM DANG 'BRAS BUR GO BAR BYA'O, ,'DAS PA'I
SANGS RGYAS RNAMS

KYIS GSUNGS, ,MA 'ONGS RNAMS KYANG GSUNGS 'GYUR LA, ,DA LTAR
BYUNG BA'I RDZOGS SANGS RGYAS, ,YANG DANG YANG DU GSUNGS PA
GANG, ,ZHES PA DANG PO'I SANGS RGYAS DE THOG MA MED PA'I DUS
SU THOG MA MED PA'I SANGS RGYAS KYIS GSUNGS SO, ,MA 'ONGS PA
RNAMS

KYANG GSUNG BAR 'GYUR PA DANG, DA LTAR YANG DE BZHIN GSHEGS
PAS SO, ,RGYUD CHEN SGYU 'PHRUL DRA BA LAS, ,RDO RJE 'CHANG
CHEN GSANG SNGAGS 'CHANG, ,DPAG MED RNAMS KYI BKA' BZHIN DU,
,GLUR BLANGS GANG LAGS BSHAD DU GSOL, ,ZHES PA DAM PA DANG POR
SGYU

'PHRUL DRA BA GSUM RGYAS PAR BSTAN TE, SUS BSHAD NA RDO RJE
'CHANG GIS SO, ,GANG BSHAD NA GSANG SNGAGS DE BRTAG DKA' BAS
SO, ,RDO RJE 'CHANG GCIG PUR MA NGES TE DPAG TU MED PA RNAMS
KYI BKA' BZHIN DU'O, ,GLUR BLANGS NI TSIG GANG DU BLANGS PA NI
MIN TE GLU'O, ,DE MA

GO BA SHES PAR 'DOD PAS RGYUD PHYI MA 'DI BSHAD DU GSOL ZHES
ZHUS PA'O, ,DE LTAR CHOS GANG ZHUS PA BSTAN NAS, GSUNG BAR
KHAS BLANGS PA BSHAD PAR BYA STE, MGON PO RDZOGS SANGS RGYAS
KUN GYI, ,GSANG 'DZIN CI NAS BDAG 'GYUR PHYIR, ,NGES PAR
'BYUNG GI BAR DU

@194B NI; ,BDAG GI BSAM PA BRTAN POS GZUNG, ,ZHES PA MGON PO NI
SEMS CAN GYI'O, ,DE SANGS RGYAS YIN PAS SO, DES GSUNGS PA SDUD
PA PO BDAG NYID PHYAG NA RDO RJE'O, ,SEMS CAN THAMS CAD 'KHOR
BA LAS NGES PAR MA BYUNG GI BAR DU BDAG GI BSAM PA NI SEMS
BSKYED PA

LAS MA NYAMS PAR BYA BA'I PHYIR RO, ,GSANG DBANG LAG NA RDO
RJE YIS, ,DE BZHIN GSHEGS LA DE SKAD DU, ,GSOL NAS THAL MO
SBYAR BYAS TE, ,LUS BTUD NAS NI SPYAN SNGAR 'DUG ,CES PA MJUG
BSDUS PA STE GO SLA'O, ,DE LTAR LE'U DANG PO'I BSHAD PA'O,,
,,DA NI GNYIS

PA LAN BSHAD PAR BYA STE, STON PA DANG SKU'I CHO 'PHRUL DANG,
GSUNG GI CHO 'PHRUL DANG, SDUD PA PO LEGS PAR BRJOD PA DANG,
CHOS STON PA LA GDAMS PA DANG, SDUD PA POS GUS PAR BYA BA GSAL
BAR BYA'O, ,DE NAS BCOM LDAN SH'AKYA THUB, ,RDZOGS PA'I SANGS
RGYAS RKANG GNYIS MCHOG ,

CES PA STON PA STE DE NAS NI ZHU BA SONG BAS SO, ,BCOM LDAN
'DAS NI SNGAR BSHAD, SH'AKYA NI RIGS PHUN SUM TSOGS PA'O,
,THUB PA NI SKU GSUNG THUGS THUB PAS MNYAM PA LA GNAS PA NI
THUGS KYI CHO 'PHRUL LO, ,RDZOGS PA'I SANGS RGYAS DE LHA DANG
MI RNAMS KYI MCHOG TU GYUR PAS NA RKANG GNYIS

MCHOG GO, ,DES 'KHOR GUS PAR BYA BA'I PHYIR SKU'I CHO 'PHRUL
MDZAD PA, NYID KYI ZHAL NAS LJAGS BZANG BA, ,RING ZHING YANGS
PAR BRKYANG MDZAD DE, ,ZHES PA ZAB MO'I CHOS GSUNG PA'I RTAGS
SU LJAGS BZANG BA DANG, RING BA DANG MTHA' YAS PA'I TSOGS LA
GSUNGS PA'O, ,'JIG

RTEN GSUM PO SNANG PO BYED CING, ,ZHES PA ZHAL GYI SGO NAS 'OD
ZER 'PHROS PAS SO, ,BDUD BZHI'I DGRA RNAMS 'DUL BYED PA, ,ZHES
PA NYON MONGS PA DANG 'CHI BDAG DANG PHUNG PO DANG LHA'I BU'I
BDUD DO, ,SEMS CAN RNAMS KYI NGAN SONG GSUM, ,SBYONG BAR BYED
PA'I 'DZUM BSTAN NAS, ,ZHES PA

LHA DANG MI RNAMS KYI NGAN SONG GI RGYU DANG NGAN SONG GSUM
GYI 'BRAS BU LA GNAS PA SBYONG BA'I ZHAL 'DZUM PAR SNANG BA'O,
,TSANGS PA'I GSUNG NI SNYAN PA YIS, ,'JIG RTEN GSUM PO KUN
BKANG NAS, ,ZHES PA 'JIG RTEN PA LHA TSANGS PA GDONG BZHI NAS
RIG BYED BRJOD PA NI MA YIN TE, DE

@195A *, ,BZHIN GSHEGS PA NI SEMS CAN RNAMS 'KHOR BA LAS THAR
BA'I CHOS KYI SGRA SGROGS PA NI TSANGS PA'I GSUNG NGO, ,SNYAN
PA NI RANG RANG GI SKAD DU GO BA'O, ,'JIG RTEN GSUM PO KUN
BKANG NAS, ,ZHES PA 'DOD PA DANG GZUGS DANG GZUGS MED PA'O,
,KUN NI

STONG GSUM GYI STONG CHEN PO NA GNAS PA'O, ,BKANG NAS ZHES PA
GSUNG GCIG GSUNGS PAS DUS GCIG LA RANG RANG GI SKAD DU GO BA
NI GSUNG GI CHO 'PHRUL LO, ,DE NAS SDUD PA PO LA LEGS PAR
BRJOD PA NI, LAG NA RDO RJE STOBS PO CHE, ,GSANG DBANG LA NI
SLAR GSUNGS PA, ,ZHES PA LA

SOGS PA STE, LAG NA RDO RJE NI DBYIBS DANG CHOS SU GO BAR
BYA'O, ,STOBS PO CHE NI BDUD DANG NYON MONGS PA BCOM PA'O,
,GSAD DBANG NI SNGAGS KYI SDUD PA PO'O, ,SLAR GSUNGS PA NI LEN
NO, ,SNYING RJE CHE DANG LDAN GYUR PAS, ,ZHES PA SDUD PA PO'I
YON TAN NO, ,'GRO LA PHAN PA'I DON DU

KHYOD, ,CES PA DGOS PA'O, ,NGA LAS NYAN PAR BRTZON PA NI,
,LEGS SO DPAL LDAN RDO RJE 'CHANG, ,LAG NA RDO RJE KHYOD LEGS
SO, ,ZHES SBYAR TE, ,NGA LAS NYAN PAR BRTZON PA NI, ,ZHES BYA
BA PHYAG NA RDO RJE LA LE LO MED KYANG GZHAN DON DU BRTZON PAR
MNGON PA'O, ,LEGS SO GCIG NI NYAN PA LA

BRJOD LA GCIG BRTZON 'GRUS DANG LDAN PA'O, ,GSANG BA'I BDAG PO
DE PHYIR NGAS, ,ZHES PA NYAN PAR 'DOD PA DANG BRTZON 'GRUS
DANG LDAN PAS NA DE'I PHYIR RO, ,KHYOD LA LEGS PAR BSTAN PAR
BYA, ,ZHES PA NI SNOD KYI RIM PAS DON RIM PAR BSTAN PAR BYA
ZHES ZHAL GYIS BZHES PA'O, ,KHYOD NI

RTZE GCIG YID KYIS NYON, ,ZHES PAS PHYAG NA RDO RJE LA THUGS
YENG BA MED KYANG MA 'ONGS PA RNAMS LA GDAMS PA'O, ,DE LTAR
CHOS SDUD PA LA GDAMS NAS BRJOD BYA'I CHOS BSTAN PA NI, ,YE
SHES LUS CAN 'JAM DPAL GYI, ,MING BRJOD PA NI DON CHE BA, ,DAG
PAR BYED CING SDIG SEL BA, ,

ZHES PA GANG DU YE SHES KYI SKU ZHUS PA'O, ,DE LTA BA'I LUS NI
'JAM DPAL GYI SKU'O, ,MING LA BRTEN NAS DON KHONG DU CHUD PAS NA
DON CHE BA'O, ,DON DES DAG PAR BYED PAS NA SPANG PA PHUN SUM
TSOGS PA'O, ,SDIG PA SEL BAS NA YE SHES PHUN SUM TSOGS PA'O,
,SDUD PA POS GUS PAR BYA BA NI, ,

@195B BCOM LDAN DE NI LEGS ZHES GSOL, ,ZHES PA GUS PAS SEMS LA
'DZIN PA'O, ,DE LTAR LE'U GNYIS PA'I BSHAD PA'O,, ,,DA NI RIGS
KYI DBYE BA BRJOD PAR BYA STE, RIGS LA GANG GIS GZIGS PA DANG,
RIGS GCIG PA DANG GNYIS PA DANG GSUM DANG LNGA DANG DRUG DANG
SUM CU

DANG, DRUG CU DANG, SUM BRGYA DRUG CU DANG, STONG BRGYAD CUR
PHYE BAS GSAL BAR BYA'O, ,RIGS DE RNAMS LA GANG LA GANG GIS
GZIGS NA, DE NAS BCOM LDAN 'DAS SH'AKYA THUB, ,CES PA NAS CHER
GZIGS PA ZHES PAR 'BREL TE THAMS CAD MKHYEN PAS SO, ,GSANG
SNGAGS RIGS CHEN

THAMS CAD DANG, ,ZHES PAS GSANG SNGAGS NI MANTRA YIN PAS, MAN
NI YID YIN, TRA NI SKYOB PAS YID SKYOB PA'I RIGS TE, THUGS KYI
BDAG PO'I RIGS GCIG GO, ,GSANG SNGAGS RIG SNGAGS 'CHANG BA'I
RIGS, ,ZHES PA GSANG SNGAGS 'CHANG BA THABS KYI RIGS DANG,
,RIG SNGAGS

'CHANG BA SHES RAB KYI RIGS TE, ,THABS DANG SHES RAB KYI RIGS
GNYIS SO, ,RIGS GSUM LA NI RNAM PAR GZIGS, ,ZHES PA SKU GSUNG
THUGS KYI RIGS GSUM MO, ,PHYAG RGYA CHEN PO'I RIGS MCHOG DANG,
,ZHES PA MI BSKYOD PA LA SOGS PA RGYAS 'DEBS PA'I RIGS LNGA'O, ,

RIGS MCHOG DANG ZHES PA RIGS KYI BDAG PO DPAL RDO RJE 'CHANG
DANG RIGS DRUG GO, ,'JIG RTEN 'JIG RTEN 'DAS PA'I RIGS, ,ZHES
PAS RIGS DRUG RE RE LA YANG LNGA LNGAR PHYE BAS RIGS SUM CU
STE 'JIG RTEN PA'I RIGS SO, ,'JIG RTEN LAS 'DAS PA'I RIGS NI
RIGS SUM CU LAS THABS

DANG SHES RAB KYI PHYE BAS RIGS DRUG CU'O, ,'JIG RTEN SNANG
BYED RIGS CHEN DANG, ,ZHES PA RIGS DRUG CU LA PHA LAS THOB
PA'I RIGS GSUM DANG, MA LAS THOB PA'I RIGS GSUM DANG, DRUG GIS
PHYE BAS RIGS SUM BRGYA DRUG CU'O, ,RIGS CHEN DANG ZHES PA NI
RIGS SUM

BRGYA DRUG CU LA SKU DANG GSUNG DANG THUGS KYI RIGS GSUM DANG
PHYE BAS RIGS STONG BRGYAD CUR 'GYUR RO, ,DE LTAR RIGS KYI
DBYE BA MANG NA YANG, RIGS CHEN GTZUG TOR CHER GZIGS NAS,
,ZHES PA 'DIR RIGS DRUG GTZOR GZUNG NGO, ,DE LTAR LE'U GSUM
PA'I BSHAD PA'O,, ,,

@196A *, ,DA NI SGYU 'PHRUL DRA BAS MNGON PAR BYANG CHUB PA
BRJOD PAR BYA STE, TSIG GI BDAG POS TSIGS SU BCAD, ,GSANG SNGAGS
RGYAL PO DRUG LDAN ZHING, ,ZHES PA LA SOGS PA GANG GIS GSUNG PA
GANG GSUNG PA DE'I NGO BO DANG DBYANGS YIG DANG MTSAMS SBYAR
BA'I DOD DANG SNGAGS

KYI RGYAL PO DRUG RNAMS KYIS GSAL BAR BYA'O, ,DE LA TSIG GI BDAG
PO NI DE BZHIN GSHEGS PA'O, ,TSIGS SU BCAD CES PA TSEG PAR BDUN
PAR 'CHAD PA DANG, ,RIGS MANG YANG DRUG TU NGES PAR TSIGS SU
BCAD PA'O, ,DE NI GANG GIS BSDUS PA'O, ,GANG GSUNG NA, GSANG
SNGAGS

RGYAL PO DRUG LDAN ZHING, ,ZHES PA GSANG SNGAGS NI BRJOD BYA'I
DON TE, ,PHYI RU NI 'JIG RTEN KHAMS SO, ,NANG DU NI MI'I LUS SO,
,GZHAN NI LAM DANG 'BRAS BU'I TSUL DU'O, ,RGYAL PO DRUG LDAN
ZHING ZHES PA PHYIR 'BYUNG BA LNGA YE SHES KYI KHAMS DANG DRUG
LAS SNOD KYI 'JIG RTEN GYI KHAMS DANG BCUD

RIGS DRUG GI SEMS CAN NO, ,NANG DU NI MI'I LUS KHO NA STE PHUNG
PO DRUG DANG KHAMS DRUG DANG, ,DBANG PO DRUG DANG, YUL DRUG
DANG, LAS KYI DBANG PO DRUG DANG, LAS KYI DBANG PO'I YUL DRUG
DANG LDAN PAS SO, ,GZHAN LAM DANG 'BRAS BU LA NI SPANG BYA NYON
MONGS PA LNGA, CHA MNYAM

PA GCIG DANG DRUG ,DE'I GNYEN PO DKYIL 'KHOR DRUG DBYIBS LHA
DRUG DANG GSANG SNGAGS RLUNG DANG, CHOS STENG DANG, 'OG GI RTZA
DRUG DANG, 'KHOR LO DRUG DANG, KHAMS DRUG DANG, DE BZHIN SBYOR
BA'I YAN LAG DRUG GO, ,'BRAS BU NI LONGS SPYOD RDZOGS PA'I SKU
RGYAL BA RIGS DRUG TU NGES PAR

BYAS PA'O, DE NI DE RNAMS KYI NGO BOR BRJOD PAR BYA STE, GNYIS
SU MED PAR 'BYUNG BA DANG, ,MI SKYE CHOS CAN 'DI GSUNGS PA,
,ZHES PA RGYU DANG RKYEN MED PA DANG, ,SKYE BA DANG SKYE BA MED
PA GNYIS KA MED PAR RANG BYUNG BA STE, SEMS CAN RNAMS LA BAG
CHAGS KYI STOBS KYIS

SO; ,LAM LA GNAS PA NI DE'I LAM MO, ,'BRAS BU LA GNAS PA RNAMS
'BRAS BU'I TSUL DU'O, ,DE'I PHYIR BCOM LDAN 'DAS KYIS GSUNGS PA,
SGYU MA CHEN PO GRAGS CHEN MO, ,'BYUNG BA ME RNAMS SDUD BYED MA,
,RANG NYID BYED CING RANG NYID 'PHROG ,RANG NYID RGYAL PO RANG
NYID

@196B GTZO; ,ZHES BYA BA STE DON DAM PAR BRDZUN PA NYID DE,
,BYED PA PO MED PAS NA 'BYUNG BA DANG ZHES BYA'O, ,MI SKYE CHOS
CAN 'DI GSUNGS PA, ,ZHES PA 'OG TU 'BYUNG BA'I AA RNAMS SO,
,DBYANGS YIG RNAMS BSTAN PA NI, AA A'A, AI A'I, AU A'U, AE AEE,
AO AOO, AAm AA: ZHES

PA GONG DU, DON ZAB DON NI RGYA CHE ZHING, ,ZHES PA ZHUS LAN GYI
TSIGS SU BCAD PA STE, AA NI BRDA'I RANG BZHIN TE GNYIS SO, ,DE
BZHIN NYID KYI BRDA DANG NGAG GIS BRJOD PA'I BRDA'O, ,AA DES
SPROS PA DANG GRAGS PA DANG BRAL BA'I CHOS NYID MA BCOS PA MI
'GYUR PA'I YA SHES SU GO BAS ZAB PA'I

LAM BSTAN PA'O, ,DE YANG 'OG NA, THOG MA MED PA SPROS MED BDAG
,DE BZHIN NYID BDAG DAG PA'I BDAG ,CES 'BYUNG NGO, ,NGAG TU
BRJOD PA'I BRDA NI MCHU DANG RKAN LA SOGS PA'I SGRA LA BRTEN NAS
DON MTSON PA STE RGYA CHE BA'I LAN NO, ,DE YANG YI GE 'DI RNAMS
KYIS THEG PA THUN MONG PA GSUNG

DANG KHYAD PAR PA'I THEG PA'I GSANG SNGAGS RNAMS SU GNAS TE, 'OG
NAS, THEG PA GSUM GYI NGES 'BYUNG LA, ,THEG PA GCIG GIS 'BRAS
BUR GNAS, ,ZHES PA'O, ,THEG PA GSUM GYI DON MI SHES PA NI BYANG
CHUB MI THOB PAS NYAN THOS KYI THEG PA MI DGE BA LAS LDOG PA
DANG, ,'DOD PA'I YON TAN

LNGA LA CHAGS PA'I DBANG GIS LONGS SPYOD PA LAS LDOG PA'O, ,DE
MED NA BYANG CHUB MED PAS NA DANG PO LA NYAN THOS NI PHYI ROL NA
RDUL PHRA MO RDZAS SU GRUB PAR 'DOD LA, NANG DU GANG ZAG GI BDAG
MED PA'I CHOS BDAG RTAG PA DANG, MI RTAG PAR KHAS LEN PAR KHUR
KHUR BA YOD PAR 'DOD PAS NA, RDUL

PHRA RAB 'DUS PA LAS SNOD DANG BCUD KYI 'JIG RTEN 'BYUNG BA
BSHAD PAR BYA STE, AA A'A DANG PO NAM MKHA' STONG BAR RO, ,AI
A'I NI RLUNG GI RDUL PHRA MO 'DUS PA LAS RLUNG GI DKYIL 'KHOR
RGYA CHEN PO'O, ,AE AEE NI ME'I RDUL PHRA MO 'DUS PA LAS ME'I
KHOR YUG GO, ,DE'I STENG DU AO AOO LAS SA'I

RDUL PHRA RAB 'DUS PA LAS SA'I KHOR YUG GO, ,DE'I DBUS SU AAm
AA: NI YE SHES KYI KHAMS RI RAB DANG RI GZHAN RNAMS SO, ,DE NAS
STHI TO NI GNAS DE NA, HRi DI NI SNYING PO STE BCUD SEMS CAN NO,
DZNY'A NA M'U RTI NI GDOD NAS YE SHES CAN NO, ,DE SU'I YIN NA RA
HAm NI NGA'I YIN PA'O, ,BUDDHO

@197A *, ,BUDDH'A N'Am NI SANGS RGYAS KYI SNYING PO CAN, TRYA
DHVA BRTI N'Am NI DUS GSUM DU BDE BAR GSHEGS PA'I SNYING PO DANG
MA BRAL BAR GNAS SO, ,BADZRA T'I KshnA LA SOGS PA'I SNGAGS DRUG
NI RIGS DRUG GI SEMS CAN NO, ,YANG DBYANGS YIG BCU GNYIS NI DUM
BU BCU GNYIS SO, ,GNAM

LA YANG KHYIM BCU GNYIS TE, ,NYI ZLA DANG GZA' SKAR GYIS BRGYAN
PA'O, ,DER YANG ZAB PA'I DON CIR YANG MA GRUB PA LAS RGYA CHE BA
CIR YANG SNANG DU RUNG BAR SHAR BA DON DAM PAR NA RDO RJE 'CHANG
GI SKU'O, ,DE YANG DUS 'KHOR LAS GSUNGS PA, DUS LAS STONG PA LAS
NI RLUNG DANG ME DANG CHU DANG SA DANG

GLING DANG RGYA MTSO DANG, ,RGYU SKAR ZLA BA NYI MA SKAR MA'I
TSOGS DANG DRANG SRONG RNAMS DANG 'BYUNG PO KLU RNAMS DANG,
,BYOL SONG SKYE GNAS RNAM BZHI SNA TSOGS SA YI STENG NA MI RNAMS
DANG NI DMYAL BA RNAMS, ,STONG PA'I DBUS NAS YANG DAG 'BYUNG BA
CHU LAS LAN TSVA BZHIN DU SGO NGA'I NANG NAS SKYES PA

RNAMS; ,SKU DANG YE SHES NAM MKHA' NGES PAR RLUNG ME CHU SA
RNAMS TE BRTAN PA RNAMS DANG G-YO BA DANG, ,MTHONG BA MED PAR
SKYES PA'I LHA STE RNAM PA BCU PO SA YI STENG DU RDO RJE'I SKUR
GSUNGS PA, SNGAGS KYI SKYE GNAS LAS NI SKYE BAR 'GYUR PA MI YI
BDAG PO SLAR YANG 'DI DAG 'JIG

PAR 'GYUR, ,DE LTAR GANG GIS YANG DAG KUN DU RTOGS PAS GROL
ZHING PHYUGS KYI SEMS SU MI 'GYUR RO, ,ZHES PAS GSAL LO, ,DE NAS
RANG RGYAL BA'I THEG PA NI SLOB DPON MI 'DOD PAS SANGS RGYAS MED
PA'I ZHING DU SMON LAM BTAB NAS, DER SKYES PA DANG DUR KHROD DU
PHYIN NAS ROL BRTAGS

PAS, SKYE BA LAS BYUNG DE SRID PA LAS BYUNG, DE YANG DE BZHIN DU
GONG MA GONG MA LAS BYUNG BAS, MA RIG PA LAS BYUNG BAR SHES PAS
RTEN 'BREL LUGS 'BYUNG DANG LUGS LAS BZLOG PAS SANGS RGYAS THOB
PAS NA DBYANGS BCU GNYIS NI RTEN 'BREL BCU GNYIS SO, ,DE LA
BRTEN NAS

SANGS RGYAS PAS BSE RU LTA BUR GCIG TU GNAS PAS NA BUDDHO
BUDDH'A'O, ,SNGAGS DRUG NI NE TZO LTAR KHYU LDING BA'O, ,YANG
BYANG CHUB SEMS DPA'I THEG PA NI DANG PO SEMS BSKYED NAS PHA ROL
TU PHYIN PA DRUG LA LONGS SPYOD PAS SA BCU GNYIS RIM GYIS BGROD
NAS SANGS RGYAS PA'I DON MTSON TE

@197B DBYANGS BCU GNYIS SA BCU GNYIS TE AA SBYOR BA'I LAM, A'A
RING PO TSOGS KYI LAM, AI MTHONG BA'I LAM SA DANG PO'O, ,DE NAS
RIM GYIS BGROD NAS SA BCU 'DAS NAS GNAS 'OG MIN DU SANGS RGYAS
PA'I BUDDHO BUDDH'A'O, ,SNGAGS DRUG NI PHA ROL TU PHYIN PA MTHAR
PHYIN PA'I SKU DANG YE SHES SO,

GZHAN ZHES BYA BA SNGAGS KYI LAM 'BRAS BU DANG SBYOR BAS, DANG
PO SBYAR BYA GLO BUR GYI DRI MA DRUG NI, AA A'A NI NAM MKHA'I
KHAMS ZHE SDANG NGO, AI A'I NI RLUNG GI KHAMS PHRAG DOG GO, ,AU
A'U NI CHU'I KHAMS 'DOD CHAGS SO, ,AE AEE NI LUS RLUNG YIN DANG
BSAM PA ME'I KHAMS NGA RGYAL LO, ,

AO AOO NI LUS CHU YIN DANG BSAM PA SA'I KHAMS GTI MUG GO, ,AAm
AA: NI YE SHES KYI KHAMS NYON MONGS PA CHA MNYAM PA'O, ,DE NYID
GNYEN POR DKYIL 'KHOR DRUG NI, AA A'A NI ME LONG LTA BU YE SHES
MI BSKYOD PA'I LHA'I DKYIL 'KHOR RO, AI A'I NI BYA BA GRUB PA'I
YE SHES DON YOD GRUB PA'I

LHA DANG DKYIL 'KHOR RO, ,AU A'U NI SO SOR RTOG PA'I YE SHES
SNANG BA MTHA' YAS KYI LHA DANG DKYIL 'KHOR RO, ,AE AEE NI MNYAM
PA NYID KYI YE SHES RIN CHEN 'BYUNG LDAN GYI LHA DANG DKYIL
'KHOR RO, ,AO AOO NI CHOS KYI DBYINGS RNAM PAR DAG PA'I YE SHES
RNAM PAR SNANG MDZAD KYI LHA DANG DKYIL

'KHOR RO, ,AAm AA: NI YE SHES LNGA'I NGO BO NYID RDO RJE DBYINGS
KYI DKYIL 'KHOR DANG RDO RJE 'CHANG GI SKU'O, ,STHI TO HRi DI NI
LHA RNAMS KYI THUGS KA'O, ,DZNY'A NA M'U RTI NI YE SHES PA'O,
,RA HAm NGA'O, ,BUDDHO BUDDH'A N'Am NI SANGS RGYAS SO, ,TRYA
DHVA BRTI N'Am NI DUS GSUM SANGS RGYAS SO, ,BADZRA T'I KshnA NI
SNANG BA

MTHA' YAS THUGS KAR RDO RJE RNON PO, DU: KHATZTSE DA NI MI
BSKYOD PA'I THUGS KAR SDUG BSNGAL KUN GCOD DO, ,PRADZNY'A DZNY'A
NA NI RNAM SNANG GI THUGS KAR SHES RAB YE SHES SO, ,DZNY'A NA
K'A YA NI DON YOD GRUB PA'I THUGS KAR YE SHES KYI SKU CAN NO,
,P'A G'I SHVA RI NI RIN CHEN 'BYUNG LDAN GYI THUGS

KAR NGAG GI DBANG PHYUG GO, ,AA RA PA TZA NA ZHES PA RDO RJE
SEMS DPA'I THUGS KAR YE SHES BSDUS PA BSGOM MO, ,SNGAGS 'DI
RNAMS BRDA YIN PAS DON RNAMS MTSON, ,SA BON YIN PAS LHA RNAMS
BSKYED, SROG BSKUL BA YIN PAS SNYING PO ZLOS, BSGOM BYA YIN PAS

@198A *, ,THUGS KAR GNAS PA'O, ,DE'I DBYIBS KYI RNAL 'BYOR RO,
,DA NI SNGAGS KYI RNAL 'BYOR LA, LTE BA'I 'KHOR LO LA KHYIM BCU
GNYIS NAS 'PHO BA BCU GNYIS SU NYIN MTSAN BCU GNYIS PHRUGS GCIG
LA RGYU, ,GRANGS NYI KHRI TSIG STONG DRUG BRGYA RGYU, DBYU GU

DRUG CU THAM PA'O, ,DE LA AA NI RTZA G-YAS NAS NAM MKHA'I RLUNG
STONG BRGYAD BRGYA RGYU, A'A NI RTZA G-YON NAS NAM MKHA'I RLUNG
STONG BRGYAD BRGYA RGYU, AI A'I NI RTZA G-YAS DANG G-YON NAS
RLUNG GI RLUNG STONG BRGYAD BRGYA BRGYAD BRGYA RGYU, ,AU A'U NI
RTZA G-YAS DANG G-YON NAS CHU'I RLUNG STONG BRGYAD BRGYA
BRGYAD

BRGYA RGYU'O, ,AE AEE NI RTZA G-YAS DANG G-YON NAS ME'I RLUNG
STONG BRGYAD BRGYA BRGYAD BRGYA RGYU'O, ,AO AOO NI RTZA G-YAS
DANG G-YON NAS SA'I RLUNG STONG BRGYAD BRGYA BRGYAD BRGYA
RGYU'O, ,AOm AA: NI RTZA G-YAS DANG G-YON NAS GONG GI GRANGS
RNAMS KYI KHA NAS 'PHO BA'I BAR DU LNGA BCU RTZA DRUG

DANG RKANG PA RE RE YE SHES KYI RLUNG RGYU BAS, SPYIR BSDAMS
PAS DRUG BRGYA DANG BDUN CU RTZA LNGA NI NYIN ZHAG GCIG PA'O,
,STHI TO NI GNAS YIN PAS RTZA DBUS MAR RO, ,HRi DI NI SNYING PO
YIN PAS DBU MA'I GZUGS SO, ,DZNY'A NA M'U RTI NI DES YE SHES
SKYE BAS BUDDHO BUDDH'A N'Am SANGS RGYAS SO, ,

TRYA DHVA BRTI N'Am NI RTZA DBUS MAR SDOM PA'O, ,DE 'KHOR LO
DRUG NA GNAS PAS SNGAGS TE YE SHES SEMS DPA' DRUG GO, ,DA NI
CHOS KYI RNAL 'BYOR LA 'KHOR LO DRUG NI, AA A'A NI SPYI BOR NAM
MKHA'I 'KHOR LO, AU A'U NI DPRAL BA CHU'I 'KHOR LO, AE AEE NI
MGRIN PA ME'I 'KHOR LO,

AI A'I NI SNYING GA RLUNG GI 'KHOR LO, ,AO AOO NI LTE BA SA'I
'KHOR LO, ,AAm AA: NI GSANG GNAS YE SHES KYI 'KHOR LO'O, ,DE LA
STENG 'OG GI RTZA DRUG NI AAm AA: STENG GI RTZA DBUS MA'O, ,AE
AEE G-YAS KYI RTZA RO MA'O, ,AI A'I NI G-YON GYI RTZA BRKYANG
MA'O, ,'OG GI GSUM LA AO

AOO NI G-YAS BSHAD PA 'BAB PA'O, ,AU A'U NI G-YON DRI CHU 'BAB
PA'O, ,AAm AA: NI DBUS DUNG CAN MA BYANG CHUB KYI SEMS 'BAB
PA'O, ,KHAMS DRUG NI SA DANG ME DANG RLUNG DANG NAM MKHA' DANG,
YE SHES KYI LAM RTZA STONG PHRAG BDUN CU RTZA GNYIS NAS 'BAB PA,
'KHOR LO DRUG

@198B TU 'DZIN PA NI SANGS RGYAS YIN TE YE SHES SEMS DPA' DRUG
GO, ,DE BZHIN NYID SBYOR BA'I YAN LAG DRUG TU SBYAR NAS, AAm AA:
NI SO SOR BSDUS PA'O, ,AA A'A NI BSAM GTAN NO, ,AI A'I NI SROG
RTZOL LO, ,AE AEE NI 'DZIN PA'O, ,AU A'U NI RJES SU DRAN PA'O,
,AO AOO NI TING

NGE 'DZIN TO, ,DE LAS 'BRAS BU 'BYUNG BA NI NAM MKHA' CHOS KYI
'BYUNG GNAS SU THUGS RDO RJE RAB TU BZHAG NAS, BSNYEN PAS DUS
KYI THOG MAR SO SOR BSDUS PA LA SOGS PA BSGOM PAR BYA'O ZHES
BSHAD PAS, DES SA BCU GNYIS PA RIM GYIS BGROD PA'I BRDAR DBYANGS
YIG

BCU GNYIS SNGAR BSHAD DO, ,'DI LA MTSAN MA YANG RNAM PA GSUM
STE, DANG PO'I MTSAN MA DANG, BAR MA'I MTSAN MA DANG, THA MA'I
MTSAN MA'O, ,DANG PO'I MTSAN MA NI DU BA LA SOGS PA'I MTSAN MA
STE, ,YAN LAG DRUG GI SBYOR BA LAS GZUGS YONGS SU RDZOGS PAR MI

'GYUR PA'I SKAD CIG MA THOB PA'O, ,BAR MA'I MTSAN MA NI LUGS LAS
BYUNG BAS MCHOG TU MI 'GYUR PA'I SKAD CIG LA RLUNG BRGYA PHRAG
BCO BRGYAD 'GAGS PAS SA DANG PO THOB BO, ,MNGON PAR SHES PA
LNGAS MA MTHONG BA'I DON YANG DAG PAR MTHONG BA 'JIG RTEN PA'I
DNGOS GRUB THOB PA

ZHES BYA'O, ,THA MA'I MTSAN MA NI 'KHOR LO RE RE LA SA GNYIS
GNYIS RIM GYIS THOB, RLUNG BRGYA PHRAG SUM CU SO DRUG 'GAGS NAS
SANGS RGYAS RDO RJE 'CHANG NYID MCHOG TU MI 'GYUR PA'I SKAD CIG
GIS SA BCU GNYIS THOB PA NI PHYAG RGYA CHEN PO'I DNGOS GRUB CES
BYA'O, ,DE LTAR LE'U BZHI PA'I

BSHAD PA'O,, ,,DA NI RDO RJE DBYINGS KYI DKYIL 'KHOR CHEN PO
BRJOD PAR BYA STE, 'DI LTAR SANGS RGYAS BCOM LDAN 'DAS, ,RDZOGS
PA'I SANGS RGYAS AA LAS BYUNG, ,AA NI YIG 'BRU KUN GYI MCHOG
,DON CHEN YI GE DAM PA YIN, ,ZHES PA GANG DU DBYANGS YIG LA
DBYIBS

KYI RNAL 'BYOR DANG, SNGAGS KYI RNAL 'BYOR DANG, CHOS KYI RNAL
'BYOR DANG, DE BZHIN NYID KYI RNAL 'BYOR MDOR BSTAN PA LAS 'DIR
JI LTAR 'BYUNG BA SNYAM PA'I RNAM PAR RTOG PA DANG LDAN PA'I
'KHOR RNAMS LA 'DI LTA STE ZHES PA'O, ,SANGS RGYAS ZHES PA
SPANGS PA DANG THOB PA GNYIS YOD PA'O, ,

@199A *, ,'O NA SANGS RGYAS KYI MCHOG PA LA BCOM LDAN 'DAS CIS
SHE NA, SANGS RGYAS NI NYAN THOS DANG RANG SANGS RGYAS LA YANG
YOD PAS, DE LAS KHYAD PAR DU BCOM LDAN 'DAS NI RNAM PA THAMS CAD
MKHYEN PA'O, ,YANG BCOM LDAN 'DAS RNAM PA THAMS CAD MKHYEN PA

YIN NA RDZOGS PA'I SANGS RGYAS ZHES PA ZLOS SO SNYAM PA RIGS
LNGA'I DE BZHIN GSHEGS PA LAS KHYAD PAR DPAL RDO RJE SEMS DPA'
RDO RJE 'CHANG KHO NA'O, ,DE GANG NA AA LAS BYUNG ZHES PAS AE'I
RNAM PA CHOS 'BYUNG NGO, ,AA NI YIG 'BRU KUN GYI MCHOG ,CES PA
BAm YIG GO, ,

DON CHEN YI GE DAM PA YIN, ZHES PA AA KshA RA STE MI 'GYUR PA'O,
,DE LTAR YANG STONG PHRAG DRUG CU PA SGYU 'PHRUL DRA BA'I TANTRA
LAS GSUNGS PA, SNGAGS KYI SKYE GNAS YI GE MED, ,GSANG SNGAGS
CHEN PO RIGS GSUM PA, ,STONG PA CHEN PO YI GE LNGA, ,THIG LE
STONG PA YI GE DRUG ,

CES PA LA 'DI BRDA RNAM PA GNYIS TE GCIG NI NGAG GI BRDA DANG,
GNYIS PA NI DE BZHIN NYID KYI BRDA'O, ,SNGAGS KYI BRDA NI NGAG
GI BRJOD PA STE 'JIG RTEN PA'O, ,DE BZHIN NYID KYI BRDA NI DON
DAM PA STE BRJOD PA DANG BRAL BA'O, ,BCOM LDAN 'DAS KYIS SNGAGS
KYI THEG PA LAS GSUNGS

SO; ,DE LTAR NA MYA NGAN LAS 'DAS PA YE SHES KYI KHAMS GZHAL DU
MED CING BRJOD DU MED PA STE, DBYANGS DANG GSAL BYED KYI MTSAN
NYID BRJOD DU MED PA ZHES BYA'O, ,NAM MKHA'I KHAMS LA SOGS
SNGAGS KYI BRDAS NI NGAG GI BRJOD PA'I MTSAN NYID MGRIN PA LA
SOGS PA NAS BRJOD

PA'I CHOS RNAMS BCOM LDAN 'DAS KYIS GSUNGS PA'O, ,DE LA STONG PA
CHEN PO YI GE LNGA NI RNAM PAR SHES PA'I KHAMS AA GRI GUG LTA BU
DBUS SU'O, ,STENG DU 'DU BYED RLUNG GI KHAMS AA DBYUG PA LTA
BU'O, ,G-YAS SU TSOR BA ME'I KHAMS AA TSEG DRAG LTA BU'O,
,G-YON DU 'DU

SHES CHU'I KHAMS LAS THIG LE LTA BU'O, ,'OG TU GZUGS SA'I KHAMS
AA THONG GSHOL LTA BU'O, ,DE LTAR LNGA NI BAm YIG RDO RJE SEMS
DPA'I RANG BZHIN MTSON PAR BYED PA'I BRDA'O, ,SNGAR GYI MTSAN MA
LNGA'I STENG DU RNAM PAR SHES PA LA SOGS PA MTSON PAR BYED PA'I
GSAL BYED KA'I

@199B SDE TSAN NAM MKHA'I KHAMS SO, ,SHAR DU 'DU BYED LA SOGS PA
MTSON PAR BYED PA TZA'I SDE TSAN RLUNG GI KHAMS SO, ,LHO RU TSOR
BA LA SOGS PA MTSON PAR BYED PA tA'I SDE TSAN ME'I KHAMS SO,
BYANG DU 'DU SHES MTSON PAR BYED PA'I SDE TSAN CHU'I KHAMS SO,
,DE'I

NUB TU GZUGS LA SOGS PA MTSON PAR BYED PA TA'I SDE TSAN SA'I
KHAMS SO, ,'OG TU YE SHES KHAMS LA SOGS PA MTSON PAR BYED PA
SA'I SDE TSAN YE SHES KYI KHAMS SO, ,DE RNAMS GCIG TU GYUR PA NI
AE YIG CHOS KYI DBYINGS SO, ,'DI STONG PA CHEN PO YI GE LNGA NI

DBYANGS YIG GI TSOGS TE KHU BA DANG ZLA BA ZHES BYA'O, ,THIG LE
STONG PA YI GE DRUG NI GSAL BYED 'DUS PA STE KHRAG DANG NYI MA
ZHES BYA'O, ,'DIR KHU BA DANG RDO RJE NI WAm YIG STE RDO RJE'O,
,KHRAG DANG NYI MA NI AE YIG STE PADMA'O, ,RDO RJE DANG PADMA NI
'DI DAG GI NGAG GCIG PA NYID NI RDO RJE SEMS

DPA' ZHES BYA, ,DE MI 'GYUR PAS NA AA KshA RA'O, ,DBYANGS DANG
GSAL BYED KYI DANG PO DANG, THA MA 'DUS PAS GNYIS SU MED PA'O,
,RDO RJE SEMS DPA' DE YANG GNYID DANG RMI LAM DANG, SAD PA DANG
BZHI PA'I GNAS SKABS BZHI DAG PA'I SKU BZHI STE, ,SKU BZHI LA
DAG BYA GNAS

SKABS BZHI, DAG BYED RNAL 'BYOR BZHI, DAG PA MNGON BYANG BZHI,
NGAG PA'I 'BRAS BU MKHYEN PA BZHI, NGAG PA'I MTSAN NYID RNAM
THAR BZHI, DAG PA'I NGO BO RDO RJE BZHI'O, ,LHAN CIG SKYES PA'I
SKU DE NYID STONG PA NYID KYI RNAM PAR THAR PA DANG, ,YONGS SU
DAG PA'I YE SHES RDO RJE DANG,

THAMS CAD MKHYEN PA DANG, THABS DANG SHES RAB KYI BDAG NYID RNAM
PAR DAG PA'I RNAL 'BYOR ZHES BYA'O, ,CHOS KYI SKU DE NYID MTSAN
MA MED PA'I RNAM PAR THAR PA DANG, RNAM PAR DAG PA'I THUGS RDO
RJE DANG, YE SHES KYI SKU DANG THABS DANG SHES RAB KYI BDAG NYID
CHOS KYI RNAL 'BYOR ZHES

BYA'O; ,LONGS SPYOD RDZOGS PA'I SKU SMON PA MED PA RNAM PAR THAR
PA DANG, RNAM PAR DAG PA'I GSUNG RDO RJE DANG, NYI MA'I SKU DANG
THABS DANG SHES RAB KYI BDAG NYID SNGAGS KYI RNAL 'BYOR CES
BYA'O, ,SPRUL PA'I SKU DE NYID MNGON PAR 'DU BYED PA MED PA'I
RNAM PAR THAR PA DANG, ,YONGS SU

@200A *, ,DAG PA'I SKU RDO RJE DANG, PADMA'I 'DAB MA BZHIN DU
YANGS PA'I SPYAN DANG, THABS DANG SHES RAB KYI BDAG NYID DBYIBS
KYI RNAL 'BYOR ZHES BYA BAR GSUNGS SO, ,DE LA AE WAm GYI DON NI
DBYIBS DANG SNGAGS DANG, ,CHOS DANG DE BZHIN NYID DANG BZHI LA
'JUG STE, GZHUNG

DKYIL 'KHOR DRUG RNAMS BRJOD BYA 'DI RNAMS LA LA NI RGYAS PAR
STON, ,LA LA NI BSDUS PAR STON, LA LA NI SHIN TU BSDUS PAR STON
TO, ,DE LA RDO RJE DBYINGS KYI DKYIL 'KHOR 'DI DANG PO LA DBYIBS
KYI RNAL 'BYOR RGYAS PAR BSTAN TO, ,AE NI GZHAL YAS KHANG YIN
LA, WAm nI RIGS DRUG

GI LHA RNAMS SO, ,DE JI LTAR GRUB CE NA DPAL DUS KYI 'KHOR LO
LAS GSUNGS PA, 'KHOR LO'I SNYING POR GYUR PA MI YI BDAG PO DKYIL
'KHOR GYI NI NGES PAR SUM CHA'O, ,PHUNG PO KHAMS KYI LHAG PA'I
LHA DANG SLAR YANG SNAM BU PHYI MAR RDO RJE SGRA MA LA SOGS
BRGYAD, ,PHYI RIM 'KHOR

LOR GNAS PA NGES PAR PHYOGS BCUR 'KHOD PA NYI MAR BZHUGS PA'I
KHRO BO'I TSOGS RNAMS SO, ,DE YI RTZIG PA RA BA LA NI CHU GTER
BZHI YIS BSKUR BA'I BYANG CHUB SEMS DPA' MA LUS PA, ,SGYU 'PHRUL
DRA BAS RNAM PA GSUM STE LUS KYI DBYE BAS LHA NI ZHAL GSUM PA LA
PHYAG DRUG

PA; ,RMONGS PA'I SEMS KYI DBANG LAS G-YON GYI ZHAL NAS CHO GA
LA SOGS MA LUS PA RNAMS SPRO, ,ZHES PA DE BSGOM BAR BYA BA'I RIM
PA NI DANG PO'I SBYOR BA NI 'DI LTA STE, GNAS KHANG LA SOGS
SNGON DU 'GRO BAS NAM SMAD GNYID SAD PA DANG, BDAG THUN MTSAMS
KYI RDO RJE 'CHANG

ZHAL GCIG PHYAG GNYIS PA G-YAS RDO RJE G-YON DRIL BU 'DZIN PA
CIG TU BSAM, KHRUS BYAS STAN BDE BA LA 'DUG LA SPYI BOR AOm DKAR
PO, MGRIN PA A'A: DMAR PO, ,SNYING GAR H'Um MTHING NAG ,LTE BAR
HO SER PO, GSANG BAR KshA SNGON PO, SPYI GTZUG TU HAm LJANG GU
RNAMS BSAMS LA

'KHOR LO RTZA BA'I GRANGS BZHIN DU RDO RJE KHA DOGS DRUG TU GYUR
NAS PA SPU'I BU GA RNAMS NAS 'THON NAS GNOD PAR BYED PA RNAMS
PHYIR DED NAS, DPAG TSAD MANG POR BSGRAL, DE NAS RDO RJE RAB
DANG SA GZHI DANG GUR DU GYUR NAS 'DUS PA LAS LUS LA BA SPU'I BU
GA RE RE YANG RDO RJE RE RER GYUR PA NI

@200B BSRUNG BA BYA BA DANG LUS DAG PA RDO RJER BYA'O, ,AOm
SARBA DHARM'A BH'A WA SVA BH'A WA BI SHUDDHA BADZRA TZAKshU AAm
AA: ZHES LAN CIG BRJOD PAS DAG DAG GNYIS DANG GSUM BZLAS PAS
SEMS DAG PAR BYA'O, ,DE NAS THUGS KA'I H'Um LAS 'OD 'PHROS PAS,
RANG BZHIN GYI GNAS NAS SGYU 'PHRUL

DRA BA'I LHA RNAMS DANG BLA MA DANG BCAS PA MDUN GYI NAM MKHA'
LA SPYAN DRANGS LA LHA MO RNAMS KYIS MCHOD PAR BYA'O, ,THOG MA
MED PA NAS BSAGS PA'I SDIG PA BSHAGS SO, SANGS RGYAS DANG BYANG
CHUB SEMS DPA' LA SOGS PA'I DGE BA BYAS PA LA RJES SU YI RANG
BAR BYA'O, ,LHA

DE DAG LA SKYABS SU 'GRO BAR BYA'O, ,BDAG GI DNGOS PO DBUL BA'O,
,BYANG CHUB MCHOG TU SEMS BSKYED DO, ,BYANG CHUB KYI LAM BSTEN
TO, ,TSAD MED PA BZHI BSGOM MO, ,AOm SARBA DHARM'A LA SOGS PA
LAN GSUM BZLAS PAS DNGOS PO THAMS CAD STONG PAR BSAM MO, ,DE'I
RJES LA

STONG PA NYID DANG MTSAN MA MED PA DANG, ,SMON PA MED PA DANG,
MNGON PAR 'DU MI BYED PAR BSAM PAR BYA'O, ,DKYIL 'KHOR RGYAL
MCHOG LA, DE NAS STONG PA NYID LAS 'JIG RTEN LAS 'DAS PA'I PHUNG
PO GZUNG BAR BYA BA'I PHYIR 'BYUNG BA RIM BRTZEGS BSKYED PA NI
NAM MKHA' CHOS KYI 'BYUNG GNAS

GRU GSUM PA NAM MKHA' KHYAB PAR BSAM PAR BYA'O, ,RNAM PAR SHES
PA N'A DA'I TSUL DU GNAS PA LAS YAm NAG PO CIG 'OG TU CHAD PAS
DE GYUR PA LAS RLUNG GI DKYIL 'KHOR NAG PO ZLA BA PHYED PA LTA
BU RGYA CHEN PO LA STENG DAN 'OG TU RDO RJE GNYIS DANG, MTHA'I
RTZE MO LA RLUNG GI BA DAN GYIS MTSAN PA'O, ,

DE'I STENG DU RAm DMAR PO CIG CHAD PAS DE GYUR PA LAS ME'I DKYIL
'KHOR DMAR PO GRU GSUM RGYA CHEN PO CIG BSAM STE, STENG 'OG TU
SNA TSOGS RDO RJE GNYIS DANG, MTHA' MA'I ZUR GSUM LA G-YUNG
DRUNG RIS DMAR POS MTSON PA'O, ,DE'I STENG DU BAm DKAR PO CIG
CHAD PAS DE GYUR PA

LAS CHU'I DKYIL 'KHOR DKAR PO ZLUM PO RGYA CHEN CIG BSAM, STENG
DANG 'OG TU SNA TSOGS RDO RJE GNYIS DANG MTHA' MAR PADMA DKAR PO
'DAB MA LNGAS MTSAN PA'O, ,DE'I STENG DU LAm SER PO CIG CHAD PAS
DE GYUR PA LAS SA'I DKYIL 'KHOR SER PO RGYA CHE BA LA STENG DANG
'OG TU SNA TSOGS

@201A *, ,RDO RJE GNYIS DANG ZUR BZHI LA RDO RJE RTZE MO LNGA
PAS MTSAN PA'O, ,DE'I STENG DU MAm SNA TSOGS PA'I MDOG CAN CIG
CHAD PA DE GYUR PA LAS DBUS KYI RI RAB SHAR NAG PO, ,LHO DMAR
PO, NUB SER PO, ,BYANG DKAR PO, DBUS MTHING GA ZLUM PO DPANGS SU
DPAG TSAD

'BUM PHRAG GCIG PA, ,'OG GI RGYAL DPAG TSAD STONG PHRAG BCU DRUG
PA, STENG GI RGYA LA DPAG TSAD STONG PHRAG LNGA BCU PA, STENG GI
PHYOGS BZHIN LCOG BZHIS MTSAN PA'O, ,DE'I STENG DU KshA YIG CHAD
PAS DE GYUR PA LAS SNA TSOGS PADMA DPAG TSAD STONG PHRAG NYI SHU
RTZA LNGA PA GCIG BSAM PAR

BYA'O; ,DE'I STENG DU HAm DKAR PO LA ZLA BA'I DKYIL 'KHOR DPAG
TSAD STONG PHRAG PHYED DANG BCU GSUM PA CIG BSAM MO, ,DE'I STENG
DU TSEG DRAG DMAR PO LAS NYI MA'I DKYIL 'KHOR DMAR PO ZLA BA'I
DKYIL 'KHOR DANG RGYA MNYAM PA'O, ,DE'I STENG DU THIG LE SNGON
PO LAS SGRA GCAN GYI DKYIL 'KHOR

SNGON PO NYI ZLA DANG RGYA MNYAM PA'O, ,DE LAS AAm HAm YAm RAm
BAm LAm BADZRA A'A K'A SHA B'A YU TE DZA AU DA KA PRi THI B'I
BADZRA SVA BH'A BA PA NYTZA DH'A TVO BADZRA MAndALA NI KU RU KU
RU SV'A H'A, ZHES BRJOD PAS BRTAN PAR BYA'O, ,DE'I STENG DU H'Um
YONGS SU GYUR PA LAS RDO RJE'I RA BA DANG GUR DANG SA GZHIR GYUR
PAR BSAM MO, ,DE'I STENG

DU BHR'Um MAM YANG NA AOm LAS BYUNG BA'I GZHAL YAS KHANG GRU
BZHI PA SGO BZHI PA SGO GNYIS BRTZEGS PA, RTA BABS DANG SNAM BU
DANG DRA BA PHYED PA DANG, ,DRIL BU DANG, RNGA YAB DANG, RGYAL
MTSAN DANG, RI DAGS KYIS MTSAN PA, GZHAL YAS KHANG GI PHYI ROL
RDO RJE RA BA'I NANG DU DUR KHROD

BRGYAD DANG BCAS PA RIN PO CHE'I RTZIG PA LNGAS PHYI RIM DKYIL
'KHOR LA YOD PA NANG PHO BRANG DKYIL 'KHOR GRU BZHI LA LE TSE
DGU PA KA BA BCU DRUG RGYAN DANG LDAN PA SUM CHA LA GTZO BO'I
GDAN NI PAm LAS GYUR PA'I GDAN 'DAB MA BRGYAD PA, ,DE'I STENG DU
ZLA BA DANG NYI MA DANG SGRA GCAN GYI GDAN DANG

BCAS PAR BSAM PAR BYA'O, ,DE NAS YAB YUM BSKYED PA NI, ,'DI LTAR
SANGS RGYAS BCOM LDAN 'DAS, ,RDZOGS PA'I SANGS RGYAS AA LAS
BYUNG, ,AA NI YIG 'BRU KUN GYI MCHOG ,DON CHEN YI GE DAM PA YIN,
,ZHES PA PHUNG PO LNGA DANG KHAMS LNGA DANG LNGA LNGA CHA MNYAM
PA'I DRUG PA

@201B YANG YAB YUM BSKYED PA GDAN THOG TU MTSAN SUM CU RTZA
GNYIS KYI SA BON DU A'A LI BCU DRUG NYIS SKOR LAS ZLA BA'I DKYIL
'KHOR DU GYUR PA MED LONG LTA BU'I YE SHES SO, ,DPE BYAD BZANG
PO'I SA BON DU K'A LI SO BZHI NYIS SKOR LAS NYI MA'I DKYIL 'KHOR
DU GYUR PA MNYAM PA NYID KYI YE SHES SO, ,

DE NYID KYI BAR DU H'Um SNGON PO CIG BSAM PA NI SO SOR RTOG PA'I
YE SHES SO, ,H'Um DE 'PHROS 'DUS PA LAS RDO RJE H'Um GIS MTSAN
PA'O, ,DE LAS 'PHROS 'DUS PA LAS HAm SNGON PO CIG TU GYUR PA NI
BYA BA GRUB PA'I YE SHES SO, ,DE LAS 'OD 'PHROS 'DUS PA GCIG TU
GYUR PA LAS YAB YUM GYI SKUR

RDZOGS PA NI CHOS KYI DBYINGS KYI YE SHES LAS MNGON PAR BYANG
CHUB PA'O, ,DE YANG GDAN PADMA DANG NYI MA DANG ZLA BA DANG DUS
ME'I STENG NA DRAG PO DANG 'DOD PA'I LHA MNAN PA, DANG PO'I
SANGS RGYAS RDO RJE SEMS DPA' SKU MDOG SNGON PO ZHAL GSUM PA
PHYAG DRUG PA ZHAL DBUS SNGO BA G-YAS DMAR BA

G-YON DKAR PO, ,PHYAG G-YAS DANG PO RDO RJE, BAR PA GRI GUG
,THA MA DGRA STVA, G-YON NA DRIL BU DANG, ,THOD PA DANG, TSANGS
PA'I MGO BO'O, ,DBU LA RAL PA'I THOR TSUGS DANG SNA TSOGS RDO
RJE'I STENG NA MI BSKYOD PA BZHUGS PA, G-YON GYI PHYOGS NA ZLA
BA PHYED PA CAN NO, DBU LA THOD

PA LNGAS BRGYAN PA, THOD PA RLON PA'I PHRENG BAS SE RAL KHAR
BRGYAN PA, STAG GI PAGS PA'I SHAM THABS MNABS PA ZHABS G-YAS
BRKYANG BAS BZHUGS PA'O, ,YUM CHOS KYI DBYINGS KYI DBANG PHYUG
MA SKU MDOG DANG PHYAG MTSAN YAB DANG MTHUN PAS YAB LA 'KHYUD
NAS ZHABS G-YON

BRKYANG BA'O, ,YAB KYI THUGS KA NA NYI MA'I DKYIL 'KHOR LA AA RA
PA TZA NA ZHES BYA BA YE SHES LNGA BSDUS PA'I NGO BO SKU MDOG
SNGON PO RDO RJE DANG DRIL BU 'DZIN PA SEMS DPA'I SKYIL KRUNG
GIS BZHUGS PA'O, ,THUGS KA NA 'KHOR LO RTZIBS BCU LA AA RA PA
TZA NA YA TE NA MA: GNAS PA'O, ,

DE'I LTE BA LA AA SNGON PO'O, ,YAB KYI SKU LA 'KHOR LO DRUG GI
LTE BA LA HAm AOm A'A: H'Um HO KshA, ,LJANG GU DANG, DKAR PO
DANG, DMAR PO DANG, NAG PO DANG, SER PO DANG, ,SNGON PO RNAMS
RIM GYIS GNAS PA'O, ,AA LAS 'OD 'PHROS PAS SEMS CAN THAMS CAD
BSDUS NAS YAB

@202A *, ,KYI ZHAL DU ZHUGS NAS RTZA DBUS MA NAS YUM GYI PADMAR
ZHUGS PAS BYANG CHUB KYI SEMS SU ZHU BA DE YE SHES SEMS DPA'I
THUGS KA'I AA LA THIM PAR BSAM MO, ,AA LAS 'OD 'PHROS PAS DE
BZHIN GSHEGS PA THAMS CAD SPYAN DRANGS NAS YAB KYI ZHAL DANG DBU
MA

DANG YUM GYI PADMAR ZHU BA DE YE SHES SEMS DPA'I THUGS KA'I AA
LA THIM PAR BSAM MO, ,DE NAS 'KHOR BSKYED PA NI SKYE BA'I RIM
PAS DBYUNG BAR BYA STE, RNAM SHES PHUNG PO DAG PA MI BSKYOD PA
NI, MCHOD PA CHEN PO ZHE SDANG CHE, ,NYON MONGS KUN GYI DGRA
CHE BA, ,ZHES PA YE SHES

SEMS DPA'I THUGS KA'I AA LAS AA CIG RNA BA G-YAS NAS 'THON NAS
MDUN GYI NAM MKHA' LA MI BSKYOD PA SKU MDOG DANG ZHAL PHYAG LA
SOGS PA GTZO BO DANG MTHUN PA CIG TU GYUR NAS DBU'I STENG GI MI
BSKYOD PA LA THIM MO, ,DE NAS SHAR LA SOGS PA'I PHYOGS KYI LE
TSE BZHI LA YAB KYI

GDAN PADMA DANG NYI MA'I STENG DU SPROS PA LAS 'DU BYED KYI
PHUNG PO DAG PA DON YOD GRUB PA NI, MCHOD PA CHEN PO KHRO BA
CHE, ,KHRO BA CHEN PO DGRA CHE BA, ,ZHES PA NI AA LAS AA AA CIG
SNA G-YAS PA LAS 'THON NAS SHAR GYI LE TSE'I GDAN THOG TU DON
YOD GRUB PAR GYUR NAS ZHAL GSUM LA PHYAG

DRUG PA SKU DANG RTZA BA'I ZHAL NAG PO G-YAS DMAR BA G-YON
DKAR BA, PHYAG G-YAS NA RAL GRI DANG, GRI GUG DANG, RTZE GSUM
PA G-YON PHUB DANG THOD PA DANG KHA tV'Am GA BSNAMS PA'O, ,TSOR
BA'I PHUNG PO DAG PA RIN 'BYUNG NI, MCHOD PA CHEN PO CHAGS PA
CHE, ,CHAGS PA THAMS CAD

SEL BAR BYED, ,CES PAS AA LAS RAm CIG MIG G-YAS NAS 'THON NAS
LHO'I GDAN THOG TU RIN CHEN 'BYUNG LDAN ZHAL GSUM PHYAG DRUG PA,
SKU DANG RTZA BA'I ZHAL DMAR PO, ,G-YAS DKAR PO, G-YON NAG PO,
G-YAS NA MDA' DANG LCAGS KYU DANG, ,CANG TE'U DANG G-YON

NA GZHU DANG, ZHAGS PA DANG, NOR BU DRI MA MED PA'O, ,RDO RJE
SKYIL KRUNG DU BZHUGS PA'O, ,'DU SHES KYI PHUNG PO DAG PA SNANG
BA MTHA' YAS NI, MCHOD PA CHEN PO 'DOD CHAGS CHE, ,SEMS CAN
THAMS CAD DGA' BAR BYED, ,CES PA AA LAS AU CIG LCE ZUR G-YAS
NAS 'THON NAS BYANG

@202B GI LE TSE'I GDAN THOG TU SNANG BA MTHA' YAS SU GYUR NAS
ZHAL GSUM PA PHYAG DRUG PA SKU DANG RTZA BA'I ZHAL DKAR PO
G-YAS NAG PO G-YON DMAR PO, ,PHYAG G-YAS NA THO BA DANG MDUNG
DANG, RTZE GSUM PA, G-YON NA PADMA DKAR PO 'DAB MA BRGYAD PA
DANG, ME LONG DANG, BGRANG PHRENG NGO, ,RDO RJE

SKYIL KRUNG GIS BZHUGS PA'O, ,GZUGS GYI PHUNG PO DAG PA RNAM PAR
SNANG MDZAD NI, MCHOD PA CHEN PO GTI MUG CHE, ,GTI MUG BLO TE
GTI MUG SEL, ,ZHES PA AA LAS Li CIG BSHANG LAM G-YAS ZUR NAS
'THON NAS NUB KYI LE TSE'I GDAN THOG TU RNAM PAR SNANG MDZAD
ZHAL GSUM

PA PHYAG DRUG PA, SKU DANG RTZA ZHAL SER PO G-YAS DKAR PO
G-YON NAG PO, ,G-YAS NA 'KHOR LO DANG DBYUG PA DANG RDO RJE,
G-YON NA MDUNG DANG, LCAGS KYU DANG, DRIL BU'O, ,RDO RJE SKYIL
KRUNG DU BZHUGS PA'O, ,NAM MKHA'I KHAMS DAG PA RDO RJE DBYINGS
PHYUG MA NI, AA NI YIG 'BRU KUN

GYI MCHOG ,CES PA YANG AA LAS AA CIG RNA BA G-YON NAS 'THON NAS
MDUN GYI NAM MKHA' LA RDO RJE DBANG PHYUG MA MI BSKYOD PA DANG
'DRA BA CIG TU GYUR NAS DE NAS RTZA BA'I YUM LA THIM MO, ,MTSAMS
BZHI'I LE TSE'I STENG DU GDAN PADMA DANG ZLA BA'I STENG DU YUM
RNAMS PADMA'I BZHUGS

STANGS KYIS GNAS TE, RLUNG GI KHAMS DAG PA SGROL MA NI, ,TSIG
KUN RAB TU GSAL BAR BYED, ,CES PA AA LAS AI SNA G-YON PA NAS
ME'I MTSAMS KYI GDAN THOG TU SGROL MAR GYUR NAS SKU MDOG LA SOGS
PA NI DON YOD GRUB PA BZHIN NO, ,ME'I KHAMS DAG PA GOS DKAR MO
NI,

TSIG TU BRJOD PA SPANGS PA STE, ,ZHES PA AA LAS Ri CIG MIG
G-YON PA NAS 'THON NAS BDEN BRAL DU GOS DKAR MOR GYUR TE RIN
'BYUNG BZHIN NO, ,CHU'I KHAMS DAG PA M'A MA K'I LA AA LAS AU CIG
LCE ZUR G-YON NAS DBANG LDAN GYI MTSAMS SU M'A MA K'I RA GYUR
NAS SNANG BA MTHA'

YAS BZHIN NO, ,SA'I KHAMS DAG PA SANGS RGYAS SPYAN NI, SROG CHEN
PO NI SKYE BA MED, ,CES PA AA LAS Li CIG BSHANG LAM NAS 'THON
NAS RLUNG GI MTSAMS SU SANGS RGYAS SPYAN DU GYUR NAS RNAM PAR
SNANG MDZAD BZHIN DU, YUM RNAMS PADMA'I BZHUGS STANGS KYIS

@203A *, ,GNAS PA'O, ,DE RNAMS PHUNG PO DRUG DANG KHAMS DRUG
BSDUS PAS LHA'I DBUS KYI PHO BRANG NI YE SHES KYI 'KHOR LO'O,
,DE'I PHYI ROL LHA RNAMS KYI THUGS KYI 'KHOR LO LA, SEMS DPA'
BCU DRUG SPROS TE, YANG AA LAS AA BZHI SNA'I SGO NAS SHAR GYI
SNAM BU LA RIM

PAS SEMS DPA' BZHIR GYUR TE, MKHAS PA SGYU 'PHRUL CHEN PO
'CHANG, ,ZHES PA DANG PO SNYING GA'I 'KHOR LO DAG PA RLUNG GI
KHAMS RDO RJE LAS SO, ,SGYU 'PHRUL CHEN PO DON GRUB PA, ,ZHES PA
DE'I 'OG SNA'I DBANG PO DAG PO RDO RJE LAS SO, ,RLUNG GI KHAMS
DAG PA RDO RJE SRUNG BA'O, ,

SGYU 'PHRUL CHEN PO DGA' BAS DGA', ,ZHES PA DE'I 'OG REG BYA DAG
PA RLUNG GI KHAMS GNOD SBYIN NO, ,SGYU 'PHRUL CHEN PO MIG 'PHRUL
CAN, ,ZHES PA THA MAL YUL SGRA NAM MKHA'I KHAMS DAG PA RDO RJE
KHU TSUR RO, ,DE BZHIN DU SKU MDOG LA SOGS PA DON YOD GRUB PA
BZHIN NO, ,YANG AA

LAS AA BZHI MIG NAS 'THON NAS LHO PHYOGS KYI GDAN THOG TU SEMS
DPA' BZHIR GYUR TE, ,GZUGS CHE LUS KYANG CHE BA STE, ZHES PA STE
DANG PO MGRIN PA ME'I 'KHOR LO DAG PA ME'I KHAMS SEMS DPA' RDO
RJE RIN CHEN NO, ,KHA DOG CHE ZHING LUS BONG CHE, ,ZHES PA DE'I
'OG MIG GI DBANG PO

DAG PA ME'I KHAMS RDO RJE NYI MA'O, ,MING YANG CHE ZHING RGYA
CHE BA, ,ZHES PA DE'I 'OG RO'I KHAMS DAG PA RDO RJE RGYAL MTSAN
NO, ,DKYIL 'KHOR CHEN PO YANGS PA YIN, ,ZHES PA THA MA YIN NAM
MKHA'I KHAMS DAG PA RDO RJE BZHAD PA'O, ,DE BZHIN RIN CHEN
'BYUNG LDAN BZHIN NO, ,YANG AA LAS

AU CIG LCE LAS 'THON NAS BYANG PHYOGS KYI GDAN THOG TU GYUR
SPROS PAS SEMS DPA' BZHIR GYUR TE, SHES RAB MTSON CHEN 'CHANG BA
STE, ,ZHES PA DANG PO DPRAL BA CHU'I 'KHOR LO DAG PA RDO RJE
CHOS SO, ,NYON MONGS CHEN PO LCAGS KYU'I MCHOG ,CES PA DE'I 'OG
YUL GZUGS DAG PA

CHU'I KHAMS RDO RJE RNON PO'O, ,GRAGS CHEN SNYAN GRAGS CHEN PO
STE, ,ZHES PA DE'I 'OG LCE'I DBANG PO DAG PA CHU'I KHAMS RDO RJE
RGYU'O, ,SNANG BA CHEN PO GSAL BA CHE, ,ZHES PA THA MA KHU BA CHOS
DAG PA NAM MKHA'I KHAMS RDO RJE SMRA BA'O, ,DE BZHIN SNANG BA
MTHA' YAS BZHIN NO, ,YANG AA LAS

@203B A'A LI BZHI BSHANG BA'I SGO NAS 'THON PA NUB PHYOGS KYI
GDAN THOG TU SEMS DPA' BZHIR GYUR TE, 'DOD PA CHEN PO ZHES PA
DANG PO LTE BA'I SA'I 'KHOR LO DAG PA RDO RJE SEMS DPA'O, ,BDE
BA CHEN PO ZHES PA DE'I 'OG LUS KYI DBANG PO DAG PA SA'I KHAMS
RDO RJE RGYAL PO, DGA' BA CHEN PO ZHES PA

DE'I 'OG TU YUL DRI SA'I KHAMS DAG PA RDO RJE LEGS PA'O, ,MGU BA
CHEN PO ZHES PA THA MA RNA BA'O, ,DBANG PO DAG PA YE SHES KYI
KHAMS RDO RJE CHAGS PA'O, ,DE BZHIN RNAM PAR SNANG MDZAD PA
BZHIN NO, ,SEMS DPA' THAMS CAD GDAN PADMA DANG NYI MA'I STENG NA
SEMS DPA'I SKYIL KRUNG GIS BZHUGS

PA'O, ,DE THUGS KYI 'KHOR LO'O, ,DE'I SGO G-YAS G-YON GYI 'DOD
PA'I YON TAN GYI SNAM BU LA MCHOD PA'I LHA MO BRGYAD SPROS TE,
BRTZON 'GRUS CHEN PO BRTUL BA YIN, ,ZHES PA YANG AA LAS SNA
G-YON NAS NI GCIG 'PHROS PAS SHAR GYI SGO'I G-YAS KYI GDAN
THOG TU PAGS PA RLUNG GI KHAMS

DAG PA GAR MA SNGON MO GAR BSGYUR PA'O, ,TSUL KHRIMS CHEN PO
'CHANG BA'I MCHOG ,CES PA AA LAS M'A CIG MIG G-YON NAS 'THON
NAS LHO'I SGO'I G-YAS SU 'PHROS PA LAS KHRAG ME'I KHAMS DAG PA
M'A LE DMAR MO PHRENG BA 'DZIN PA'O, ,BZOD CHEN 'CHANG BA BRTAN
PA PO, ,ZHES PA

AA LAS G'I CIG LCE ZUR G-YON NAS 'THON NAS BYANG SGO'I G-YAS
SU 'PHROS PAS RDUL CHU'I KHAMS DAG PA G'I TI DKAR MO PI WANG GIS
GLU LEN PA'O, ,BYAMS CHEN RANG BZHIN DPAG TU MED, ,CES PA AA LAS
AA CIG BSHANG LAM G-YON ZUR NAS NUB SGO'I G-YAS SU SPROS PAS
RUS PA

SA'I KHAMS DAG PA L'A SYE SER MO 'GYING BA'I TSUL BYED PA'O,
,SMON LAM YE SHES RGYA MTSO STE, ,ZHES PA AA LAS GCIG SNA SGO
G-YON NAS 'THON NAS SGO G-YON DU 'PHROS PAS SHA RLUNG GI KHAMS
DAG PA DRI CHAB MA NAG MO DRI THOGS PA'O, ,SHES RAB CHEN PO LUS
'CHANG BA,

ZHES PA AA LAS MIG G-YON NAS DU CIG 'THON NAS LHO SGO'I G-YON
DU 'PHROS PAS CHU SER ME'I KHAMS DAG PA'I ME TOG MA DMAR MO ME
TOG THOGS PA'O, ,STOBS PO CHE LA THABS CHE BA, ,ZHES PA AA LAS
LCE ZUR G-YON NAS AA CIG 'THON NAS BYANG SGO'I G-YON DU 'PHROS
PAS, GCI

@204A *, ,BA CHU'I KHAMS DAG PA MAR ME MA MAR ME THOGS PA'O,
,BSAM GTAN CHEN PO TING 'DZIN GNAS, ,ZHES PA AA LAS BSHANG LAM
GYI G-YON DU DHU CIG 'PHROS, NUB SGO'I G-YON DU SPROS PAS
RKANG PA DAG PA SA'I KHAMS BDUG SBOS [*SPOS?] MA SER MO SBOS [*SPOS?]
THOGS PA'O,,LHA MO

BRGYAD PO ZHAL GCIG PHYAG GNYIS MA ZHI BA'I TSUL DU PADMA DANG
ZLA BA'I GDAN LA BZHUGS PA'O, ,DE NI GSUNG GI 'KHOR LO'O,, ,,DE
NAS SKU'I 'KHOR LO LA KHRO BO BCU SPROS TE, RDZU 'PHRUL CHEN
PO'I STOBS DANG LDAN, ,ZHES PA AA LAS YA CIG SNA G-YON PA NAS
'THON NAS SHAR GYI

RTZIBS LA SPROS PAS NGAG GI DBANG PO RLUNG GI KHAMS DAG PA
BGEGS MTHAR BYED NAG BO'O, ,SHUGS CHEN MGYOGS PA CHEN PO STE,
,ZHES PA AA LAS MIG G-YON PA NAS RA CIG 'THON NAS, LHO'I RTZIBS
LA SPROS PAS LAG PA'I DBANG PO MI'I KHAMS DAG PA SHES RAB MTHAR
BYED DO, ,RDZU 'PHRUL

CHEN PO CHER GRAGS PA, ,ZHES PA AA LAS LCE'I ZUR G-YON NAS WA
CIG 'THON NAS, BYANG PHYOGS KYI RTZIBS LA SPROS PAS RKANG PA'I
DBANG PO CHU'I KHAMS DAG PA KHRO BO PADMA MTHAR BYED PA'O,
,STOBS CHEN PHA ROL GNON PA STE, ,ZHES PA AA LAS BSHANG BA'I LAM
NAS LA CIG 'THON

NAS NUB KYI RTZIBS LA SPROS PAS BSHANG BA'I DBANG PO SA'I KHAMS
DAG PA KHRO BO GSHIN RJE MTHAR BYED PA'O, ,SRID PA'I RI BO CHEN
PO 'JOMS, ,ZHES PA, AA LAS MIG G-YAS PA NAS AA CIG 'THON NAS,
ME'I RTZIBS LA SPOS PAS 'DUS PA RLUNG GI KHAMS DAG PA DBYUG
SNGON CAN NO, ,

MKHREGS SHING RJE RJE CHEN PO 'CHANG, ,ZHES PA MIG G-YAS PA NAS
RA CIG 'THON NAS, BDEN BRAL GYI RTZIBS LA SPROS PAS ME'I KHAMS
DAG PA KHRO BO 'DOD PA'I RGYAL PO'O, ,DRAG PO CHEN PO DRAG SHUL
CHE, ,ZHES PA AA LAS CHU'I LAM NAS WA CIG SPROS PAS, DBANG LDAN
GYI RTZIBS LA

RDUL CHU'I KHAMS DAG PA KHRO BO MI G-YO BA'O, ,'JIGS CHEN 'JIGS
PAR BYED PA PO, ,ZHES PA AA LAS GTZUG TOR NAS LA CIG 'THON NAS,
RLUNG GI RTZIBS LA SPROS PAS BAD KAN SA'I KHAMS DAG PA KHRO BO
STOBS PO CHE'O, ,SHAR DANG ME'I KHRO BO'I ZHAL PHYAG NI DON GRUB
BZHIN NO, ,LHO

@204B DANG BDEN BRAL NI RIN 'BYUNG BZHIN NO, ,BYANG DANG DBANG
LDAN NI SNANG MTHA' BZHIN NO, ,NUB DANG RLUNG MTSAMS NI RNAM
SNANG BZHIN NO, ,MGON PO RIGS MCHOG CHEN PO STE, ,ZHES PA RNA BA
G-YON PA NAS HA CIG 'THON NAS, STENG GI RTZIBS LA DBANG PO
MCHOG YE SHES DAG PA KHRO BO GTZUG TOR 'KHOR LOS

SGYUR PA SKU MDOG GTZO BO DANG MTHUN PA'O, ,BLA MA GSANG SNGAGS
CHE BA'I MCHOG ,CES PA AA LAS RNA BA G-YAS PA NAS HA CIG 'THON
NAS 'OG GI RTZIBS LA GCI BA'I DBANG PO NAM MKHA'I KHAMS DAG PA
KHRO BO GNOD MDZES SO, ,ZHAL PHYAG LA SOGS MI BSKYOD DANG MTHUN
PA'O, ,KHRO BO RNAMS

NYI MA'I GDAN LA G-YAS BRKYANG BAS BZHUGS PA'O, ,DE NI SKU'I
'KHOR LO'O, ,LHA BZHI BCU GSUM GYI SGYU 'PHRUL DRA BA'O, ,ZHE
LNGA'I SGYU 'PHRUL DRA BA NI, THEG PA CHEN PO'I TSUL LA GNAS,
,ZHES PA YE SHES 'KHOR LO'I STENG DU RDO RJE SEMS DPA' BZHUGS
PA'O, ,THEG PA CHEN PO'I TSUL GYI MCHOG

CES PA YE SHES 'KHOR LO'I 'OG TU RDO RJE DBANG PHYUG MA GDAN
PADMA DANG ZLA BA LA GNAS PA STE ZHE LNGA'I SGYU 'PHRUL DRA
BA'O, ,ZHE DGU PA'I SGYU 'PHRUL DRA BA NI DE'I STENG DU, BYAMS
CHEN RANG BZHIN DPAG TU MED, ,CAS PAS AA LAS SNA NAS HO: CIG
SHAR SGOR 'PHROS PAS SGO BA DRIL BU'O, ,SNYING RJE

CHEN PO BLO YI MCHOG ,CES PA AA LAS MIG NAS H'Um CIG 'PHROS PAS,
NANG GI LHO'I SGOR SGO BA ZHAGS PA'O, ,SHES RAB CHEN PO BLO CHEN
LDAN, ,ZHES PA AA LAS LCE LAS BAm CIG 'THON NAS, BYANG GI NANG
SGOR 'PHROS PAS SGO BA LCAGS SGROG MA'O, ,MKHAS PA CHEN PO THABS
CHE BA, ,

ZHES PA AA LAS BSHAD LAM NAS DZA: CIG 'THON NAS, NUB KYI NANG
SGOR 'PHROS PAS SGO BA LCAGS KYU'O, ,SKU MDOG GI RIGS GONG MA
BZHIN DU BSAMS PAS ZHE DGU PA'I SGYU 'PHRUL DRA BA'O, ,DA NI LAS
RGYAL MCHOG BRJOD PAR BYA STE, YE SHES SEMS DPA' SPYAN DRANG BA
NI, YE SHES SEMS DPA'I THUGS KA'I AA

LAS 'OD ZER KHA DOG LNGA 'PHROS PAS RANG BZHIN GYI GNAS NAS SGYU
'PHRUL DRA BA'I LHA TSOGS SPYAN DRANGS NAS MDUN GYI NAM MKHA' LA
BZHUGS PA LA LHA MO BRGYAD KYIS BSTOD PA BYA, 'DUD KYIS BSTOD LA
DE NAS KHRO BO BGEGS MTHAR BYED KYIS DZA: ZHES BRJOD PAS DGUG
,KHRO BO SHES RAB MTHAR BYED KYIS H'Um

@205A *, ,ZHES BRJOD PAS GZHUG ,KHRO BO GSHIN RJE MTHAR BYED
KYIS BAm ZHES BRJOD PAS BCINGS, KHRO BO PADMA MTHAR BYED KYIS
HO: ZHES BRJOD PAS DGYES PAR BYA'O, ,DES DAM TSIG PA YE SHES
SEMS DPA'I RANG BZHIN DU BYAS SO, ,DE NAS SPYI GTZUG DANG DPRAL
BA DANG MGRIN

PA DANG SNYING GA DANG LTE BA DANG GSANG BA RNAMS SU, HAm AOm
A'A: H'Um HO: KshA KHA DOG SO SOR 'OD ZER 'PHROS 'DUS PA LAS
RIGS DRUG GI DE BZHIN GSHEGS PA DRUG TU GYUR PAS GTZO BO LA BYIN
GYIS BRLABS, 'KHOR RNAMS LA SKU GSUNG THUGS LAS AOm A'A: H'Um
LAS RIGS GSUM DU GYUR PAS

BYIN GYIS BRLAB PO, ,DE NAS DBANG BSKUR BA NI THUGS KA'I AA LAS
'OD ZER 'PHROS PAS YE SHES KYI LHA'I TSOGS SPYAN DRANGS NAS MDUN
GYI NAM MKHA' LA BZHUGS PA LA, MCHOD PA RNAM PA SNA TSOGS PAS
MCHOD NAS, BDAG LA DBANG BSKUR CIG PAR GSOL BA BTAB PAS, RIGS
LNGA'I DE BZHIN

GSHEGS PA YAB YUM GYI BUM PA YE SHES KYI BDUD RTZIS GANG BAS LHA
RNAMS KYI SPYI BO NAS BLUGS PAS LUS KYI SGRIB PA RNAMS DAG NAS,
CHU THIGS PA RE RE SPYI BOR GSAL BA LAS, GTZO BO YAB YUM LA MI
BSKYOD PAS RGYAS BTAB PA'O, ,DON GRUB DANG SGROL MA LA DON GRUB
KYIS, RIN 'BYUNG DANG GOS

DKAR MO LA RIN 'BYUNG GIS, SNANG MTHA' DANG M'A MA K'I LA SNANG
MTHAS, RNAM SNANG DANG SANGS RGYAS SPYAN LA RNAM SNANG GIS,
'KHOR SHAR PHYOGS PA LA SPYI BOR RAL GRI RE, LHO PHYOGS PA LA
RIN PO CHE RE, NUB PHYOGS PA LA 'KHOR LO RE, BYANG PHYOGS PA LA
PADMA RE RES RGYAS BTAB PA'O, ,DE NAS

MCHOD PA BYAS GSANG BA'I DBANG BSKUR BAR GSOL BA BTAB PAS, RIGS
LNGA YAB YUM GYI BYANG CHUB KYI SEMS GYI [*KYI] CHU RGYUN NGAG LA BAB
PAS NGAG GI SGRIB PA DAG GO, ,YANG MCHOD PA BYAS NAS GSOL BA
BTAB PAS, MI BSKYOD PA YAB YUM DER ZHUGS NAS GZHAN RIGS BZHI PO
YUM BZHI LA STENG GI YAB

BZHI ZHUGS NAS 'KHYUD, YAB BZHI LA STENG GI YUM BZHI ZHUGS NAS
'KHYUD NAS SNYOMS PAR ZHUGS PA LAS DGA' BA BZHI LA BZHI BZHI BCU
DRUG NYAMS SU MYONG BAS SEMS KYI DRI MA DAG PA NI DBANG GSUM
PA'O, ,DE NAS MI BSKYOD PA YAB YUM GYI DBANG BZHI PA MI 'GYUR
PA'I YE SHES DANG BRTAN

@205B PAR BSAM MO, ,DA NI GZHAN LUS SNGAGS KYI RNAL 'BYOR DANG,
RANG LUS CHOS KYI RNAL 'BYOR 'OG NAS, RDO RJE NYI MA SNANG BA
CHE, LA SOGS PA DANG, STONG PA CHEN PO YI GE LNGA, ,LA SOGS PAR
'GYUR RO, ,'DIR DAG PA DE BZHIN GYI RNAL 'BYOR NI, DAG PA RNAM
THAR BZHI DANG, DAG

BYED YE SHES LNGA DANG, 'BRAS BU SKU BZHI DANG, LAM PHA ROL TU
PHYIN PA BCU DANG, SKU BZHI'I MDZAD PA'O, ,DE LA DAG PA RNAM
THAR BZHI NI, SROG CHEN PO NI SKYE BA MED, ,TSIG TU BRJOD PA
SPANGS PA STE, ,BRJOD PA KUN GYI RGYU YI MCHOG ,TSIG KUN RAB TU
GSAL BAR BYED, ,CES PA MI'I

LUS KHAMS DRUG DANG LDAN PA LA SKU BZHI RANG BZHIN GYIS GNAS PA
GLO BUR GYI DRI MA GNYID DANG RMI LAM DANG, SAD PA DANG BZHI
PA'I BAG CHAGS KYI DRI MAS G-YOGS PA'O, ,SROG CHEN PO NI SKYE
BA MED, ,CES PA STONG PA NYID KYI RNAM PAR THAR PA STE, PHYI
NANG GI DNGOS PO THAMS CAD GCIG DANG DU MAS

DPYAD NA CI'I NGOR YANG MA GRUB PA'I PHYIR NA STONG PA'O, ,STONG
PA NYID BSGOMS PAS RANG BZHIN GYIS DAG PA LA GLO BUR GYI DRI MA
YOD PA DAG NAS YE SHES SU DAG PA'O, ,TSIG TU BRJOD PA SPANGS PA
STE, ,ZHES PA MTSAN MA MED PA STE STONG PA NYID DE YANG RGYU
DANG MTSAN MAS STONG PA'I PHYIR NA MTSAN MA MED

PA'O, ,DE BSGOMS PAS GNYID MTHUG PO'I DRI MA DAG PA NAS SEMS
CHOS SKUR DAG PA'O, ,BRJOD PA KUN GYI RGYU YI MCHOG ,CES PA SMON
PA MED PA STE, MTSAN MA MED PA DE YANG GLO BUR DU GNYID DU 'CHAR
BA'I PHYIR NA SMON PA MED PA STE, DE BSGOMS PAS RMI LAM GYI DRI
MA DAG NAS NGAG

LONGS SKUR DAG PA'O, ,TSIG KUN RAB TU GSAL BAR BYED, ,CES PA
MNGON PAR 'DUS MA BYAS PA'O, ,GLO BUR BA DE YANG BYED PA PO LA
LA MA LTOS PAR RANG BZHIN 'BYUNG BA'I PHYIR NA MNGON PAR 'DUS MA
BYAS PA'O, ,DE BSGOMS PAS SAD PA'I GNAS SKABS DAG NAS LUS SPRUL
PA'I SKUR

DAG PA'O, ,DE YANG RTZA BA'I RGYUD LAS, SEMS DANG NGAG DANG LUS
DBYE BAS, ,GNYID LOG RMI LAM SAD PA DANG, ,BZHI PA'I DE NYID CES
SU GRAGS, ,RMONGS PA BLA MA'I BKA' YIS NI, ,SEMS DANG NGAG LUS
YANG DAG 'KHRUGS, ,LUS CAN RNAMS KYI KHU BA SHOR, ,

@206A *, ,ZHES PA'O, ,YANG DE NYID NAS, CHAGS SEMS DRI MA CAN
GYI SEMS, ,'DZAG PAS 'KHOR BAR BYED PA STE, ,DE YI RNAM DAG
SBYOR BA YIS, ,DAG PA'I RANG BZHIN DRI MA MED, ,CES PA'O, ,DAG
BYED YE SHES LNGA NI, MCHOD PA CHEN PO 'DOD CHAGS CHE, ,LA SOGS
TE

NYON MONGS PA LNGA LHA LNGA RU DAG ,LHA LNGA YE SHES LNGAR DAG
PA 'OG TU YE SHES LNGA LA BSTOD PA'I LE'U LNGA'I MDOR BSTAN PA
YIN TE, MCHOD PA CHEN PO 'DOD CHAGS CHE, ,SEMS CAN THAMS CAD
DGA' BAR BYED, ,CES PA 'DOD CHAGS DAG PAS SO SOR RTOG PA'I YE
SHES TE, SEMS CAN THAMS

CAD DGA' BAR BYED PA NI 'DOD PA'I LONGS SPYOD LNGA LA MNGON BAR
ZHEN LA 'DOD CHAGS CHE ZHES PAS MI 'GYUR PA'I YE SHES CHAGS PA
CHEN POS THA MAL PA'I CHAGS PA DANG BRAL BA'O, ,DE KA THUN MONG
MA YIN PA'I MCHOD PA YIN PAS CHE BA'O, ,MCHOD PA CHEN PO ZHE
SDANG CHE, ,NYON MONGS KUN GYI DGRA CHE BA, ,

ZHES PA ZHE SDANG DAG PA NI ME LONG LTA BU'I YE SHES TE, THA MAL
PA'I CHAGS PA DANG BRAL BA NI ZHE SDANG STE RANG BZHIN GYIS 'OD
GSAL BA'O, ,DE NAS NYON MONGS PA'I DGRA CHEN PO'O, ,MCHOD PA
CHEN PO GTI MUG CHE, ,GTI MUG BLO STE GTI MUG SEL, ,ZHES PA'O,
,GTI MUG RNAM PAR DAG PA CHOS KYI DBYINGS

KYI YE SHES TE 'OD GSAL LO, ,DE GZUNG 'DZIN GNAS SU DAG PAS GTI
MUG CHEN PO STE, DE LA GNAS PA NI GTI MUG BLO STE DE MI SHES
PA'I GTI MUG BRAL BA NI SEL BA'O, ,MCHOD PA CHEN PO KHRO BO CHE,
,KHRO BA CHEN PO DGRA CHE BA, ,PHRAG DOG RNAM PAR DAG PA BYA BA
GRUB PA'I YE SHES TE, GTI MUG DE

LA 'DU BYED KYI RNAM RTOG MI GNAS PAS NA, PHRAG DOG DAG PA STE
DES NA KHROS PA'O, ,KHROS PA CHEN PO DES KHRO BA BCOM PA'O,
,MCHOD PA CHEN PO CHAGS PA CHE, ,CHAGS PA THAMS CAD SEL BAR
BYED, ,CES PA SER SNA DAG PAS MNYAM PA NYID KYI YE SHES TE, ZAG
MED KYI CHAGS PA CHEN PO

DES; SER SNA'I CHAGS PA SEL BAR BYED PA'O, ,DES NA NYON MONGS PA
LNGA YE SHES LNGAR DAG PA LA MCHOD PA CHEN PO'O, ,'BRAS BU SKU
BZHI LA LHAN CIG SKYES PA'I SKU NI, 'DOD PA CHEN PO BDE BA CHE,
,DGA' BA CHEN PO MGU BA CHE, ,ZHES PA 'DOD PA CHEN PO NI RANG
BZHIN LHAN CIG

@206B SKYES PA'O, ,DE MI 'DZAG PAS NA BDE BA'O, ,DE MI 'GYUR PAS
NA DGA' BA CHEN PO'O, ,DE LA GNAS PAS MGU BA CHEN PO'O, ,DE LA
CHOS KYI SKU NI, SHES RAB MTSON CHEN 'CHANG BA STE, ,NYON MONGS
LCAGS KYU CHE BA'I MCHOG ,GRAGS CHEN SNYAN GRAGS CHEN PO STE,
,SNANG BA CHEN PO GSAL

BA CHE, ,ZHES PA CHOS SKU BSTAN PA STE, ,SHES RAB CHEN PO NI JI
LTA BA DANG JI SNYED PA SHES PA'O, ,'CHANG BA NI SA BCU PA LA
GNAS PA'O, ,SHES RAB KYI LCAGS KYU DES NYON MONGS 'JOMS PA NI
DPE GLANG PO CHE'I SNA LA LCAGS KYUS BTAB PA DANG 'DRA BAS SO,
,DE CHOS SKU'I NGANG LA BZHUGS

KYANG GRAGS PA DANG SNYAN PA CHEN POS 'JIG RTEN KHAMS LA KHYAB
PAS SO, ,DE YE SHES KYI SNANG BA LA GNAS PAS SNANG BA CHEN PO
GSAL BA CHE BA'O, ,DE LA LONGS SKU NI, GZUGS CHE LUS KYANG CHE
BA STE, ,KHA DOG CHE ZHING LUS BONG CHE, ,MING YANG CHE ZHING
RGYA CHE BA, ,DKYIL 'KHOR CHEN PO YANGS

PA YIN, ,ZHES PA LONGS SPYOD RDZOGS PA'I SKU'O, ,KHAMS RNAMS DAG
PA YE SHES LNGA'I SKU LA GNAS PA'I BYANG CHUB SEMS DPA' RNAMS
KYI SNANG BAR 'GYUR PA LONGS SKU YIN PAS GZUGS CHE BA'O, ,LUS
CHE BA RGYUS MA BSKYED PA'O, ,KHA DOG CHE BA GCIG TU MA NGES
PA'O, ,LUS BONG

CHE BA DBYIBS CHE BA'O, ,MING CHE BA DE BZHIN GSHEGS PAR BRTAG
PA'O, ,RGYA CHE BA GTZO BO DANG 'KHOR LO'O, ,DKYIL 'KHOR CHEN PO
YANGS PA YIN, ,ZHES PA RIGS BSDUS PA DANG BYE BRAG PA'O, ,DE LA
SPRUL PA'I SKU NI, MKHAS PA SGYU 'PHRUL CHEN PO 'CHANG, ,SGYU
'PHRUL CHEN PO DON GRUB PA, ,

SGYU 'PHRUL CHEN PO DGA' BAS DGA', ,SGYU 'PHRUL CHEN PO'I MIG
'PHRUL CAN, ,ZHES PA TSOGS LAM SBYOR LAM PA'I SNANG BAR GYUR PA
DANG GANG LA GANG GIS 'DUL BAR SNANG BA'I SKU STE, MKHAS PA NI
SEMS BSKYED PA'O, ,SGYU 'PHRUL CHEN PO 'CHANG BA NI DE 'BRAS BU
LAS 'BYUNG BA'O, ,DES SEMS

CAN GYI DON BYED PAS DON GRUB PA'O, ,DES DON BYED PA LA SEMS CAN
DGA' BA YIN LA, DE LA DGYES PAR SNANG BAS DGA' BAS DGA' BA'O,
,MIG 'PHRUL CAN NI SGYU MA'I MKHAN POS MIG SNGAGS BTAB PA LA RTA
DANG GLANG PO LA SOGS PA MED BZHIN DU SNANG BA'O, ,LAM PHA ROL
TU PHYIN PA BCU NI,

@207A *, ,SBYIN BDAG CHEN PO GTZO BO STE, ,ZHES PA THUN MONG BA
LA CHOS DANG ZANG ZING MI 'JIGS PA SKYABS KYI YIN LA, CHEN PO
DANG GTZO BOR NI NOR LA YONGS SU 'DZIN PAS SPANGS PA'O, ,TSUL
KHRIMS CHEN PO 'CHANG BA'I MCHOG ,CES PA TSUL KHRIMS THUN MONG
BA MI DGE BA LAS

LOG PA YIN LA, CHEN PO 'CHANG BA'I MCHOG NI BYANG CHUB SEMS KYI
THIG LE MI 'DZAG PA'O, ,BZOD CHEN 'CHANG BA BRTAN PA PO, ,ZHES
PA BZOD PA THUN MONG BA JI MI SNYAM PA'I BZOD PA DANG CHOS LA
NGES PAR SEMS PA YIN LA CHEN PO 'CHANG BA BRTAN PA NI YUL LNGA
YUL CAN LA THIM PA'O, ,BRTZON

'GRUS CHEN PO BRTUL BA YIN, ,ZHES PA BRTZON 'GRUS THUN MONG DGE
BA'I LAS LA BRTZON PA YIN LA, CHEN PO BRTUL BA NI G-YAS G-YON
GYI RLUNG RTZA DBUS MAR GNAS PA'O, ,BSAM GTAN CHEN PO'I TING
'DZIN GNAS, ,ZHES PA BSAM GTAN THUN MONG PA SEMS RTZE GCIG TU
GNAS

PA YIN LA, CHEN PO NI TING NGE 'DZIN ZAG PA MED PA'I BDE BA LA
GNAS PA'O, ,SHES RAB CHEN PO'I LUS 'CHANG BA, ,ZHES PA SHES RAB
THUN MONG PA THOS BSAM BSGOM GSUM PA YIN LA CHEN PO'I LUS 'CHANG
BA ZHES PA NI MCHOG TU MI 'GYUR PA'I YE SHES KYI SKU'O, ,STOBS
PO CHE ZHES PA

'KHOR 'DAS KYI CHOS THAMS CAD ZIL GYIS GNON PA'O, ,THABS CHE BA
NI NYON MONGS PA LNGA YE SHES LNGAR DAG PA'O, ,SMON LAM RGYA
MTSO NI SEMS CAN LA TSAD MED PA'I THUGS RJES KHYAB PA'O, ,YE
SHES RGYA MTSO NI MI 'GYUR PA'I YE SHES DE LA TSAD GZUNG BA MED
PA'O, ,DA NI SKU BZHI'I MDZAD

PA BRJOD PAR BYA STE, BYAMS CHEN RANG BZHIN DPAG TU MED, ,SNYING
RJE CHEN PO BLO YI MCHOG ,SHES RAB CHEN PO BLO CHEN LDAN, ,MKHAS
PA CHEN PO THABS CHE BA, ,ZHES PA SPRUL SKU'I MDZAD PA STE,
SPRUL SKU DE'I BYAMS PAR BYA BA NI SEMS CAN NO, ,YUL TSAD MED PA
LA BYAMS PA'I THUGS RJE

TSAD MED PAS NA, ,CHEN PO DANG DPAG TU MED PA'O, ,SNYING RJE
CHEN PO NI SEMS CAN GYI SDUG BSNGAL LA DGONGS PA'O, ,BLO YI
MCHOG NI SDUG BSNGAL DE THUGS KYIS MI BZOD PAR SNANG BA'O, ,'O
NA SPRUL SKUS DON BYA BA'I RNAM RTOG YOD DAM ZHE NA, LAN NI,
SHES RAB CHEN PO BLO CHEN

@207B LDAN; ,ZHES PA'O, ,DMIGS PA MED PA'I SNYING RJE'O, ,DES
BLO DANG LDAN PA'O, ,MKHAS PA CHEN PO NI SPRUL PA'I SKU'O,
,THABS CHE BA NI GANG LA GANG GIS 'DUL BA'I THABS MKHYEN PAS SO,
,DA LONGS SKU'I MDZAD PA LA, RDZU 'PHRUL CHEN PO STOBS DANG
LDAN, ,SHUGS CHEN MGYOGS PA CHEN

PO STE, ,RDZU 'PHRUL CHEN PO CHER GRAGS PA, ,STOBS CHEN PHA ROL
GNON PA PO, ,ZHES PA LONGS SKU DE RDZU 'PHRUL CHE BAS MANG POR
SNANG BA'O, ,STOBS DANG LDAN PA NI RDUL GCIG GI STENG DU RDUL
SNYED KYI SANGS RGYAS BZHUGS PA'O, ,SHUGS CHE BA DANG MGYOGS PA
NI LAG PA BRKYANG

BSKUM GYIS STONG GSUM GYI STONG NA BZHUGS PAR SNANG BA'O, ,RDZU
'PHRUL CHEN PO CHER GRAGS PA NI GSUNG GI SGRA GSUNG DBYANGS DRUG
CUS CHOS STON PA'O, ,STOBS CHEN PHA ROL GNON PA PO NI NYAN THOS
DANG RANG RGYAL BA'I SANGS RGYAS PAS STOBS DES KHYAD PAR DU BYAS
PA'O, ,DA NI CHOS

SKU'I MDZAD PA LA, SRID PA'I RI BO CHEN PO 'JOMS, ,MKHREGS SHING
RDO RJE CHEN PO 'CHANG, ,DRAG PO CHEN PO DRAG SHUL CHE, ,'JIGS
CHEN 'JIGS PAR BYED PA PO, ,ZHES PA LA SRID PA'I RI BO CHEN PO
NI, ,MA RIG PA NAS RGA SHI'I BAR DU'O, ,DE 'JOMS PAS CHOS SKU
THOB PAS SO, ,

CHOS SKU'I RANG BZHIN NI DBYER MI PHYED PAS MKHREGS PA'I RDO RJE
CHEN PO 'CHANG BA STE, DRAG PO CHEN PO NI CHOS SKU YIN LA, DE
NYON MONGS PA DANG LHAN CIG MI GNAS PAS DRAG SHUL CHE BA'O,
,'JIGS CHEN NI LAS DANG NYON MONGS PA YIN LA, 'JIGS PAR BYED PA
NI DE SPANGS PA'AM BCOM PAS

SO; ,DA NI LHAN CIG SKYES PA'I SKU'I MDZAD PA LA, MGON PO RIGS
MCHOG CHEN PO STE, ,BLA MA GSANG SNGAGS CHE BA'I MCHOG ,THEG PA
CHEN PO'I TSUL LA GNAS, ,THEG PA CHEN PO'I TSUL GYI MCHOG ,CES
PA LA MGON PO NI LHAN CIG SKYES PA'I SKU MI 'GYUR PA'I YE SHES
SO, ,RIGS MCHOG

CHEN PO NI RIGS BZHI'I RANG BZHIN SKU BZHI'I MCHOG TU GYUR PA'O,
,BLA MA NI GONG NA MED PA'O, ,GSANG SNGAGS NI RNAL 'BYOR GYI
RGYUD MAN CHAD KYI SPYOD YUL DU MA GYUR PA'O, ,SNGAGS CHE BA'I
MCHOG NI RNAL 'BYOR BLA NA MED PA'I SPYOD YUL DU GYUR PA YE SHES
KYI SKU'O, ,THEG PA CHEN PO'I TSUL LA

@208A *, ,GNAS PA NI NYAN THOS DANG RANG RGYAL MA YIN PA'I THEG
PA CHEN PO'O, ,THEG PA CHEN PO'I TSUL GYI MCHOG NI BYANG CHUB
SEMS DPA'I THEG PA LAS KYANG KHYAD PAR DU GYUR PA GSANG SNGAGS
BLA NA MED PA'I THEG PA LA GNAS PA'O, ,DE LTAR LE'U LNGA PA'I
BSHAD PA'O,, ,,

DA NI CHOS KYI DBYINGS KYI YE SHES LA BSTOD PA BRJOD PAR BYA
STE, SANGS RGYAS RNAM PAR SNANG MDZAD CHE, ,THUB PA CHEN PO THUB
CHEN LDAN, ,ZHES PA LA DANG PO DBYINGS KYI RNAL 'BYOR NI DKYIL
'KHOR DRUG RIM GYIS BSGOM PA LTAR NA, SNGAR RDO RJE DBYINGS KYI
DKYIL 'KHOR GYI GTZO BO DANG PO'I SANGS

RGYAS RDO RJE SEMS DPAS GTZO BO BYAS PA DE 'PHO BA STE, MI
BSKYOD PA NUB KYI LE TSE LA BZHUGS, RDO RJE DBYINGS KYI DBANG
PHYUG MA RLUNG GI MTSAMS KYI LE TSE LA BZHUGS, DBUS KYI LE TSE
LA RNAM PAR SNANG MDZAD DANG YUM SANGS RGYAS SPYAN ZHAL SBYOR DU
BZHUGS PA SKU MDOG DANG PHYAG MTSAN NI RANG GI SNGAR

BZHIN NO, ,YAB KYI THUGS KA'I NYI MA'I DKYIL 'KHOR LA YE SHES
SEMS DPA' SHES RAB YE SHES ZHES BYA BA ZHAL GCIG PA PHYAG GNYIS
PA SKU MDOG SER PO, G-YON 'KHOR LO DANG, G-YAS NA RAL GRI
BSNAMS PA RDO RJE SKYIL KRUNG DU ZHUGS PA DE'I THUGS KA NAS
'KHOR LO RTZIBS BCU PA LA,

AOm PRADZNY'A DZNY'A NA M'U RTA YE NA MA:ZHES PA GNAS PA'O, ,DE'I
LTE BA LA AA SER PO GNAS PAR BSAM MO, ,NUB KYI 'KHOR SNGAR SER
PO YIN PA LA MI BSKYOD PA'I RIGS LJANG GUR 'GYUR RO, ,RDO RJE
SEMS DPA' YAB YUM NI RIGS SO SO LA THIM PA'O, ,DKYIL 'KHOR DRUG
RANG RKYANG PAR BSGOM NA DANG PO GNAS

SRUNG BA NAS THA MA DBANG BSKUR BA YAN CHAD GONG BZHIN BSGOMS PA
LA 'OG TU, MCHOG GI DANG PO SKU GSUM 'CHANG, ,SANGS RGYAS SKU
LNGA'I BDAG NYID CAN, ,KHYAB BDAG YE SHES LNGA YI BDAG ,SANGS
RGYAS LNGA BDAG COD PAN CAN, ,ZHES PA DANG SBYAR RO, ,'JIG RTEN
PA'I DBANG BCU RNAM

DAG DAD BCAS PA DANG, ,'JIG RTEN LAS 'DAS PA'I DBANG BCU GCIG PA
DANG, DBANG BSKUR SLOB MA'I MTSAN NYID DANG SLOB DPON GYI MTSAN
NYID DANG, THEG PA GSUM DANG, DBANG BZHI THUN MONG DU BSTAN PA
DANG, 'BRAS BU SKU BZHI'I MTSAN NYID DANG, SBYOR BA'I YAN LAG
DRUG

@208B BSTAN PA'O, ,DE RNAMS LA DANG PO, ,SANGS RGYAS RNAM PAR
SNANG MDZAD CHE, ,THUB PA CHEN PO THUB CHEN LDAN, ,ZHES PA SANGS
RGYAS NI RIGS LNGA'I NANG NAS SKU'I RIGS SO, ,'OG MIN DU LHA
BZHI BCU ZHE GSUM MAM ZHE LNGA'AM ZHE DGU'I SGYU 'PHRUL DRA BA'I
NGO BOR BZHUGS PA'O, ,THUB PA

CHEN PO NI SKU GSUNG THUGS THUB PA'O, ,THUB CHEN LDAN NI 'GYUR
PA'I YE SHES MNGA' BAS SO, ,DE'I RGYU GANG ZHE NA, GSANG SNGAGS
TSUL CHEN LAS BYUNG BA, ,GSANG SNGAGS TSUL CHEN BDAG NYI CAN,
,ZHES PAS GSANG SNGAGS TSUL CHEN LAS BYUNG BA NI DBANG BCU STE,
CHU DANG COD

PAN DANG DAR DBYANGS DANG RDO RJE DRIL BU DANG BRTUL ZHUGS DANG
MING DANG RJES GNANG DANG BDUN SLOB MA'I DBANG NGO, ,BRGYAD PA
BUM PA'I DBANG SLOB DPON GYI'O, ,DGU PA GSANG BA'I DBANG NGO,
,BCU PA SHES RAB YE SHES TE 'JIG RTEN PA'I DBANG NGO, ,GSANG
SNGAGS TSUL CHEN BDAG NYID CAN NI

'JIG RTEN LAS 'DAS PA'I DBANG NI BCU GCIG PA BZHI PA ZHES BYA'O,
,DBANG BZHI PA BUM PA LA SOGS PA'I DBANG NI 'PHAGS PA'I YUL NA
GNAS PA RNAMS LA SBAS NAS GSAL BAR MDZAD DO, ,DE CIS SHE NA,
SNOD MIN PA LA NOR LA BLTAS NAS CHOS STON PA DANG, ,NOR MED NA
MI DGE BA

BCU SRUNG BA RNAMS LA MI STER BA'I PHYIR DBANG GSAL BAR MA MDZAD
DO, ,DBANG GSUM PA SHES RAB YE SHES NI, DE LTAR DE BZHIN BZHI
PA'I YE SHES LA SANGS RGYAS KYI YE SHES YIN TE, RGYU DANG 'BRAS
BU THA DAD MED PAR BYED PA'I BCOM LDAN 'DAS KYIS GSUNGS PA'I
PHYIR RO ZHES SMRA BAR GYUR TO, ,

DE'I PHYIR 'DI RNAM PAR DAG PA'I PHYAG RGYA CHEN PO'I DNGOS GRUB
STER BAR BYED PA DANG PO MCHOG GI SANGS RGYAS LAS RAB TU GSAL
BAR BYED PA GLEGS BAM DU BRIS PA STE, CHU BO SI TA'I BYANG
PHYOGS SU SKAL BA DANG LDAN PA'I SEMS CAN RNAMS KYI MOS PA
MKHYEN NAS BCOM LDAN 'DAS KYIS BSTAN

PA DANG, PHYAG NA RDO RJES GLEGS BAM DU BRIS SO, ,MTSAN YANG DAG
PAR BRJOD PA TSAD MAR BYAS TE, GANG GIS SEMS CAN THE TSOM MED
PAR GYUR PA DES SNGAGS KYI THEG PA THAMS CAD KYI NGES PA'I DON
SNGAGS KYI THEG PA LAS MTSAN YANG DAG PAR BRJOD PA BCOM LDAN
'DAS KYIS PHYAG

@209A *, ,NA RDO RJE LA BSTAN TO, ,DES NA BDAG GI GNAS SKABS
GSUM STE, BTAGS PA BA CHA MTHUN PA MTSAN NYID PA'O, ,LAS DANG PO
SKYE BAR SKYES PA LA BTAGS PA TZAM MO, ,TSOGS DANG SBYOR BA PHUN
SUM TSOGS PA LA DBANG CHA MTHUN PA TZAM MO, ,SA DANG PO NAS BCU
PA'I BAR DU

'JIG RTEN PA'I DBANG YIN TE DBANG MTSAN NYID PA'O, ,SA BCU GCIG
PA NI 'JIG RTEN LAS 'DAS PA'I DBANG NGO, ,DES NA DBANG LA MTSAN
NYID PA NI DBANG BDUN BSKUR BA'I CHU'I MING CAN BYIN GYIS BRLABS
PAS SA BDUN PAR LUNG BSTAN LA DGE BSNYEN DU BRJOD DO, ,DGE TSUL
DU BUM PA'I DBANG BSKUR

BAS SANGS RGYAS KYI SRAS GZHON NU ZHES SA BRGYAD PA MI G-YO BAR
LUNG BSTAN TO, ,GSANG BA'I DBANG BSKUR BAS DGE SLONG DU GYUR TE
RGYAL TSAB GZHON NU ZHES SA DGU PA LEGS PA'I BLO GROS SU LUNG
BSTAN PAS GNAS BRTAN ZHES BYA'O, ,SHES RAB YE SHES KYI DBANG
BSKUR BAS SLOB MA SDUD PAR BYED PAR

'GYUR TE, SA BCU PA CHOS KYI SPRIN DU LUNG BSTAN PA'I PHYIR
SANGS RGYAS GNYIS PA BZHIN NO, ,DE'I PHYIR NA RIG MA BCU KHYIM
PA'I SLOB MA LA SLOB DPON GYIS GTAD PAR BYA'O, ,'DIR RTZA BA'I
RGYUD LAS BCOM LDAN 'DAS KYIS GSUNGS PA, TSA MO DANG NI SRING MO
DANG, ,DE BZHIN SRING MO'I SKYED BYED MA, ,

DE LTAR CHUNG MA'I SKYED BYED MA, ,MA MO DE BZHIN BUD MED RNAMS,
,PHA KHU SPUN GYI CHUNG MA DANG, ,DE BZHIN TSA MO SKYED BYED MA,
,RANG GI MA DANG TSA MO DANG, ,RANG GI CHUNG MA MCHOG GI GZUGS,
,SGROL MA LA SOGS CHOS KYI KHAMS, ,RIG MA BCU PO RANG RIG SKYES,
,DBANG GI DUS SU RAB TU SBYIN, ,THAR PA

'DOD PAS GZUNG BAR BYA, ,ZHES PAS RIG MA BCUS DBANG BSKUR BA YIN
NO, ,PHA ROL TU PHYIN PA BCU DANG, SA BCU DANG, SHES PA BCU
DANG, STOBS BCU DANG, YI GE BCU'I BRDA'O, ,SNA TSOGS DON NI MA
LUS BYED, ,RNAM BCU DBANG LDAN CHE BA PO, ,ZHES PA BRDA YIN TE,
,HKshMLWRYAm

'DI LA PHYI DANG NANG DANG GZHAN DU BSHAD PA YOD PA 'DIR MA
SPROS TE, 'GREL PA CHEN POR SHES PAR BYA'O, ,'DIR DBANG RNAM DAG
DANG BCAS PA'I PHYIR BKONG PA'O, ,PHA ROL PHYIN BCU THOB PA STE,
,ZHES PA RIG MA BCU LA BRTEN NAS DBANG BCU THOB PAS PHA ROL TU
PHYIN PA BCUR DAG PAS

@209B THOB PA'O, ,PHA ROL PHYIN PA BCU LA GNAS, ,ZHES PA DBANG
DANG PO THOB PAS SBYIN PA'I PHA ROL TU PHYIN PA'O, ,DE LTAR
DBANG RE RE LA PHA ROL TU PHYIN PA RE RE DAG NAS SLOB DPON LA
STOBS KYI PHA ROL TU PHYIN PA DANG GSANG DBANG LA SMON LAM GYI
PHA ROL TU PHYIN PA DANG, SHES RAB YE SHES KYI PHA

ROL TU PHYIN PA'O, ,DE PHA ROL TU PHYIN BCU DAG PA STE, DE KA
LA, PHA ROL PHYIN PA BCU YI TSUL, ,ZHES PA PHA ROL TU PHYIN PA
BCU DAG PA'O, ,MGON PO SA BCU'I DBANG PHYUG STE, ,SA BCU LA NI
RAB TU GNAS, ,ZHES PA DBANG BCU THOB PAS SA BCU THOB PA STE, CHU
DBANG GIS NI RAB TU DGA'

BA'I SA'O, ,DE BZHIN DU RIM PA JI LTAR DRI MA MED PA DANG 'OD
BYED PA DANG, 'OD ZER 'PHRO BA DANG, SBYANG DKA' BA DANG, MNGON
DU GYUR PA DANG, RING DU SONG BA DANG, MI G-YO BA DANG, LEGS
PA'I BLO GROS DANG, CHOS KYI SPRIN RNAMS THOB PA'O, ,SHES BCU
RNAM DAG BDAG NYID CAN, ,ZHES PA

RIG MA BCU PHA ROL TU PHYIN PA BCUR SHES PAR BYA BA DANG SA BCUR
SHES PAR BYA'O, ,SHES BCU RNAM DAG 'CHANG BA PO, ,ZHES PA, SHES
RAB YE SHES LA BRTEN NAS MI 'DZAG PA'I YE SHES THOB PAR 'CHANG
BA'O, ,RNAM PA BCU PO DON BCU'I DON, ,ZHES PA DE SEMS CAN GYI
DON BYED PA'O, ,DON GANG GIS

BYED NA, THUB DBANG STOBS BCU KHYAB PA'I BDAG ,CES PA STOBS BCU
NI, BSAM PA'I STOBS DANG, LTA BA'I STOBS DANG, SBYOR BA'I STOBS
DANG, SHES RAB KYI STOBS DANG, SMON LAM GYI STOBS DANG, THEG
PA'I STOBS DANG, SPYOD PA'I STOBS DANG, RNAM PAR 'PHRUL PA'I
STOBS DANG,

BYANG CHUB PA'I STOBS DANG, CHOS KYI 'KHOR LO BSKOR BA'I STOBS
SO, ,STOBS RNAMS THOB PAR BYED PA NI DBANG BCU YIN TE, SNA TSOGS
DON NI MA LUS BYED, ,RNAM BCU DBANG LDAN CHE BA PO, ,ZHES PA
'JIG RTEN PA'I DBANG BCU'I BRDA GANG DU YI GE BCU BRTZEGS PA'O,
,BSKUR BA'I DBANG BCU BSKUR

PAS THAG PA'I DBANG BCU NI BYANG CHUB SEMS DPA'I DBANG BCUR
'GYUR TE, TSE LA DBANG BA DANG, LAS LA DBANG BA DANG, SHIN TU
MOS PA LA DBANG PA DANG, YOD BYAD LA DBANG BA DANG, SMON LAM LA
DBANG BA DANG, RDZU 'PHRUL LA DBANG BA DANG, CHOS LA DBANG BA
DANG, SEMS LA DBANG BA

@210A *, ,DANG, SKYE BA LA DBANG BA DANG, YE SHES LA DBANG BA'O,
,BCOM LDAN 'DAS KYIS RNAL 'BYOR PA RNAMS KYI GNAS SKABS GSUNGS
PA RNAL 'BYOR PA DANG PO SEMS BSKYED LA, PHYIS BYIS PAR GYUR PA
DE NAS GZHON NUR GYUR PA'O, ,LAS DANG PO'I SBYOR BA SKYES PA
SBYOR BA PHUN

SUM TSOGS PA, BSAM PA PHUN SUM TSOGS PA, PHYIR MI LDOG PA'I
DBANG BSKUR THOB PA, SKYE BA GCIG TU THOGS PA ZHES SO, ,DE LTAR
'JIG RTEN PA'I DBANG BCU BSTAN NAS, DA NI 'JIG RTEN LAS 'DAS
PA'I DBANG BCU GCIG PA BRJOD PAR BYA STE, THOG MA MED PA SPROS
MED BDAG ,DE BZHIN

NYID BDAG DAG PA'I BDAG ,CES PA NAS, GNYIS SU MED DANG GNYIS MED
STON, ,YANG DAG MTHA' LA RNAM PAR GNAS, ,ZHES SBYAR RO, ,THOG MA
MED PA NI MA SKYES PA'I RANG BZHIN NO, ,SPROS PA NI RTAG CHAD
DANG BRAL BA DMIGS PA DANG BRAL BA'O, ,DE BZHIN NYID NI MA BCOS
PA'O, ,DE'I BDAG

PO NI DAG PA'I BDAG CES DAG PA NI GLO BUR GYI DRI MA DANG BRAL
BA'O, ,GNYIS SU MED PA DANG NI YUL DANG YUL CAN NAM DBYINGS DANG
YE SHES SO, ,DES NA LHAN CIG SKYES PA'I DON LA GNAS PAS NA GNYIS
MED STON PA'O, ,YANG DAG MTHA' LA RNAM PAR GNAS, ,ZHES PA YANG
DAG PA MA NOR BA THOB

PAR BYA BA'I PHYIR DON THOB PAS MNGON DU GYUR PA'O, ,DE LTAR
DBANG BCU GCIG BSTAN NAS DBANG BSKUR BAR BYA BA'I SLOB MA NI,
BDEN PAR SMRA ZHING TSIG MI 'GYUR, ,JI SKAD SMRAS PA DE BZHIN
BYED, ,CES PA STE BDEN PAR SMRA BA NI SNOD KYI DRI MA DAG PA
G-YO DANG SGYU SPANGS PA'O, ,TSIG MI 'GYUR PA NI

DAM BCAS PA LAS MI 'DA' BA'O, ,JI SKAD SMRAS PA NI SLOB DPON KYI [*GYI]
BKA'O, ,DE BZHIN BYED PA NI SLOB MA'I BKA' YIN TE, DBANG BDUN PA
THOB PAS BSKYED PA'I RIM PA BSGOM PA DANG, BRGYAD PA THOB PAS
GZHAN GYI DON DBANG DANG RAB GNAS DANG SLOB MA BSDU BAR BYA'O,
,GSANG BA THOB PAS

BDE BA CHEN PO BSGOM PA DANG, SHES RAB YE SHES THOG PAS BDE BA
STONG PAR GO BA DANG, DBANG BCU GCIG PA THOB PAS LHAN CIG SKYES
PA BSGOM PA DANG, DE RNAMS KYI DAM TSIG LA GNAS PAS DE BZHIN
BYED PA'O, ,DE LTAR SLOB MA BSTAN NAS, ,SLOB DPON GYI TSAD DAM
MTSAN NYID NI LAM

@210B GANG LA GNAS PA DANG, DON GANG GIS BYA BA'O, ,DANG PO LTAR
NA, ,BDAG MED SENG GE'I SGRA DANG LDAN, ,MU STEGS RI DAGS NGAN
'JIGS BYED, ,CES PA BDAG MED PA LA GNYIS TE, GANG ZAG GI BDAG
MED PAS MU STEGS LAS KHYAD PAR DU BYAS PAS DPER NA SENG GE'I
SGRAS RI DAGS BZHIN NO, ,

CHOS KYI BDAG MED PAS NYAN THOS LAS KHYAD PAR DU BYAS PAS DPE
GONG MA BZHIN TE, DE NI TSOGS LAM DANG SBYOR BA'I LAM LA GNAS
PA'I SLOB DPON NO, ,KUN DU 'GRO BA'I DON YOD STOBS, ,ZHES PA KUN
DU 'GRO BA NI SANGS RGYAS KYI ZHING STONG GSUM GYI STONG CHEN
POR RO, ,DON YOD PA'I STOBS

NI SEMS CAN GYI DON DU STE SA DANG PO NAS BDUN PA'I BAR DU'O,
,DE BZHIN GSHEGS PA'I YID LTAR MGYOGS, ,ZHES PAS NYAN THOS SU
PHYIR MI LDOG PAS DE BZHIN GSHEGS PA DANG 'DRA BA'AM CHA MTHUN
PA BRGYAD PA'O, ,RGYAL BA DGRA RGYAL RNAM PAR RGYAL, ,ZHES PA
LAS DANG NYON MONGS

PA LAS RGYAL BAS SA BCU SKYE BA GCIG GIS THOB PA'O, ,'KHOR LOS
SGYUR PA STOBS PO CHE, ,ZHES PA SA BCU GNYIS PA DE BZHIN GSHEGS
PA'O, ,DE LTAR LAM GANG NA GNAS PA BSTAN NAS, DON GANG GI BYA BA
LA, TSOGS KYI SLOB DPON TSOGS KYI MCHOG ,CES BYA BA LA SOGS TE,

TSOGS KYI NI TSOGS LAM MAN CHAD PA'I SEMS CAN RNAMS LA'O, ,SLOB
DPON NI DE'I'O, ,TSOGS KYI MCHOG NI SBYOR BA'I LAM MO, ,YANG
TSOGS RJE NI SBYOR LAM PA'O, ,TSOGS BDAG NI MTHONG LAM PA'O,
,DBANG DANG LDAN NI SA DANG PO PA DES DBANG MTSAN NYID PA THOB
PAS SO, ,MTHU CHEN NI

SA DANG PO PA DE'O, ,DE'I SLOB DPON NI ZHES PA 'DZIN PA STE,
PHYIR MI LDOG PA LA GNAS PA'I SA BRGYAD PA'O, ,TSUL CHEN NI SA
BRGYAD PA SLOB MA'O, ,GZHAN GYI DRING MI 'JOG PA NI SANGS RGYAS
KHO NA'O, ,DE LA TSIG GI RJE NI DON LA MKHAS PAS RJE'O, ,DES NI
TSIG BDAG CHOS GSUNGS PA'I

GSUNG LA DBANG THOB PA'O, ,SMRA MKHAS PA NI DON PHYIN CI MA LOG
PAR BSTAN PA'O, ,DES NA TSIG LA DBANG BA TSIG MTHA' YAS, ZHES PA
GSUNG GCIG GSUNGS KYANG DU MAR GO BA'O, ,TSIG BDEN PA DANG BDEN
PAR SMRA, ,ZHES PAS RANG RANG GI SKAD DU DON GO BA DAN DON NGES
PAR STON PAR GO BA'O,

@211A *, ,DE LTAR SLOB DPON GYI MTSAN NYID BSTAN NAS DA NI THEG
PA GSUM DANG DBANG BZHI THUN MONG DU BSTAN PA NI, DE LA THUN
MONG GI THEG PA LAS NYAN THOS KYI NI, BDEN PA BZHI NI STON PA
PO, ,PHYIR MI LDOG PAR PHYIR MI 'ONG, ,ZHES PA BDEN PA BZHI NI
SDUG BSNGAL DANG KUN 'BYUNG

DANG 'GOG PA DANG LAM GYI BDEN PA'O, ,STON PA PO NI BCOM LDAN
'DAS TE NYAN THOS RNAMS LA'O, ,PHYIR MI LDOG PA PHYIR MI 'ONG BA
NI RGYUN DU ZHUGS PA DANG, LAN CIG PHYIR 'ONG BA DANG, PHYIR MI
'ONG BA DANG, DGRA BCOM PA'O, ,DE LTAR ZUNG BZHI DANG YA BRGYAD
DE NYAN THOS RNAMS SO, ,

RANG RGYAL NI, 'DREN PA RANG RGYAL BSE RU'I TSUL, ,NGES 'BYUNG
SNA TSOGS LAS BYUNG BA, ,'BYUNG BA CHEN PO RGYU GCIG PO, ,ZHES
PAS RANG RGYAL BA NI SNGON DU BSKAL BA MANG POR TSOGS BSAGS NAS,
'KHOR BA'I SKYON LA BSAMS NAS SLOB DPON MED PA'I SA PHYOGS SU
SANGS RGYAS PAR

SMON LAM BTAB NAS DER SKYES PAS RTEN 'BREL LUGS 'BYUNG DANG LUGS
BZLOG BSGOMS PAS RANG RGYAL BAR GYUR PA'O, ,DE LA 'DREN PA NI NE
TZO LTAR KHYUNG LDING PA'I RANG RGYAL LO, ,BSE RU'I TSUL NI
GCIG PUR GNAS PA'I RANG RGYAL BA'O, ,DE GANG GI DBANG GIS NA
NGES 'BYUNG ZHES PA SNGAR

'KHOR BA LAS BLO LOG PA'O, ,SNA TSOGS PA NI SNGAR TSOGS BSAGS
PAS SO, ,LAS 'BYUNG BA NI DE'I 'BRAS BU'O, ,'BYUNG BA CHEN PO NI
RANG RGYAL BA'I BYANG CHUB PO, ,RGYU GCIG PO NI RGYU DKAR PO
DANG NAG PO 'DRES PA MA NGES PAS DGE BA'I LAS KHO NA LAS GRUB
PA'O, ,THEG PA CHEN PO PA NI,

DGE SLONG DGRA BCOM ZAG PA ZAD, ,CES PA LA SOGS PA NI DGE SLONG
NI DGE BA'I CHOS LA 'DUN PA YIN PAS THEG PA CHEN PO'I RTEN NO,
,DGRA BCOM PA NI LAM STE BDAG MED PA GNYIS KYIS NYON MONGS PA'O,
,ZAG PA ZAD PA NI 'BRAS BU STE, 'KHOR BAR GNAS PA'I RGYUD ZAD
PAS SANGS RGYAS SO, ,

'DOD CHAGS BRAL BAS DBANG PO THUL, ,ZHES PA YUL LA CHAGS PA DANG
BRAL BAS DBANG PO RNAMS RANG ZHI BA'O, ,BDE BA RNYED PA NI CHAGS
PA DANG BRAL BA'I 'BRAS BU'O, ,DES NA BDUD DANG NYON MONGS LAS
MI 'JIGS PA THOB PA'O, ,BSIL BAR GYUR PA NI ZHE SDANG LA SOGS
PA'I BYED LAS SO, ,RNYOG

@211B PA MED PA NI CHOS NYID RANG BZHIN GYIS DANGS PA LA GLO DUR
GYI DRI MA DANG BRAL BA'O, ,THUN MONG MA YIN PA GSANG SNGAGS KYI
DBANG DANG SBYAR NA, ,BDEN PA BZHI NI STON PA PO, ,ZHES PA STON
PA BO NI GONG DU BSHAD PA'I SLOB DPON DE'O, ,BDEN BA NI MI SLU
BA STE DON DAM BAR RO, ,BZHI NI DBANG STE BUM PA DANG,

GSANG BA DANG SHES RAB YE SHES DANG BZHI PA STE MDOR BSTAN PA'O,
,RGYAS PA LAS, PHYIR MI LDOG PA PHYIR MI 'ONG, ,ZHES PA DBANG
BDUN PA RIM GYIS THOB PA'I RJES LA BRGYAD PA BUM PA'I DBANG
BSKUR BAS BRGYAD PA'O, ,'DREN PA RANG RGYAL NI SLOB MA'I TSOGS
SDUD PAS 'DREN PA'I RANG RGYAL LO, ,

BSE RU'I TSUL NI SLOB MA MANG PO YANG SLOB DPON GCIG GIS GROL
BAR BYED PA'O, ,NGES 'BYUNG SNA TSOGS LAS BYUNG BA, ,'BYUNG BA
CHEN PO RGYU GCIG PO, ,ZHES PA GSANG BA'I DBANG STE, NGES 'BYUNG
SNA TSOGS NI SLOB DPON DANG SLOB MA RIG PA'I KHAMS SNA TSOGS PA
RNAMS NGES PAR RTZA'I LAM NAS BYUNG

NAS SLOB MA'I NGAG LA BSKUR BA'O, ,'BYUNG BA NI SA LA SOGS PA
LNGA'O, ,CHEN PO NI YE SHES KYI LAM MO, ,KUN RDZOB BYANG CHUB
SEMS LA BRTEN NAS DON DAM PA'I BYANG CHUB THOB PA'I RGYU YIN PAS
RGYU GCIG BU'O, ,DGE SLONG DGRA BCOM ZAG PA ZAD, ,'DOD CHAGS
BRAL BAS DBANG PO THUL, ,ZHES

BA DBANG GSUM PA STE DGE SLONG NI THIG LE MI 'DZAG PAS SO, ,DGRA
BCOM PA NI THIG LE 'DZIN PA'I KHRAG 'DZAG PA YIN PAS DE NI DGRA
BCOM PA ZAG PA ZAD PA'O, ,'DOD CHAGS BRAL BA NI 'DZAG PA'O, ,DES
NA DBANG PO RNAMS THUL BA'O, ,BDE BA RNYED PAS 'JIGS MED THOB,
,BSIL BAR

GYUR PAS RNYOG PA MED, ,CES PA DBANG BZHI PA STE BDE BA RNYED PA
NI MI 'GYUR PA'I YE SHES SO, ,DES 'DZAG PA'I 'JIGS PA MED PA'O,
,BSIL BAR GYUR PA NI SA BCU GCIG PA'I YE SHES SO, ,DE LA 'JIG
RTEN PA'I RNYOG PA MED PAS MED PA'O, ,DA NI SKU BZHI LA DE'I
RGYU LAM DANG NGO BO DANG MJUG

BSDUS PA'O, ,DANG PO THOB PA'I RGYU NI, BDAG GIR MI 'DZIN NGAR
MI 'DZIN, ,BDEN PA GNYIS KYI TSUL LA GNAS, ,ZHES PA BDAG GIR MI
'DZIN PA NI YUL RNAMS LA'O, ,NGAR MI 'DZIN PA NI 'DZIN PA'I SEMS
STONG PAR RTOGS PA'O, ,BDEN PA GNYIS NI SNANG BA DANG, ,LHA KUN
RDZOB KYI BDEN PA

@212A *, ,RANG BZHIN MED PA DON DAM PA'O, ,DE SU LA YOD NA SA
DANG PO LA YOD PAS SHES PA 'BA' ZHIG LAS BYUNG BA ZHES PA GNYIS
TE SHES PA NI SA DANG PO PA'O, ,SHES RAB MTSON CHEN RNAMS 'JOMS
PA, ,ZHES PAS SA DANG PO'O, ,SHES RAB DES NYON MONGS PA MNGON DU
GYUR PA

RNAMS BCOM PA'O, ,DES SA BCU RIM GYIS BRGYUD NAS SANGS RGYAS
PAS, 'KHOR BA'I PHA ROL MTHAR SON PA, ,ZHES PAS SA BCU PA YANG
LAS DBANG MIN TE, SMON LAM GYI DBANG GIS SEMS CAN GYI DON LA
BZHUGS LA SANGS RGYAS DE'I MTHAR SON PA'O, ,BYA BA NI SEMS CAN
DON YIN LA

BYAS PA NI BSKAL PA GRANGS MED PA GSUM DU'O, ,DE BYAS NAS SKAM
SA NI SA BCU GNYIS SO, ,SA BCU GNYIS PA'I NGO BO LA SKU BZHI
STE, DANG PO SPRUL PA'I SKU NI, RIG PA DANG NI RKANG BAR LDAN,
,BDE GSHEGS 'JIG RTEN RIG PA'I MCHOG ,CES PA RIG PA NI SEMS CAN
GYI DON BYA BA LA RIG CING

MKHAS PA'O, ,RKANG PA NI SKU'I KHYAD PAR YIN LA LDAN PA NI SPRUL
PA'I SKU'O, ,BDE BAR GSHEGS PA NI 'JIG RTEN NI STONG GSUM GYI
STONG CHEN PO'O, ,RIG PA'I MCHOG NI DE NA GNAS PA'I DON TO, ,DAM
CHOS CHOS RGYAL GSAL BAR LDAN, ,'JIG RTEN SNANG BAR BYED PA'I
MCHOG ,CHOS KYI DBANG PHYUG

CHOS KYI RGYAL, ,LEGS PA'I LAM NI STON PA PO, ,ZHES PA LONGS
SPYOD RDZOGS PA'I SKU STE, DAM CHOS NI BSTAN PA'I CHOS SO, ,CHOS
RGYAL GSAL BAR LDAN NI ZHI BA'I CHOS SO, ,'JIG RTEN NI MA RIG
PA'I SNANG BA'O, ,SNANG BAR BYED PA'I MCHOG NI YE SHES TE DES
GSAL BAR BYED

PA'O; ,CHOS KYI DBANG PHYUG CHOS KYI RGYAL NI LONGS SPYOD RDZOGS
PA'I SKU STE, ,CHOS KYI DBANG PHYUG DANG CHOS KYI RGYAL POR
'GYUR PA'O, ,DES BYANG CHUB SEMS DPA' RNAMS LA CHOS STON PAS NA,
LEGS PA'I LAM NI STON PA PO, ,ZHES PA'O, ,CHOS KYI SKU NI, DON
GRUB BSAM PA GRUB

PA STE, ,KUN DU RTOG PA THAMS CAD SPANGS, ,RNAM PAR MI RTOG
DBYINGS MI ZAD, ,CHOS DBYINGS DAM PA ZAD MI SHES, ,ZHES PA DON
GRUB NI SEMS CAN GYI'O, ,BSAM PA GRUB PA NI SANGS RGYAS NYID
KYI'O, ,KUN DU RTOG PA THAMS CAD SPANGS PA NI CHOS KYI SKU LAS
SO, ,RNAM BAR MI RTOG

@212B PA'I CHOS KYI SKU'I RANG BZHIN NO, ,DBYINGS MI ZAD PA NI
NGO BO'O, ,RNAM PAR MI RTOG DBYINGS MI ZAD, ,CI ZHE NA, CHOS
DBYINGS DAM PA ZAD MI SHES, ,ZHES PA CHOS KYI SKU LA SKYE BA MED
PAS ZAD PA YANG MED PA'O, ,YE SHES SKU NI, BSOD NAMS LDAN PA
BSOD NAMS TSOGS, ,YE SHES YE SHES

'BYUNG GNAS CHE, ,YE SHES LDAN PA YOD MI SHES, ,TSOGS GNYIS TSOGS
NI BSAGS PA PO, ,ZHES PA BSOD NAMS LDAN PA NI SNGAR BYAS PA'I
'BRAS BU'O, ,BSOD NAMS TSOGS NI THABS DGE BA'I LAS SO, ,YE SHES
NI SNGAR STONG PA LAS MOS PAR BYAS PA'O, ,DE PHYIS 'BYUNG BA'I
YE SHES KYI

'BYUNG BA'I GNAS SO, ,DE'I 'BRAS BU NI YE SHES CHE ZHES PA MI
'GYUR PA'I ZHES SO, ,YE SHES LDAN PA NI DE'I NGO BO'O, ,YOD MED
SHES PA NI DE'I RANG BZHIN NO, ,TSOGS GNYIS TSOGS NI BSAGS PA
PO, ,ZHES PA NI 'BRAS BU LONGS SPYOD RDZOGS PA'I SKU'O, ,DE'I
MJUG BSDU BA NI, MCHOG GI DANG PO SKU GSUM

'CHANG; ,SANGS RGYAS SKU LNGA'I BDAG NYID CAN, ,KHYAB BDAG YE
SHES LNGA YI BDAG ,SANGS RGYAS LNGA BDAG COD PAN CAN, ,SPYAN
LNGA CHAGS PA MED PA 'CHANG, ZHES PA MCHOG GI DANG PO NI YE SHES
KYI SKU'O, ,DE LA GZHAN SKU GSUM DANG BZHI RU GNAS PAS NA 'CHANG
ZHES PA'O, ,SKU BZHI

DANG LDAN BA'I, SANGS RGYAS SKU LNGA'I BDAG NYID CAN, ,ZHES PA
RDO RJE RIGS LA SOGS PA RIGS LNGA'I DE BZHIN GSHEGS PA'O, ,KHYAB
BDAG NI RIGS LNGA'O, ,YE SHES LNGA YI BDAG CES PA RIGS LNGA LA
YE SHES LNGAS KHYAB PA'O, ,SANGS RGYAS LNGA BDAG GCOD PAN CAN NI
RIGS MTSON PAR BYED

PA'I RIGS GNAS PA'O, ,SPYAN LNGA NI SHA'I SPYAN DANG, ,LHA'I
SPYAN DANG, SANGS RGYAS KYI SPYAN DANG, CHOS KYI SPYAN DANG, YE
SHES KYI SPYAN NO, ,CHAGS PA MED PAR 'CHANG BA NI DE LTAR YUL
RNAMS GZIGS KYANG DNGOS POR MI 'DZIN PA DANG MA CHAGS PA'O, ,DA
NI SBYOR BA'I YAN LAG DRUG BRJOD

PAR BYA STE, YE SHES KYI SKU'I GRUB PA'I RTEN DANG, YAN LAG DRUG
SO SO'I MTSAN NYID DANG, RTAGS DANG YE SHES KYI SKU'I NGO BO'O,
,PHYAG RGYA CHEN PO'I LAM 'DI SNOD DAG MI LDAN PA BLA MA'I BKA'
DANG MI LDAN PAR RANG ZHUGS SU GZHAN LA STON PA MA 'ONGS PA'I
DUS SU 'BYUNG BA'I PHYIR

@213A *, ,DKRUGS NAS BSTAN TO, ,RTEN NI, ,SANGS RGYAS THAMS CAD
SKYED PA PO, ,SANGS RGYAS SRAS PO DAM PA'I MCHOG ,RTAG PA KUN
RGYAL RNAL 'BYOR CAN, ,ZHES SBYAR RO, ,SANGS RGYAS THAMS CAD
SKYED PA NI DAM TSIG DANG SDOM PA DANG, ,THEG PA GSUM KA 'DZIN
PA SGRUB PA LA BRTZON

PA'O; ,SKYED PA PO NI SGRUB PA PO'O, ,SANGS RGYAS SRAS NI SA
DANG PO'O, ,DAM PA NI SA BRGYAD PA'O, ,MCHOG NI SA BCU PA'O,
,RTAG PA NI MI 'GYUR PA STE YE SHES KYI SKU'O, ,KUN RGYAL NI
'KHOR BA DANG MYA NGAN LAS 'DAS PA LAS SO, ,RNAL 'BYOR NI DE
BZHIN NYID KYI RNAL 'BYOR TE NYIN MO DANG

MTSAN MO'I STE DE SU LA YOD PA NI CAN NO, ,YAN LAG DRUG LA
GRANGS NGES PA DANG, GO RIMS NGES PA NI DPAL 'DUS PA PHYI MA LAS
GSUNGS PA, SO SOR SDUD DANG BSAM GTAN DANG, ,SROG RTZOL DE BZHIN
'DZIN PA DANG, ,RJES SU 'DZIN DANG TING NGE 'DZIN, ,SBYOR BA YAN
LAG DRUG TU

BSHAD; ,CES PA'O, ,DANG PO SO SOR SDUD PA LA, ,GTZUG TOR CHEN PO
RMAD BYUNG GTZUG ,NAM MKHA'I BDAG PO SNA TSOGS STON, ,ZHES PA
GTZUG TOR 'KHOR LOS SGYUR PA'I LTA STANGS TE STENG DU LTA BA
YIN, CHEN PO NI SGRUB PA PO YANG DON CHEN PO'I RMAD DU 'BYUNG
BA'I LTA STANGS SPYI BO'I GTZUG

TU'O; ,DE YANG SPRIN MED PA'I NAM MKHA' LA LTA BAS NAM MKHA'I
BDAG PO'O, ,SNA TSOGS TON PAS NA RTAGS RIM PA SNANG BA'O, ,GONG
DU, SO SOR RNAG RIG MI G-YO BA, ,ZHES SBYAR RO, ,SO SO NI YUL
GZUGS LA SOG SPA'O, ,RANG RIG NI YUL CAN MIG GI RNAM PAR SHES PA
LA SOGS PA'O, ,

MI G-YO BA NI YUL LA YUL CAN MI 'JUG PAR GNAS SO, ,DE NAS BSAM
GTAN NI, BSAM GTAN PAS MA BYA BLO LDAN MCHOG ,CES PA BSAM GTAN
NI SEMS RTZE GCIG PA'O, ,BSAM BYA NI BZHI STE, RTOG PA DANG
DPYOD PA DANG DGA' BA DANG BDE BA'O, ,BLO LDAN MCHOG NI MI G-YO
BA'I DON TO, ,

DE LA SROG RTZOL NI, RIGS GSUM 'CHANG BA GSANG SNGAGS 'CHANG,
,DAM TSIG CHEN PO GSANG SNGAGS 'DZIN, ,ZHES PA RTZA GSUM NA
RLUNG GSUM GNAS PA NAS RGYU BA STE, G-YON ZLA BA STE SKU,
G-YAS NYI MA STE GSUNG, DBUS SGRA GCAN TE THUGS KYI RIGS TE
RIGS GSUM MO, ,DE SGRUB

@213B PA PO'I LUS LA GNAS PAS NA 'CHANG BA'O, ,GSANG SNGAGS
'CHANG NI RLUNG 'BYUNG BA DANG 'JUG PA DANG GNAS PA'O, ,DAM TSIG
CHEN PO NI DE BSGOM PA'O, ,GSANG SNGAGS 'DZIN NI RLUNG 'JUG PA
AOm, 'BYUNG BA H'Um, GNAS PA A'A: ,DE 'DZIN PAS NA GSANG SNGAGS
'DZIN PA'O, ,'DZIN PA NI, DON YOD

ZHAGS PA RNAM PAR RGYAL, ,'DZIN PA CHEN PO RDO RJE ZHAGS, ,RDO
RJE LCAGS KYU ZHAGS PA CHE, ,ZHES PAR SBYAR RO, ,'DI LA PHYI
DANG NANG DU SBYAR TE, PHYI NI BSKYED RIM LA YE SHES PA SPYAN
'DREN PA'I SGO BA BZHI LA, DON YOD ZHAGS PA RNAM PAR RGYAL NI
LHO RU ZHAGS PA, NANG DU ME'I RLUNG, 'DZIN PA

CHEN PO NI BYANG DU LCAGS SGROG ,NANG DU CHU'I RLUNG, RDO RJE
ZHAGS NI SHAR DU RDO RJE DRIL BU, NANG DU RLUNG GI RLUNG, RDO
RJE LCAGS KYU ZHAGS PA CHE NI NUB TU LCAGS KYU, NANG DU SA'I
RLUNG NGO, ,PHYI RU NI SGO BA BZHIS DGUG PA DANG, GZHUG PA DANG,
BCING BA DANG, DGYES PAR BYA BA'O, ,NANG DU NI SPYI BO'I KHAMS

RLUNG BZHIS 'KHOR LO RIM PAR DGUG GZHUG BYAS NAS, 'DZIN PA CHEN
PO RDO RJE ZHAGS, ,ZHES SO, ,RJES SU DRAN PA NI, GTZO BO DKON
MCHOG GSUM 'DZIN PA, ,ZHES PA PHYI RU NI DKON MCHOG GSUM RJES SU
DRAN PA YIN LA, ,NANG DU DKON MCHOG GSUM NI PHA'I CHA DANG MA'I
CHA DANG RNAM PAR

SHES PA DANG GSUM MO, ,DE GSUM RLUNG GI STOBS KYIS GCIG TU TSOGS
PA NI DKON PA'I MCHOG GO, ,DE LAS BDE BA SKYES PAS THEG PA GSUM
MCHOG GO, ,STON PA PO NI MNGON DU RTOGS PA'O, ,DE LA TING NGE
'DZIN NI, SANGS RGYAS KUN GYI SKU YI MCHOG ,'GRO KUN DGA' BA'I

MIG DANG LDAN, ,SNA TSOGS GZUGS CAN SKYED PA PO, ,MCHOD CING
RJED PA DRANG SRONG CHE, ,ZHES PA SANGS RGYAS KUN GYI SKU YI
MCHOG NI YE SHES KYI SKU'O, ,'GRO KUN DGA' BA'I MIG DANG LDAN NI
YE SHES KYI SPYAN GYIS THAMS CAD MKHYEN PA'O, ,SNA TSOGS GZUGS
CAN NI NAM MKHA'

DAG PA'I 'OD KYI LUS DANGS MA'I RANG BZHIN NO, SKYED PA PO NI
TING NGE 'DZIN NO, ,MCHOD CING RJED PA DANG DRANG SRONG CHE NI
G-YAS DANG G-YON GYI RLUNG BCU 'GAGS PAS DRANG SRONG CHEN PO
KUN GYIS MCHOD PA'I GNAS SU GYUR PA'O, ,DE'I RTAGS NI, NAM MKHA'
LAS BYUNG RANG BYUNG BA, ,

@214A *, ,ZHES PA LA SOGS PA STE, NAM MKHA' LAS BYUNG NI GZUGS
BRNYAN YIN BAS RANG BYUNG BA NI RGYU MED PA'O, ,SHES RAB YE SHES
ME BO CHE NI ME 'BAR BA'O, ,'OD CHEN RNAM PAR SNANG MDZAD CHE NI
ZLA BA LTA BU'O, ,YE SHES SNANG BA LAM ME BA NI NYI MA LTA BU'O,
,'GRO BA'I MAR ME

YE SHES SGRON NI RDO RJE SRA GCAN LTA BU'O, ,GZI BRJID CHEN PO
'OD GSAL BA NI GLOG LTA BU'O, ,SNGAGS MCHOG MNGA' BDAG RIG
SNGAGS RGYAL NI THIG LE STONG PA STE NYIN MO'I RTAGS DRUG GO,
,DE'I NANG DU RTAGS CAN YE SHES SKU NI, GSANG SNGAGS RGYAL PO
DON CHEN BYED, ,CES PA'O, ,DE NI

LONGS SPYOD RDZOGS PA'I SKU'O, ,YE SHES SKU'I NGO BO NI, SHES
PAS SRID 'BYUNG SKYE GNAS MED, ,CES PA LA SOGS TE, SHES PAS NI
LHAN CIG SKYES PA'O, ,SRID 'BYUNG NI 'KHOR BA LAS YID 'BYUNG
BA'O, ,SKYE GNAS PAR NI 'KHOR BAR RO, ,CHOS LAS 'BYUNG BA NI ZAG
MED BDE BA'O, ,

SRID PA SEL BA NI DE 'KHOR BA'O, ,GCIG PU SRA MKHREGS NI GCIG PU
NI YE SHES SKU YIN LA, SRA MKHREGS NI 'DUS MA BYAS PA'I RDO
RJE'I BDAG NYID DO, ,SKYES MA THAG BA NI MI 'GYUR PA'I YE SHES
SO, ,'GRO BA'I BDAG NYID NI SA BCU GNYIS PA'O, ,DE LTAR LE'U
DRUG PA'I BSHAD PA'O,, ,,

DA NI ME LONG LTA BU'I YE SHES LA BSTOD PA BRJOD PAR BYA STE,
RDO RJE 'JIGS BYED 'JIGS PAR BYED, ,CES PA LA SOGS PA, RNAL
'BYOR BZHI PO DANG PO DBYIBS KYI RNAL 'BYOR BSGOM PA DANG POR
RKYANG BAR BSGOM NA, DANG PO SRUNG BA NAS DBANG BSKUR YAN CHAD
RDZOGS PAR BYA, RIM GYIS PAR

BSGOM PA LA GTZO BO 'PHO BA NI, SNGAR MI BSKYOD PA YAB YUM NUB
DANG RLUNG GI MTSAMS SU BZHUGS PA DBUS KYI LE TSE LA ZHAL SBYOR
DU BZHUGS PA'O, ,RNAM SNANG NUB TU, SANGS RGYAS SPYAN RLUNG GI
MTSAMS SU BZHUGS PA'O, ,MI BSKYOD PA'I THUGS KAR NYI MA'I DKYIL
'KHOR YE SHES SEMS

DPA' SDUG BSNGAL KUN GCOD ZHAL GCIG PHYAG GNYIS PA SKU MDOG
LJANG GU G-YON RDO RJE G-YAS RAL GRI BSNAMS PA'O, ,RDO RJE
SKYIL KRUNG DU BZHUGS PA'O, ,DE'I THUGS KA NAS 'KHOR LO RTZIBS
BRGYAD PA LA AOm DU: KHA TZTSE DA YA TE NA MA: GNAS PA, DE'I LTE
BA LA AA LJANG GU GNAS PA'O, ,GZHAN

@214B RDO RJE DBYINGS BSGOM PA DANG 'DRA'O, ,DE LTAR DKYIL 'KHOR
CHEN PO DE LA DON DAM PA'I SGO NAS BSTOD PA LA, SKU'I SGO NAS
BSTOD PA DANG, GSUNG GI DANG, THUGS KYI DANG, PHRIN LAS KYI
DANG, YON TAN GYI SGO NAS BSTOD PA'O, ,DE LA SKU'I SGO NAS BSTOD
PA LA, RDO RJE 'JIGS BYED 'JIGS

PAR BYED, ,CES PA LA SOGS LA RDO RJE NI STONG BA DANG SNYING RJE
DBYER MI BYED PA'I LHAN CIG SKYES PA'I SKU'O, ,DE NI 'JIGS PAR
BYED PA YIN TE SU 'JIGS NA 'JIGS PAR BYED CES PA RTAG CHAD DU
LTA BA 'JIGS PAR BYED PA'O, ,DE NAS KHRO BO'I RGYAL PO'O, ,RDO
RJE DRUG 'JIGS ZHES PA LHAN CIG SKYES

PA DE YANG RIGS DRUG TU GNAS PA'O, ,DES MIG DRUG DANG LAG DRUG
RIGS SO, ,STOBS DANG LDAN PA'I SKU'O, ,KENG RUS MCHE BA GTZIGS
PA NI DRUG RTZA BA'I NYON MONGS PA 'DZOMS PA'O, ,HA LA HA LA
GDONG BRGYA PA NI RIGS KYI DBYE BA YIN TE, RTZA BA'I RIGS LNGA
LA RIGS RE RE LA LNGA LNGAR PHYE

BAS RIGS NYER LNGA'O, ,DE LA THABS DANG SHES RAB KYI DBYE BAS
LNGA BCU, DE LUS KYI DBANG DU BSAM PA'I DBANG GIS PHYE BAS RIGS
BRGYA'O, ,GSHIN RJE NI 'JIG RTEN PA YIN LA, GSHED PO NI DE'I
GSHED YE SHES PA YIN LA DES NA BGEGS THAMS CAD KYI RGYAL POR
GYUR TE, ,RDO RJE DE

CIL YANG THOGS PA MED PAS SHUGS CHE BA STE, GZHAN 'JIGS PAR BYED
PAS 'JIGS BYED PA'O, ,RDO RJE GRAGS PA NI RDO RJE RDZAS KYI RA
GRAGS KYANG DON STONG PA NYIN PAS RDO RJE SNYING PO CAN NO,
,SGYU 'PHRUL RDO RJE GSUS PO CHE NI MI'U THUNG GI TSUL DU GNAS
PA'O, ,RAL PA GCIG GIS BSGYINGS

ZHES PA SBYAR TE RAL PA THOR TSUGS DANG LDAN PA'O, ,GLANG CHEN
RLON GOS SU GYON PA NI 'KHOR BA LA NYAM NGA MED PA'O, ,DE LTAR
SKU'I SGO NAS BSTOD NAS, GSUNG GI SGO NAS BSTOD PA LA, ,GRAGS
CHEN HA HA ZHES SGROGS PA NI DGYES PA'I SGRA GRAGS PAR SGROGS
PA'O, ,HI HI ZHES SGROGS

PA NI GSUNG GI SGRA'O, ,DES GZHAN LA BSDIGS PAR BYED PA NI 'JIGS
PAR BYED PA'O, ,DES NA GAD MO CHEN PO'O, ,GANG RGYANGS CAN NI
STONG GSUM SGRAS KHYAB PA'O, ,RDO RJE GAD MO CHER SGROGS PA NI
STONG PA NYID KYI GAD MO DES KHAMS GSUM PA DGA' BAR BYED PA'O,
,DE'I PHYIR, RDO RJE H'Um STE

@215A *, ,H'Um ZHES SGROGS, ,ZHES PA DANG, ,GAD RGYANGS HA HA
NGES PAR SGROGS, ,ZHES PA DANG SBYAR RO, ,DE LTAR GSUNGS LA
BSTOD NAS, THUGS KYI SGO NAS BSTOD PA NI, ,RDO RJE LAS SKYES RDO
RJE'I BDAG ,CES PA NI RDO RJE LAS SKYES PA NI STONG PA NYID KYI
LAS SO, ,RDO RJE'I BDAG NI STONG PA LA

GNAS PA'O, ,DE'I RDO RJE SNYING PO MKHA' DANG 'DRA'O, ,DES NI MI
G-YO ZHES PA GANG GIS THUGS BSKYOD PAR MI NUS PA'O, ,RDO RJE
SEMS DPA' SEMS DPA' CHE, ,ZHES PAR SBYAR TE, SEMS DPA' BDAG DON
YIN LA SEMS DPA' CHEN PO NI GZHAN GYI DON DU'O, ,RDO RJE RGYAL
PO BDE BA CHE NI

ZAG PA MED PA'O, ,RDO RJE DRAG PO DGA' BA CHE, ,ZHES PA MI 'GYUR
PA'I BDE BA'O, ,DE LTAR THUGS LA BSTOD NAS, PHRIN LAS KYI SGO
NAS BSTOD PA LA, MTSON DU RDO RJE MDA' THOGS PA, ,ZHES PA NI DON
STONG PA NYID MDA' DES NYON MONGS PA LA BSNUN PA'O, ,RDO RJE RAL
GRI MA LUS

GCOD PA NI SPANG BYA THAMS CAD DO, ,RDO RJE KUN 'CHANG NI YE
SHES LNGA'I'O, ,RDO RJE CAN NI DE DANG LDAN PA'O, ,DE LA RDO RJE
GCIG PUS G-YUL SEL BA NI 'KHOR BA'I G-YUL LAS RGYAL BA'O, ,RDO
RJE 'BAR BA MIG MI BZANG NI PHYI RU YE SHES LA SPYAN 'DREN PA'O,
,NANG DU LTA STANGS KYIS YE SHES SKYE

BA'O; ,RDO RJE 'BEBS PA 'BEBS PA CHE NI YE SHES SO, ,MIG BRGYA
PA STE RDO RJE'I MIG ,CES PA MIG BRGYA PA RIGS YIN, RDO RJE'I
MIG NI YE SHES SKYE BA'I LTA STANGS SO, ,DE LTAR PHRIN LAS
SPYI'I SGO NAS BSTOD PA NI, SKRA YANG RDO RJE 'BAR BA STE, ,LUS
NI RDO RJE'I BA SPU CAN, ,ZHES PAR 'BREL

TE; ,RDO RJE'I SKU DE LA YON TAN GYI KHYAD PAR NI LUS DANG SKRA
DANG SPU DANG PAGS PA DANG, SEN MO RDO RJER BYAS PAS SHIN TU SRA
BA DANG MKHREGS PA'O, ,DES NA, RDO RJE PHRING [?] THOGS DPAL DANG
LDAN, ,ZHES PA BSOD NAMS DANG YE SHES KYI TSOGS RDZOGS PA'O,
,DES NA RDO RJE RGYAN GYIS BRGYAN PA'O, ,

YI GE DRUG PA NI PHYI'I SKYE MCHED YUL DRUG DANG, NANG GI SKYE
MCHED DBANG PO DRUG RDO RJE STE DBYER MI PHYED PA'O, ,'JAM
DBYANGS CHEN PO NI YUL THAMS CAD BDE BAR SNANG BAS NA 'JAM PA'I
DBYANGS SO, ,SGRA CHE BA NI CI SNANG BA DE LAS MA 'DAS PA'O,
,'JIG RTEN GSUM NA SGRA GCIG PA NI

@215B SRID PA GSUM DANG DE LAS MA 'DAS PA'O, ,NAM MKHA'I MTHA'
LAS SGRA SGROGS PA NI RDO RJE LHAN CIG SKYES PA'I SKU DES KUN LA
KHYAB PA'O, ,SGRA DANG LDAN PA RNAMS KYI MCHOG ,CES PA LHAN CIG
SKYES PA'I SGRA DE SGRA THAMS CAD KYI MCHOG GO, ,DE LTAR LE'U
BDUN BA'I BSHAD PA'O,, ,,

DA NI SO SOR RTOG PA'I YE SHES LA BSTOD PA BRJOD PAR BYA STE,
,DANG PO DBYIBS KYI RNAL 'BYOR NI RANG RKYANG PAR BSGOMS NAS,
DANG PO SRUNG BA NAS DBANG BSKUR BA YAN CHAD RDZOGS PAR BYA'O,
,RIM PAR BSGOM BA GTZO BO 'PHO BA STE, SNGAR GYI SNANG BA MTHA'
YAS YAB YUM BYANG DANG DBANG LDAN GYI LE TSE LA

BZHUGS PA'I DBUS KYI LE TSE LA BZHUGS PA'O, ,DE LA MI BSKYOD PA
BYANG DU, RDO RJE DBYINGS PHYUG MA DBANG LDAN GYI MTSAMS SU
BZHUGS PA'O, ,SNANG BA MTHA' YAS KYI THUGS KAR NYI MA'I DKYIL
'KHOR LA YE SHES SEMS PA'I RDO RJE RNON PO ZHAL GCIG PHYAG GNYIS
PA SKU MDOG DKAR PO G-YAS

NA RAL GRI G-YON NA PADMA BSNAMS PA RDO RJE SKYIL KRUNG GIS
BZHUGS PA'O, ,DE'I THUGS KAR 'KHOR LO RTZIBS BRGYAD PA LA AOm
BADZRA T'I KshA [?] YA TE NA MA: ZHES PA'O, ,DE'I LTE BA LA AA DKAR
PO GNAS PAR BSAM MO, ,BYANG PHYOGS PA'I LHA GZHAN DANG MI BSKYOD
PA GZHAN SKU MDOG DANG PHYAG MTSAN

DU GYUR PA BSAM MO, ,DE LTAR DBYIBS KYI RNAL 'BYOR BSHAD NAS, DE
RNAL 'BYOR GZHAN LAM 'BRAS BU DANG BCAS PA LA MDOR BSTAN PA
DANG, RGYAS PAR BSHAD PA DANG, MJUG BSDU BA'O, ,DANG BO YE SHES
KYI SKU MNGON SUM DU BSGOM PA DANG, DBANG BZHI DANG, DE'I 'BRAS

BU'O; ,YANG DAG BDAG MED YI GE MED, ,YANG DAG MTHA' STE YI GE
MED, ,CES PA 'DI LTAR BSGOM PA NI GNYIS TE, RJES DPAG DANG,
MNGON SUM DU BSGOM PA'O, ,DANG PO NI RTOG PA DANG BCAS PA SNGAR
SHI BA'I MI, RANG GIS MA MTHONG BA, GZHAN GYIS BSHAD NAS BSGOM

PA'O; ,MNGON SUM DU BSGOM PA NI, NAM MKHA' LA DU BA LA SOGS PA
RIM GYIS MNGON SUM DU MTHONG BA'O, ,YANG DAG PA NI YANG DAG PAR
RAM DON DAM PA'O, ,BDAG MED PA NI GANG ZAG DANG CHOS GNYIS SO,
,DE BZHIN NYID NI DE'I RNAL 'BYOR YIN MA BCOS PA'I RANG BZHIN
NO, ,

@216A *, ,YANG DAG PA'I MTHA' STE NI THOB PAR BYA BA'I 'BRAS
BU YANG DAG PA'I DON TO, ,YI GE MED PA LA SKYED PAR BYED PA'I
YI GE H'Um LA SOGS PA'I SA BON MED PAR BYED PA'O, ,DE MED PAS
DE BSKYED PA'I LHA'I ZHAL DANG PHYAG DANG SKU MDOG DANG PHYAG
MTSAN MED PA'O, ,YI GE MED PA DE

RTZA BA'I RGYUD LAS GSUNGS PA, MI 'DZAG PA DANG MI G-YO BA,
,GZHAN GYI GNAS SU MI 'GRO BAS, ,YI GE'I SGRA NI DBYANGS SU
BRJOD, ,CES MI G-YO BA'I SGRA NI MI G-YO BA'I YE SHES LA RDO
RJE SEMS DPA' ZHES BYA'O, ,DE BZHIN DU YID SKYOB PAR 'GYUR
PA'I PHYIR, SNGAGS KYI MCHOG

TU MI 'GYUR PA'I YE SHES LA BRJOD DO, ,DE BZHIN DU NANG GI
BDAG NYID CAN GYI RIG PA, SHES RAB KYI PHA ROL TU PHYIN MA,
RANG GI 'OD GSAL BA, PHYAG RGYA CHEN PO, ,LHAN CIG SKYES PA
DGA' BA'I GZUGS, ,ZHES RGYAL BA RNAMS KYIS BRJOD DO, ,DE BSGOM
PA'I MAN NGAG NI NYIN MO DANG

MTSAN MO'I RNAL 'BYOR TE, 'OG NAS, NAM MKHA'I LAM LA RAB GNAS
PA, ,ZHES PA NYIN MO'I RNAL 'BYOR YIN TE DE'I RNAL 'BYOR LA ME
'BAR BA LA SOGS PA'I RTAGS DRUG GONG DU BSHAD PA DANG 'BREL
TE, THIG LE'I NANG DU YE SHES KYI GZUGS BRNYAN SNANG BA STE,
RTAGS DRUG NI SHA'I

SPYAN GYIS MTHONG NGO, ,LHA'I SPYAN GYIS YE SHES KYI GZUGS
BRNYAN MTHONG STE, GZUGS MED GZUGS BZANG DAM PA STE, ,SNA
TSOGS GZUGS CAN YID LAS SKYES, ,GZUGS RNAMS THAMS CAD SNANG
BA'I DPAL, ,GZUGS BRNYAN MA LUS 'CHANG BA PO, ,ZHES PA NI
GZUGS MED

PA NI RDUL PHRA RAB 'DUS PA'I GZUGS MED PA STE, ,GZUGS BZANG
BA NI 'JA' TSON LTA BU'I KHA DOG DANG GZUGS SU LDAN BA'O, ,SNA
TSOGS GZUGS CAN NI KHA DOG DRUG DANG LDAN PA'O, ,PHA ROL NI
YUL GRUB PA MED PAS YID LAS BSKYED PA'O, ,GZUGS RNAMS THAMS
CAD SNANG BA'I

DPAL, ,ZHES PA RDUL GCIG GI STENG NA RDUL SNYED KYI SANGS
RGYAS BZHUGS PA'O, ,GZUGS BRNYAN MA LUS 'CHANG BA PO, ,ZHES PA
LONGS SPYOD RDZOGS PA'I SKU STE, SPRUL PA'I SKU ZHES BYA'O,
,DE YANG 'BYUNG BA LAS 'BYUNG BA MA YIN TE RANG BYUNG BA'I
SKU'O, ,DE YANG DUS KYI 'KHOR

@216B LO LAS GSUNGS PA, SRA BA MIN PAR SA'I RNAM PA DANG NI
GSHER BA MED PA'I CHU YI LUS TE CHU MA YIN, ,ME MA YIN PA ME
YI RNAM PA GANG ZHIG G-YO BA MED PA'I RLUNG GI LUS TE RLUNG
MA YIN, ,MTHONG BA'I STONG BA'I RNAM PA DANG NI MDOG MED PA YI
DKAR PO LJANG GU SNA TSOGS CHEN PO RNAMS, ,

KUN GYI RNAM PA YANG NI RANG GI SEMS KYI RNYOG MA NYON MONGS
BDUD KYI MTHU YIS MTHONG MA YIN, ,ZHES PAS SO, ,GZUGS BRNYAN
DE LAS LHA'I RNA BAS CHOS THOS PAR 'GYUR TE, STONG NYID SMRA
BA'I KHYU MCHOG STE, ,ZHES PA STONG PA NYID LAS 'BYUNG BA'I
GZUGS DE CHOS SMRA BA'I KHYU MCHOG STE,

ZAB CING RGYA CHE'I SGRA SGROGS PA, ,ZHES PA ZAB PA NI MI
'GYUR PA'I YE SHES SO, ,RGYA CHE BA NI THEG PA GSUM GYI CHOS
KYI SGRA SGROGS PA'O, ,DE CHOS KYI DUNG DANG GAnd'I DANG, CHOS
KYI RNGA BO CHE'I SGRA SGROGS PA'O, ,DE NI MI GNAS PA'I MYA
NGAN LAS 'DAS PA'I SKU'O, ,TSUGS PA MED CING CHE BAR

GRAGS, ,ZHES PAR SBYAR TE, TSUGS PA MED PA NI GZUGS SKU GSUNG
BA LA BDUD DANG MU STEGS KYIS SO, ,CHE BAR GRAGS PA NI BSOD
NAMS ZAD MI SHES PA'O, ,DES KHAMS GSUM LA DBANG SGYUR PAS
DBANG PHYUG CHEN PO'O, ,'PHAGS LAM SHIN TU MTHO LA GNAS PA NI
LONGS SPYOD

RDZOGS PA'I SKU'O, ,DAR BA CHEN PO NI SKU BZHI LAS GZUGS SKUR
SNANG BA DAR PHYAR BAR RIN PO CHE'I TOG GTZUGS [*GCUGS?] PA LTA BU'O,
,DE LTAR YE SHES KYI SKU MNGON SUM DU BSGOM PA LA SNGON DU
DBANG DGOS PAS DBANG BSTAN PA LA, ,'JIG RTEN GSUM NA GZHON LUS
GCIG ,CES PA LA

'JIG RTEN GSUM LUS NGAG YID GSUM DAG PAR BYED PA'I DBANG GSUM
MO, ,GZHON LUS GCIG NI CHU'I LA SOGS BDUN BSKUR NAS BUM PA'I
RDO RJE SLOB DPON RGYAL TSAB GZHON NU ZHES BYA STE LUS DAG
PA'O, ,DE NI SA BRGYAD PA'O, ,GNAS BRTAN RGAN PO NI GZHON NU
LAS GONG MAR

GYUR PAS RGAN PO STE GSANG BA'I DBANG GIS GANG BA'I SKYE DGU'I
BDAG PO SA DGU PA'O, ,,SUM CU RTZA GNYIS MTSAN 'CHANG BA,
,ZHES PA SHES RAB YE SHES KYI DBANG STE, RTZA SUM CU RTZA
GNYIS NAS BYANG CHUB SEMS RIM GYIS GSANG GNAS SU 'BAB PA'I BDE
BA LHAN CIG SKYES

@217A *, ,PA'I RTOG PAS SA BCU PA SHES RAB YE SHES DBANG NGO,
,SDU GU 'JIG RTEN GSUM NA MDZES, ,ZHES PA DBANG BZHI PA GZUGS
SKU MNGON DU SNANG BA'I DON DE MTSAN DANG DPE BYAD KYIS BRGYAN
PA'O, ,'JIG RTEN SHES LEGS SLOB DPON TE, ,ZHES PA 'JIG RTEN PA
THAMS CAD LA

LEGS PA STON PA'I SLOB DPON CHEN PO'O, ,'JIG RTEN SLOB DPON
'JIGS PA MED, ,CES PA CHOS GSUNG PA LA THUGS MA ZHUM PA LTAR
DU SNANG BA'O, ,MGON SKYOB 'JIG RTEN YID GCUGS PA, ,ZHES PA
SEMS CAN LA MDZA' BO DANG 'DRA BAR DON MDZAD PA'O, ,SKYABS
DANG SKYOB PA BLA NA MED, ,CES

PA SKYABS NI TSE 'DI LA'O, ,SKYOB PA BLA NA MED PA NI BYANG
CHUB MA THOB PAR DU'O, ,DE LTAR DBANG BSTAN NAS, DE'I MJUG
BSDU BA DANG DBANG RTAGS NI, YE SHES DBANG BSKUR COD PAN CAN,
,ZHES SBYAR TE, YE SHES DBANG BSKUR NI DBANG BCU PA'O, ,COD
PAN CAN NI DAR DBYANGS LA SOGS PA'I DBANG BSDUS

PA'O; ,RDZOGS PA'I SANGS RGYAS RGYAN DU THOGS PA NI RIGS
LNGA'I SANGS RGYAS KYIS RGYAS BTAB PA'O, ,DBANG BZHI NI NAM
MKHA'I MTHA' LA LONGS SPYOD PA LA SOGS TE, NAM MKHA' NI DBANG
PO RNAL 'BYOR GNYIS TE NYIN MO DANG MTSAN MO'I'O, ,MTHA' LA
LONGS SPYOD PA NI SANGS RGYAS KYI BAR DU'O

THAMS CAD MKHYEN PA'I YE SHES NI JI LTA BA DANG JI SNYED PA
MKHYEN PA'I YE SHES SO, ,MTSOS NI DPER NA NOR BU RIN PO CHE
RGYA MTSO LAS BYUNG BA BZHIN RNAL 'BYOR GNYIS LAS YE SHES KYI
SKU BYUNG BA'O, ,MA RIG SGO NGA'I SBUBS 'BYED PA, ,ZHES YE
SHES KYIS MA RIG PA SEL BA'I SGO NGA'I

NANG NA BYA YOD PA SGO NGA'I SHUN GYIS BSGRIBS PA BZHIN DU
RANG LA SANGS RGYAS YOD PA MA RIG PAS BSGRIBS PA BLA MA'I
GDAMS NGAG GIS BSTAN TO, ,SRID PA'I DRA BA 'JOMS PA PO, ,ZHES
PA SRID PA NI 'KHOR BA'O, ,DES DRA BA DANG 'DRA BA DE 'JOMS PA
NI YE SHES DES SO, ,DES NA NYON MONGS

PA MA LUS PA ZHI BAR BYED PA'O, ,'KHOR BA'I RGYA MTSO'I PHA
ROL PHYIN, ,ZHES PA 'BRAS BU MTHAR PHYIN PA'O, ,'BRAS BU SKU
BZHI LAS CHOS SKU MDZAD PA DANG BCAS PA NI, SDUG BSNGAL GSUM
GYI SDUG BSNGAL ZHI, ,ZHES PA CHOS SKU THOB PAS SDUG BSNGAL
GSUM NI, SDUG BSNGAL BA'I SDUG

@217B BSNGAL; 'DU BYED KYI SDUG BSNGAL 'GYUR PA'I SDUG BSNGAL
GSUM ZHI BA'O, ,GSUM SEL NI CHOS SKU'O, ,MTHA' YAS GROL GSUM
THOB NI NYAN THOS RANG RGYAL BYANG CHUB SEMS DPA' MTHA' YAS
PA'I CHOS SKU'O, ,SGRIB PA KUN LAS NGES PAR GROL NI SHES BYA
DANG NYON MONGS PA'I SGRIB PA LAS SO, ,

MKHA' LTAR MNYAM PA NYID LA GNAS, ,ZHES PA CHOS KYI SKU NAM
MKHA' DANG 'DRA BA'I CHOS NYID LA GNAS PA'O, ,NYON MONGS DRI
MA KUN LAS 'DAS, ,ZHES PA DRUG RTZA BA'I NYON MONGS PA LA SOGS
PA'O, ,DUS GSUM DUS MED RTOGS PA PO, ,ZHES PAS 'DAS PA'I DUS
'DAS PA'I DUS

KYIS STONG, ,DA LTAR BA'I DUS DA LTAR PAS STONG, MA 'ONGS PA
MA 'ONGS PAS STONG PA'O, ,SEMS CAN KUN GYI GTZO BO STE, ,ZHES
PA CHOS DANG THOS PAS SO, ,YON TAN THOD CAN RNAMS KYI THOD NI
BYANG CHUB SEMS DPA' YIN, DE YANG BKUR BA'I GNAS THOD CAN GYI
THOD NI SANGS RGYAS SO, ,

DE YANG LUS KUN LAS NI RNAM PAR GROL BA NI GZUGS SKU MA YIN
PA'I CHOS SKU'O, ,NAM MKHA'I LAM LA RAB GNAS PA NI GONG DU
BSHAD DO, ,CHOS SKU DE'I MDZAD PA NI, YID BZHIN NOR BU CHEN PO
'CHANG, ,ZHES PA NOR BU LA MCHOD PA DANG BYI DOR BYAS NA BSAM
PA MED KYANG DGOS 'DOD

'BYUNG BA'O, ,KHYAB BDAG NI CHOS SKU'O, ,RIN CHEN KUN NI NOR
BU RIN PO CHE'O, ,MCHOG NI NOR BU LAS CHOS SKU MCHOG GO, ,DPAG
BSAM SHING CHEN RGYAS PA STE, ,ZHES PA 'BRAS BU DANG LO MA LA
SOGS PAS SEMS CAN LA PHAN 'DOGS PA'O, ,BUM PA BZANG PO CHE
BA'I MCHOG NI

BUM PA LA RIG PA MED KYANG RNAL 'BYOR PAS BSGRUBS PA'I STOBS
KYIS GZHAN DON 'BYUNG BA'O, ,DES NA, BYED PA SEMS CAN KUN DON
BYED, ,CES PAS CHOS SKUS SO, ,'O NA CHOS SKU RTOG MED DE SEMS
CAN GYI DON 'OD NGO SNYAM NA, CHOS SKU LA SEMS CAN GYI SNANG
NGO LA DANG PO SEMS

BSKYED PAS SPRUL SKU 'BYUNG STE, PHAN 'DOGS NI SEMS CAN LA'O,
,SEMS CAN MNYES GSHIN PA NI 'KHOR BA MA STONGS PAR DU DON
'BYUNG BA'O, ,BZANG NGAN SHES PA NI DGE BA DANG MI DGE BA'I
DON TO, ,'DU SHES PA NI 'DUL BA'I DUS LA BAB PA DANG MA BAB
PA'I DUS SO, ,KHYAB BDAG

@218A *, ,NI SPRUL SKU'O, ,DAM SHES NI DANG PO SEMS CAN DON DU
DAM BCAS PA'O, ,DAM TSIG LDAN NI DON BYED PA'O, ,DUS SHES NI
GDUL BA'I DUS SO, ,SEMS CAN DBANG PO SHES PA NI SEMS CAN DBANG
PO RAB 'BRING GI DON TO, ,RNAM GROL GSUM NI NYAN THOS DANG
RANG SANGS RGYAS DANG

BYANG CHUB SEMS DPA'O, ,MKHAS PA PO NI LAM GSUM SO SOR STON PA
LA MKHAS PA'O, ,LONGS SPYOD RDZOGS SKU 'CHAR TSUL NI, ,YON TAN
LDAN ZHING YON TAN SHES, ,ZHES PA YON TAN LDAN PA NI SANGS
RGYAS SO, ,YON TAN SHES PA NI MTSAN DANG DPE BYAD DANG STOBS
DANG MI 'JIGS PA'O, ,

CHOS SHES PA NI DGE BA DANG MI DGE BA'O, ,BKRA SHIS ZHES PAS
NGAN SONG DU MI SKYE BA'O, ,BKRA SHIS 'BYUNG NI BDE 'GRO LHA
DANG MI THOB PA'O, ,BKRA SHIS KUN NI MI DANG LHA'O, ,KUN GYI
BKRA SHIS PA NI DE LAS TSOGS LAM LA GNAS PA'O, ,GRAGS PA'I
BKRA SHIS NI SBYOR LAM PA'O, ,DE'I

YON TAN NI SNYAN GRAGS DGE BA'O, ,DBUGS 'BYIN CHEN PO NI
MTHONG LAM PA'O, ,DGA' STON CHEN PO NI ZAG MED KYI BDE BA THOB
PA'O, ,RLUNG SUM STONG DRUG BRGYA 'GAGS PAS SA GNYIS THOB
PA'O, ,DGA' CHEN ROL MO CHEN PO STE, ,ZHES PA ZAG MED KYI BDE
BA DES THA MAL PA'I GNAS

SKABS DAG NAS YE SHES SKU THOB PA SA BZHI BA'O, ,BKUR STI RIM
GRO NI LAM DE NYAMS SU LEN PA'O, ,PHUN SUM TSOGS PA NI LAM LA
MTHUN RKYEN 'DZOM PA'O, ,MCHOG TU DGA' BA'I GRAGS BDAG DPAL NI
LAM DES GNYID MA THUG PO DAG NAS CHOS SKU THOB, RLUNG SUM
STONG DRUG BRGYA

'GAGS PAS SA DRUG PA THOB PA'O, ,MCHOG LDAN MCHOG SBYIN GTZO
BO STE, ,ZHES PA RMI LAM GYI GNAS SKABS DAG NAS CHOS SKU THOB
PA'O, ,RLUNG SUM STONG DRUG BRGYA 'GAGS PAS SA BRGYAD PA THOB
PA'O, ,SKYABS KYI DAM PA SKYABS KYI 'OS, ,ZHES PA SAD PA'I
GNAS SKABS DAG NAS

SPRUL PA'I SKU THOB PA'O, ,RLUNG SUM STONG DRUG BRGYA 'GAGS
PAS SA BCU THOB PA'O, ,DE LTAR DRI MA DANG BCAS PA'I SKU BZHI
DAG PA'I CHA MTHUN PA'I SKU BZHI DANG LDAN PA'I BYANG CHUB
SEMS DPAR GYUR TO, ,'JIG RTEN DAG STE RAB KYI MCHOG ,CES PA
'JIG RTEN DGRA NI DGRA DANG GLANG CHEN

@218B SENG GE LA SOGS PA BCU DRUG GO, ,RAB KYI MCHOG NI LONGS
SPYOD RDZOGS PA'I SKU'O, ,BSOD NAMS DANG YE SHES KYI TSOGS
MTHAR PHYIN PA SGYU 'PHRUL DRA BA LAS MNGON PAR BYANG CHUB PAS
SA BCU GNYIS PA LA GNAS, RLUNG NYI KHRI CHIG STONG DRUG BRGYA
'GAGS PA'I DPAL RDO RJE 'CHANG NGO, ,DES NA,

'JIGS PA MA LUS SEL BA PO, ,ZHES PA'O, ,DE LTAR MDOR BSTAN PA
DANG RGYAS PAR BSHAD PA LA, SA DANG PO DBANG LA, GANG GI SA
BCU PA'I BYANG CHUB SEMS DPA' LA PHYOGS BCU'I SANGS RGYAS KYIS
DBANG MTSAN NYID PA BSKUR BA YIN TE, DANG PO BUM PA'I DBANG LA
GTZUG BUD NI BSKUR BA'I

GNAS SPYI BO'O, ,GTZUG PUD [?] LCANG LO CAN NI RTZA RNAMS 'DUS
PA'I GNAS LCANG LO CAN GYON PA DANG 'DRA BA'O, ,MGO LA RAL
PA'I COD PAN CAN NI RTZA LNGA RIGS LNGA'I BUM PA DANG 'DRA BA
LA RTZA'I MU KHYUD KYI COD PAN DANG 'DRA BAR BCINGS PA'O,
,GDONG LNGA NI 'BYUNG BA LNGA'I RTZA 'DAB LNGA'O, ,ZUR PHUD
LNGA

DANG LDAN PA NI 'BYUNG BA'I RLUNG RGYU BA'O, ,ZUR PHUD LNGA'I
RTZE MO CAN NI RLUNG NYI KHRI CHIG STONG DRUG BRGYA LA SUM
STONG DRUG BRGYA'I LHAG MA 'GAGS NAS DE GTZUG TOR GYI 'KHOR LO
NAS RGYU'O, ,DE LA DE BZHIN GSHEGS PA THAMS CAD KYIS BYIN GYIS
BRLABS PAS BUM PA'I DBANG NGO, ,MGO ZLUM BRTUL

ZHUGS CHEN PO PA, ,ZHES PA MGO ZLUM NI SA BCU PA DE DGE SLONG
YIN PA'O, ,BRTUL ZHUGS CHEN PO PA NI GSANG BA DANG SHES RAB YE
SHES DBANG STE, RTZA GZHAN RLUNG RGYU BA BRTUL NAS RTZA DBU
MAR ZHUGS PA'O, ,TSANGS PAR SPYOD PA NI MI 'DZAG PAS SO, ,DES
NA BRTUL ZHUGS RNAMS KYI

MCHOG GO, ,DES DKA' THUB MTHAR PHYIN PA DKA' THUB CHEN PO'O,
,GTZANG GNAS DAM PA NI DES NYON MONGS PA RNAMS DAG PA'O, ,DE
SU YIN NA GOO TA MA STE BCOM LDAN 'DAS SH'AKYA THUB PA'O,
,BRAM ZE TSANGS PA NI GTZANG SBRA CAN LA BYA STE, DE BAS KYANG
GTZANG BA NI TSANGS PA SHES ZHES PA NYON

MONGS PA'I DRI MA DAG PA'O, ,MYA NGAN 'DAS PA TSANGS PA THOB
PA NI TSANGS PA BAS CHES LHAG PA'I TSANGS PA THOB PA'O, ,'GRO
BA NI 'KHOR BA LAS SO, ,THAR PA NI BCINGS PA LAS SO, ,RNAM
GROL LUS NI BDE BA CHEN PO'I SKU'O, ,RNAM PAR GROL BA'I MCHAN
NYID NI ZHI BA BZHI PA STE CHOS SKU'O, ,

@219A *, ,DE LTAR DBANG BSTAN NAS 'BRAS BU LA DANG POR MDOR
BSTAN PA NI, MYA NGAN 'DAS SHING NI NYAN THOS KYI PHYIR MI
'ONG BA'O, ,MYA NGAN 'DAS PA NI DGRA BCOM PA'O, ,LEGS PAR MYA
NGAN 'DAS DANG NYE BA NI RANG RGYAL BA'O, ,BDE SDUG BSNGAL SEL
PA MTHAR GYUR PA NI YANG DAG PAR RDZOGS

PA'I SANGS RGYAS SO, ,CHAGS BRAL LUS NI NYAN THOS SO, ,LUS DE
LAS 'DAS PA NI SANGS RGYAS LHAN CIG SKYES PA'I SKU'O, ,DA NI
RGYAS PAR BSHAD PA LA CHOS SKU RGYAS PA LA, THUB PA MED PA NI
GZHAN GYI DBANG DU MI 'GYUR PA'O, ,DPE MED PA NI MTSAN PA'I
DPE MED PA'O, ,MI MNGON

PA NI LHA RU MED PA'O, ,MI SNANG BA GZUGS SU GRUB PA MED PA'O,
,GSAL BYED MIN NI RANG BZHIN GYIS 'OD GSAL BA LAS GZHAN GYIS
MA BYAS PA'O, ,MI 'GYUR NI RKYEN GYIS SO, ,KUN 'GRO NI SEMS
CAN NAS SANGS RGYAS KYI BAR RO, ,KHYAB PA PO NI CHOS KYI
DBYINGS SO, ,PHRA BA NI RDUL DANG

BRAL BA'O, ,ZAG PA MED PA NI RGYUS MA BSKYED PAS SA BON DANG
BRAL BA'O, ,RDUL MED PA NI DANG PO NAS SO, ,RDUL DANG BRAL BA
NI GLO BUR GYI DRI MA DANG BRAL BA YANG MED PA'O, ,NYES PA
SPANGS PA NI 'DOD CHAGS LA SOGS PA'O, ,SKYON MED PA NI SHES
BYA'I SGRIB PA YANG SPANGS PA'O, ,SHIN TU SAD

PA NI SA BCU GCIG PA'I YE SHES SO, ,SAD PA'I BDAG NI SA BCU
GCIG PA'I YE SHES SO, ,KUN SHES NI JI LTA BA'O, ,KUN RIG DAM
PA PO NI JI SNYED PA SHES PA'I YE SHES YIN PAS DAM PA'O, ,'O
NA RANG RIG DON DAM PAR 'DOD DAM ZHE NA, RNAM PAR SHES PA'I
CHOD NYID 'DAS, ,ZHES PA RANG

RIG PA MA YIN TE, RANG RIG PA'I CHOS NYID LAS 'DAS PA'O, ,YE
SHES GNYIS MED TSUL 'CHANG BA NI LHAN CIG SKYES PA'I YE SHES
MCHOG TU MI 'GYUR PA'O, ,RNAM PAR RTOG MED NI YE SHES DE'I
MTSAN NYID DO, ,LHUN GYIS GRUB PA NI YE SHES DE'I RANG BZHIN
NO, ,DUS GSUM SANGS RGYAS LAS

BYED PA NI YE SHES DE'I LAS YIN TE 'DAS MA 'ONGS DA LTAR BA
MKHYEN PA'O, ,DE LTAR CHOS SKU RGYAS PAR BSHAD NAS, ,DE LA YE
SHES KYI SKU'I MTSAN NYID NI, SANGS RGYAS THOG MA MED PA NI
THOG MA MED PA NAS RANG BYUNG BA'O, ,THA MA MED PA NI MI 'GAG
PA'O, ,DES NA DANG PO RANG NAS SANGS

@219B RGYAS PA'O, ,RGYU MED PA NI THABS LAS BYUNG BA YANG MIN,
SHES RAB LAS BYUNG BA YANG MIN PA'O, ,YE SHES MIG GCIG NI
BSGRUB PA'I DUS KYI LTA STANGS KYIS YE SHES KYI SKU MTHONG
BA'O, ,DRI MA MED PA NI BSGRUBS PA'I 'BRAS BU YE SHES KYI
SPYAN DNGOS PO THOB PA'O, ,YE SHES LUS CAN DE BZHIN

GSHEGS PA NI YE SHES KYI SKU NAM MKHA' NA BZHUGS PA MTHONG
BA'O, ,DE BZHIN GSHEGS PA NI SPRUL PA'I SKU STE LONGS SPYOD
RDZOGS PA'I SKU LTAR DU SNANG BA'O, ,GZUGS BRNYAN DE LAS CHOS
KYI SGRA 'BYUNG BA LHA'I RNA BAS THOS TE, TSIG GI DBANG PHYUG
CES PAS CHOS THAMS CAD LA DBANG SGYUR PA'O, ,SGRA CHE BA

NI ZAB PA'I CHOS SO, ,SMRA BA'I SKYES MCHOG SMRA BA'I RGYAL NI
'GRAN ZLA MED PA'O, ,SMRA BA'I DAM PA NI CHOS SO, ,MCHOG GI
GNAS NI GSANG SNGAGS SO, ,SMRA BA'I SENG GE NI SANGS RGYAS KHO
NA'O, ,TSUGS PA MED PA NI BDUD DANG MU STEGS NYAN THOS RANG
RGYAL RNAMS KYIS SO, ,DE LTAR GSUNG LA

BSTOD NAS, SPRUL PA'I SKU MDZAD PA LA BSTOD PA NI, KUN DU LTA
BA NI SHES RAB KYI MYA NGAN LAS 'DAS PA LA LTA BA DANG SNYING
RJES 'KHOR BA LTA'O, ,MCHOG TU DGA' NI DE NYID LA MA CHAGS
PA'O, ,GZI BRJID PHRENG BA NI SKU LA RGYAN SNA TSOGS MNGA' BAS
LTA NA SDUG PA'O, ,'OD BZANG 'BAR BA NI SKU

LA 'OD ZER KHA DOG SNA TSOGS PA 'PHRO BA'O, ,DPAL GYI BE'U NI
THUGS KA NA'O, ,DE YANG YE SHES SEMS DPA' THUGS KA NA BZHUGS
PA'I PHYAG NA BSNAMS PA LAG NA 'OD 'BAR SNANG BA PO ZHES SO,
,SMAN BA CHE MCHOG NI SEMS CAN NYON MONGS PA'I NAD GSO BAR
BYED PA'O, ,GTZO BO NI

MCHOG TU GYUR PA STE, ,ZUG RNGU 'BYIN PA NI SDUG BSNGAL GSUM
GYI'O, ,BLA NA MED PA NI GANG NA MED PA'I YANG GONG MAR GYUR
PA'O, ,SMAN RNAMS MA LUS LJON PA'I SHING, ,ZHES PA LO KA LAS
SMAN GYI LJON SHING LAS NAD GSO BA'I SMAN SKYE BA BZHIN 'KHOR
BA'I SDUG BSNGAL GSO BA'I MI 'GYUR

PA'I YE SHES STON PA'O, ,DES NAD DANG NYON MONGS PA GSO BAS
NA, NAD DO COG GI DGRA CHE BA'O, SDU GU NI NYON MONGS PA GSO
BA'O, ,'JIG RTEN GSUM NI KHAMS GSUM STE DE NA GNAS PA RNAMS
KYI MCHOG TU GYUR PA'O, ,DE LTAR SPRUL PA'I SKU MDZAD PA DANG
BCAS PA BSHAD NAS, DPAL

@220A *, ,LDAN RGYU SKAR DKYIL 'KHOR CAN, ,ZHES PA LA SPRUL
PA'I SKU DE YANG GZHAN DON DU SNANG LUGS GSUM STE, PHYI DANG
NANG DANG GZHAN DU'O, ,PHYI 'JIG RTEN GYI KHAMS LTAR SNANG
STE, DPAL LDAN NI RI RAB GLING BZHI'O, ,RGYU SKAR NI NYI SHU
RTZA BDUN NO, ,DKYIL 'KHOR NI KHYIM

BCU GNYIS SO, ,CAN NI NYI MA DANG ZLA BA GZA' RNAMS SO,
,PHYOGS BCU NAM MKHA'I MTHAR THUG PA NI KHYIM DER 'KHOR BAR
RO, ,CHOS KYI RGYAL MTSAN LEGS PAR 'JUGS [?] NI SEMS CAN LA NYIN
NUB DANG NAM ZLA DANG GRANG DRO DANG STON DPYID KYI SGO NAS
DON BYED PA'O, ,'GRO NA NI PHYOGS RNAMS SU

'KHOR BA'O, ,GDUGS GCIG NI NYIN ZHAG GCIG GO, ,YANGS PA NI KUN
LA KHYAB PAR 'KHOR BA'O, ,NANG DU NI DPAL LDAN NI BSGRUB PA'I
LUS SNGAR BSOD NAMS DANG YE SHES KYI TSOGS LAS BYUNG BA'O,
,RGYU SKAR NI SNA G-YAS NAS BYUNG BA'I NYI MA'I RLUNG DANG,
G-YON NAS RGYU BA'I ZLA BA'I RLUNG NGO, ,

DKYIL 'KHOR NI LNGA STE, SA DANG, CHU DANG, ME DANG, RLUNG
DANG, NAM MKHA'I RLUNG STE, CAN NI YE SHES KYI RLUNG DBU MA
NAS RGYU BA'O, ,PHYOGS BCU NI G-YAS DANG G-YON GYI DKYIL
'KHOR GYI DBANG BCU'O, ,NAM MKHA'I MTHAR THUG PA NI BA SPU'I
MTHAR THUG PAR RLUNG RGYU BA'O, ,CHOS KYI RGYAL MTSAN LEGS

PAR 'DZUGS NI RLUNG DES DON DAM PAR BYANG CHUB KYI SEMS KYI
RTEN KUN RDZOB BYANG CHUB SEMS BZUNG NAS GNAS PA'O, ,'GRO NA
GDUGS GCIG YANGS PA STE, ,RLUNG DANG BYANG CHUB SEMS DBU MAR
TSUD PAR BDE BA CHEN PO SKYES PA'O, ,GZHAN NI LHA STE DPAL
LDAN NI DPAL 'BRAS SPUNGS KYI GTZUG LAG KHANG

SUM THOG TU GNAS PA, YANG THOG NA RDO RJE DBYINGS KYI LHA
TSOGS BZHUGS PA, BAR KHANG NA YO GA'I LHA TSOGS BZHUGS PA, 'OG
KHANG NA 'JIG RTEN PA'I LHA TSOGS BZHUGS PAS SO, ,RGYU SKAR
NYI SHU RTZA BDUN GYI DBYU GU'I GRANGS KYIS LHA STONG PHRAG
BRGYA NYI SHU'O, ,CAN NI DANG PO'I SANGS RGYAS LA BYA STE, ,

DE NAS SANGS RGYAS BSTAN PA GNAS KYI BAR DU GNAS PA NANG NA
MTSAN YANG DAG PAR BRJOD PA'I SGRA RANG SGROGS PAS PHYOGS BCUR
NAM MKHA'I MTHAR THUG PAR SGRAS KHYAB PA, DE NAS CHOS KYI
RGYAL MTSAN LEGS PAR 'DZUGS PA'O, ,'GRO NA NI SEMS CAN DON
LA'O, ,GDUGS GCIG YANGS PA

@220B NI DPER NA 'JIG RTEN PA GDUGS KYIS TSANG PA LAS SKYOB PA
BZHIN DU, CHOS KYI SGRAS DES SEMS CAN RNAMS LA SKYOB PA'O, ,DE
LTAR DPAL RGYU SKAR GYI DKYIL 'KHOR DE SEMS CAN RNAMS LA BYAMS
PA DANG NI BU GCIG PA'I MA BZHIN NO, ,SNYING RJE YANG DE BZHIN
NO, ,DKYIL 'KHOR CAN NI

GZUGS SKU LA LDAN PA'O, ,DPAL LDAN NI LHA'I 'KHOR LO'O, ,PADMA
NI 'KHOR BAR GNAS KYANG SKYON GYIS MA GOS PA'O, ,GAR NI SNYING
RJES SEMS CAN LA G-YO BA'I BDAG GO, ,KHYAB BDAG CHEN PO NI DE
BZHIN GSHEGS PA'O, ,RIN CHEN NI DAM PA'I CHOS SO, ,GDUGS NI
CHOS DES SEMS CAN

LA SKYOB PA'O, ,LONGS SPYOD RDZOGS PA'I SKU NI, SANGS RGYAS
KUN GYI GZI BRJID CHE, ,ZHES PA SANGS RGYAS KUN NI DUS GSUM
GYI SANGS RGYAS SO, ,GZI BRJID NI SKU MTSAN DANG DPE BYAD KYIS
BRGYAN PA'O, ,DES NA SANGS RGYAS KUN GYI SKU 'CHANG BA'O,
,SANGS RGYAS KUN GYI RNAL 'BYOR CHE, ,

ZHES PA MCHOG TU MI 'GYUR PA'I YE SHES THUGS LA GNAS PA'O,
,SANGS RGYAS KUN GYI BSTAN PA GCIG ,CES PA MI 'GYUR PA DE'I
BRJOD BYA GCIG PA'O, ,DE LTAR RGYAS PAR BSHAD NAS, ,DA NI MJUG
BSDU BA LA, DBANG GI MJUG BSDU BA NI, RDO RJE RIN CHEN NI CHU
LA SOGS PA'I DBANG

BDUN NO, ,DBANG BSKUR DPAL NI SLOB DPON GYI DBANG STE SA
BRGYAD PA PHYIR MI LDOG PA'O, ,RIN CHEN KUN BDAG NI BYANG CHUB
KYI SEMS DKAR DMAR RO, ,DBANG PHYUG NI GSANG DBANG STE SLOB
MA'I LCE LA GZHAG PA'O, ,'JIG RTEN DBANG PHYUG NI SA BCU PA'O,
,KUN GYI BDAG NI SHES RAB YE

SHES SO, ,RDO RJE 'CHANG BA KUN GYI RJE NI 'JIG RTEN LAS 'DAS
PA'I DBANG BZHI PA'O, ,SANGS RGYAS KUN GYI THUGS CHE BAS NI
DBANG BZHI PAS SKU GSUNG THUGS DAG PA'I YE SHES RDO RJER BYAS
PA'O, ,SANGS RGYAS KUN GYI THUGS LA GNAS NI SHES RAB YE SHES
KYI THUGS LA RDO RJER BYAS

PA'O; ,SANGS RGYAS KUN GYI SKU CHE BA, ,ZHES PA BUM PA'I DBANG
BSKUR BAS SKU RDO RJER BYAS PA'O, ,SANGS RGYAS KUN GYI GSUNG
YANG YIN, ,ZHES PA GSANG BA'I DBANG BSKUR BAS GSUNG RDO RJER
BYAS PA'O, ,DA NI RNAL 'BYOR LAM BSDU BA LA DBYIBS DANG,
SNGAGS DANG, CHOS DANG,

@221A *, ,DGA' BA BZHI YOD PA LAS DBYIBS KYI RNAL 'BYOR GANG DU
BSHAD NAS, DA NI MTSON BYED DPE'I YE SHES ZHES BYA STE, SNGAGS
GYI RNAL 'BYOR LA SBYAR NA, RIG MA MTSAN NYID DANG LDAN PAS SLOB
DPON GYIS SBYANGS PA SLOB MA LA GTAD PA LA, RDO RJE NYI MA SNANG
BA CHE NI SHES RAB

RIG MA, RDO RJE ZLA BA DRI MED DE NI THABS SGRUB PA PO, ,CHAGS
BRAL DANG PO CHAGS PA CHE NI SNYOMS PAR ZHUGS PA LAS DGA' BA
BZHI'I YANG LHAN CIG SKYES PA'I DGA' BA'O, ,KHA DOG SNA TSOGS
'BAR BA'I DON 'OD NI YE SHES KYI SNANG BA, RDO RJE SKYIL KRUNG
NI GSANG BA'I GNAS NA RTZA GSUM

LCAGS SGROG BCINGS PA 'DRA'O, ,RDZOGS SANGS RGYAS NI LHAN SKYES
KYI YE SHES, SANGS RGYAS NI GONG MA DE'O, ,GSUNG GI CHOS 'DZIN
PA RLUNG MI RGYU BAS BYANG CHUB SEMS BZUNG BA'O, ,DPAL LDAN NI
BDE BA DANG STONG BAR LDAN PA'O, ,PADMA SKYES NI SHES RAB MA'I
LAS SO, ,KUN MKHYEN YE SHES MDZOD

'DZIN NI, SANGS RGYAS THAMS CAD YE SHES SKYES PA'I MDZOD LTA BU
'DZIN PA'O, ,RGYAL PO SGYU 'PHRUL SNA TSOGS 'DZIN NI KA RA NI'I
SBYOR THABS SO, ,RDO RJE RNON PO RAL GRI CHE NI BDE BA DES RNAM
PAR RTOG PA GCOD PA'O, ,YI GE MCHOG STE RNAM PAR DAG ,CES PA AA
KshA RA STE MI 'GYUR PA'I YI GE'O, ,

DA NI MTSON BYA DON GYI YE SHES ZHES PA, RANG LUS CHOS KYI RNAL
'BYOR LA SBYAR NA, RDO RJE NYI MA NI LTE BA'I AA SHAD GTUM MO'O,
,SNANG BA CHE BA NI KHA DOG DMAR LA REG BYA TSA BA'O, RDO RJE
ZLA BA NI SPYI BO'I BYANG CHUB SEMS DPA'O, ,DRI MA 'OD NI KHA
DOG DKAR PO REG BYA BSIL BA'O, ,DE LA BLA MA'I

MAN NGAG BZHI BSGOMS PAS, CHAGS BRAL DANG PO CHAGS PA CHE, ,ZHES
PA RANG LUS LA BRTEN NAS LHAN CIG SKYES PA'I DON GYI YE SHES
SKYE'O, ,DE MAN CHAD NI GONG BZHIN NO, ,DA NI MCHOG TU MI 'GYUR
PA'I YE SHES ZHES BYA BA, ,DAG PA CHEN PO DE BZHIN NYID KYI RNAL
'BYOR LA SBYAR NA, RDO RJE NYI MA NI

KHRAG; RDO RJE ZLA BA NI KHU BA, RDO RJE SNANG BA CHE NI SEMS,
RDO RJE DRI MED 'OD NI YE SHES SO, ,DE BZHI TSOGS PA LAS YE SHES
SKYE TE, DPAL LDAN SANGS RGYAS PADMA SKYES, ,ZHES SBYAR RO, ,PAD
NI BUD MED KYI SKYE GNAS DANG, NAM MKHA' DANG, CHOS KYI DBYINGS
DANG, ME TOG LA 'GRO STE 'DIR

@221B NAM MKHA' LA BZUNG STE, NYIN MO'I RNAL 'BYOR NI SPRIN MED
PA'I NAM MKHA'O, ,MTSAN MO'I RNAL 'BYOR NI MUN PA NAG PO ZLA BA
DANG NYI MA NI RTZA GNYIS DANG RLUNG GNYIS RNAL 'BYOR GNYIS SU
SBYAR RO, ,NYIN MO'I RTAGS DRUG DANG RTAGS 'DI 'BYUNG STE, KHA
DOG SNA TSOGS 'BAR BA'I 'OD, ,CES PA NAM

MKHA' LA ME 'BAR BA'O, ,RDO RJE ZLA BA NI GNYIS PA'O, ,RDO RJE
NYI MA NI GSUM PA'O, ,SNANG BA CHE NI SGRA GCAN TE BZHI PA'O,
,DRI MED 'OD NI GLOG STE DRUG PA'O, ,CHAGS BRAL DANG PO CHAGS PA
CHE NI THIG LE STONG BA STE SHES RAB CHEN POS CHOS KYI DBYINGS
LA CHAGS PA'O, ,RDO RJE SKYIL KRUNG RDZOGS SANGS

RGYAS NI THIG LE'I DBUS NA RTAGS CAN LONGS SPYOD RDZOGS PA'I SKU
NI GZUGS BRNYAN RDZOGS PA'O, ,SANGS RGYAS GSUNG GI CHOS 'DZIN
PA, ,CHOS KYI SGRA SEMS CAN RNAMS LA SGROGS PA'O, ,DPAL LDAN
SANGS RGYAS PADMAR SKYES NI STONG PA BDAG MED PA LAS BYUNG BA'O,
,KUN MKHYEN NI THAMS CAD

MKHYEN PA'O, ,YE SHES MDZOD 'DZIN PA NI ME LONG LTA BU LA SOGS
PA'I YE SHES LNGA DANG LDAN PA'O, ,RGYAL PO SGYU 'PHRUL SNA
TSOGS 'CHAD NI GANG LA GANG GIS 'DUL BAR SNANG BA'O, ,SANGS
RGYAS RIG PA CHEN PO 'DZIN PA NI JI LTA BA DANG JI SNYED PA
MKHYEN PA'O, ,RDO RJE RNON PO RAL GRI CHE NI DES SPANG BYA'I
SPROS

PA BCAD PA'O, ,YI GE MCHOG STE RNAM PAR DAG ,CES PA MCHOG MI
'GYUR PA'I YE SHES GRUB PA'O, ,DRI MA DAG PAR BYAS PA'O, ,THEG
PA MCHOG NI GSANG SNGAGS TE MI 'GYUR PA'I YE SHES SO, ,DES NA
SDUG BSNGAL GCOD PA'O, ,MTSON CHA CHEN PO NI SDUG BSNGAL GCOD
PA'I RDO RJE CHOS TE DBYER MI

PHYED PA'I YE SHES LA RDO RJE CHOS ZHES BYA'O, ,RDO RJE ZAB MO
NI STONG BA NYID DO, ,DZI NA DZI KA NI RNAM PA SNA TSOGS SU
SNANG BA GCOD PA'O, ,RDO RJE BLO GROS NI MI 'GYUR PA'I SHES RAB,
DON BZHIN RIG NI DES JI LTA BA DANG JI SNYED PA RIG PA'O, ,PHA
ROL PHYIN PA KUN RDZOGS PA NI SBYIN PA LA SOGS PA DANG LDAN

PA GONG DU RGYAS PAR BSHAD DO, ,SA RNAMS KUN GYI RGYAN DANG
LDAN, ,YANG DE BZHIN DU GANG DU BSHAD DO, ,RNAM PAR DAG PA DRI
MA YONGS SU DAG GO, ,BDAG MED CHOS NI RANG BZHIN RNAM DAG GI
CHOS NYID DO, ,YANG DAG YE SHES NI SEMS RANG BZHIN GYIS 'OD GSAL
BA'O, ,ZLA 'OD NI

@222A *, ,DPE'O, ,BZANG BA NI DE BAS CHES LHAG PA'I 'OD GSAL
BA'O, ,BRTZON CHEN NI SGRUB PA LA'O, ,SGYU 'PHRUL DRA BA NI
SNANG BA DANG STONG PA DBYER MI PHYED PA'O, ,RGYUD KUN NI BYA BA
DANG, SPYOD PA DANG, RNAL 'BYOR DANG, RNAL 'BYOR BLA NA MED
PA'O, ,DE DANG BDAG PO 'AM MCHOG NI MTSAN YANG

DAG PAR BRJOD PA'O, ,BDAG GI GDAN LA SOGS PA'I GDAN BZHI YANG
'DI LA TSANG BAS LDAN PA'O, ,YE SHES SKU RNAMS MA LUS 'CHANG BA
NI YE SHES SEMS DPA' DRUG GI NGO BO YE SHES MI 'GYUR PA'I YE
SHES LA 'DUS PA'O, ,KUN DU BZANG PO NI DUG LNGA'I SNANG BA YE
SHES LNGA SHAR BAS

BLO GROS BZANG PO'O, ,SA'I SNYING PO NI KHAMS LNGA'I DANG SA MA
BYANG CHUB SEMS SO, ,'GRO BA 'DZIN PA NI DES LUS LA GNAS KYI BAR
DU SROG MI 'PHO BA'O, ,SANGS RGYAS KUN GYI SNYING PO CHE NI KUN
RDZOB BYANG CHUB SEMS LA BRTEN NAS, DON DAM BYANG CHUB SEMS GNAS
PAS NA SNYING PO'O, ,DE LTAR

LAM GYI RNAL 'BYOR BSTAN NAS, DA NI 'BRAS BU MJUG BSDU BA LAS,
DANG PO SPRUL BA'I SKU NI SPRUL PA'I 'KHOR LO SNA TSOGS 'CHANG
BA NI THABS SNA TSOGS KYIS 'GRO BA'I DON BYED PA'O, ,LONGS SPYOD
RDZOGS PA'I SKU NI DNGOS PO KUN GYI RANG BZHIN MCHOG STE SNANG
STONG GNYIS MED KYI SKU'O, ,

DNGOS PO KUN GYI RANG BZHIN 'DZIN NI SNANG TZAM NA STONG LA
STONG TZAM NA SNANG BA'O, ,SKYE MED CHOS NI DON DAM PA'O, ,SNA
TSOGS DON NI SNANG BA MA 'GAGS PAR SHAR BA'O, ,CHOS KUN NI 'KHOR
'DAS KYI'O, ,NGO BO NYID 'CHANG BA NI LONGS SKU'I DO BOR BZHUGS
PA'O, ,DA NI CHOS KYI SKU LA, SHES RAB

CHEN POS SKAD CIG LA, ,ZHES PA THOS BSAM SGOM GSUM GYI SHES RAB
PO, ,CHOS KUN KHONG DU CHUD PA STE, ZHES PA SHES BYA MA LUS PA
THUGS SU CHUD PA'O, ,CHOS KUN MNGON PAR RTOGS PA STE, ,ZHES PA
DE YANG MNGON SUM KHO NAR RTOGS PA'O, ,THUB PA NI SKU GSUNG
THUGS SO, ,DES NA BLO MCHOG GO, ,

'BYUNG BA'I MTHA' NI 'KHOR BA LAS NGES PAR 'BYUNG BA'I MTHA'
SANGS RGYAS PA'O, ,DE YE SHES KYI SKU NI MI G-YO BA LHAN CIG
SKYES PA'I SKU DE'O, ,RAB TU DANG BA'I BDAG NI GLO BUR GYI DRI
MA DAG PA'O, ,DES NA RDZOGS PA'I SANGS RGYAS DE BLA NA MED PA'I
BYANG CHUB 'CHANG BA'O, ,SANGS RGYAS KUN GYI MNGON SUM PA

@222B NI MI 'GYUR PA'I YE SHES DE'O, ,YE SHES ME LCE NI 'KHOR
BA'I RNAM RTOG SREG PA'O, ,'OD 'BAR GSAL BA NI YE SHES KYI SNANG
BA'O, ,DE LTAR LE'U BRGYAD PA'I BSHAD PA'O,, ,,DA NI MNYAM PA
NYID KYI YE SHES KYI SGO NAS BSTOD PA BRJOD PAR BYA STE, DANG PO
DBYIBS KYI RNAL 'BYOR LA,

RKYANG BAR BSGOM NA SRUNG BA'I 'KHOR LO DBANG BSKUR YAN CHAD
RDZOGS PAR BYA'O, ,RIM PAR BSGOM PA GCO BO 'PHO BA STE, RIN CHEN
'BYUNG LDAN YAB YUM DBUS KYI LE TSE LA ZHAL SBYOR DU BZHUGS
PA'O, ,MI BSKYOD PA YAB YUM LHO DANG BDEN BRAL LA, SNANG BA
MTHA' YAS YAB YUM BYANG DANG DBANG

LDAN LA BZHUGS PA'O, ,RIN CHEN 'BYUNG LDAN GYI THUGS KAR NYI
MA'I DKYIL 'KHOR LA YE SHES SEMS DPA' NGAG GI DBANG PHYUG CES
BYA BA SKU MDOG DMAR PO G-YAS RAL GRI G-YON RIN PO CHE BSNAMS
PA'O, ,DE'I THUGS KA NAS 'KHOR LO RTZIBS BRGYAD PA LA, AOm W'A
G'I SHVA RA YA TE NA MA: ZHES PA'O, ,

DE'I LTE BA LA AA DMAR PO GNAS PAR BSUM MO, ,LHO PHYOGS PA'I LHA
GZHAN RNAMS KYANG MI BSKYOD PA BZHIN PHYAG MTSAN DANG SKU MDOG
GYUR PAR BSAM MO, ,SEMS CAN GYI DON BYA BA MDOR BSTAN PA DANG
DE'I SKU'I SGO NAS RGYAS PAR MDZAD PA DANG, LAM 'BRAS BU DANG
BCAS PA DANG, NGES PAR 'BYUNG BA SPYIR

BSTAN PA DANG, SPANG BYA DANG GNYEN PO DANG YE SHES KYI SKU'I
MTSAN NYID BSTAN PA'O, ,DANG PO MDOR BSTAN PA LA 'DOD PA'I DON
NI BDAG DON SANGS RGYAS THOB PA DANG, GZHAN DON SEMS CAN 'KHOR
BA LAS SGROL BA'O, ,DE GRUB PAS NA DON GRUB PA'O, ,DAM PA NI
GONG NA MED PA'O, ,DAN SONG THAMS CAD NI DMYAL BA

DANG YI DAGS DANG BYOL SONG NGO, SBYONG BA NI LAS DE LAS THAR
BAR BYED PA'O, ,MGON PO NI NGAN SONG GSUM GYI'O, ,DES NA SEMS
CAN KUN GYI MCHOG GO, ,SEMS CAN THAMS CAD RAB GROL BYED PA NI
DBANG PO RAB 'BRING LA THEG PA SO SOR DON BYED PA'O, ,NYON MONGS
G-YUL DU GCIG DPA' BA, ,ZHES

BA 'KHOR BA'I NYON MONGS PA LAS 'THAB PA LA GCIG TU DPA' BA'O,
,MI SHES PA NI GTI MUG ,DGRA NI ZHE SDANG, DREGS PA NI NGA
RGYAL, 'JOMS PAS NA DPA' BA'O, ,DE NAS RGYAS PA LA SPRUL SKUS
GZHAN DON MDZAD PA LA BSTOD PA NI, BLO LDAN NI SHES RAB BO,
,SGEG 'CHANG NI RGYAN DANG CHA

@223A *, ,LUGS SO, ,DPAL DANG LDAN PA NI BSOD NAMS DANG YE SHES
LAS GRUB PA'O, ,BRTAN PO MI SDUG GZUGS 'CHANG BA NI KHRO BOS
'DUL BA'I DOR KHRO BOR SNANG NGO, ,LAG PA BRGYA PAS KUN BSKYOD
PA NI LAG STANGS KYI DBYE BAS GAR BYED PA'O, ,GOM PA'I STABS
KYIS GAR BYED PA NI

G-YAS BRKYANG BA LA SOGS PA'I GOM STABS SO, ,DPAL LDAN LAG PA
BRGYAS GANG BA, ,NAM MKHA' KHYAB PAR GAR BYED PA, ,ZHES PA RDZU
'PHRUL GYIS GAR NAM MKHA' LA BYED PA'O, ,GZHAN GZUGS BZANG BA
LAS NGA RGYAL GCOG PA NI, SA'I DKYIL 'KHOR BZHI NI STONG GSUM
GYI STONG

CHEN PO'I BZHI PA'O, ,RKANG PA YA GCIG MTHIL GYIS GNON PA RDZU
'PHRUL GYI STOBS SO, ,DE BAS NA ZHES NGA RGYAL BA LA, ,RKANG
MTHEB SEN MO'I KHYON GYIS KYANG, ,TSANGS PA'I YUL SA RTZE NAS
GNON, ,ZHES PA TSANGS PA'I YUL SA NI GLING BZHI RI RAB DANG BCAS
BA'O, ,DE ZHABS KYI SEN MOS

GNON PA'O, ,DA NI SPRUL PA'I SKUS DON MDZAD PA LA BSTOD PA'O,
,DA NI CHOS SKUS GZHAN DON BYED PA NI, DON GCIG NI THOB BYA CHOS
SKU'O, ,GNYIS MED NI KUN RDZOB DANG DON DAM GNYIS SU MED PA'O,
,DA NI CHOS KYI DON TO, ,DAM PA'I DON DE NI CHOS SKU'O, ,'JIGS
PA MED PA NI GNOD PA GZHAN

GYIS SO, ,RNAM RIG SNA TSOGS GZUGS DON CAN NI DON BYA BA'I YUL
SEMS CAN NO, ,SEMS NI KUN GZHI, RNAM SHES NI TSOGS DRUG ,RGYUD
DANG LDAN PA NI NYON MONGS PA CAN NI YID DO, ,DNGOS DON MA LUS
RNAMS LA DGA' NI SEMS CAN DON LA SANGS RGYAS DNGOS LA DGA' BA'O,
,STONG PA NYID

DGA' BA NI SHES RAB CHEN POS STONG PA NYID LA CHAGS PA'O, ,SRID
PA'I 'DOD CHAGS SPANGS PA STE, ,ZHES PA 'DOD PA'I YON TAN SPANGS
PA'O, ,DANG PO SKUS SEMS CAN DON MDZAD PA NI, SRID GSUM DGA' BA
CHEN PO PA, ,ZHES PA 'DOD PA DANG, GZUGS DANG, GZUGS MED PA'O,
,SPRIN DKAR

DAG PA BZHIN DU DKAR, ,ZHES PA LONGS SKU DE NAM MKHA' DAG PA LA
SPRIN DKAR PO YANG MED PAR DAG PA BZHIN DU CHOS NYID RANG BZHIN
GYIS DAG PA'O, ,'OD BZANG STON KA'I ZLA BA'I 'OD, ,CES PA NI
SKU'I MDANGS SO, ,NYI MA 'CHAR KA'I DKYIL LTAR MDZES, ,ZHES PA
'OD ZER GYI TSOGS DPAG TU MED

@223B PA MNGA' BAS SO, ,SEN MO'I 'OD NI SHES CHER DMAR, ,ZHES PA
PHYAG DANG ZHABS KYI SEN MO'O, ,COD PAN BZANG PO MTHON KA'I
RTZE, ,ZHES PA DBU'I COD PAN BLTAR MI MNGON PA'O, ,BLTAR MI
MNGON PAS SGRA MCHOG MTHON KA CHEN PO PA'O, ,NOR BU CHEN PO 'OD
CHAGS DPAL NI, COD PAN GYI RTZE MO LA NOR BU RIN PO

CHE'O; ,SANGS RGYAS NI LONGS SKU'O, ,SPRUL PA'I RGYAN DANG LDAN
PA NI MTSAN DANG DPE BYAD 'OD DANG GZIM DANGS SO, ,'JIG RTEN
KHAMS BRGYA KUN BSKYOD PA NI GDUL BYA'I SNANG BA LA'O, ,'JIG
RTEN KHAMS RNAMS SU DUS GCIG LA KHYAB PO SNYAM NA, RDZU 'PHRUL
RKANG PA'I STOBS CHEN LDAN, ,ZHES PA RDZU

'PHRUL GYIS GSHEGS PAR SNANG BA'O, ,LAM 'BRAS BU DANG BCAS PA
NI, DE NYID MA BCOS PA'I DON LHAN CIG SKYES PAR MI 'GYUR PA'O,
,DRAN PA NI MI BRJED PA YIN LA, DRAN PA CHEN PO NI MI 'BRAL
BA'O, ,DRAN PA BZHI PO NI MI 'BRAL BA'I DON DE YANG RGYU'I DUS
SU RKYEN GYI DBANG GIS GNAS SKABS BZHIR

SNANG STE, GNYID DANG, RMI LAM NGANG, SAD PA DANG, BZHI PA'O,
,TING NGE 'DZIN RGYAL NI GNYID CHOS SKUR DRAN PA'O, ,RMI LAM
LONGS SKUR DRAN PA, SAD PA SPRUL SKUR DRAN PA, BZHI PA YE SHES
KYI SKUR DRAN PA NI TING NGE 'DZIN GYI RGYAL PO'O, ,DE LTAR
RKYEN GYIS G-YO BA'I RGYUR NI YOD DE, BYANG CHUB NI SEMS NYID

MI G-YO BA RANG BZHIN DU GNAS PA'O, ,YAN LAG CES PA RLUNG STE
SEMS YUL LA G-YO BAR BYED PAS RMI LAM DANG SAD PA'I RGYU'O, ,ME
TOG NI KHRAG ,SPOS NI KHU BA DE BZHI TSOGS PAS BZHI PA SKYE BA'I
RGYU'O, ,DE BZHIN GSHEGS PA'I YON TAN MTSO, ,ZHES PA BZHI PA YE
SHES MI 'DZAG PAR SONG BA'AM,

MI 'GYUR PA'I 'BRAS BU NI STE RGYA MTSO CHEN PO DANG 'DRA BAR
ZAD MI SHES PA'O, ,DE THOB PAR BYED PA NI, LAM GYI YAN LAG
BRGYAD TSUL RIG ,CES PA DBYIBS KYI RNAL 'BYOR LA, DKYIL 'KHOR
'KHOR LO LA BRTEN PA DANG, YE SHES SEMS DPA' DPA' BO GCIG PA'O,
,SNGAGS KYI RNAL 'BYOR LA SROG

RTZOL DANG BUM PA CAN NO, ,CHOS KYI RNAL 'BYOR LA GZHAN LUS LA
BRTEN PA DANG RANG LUS SO, ,DE BZHIN NYID KYI RNAL 'BYOR LA
MTSAN MO'I RNAL 'BYOR DANG NYIN MO'I'O, ,YANG DAG SANGS RGYAS
LAM RIG PA, ,ZHES PA MI 'GYUR PA'I YE SHES NI YANG DAG PA'I
SANGS RGYAS KYI LAM MO, ,SEMS CAN

@224A *, ,KUN LA SHAS CHER CHAGS, ,ZHES PA DMIGS PA MED PA'I
SNYING RJE'O, ,NAM MKHA' LTA BUR CHAGS PA MED, ,CES PA RNAM PA
THAMS CAD DANG LDAN PA'I STONG BA NYID DE GNYIS DBYER MED PA NI
LHAN CIG SKYES PA'O, ,SEMS CAN KUN GYI YID LA 'JUG ,CES PA GDUL
BYA'I DON

LA'O; ,SEMS CAN KUN GYI YID LTAR MGYOGS PA NI DUS LA BAB PA LA
THUGS BSNYEL BA MI MNGA' BA'O, ,SEMS CAN KUN GYI DBANG DON SHES
PA NI DBANG PO RAB 'BRING THA MA LA 'TSAM PAR STON PA'O, ,SEMS
CAN KUN GYI YID 'PHROG PA NI CHOS DANG GDUL BYA'I SEMS ZHI BAR
GYUR PA'O, ,PHUNG PO

LNGA DON NI GZUGS LA SOGS PA'I DBYE BA'O, ,DE NYID SHES PA NI YE
SHES RNAM PA LNGAR RO, ,RNAM DAG PHUNG PO LNGA CHANG BA NI GZUGS
KYI PHUNG PO RNAM PAR SNANG MDZAD LA SOGS RIGS LNGA'I SKUR SHAR
BA'O, ,DA NI NGES PAR 'BYUNG BA LA MDOR BSTAN PA, NGES 'BYUNG
KUN GYI MTHA' LA GNAS PA NI SPYIR

THEG PA GSUM KA DANG, SOGS SNGAGS KYI THEG PA'I 'BRAS BU'O, ,DES
PAR 'BYUNG BA KUN LA MKHAS PA DE'I DON LA'O, ,NGES 'BYUNG KUN
GYI LAM LA GNAS PA NI MKHAS PAS DON LA GNAS PA'O, ,NGES PAR
'BYUNG BA KUN STON PA NI DON DE BZHIN LA RGYA CHE BAR RO, ,RGYAS
PAR BSHAD PA LA RANG RGYAL NI,

YAN LAG BCU GNYIS SRID RTZA BTON, ,ZHES PA RANG RGYAL BA NI DUR
KHROD KYI RUS PA GANG NAS BYUNG NA SHI BA LAS BYUNG, DE SRED PA
LAS, DE LEN PA LAS, DE SRID PA LAS, DE TSOR BA LAS, DE REG PA
LAS, DE SKYE MCHED DRUG LAS, DE MING DANG GZUGS LAS, DE RNAM PAR
SHES PA LAS, DE 'DU

BYED LAS, DE MA RIG BA LAS BYUNG BAR SHES PAS, MA RIG PA 'GAGS
NAS RIG PA RANG LA SHAR NAS 'DU BYED 'GAGS NAS RGA SHI'I BAR DU
'GAGS PAS, SLOB DPON MED PAR RANG SANGS RGYAS PA'O, ,DES NA NGAG
PA RNAM PA BCU GNYIS 'CHANG NI RTEN 'BREL LUGS LAS LDOG PAS NA
DAG PA'O, ,NYAN

THOS NI BDEN BZHI'I TSUL GYI RNAM PA CAN NI SDUG BSNGAL DANG,
KUN 'BYUNG DANG, 'GOG PA DANG, LAM STE, DE LTAR 'PHAGS PA RNAMS
LA BDEN PAR SNANG BAS NA BDEN PA'O, ,SHES PA BRGYAD PO RTOGS PA
'CHANG, ,ZHES PA CHOS SHES PA DANG RJES SU SHES PAS PHYE BAS
BZHI LA BRGYAD DO, ,BDEN DON

@224B RNAM PA BCU GNYIS LDAN, ,ZHES PA MI RTAG PA DANG, SDUG
BSNGAL BA DANG, STONG PA GSUM GYIS PHYE BAS BCU GNYIS SO, ,DE
NYID RNAM PA BCU DRUG RIG ,CES PA SDUG BSNGAL LA CHOS SHES PA'I
BZOD PA, 'JIG RTEN LA CHOS SHES PA, 'JIG RTEN LA RJES SU SHES
PA'I BZOD PA, 'JIG RTEN LA RJES

SU SHES PA'O, ,DE BZHIN BDEN PA GSUM GSUM PO LA YANG BRTZIS PAS
MTHONG LAM SKAD CIG MA BCU DRUG NI NYAN THOS RNAMS KYI NGES PAR
'BYUNG BA'I LAM MO, ,BYANG CHUB SEMS DPA'I NGES PAR 'BYUNG BA'I
LAM NI, RNAM PA NYI SHUS BYANG CHUB PA, ,ZHES PA BYANG CHUB SEMS
DPA' RNAMS KYIS SPYAD PAR

BYA BA'I CHOS PHA ROL TU PHYIN PA CU LA SPYAD NAS, BGROD PAR BYA
BA'I LAM SA BCU BGROD PAS NA, RNAM PA NYI SHUS SA BCU'I BYANG
CHUB SEMS SO, ,RNAM PAR SANGS RGYAS KUN RIG MCHOG SBYAR TE RNAM
PAR NI SNANG BA SNA TSOGS SO, ,KUN RIG NI PHYI NANG YUL MED DE
RANG GI SEMS KYI SNANG BA'O, ,DES SANGS RGYAS

KYI MCHOG GRUB PA'O, ,DES CHOS SKU THOB NAS GZHAN DON DU SANGS
RGYAS KUN GYI SPRUL PA'I SKU ZHES PAS SPRUL SKU'O, ,DE YANG GCIG
TU MA NGES TE, ,BYE BA DPAG MED 'GYED PA PO, ,ZHES PA KUN KHYAB
PA'O, ,SKAD CIG THAMS CAD MNGON PAR RTOGS, ,ZHES PA SKAD CIG MA
SKYE BA DANG GNAS PA DANG 'GAG PA'I SKAD

CIG MA MED PAR GCIG TU RTOGS PA'O, ,SEMS KYI SKAD CIG DON KUN
RIG NI SEMS DANG PO MA SKYES PAR DU MI GNAS THA MA MI 'GAG PA'I
DON KUN RIG PA'O, ,DE LTAR THEG PA GSUM THUN MONG LA SBYAR BA
BSTAN NAS GSANG SNGAGS BLA NA MED PA NI, YAN LAG BCU GNYIS SRID
RTZA BTON, ,ZHES PA NI 'DIR RTEN

'BREL 'GAG LUGS NI, GANG G-YO BA'I CHAGS PA NYAMS PA DE, MCHOG
TU MI 'GYUR PA'I YE SHES SU GYUR TE, MCHOG TU MI 'GYUR PA'I
CHAGS PA CHEN PO LA CHAGS PAS CHAGS PA BRAL BA NYAMS PA, CHAGS
BRAL GYI MING NI ZHE SDANG NGO, ,ZHE SDANG ZAD PAS ZHE SDANG
CHEN POR 'GYUR TE, ZHE SDANG CHEN PO

SEMS BRGYAL BA'I MING NGO, ,DES GTI MUG NYAMS PAS GTI MUG ZAD
PA'I GTI MUG LAS KYANG GTI MUG CHEN POR 'GYUR TE, DES NA CHAGS
PA CHEN PO DANG, ZHE SDANG CHEN PO DANG, GTI MUG CHEN POS CHAGS
PA DANG, ,ZHE SDANG DANG GTI MUG GI BDAG NYID CAN GYI MA RIG PA
NYAMS PA'O, ,

@225A *, ,MA RIG PA NYAMS PAS MA RIG PA CHEN POR 'GYUR TE, DES
MA RIG PA 'GAG ,DES 'DU BYED LA SOGS PA 'GAG PA'O, ,DES NA DAG
PA RNAM PA BCU GNYIS 'CHANG BA NI RTEN 'BREL BCU GNYIS 'GAGS NAS
SA BCU GNYIS THOB PA'O, ,BDEN BZHI'I TSUL GYI RNAM PA CAN NAM
BDEN PA

BZHI NI SKU BZHI'O, ,DE'I RNAM PA CAN NI GLO BUR GYI DRI MA DANG
BCAS PA'I SKU BZHI SAD PA LA SOGS PA'I GNAS SKABS BZHI'O, ,SHES
PA BRGYAD PO NI GNAS SKABS BZHI SKU BZHIR SHES PAR BYED DO,
,DBANG BZHI DANG RNAL 'BYOR BZHI'O, ,RTOGS PA 'CHANG BA NI DBANG
BZHIS STON PA, RNAL 'BYOR BZHIS

NYAMS SU LEN PA'O, ,BDEN DON RNAM PA BCU GNYIS LDAN, ,ZHES PA
KHYIM BCU GNYIS KYI RLUNG 'PHO BAS BCU GNYIS 'GAGS NAS, GSUNG
RDO RJES SEMS CAN RNAMS LA CHOS BSTAN PA'O, ,DE NYID RNAM PA BCU
DRUG RIG ,CES PA DGA' BA DANG, MCHOG TU DGA' BA DANG, DGA' BRAL
DANG LHAN CIG

SKYES PA'I DBYE BAS, SKU'I DGA' BA, GSUNG GI DGA' BA, THUGS KYI
DGA' BA DANG, YE SHES KYI DGA' BA DANG, DE BZHIN DU SKU'I CHOG
DGA' BA DANG, GSUNG GI MCHOG DGA' BA DANG, THUGS KYI MCHOG DGA'
BA DANG, YE SHES KYI MCHOG DGA' BA'O, ,DE BZHIN DU SKU'I DGA'
BRAL DANG, GSUNG

GI DGA' BRAL DANG, THUGS KYI DGA' BRAL DANG, YE SHES KYI DGA'
BRAL LO, ,DE BZHIN DU SKU'I LHAN CIG SKYES PA'I DGA' BA DANG,
GSUNG GI LHAN CIG SKYES PA'I DGA' BA DANG, THUGS KYI LHAN CIG
SKYES PA'I DGA' BA DANG, YE SHES KYI LHAN CIG SKYES PA'I DGA'
BA'O, ,DES NA DE NYID RNAM PA BCU DRUG

RIG PA BCOM LDAN 'DAS KYIS GSUNGS PA'O, ,RNAM PA NYI SHUS BYANG
CHUB PA NI RNAM PA NYI SHUS MNGON PAR RDZOGS PAR SANGS RGYAS PA
GSUNG RDO RJE STE, BDEN DON RNAM PA BCU GNYIS LDAN, ,ZHES PA
SEMS CAN KUN GYI SKAD KYIS CHOS STON PA'O, ,SGYU 'PHRUL DRA BA
LAS MNGON PAR RDZOGS PAR SANGS RGYAS

PA NI SGYU 'PHRUL DRA BA STE, DE NYID RNAM PA BCU DRUG RIG PA
MTHA' YAS PA'I SGYU 'PHRUL DRA BA SPRUL PA'I SKU ZHES BYA'O,
,DES NA, RNAM PA SANGS RGYAS KUN RIG MCHOG ,CES PA RNAM PA THAMS
CAD SGYU 'PHRUL DRA BAR GO BA'O, ,DES NA, SANGS RGYAS KUN GYI
SPRUL PA'I SKU, ,BYE BA DPAG MED 'GYED PA

@225B PO; ZHES BYA'O, ,SKAD CIG THAMS CAD MNGON PAR RTOGS, ,ZHES
PA PHUNG PO LNGA YE SHES LNGAR BYA BA RDZOGS PA'I SKAD CIG LA
DGA' BAS NA, RNAM PA LNGA PAS MNGON PAR RDZOGS PAR SANGS RGYAS
PA NI THUGS RDO RJE STE MCHOG TU MI 'GYUR PA'I YE SHES SO, ,SEMS
KYI SKAD CIG DON KUN RIG ,CES PA SKAD CIG

MA GCIG LA SANGS RGYAS PA NI YE SHES RDO RJE STE DON THAMS CAD
THOB PA'O, ,DE LTAR GYAS PAR BSHAD NAS MJUG BSDU BA NI, THEG PA
SNA TSOGS THABS TSUL GYIS, ,ZHE PA THUN MONG PA'I THEG PA KUN
DANG KHYAD PAR GSANG SNGAGS RDO RJE'I THEG PA'O, ,DES NA, 'GRO
BA'I DON LA RTOGS PA PO, ,ZHES

DGOS PA BLO'I BYE BRAG GIS SO, ,THEG PA GSUM GYIS NGES 'BYUNG
LA, ,ZHES PA NYAN THOS RANG RGYAL BYANG CHUB SEMS DPA'I THEG
PA'O, ,THEG PA GCIG GI 'BRAS BU GNAS, ,ZHES PA DBYER MI PHYED PA
GSANG SNGAGS RDO RJE'I THEG PAR GSUM PO YANG 'DUS PA'O, ,DA NI
DAG BYA GNYEN PO BRJOD PAR BYA STE,

DE NAS DAG BYA LA, NYON MONGS KHAMS RNAMS DAG BA'I BDAG ,CES PA
MIG GI KHAMS DANG GZUGS KYI KHAMS DANG, MIG GI RNAM PAR SHES PA'I
KHAMS LA SOGS BCO BRGYAD DO, ,DAG BA'I BDAG NI YE SHES KYIS
SO, ,LAS KYI KHAMS RNAMS ZAD BYED PA, ,ZHES PA 'KHOR BAR SKYE
BA'I

LAS KYI LAM MO, ,CHU BO RGYA MTSO KUN LAS BRGAL, ,ZHES PA SKYE
RGA NA 'CHI LA SOGS PA'O, ,SBYOR BA'I DGON PA LAS BYUNG BA NI
RNAL 'BYOR BZHI BSGOMS PAS 'KHOR BA LAS THAR BA'O, ,NYON MONGS
NYE BA KUN NYON MONGS NI NYON MONGS PA NI DRUG RTZA BA'O, ,NYE
BA KUN NYON MONGS NI NYI SHU NYE BA'I NYON

MONGS PA'O, ,BAG CHAGS NI SNGAR GYI RNYING PA, BCAS PA NI GSAR
'JOG PA'O, ,GTAN SPANGS PA NI SANGS RGYAS PA'O, ,DE SPANG BA'I
GNYEN PO NI SNYING RJE CHEN PO NI DMIGS PA MED PA'O, ,SHES RAB
NI JI LTA BA SHES PA'O, ,THABS NI GNYIS SO, ,DON YOD 'GRO BA'I
DON BYED PA NI SNYING RJE CHE DANG

BSHES RAB PO, ,'DU SHES KUN NI BDAG GZHAN DU 'DZIN PA'O, ,SPANGS
PA NI DE SPANGS PA'O, ,RNAM SHES NI TSOG [?] DRUG GO, ,'GAG PAR BYED
PA NI MIR TOG PAS SO, ,SEMS CAN KUN GYI YUL DANG LDAN NI SEMS
RANG BZHIN GYIS DAG BA'O, ,SEMS CAN KUN GYI THUGS RIG PA NI SEMS

@226A *, ,RANG BZHIN GYIS DAG PA LAS, GNAS PA DANG SANGS RGYAS
KUN GYI THUGS DANG DE'I'O, ,DE SEMS CAN GYI YID LA GNAS PA YANG
DE'O, ,DE DAG SEMS DANG MTHUN PAR 'JUG ,CES PA STONG PA NYID DU
'JUG PA'O, ,STONG PA DES SEMS CAN KUN YID TSIM PAR BYED

PA'O, ,SEMS CAN KUN GYI YID DGA' BA, ,ZHES PA ZAG MED KYI BDE BA
LA CHAGS PA'O, ,GRUB PA MTHAR PHYIN BA NI MI 'GYUR PA'I YE SHES
SO, ,DES NA DE LA 'KHRUL PA MED PA'O, ,NOR PA THAMS CAD RNAM PAR
SPANGS PA NI DNGOS POR 'DZIN PA DANG DNGOS MED DU 'DZIN PA'O, ,

DON GSUM NI BDAG GI DANG GZHAN GYI DANG GNYIS KA'I DON TO, ,THE
TSOM MED PA'I BLO NI DON BYA BAR BSAM PA'O, ,KUN DON NI BDAG
DANG GZHAN NO, ,YON TAN GSUM GYI BDAG NI BDAG DON CHOS SKU,
GZHAN DON SPRUL SKU, BYANG CHUB SEMS DPA'I DON DU LONGS SKU'O, ,

DA NI YE SHES KYI SKU BRJOD PAR BYA STE, PHUNG PO LNGA DON NI
GZUGS LA SOGS PA'O, ,DON NI RANG BZHIN GYIS RNAM PAR DAG PA'O,
,DUS GSUM NI RGYU DANG LAM DANG 'BRAS BU'O, ,SKAD CIG THAMS CAD
BYE BRAG PHYED NI RGYU'I SKAD CIG DANG; LAM DANG 'BRAS BU'I SKAD
CIG GI DBYE BA SHES

PA'O; ,SKAD CIG GCIG GIS RDZOGS SANGS RGYAS NI RGYU 'BRAS THAMS
CAD LHAN CIG SKYES PA'I RANG BZHIN DU GCIG PAS, SKAD CIG MA GCIG
LA MNGON PAR BYANG CHUB PA'O, ,SANGS RGYAS KUN GYI RANG BZHIN
'CHANG, ,ZHES PA NI YE SHES KYI SKU'O, ,LUS MED PA NI RDUL PHRA
RAB 'DUS PA'I LUS MED PA'O, ,LUS DE

LUS KYI MCHOG NI YE SHES KYI LUS SO, ,LUS KYI MTHA' NI RTOGS PA
PO NI MTHAR THUG PA'I SKU'O, ,GZUGS RNAMS SNA TSOGS KUN DU STON
NI DE LAS GZUGS SKU GZHAN DON DU SHAR BA'O, ,NOR BU CHEN PO RIN
CHEN TOG NI DPER NA NOR BU RIN PO CHE RGYAL MTSAN GYI RTZE MO LA
BTAGS NAS DGOS 'DOD 'BYUNG PA LTAR

CHOS SKU 'AM YE SHES SKU LAS GZUGS SKUS DON BYED PA'O, ,DE LTAR
LE'U DGU BA'I BSHAD PA'O,, ,,DA NI BYA BA NAN TAN GYI YE SHES
KYI SGO NAS BSTOD PA BRJOD PAR BYA STE, DANG POR DBYIBS KYI RNAL
'BYOR LA, ,RANG RKYANG PAR BSGOM NA SRUNG BA'I 'KHOR LO NAS
DBANG BSKUR BA YAN CHAD RDZOGS PAR BSGOM MO, ,RIM GYIS PAR

@226B BSGOM NA GTZO BO 'PHO BA STE, DON YOD GRUB PA YAB YUM DBUS
KYI LE TSE LA ZHAL SBYOR DU BZHUGS PA'O, ,MI BSKYOD PA YAB YUM
SHAR DANG ME MTSAMS LA RIN CHEN 'BYUNG LDAN YAB YUM, LHO DANG
BDEN BRAL LA DANG PO BZHIN NO, ,DON YOD GRUB PA'I THUGS KAR NYI
MA'I DKYIL 'KHOR LA YE SHES SEMS DPA' YE SHES KYI SKU ZHES SKU
MDOG NAG

PO ZHAL GCIG PHYAG GNYIS PA, G-YAS RAL GRI G-YON SNA TSOGS RDO
RJE 'DZIN PA, DE'I THUGS KA NA 'KHOR LO RTZIBS BRGYAD PA LA AOm
DZNY'A NA K'A YA TE NAM:ZHES PA'O, ,DE'I LTE BA LA AA NAG PO
GNAS PAR BSAM MO, ,SHAR PHYOGS PA'I LHA THAMS CAD KYANG MI
BSKYOD PA BZHIN SKU MDOG DANG PHYAG MTSAN GYUR PAR BSAM MO,
,THOB BYA LA DMIGS PA

DANG LAM BGROD BYA'I RIM PA DANG 'BRAS BU 'CHAR TSUL LO, THOB
BYA'I 'BRAS BU NI, SANGS RGYAS KUN GYIS RTOGS BYA BA, ,SANGS
RGYAS BYANG CHUB BLA NA MED, ,CES PAS SANGS RGYAS NI DUS GSUM
GYI SANGS RGYAS SO, ,RTOGS PAR BYA BA NI SKU BZHI'O, ,SANGS
RGYAS BYANG CHUB NI DE YANG CHOS KYI SKU'O, ,BLA NA MED PA NI
LHAN CIG SKYES PA'I SKU'O, ,LAM

BGROD BYA'I RIM PA MDOR BSTAN PA NI, RTZA BA NI YANG DAG PAR
RDZOGS PA'I SANGS RGYAS SO, ,CHOS KYI SBYIN BDAG NI LAM RIM GYIS
STON PA'O, ,PHYAG RGYA BZHI'I DON STON PA NI, DAM TSIG GI PHYAG
RGYA DANG, ,LAS KYI PHYAG RGYA DANG, CHOS KYI PHYAG RGYA DANG,
PHYAG RGYA CHEN PO'O, ,'GRO BA NI LAM LA BRTEN NAS BYANG CHUB
TU'O, ,BSNYEN

BKUR GNAS KYI MCHOG NI LAM 'DI LA BSNYEN PA DANG, NYE BSNYEN
DANG, BSTOD PA DANG, BKUR BAR BYA'O, ,NGES 'BYUNG GSUM NI NYAN
THOS DANG RANG RGYAL DANG BYANG CHUB SEMS DPA'O, ,'GROD [?] PA RNAMS
KYIS 'DI LA GNAS PAS THEG PA GSUM DANG LUS SO, ,RGYAS PA LAM
BRTEN RGYAS PA NI, ,GSANG SNGAGS NI GSANG BA'I DON DAM PA

RTOGS PAR DKA' BAS GSANG BA'O, ,SNGAGS NI SHES SKYOB CES BYA
STE, ,DON DE RTOGS PAS 'KHOR BA LAS SKYOB PA'O, ,YI GE MED NI
DON DAM PA LAS A'A LI DANG K'A LI'I YI GE MED PA'O, ,GSANG
SNGAGS CHEN PO RIGS GSUM PA NI PHA'I RIGS GSUM DANG, MA'I RIGS
GSUM KUN RDZOB TU 'BYUNG BA'O, ,GSANG

SNGAGS DON KUN SKYED PA PO NI 'KHOR 'DAS KYI CHOS RNAMS RTEN
'BREL GYI TSUL DU BSKYED PA'O, ,THIG LE CHEN PO NI CHOS KYI
DBYINGS YIN PAS YI GE MED PA'O, ,STONG PA CHEN PO YI GE LNGA,
,ZHES PAS YE SHES KYI PHUNG PO DANG, RNAM PAR SHES PA'I PHUNG PO
DANG, YE SHES KYI KHAMS DANG, NAM MKHA'I KHAMS DANG,

@227A *, ,YID DANG SNANG BA DANG SGRA DANG CHOS KYI KHAMS DANG,
DBANG PO MCHOG DANG LHA GANG DANG CHU 'DZAG PA DANG KHU BA 'DZAG
PA 'DI RNAMS SGRIB PA DANG, NYID NI RO MNYAM PA'I SEMS DE NYID
GCIG TU GYUR PA NI STONG BA ZHES BRJOD DE DNGOS PO THAMS CAD MED
PA NI MA YIN NO ZHES BYA BA'I RNAL 'BYOR PAS, RANG GI RIG

PA'I PHYIR DE BZHIN DU GZHOM DU MED PAR RGYAL BAS GSUNGS TE,
'DIR GZHOM DU MED PA'I MING GI MTSAN MA NI G-YAS DANG G-YON
DANG SNGON DANG PHYI MA'I DBUS SU NI GRI GUG GI RNAM PA MING
TZAM BRJOD DU MED PA'I DANG PO'I YI GE STONG PA CHEN PO ZHES
BYA'O, ,TSOR BA'I PHUNG PO DANG, ME'I KHAMS DANG, MIG DANG, RO
DANG LAG

PA DANG, 'GRO BA STE, 'DI RNAMS SGRIB PA MED PA RO MNYAM PA NYID
DU GCIG TU GYUR PA NYID YE SHES GSUM PA MI 'GYUR PA'I STONG PA
CHEN PO ZHES BYA STE, 'DI'I MING GI MTSAN MA NI DBUS MA GZHOM DU
MED PA'I LHO PHYOGS SU BRJOD DU MED PA'I THIG LE GNYIS ZHES
BYA'O, ,'DU SHES KYI PHUNG PO DANG, CHU'I KHAMS DANG LCE DANG,

GZUGS DANG, RKANG PA DANG, LEN PA STE, 'DI RNAMS SGRIB PA MED PA
NYID RO MNYAM ZHING GCIG TU GYUR PA NI THIG LE ZHES BYA STE,
BZHI PA'I YI GE CHEN PO STONG PA ZHES BYA'O, ,'DI'I MING GI MTSAN
MA NI DBUS KYI MTSAN MA'I G-YON NA BRJOD DU MED PA'I THIG LE
GCIG CES BYA'O, ,'DU BYED KYI PHUNG PO DANG, RLUNG GI KHAMS
DANG,

SNA DANG, REG BYA DANG, NGAG GI DBANG PO DANG, BSHANG PA 'DZAG
PA STE, 'DI RNAMS SGRIB PA MED PA NYID NI RO MNYAM ZHING GCIG TU
GYUR PA NYID NI MCHOG CES BYA STE, GNYIS PA'I YI GE CHEN PO
STONG PA ZHES BYA'O, ,'DI'I MING GI MTSAN MA NI DBUS MA GZHOM DU
MED PA'I MTSAN MA'I MDUN DU DBYUG BA'I RNAM PA MING TZAM BRJOD
DU MED PA

ZHES BYA'O, ,GZUGS KYI PHUNG PO DANG, SA'I KHAMS DANG, LUS KYI
DBANG PO DANG, DRI DANG, BSHANG KHUNG DANG, SMRA BA STE, 'DI
RNAMS SGRIB PA NYID RO MNYAM ZHING GCIG TU GYUR PA NI MCHOG CES
BYA BA'I YI GE LNGA PA STONG PA CHEN PO STE, 'DI'I MING GI MTSAN
MA NI DBUS MA GZHOM DU MED PA'I NUB PHYOGS NA HA LA'I RNAM PA
BRJOD DU MED

PA ZHES BYA'O, ,DE LTAR GSUNGS PA'I RIM PA LNGA PO RNAMS GCIG TU
GYUR PAS, STONG PA CHEN PO YI GE LNGA NI BAm GYI YI GE STE, RDO
RJE SEMS DPA' BDE BA CHEN PO ZHES BRJOD PAR BYA'O, ,'DI LA YI GE
LNGA PO RNAMS KYI YI GE DBYANGS KYI MING GIS BRJOD DU MED PA'O,
,'DI LTA STE, DBUS SU AA YIG STONG PA GRI GUG GI RNAM PA'O, ,LHO

@227B PHYOGS NA Ri'I YI GE STONG PA'I THIG LE GNYIS SO, ,G-YON
DU AU'I YI GE STONG PA'I YI GE GCIG GO, ,SHAR PHYOGS SU A'I YI
GE STONG PAR DBYUG PA'I RNAM PA'O, ,NUB PHYOGS SU Li'I YI GE HA
LA ZHES PA THONG GSHOL GYI RNAM PA'O, ,DE LTAR NA 'DI RNAMS THUD
DU DANG RING PO DANG, YON TAN DANG, 'PHEL BA DANG, YA'I RKYEN
'GYUR

SHES PAR BYA'O, ,DE LTAR BAm GYI YI GE LNGA PO STONG PA CHEN PO
DMIGS PA MED PA'I SNYING RJE'I BDAG NYID DANG, RDUL PHRA RAB KYI
CHOS NYID LAS 'DAS PA BRA PHAB PA'I TSUL DANG 'DRA BAR RNAL
'BYOR PAS RTOGS PAR BYA'O, ,'DIR YE SHES DANG RNAM PAR SHES PA'I
PHUNG PO LA SOGS PA'I DBYANGS RNAMS NI 'DI LTA STE, YE SHES KYI
PHUNG

PO AAm, RNAM PAR SHES PA'I PHUNG PO NI A'A, YE SHES KYI KHAMS NI
AA:, NAM MKHA'I KHAMS NI AA, YID KYI DBANG PO NI AAm, RNA BA'I
DBANG PO NI AA:, SGRA NI AA, CHOS KYI KHAMS NI AA, DBANG PO
MCHOG NI HAm, BHA GA NI HA, CHU 'DZAG PA NI H'A, KHU BA 'DZAG PA
NI H'A, DE LTA BU'I DBUS KYI GZHOM DU MED PA'I SGRIB PA

MED PA'I GRI GUG GI RNAM PA DE MING DANG MTSAN MAR KHONG DU CHUD
PAR BYA'O, ,'DU BYED KYI PHUNG PO NI AI, RLUNG GI KHAMS NI PA'I,
SNA'I KHAMS NI AE, REG BYA NI AEE, NGAG GI DBANG PO NI AA, BSHAD
BA 'DZAG PA NI A'A, DE DE LTA BU'I SHAR PHYOGS SU SGRIB PA MED
PA DBYUG PA'I RNAM PA STE, MING DANG MTSAN MAR KHONG DU CHUD PAR

BYA'O; ,TSOR BA'I PHUNG PO NI Ri, ME'I DBANG PO NI R'i, MIG GI
DBANG POR NI AAR, RO NI A'A RA, LAG PA'I DBANG PO NI RA, 'GRO BA
NI R'A, DE'I LHO PHYOGS SU DE LTA BU'I SGRIB PA MED PA'I THIG LE
GNYIS KYI MING DANG MTSAN MAR KHONG DU CHUD PAR BYA'O, ,'DU BYED
KYI PHUNG PO NI AU, CHU'I KHAMS NI A'U, LCE'I DBANG PO NI AO,
GZUGS

KYI YUL NI AOO, ,RKANG PA'I DBANG PO NI WA, LEN PA NI W'A, DE
LTA BU'I SGRIB PA MED PA'I DBUS MA'I MTSAN MA'I BYANG PHYOGS SU
THIG LE MING DANG MTSAN MA KHONG DU CHUD PAR BYA'O, ,GZUGS KYI
PHUNG PO NI Li, SA'I KHAMS NI L'i, LUS KYI DBANG PO NI AA LA,
DRI'I YUL NI A'A LA, BSHAD PA'I DBANG PO NI LA, SMRA BA NI L'A,

NUB PHYOGS SU DE LTA BU'I SGRIB PA MED PA'I HA LA'I RNAM PA STE,
MING DANG MTSAN MA KHONG DU CHUD PAR BYA'O, ,DE LTAR SUM CU RTZA
DRUG GI DBYE BAS THA DAD PA'I DBYANGS DANG, YON TAN DANG, 'PHO
BA DANG, YA'I RKYEN GYI RNAM PA 'GYUR TE, GANG PHUNG PO SUM CU
RTZA DRUG GI DBYE BAS THA DAD PAR 'GYUR TE, PHUNG PO'I

@228A *, ,GNAS DER RO DRUG GZUNG STE, SKUR BA DANG, KHA BA DANG,
BSKA BA DANG, TSA BA DANG, MNGAR BA DANG, LAN TSVA ZHES BYA BA
STE, AAm AA AI Ri AU Li ZHES BYA BA STE RO DRUG GO, ,LHAG MA
BRJOD PA'I RIM PA NI, DE LTAR NA STONG PA CHEN PO YI GE LNGA'O,
SUM CU RTZA DRUG GI BDAG NYID NI RGYAL BA RDO RJE 'CHANG GIS
GSUNGS

SO; ,DE YANG 'CHANG ZHES PA NI RDO RJE 'CHANG NGO, ,THIG LE
STONG PA YI GE DRUG NI AE YIG CHOS KYI 'BYUNG GNAS RNAM PA THAMS
CAD DANG LDAN PA'I STONG PA NYID DE 'DI LTAR RNAM PAR SHES PA'I
PHUNG PO DANG, NAM MKHA'I KHAMS DANG, RNA BA DANG, CHOS KYI
KHAMS DANG, BHA GA DANG, KHU BA 'DZAG PA ZHES BYA STE, 'DI

RNAMS SGRIB PA MED PA RNAM PA THAMS CAD STONG PA DBUS MA GZHOM
DU MED PA'O, ,DE'I STENG DU 'DI'I MING GI MTSAN MA NI, KA'I SDE
TSAN GYI BDAG NYID KA'I YI GE'I GSAL BYED BRJOD DU MED PA'I
THIG LE STONG PA NYID DANG PO ZHES BYA'O, ,'DU BYED KYI PHUNG PO
DANG, RLUNG GI KHAMS DANG, SNA DANG, RIG BYA DANG, NGAG DANG,
BSHANG

BA DANG; 'DZAG PA STE, 'DI RNAMS SGRIB PA MED PA THAMS CAD KYI
RNAM PA STONG PA NYID KYIS MTSAN MA'I SHAR DU 'DI'I MING GI
MTSAN MA NI TSA'I SDE TSAN GYI BDAG NYID GSAL BYED BRJOD DU MED
PA'I GSUM PA THIG LE STONG PA ZHES BYA'O, ,'DU SHES KYI PHUNG PO
DANG, CHU'I KHAMS DANG, LCE DANG, GZUGS DANG, RKANG PA'I

DBANG PO DANG, LEN PA STE, 'DI RNAMS SGRIB PA MED PA THAMS CAD
KYI RNAM PA STONG PA NYID DANG BYANG PHYOGS KYI MTSAN MA'I NANG
DU 'DI'I MING GI MTSAN MA PA'I SDE TSAN GYI BDAG NYID GSAL BYED
BRJOD DU MED PA BZHI PA'I THIG LE STONG PA ZHES BYA'O, ,GZUGS
KYI PHUNG PO DANG, SA'I KHAMS DANG, LUS KYI DBANG PO

DANG; DRI DANG, BSHANG LAM DANG, BRJOD PA STE, 'DI RNAMS SGRIB
PA THAMS CAD RNAM PA STONG PA NYID KYI MTSAN MA'I NUB NA 'DI'I
MING GI MTSAN MA TA'I SDE TSAN GYI BDAG NYID DE'I SDE TSAN GYI
GSAL BYED, BRJOD DU MED PA LNGA PA'I THIG LE STONG BA ZHES BYA'O,
,YE SHES KYI PHUNG PO DANG, YE SHES KYI KHAMS DANG,

YID DANG, SGRA DANG, DBANG PO CHU 'JAG PA STE, 'DI RNAMS SGRIB
PA MED PA THAMS CAD KYI RNAM PA STONG PA NYID KYI DBUS MA GZHOM
DU MED PA'I MTSAN PA'I 'OG NAS 'DI RNAMS KYI MING GI MTSAN MA NI
SA'I SDE TSAN GYI BDAG NYID SA'I SDE TSAN GYI GSAL BYED BRJOD DU
MED PA'I DRUG BA THIG LE STONG PA ZHES BYA'O, ,DE LTAR NA THIG
LE STONG PA YI

@228B GE DRUG GO, ,CHOS KYI 'BYUNG GNAS NI RDO RJE 'CHANG STE,
AE YIG CES BYA BA STONG PA NYID DMIGS PA DANG BCAS PA PRA PHAB
PA'I RAN BZHIN ZHES BYA'O, ,'DIR STONG PA CHEN PO YI GE LNGA NI,
DBYANGS YIG GI TSOGS TE KHU BA DANG ZLA BA ZHES BYA'O, ,THIG LE
STONG PA YI GE DRUG NI GSAL BYED LUS LA STE, KHRAG

DANG NYI MA ZHES BYA'O, ,'DIR KHU BA DANG ZLA BA NI WAm STE RDO
RJE'O, ,KHRAG DANG NYI MA'I NI AE YIG STE PADMA'O, ,RDO RJE
PADMA 'DI DAG GI NGAG GCIG BA NI RDO RJE SEMS DPA' ZHES BYA'O,
,RDO RJE NI MCHOG TU MI 'GYUR PA'I BDE BA'I YE SHES KHRU BA STE,
RDO RJE SEMS DPA' NI THAMS CAD KYI RNAM PAR SHES RAB KYI GZUGS

BRNYAN ZHES BYA STE NYI MA'O, ,YE SHES DANG RNAM PAR SHES PAR
BYIN GYIS BRLABS PA'I SGRIB PA MED PA NYID GCIG TU GYUR PA NI DE
KHO NA NYID 'GRO BA'I DON BYED PA YIN NO, ,DE LTAR NA SKU GSUNG
THUGS YE SHES RNAMS GCIG TU GYUR PA NI DE KHO NA NYID 'GRO BA'I
DON BYED PA YIN NO, ,DE LTAR SKU GSUNG THUGS YE SHES RNAMS

GCIG TU SBYOR BA ZHES BZHI PA'I RGYUR GYUR PA SDE, YE SHES NI
NUB PHYOGS KYI ZHAL SER PO, RNAM PAR SHES PA NI SHAR PHYOGS KYI
ZHAL NAG PO, ZLA BA NI BYANG PHYOGS KYI ZHAL DKAR PO, NYI MA NI
LHO PHYOGS KYI ZHAL DMAR PO, DES NA RNAM PA KUN LDAN KHAMS DANG
PHUNG PO DRUG DRUG SUM CU RTZA DRUG GI RNAM PA DANG

LDAN PA'O, ,RNAM PA MED NI DE RNAMS KYI SGRIB PA DANG BRAL BA'I
WAm GYI NGO BO LA GNAS PA'O, ,DE LTAR RTEN BSHAD NAS PHYAG RGYA
BZHI RGYAS PAR BSHAD PA LA, DAM TSIG GI PHYAG RGYA DBYIBS KYI
RNAL 'BYOR NI, AE NI GZHAL YAS KHANG RDO RJE GUR GDAN DANG BCAS
PA'O, ,WAm NI BRTEN PA LHA SGYU 'PHRUL DRA BA GSUM

GANG RUNG GCIG GO, DE LA DANG PO TSOGS BSAGS PA SNGON DU 'GRO BA
NI SRUNG BA'I 'KHOR LO DANG BDUN RNAM DAG SNGON DU 'GRO BAS,
BYAMS PA'I GO CHA CHAS PA STE, ,ZHES PAR SBYAR LA, BYAMS PA'I
SEMS SEMS CAN LA BYED PA'I GO CHA'O, ,SNYING RJE SEMS CAN LA
PHAN 'DOG [*'DOGS] PA'I BSAM PA NI, YA

LANG BGOS ZHES SNYING RJE'I KHRAB BO, ,DES MTSON PA'I DGA' BA
DANG BTANG SNYOMS BSGOMS PA'O, ,DES NA STONG PAR BSGOMS NAS MNGON
PAR BYANG CHUB PA LNGA LA, GTZO BO YAB YUM NI LHA'I DBANG PO ZHES
PAR SBYAR, LHA'I DBANG PO NI DBUS KYI GTZO BO GANG GIS BYAS
PA'O, ,LHA'I LHA NI PHYOGS BZHI RNAMS KYI

@229A *, ,YANG GTZO BOR GYUR PAS LHA RNAMS KYI YANG LHA'O,
,LHA'I BDAG BO NI 'KHOR RNAMS KYI LHA'I BDAG PO SHAR LA SOGS
PA'I GTZO BO LA BSKOR BA'I RIGS BZHI'O, ,LHA MIN BDAG NI LHA YAB
MIN PAS SO, ,LHA MIN TE YUM BZHI MTSAMS BZHIN GNAS PA'O, ,'CHI
MED DBANG PO NI

SEMS DPA' BCU DRUG GO, ,LHA'I LHA NI LHA MO BRGYAD DO, ,'JOMS
BYED NI SEMS CAN LA 'TSE BA'I BDUD BAR DU GCOD PA'O, ,DE 'JOMS
PAR BYED PA NI, 'JOMS BYED DBANG PHYUG NI KHRO BO BCU'O, ,SRID
PA'I DGON PA LAS BRGAL BA NI PHUNG PO DANG KHAMS DBANG PO DAG
PA'I LHA RNAM PAR DAG PA'O, ,STON

PA GCIG PU NI SANGS RGYAS SO, ,'GRO BA'I BLA MA NI LAM 'DIS
SANGS RGYAS THOB PA'O, ,'JIG RTEN PHYOGS BCUR RAB GRAGS PA NI,
BSKYED RIM DES 'BRAS BU GZUGS SKU THOB PA'O, ,CHOS KYI SBYIN
BDAG CHE BA PO NI GZUGS SKU DES SEMS CAN RNAMS LA CHOS STON
PA'O, ,SHES RAB RAL GRI MDA' GZHU

THOGS NI 'DIS MTSON NAS GONG GI LHA RNAMS KYI PHYOGS MTSAN MTSON
PA'O, ,NYON MONGS MI SHES G-YUL NGO SEL NI PHYAG MTSAN GYI DGOS
PA'O, ,DPA' BO BDUD DGRA BDUD 'DUL BA, ,ZHES DPA' BO DES 'DUL
BA'O, ,BDUD BZHI NI PHUNG PO DANG NYON MONGS PA DANG 'CHI BDAG
DANG LHA'I BU'I BDUD DE BCOM

PA'O, ,BDUD KYI DPUNG NI BDUD KYI PHYOGS SU GTOGS PA'I NAG PO
RNAMS SO, ,DE SU YIN NA RDZOGS PA'I SANGS RGYAS ZHES SBYAR RO,
,DE LAS KYI PHYAG RGYA GZHAN LUS SNGAGS KYI RNAL 'BYOR NI, AE NI
LAS KYI PHYOGS RGYA MTSAN LDAN GYI PADMA'O, ,WAm NI THABS KYI
RDO RJE'O, ,DE NYID STONG [*SNYOMS?] PAR BZHUGS PA

LAS; DGA' BA DANG MCHOG DGA' DANG, DGA' BRAL DANG, LHAN CIG
SKYES DGA'I BAS, SKU DANG GSUNG DANG THUGS DANG YE SHES KYI RIM
PAS, RE RE LA YANG BZHI BZHI 'BYUNG BAR GONG DU BSHAD PAS NA,
BCU DRUG PHYED PHYED THIG LE CAN, ,ZHES BYA'O, ,YAN LAG MED
PA'I THIG LE NI BYANG CHUB KYI

SEMS SO, ,RTZIS NI 'KHOR LO DRUG STE SPYI BO DANG DBRAL BA DANG,
MGRIN PA DANG, SNYING GA DANG, LTE BA DANG, GSANG GNAS KYI 'KHOR
LO'I RTZA DBUS MA NAS RIM GYIS 'BEBS PA'O, ,BSAM GTAN BZHI PA'I
RTZE MO CAN NI LTE BAR 'DZAG PA'I BDE BA SKAD CIG TZAM GYIS MI
G-YO BA'O, ,BSAM GTAN YAN LAG

@229B KUN SHES SHING, ,ZHES PA RTOG PA DANG, DPYOD PA DANG, DGA'
BA DANG, BDE BA'O, ,TING 'DZIN RIG NI ZAG BCAS TE MTSON BYED DO,
,RGYUD RIG NI MTSON BYA STE RANG BZHIN LHAN CIG SKYES PA'O,
,'BRAS BU NI 'DOD PA'I KHAMS KYI DNGOS GRUB THOB PA'O, ,RTZA
BA'I RGYUD LAS GSUNGS PA, LAS KYI PHYAG RGYA

YANGS SPANGS LA SKYE BA'I ZHES PA'O, ,DA NI CHOS KYI PHYAG RGYA
RAN GLUS BRTEN PA LA, AE NI LTE BA'I GTUM MO'O, ,WAm NI SPYI BO'I
BYANG CHUB SEMS SO, ,DE LA BRTEN PA'I 'BAR 'DZAG BSGOM PAS
SNGAR GYI DGA' BA BCU DRUG SKYE BAS BCU DRUG PHYED THIG LE CAN
NO, ,DE LA BRTEN NAS SLAR 'DZAG PA'I BDE

BA STE DE YANG ZAG BCAS SO, ,DNGOS GRUB NI GZUGS KYI KHAMS KYIS
THOB BO, ,DE YANG YE SHES KYI PHYAG RGYA RNAMS RTAGS DOR ZHES
PAS SO, ,DA NI, MCHOG TU MI 'GYUR RNAL 'BYOR PAS, ,PHYAG RGYA
CHEN PO BSGOM PAR BYA, ,ZHES PAS, DE BZHIN NYID KYI RNAL 'BYOR
NI AE NI CHOS KYI 'BYUNG GNAS TE NAM

MKHA'O, ,WAm NI RIG PA'O, ,DE CHOS KYI DBYINGS SU RIG PA GZHAG
PA'O, ,DE LAS DGA' BA BCU DRUG SKYES PAS NI LUGS LAS BYUNG
BA'O, ,BCU DRUG PHYED PHYED THIG LE CAN, ,YAN LAG MED PA'I RTZIS
LAS 'DAS PA NI, GONG DANG 'DRA'O, ,BSAM GTAN BZHI PA'I RTZE MO
CAN NI GSANG BA'I GNAS SU MI 'GYUR

BA'I BDE BA SKYES PA'O, ,BSAM GTAN YAN LAG KUN SHES SHING NI
BYANG CHUB KYI SEMS GYEN LA 'GRO BA, LTE BA DANG, SNYING GA GANG,
MGRIN PA DANG, DPHRAL [?] BAR BZHI PA DANG, GNYID DANG, RMI LAM
DANG, SAD PA DAG BA'I, YE SHES SKU DANG, LONGS SKU DANG, SPRUL
PA'I SKU THOB PAS,

TING 'DZIN RIG DANG RGYUD RIG PA, ,MTHAR THUG PA'I TING NGE
'DZIN RLUNG THAMS CAD 'GAGS PA'O, ,DE 'BRAS BU'I 'CHAR TSUL LAS
TING NGE 'DZIN LUS CAN NI YE SHES KYI SKU'O, ,LUS KYI MCHOG NI
CHOS SKU'O, ,LONGS SPYOD RDZOGS SKU KUN GYI RGYAL NI LONGS
SKU'O, ,SPRUL PA'I SKU STE SKU'I MCHOG NI SPRUL SKU'O, ,

SANGS RGYAS SPRUL PA'I RGYUD 'CHANG BA, ,PHYOGS BCUR SPRUL PA
SNA TSOGS 'GYED, ,JI BZHIN 'GRO BA'I DON BYED PA, ,ZHES PA GO
NAS BSTOD PA BRJOD PAR BYA STE, BDUD BZHI'I 'JIGS PA SEL PAR
BYED,, BDUD KYI DPUNG RNAMS PHAM BYED PA, ,

@230A *, ,ZHES PA 'DZIN PA'I 'BRAS BU STE, BYANG CHUB KYI SEMS
RLUNG GIS BZUNG BA'I STOBS KYIS BDUD BZHI DANG DE'I DPUNG 'JOMS
PA'O, ,RDZOGS PA'I SANGS RGYAS 'JIG RTEN 'DREN LA SOGS SROG
RTZOL GYI 'BRAS BU STE, SROG DBU MAR CHUD PAS RNAL 'BOR BA RANG
RDZOGS PA'I SANGS RGYAS SU SNANG

BA DANG, 'JIG RTEN PA RNAMS 'DREN PAR SNANG BA'O, ,DE'I DUS SU
KUN GYIS MCHOD PA DANG, BSTOD PA DANG, PHYAG BYED PA DANG, RTAG
TU RIM GRO BYA BA DANG, BKUR BAR BYA BA'I 'OS DANG, RJED PAR BYA
BA'I MCHOG NI BSTOD PA RGYA CHEN PO DANG, PHYAG NI GNAS BLA MA'I
YANG BLA MAR SNANG BA'O, ,'JIG RTEN

GSUM PO GOMS GCIG BGROD, ,CES PA LA SOGS RJES SU DRAN PA NI
'BRAS BU STE, PA'I CHA MA'I CHA RAM PAR SHES PA RLUNG RNAMS DBUS
MAR TSOGS PA LAS LUS LA GTUM MO 'BAR BAS 'OD KYI 'KHOR LOS LUS
LA BSKOR NAS DE NAS NAM MKHA' LA 'JIG RTEN GSUM PO SNANG BA NI
GOM GCIG

BGROD PA'O, ,MKHA' LTAR NI SNANG BA THAMS CAD NAM MKHA' LTAR
SNANG BAS NI MTHA' MED PAR GNON PA'O, ,GSUM RIG NI SRID PA GSUM
MO, ,GTZANG MA NI RANG GI SGRIB PA SPANGS PAS GTZANG MA DANG DAG
PA'O, ,MNGON SHES DRUG LDAN NI BSAM GTAN GYI 'BRAS BU LHA'I MIG
GIS GZUGS PRA

RAB MED PA DANG, BAR MDO'I SEMS KYANG MTHONG, ,LHA'I RNA BAS
SGRA CHE CHUNG MED PA DANG THAG NYE RING MED PA THOS, GZHAN GYI
SEMS SHES PAS 'DOD CHAGS DANG BCAS PA LA 'DOD CHAGS DANG BCAS
PAR SHES PA LA SOGS PA'O, ,SNGON GYI GNAS RJES SU DRAN PAS RIGS
DANG YUL DANG TSE DANG RDZU 'PHRUL

THAMS CAD SHES PAS STOD NAS ME 'BAR BA DANG, SMAD NAS CHU 'BRUL
PA LA SOGS PA'O, ,DE LNGA NI BYANG CHUB SEMS DPA'I YIN, ZAG PA
ZAD PA'I MNGON SHES NI SANGS RGYAS KHO NA'I'O, ,RJES DRAN DRUG
NI, SO SOR SDUD PA'I 'BRAS BU STE 'GRO DRUG RJES SU DRAN PAS
NGAG GI MCHOG STER TE, 'GRO

PA RNAMS LA PHAN PA'I SMON LAM 'DEBS PAS ZHI BA DANG RGYAS PA LA
SOGS PA 'GRUB PA'O, ,DES BYANG CHUB SEMS NI RANG DON YIN LA,
SEMS DPA' NI GZHAN DO DU'O, ,DA NI TING NGE 'DZIN GYI 'BRAS BU
LA, ,RDZU 'PHRUL CHEN PO 'JIG RTEN 'DAS NI RDZU 'PHRUL NI SA BCU
BA'O, ,CHEN PO 'JIG RTEN

@230B 'DAS NI SANGS RGYAS KYI'O, ,SHES RAB PHA ROL PHYIN PA'I
MTHA' NI SA BCU GCIG PA'O, ,SHES RAB KYIS NI DE NYID THOB NI
CHOS SKU'O, ,BDAG RIG NI SA BCU PA'I YE SHES SO, ,GZHAN RIG NI
SANGS RGYAS KYI YE SHES SO, ,YANG NA GZHAN RIG NI SEMS CAN THAMS
CAD KYI'O, ,RIG PA DES KUN LA PHAN

PA'I GANG ZAG MCHOG GO, ,DPER BYA KUN LA 'DAS PA'I MCHOG NI YE
SHES KYI SKU'O, ,SHES DANG NI NAM SHES SO, ,SHES BYA NI YE SHES
SO, ,BDAG PO MCHOG NI DBYER MI PHYED PA'O, ,DE NI YE SHES KYI
SKU'O, ,DON GYI DAM PA NI 'JAM DPAL YE SHES DPA'O, ,RNAM DAG NI
SGRIB PA'O, ,DES

NA BSOD NAMS DANG YE SHES KYI TSOGS MTHAR THUG PAS NA DPAL LO,
,'JIG RTEN GSUM NA SKAL BZANG CHEN PO YE SHES SEMS DPA'I SKU'O,
,DPAL LDAN 'BYOR PA KUN BYED PA, ,BDAG DANG GZHAN DON GRUB PAS
SO, ,DE SU YIN, ,'JAM DPAL LO, ,DES DPAL THAMS CAD KYI MCHOG TU
GYUR PA'O, ,

DE LTAR LE'U BCU PA'I BSHAD PA'O,, ,,DE LTAR DKYIL 'KHOR DRUG LA
RGYAS BSDUS GSUM RGYAS PHYE BAS DKYIL 'KHOR BCO BRGYAD DO,
,DPA' BO GCIG PA BZHI BCU ZHE DGU DANG YE SHES SEMS DPA' DRUG
BSTAN TO, ,GZHAN RDO RJE SHUGS LA SOGS SHUGS KYIS GNAS PA NI MA
BSTAN TO, ,

DA NI YE SHES LNGA LAS BSDUS NAS BSTOD PA BRJOD PAR BYA STE, ME
LONG LTA BU'I YE SHES LA BSTOD PA NI, MCHOG SBYIN RDO RJE MCHOG
KHYOD 'DUD, ,CES PA LA SOGS TE, MCHOG SBYIN NI 'BRAS BU'O, ,RDO
RJE MCHOG KHYOD 'DUD NI MI 'GYUR PA'I YE SHES SO, ,YANG DAG
MTHAR THUG NI LAM GYI MTHAR THUG

PA'O, ,DE YANG STONG PA NYID LAS BYUNG BAS NA STONG NYID LAS
BYUNG KHYOD LA 'DUD CES PA'O, ,SANGS RGYAS BYANG CHUB KHYOD LA
'DUD NI RNAM RTOG THAMS CAD SPANGS PAS NA BYANG CHUB PA'O, ,CHOS
KYI DBYINGS KYI YE SHES LA BSTOD PA NI, SANGS RGYAS CHAGS PA
KHYOD LA 'DUD NI STONG PA LA SHES RAB KYI STOBS

KYIS CHAGS PA'O, ,SANGS RGYAS 'DUD LA PHYAG 'TSAL 'DUD NI STONG
PA LA CHAGS PAR 'DOD PA'O, ,SANGS RGYAS DGYES PA KHYOD LA 'DUD
NI CHAGS PAS BDE BAS NA DGYES PA'O, ,SANGS RGYAS ROL LA PHYAG
'TSAL 'DUD NI BDE BA LA DUS RTAG TU ROL PA'O, ,SO SOR RTOG PA'I
YE SHES LA BSTOD

@231A *, ,PA NI, SANGS RGYAS 'DZUM PA KHYOD LA 'DUD, ,CES PA
STONG PA NYID LA CHAGS PAS 'DZUM PA'O, ,SANGS RGYAS BZHAD LA
PHYAG 'CHAL 'DUD NI YANG DAG PA'I DON LA CHAGS PAS BSHAD PA'O,
,SANGS RGYAS GSUNG LA PHYAG 'TSAL 'DUD NI GSUNG 'GYUR PA MED
PAS SO, ,

SANGS RGYAS THUGS LA PHYAG 'TSAL 'DUD NI THUGS MNYAM PA LA
RTAG TU GNAS PA'O, ,MNYAM PA NYID KYI YE SHES KYI SGO NAS
BSTOD PA NI, MED PA LAS BYUNG KHYOD LA 'DUD, ,CES PA SANGS
RGYAS RGYUS MA BSKYED PA LAS 'BRAS BU SANGS RGYAS SU SNANG
BA'O, ,SANGS RGYAS 'BYUNG BA KHYOD LA 'DUD NI MA

BYUNG BA BYUNG BA LTAR SNANG BA'O, ,NAM MKHA' LAS BYUNG NI PRA
PHAB PA LTAR SNANG BA'O, ,YE SHES LAS BYUNG KHYOD LA 'DUD NI
SEMS KYI SNANG BA LAS SHAR BA'O, ,BYA BA GRUB PA'I YE SHES LA
BSTOD PA NI, SGYU 'PHRUL DRA BA KHYOD LA 'DUD, ,CES PA SGYU MA
SNANG BA SPRUL PA NI STONG PA DRA BA NI 'BREL PA, SANGS RGYAS

ROL STON NI RNAM 'PHRUL MANG PO STON PA'O, ,THAMS CAD NI STONG
BYED YIN, YANG THAMS CAD NI BSTOD PAR BYA BA'I YUL YIN PA'I,
,YE SHES SKU NYID KHYAD LA 'DUD CES LHAN CIG SKYES PA'I SKU LA
BSTOD PA'O, ,'DUD THAMS CAD NI MOS PA MA CHAGS PAR BYED PA'I
DON TO, ,DE LTAR LE'U BCU GCIG PA'I

BSHAD PA'O,, ,,PHAN YON RNAMS GO SLA BAS 'DIR MA BSHAD DO,
,LE'U BCU GNYIS PA'O,, ,,DA NI SNGAGS KYI LE'U BRJOD PAR
BYA'O, ,AOm ZHES PA NI DAM BCA' BA DANG BKRA SHIS PA DANG NOR
BU 'DZIN ZHES BYA'O, ,AOm BYAS PAS 'OG NAS SNGAGS CIG 'BYUNG
BAR DAM BCA' BA DANG, YANG YE SHES LNGA'I

RANG BZHIN DE BZHIN GSHEGS PA LNGA'I SA BON YIN PAS BKRA SHIS
PA DANG, DE BZHIN GSHEGS PA'I THUGS BSKUL BAS YON TAN 'BYUNG
BAS NOR BU 'DZIN PA'O, ,DE YANG RDO RJE RTZE MO LAS DAM BCA'
BA DANG, BKRA SHIS PA DANG NOR BU 'DZIN PA YIN ZHES BYA,
,SARBA DHARM'A NI CHOS THAMS CAD, AA BH'A BA NI

DNGOS PO MED PA, ,SVA BH'A BA NI RANG BZHIN GYIS DAG PA, BI
SHUDDHA NI YONGS SU DAG PA, TZAKshU NI MAN NGAG GI MIG DANG
LDAN PA, AA A'A AAm AA: NI RNAM PAR THAR PA BZHI, DE RNAMS
RTZA BA'I SNGAGS RTAG TU BZLAS SO, ,DA SPYAN DRANG BA'I SNGAGS
NI, PRi KRA TI NI ZHING GANG NA BZHUGS PA, PA RI SHUDDHA NI
YONGS

@231B SU DAG PA, SARBA DHARM'A NI CHOS THAMS CAD, YA DU TA NI
GSHEGS SHIG, SARBA TA TH'A GA TA NI DE BZHIN GSHEGS PA THAMS
CAD, DZNY'A NA K'A YA NI YE SHES KYI SKU, MANYDZU NI 'JAM,
SHR'I NI DPAL, BA RI SHUDDHA NI YONGS SU DAG PA, MU P'A DA YE
TI AA NI MYUR BAR GSHEGS SHIG BA'O, ,DA PHRENG BA'I SNGAGS LA
AA A'A:

NI SKYE MED SKYE MED DO, ,SARBA TA TH'A GA TA NI RIGS BSDUS
PA'I DE BZHIN GSHEGS PA'O, ,HRi DA YA NI SNYING PO'O, ,HA RA
HA RA NI, 'BYUNG BA 'BYUNG BA, GANG 'BYUNG NA, AOm H'Um HR'I:
SKU GSUNG THUGS 'BYUNG BA'O, ,BHA GA W'AN NI, BCOM LDAN 'DAS,
DZNY'A NA NI YE SHES, M'U RTI NI THAMS CAD NAS, W'A G'I SHVA
RA NI BCOM

LDAN 'DAS DAG GI DBANG PHYUG ,MA H'A B'A TZA NI 'JAM PA CHEN
PO, ,SARBA DHARM'A NI CHOS THAMS CAD, GA GA NI NAM MKHA, AA
MA LA NI DE LTA BU, SU NI BDE BA, PA RI SHUDDHA NI YONGS SU
DAG PA, DHARM'A DH'A TU NI CHOS KYI DBYINGS, DZNY'A NA YE
SHES, GARBHA SNYING PO, AA: SKYE MED STONG BA'O, ,SNGAGS GONG
'OG GNYIS YE SHES

SEMS DPA'I THUGS KA RU 'DI LTA BU BSGOM STE, DANG PO LTE BA LA
AA, DE'I PHYI RIM MU KHYUD LA RTZA SNGAGS, DE'I PHYI RIM MU
KHYUD LA DBYANGS YIG BCU GNYIS, DE'I PHYI RIM 'KHOR LO RTZIBS
BRGYAD PA LA YE SHES SEMS DPA' GANG BSGOM PA'I SNGAGS DRUG
GANG RUNG BA RE BSGOM, DE'I PHYI RIM MU KHYUD LA PHRENG

BA'I SNGAGS, ,DE'I PHYIR RIM MU KHYUD LA SPYAN 'DREN PA'I
SNGAGS, ,DE'I PHYI RIM MU KHYUD THA MA LA K'A LI SUM CU RTZA
BZHI RIM PAR GNAS PAR BSGOM MO, ,DE RNAMS GANG GI DUS SU ZLOS
PA DANG, BSGOM BA BLA MA'I GDAMS NGAG ZHAL NAS SHES PAR BYA'O,
,DE LTAR LE'U BCU GSUM PA'I BSHAD PA'O,, ,,

DA NI RJES SU YI RANG BA BRJOD PAR BYA STE, DE NAS DPAL LDAN
RDO RJE 'CHANG NI PHYAG NA RDO RJE GSANG BA'I BDAG PO, DGA'
ZHING NI GSUNGS PA LA'O, ,MGU BA NI DON GO BAS SO, ,THAL MO
SBYAR BA NI LUS GUS PA'I SGO NAS SO, ,MGON PO NI SEMS CAN
RNAMS KYI'O, ,BCOM LDAN 'DAS DE BZHIN

GSHEGS PA DANG RDZOGS PA'I SANGS RGYAS RNAMS NI MTSAN GYI BYE
BRAG GO, ,PHYAG 'TSAL NAS NI LUS SMAD LNGA SA LA GTUGS PA'O,
,DE NI ZHES PA PHYAG 'TSAL BA'O, ,MGON PO NI ZHU BA RNAMS KYI
MCHOG GO, ,GSANG SNGAGS NI NYAN THOS LA SOGS PA'I YUL MA YIN
PA'I GSANG SNGAGS SO, ,

@232A *, ,'KHOR GZHAN DANG, LAG NA RDO RJE KHRO BO'I RGYAL,
,ZHES PA 'KHOR RO, ,SNA TSOGS GZHAN NI LHA DANG MI LA SOGS
PA'O, ,DE RNAMS DANG LHAN CIG TU'O, ,GSANG BSTOD NAS NI DON
DAM PA'I BSTOD PA'O, ,TSIG 'DI NI 'OG MA'O, ,MGON PO BDAG CAG
YI RANG NGO, ,ZHES PA

SEMS DANG BA DANG BCAS PA'O, ,LEGS SO ZHES RANG LA PHAN PAS
SO, ,LEGS SO LEGS PAR GSUNGS PA NI GZHAN SEMS CAN RNAMS KYI
DON TO, ,LEGS PA'I RGYU MTSAN NI, RNAM GROL 'BRAS BU NI SANGS
RGYAS SO, ,'TSAL BA NI SEMS CAN NO, ,'GRO BA MGON MED RNAMS
DANG NI RIGS DRUG

GO, ,BDAG CAG NI ZHU BA PO'O, ,YANG DAG RDZOGS PA'I BYANG CHUB
NI 'BRAS BU'O, ,THOB PA'I DON CHEN MDZAD PA NI DGOS PA'O,
,SGYU 'PHRUL DRA BA'I TSUL BSTAN PA NI CHOS PHUN SUM TSOGS
PA'O, ,'DI NI RNAM DAG LEGS PA'I LAM, ,ZHES THUN MONG PA DRI
MA MED PA'O, ,ZAB PA NI RTOGS DKA' BA MI 'GYUR

BA'I YE SHES SO, ,YANG PAS NI RNAL 'BYOR BZHI DANG DBANG
BZHI'O, ,RGYA CHE BA NI THEG PA GSUM GYI LAM MO, ,DON CHEN NI
SANGS RGYAS PA'I DON TO, ,'GRO BA'I DON NI DES THOB PA'O,
,MDZAD PA NI SANGS RGYAS SO, ,SANGS RGYAS RNAMS KYI YUL 'DI
NI, ,ZHES PA SKU BZHI'O, ,RDZOGS PA'I SANGS

RGYAS KUN GYIS BSHAD NI 'DAS PA DAD DA LTAR BA DANG MA 'ONGS
PA RNAMS DANG BSHAD PAR 'GYUR RO, ,BCOM LDAN 'DAS NI GONG DU
BSHAD, ,'JAM DPAL YE SHES SEMS DPA' YANG GONG DU BSHAD DO,
,DON DAM PA'I MTSAN NI SPYIR THEG PA CHEN PO LAS KYANG, KHYAD
PAR DU GSANG SNGAGS DE LAS

KYANG, RNAL 'BYOR CHEN PO MCHOG TU MI 'GYUR PA'I YE SHES GRUB
PA'O, ,YANG DAG PAR BRJOD PA NI PHYIN CI MA LOG PA'O, ,BCOM
LDAN 'DAS SH'AKYA THUB PAS GSUNGS PA NI, DA LTA'I 'DI GSUNGS
PA'O, ,'PHAGS PA 'JAM DPAL GYI t'I KA RGYAL PO PADMA DKAR POS
MDZAD PA RDZOGS SO,, ,,

RIG PA'I 'BYUNG GNAS YUL MAGADH'A'I DPAL NALENDRAR RJE BTZUN
MA SGROL MA'I LHA KHANG DU PAndI TA CHEN PO DGE SLONG RDO RJE
'DZIN PA DPAL BSOD SNYOMS PA CHEN POS SKYES BU RNAMS KYI DON
DU BSGYUR PA'O, ,'GREL PA DRI MA MED PA'I 'OD RDZOGS SO,, ,,MA
RIG SGO NGA'I SBUBS 'BYED PA, ,ZHES BYA

@232B BA 'AM, NAM MKHA'I MTHA' LA RAB GNAS PA, ,ZHES PA 'AM, YE
SHES MIG GCIG DRI MA MED, ,CES PA LA SOGS PAR ZAB MO'I DON GYI
GDAMS NGAG YOD DE SNYAN BRGYUD YIN BA SA BLA MA LA RAG LAS PAR
BYA BA'I PHYIR 'DIR MA BRIS SO, ,YANG DAG PAR RDZOGS PA'I SANGS
RGYAS KYIS DAM PA DANG PO GSUNGS PA

LA t'I KA PHYAG NA RDO RJE'I SPRUL PA RGYAL PO ZLA BA BZANG
POS MDZAD DO, ,DAM PA DANG PO LAS BSDUS PA'I RGYUD DUS KYI
'KHOR LO SDUD PA 'PHAGS PA 'JAM DPAL GYI SPRUL PA RGYAL PO
GRAGS PA MI'I DBANG PO LUNG BSTAN, DE'I 'GREL PA BYED PAR
RGYAL PO SPYAN RAS GZIGS DBANG PHYUG GI SPRUL PA RGYAL PO
PADMA DKAR

PO LUNG BSTAN TO, ,DGYES RDOR 'GREL PA NI RDO RJE SNYING POS
MDZAD DO, ,BDE MCHOG 'GREL PA NI PHYAG NA RDO RJES MDZAD DO,
,DUS 'KHOR DU 'JIG RTEN DANG 'JIG RTEN LAS 'DAS PA'I DBANG GI
KHYAD PAR DANG, 'GYUR PA'I BDE BA DANG MI 'GYUR PA'I KHYAD PAR
GSAL BAR STON PA LA, MTSAN YANG DAG

PAR BRJOD PA DANG DUS KYI 'KHOR LO DUS GCIG TU 'GREL PA DRI MA
MED PA'I 'OD DU BKRAL LO, ,DON LHAG PA DANG CHAD PA DANG, LOG
PAR GYUR PA BDOG NA SANGS RGYAS DANG BYANG CHUB SEMS DPA' DANG
GONG MA RNAMS KYIS BZOD PAR BZHES SHIG ,'DI CUNG ZAD BRIS PA'I
DGE BA'I RTZA BA CI YOD PA DES, SEMS

CAN THAMS CAD 'KHOR BA'I RGYA MTSO CHEN PO LAS MYUR DU SGROL
BA'I GRU LTA BUR CHOS 'DI GYUR CIG,