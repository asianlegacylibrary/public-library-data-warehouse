@195B #, ,RGYA GAR SKAD DU, BADZRA SA TVA S'A DHA NAm N'A MA,
BOD SKAD DU, RDO RJE SEMS DPA'I SGRUB THABS ZHES BYA BA, ,DPAL
'JAM PA'I RDO RJE LA PHYAG 'TSAL LO, ,SANGS RGYAS KYI THEG PA
MNGON PAR RTOGS PA'I RIGS

CAN, GSUNG RAB 'CHAD PA'I DGE BA'I BSHES GNYEN DANG PHRAD PA LAS
RDO RJE THEG PAR ZHUGS NAS, RTOGS PA'I RNAL 'BYOR GYI TING NGE
'DZIN LA SNYOMS PAR 'JUG CING, MTHA' DRUG GI BSHAD PA LAS KHA
PHYIR BLTAS PA'I RDO RJE SLOB DPON BSNYEN BKUR

@196A *, ,BYAS NA SGRA JI BZHIN PA'I DON GYI SGO NAS, DPAL GSANG
BA 'DUS PA RNAL 'BYOR CHEN PO'I RGYUD THOS NAS BYIS PAS RTOGS PAR
BYA BA'I DON DU RGYUD NAS BTUS NAS, JI LTAR THOB PA'I MAN NGAG GI
RJES SU 'BRANGS NAS RTOG PA LHA'I RNAL

'BYOR GYI SGRUB THABS LA SOGS PA SGRA SNA TSOGS BKOD PA'I KHYAD
PAR GYI LUNG GI RJES SU BYED DO, ,DE LA SLOB DPON KHA CIG ZLA BA
DANG RDO RJE'I RIM PAS RDO RJE SEMS DPA' RDZOGS PAR RTOG GO, ,KHA
CIG NI SRID PA SKYE BA'I RIM PAS SO, ,KHA CIG NI

MNGON PAR BYANG CHUB PA LNGA'I RIM PAS SO, ,KHA CIG NI SKAD CIG
BZHI'I RIM PAS RDO RJE SEMS DPA' RDZOGS PAR RTOG GO, ,DKYIL 'KHOR
PA'I LHA YANG KHA CIG NI BCU GSUM PAR 'DOD DO, ,KHA CIG NI BCU
DGUR 'DOD DO, ,KHA CIG NI LHA

NYI SHU RTZA LNGAR DGOD PAR 'DOD DO, ,DE LTAR RGYUD 'DIR RGYUD
SNA TSOGS PA LA BRTEN NAS, RDO RJE SEMS DPA' LA SOGS PA LHA'I SKU
RDZOGS PAR BYED DO, ,DE'I RJES SU 'BRANGS NAS YANG 'GREL BSHAD
DANG, DKA' 'GREL LA SOGS PA BYAS

NAS GDUL BAR BYA BA'I SKYE BO'I DON DU STON PAR BYED DO, ,DE LA
RDO RJE THEG PA LA MNGON PAR MOS PA DANG DAD PA'I RJES SU 'BRANG
BAS DE KHO NA NYID KYI BRGYUD PA THOB NAS, THOS PA DANG, BSAM PA
DANG, BSGOM PA'I RIM PAS RTOG PA'I LHA'I RNAL

'BYOR LA GOMS PAR BYED DO, ,DON GYI DBANG 'DI DAG RTOGS NAS BDAG
GIS 'PHAGS PA DPAL KLU SGRUB KYI ZHAL SNGA NAS KYI BRGYUD PA LAS
'DUS PA BSHAD PA'I RGYUD KYI RJES SU 'BRANGS PA'I MTHA' DRUG GI
BSHAD PA'I SGO NAS RGYUD THOS SHING RIM

PA GNYIS RTOGS NAS, SNA TSOGS PA'I BSKYED PA'I RIM PA LA MNGON
PAR ZHEN PA RNAMS KYI RIM PA'I SGRUB PA'I THABS LA THE TSOM MED
PAR BYA BA'I DON DU, RDO RJE SEMS DPA' BSKYED PA NAS LE'U BCU
BDUN PA LA THUG PA MDO RIM PAR BTUS SHING BSDU

@196B BAR BYA'O, ,DE LA RE ZHIG SGRUB PA'I RIM PA BSTAN TE,
SNGAGS KYI NGES PA DANG PO STE, ,GNYIS PA DGOD PA BSTAN PA'O,
,RNAM PAR GZHAG PA YANG GSUM STE, ,BZHI PA DE NYID BSTAN PA'O,
,ZHES BYA BA'I RIM PAS SGRUB PA'I THABS

THOS NAS, ,RDO RJE BLA MA'I GNANG PA THOB NAS RANG GI 'DOD PA'I
LHA'I MDUN DU AA RGA PHUL TE, DE NAS SGRUB PA POS DGON PA CHEN PO
LA SOGS PA'I YID DANG RJES SU MTHUN PA'I GNAS SU SHAR DU MNGON
PAR PHYOGS PAS SEMS DPA'I SKYIL KRUNG GIS MNYAM PAR GNAS TE SEMS
CAN THAMS CAD

LA SNYING RJE CHEN PO'I SEMS BSKYED LA 'CHAD PAR 'GYUR BA'I RIM
PAS BDAG DANG GZHAN LA PHAN PA'I RDO RJE SEMS DPA'I GO 'PHANG
BSGRUB PAR BYA'O, ,DE'I DON NI LE'U BCU GNYIS PA LAS, ,DGON PA
CHEN PO'I SA PHYOGS NI, ,ME TOG 'BRAS BU SOGS KYIS BRGYAN, ,RI BO
DBEN PA DAG TU

NI; ,DNGOS GRUB THAMS CAD BSDUS PA 'GRUB, ,CES BYA BA'O, ,DE'I
RJES LA SGRUB PA POS STONG PA NYID DU MOS PAS THA MAL PA'I NGA
RGYAL BSAL LA SKAD CIG GIS BDAG NYID RDO RJE 'CHANG CHEN PO'I
GZUGS SU KHA DOG DKAR POR LHAG PAR MOS PAR BYA'O, ,'DI'I MDO NI
LE'U GSUM PA LAS, ,

NAM MKHA'I KHAMS KYI DBUS GNAS PAR, ,SANGS RGYAS DKYIL 'KHOR
BSGOM PAR BYA, ,'OD ZER SPRIN GYI TSOGS CHEN PO, ,SANGS RGYAS
'BAR BAR 'DRA BA'I 'OD, ,CES BYA'O, ,DE NAS LE'U DANG PO LAS
GSUNGS PA, YE SHES SGRON MA RDO RJE'I TING NGE 'DZIN GYI TSUL
GYIS BADZRA DHRi KA CES BYA BA'I

SNGAGS BRJOD LA DES MI BSKYOD PA'I SKU NAG PO ZHAL GSUM PA, PHYAG
DRUG PA, BDAG NYID KYI MDUN DU GNAS PAR BLTAS NAS, ,BDAG NYID KYI
LUS LA CHU DANG 'O MA'I TSUL GYIS RJES SU ZHUGS PAS BDAG NYID
AINDRA N'I LA'I MDOG CAN ZHE SDANG RDO RJE'I SKUR BSGOMS TE,
'DI'I MDO NI

LE'U DANG PO LAS, ,DE BZHIN GSHEGS PA THAMS CAD KYI SKU DANG
GSUNG DANG THUGS RIG PA'I SKYES BU MI BSKYOD PA'I PHYAG RGYA CHEN
POR SBYOR BA'I GO 'PHANG MCHOG GIS NAG PO DKAR PO DMAR PO'I RNAM
PAS DE BZHIN GSHEGS PA THAMS CAD KYI SKU DANG GSUNG DANG THUGS
RDO RJE'I DE

@197A *, ,BZHIN GSHEGS PA THAMS CAD KYI SKU DANG, GSUNG DANG
THUGS RDO RJE LA BZHUGS TE ZHES BYA'O, ,DE BZHIN DU ZHE SDANG RDO
RJE'I TING NGE 'DZIN LA GNAS NAS SNGAGS PAS H'Um RING PO BRJOD
NAS DES BSKYED PA'I GSHIN RJES GSHED LA SOGS PA KHRO BO BCU ZHAL
GSUM PA, PHYAG DRUG

PA; MTSON CHA SNA TSOGS PAS BREL BA'I PHYAG CAN, PHYOGS BCU NA
RNAM PAR GNAS PA'I GDUG PA LA BSDIGS PAR BRTZON PA'I RNAM PAR
BSAM PAR BYA'O, ,'DI'I MDO NI LE'U BCU GSUM PA LAS, ,KHRO BO ZHE
SDANG GNAS LA SKYES, ,RTAG TU GSOD LA DON DU GNYER, ,SGRUB PA

MCHOG GI CHOS CAN GYI, ,GSOD DON GNYER BAS 'GRUB PAR 'GYUR, ,ZHES
BYA'O, ,DE NAS 'OG NA GNAS PA'I GNOD MDZES LAS GNOD MDZES RGYAL
PO SPRUL PA GNYIS PA 'ONGS NAS GNOD MDZES KYI GZUGS KYIS MDUN DU
GNAS TE BKA' NOD PAR BSAMS NAS, LE'U BCU

BZHI PA LAS GSUNGS PA'I H'Um BZHI PA'I SNGAGS KYIS BKA' BSGO STE,
AOm SUMBHA NI SUMBHA H'Um, GRi HnA GRi HnA H'Um, GRi Hn'A PA YA
GRi HnA PA YA H'Um, AA NA YA HO BHA GA B'A NA BI DY'A R'A DZ'A YA
H'Um PHAt, DE NAS GNOD MDZES KYI RGYAL PO PHYOGS BCUR SONG STE,
LHA LA SOGS PA'I BGEGS KYI BDAG PO RNAMS

LCAGS KYUS BKUG STE SKE LA ZHAGS PAS BCINGS NAS 'ONGS NAS KHRO BO
BCU LA SO SOR GTANG BAR BSAM PAR BYA'O, ,DE NAS BDUD RTZI 'KHYIL
PA GNYIS PA BYANG PHYOGS KYI SGOR SPRUL TE BZHAG NAS RANG NYID
PHUR PA'I RNAM PA BCU MNGON PAR SPRUL TE BGEGS KYI BDAG PO BCU'I

MGO BOR GNAS PAR BSAM PAR BYA'O, ,DE NAS GNOD MDZES RGYAL PO
LANGS NAS SNGAGS BRJOD CING RDO RJE THO BAS BRDUNG BAR BSAM PAR
BYA'O, ,DE LAS SNGAGS NI 'DI YIN TE, AOm GHA GHA, GH'A TA YA,
GH'A TA YA, SARBA DU shtAm H'Um H'Um PHAt PHAt, K'I LA YA K'I LA
YA, SARBA P'A PAm

H'Um H'Um PHAt PHAt, H'Um H'Um H'Um BADZRA K'I LA YA, BADZRA DHA
RA A'A DZNY'A BA YA TI, SARBA DU sht'Am BI GHN'Am, K'A YA B'A KA
TZI TTA BADZRA K'I LA YA H'Um PHAt, 'DI'I MDO NI LE'U BCU GSUM PA
LAS, ,RDO RJE BDUD RTZI KHRO BO CHE, ,RDO RJE PHUR BU RAB BSGOM
BYA, ,SHIN TU 'BAR ZHING LEGS PA'I 'OD, ,PHYOGS

@197B BCU'I RTZE MOR SPRO BAR BYA, ,ZHES BYA'O, ,DE NAS 'DOD PA'I
RGYAL PO'I SNGAGS KYIS LCAGS DANG, CHU DANG ME DANG RLUNG RNAMS
KYI RAB BZHI RIM PA BZHIN DU PHYI ROL DU BSAM PAR BYA'O, ,DE LA
SNGAGS 'DI YIN TE, tAKKI H'Um DZA:, DE NAS H'Um GI STENG DU RDO
RJE'I GUR MCHOD RTEN LTA BU LCAGS KYI RA BA'I

STENG DU GNAS PA'O, ,YI GE GSUM GYIS GO CHA LA'O, ,H'Um GIS SA'I
CHA LA SNA TSOGS RDO RJE'I RANG BZHIN DU BSAM PAR BYA'O, ,DE LTAR
PHYOGS MTSAMS BCING BA NI RDO RJE'I RAB DANG, GUR LA SOGS PA'I
CHOG GA SNGON DU 'GRO BA'I SRUNG BA'I 'KHOR LO BSAM PAR BYA'O,
,'DI'I

PHAN YON GYI MDO NI LE'U BCU GSUM PA LAS, BSAM GTAN GANG GIS YI
DAM NI, ,GNAS GANG DU NI MNYAM SPYOD PA, ,BSAM GTAN SBYOR BA 'DI
YIS NI, ,GNAS NAS SANGS RGYAS BYIN GYIS RLOB, ,CES BYA'O, ,DE NAS
LE'U GNYIS PA LAS GSUNGS PA'I BYANG CHUB SEMS KYI TSIGS

BCAD KYIS SRUNG BA'I 'KHOR LO DANG, KHAMS GSUM YANG DE BZHIN NYID
DU GZHUG PAR BYA'O, ,DE LA TSIGS BCAD 'DI YIN TE, ,DNGOS PO MED
PA SGOM DU MED, ,BSGOM PAR BYA BA BSGOM PA MED, ,DE LTAR DNGOS
DANG DNGOS MED PA'I, ,BSGOM PA DMIGS SU MED PA'O, ,ZHES

BYA'O; ,'DI YANG DON DAM PA'I SRUNG BA'O, ,DE NAS NAM MKHA'I
KHAMS KYI DBUS SU YAm LAS GZHU'I RNAM PA'I RLUNG GI DKYIL 'KHOR
TE, H'Um GNYIS KYI LOGS GNYIS LA RDO RJE GNYIS KYIS MTSAN PA
BSAMS NAS DE'I STENG DU RAm LAS ME'I DKYIL 'KHOR GRU GSUM PA RDO
RJE GNYIS

KYIS MTSAN PA'O, ,DE'I STENG DU BAm LAS CHU'I DKYIL 'KHOR ZLUM PO
RDO RJE GNYIS KYIS MTSAN PA'O, ,DE'I STENG DU LAm LAS SA'I DKYIL
'KHOR GRU BZHI PA RDO RJE GNYIS KYIS MTSAN PAR BSAMS NAS, DKYIL
'KHOR BZHI CHAR BSDUS PA LAS SA'I DKYIL 'KHOR 'BAB PA ZHIG

BSAM MO, ,'DI'I MDO NI LE'U BCU GCIG PA LAS, DKYIL 'KHOR RDO RJE
KUN LAS SKYES, ,NAM MKHA'I KHAMS KYI DBUS GNAS BSAM, ,DER NI
BHR'Um YIG BSGOM PAR BYA, ,RDO RJE'I SPRIN NI MNYAM 'PHRO'O, ,DE
LTAR RTEN GYI DKYIL 'KHOR BSKYED NAS, ,BHR'Um LAS

@198A *, ,GZHAL YAS KHANG PA STE, ,GRU BZHI PA LA SGO BZHI PA,
,RTA BABS BZHI YIS RAB BRGYAN NAS, ,THIG LE BZHI DANG YANG DAG
LDAN, ,KA BA BRGYAD KYIS NYER BRGYAN PA, ,DRA BA DRA BA PHYED PAS
SPRAS, ,RDO RJE NOR BU ZLA PHYED DANG, ,SGO DANG SGO KHYUD MTSAMS
RNAMS SU,

RDO RJE RIN CHEN RNAMS KYIS BRGYAN, ,BUM PA KA BA RDO RJE CHE,
,MDA' YAB DANG NI BYA CAN DANG, ,BA DAN DRIL BUR LDAN PA YI,
,RNGA YAB SOGS KYIS NYER BRGYAN PA'O, ,'DI'I MDO NI LE'U BRGYAD
PA LAS, ,DPAG TSAD BRGYA YI KHYON TZAM LA, ,LEGS PAR MDZES SHING
GRU BZHI PA, ,RIN CHEN BZHI

DNGOS MCHOD RTEN 'DRA, ,GSAL ZHING RANG BZHIN DRI MED PA'O, ,DE
LTA BU'I LHA DANG MI LAS YON TAN KHYAD PAR DU 'PHAGS PA'I KHANG
BZANGS DAM PA SA'I DKYIL 'KHOR GYI STENG DU BSAMS SHING ZLA BA
DANG NYI MA'I GDAN RNAM PAR BKOD NAS, BDAG GI RANG BZHIN GYIS THA
MAL PA'I NGA RGYAL BSAL

LA SKAD CIG GIS BDAG NYID RDO RJE 'CHANG CHEN PO'I GZUGS AINDRA
N'I LA'I MDOG CAN ZHAL GSUM PHYAG DRUG PA, G-YAS KYIS RDO RJE
DANG 'KHOR LO DANG PADMA, ,G-YON GYIS DRAL BU DANG YID BZHIN GYI
NOR BU DANG RAL GRI 'DZIN PA, ,BA SBYOR GYI SBYOR BAS DKYIL 'KHOR
GYI DBUS SU PADMA DANG NYI MA'I

GDAN LA SEMS DPA'I SKYIL KRUNG GIS NYE BAR GNAS PAR BSAM MO, ,DE
NAS SHAR DU RNAM PAR SNANG MDZAD, LHOR RIN CHEN 'BYUNG LDAN, NUB
TU 'OD DPAG MED, BYANG DU DON YOD GRUB PA'O, ,ME'I MTSAMS SU
SPYAN PA, BDEN BRAL DU M'A MA K'I, RLUNG DU GOS DKAR MO, ,DBANG
LDAN DU

SGROL MA RNAMS SNYING PO'I DKYIL 'KHOR BSAMS NAS, RIM PA GNYIS LA
ME'I MTSAMS SU GZUGS RDO RJE MA, BDEN BRAL DU SGRA RDO RJE MA,
RLUNG DU DRI RDO RJE MA, DBANG LDAN DU RO RDO RJE MA, DBUS SU REG
RDO RJE MA, RDO RJE SEMS DPA' DANG YANG DAG PAR 'KHYUD NAS GNAS
PAR BSAM MO, ,DE

BZHIN DU RIM PA GSUM PA'I SHAR GYI SNAM BU LA BYAMS PA DANG SA'I
SNYING PO, LHO'I SNAM BU LA PHYAG NA RDO RJE DANG NAM MKHA'I
SNYING PO, NUB KYI SNAM BU LA 'JIG RTEN DBANG PHYUG DANG 'JAM
PA'I DBYANGS, BYANG GI SNAM BU LA SGRIB PA THAMS CAD RNAM PAR SEL
BA DANG KUN DU BZANG PO, SHAR

@198B GYI SGOR GSHIN RJE GSHED PO, LHO'I SGOR GZHAN GYIS MI THUB
PA, NUB KYI SGOR RTA MGRIN, BYANG GI SGOR BDUD RTZI 'KHYIL PA, ME
MTSAMS SU MI G-YO BA, BDEN BRAL DU 'DOD PA'I RGYAL PO, RLUNG DU
DBYUG PA SNGON PO, DBANG LDAN DU STOBS PO CHE, STENG DU GTZUG TOR
'KHOR LOS SGYUR

BA, 'OG TU GNOD MDZES RGYAL PO BSAM MO, ,'DI'I MDO NI LE'U DANG
PO LAS, ,GSAL BA DE YI NGO BO NYID, ,KUN NAS SNA TSOGS GZUGS LDAN
PAR, ,SANGS RGYAS SPRIN DANG YANG DAG LDAN, ,'OD ZER 'BAR ZHING
'KHRUGS PA PO, ,GSAL BA LA SOGS DKYIL 'KHOR LDAN, ,

DE BZHIN GSHEGS PA KUN GYI GNAS, ,ZHES BYA'O, ,DE LTAR PHYI ROL
GYI DKYIL 'KHOR DU LHA SUM CU RTZA GNYIS SPRUL PAR MOS PAR BYAS
NAS, YANG 'DI RNAMS RANG GI LUS KYI DKYIL 'KHOR LA PHUNG PO'I
RANG BZHIN GYI SANGS RGYAS LNGA DANG, KHAMS KYI RANG BZHIN RIG
PA'I LHA MO RNAMS DANG,

SKYE MCHED KYI RANG BZHIN GYI BYANG CHUB SEMS DPA' RNAMS DANG YAN
LAG GI RANG BZHIN GYI KHRO BO'I RGYAL PO RNAMS RNAM PAR DGOD PAR
BYA'O, ,'DI'I MDO NI LE'U BCU BDUN PA LAS, ,PHUNG PO LNGA NI MDOR
BSDUS NA, ,SANGS RGYAS LNGAR NI RAB TU GRAGS, ,RDO RJE SKYE MCHED
NYID KYANG NI, ,BYANG

CHUB SEMS DPA' DKYIL 'KHOR MCHOG ,SA NI SPYAN MA ZHES SU GRAGS,
,CHU KHAMS M'A MA K'I RU DRAN, ,ME NI GOS DKAR MO ZHES BYA,
,RLUNG NI SGROL MAR RAB TU GRAGS, ,GZUGS DANG SGRA LA SOGS PA
YIS, ,LHA NYID DU NI RTAG TU BSGOM, ,ZHES GSUNGS SO, ,DON GYI
DBANG 'DI

MKHYEN NAS SANGS RGYAS THAMS CAD DANG MNYAM PAR SBYOR BA MKHA'
'GRO MA DRA BSDOM PA RNAL 'BYOR CHEN PO'I RGYUD LAS, BCOM LDAN
'DAS KYIS GSUNGS PA, ,DE NYID MI SEMS RNAL 'BYOR BDAG ,LHA NYID
DU NI DMIGS PA YI, ,GZUGS BRNYAN RANG BZHIN RNAL 'BYOR NI, ,LUGS

MA SOGS LAS SKYE 'GYUR RAM, ,DE NYID LEGS SEMS RNAL 'BYOR LA,
,LHA RU DMIGS PAS CI ZHIG BYA, ,BDAG NYID SBYOR PA'I DAM TSIG
LAS, ,MI 'GYUR MCHOG NI 'GRUB PAR 'GYUR, ,BDAG NYID SANGS RGYAS
THAMS CAD NYID, ,KUN GYI MCHOG NYID KYANG YIN NO, ,

@199A *, ,DE BAS 'BAD PA THAMS CAD KYIS, ,BDAG NYID RTAG TU MCHOD
PAR BYA, ,ZHES GSUNGS SO, ,DE LTAR PHYI ROL GYI DKYIL 'KHOR LUS
KYI DKYIL 'KHOR LA RJES SU BCU GNAS, DE BZHIN GSHEGS PA THAMS CAD
KYI RDUL PHRA RAB LAS GRUB PAR BDAG NYID LUS KYI

DKYIL 'KHOR LHAG PAR MOS PAR BYAS NAS, YANG SKU'I DKYIL 'KHOR GYI
LHA RNAMS PHUNG PO DANG, KHAMS DANG SKYE MCHED KYI RANG BZHIN
RNAMS RIM PA BZHIN THIM PAS DON DAM PA'I DKYIL 'KHOR DU GZHUG
STE, LE'U GSUM PA LAS GSUNGS PA'I, AOm SH'U N+YA T'A DZNY'A NA
BADZRA SVA BH'A BA

A'ATMA KO&HAm ZHES BYA BA'I SNGAGS KYIS CHOS SKUR BSTAN PAR
BYA'O, ,'DI'I MDO NI LE'U BDUN PA LAS, ,DAM TSIG LAS BYUNG KHU BA
NI, ,'BRAS BU 'DOD PAS CHOS BZHIN BTUNG, ,DE BZHIN GSHEGS PA'I
TSOGS BSAD NA, ,DNGOS GRUB RAB MCHOG 'GRUB PAR 'GYUR, ,DE LTAR

STONG PA NYID DU DMIGS PAS NYON MONGS PA'I DRI MA THAMS CAD BSAL
NAS, DE NAS BDAG NYID RDO RJE SEMS DPA'I PHYAG RGYA CHEN PO'I
GZUGS SU BSKYED PAR BYA STE, RIM PA 'DIS DON DAM PA'I BDEN PA LAS
NYI MA'I DKYIL 'KHOR DE'I STENG DU ZLA BA'I DKYIL 'KHOR DE'I
STENG DU PADMA

DMAR PO 'DAB MA BRGYAD PA'I STENG DU AOm A'A:H'Um ZHES PA'I YI GE
GSUM GONG NAS GONG DU DGOD DE THAMS CAD BSDUS PA LAS ZLA BA'I
DKYIL 'KHOR YONGS SU RDZOGS PAR GYUR TE, SEMS TZAM DU BSAMS NAS
DE GNYIS BRTAN PA DANG G-YO BA'I 'GRO BA NANG DU 'DUS TE, LE'U

GSUM PA LAS GSUNGS PA'I AOm DHARMMA DH'A TU SVA BH'A BA A'ATMA
KO&HAm ZHES BYA BA'I RANG GI SNGAGS KYIS RANG GI SEMS RIN PO CHE
BRTAN PAR BYA'O ZHES BYA BA 'DI NI DANG PO'I RNAL 'BYOR RO, ,DON
'DI GSAL BAR 'KHOR LO SDOM PA LAS GSUNGS TE, YE SHES TZAM LA
SNYOMS 'JUG PA, ,RNAL

'BYOR ZHES NI MNGON PAR BRJOD, ,CES BYA'O, ,DE NAS ZLA BA'I DKYIL
'KHOR GYI STENG DU YI GE GSUM MO, ,DE LAS RDO RJE'O, ,RDO RJE LAS
BDAG NYID RDO RJE 'CHANG CHEN PO SKU KHA DOG DKAR POR BSAM MO,
,RDO RJE SEMS DPA' RGYAL PO CHE, ,RNAM PAR SNANG MDZAD MTSUNGS
PA'I

@199B 'OD, ,CES LE'U BCO LNGA PA LAS GSUNGS PA'I PHYIR TE, ,GNYIS
PA RJES SU RNAL 'BYOR RO, ,'DI'I MDO NI LE'U BCU GCIG PA LAS, RDO
RJE GSUM YIG SNGAGS MCHOG GIS, ,PHYAG RGYA CHEN PO BSGOM PA NI,
,YE SHES RDO RJE BYA BA STE, ,BYANG CHUB THAMS CAD MNYAM BSKYED

PA'I, ,ZHES GSUNGS SO, ,DE LTAR RNAL 'BYOR DANG RJES SU RNAL
'BYOR GYI RIM PAS BDAG NYID LONGS SPYOD RDZOGS PA'I SKUR BSKYED
NAS, SRID PA THA MAL PA'I SEMS CAN GYI DON GYI PHYIR PHUNG PO
DANG, KHAMS DANG SKYE MCHED DANG RJES SU ZHUGS PA'I RIM PA 'DIS
BDAG

NYID SPRUL PA'I SKUR BSKYED PAR BYA'O, ,RIM PA 'DI YIN TE, RNAM
PAR SNANG MDZAD KYI RANG BZHIN AOm DKAR PO SPYI BOR BKOD NAS,
GZUGS KYI PHUNG PO LA GZHUG PAR BYA'O, ,'OD DPAG TU MED PA'I RANG
BZHIN A'A:DMAR PO MGRIN PAR BKOD NAS 'DU SHES KYI

PHUNG PO LA GZHUG PAR BYA'O, ,MI BSKYOD PA'I RANG BZHIN H'Um NAG
PO SNYING GAR BKOD NAS RNAM PAR SHES PA'I PHUNG PO LA GZHUG PAR
BYA'O, ,RIN CHEN 'BYUNG LDAN GYI RANG BZHIN SV'A SER PO LTE BA LA
BKOD NAS TSOR BA'I PHUNG PO LA GZHUG PAR BYA'O, ,DON YOD GRUB
PA'I RANG

BZHIN H'A LJANG GU RKANG PA GNYIS LA BKOD NAS 'DU BYED KYI PHUNG
PO LA GZHUG PAR BYA'O, ,MO HA R'A TI ZHES BYA BAS SPYAN MA SA'I
KHAMS KYI RANG BZHIN GYIS SO, ,DVE shA R'A TI ZHES BYA BAS M'A MA
K'I CHU'I KHAMS KYI RANG BZHIN GYIS SO, ,R'A GA R'A TI ZHES BYA
BAS GOS DKAR MO

ME'I KHAMS KYI RANG BZHIN GYIS SO, ,BADZRA R'A TI ZHES BYA BAS
SGROL MA RLUNG GI KHAMS KYI RANG BZHIN GYIS SO, ,BKOD NAS SRA BA
NYID DANG, GSHER BA NYID DANG, DRO BA NYID DANG G-YO BA NYID DU
RAB TU BSAM PAR BYA'O, ,AOm SA'I SNYING PO'I SA BON MIG GI SKYE
MCHED KYI RANG

BZHIN DANG, AOm PHYAG NA RDO RJE'I SA BON RNA BA'I SKYE MCHED KYI
RANG BZHIN DANG, ,AOm NAM MKHA'I SNYING PO'I SA BON SNA'I SKYE
MCHED KYI RANG BZHIN DANG, ,AOm 'JIG RTEN DBANG PHYUG GI SA BON
LCE'I SKYE MCHED KYI RANG BZHIN DANG, H'Um 'JAM DPAL GYI SA BON
YID KYI SKYE MCHED KYI RANG

@200A *, ,BZHIN DANG, AOm SGRIB PA THAMS CAD RNAM PAR SEL BA'I SA
BON LUS KYI SKYE MCHED KYI RANG BZHIN LA BKOD NAS, LHA'I MIG LA
SOGS PA RAB TU BRTAG PAR BYA'O, ,BYAMS PA'I SA BON MEEm RGYAS
PA'I RANG BZHIN LA DGOD PAR BYA'O, ,KUN DU BZANG PO'I SA

BON SAm LUS KYI TSIGS THAMS CAD LA DGAD PAR BYA'O, ,DE LTAR
SNGAGS KYIS BYIN GYIS BRLABS PA LAS PHUNG PO DANG KHAMS DANG SKYE
MCHED BKANG NAS H'Um RING POR KHRO BO BCU LAG PA LA SOGS PA'I YAN
LAG RNAMS LA RIM PA 'DIS DGOD PAR BYAS TE, DE LA LAG PA G-YAS PAR

GSHIN RJE GSHED, LAG PA G-YON PA LA GZHAN GYIS MI THUB PA, KHAR
RTA MGRIN GSANG BAR NI BDUD RTZI 'KHYIL PA, RTZIB MA G-YAS PAR MI
G-YO BA, ,G-YON PAR 'DOD PA'I RGYAL PO, ,PUS MO G-YAS PA LA DBYUG
SNGON CAN, ,PUS MO G-YON PA LA STOBS PO CHE, ,SPYI

BOR GTZUG TOR 'KHOR LOS SGYUR BA, ,RKANG PA GNYIS LA GNOD MDZES
RGYAL PO BKOD NAS PHYOGS BCUR RJES SU GZHUG PAR BYA'O, ,'DI'I MDO
NI LE'U DANG PO LAS, RIG PA'I SKYES BU CHEN PO'I SKU DE BZHIN
GSHES PA THAMS CAD KYI SNGAGS KYIS BYIN GYIS BRLABS NAS DE MA
THAG

TU BYIN GYIS BRLABS PA TZAM GYIS BYANG CHUB KYI SEMS RDO RJE DE
NYID DE BZHIN GSHEGS PA RNAMS KYI ZHAL GSUM GYI RNAM PAR MTHONG
BAR GYUR TO ZHES BYA BA NI GSUM PA SHIN TU RNAL 'BYOR RO, ,DE
LTAR SGRUB PA POS RNAL 'BYOR GSUM GYI BDAG NYID KYIS THA MAL PA'I
NGA RGYAL BSAL TE,

DPAL RDO RJE SEMS DPA'I SKUR YANG BSKYED NAS, YANG BYAS NA YONGS
SU RDZOGS PA'I LHA'I RTOG BSAL BA'I PHYIR BZHI PA RNAL 'BYOR CHEN
PO BYA STE, DE LA AOM KHA DOG DKAR PO SPYI BOR BSAMS NAS DE LAS
SKYES PA'I SPYAN GYI TSOGS BDAG PO'I SBYOR BAS NAM MKHA'I DBYINGS
SU RNAM

PAR BSAMS TE, DE NAS SKANG GIS RNAM PAR SNANG MDZAD KYI TSOGS BDAG
PO DANG SBYOR BA BAR SNANG LA BSAMS NAS, LE'U GNYIS PA LAS GSUNGS
PA'I TSIG BCAD GNYIS KYIS GSOL BA GDAB PAR BYA'O, ,DE LA TSIGS
BCAD NI 'DI YIN TE, SANGS RGYAS SKU

@200B 'CHANG DPAL DANG LDAN, ,RDO RJE MI PHYED GSUM BSGOMS PAS,
,DENG BDAG BYIN GYIS BRLABS NAS SU, ,RDO RJE SKU YIS MDZAD DU
GSOL, ,RDO RJE MI PHYED GSUM BSGOMS PAS, ,PHYOGS BCUR BZHUGS PA'I
SANGS RGYAS RNAMS, ,DENG BDAG BYIN BRLABS GOMS PA NI, RDO RJE
SKUS

NI MDZAD DU GSOL, ,GSOL BA BTAB MA THAG TU LHA'I TSOGS PHAN TSUN
RJES SU CHAGS PA SNGON DU 'GRO BAS MCHOG TU DGA' BA'I BDE BA
NYAMS SU MYONG BAS 'OD ZER DKAR PO'I RANG BZHIN GYIS YE SHES SEMS
DPA'I RANG BZHIN DU RNAM PAR SNANG MDZAD KYI SGO NAS ZHUGS NAS YE
SHES THOB

PAS LUS THAMS CAD BKANG STE TSIM PAR BSAMS NAS LE'U BDUN PA LAS
GSUNGS PA'I TSIGS SU BCAD PAS BRTAN PAR BYA'O, ,TSIGS SU BCAD
PA'I 'DI YIN TE, ,SANGS RGYAS KUN GYI SKU GANG GIS, ,PHUNG PO
LNGA NI RAB BKANG BA, ,SANGS RGYAS SKU YI RANG BZHIN GYIS, ,BDAG
KYANG DE

DANG 'DRA BAR SHOG ,DE NAS LE'U DRUG PA LAS GSUNGS PA'I SNGAGS
KYIS GNYIS SU MED PA'I NGA RGYAL BYA STE, AOm SARBA TA TH'A GA TA
K'A YA BADZRA SVA BH'A BA A'TMA KO&HAm ZHES BYA BAS SO, ,SKU
DANG GSUNG DANG THUGS KYI RIM PA 'DIS BYIN GYIS BRLAB PAR BYA'O,
,DE LAS RIM PA NI 'DI YIN TE, A'A:

KHA DOG DMAR PO MGRIN PA'I PADMA'I STENG DU BKOD NAS, DE LAS
BYUNG BA'I GOS DKAR MO'I TSOGS KYIS NAM MKHA' BKANG NAS, SNGAR
BZHIN DU 'OD DPAG MED KYI TSOGS BLTAS NAS TSIG BCAD 'DIS GSOL BA
GDAB PAR BYA'O, ,CHOS KYI GSUNG LAM DPAL DANG LDAN, ,RDO RJE MI

PHYED GSUM BSGOMS PAS, ,DENG BDAG BYIN GYIS BRLABS NAS SU, ,RDO
RJE GSUNG GIS MDZAD DU GSOL, ,PHYOGS BCUR BZHUGS PA'I SANGS RGYAS
RNAMS, ,RDO RJE MI PHYED GSUM BSGOMS PAS, DENG BDAG BYIN GYIS
BRLABS NAS SU, ,RDO RJE GSUNG GIS MDZAD DU GSOL,

DE LTAR GSOL BA BTAB NAS, SNGAR BZHIN DBANG PO GNYIS MNYAM PAR
SBYOR BAS 'DOD CHAGS CHEN PO'I MES TSOGS GNYIS ZHU BA LAS 'OD ZER
DMAR PO'I GZUGS KYIS ZHAL DU ZHUGS PA LAS NGAG GI DBANG PHYUG
THOB PAR BSAMS NAS, TSIGS SU BCAD PA 'DIS BRTAN PAR

@201A *, ,BYA'O; ,GANG ZHIG RDO RJE CHOS KYI NI, ,DES TSIG PHUN
SUM TSOGS PA'I NGAB, ,BDAG GI TSIG KYANG DE 'DRA ZHING, ,CHOS
'DZIN PA DANG 'DRA BAR SHOG ,CES GSUNGS SO, ,SNGAGS 'DIS GNYIS SU
MED PA'I RNAM PA'I NGA RGYAL BYA STE, DE LA SNGAGS NI 'DI YIN TE,

AOm SARBA TA TH'A GA TA B'A KA BADZRA SVA BH'A BA A'ATMA KO&HAm
ZHES BYA'O, ,DE NAS YANG RANG GI SNYING GA'I RDO RJE'I LTE
BAR H'Um KHA DOG NAG PO BSAMS NAS, DE LAS SKYES PA'I M'A MA K'I'I
TSOGS NAM MKHA' LA BSAMS TE, SNGA MA BZHIN DU SKAD CIG GIS MI
BSKYOD PA'I TSOGS BAR SNANG LA BLTAS

NAS TSIGS SU BCAD PA 'DIS GSOL BA GDAB PAR BYA'O, ,DPAL LDAN RDO
RJE THUGS 'CHANG BA, ,RDO RJE MI PHYED GSUM BSGOMS PAS, ,DENG
BDAG BYIN BRLABS GOMS PA NI, ,RDO RJE THUGS KYIS MDZAD DU GSOL,
,PHYOGS BCUR BZHUGS PA'I SANGS RGYAS RNAMS, ,RDO RJE MI PHYED

GSUM BSGOMS PAS, ,DENG BDAG BYIN BRLABS GOMS PA NI, ,RDO RJE
THUGS KYIS MDZAD DU GSOL, ,ZHES GSOL BA BTAB MA THAG TU SNGAR
BSTAN PA BZHIN DU GNYIS SU MED PA'I 'DOD CHAGS CHEN PO'I MES ZHU
BAS 'OD ZER NAG PO'I GZUGS KYIS THUGS KAR ZHUGS PAS THUGS

KYI DBANG PHYUG THOB PAR BSAMS NAS TSIGS SU BCAD PA 'DIS BRTAN
PAR BYA'O, ,KUN DU BZANG PO'I THUGS GANG YIN, ,GSANG BA'I DBANG
PO BLO LDAN PA, ,BDAG KYANG DE DANG 'DRA GYUR TE, ,THUGS 'DZIN PA
DANG 'DRA BAR SHOG ,CES BYA'O, ,DE NAS SNGAGS 'DIS GNYIS SU MED

PA'I RNAM PA'I NGA RGYAL BYA STE, AOm SARBA TA TH'A GA TA TZITTA
BADZRA SVA BH'A BA A'ATMA KO&HAm ZHES BYA BA'O, ,DE LTA BU'I
RIGS GSUM BCUG PAS SKU GSUNG THUGS SO SO'I BYIN GYIS BRLABS NAS,
,YANG RDO RJE GSUM MI PHYED PA'I RANG BZHIN GYIS RDO RJE 'CHANG
CHEN POR BYIN GYIS BRLAB PA 'DIS

BYA'O, ,AOm SARBA TA TH'A GA TA K'A YA B'AKA TZITTA BADZRA SVA
BH'A BA A'ATMA KO&HAm ZHAS BYA'O, ,'DI'I MDO NI LE'U GNYIS PA
LAS, BCOM LDAN 'DAS SEMS LUS KYI RNAM PA DANG, LUS SEMS KYI RNAM
PA DANG, SEMS NGAG GI BRJOD PA'I RNAM PA LTA BU BSKYED PAR BYA'O
ZHES GSUNGS

@201B SO; ,LE'U DANG PO LAS GSUNGS PA'I DAM TSIG LAS BYUNG BA RDO
RJE'I TING NGE 'DZIN GYI TSUL GYIS BSKYED PA'I PHYIR DAM TSIG
SEMS DPA' ZHES BRJOD DO, ,DE LTAR ZHAL GSUM PHYAG DRUG PAR DAM
TSIG SEMS DPA' BSKYED NAS, DE'I SNYING GAR YE SHES SEMS DPA'
PHYAG GNYIS PA,

MDOG DMAR PO KHA SBYOR GYI SBYOR BAS LUS THAMS CAD TSIM PAR BSAMS
NAS RANG GI COD PAN LA BDAG PO BSAM MO, ,'DI'I MDO NI LE'U BCU
GNYIS PA LAS, RNAM PA KUN GYI MCHOG LDAN PA'I, ,BDAG NYID SKU
GSUNG THUGS RDO RJE'I, ,DAM TSIG THUGS KAR YE SHES DANG, ,

RDO RJE MCHOG 'DZIN COD PAN LA'O, ,SANGS RGYAS RNAMS NI TSIM BYED
PA'I, ,DAM TSIG 'DI NI DAM PA'O, ,DAM TSIG KUN GYI BYA BA STE,
,DNGOS GRUB THAMS CAD SGRUB BYED PA, ,ZHES GSUNGS SO, ,DE LTAR
DAM TSIG SEMS DPA'I THUGS KAR YE SHES SEMS DPA' BSAMS

NAS; ,YE SHES SEMS DPA'I THUGS KAR YI GE H'Um TING NGE 'DZIN SEMS
DPA' ZHES BYA BA RTAG TU 'CHAR BA MAR ME CHEN PO LTA BU MI SHES
PA'I MUN PA 'JOMS PA'I DON DU SNANG BA'I PHUNG PO LTA BU BSAM PAR
BYA'O, ,'DI'I MDO NI LE'U BCU GCIG PA LAS, SANGS RGYAS DKYIL
'KHOR

DBUS GNAS PA, ,MI BSKYOD RDO RJE RAB BSGOM BYA, ,H'Um YIG SNYING
GAR BSGOMS NAS NI, ,SEMS NI THIG LER GNAS PAR BZHAG ,CES BYA BA
NI RNAL 'BYOR CHEN PO'O, ,DE LTAR RNAL 'BYOR BZHIS BDAG NYID SEMS
DPA' GSUM GYI BDAG NYID CAN GYI BDAG GI DON

PHUN SUM TSOGS PA'I RANG BZHIN TING NGE 'DZIN RGYAL PO MCHOG
BSKYED NAS, DA NI GZHAN GYI DON PHUN SUM TSOGS PA'I PHYIR DKYIL
'KHOR RGYAL PO MCHOG CES BYA BA'I TING NGE 'DZIN BSTAN PA'I SKABS
LA 'JUG PAR BYA STE, BCOM LDAN 'DAS SH'AKYA THUB PAS THAMS CAD
MDZAD DE

DGA' LDAN GYI GNAS MCHOG NAS BABS TE, THAMS CAD MKHYEN PA MDZAD
NAS 'DOD CHAGS DANG BRAL BAR MNGON PAR SPRUL TE, NYAN THOS KYI
RIGS CAN RNAMS NYAN THOS KYI SA LA BKOD DO, ,YANG THEG PA CHEN
PO'I SEMS CAN RNAMS LA PHA ROL TU PHYIN PA'I TSUL THAMS CAD

@202A *, ,GSAL BAR MDZAD NAS ZAB MO LA LHAG PAR MOS BA RNAMS LA
'DOD CHAGS LAS SKYES PA'I BYANG CHUB 'DI BSTAN PA'I DON DU DE LAS
LE'U DANG PO LAS GSUNGS PA'I 'DOD CHAGS CHEN PO'I TSUL ZHES BYA
PA'I TING NGE 'DZIN DE LA SNYAMS PAR ZHUGS PA DE BZHIN DU SLOB

BZHIN PA'I RNAL 'BYOR PAS KYANG DANG PO SBYOR BA BYAS NAS 'DOD
CHAGS LA SPYOD PA'I SEMS CAN RNAMS 'DOD PAS THAR PAR RAB TU BSTAN
PA'I PHYIR, LE'U BCU BDUN PA LAS GSUNGS PA'I RIM PA 'DIS 'DOD PA
KUN LAS LONGS SPYOD PA'I TING NGE 'DZIN 'DI YIS GNAS PAR BYA,

DE LA RIM PA 'DI YIN TE, MTSAN MA THAMS CAD DANG LDAN PA'I PHYI'I
PHYAG RGYA SNGAGS DANG RGYUD LA LEGS PAR BSLABS PA RNYED NAS MDUN
DU BZHAG STE RIGS LNGA BRTAG PAR BYA'O, ,DE NAS RDO RJE PADMA
'DUS BYAS PA SNGON DU 'GRO BAS DBANG PO GNYIS MNYAM DU SBYAR BAR
BYAS

NAS; BYANG CHUB KYI SEMS LAS MI BSKYOD PA LA SOGS PA'I DKYIL
'KHOR GYI 'KHOR LO MNGON PAR SPRUL TE, DE DANG DE'I TING NGE
'DZIN GYIS SEMS CAN RNAMS KYI ZHE SDANG LA SOGS PA'I NYON MONGS
PA SBYANGS NAS YANG SLAR BSDUS TE, RANG GI LUS KYI DKYIL 'KHOR LA

GZHUG PAR BYA'O, ,YANG NA SNYING GAR YE SHES KYI PHYAG RGYA MNGON
PAR SPRUL TE, DE DANG LHAN CIG SNYOMS PAR 'JUG PAR BYAS NAS
SNGAGS CIG SPRUL PAS SEMS CAN GYI DON BYA'O, ,SNYING GAR GNAS
PA'I LHA MO CHE, ,RNAL 'BYOR RNAL 'BYOR 'BEBS BYED MA, ,SANGS

RGYAS RNAMS KYI SBYOR SKYED MA, ,RDO RJE DBYINGS KYI DBANG MOR
GRAGS, ,ZHES BYA BA THAMS CAD GSANG BA'I RGYUD LAS GSUNGS PA'I
PHYIR RO, ,'DI'I MDO NI LE'U BDUN PA LAS GSUNGS PA, BTZUN MO SHIN
TU YID 'ONG MA, ,BCU DRUG LO LON RNYED NAS NI, ,BYIN BRLABS

GO 'PHANG GSUM GYIS NI, ,DBEN PAR MCHOD PA BRTZAM PAR BYA, ,DE
BZHIN GSHEGS PA'I BTZUN MO MCHOG ,SPYAN MA RNAM PAR BSGOM BYA
STE, ,DBANG PO GNYIS NI MNYAM SBOR BAS, ,SANGS RGYAS DNGOS GRUB
THOB PAR BYED, ,CES BYA BA DE LTAR PHYI NANG

@202B GI BDAG NYID CAN GYI PHYAG RGYAL NGES PAR BYAS NAS DA NI
RIGS LNGA'I BRTAG PA'I RIM PA BRTAN PAR BYA STE, AOm NI SPYI BOR
RO, ,A'A: NI KHA LA'O, ,H'Um NI SNYING GAR RO, ,SV'A LTE BAR RO,
,H'A RKANG PA GNYIS LA DGOD DO, ,KHAMS BZHI'I RANG BZHIN GYI
SPYAN MA LA SOGS PA

RNAMS DGOD DO, ,MIG LA SOGS PA'I SKYE MCHED KYI RANG BZHIN GYI
GZUGS RDO RJE MA LA SOGS PA DGOD DO, ,YANG DE'I LAG PA LA SOGS PA
YAN LAG RNAMS LA KHRO MO'I RGYAL MO RNAMS DGOD DE, DE'I LAG PA
G-YAS PA LA RO LANGS MA'O, ,LAG PA G-YON PA LA

GZHAN GYIS MI THUB MA'O, ,KHAR NI KHRO GNYER MA'O, ,GSANG BAR RAL
GCIG MA'O, ,YANG G-YAS KYI CHA LA SNA TSOGS RDO RJE MA'O, ,G-YON
GYI CHA LA SNA TSOGS RIN CHEN MA'O, ,PUS MO G-YAS PAR SNA TSOGS
PADMA'O, ,PUS MO G-YON PAR SNA TSOGS LAS MA'O, ,SPYI BOR

NAM MKHA'I RDO RJE MA'O, ,RKANG PA GNYIS LAS 'DZIN GYI LHA MO
DGOD PAR BYA'O ZHES GSUNGS PA 'DI'I MDO NI LE'U BRGYAD PA LAS, NU
MA GNYIS KYI BAR DANG JI SRID SPYI BOR PHYIN GYI BAR, ,RKANG PAR
THUG GI BAR DU YANG NI CHO GA SHES PAS DGOD, ,RKED PA LTE BAR
GSANG BA'I RGYAL

BA'I SRAS, ,RIGS LNGA RNAMS NI DGOD PAR RAB TU BYA, ,ZHES GSUNGS
SO, ,DE LTAR MNGON PAR 'DUS BYAS NAS THA MAL PA'I BUNG MED KYI
RANG BZHIN BSAL TE RIM PA 'DIS RDO RJE DANG PADMA BYIN GYIS BRLAB
PAR BYA'O, ,H'Um GIS RANG GI RTAGS RDO RJE RTZE LNGA PAR BSAMS
NAS, DBUS

KYI RTZE MO LA AOm DGOD PA NI RDO RJE 'DUS BYA BA'O, ,DE'I CHOS
'BYUNG A'A: BSAMS NAS DE LAS SKYES PA'I PADMA 'DAB MA BRGYAD PA
DMAR PO BSAM PA NI PADMA 'DUS BYAS PA'O, ,'DI'I MDO NI LE'U BDUN
PA LAS, YI GE H'Um DANG YI GE AOm, ,YI GE PHAt KYANG RNAM BRTAGS
TE,

'OD ZER LNGA NI RNAM 'PHRO BA'I, ,RDO RJE PADMA BSGOM PAR BYA,
,ZHES GSUNGS SO, ,DE LA RIN CHEN 'BYUNG LDAN GYI NGA RGYAL DANG
LDAN PAS PHAN TSUN RJES SU CHAGS PA SNGON DU 'GRO BAS 'KHYUD PA
DANG 'O BYA BA LA SOGS PA BYAS NAS LE'U DRUG PA LAS GSUNGS PA'I
SNGAGS KYIS

@203A *, ,GNYIS SU MED PA'I NGA RGYAL BYA'O, ,DE LA SNGAGS NI 'DI
YIN TE, ,AOm SARBA TA TH'A GA TA AA NU R'A GA nA SVA BH'A BA
A'ATMA KO&HAm ZHES BYA BA RIN CHEN 'BYUNG LDAN GYI NGA RGYAL
GYIS BYA'O, ,DE NAS H'Um GI GLU BLANGS PAS LAS LA GNAS PAR 'GYUR
RO, ,'JIG PA'I GNAS SKABS SU

PHAt KYI YI GE BRJOD PAR BYA'O, ,DE NAS LUS KYI DKYIL 'KHOR BA'I
LHA RNAMS MCHOG TU DGA' PA'I BDE BA NYAMS SU MYONG BAS RTZA'I BU
GNAS THIG LE'U GZUGS KYIS PADMA'I DBUS SU 'BAB PA'O, ,'DI'I MDO
NI LE'U DANG PO LAS DE BZHIN GSHEGS PA THAMS CAD KYI SKU DANG,

GSUNG DANG, THUGS RDO RJE'I BTZUN MO'I BHA GA LA BZHUGS SO ZHES
GSUNGS SO, ,DE LTA BU'I BYANG CHUB KYI SEMS KYI GNAS SKABS SU DON
YOD GRUB PA'I BYIN GYIS BRLABS LA LHAG PAR MOS PA BYAS NAS LE'U
DRUG PA LAS GSUNGS PA'I MCHOD PA'I RIM PAS GNYIS SU MED PA'I

NGA RGYAL BYA'O, ,DE LA SNGAGS NI 'DI YIN TE, AOm SARBA TA TH'A
GA TA P'U DZA BADZRA SVA BH'A PA A'ATMA KO&HAm ZHES GSUNGS SO,
,DE BZHIN GSHEGS PA LNGA'I RJES SU ZHUGS PAS BDAG NYID BYIN GYIS
BRLABS NAS TING NGE 'DZIN DANG DBANG BSKUR BA DANG, MCHOD PA
MTHAR THUG PA'I

RIGS THAMS CAD KYI BDAG NYID KYI NGA RGYAL BYAS NAS, GZHAN GYI
DON PHUN SUM TSOGS PA'I DON DU SRID PA SKYE BA'I RIM PAS DKYIL
'KHOR GYI 'KHOR LO SPRO BAR BYA'O, ,DE LA MI BSKYOD PA'I TING NGE
'DZIN GYIS SEMS CAN RNAMS KYI ZHE SDANG GI NYON MONGS PA SBYONG
BAR BYED DO, ,

DE BZHIN DU RNAM PAR SNANG MDZAD KYI TING NGE 'DZIN GYIS GTI MUG
RNAM PAR SBYONG BAR BYED DO, ,RIN CHEN 'BYUNG LDAN GYI TING NGE
'DZIN GYIS NGA RGYAL RNAM PAR SBYONG NGO, ,'OD DPAG TU MED PA'I
TING NGE 'DZIN GYIS 'DOD CHAGS RNAM PAR SBYONG NGO, ,DON YOD GRUB
PA'I TING NGE 'DZIN

GYIS PHRAG DOG RNAM PAR SBYONG NGO, ,BCOM LDAN 'DAS DE NYID SPYAN
MA'I TING NGE 'DZIN GYIS SEMS CAN RNAMS KYI NAD LA SOGS PA ZHI
BAR BYED PA'O, ,M'A MA K'I'I TING NGE 'DZIN GYIS RGYAS PAR BYED
PA'O, ,GOS DKAR MO'I TING NGE 'DZIN GYIS SRUNG BAR BYED DO, ,

@203B SGROL MA'I TING NGE 'DZIN GYIS DBANG DU BYED DO, ,BCOM LDAN
'DAS DE NYID GZUGS RDO RJE LA SOGS PAR GYUR NAS, ,SEMS CAN RNAMS
KYI BDE BA DANG YID BDE BA SKYED PAR BYED DO, ,DE BZHIN DU BCOM
LDAN 'DAS DE NYID SA'I SNYING PO LA SOGS PA BYANG CHUB SEMS DPA'

RNAMS KYI TING NGE 'DZIN GYIS SEMS CAN RNAMS KYI SKYE MCHED RNAMS
DAG PAR BYED DO, ,BCOM LDAN 'DAS DE NYID GSHIN RJE GSHED PO LA
SOGS PA'I KHRO BO RNAMS KYI TING NGE 'DZIN GYIS PHYOGS BCU'I
BGEGS KYI TSOGS RNAMS SDIGS PAR BYED DO, ,BCOM LDAN 'DAS RDO RJE
RNAL

'BYOR KUN, ,RDO RJE SEMS DPA' DE BZHIN GSHEGS, ,DE YI NYE BAR
LONGS SPYOD KUN, ,KHAMS GSUM DAG NI MA LUS PA'O, ,ZHES GSUNGS
PA'I PHYIR RO, ,DKYIL 'KHOR GYI RGYAL PO MCHOG CES BYA BA'I TING
NGE 'DZIN GNYIS PA'O, ,DE LTAR SUM CU RTZA GNYIS KYI

'KHOR LO MNGON PAR SPRUL NAS PHRA MO'I RNAL 'BYOR DANG, PHYI NANG
GI BDAG NYID CAN GYI BZLAS PA BYA STE, YANG SLAR BDAG NYID DE
BZHIN NYID DU GZHUG PAR BYA'O, ,DE NAS SPYAN MA LA SOGS PA'I LHA
MO BZHIS DKYIL 'KHOR GYI DBUS NA BDE BA CHEN PO MA MTHONG BAS
BRAL BAS SKYO BA'I

DBANG GIS RDO RJE THUGS KHYOD CES BYA BA LA SOGS PA'I GLU RNAMS
KYIS BDE BA CHEN PO SAD PAR BYED DO, ,DE LA GLU NI 'DI YIN TE,
SEMS CAN KHAMS NA GNAS KYI DBANG PHYUG KHYOD NI RDO RJE'I THUGS,
,DGA' BA YID 'ONG DON CHEN 'DOD PAS BDAG LA BSKYAB TU GSOL, ,MGON

PO GAL TE DE RING BDAG NI GSON PAR MCHIS BZHED NA, ,SEMS CAN YAB
CHEN GNYEN MCHOG BDAG LA DGYES PAR MDZAD DU GSOL, ,RDO RJE SKU
KHYOD BKA' YI 'KHOR LO SEMS CAN KUN LA PHAN, ,SANGS RGYAS DON DU
BYANG CHUB DON DAM RAB TU PHAN PAR GZIGS, ,MGON PO

GAL TE DE RING BDAG NI GSON PAR MCHIS BZHED NA, ,'DOD CHAGS DAM
TSIG CHAGS PAS BDAG LA DGYES PAR MDZAD DU GSOL, ,KHYOD NI RDO RJE
GSUNG STE SEMS CAN KUN LA PHAN ZHING THUGS BRTZE BA, ,'JIG RTEN
DAG GI DGOS PA'I DON MDZAD PA LA RTAG TU BRTZON,,

@204A *, ,MGON PO GAL TE DE RING BDAG NI GSON PAR MCHIS BZHED NA,
,SPYOD PA DRI MED KUN DU BZANG PO BDAG LA DGYES PAR MDZOD, ,KHYOD
NI RDO RJE 'DOD PA DAM TSIG MCHOG GI PHAN DON CHE, ,YANG DAG
RDZOGS SANGS RGYAS KYI GDUNG MCHOG MNYAM PA RJES BRTZE BA, ,

MGON PO GAL TE DE RING BDAG NI GSON PAR MCHIS BZHED NA, ,YON TAN
RIN CHEN MANG PO'I GTER GYUR BDAG LA DGYES PAR MDZOD, ,DE LTAR
YANG DAG PA'I YON TAN GYIS BSTOD NAS SNGON GYI SMON LAM GYI DBANG
GIS BZHENGS NAS DE BZHIN GSHEGS PA RNAMS KYI MI BSKYOD PA

ZHES BYA BA LA SOGS PA'I BSTOD PA'I RGYAL PO RNAMS KYIS BSTOD DE,
DE LA BSTOD PA NI 'DI YIN TE, ,MI BSKYOD PA NI RDO RJE CHE, ,RDO
RJE DBYINGS NI MKHAS CHEN PO, ,RDO RJE MCHOG GSUM DKYIL 'KHOR
GSUM, ,GSANG BA'I DBYANGS LA PHYAG 'TSAL BSTOD, ,RNAM PAR SNANG
MDZAD DAG PA CHE, ,RDO RJE ZHI

BA DGA' BA CHE, ,RANG BZHIN GYI NI 'OD GSAL MCHOG ,STON PA RDO
RJE PHYAG 'TSAL BSTOD, ,RIN CHEN RGYAL PO RAB TU ZAB, ,RDO RJE
NAM MKHA' DRI MA MED, ,RANG BZHIN DAG PAS GOS PA MED, ,GSANG PA'I
DBYANGS LA PHYAG 'TSAL BSTOD, ,RDO RJE DPAG MED RGYAL PO CHE, ,

MI RTOG NAM MKHA' RDO RJE 'DZIN, ,'DOD CHAGS PHA ROL PHYIN PA
BRNYES, ,RDO RJE GSUNG LA PHYAG 'TSAL BSTOD, ,DON YOD RDO RJE
RDZOGS SANGS RGYAS, ,BSAM PA THAMS CAD RDZOGS MDZAD PA, ,DAG PA
NGO BO NYID LAS BYUNG, ,RDO RJE SEMS DPA' PHYAG 'TSAL BSTOD, ,

DE'I RJES LA SANGS RGYAS KYI YE SHES YANG DAG PAR GSAL BAR BYAS
NAS DKYIL 'KHOR LA RJES SU CHAGS PAR BYAS LA SNGAR BZHIN DU RANG
GI LUS KYI DKYIL 'KHOR LA BCUG NAS RIM PA 'DIS NYE BAR BSDU BAR
BYA'O, ,RANG GI SNYING GAR GNAS PA'I H'Um BRJOD NAS DES SEMS CAN

GYI KHAMS THAMS CAD RDO RJE 'CHANG CHEN PO'I GZUGS KYIS YONGS SU
GYUR PAR BSAMS NAS DE YID LA BYED PAR GNAS PAR BYA'O, ,'DI'I MDO
NI LE'U BCU GNYIS PA LAS, ,NAM MKHA'I KHAMS KYI DBUS GNAS PAR,
,BKOD PA'I DKYIL 'KHOR BSGOM PAR BYA, ,

@204B H'Um NI DE YI DBUS GNAS PAR, ,RANG GI GZUGS BRNYAN DAG TU
BRTAG ,CES GSUNGS SO, ,DE LTAR LAS DANG PO PA DAM TSIG DANG SDOM
PA LA GNAS SHING DBANG THOB PAS THA MAL PA'I NGA RGYAL BSAL LA
THUN BZHIR LHA'I RNAL 'BYOR GOMS PAR BYED PAS BDAG DANG GZHAN GYI
DON

PHUN SUM TSOGS PA LA MOS PAS ZHI BA'I LAS LA SOGS PA SHIN TU
KHYAD PAR CAN YANG BYA'O, ,SGRUB THABS LAS GSUNGS PA'I RIM PAS
KHA ZAS SBYANG BA DANG SNYING GA SBYANG BA DANG, LKOG MA SBYANG
BA DANG, KHA ZAS KYI BYA BA BYAS NAS BDE BAR 'JUG PAR 'GYUR RO,
,PHYI DANG NANG

GI BDAG NYID CAN GYI SBYIN SREG YI GE GSUM MAM, PHRENG BA'I
SNGAGS SAM, SNGAGS DANG SMAN GYI SBYOR BAS KYANG RDO RJE DANG
PADMA MNYAM PAR SBYAR BA BYAS NAS LAS THAMS CAD BSGRUB PAR BYA'O
ZHES BYA BA NI LAS KYI RGYAL PO MCHOG CES BYA BA'I TING NGE 'DZIN
GSUM PA'O, ,DPAL

GSANG BA 'DUS PA RNAL 'BYOR CHEN PO'I RGYUD KYI SRID PA SKYE BA'I
RIM PAS RDO RJE SEMS DPA'I SGRUB THABS SLOB DPON ZLA BA GRAGS PAS
MDZAD PA RDZOGS SO,, ,,GZHUNG 'DI'I TSAD NI RKANG PA DANG BCAS
PA'I BRGYA PHRAG GNYIS PA'O, ,DPAL BI KRA MA SH'I LA'I

GTZUG LAG KHANG CHEN POR PAndI TA MKHAS PA CHEN PO TA TH'A GA TA
RAKshI TA'I ZHAL SNGA NAS DANG, LO TZ'A BA KLOG SKYA GZHON NU
'BAR GYIS BSGYUR RO, ,SLAD KYIS DPAL THO LING DPE MED LHUN GYIS
GRUB PA'I GTZUG LAG KHANG DU RGYA GAR GYI MKHAN PO MKHAS PA CHEN
PO D'I PAm K'A RA RAKshI TA DANG, KHAMS

PA DGE SLONG LO TZ'A BA BA RIS BCOS SHING BSHAD DE ZHUS NAS GTAN
LA PHAB PA'O,,