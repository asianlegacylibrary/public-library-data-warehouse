@163B #, ,RGYA GAR SKAD DU, A'ARYA BHA DRA TZARYA
PRA

nI DHA NA MA H'A R'A DZA NI BANDHA NA, BOD SKAD DU, 'PHAGS PA
BZANG PO SPYOD PA'I SMON LAM GYI RGYAL PO CHEN PO'I BSHAD SBYAR,
KUN DU BZANG PO LA PHYAG 'TSAL LO, ,BZANG PO SPYOD PA'I SMON LAM
GYI RGYAL PO CHEN PO LA DON MDOR BSDU NA BCU STE, 'DI LTA STE, DE
BZHIN GSHEGS PA RNAMS LA PHYAG 'TSAL

BA DANG; DE LA MCHOD PA DANG, SDIG PA BSHAGS PA DANG, BSOD NAMS
LA RJES SU YI RANG BA DANG, CHOS KYI 'KHOR LO BSKOR BAR BSKUL BA
DANG, DE BZHIN GSHEGS PA RNAMS BZHUGS PAR GSOL BA DANG, DGE BA'I
RTZA BA YONGS SU BSNGO BA DANG, DE'I RAB TU DBYE BA DANG, DE'I
MTHAR

THUG PA DANG, DE'I PHAN YON NO, ,DE LA PHYOGS BCU KUN GYI ZHING
LA SOGS PA NA BZHUGS PA'I SANGS RGYAS BCOM LDAN 'DAS RNAMS LA
SPYIR LUS DANG NGAG DANG YID RNAM PAR MA PHYE BAR PHYAG 'TSAL
BA'I DBANG DU MDZAD NAS GSUNGS PA NI JI SNYED SU DAG CES BYA BA
LA SOGS PA'O, ,JI SNYED CES BYA

@164A *, ,BA NI JI SRID PA STE TSAD JI TZAM YIN PA'O, ,DE'I PHYIR
TSAD YONGS SU BCAD PAR 'GYUR RO, ,DES NA SPYI'I SGRAS SANGS RGYAS
BCOM LDAN 'DAS RNAMS GZHAL DU MED PA NYID DU STON PAS GSUNGS PA
NI SU DAG CES BYA STE, GRANGS DANG MING GI SGO NAS TSAD LAS 'DAS
PA

ZHES BYA BA'I DON TO, ,PHYOGS BCU'I 'JIG RTEN NA ZHES BYA BA NI
PHYOGS BCU PO RNAMS KYI 'GRO BA NA'O, ,DUS GSUM KUN GSHEGS MI YI
SENG GE RNAMS, ,ZHES BYA BA NI DUS GSUM POR GYUR PA MTHA' DAG
STE, DUS GSUM NA BZHUGS PA RNAMS ZHES BYA BA'I DON TO, ,MI'I SENG
GE ZHES

BYA BA NI THAMS CAD LA 'JIGS PA DANG BRAL ZHING GANG LAS KYANG
DOGS PA MED PA NI SENG GE ZHES BYA'O, ,SANGS RGYAS BCOM LDAN 'DAS
RNAMS KYANG LHA DANG BCAS PA'I 'JIGS RTEN NA DE DANG 'DRA BA YIN
TE, DES NA SENG GE DANG 'DRA BAS SENG GE'O, ,MI RNAMS SU SKYE BA
KUN DU BSTAN PA'I

PHYIR DE DAG NI MI YANG YIN PAS NA SANGS RGYAS BCOM LDAN 'DAS
RNAMS NI MI'I SENG GE YIN NO, ,DE DAG THAMS CAD LA BDAG GIS PHYAG
BGYIS TE RAB TU 'DUD DO, ,BRJOD PAR 'DOD PA'I DBANG GIS PHYOGS
GCIG BRJOD PAS THAMS CAD KYI SGRA MTHONG BA DES NA LHAG MA MA LUS
PA YANGS

YONGS SU GZUNG BA'I DON DU MA LUS ZHES GSUNGS SO, ,LUS DANG NGAG
DANG YID RAB TU DANG PA NI MCHOG TU DANG BAR GYUR PA STE, SEMS
RAB TU DANG BAS KUN NAS BSLANG BA'I PHYIR LUS DANG NGAG KYANG RAB
TU DANG BA YIN NO, ,DA NI LUS LA SOGS PA SO SO RNAM PAR PHYE BAS
PHYAG 'TSAL BA GSUNGS TE,

DE LA RE ZHIG LUS KYIS PHYAG 'TSAL BA NI, ZHING GI RDUL SNYED LUS
RAB BTUD PA YIS, ,ZHES BYA BA LA SOGS PA YIN TE, SANGS RGYAS KYI
ZHING GANG GI RDUL DANG MNYAM PA'I LUS RAB TU BTUD PAS SO, ,SNYED
KYI SGRAS NI 'DIR DPE DANG MTHUN PA'I RNAM GRANGS YIN TE KHYAD
PAR MED PA'I PHYIR RO, ,

PHYOGS BCU DUS GSUM DU SON PA'I SANGS RGYAS KYI ZHING THAMS CAD
KYI RDUL DANG MNYAM PA'I ZHING DE'I GRANGS KYI LUS RAB TU BTUD
PAS, RGYAL BA KUN LA RAB TU PHYAG 'TSAL LO, ,ZHES BYA BA NI NYON
MONGS PA'I DGRA LAS RGYAL BA'I PHYIR DANG BDUD LAS RGYAL BA'I
PHYIR NA SANGS RGYAS BCOM LDAN 'DAS RNAMS

@164B LA RGYAL BA ZHES BRJOD DE, JI SKAD DU BCOM LDAN 'DAS KYIS,
SDIG PA'I CHOS LAS NGA RGYAL TE, ,DES NA NYER 'GRO NGA RGYAL BA,
,ZHES BYA BA LA SOGS PA GSUNGS PA BZHIN NO, ,DUS GSUM DU GSHEGS
PA'I RGYAL BA DE DAG THAMS CAD LA RAB TU PHYAG 'TSAL LO, ,BCOM
LDAN 'DAS

GCIG LA SEMS PHYOGS PAR GYUR PA'I PHYIR NA GZHAN LA YID KYIS
STONG PA'I LUS ZHING GI RDUL DANG MNYAM PA KHO NAS RAB TU PHYAG
'TSAL LAM CI ZHE NA MA YIN NO ZHES BRJOD PA NI, RGYAL BA KUN LA
MNGON PHYOGS YID KYIS SU, ,ZHES BYA BA STE, DE BZHIN GSHEGS PA
RNAMS RE RE LA MNGON DU

PHYOGS PA'I SEMS KYIS ZHES BYA BA'I DON TO, ,BZANG PO SPYOD PA'I
SMON LAM STOBS DAG GIS, ,ZHES BYA BA LA, BZANG PO NI DGE BA'O,
,DE NI BZANG PO YANG YIN PAS NA BZANG PO SPYOD PA STE, BYANG CHUB
SEMS DPA'I ZHES BYA BA'I DON TO, ,DE'I DON DU SMON PA NI SMON LAM
STE DON DU GNYER

BA'O; ,DE'I STOBS NI NYON MONGS PA LA SOGS PA RNAMS KYIS ZIL GYIS
MI NON PA DANG MI MTHUN PA'I PHYOGS LAS NGES PAR RGYAL BA YIN TE,
DE NAS DE'I STOBS KYIS TE, RNAM PA GZHAN DU NI 'DI LTA BU'I TSUL
GYI BYA BA MI SRID PA'I PHYIR RO, ,DE BZHIN DU YID KYIS PHYAG
'TSAL

BA NI; RDUL GCIG STENG NA ZHES BYA BA LA SOGS PA'O, ,RDUL GCIG
STENG NA ZHES BYA BA NI RDUL GCIG GI THOG NA'O, ,SANGS RGYAS SRAS
KYI DBUS NA BZHUGS PA ZHES BYA BA NI BYANG CHUB SEMS DPA' TSOGS
DPAG TU MED PA'I DBUS NA SO SOR BZHUGS PA'O, ,SANGS RGYAS RDUL
SNYED

RNAMS ZHES BYA BA NI 'DIR YANG KHYAD PAR MED PA'I PHYIR NA PHYOGS
BCU DUS GSUM DU RJES SU SON PA'I SANGS RGYAS KYI ZHING GI RDUL
DANG MNYAM PA'I BDE BAR GSHEGS PA RNAMS MOS ZHES 'CHAD PAR 'GYUR
BA DANG 'BREL LO, ,JI LTAR RDUL GCIG GI STENG NA DE LTAR TE TSUL
'DI NYID KYIS

MA LUS PAR MTHA' DAG PAR RO, ,CHOS KYI DBYINGS ZHES BYA BA LA,
CHOS THAMS CAD KYI RANG BZHIN NI CHOS NYID DO, ,DE NYID NI
DBYINGS ZHES BYA BA'O, ,RNAM PA DE LTA BU'I CHOS KYI DBYINGS NAM
MKHA'I KHAMS KYI MTHAS GTUGS PA STE, RDUL GCIG GI STENG NA GNAS
PA'I BYANG

@165A *, ,CHUB SEMS DPA'I TSOGS DPAG TU MED PAS SO SOR BSKOR BA'I
BCOM LDAN 'DAS RNAMS KYIS GANG ZHING BAR CHAD MED PAR KHYAD PAR
YID KYIS MOS PA'O, ,LUS DANG NGAG GI LAS DAG NI YID KYIS KUN NAS
BSLANG BA'I PHYIR NA YID KYI LAM RAB TU BSTAN TO, ,DA NI,

DE DAG BSNGAGS PA RGYA MTSO MI ZAD RNAMS, ,ZHES BYA BA LA SOGS
PAS DAG GIS PHYAG 'TSAL LO, ,DE DAG CES BYA BA LA, DE LTAR LHAG
PAR MOS PAR BYAS PA DE DAG LA STE, GANG DAG LA BSNGAGS PA RGYA
MTSO STE, YON TAN RGYA MTSO YOD PA DANG NYAMS PA DANG MTHA' GTUGS
PA MED PA'I PHYIR ZAD PA

MED PAS MI ZAD PA YOD PA DE DAG NI BSNGAGS PA RGYA MTSO MI ZAD PA
RNAMS SO, ,'DIR BSNGAGS PA'I SGRA NI YON TAN GYI RNAM GRANGS YIN
LA, RGYA MTSO'I SGRA NI DON MANG PO BRJOD PA YIN PAR RTOGS PAR
BYA STE, BSNGAGS PA RGYA MTSO MI ZAD PA MNGA' BA DE DAG LA'O,
,DBYANGS KYI YAN LAG RGYA MTSO'I SGRA

KUN GYIS, ,ZHES BYA BA LA, 'DIR YANG YAN LAG GI SGRA NI YON TAN
GYI RNAM GRANGS YIN NO, ,JI LTAR YIN ZHE NA, 'DI LTAR NYAN THOS
KYI THEG PA LA YAN LAG LNGA DANG LDAN PAR BRJOD PA DANG, THEG PA
CHEN POR YANG YAN LAG DRUG CU DANG LDAN PA DANG, YAN LAG STONG
PHRAG BCU DANG LDAN PA DANG, YAN LAG DPAG TU MED PA DANG LDAN

PAR BRJOD PA DER YANG YON TAN LNGA DANG LDAN PA ZHES BYA BA LA
SOGS PAR RTOGS PAR BYA BA YIN PA'I PHYIR DBYANGS KYI YON TAN DANG
LDAN PA'I SGRAS TE DON GYI TSUL GANG YIN PA RGYA MTSO DPAG TU MED
PA DE DAG KUN GYIS SO, ,RGYAL BA KUN GYI ZHES BYA BA LA SOGS PA
LA, ,RGYAL BA RNAMS KYI YON TAN

TE BYANG CHUB KYI SEMS BSKYED PA NAS NYE BAR BZUNG NAS LUS DANG
NGAG DANG YID KYI RANG BZHIN GZHAL DU MED CING THUN MONG MA YIN
PA GANG DAG YIN PA DE DAG RAB TU BRJOD CING STE MNGON PAR SMRA
BAR BYED, ,RAB TU SGROGS PAR BYED CING NGO, ,BDE BAR GSHEGS PA SO
SO NAS MDUN NA

BZHUGS PA LTA BUR GYUR PA DE DAG THAMS CAD BDAG GIS BSTOD PAR
BGYI'O, ,YANG NA BSNGAGS PA RGYA MTSO MI ZAD CES BYA BA NI GZHI
MTHUN PA NYID KYI SGO NAS YON TAN ZHES BYA BA 'DI NYID KYI KHYAD
PAR YIN TE, BDE BAR GSHEGS PA RNAMS KYI YON TAN BSNGAGS PA RGYA
MTSO MI ZAD PA RAB BRJOD

@165B CING ZHES BYA BA'I DON TO, ,DA NI SANGS RGYAS BCOM LDAN
'DAS DE DAG NYID LA BLA NA YOD PA DANG BLA NA MED PA'I MCHOD PA
RNAM PA GNYIS GSUNGS TE, ME TOG DAM PA ZHES BYA BA LA SOGS PA'I
TSIGS SU BCAD PA GNYIS KYIS NI BLA NA YOD PA YIN TE, ME TOG LA
SOGS PA RNAMS KYI NANG NA DAM PA GANG DAG

YIN PA'I ME TOG DAM PA DE DAG DANG, PHRENG BA DAM PA DANG, SIL
SNYAN DAM PA DANG, GUR GUM DANG, TZAN DAN LA SOGS PA'I BYUG PA
DAM PA DANG, GDUGS DAM PA MCHOG DANG, MAR ME MCHOG DANG, BDUG PA
DAM PA DANG, NA BZA' DAM PA DANG, DRI DAM PA DANG, DRI SNA TSOGS
SBYAR

CING LEGS PAR BSGRUBS PA'I PHYE MA'I PHUR MA STE TZAN DAN DANG
GUR GUM DANG GA PUR DANG AA GA RU LA SOGS PA SNA TSOGS KYI RANG
BZHIN RI RAB DANG MNYAM PA DANG, BKOD PA KHYAD PAR 'PHAGS PA
MCHOG KUN GYIS, ,ZHES BYA BA BKOD PA DAM PA DANG, 'DIR BKOD PA'I
SGRA NI TSOGS PA'I RNAM

GRANGS YIN TE, LHA DANG MI RNAMS KYI LHA RDZAS RNAM PA THAMS CAD
KYI MCHOG DANG LDAN PA RNAMS KYIS RGYAL BA THAMS CAD LA MCHOD PAR
BGYI'O, ,MCHOD PA GANG RNAMS BLA MED RGYA CHE BA, ,ZHES BYA BA LA
SOGS PAS NI BLA NA MED PA YANG GSUNGS SO, ,BYANG CHUB SEMS DPA'I
TING NGE

'DZIN GYI MTHUS BSKYED PA'I MCHOD PA GANG RNAMS BLA NA MED CING
SANGS RGYAS KYI ZHING THAMS CAD DU SPROS PAS CHOS KYI DBYINGS KYI
MTHAR THUG PA'I RGYA CHE BA DE DAG RGYAL BA THAMS CAD LA BDAG
LHAG PAR MOS SO, ,BZANG PO SPYOD LA DAD PA'I STONGS DAG GIS,
,ZHES BYA BA LA,

BZANG PO SPYOD PA LA LHAG PAR MOS SHING MNGON PAR YID CHES PA
DANG, MNGON PAR NGES PA DE'I STOBS KYIS TE, DE LA MING DU MA DAG
LAS BZANG PO SPYOD PA NA DE LTAR RNAM PA SNA TSOGS PA'I MCHOD PA
BYANG CHUB SEMS DPA'I BYAMS PA LTAR MOS PA YIN NO, ,DA NI JI SKAD
BRJOD PA'I PHYAG 'TSAL BA

DANG; MCHOD PA NYE BAR BSDUS PAR GSUNGS PA NI, RGYAL BA KUN LA
PHYAG 'TSAL MCHOD PAR BGYI, ,ZHES BYA BA STE, RGYAL BA THAMS CAD
LA PHYAG 'TSAL ZHING MCHOD PAR BGYI BA'O, ,KUN NAS SLONG BA DANG,
GNAS DANG, NGO BO NYID RNAM PA GSUM GYI SGO NAS SDIG PA BSHAGS PA
GSUNGS

@166A *, ,PA NI; 'DOD CHAGS ZHE SDANG ZHES BYA BA LA SOGS PA'O,
,DE LA SDIG PA KUN NAS SLONG BA'I RGYU GANG ZHIG YIN ZHE NA, 'DOD
CHAGS ZHE SDANG GTI MUG NI KUN NAS SLONG BA'I RGYU YIN NO, ,GNAS
GANG YIN ZHE NA, GNAS NI LUS DANG NGAG DANG YID YIN NO, ,NGO BO
NYID NI, SDIG BA BDAG

GIS BGYIS PA CI MCHIS PA, ,ZHES BYA BA STE, SKYE BA 'DI 'AM SKYE
BA PHYI MA DAG TU BDAG NYID KYIS BYAS PA DANG BYED DU BCUG PA
DANG BYED PA LA RJES SU YI RANG BA'O, ,DE THAMS CAD NI DE DAG
THAMS CAD RGYAL BA SRAS DANG BCAS PA RNAMS KYI SPYAN SNGAR MNGON
SUM DU 'DUG PA LTA BUS SKAD CIG TZAM LA 'ANG 'GYOD

BZHIN PAS SO SOR BSHAGS PAR BYA ZHING BSAL BAR BGYI'O, ,DA NI
PHYOGS BCU'I 'GRO BA KUN DANG ZHES BYA BA LA SOGS PAS BSOD NAMS
LA RJES SU YI RANG BA GSUNGS SO, ,PHYOGS BCU'I 'GRO BA'I BSOD
NAMS SBYIN PA DANG, TSUL KHRIMS DANG, BSGOM PA LAS BYUNG BA DUS
GSUM PA

GANG YIN PA DANG, GANG YANG SLOB PA'I GANG ZAG BDUN PO RNAMS
DANG, GANG YANG MI SLOB PA'I DGRA BCOM PA RNAMS DANG, RANG RGYAL
BA RNAM PA GNYIS PO BSE RU LTA BU DANG, TSOGS NA SPYOD PA RNAMS
KYI BSOD NAMS DUS GSUM LA 'JIG RTEN LAS 'DAS PA GANG YIN PA DANG,
GANG YANG

SEMS DANG PO BSKYED PA NAS NYE BAR BZUNG BA'I BYANG CHUB SEMS
DPA' THAMS CAD DANG, SANGS RGYAS BCOM LDAN 'DAS DUS GSUM DU
GSHEGS PA RNAMS KYI BRDA LAS BYUNG BA'I BYANG CHUB KYI SEMS
BSKYED PA NAS NYE BAR BZUNG STE, PHA ROL TU PHYIN PA DANG SA LA
SOGS PA LAS NGES PAR

SKYES PA RE RE ZHING DUS GSUM DU GYUR PA 'JIG RTEN PA DANG, 'JIG
RTEN LAS 'DAS PA'I BSOD NAMS KYI TSOGS GZHAL DU MED CING BSAM
GYIS MI KHYAB PA SANGS RGYAS KYI YE SHES KYI SKYOD YUL DU GYUR PA
GANG YIN PA DE DAG THAMS CAD LA BDAG RJES SU YI RANG BAR BGYID
DO, ,'GRO BA'I SGRA MA LUS PA RJOD

PAR BYED PA NYID KYIS SLOB PA DANG MI SLOB PA LA SOGS PA'I BSOD
NAMS 'DUS BAR GRUB BZHIN DU SO SOR NYE BAR BLANGS PA LA DON CI
ZHIG YOD CE NA DE NI MA YIN TE, 'GRO BAS NA 'GO BA STE SRID PA
DANG BCAS PA ZHES BYA BA'I DON NAM, 'KHOR BAR 'GRO BA ZHES BYA
BA'I DON NO, ,DE LA KHA CIG LA NI SHIN TU 'GRO BA

@166B MED PA'I PHYIR DANG, KHA CIG NI MI 'GRO BA NYID KYIS 'GRO
BA'I SGRAR BRJOD PAR BYA BA MA YIN TE, DES NA THA DAD PAR BSTAN
PA YIN NO, ,DA NI CHOS KYI 'KHOR LO BSKOR BAR BSKUL BA NI, PHYOGS
BCU'I 'JIG RTEN ZHES BYA BA LA SOGS PA GSUNGS SO, ,PHYOGS BCU'I
'JIG RTEN RNAMS NA 'GRO BA'I SGRON MA

STE; 'JIG RTEN GYI PHYI DANG NANG GI MUN PA'I TSOGS RNAMS SEL BAR
BYED PA'I BDAG NYID YIN PA'I PHYIR NA SANGS RGYAS BCOM LDAN 'DAS
RNAMS NI 'JIG RTEN GYI SGRON MA YIN NO, ,BYANG CHUB RIM PAR SANGS
RGYAS ZHES BYA BA NI BLA NA MED PA YANG DAG PAR RDZOGS PA'I BYANG
CHUB TU MNGON PAR SANGS RGYAS

PA'O; ,MA CHAGS BRNYES ZHES BYA BA NI MA CHAGS PA NYID THOB PA
STE, MNGON PAR BYANG CHUB PA'I CHOS KYI TSUL LAS DON MA LUS PA'I
RANG BZHIN YONGS SU SHES PA'I PHYIR NA CHAGS PA THAMS CAD LAS
YANG DAG PAR 'DAS PA'O, ,CHOS ZAB MO RTOGS PA'I DON DU MI GNYER
ZHING MNGON PAR MI BRTZON PA GZHAN

DAG GIS RTOGS PAR DKA' BA DES NA GANG DAG CHOS BSTAN PA LA SPROS
PA MED PAR 'JIG RTEN GYI KHAMS SNA TSOGS PA RNAMS NA BYANG CHUB
KYI SHING MCHOG GI DRUNG DU GSHEGS NAS BZHUGS PA GANG YIN PA'I
'JIG RTEN GYI MGON PO DE DAG THAMS CAD LA BDAG GIS 'GRO BA'I MI
SHES PA'I MUN PA

BSAL BA'I PHYIR DANG, BLA NA MED PA'I YE SHES KYI SNANG BA BYA
BA'I PHYIR NA BLA NA MED PA'I CHOS KYI 'KHOR LO BSKOR BA'I DON DU
SA'I STENG DU PUS MO BTZUGS SHING THAL MO SBYAR BA BYAS NAS SO
SO'I MDUN DU GNAS PA LTA BUS BSKUL BAR BGYID DO ZHES BYA BA NI
CHOS KYI 'KHOR LO BSKOR BA'I DON DU BSKUL BA'O, ,DA NI,

MYA NGAN 'DAS STON GANG BZHED DE DAG LA, ,ZHES BYA BA LA SOGS PAS
GSOL BA 'DEBS SO, ,GANG ZHES BYA BA NI KHYAD PAR MED PA YIN YANG
SKABS YIN BA'I PHYIR PHYOGS BCU'I 'JIG RTEN SGRON MA ZHES BYA BA
DANG MNGON PAR 'BREL TO, ,PHYOGS BCU'I SANGS RGYAS BCOM LDAN 'DAS
GANG DAG MYA NGAN 'DAS

STON TE; MYA NGAN 'DAS PA STON PAR BZHED PA DE DAG THAMS CAD LA
BDAG GIS THAL MO RAB TU SBYAR NAS YUN RING DU BZHUGS PA'I DON DU
GSOL BAR BGYI STE ZHU BA 'BUL LO, ,DUS JI SRID DU ZHE NA, BSKAL
BA ZHING GI RDUL SNYED DE DUS GSUM DU RTOGS PA'I SANGS RGYAS KYI
ZHING THAMS CAD KYI RDUL DANG MNYAM

@167A *, ,PA'I BSKAL PAR BZHUGS BAR RO, ,CI'I DON DU ZHE NA, MGON
MED PAR GYUR BA'I 'GRO BA KUN LA PHAN ZHING BDE BA'I PHYIR RO,
,DE LA PHAN PA NI GTAN DU BA'I GRUB PA DANG BDE BA STE MYA NGAN
LAS 'DAS PA'I LAM THOB PA'O, ,BDE BA NI LHA GRANGS KYI NYE BAR
SPYOD PA THOB BA'O, ,DA NI JI SKAD

BRJOD PA'I PHYAG 'TSAL BA LA SOGS PAS BSKYED PA'I BSOD NAMS KYI
PHUNG PO GZHAL DU MED PAR YONGS SU SDO BAR BYED PA NI, PHYAG
'TSAL BA DANG MCHOD CING BSHAGS PA DANG ZHES BYA BA LA SOGS PAS
SO, ,PHYAG 'TSAL BA DANG, MCHOD PA DANG, SDIG BA BSHAGS PA DANG,
BSOD NAMS LA RJES SU

YI RANG BA DANG, CHOS KYI 'KHOR LO BSKOR BAR BSKUL BA DANG, DE
BZHIN GSHEGS PA LA GSOL BA BTAB PA'I DGE BA CUNG ZAD BDAG GIS CI
BSAGS PA STE NYE BAR BSGRUBS PA DE DAG THAMS CAD BDAG GIS BLA NA
MED PA YANG DAG PAR RDZOGS PA'I BYANG CHUB KYI PHYIR BSNGO BAR
BGYI'O, ,DA NI BRGYAD

BA DE'I RAB TU DBYE BA STE, KUN DU BZANG PO'I SMON LAM DE'I YAN
LAG SO SO'I RAB TU DBYE BA NI DE'I RAB TU DBYE BA YIN NO, ,DE
YANG RNAM PA BCU DRUG STE, 'DI LTA STE BSAM PA'I SGO NAS DANG,
BYANG CHUB KYI SEMS MI BRJED PA'I SGO NAS DANG, MA GOS PA'I SBYOR
BA'I SGO NAS DANG, SEMS CAN LA

PHAN PA'I SGO NAS DANG, GO CHA'I SGO NAS DANG, SKAL PA MNYAM PA'I
BYANG CHUB SEMS DPA' DANG PHRAD PA'I SGO NAS DANG, DGE BA'I BSHES
GNYEN MNYES PAR BYED PA'I SGO NAS DANG, DE BZHIN GSHEGS PA MNGON
DU GYUR PA'I SGO NAS DANG, DAM PA'I CHOS YONGS SU 'DZIN PA'I SGO
NAS DANG, MI ZAD PA'I

MDZOD THOB PA'I SGO NAS DANG, 'JUG PA'I SGO NAS DANG, STOBS KYI
SGO NAS DANG, SGRUB PA'I SGO NAS DANG, LAS KYI SGO NAS DANG, RJES
SU SLOB PA YONGS SU PHYE BA'I SGO NAS DANG, BSDU BA'I SGO NAS SO,
,DE LA BSAM PA'I SGO NAS NI RNAM PA DANG PO'O, ,DE YANG RNAM PA
GSUM STE, DE BZHIN GSHEGS PA LA MCHOD

PA DANG DGONGS PA YONGS SU RDZOGS PA'I BSAM PA NI, 'DAS PA'I
SANGS RGYAS RNAMS DANG ZHES BYA BA LA SOGS PA'O, ,MYA NGAN LAS
'DAS PA BSTAN ZIN PA'I SANGS RGYAS BCOM LDAN 'DAS RNAMS LA BLA NA
MED PA'I MCHOD PAS MCHOD PAR GYUR CING PHYOGS BCU'I 'JIG RTEN TE,
'JIG RTEN GYI KHAMS

@167B DU MA RNAMS NA 'GRO BA MTHA' DAG LA PHAN PA DANG BDE BA
SGRUB PA LHUR MDZAD PA DANG, DE LTAR BZHUGS SHING 'TSO BA GANG
YIN PA DE DAG RNAMS KYANG DE BZHIN DU MCHOD PAR GYUR CIG PA'O,
,GANG YANG MA BYON PA 'BYUNG BAR 'GYUR BA DE DAG KYANG RAB MYUR
BAR TE DKA' BA MED PA KHO NAR BSAM RDZOGS BYANG CHUB RIM PAR

SANGS RGYAS SPYON CIG PA'O, ,PHYED SNGA MAS NI DE BZHIN GSHEGS PA
LA MCHOD PA'I BSAM PA DANG, PHYED PHYI MAS NI DGONGS PA YONGS SU
RDZOGS PA'I BSAM PA BSTAN TO, ,SANGS RGYAS KYI ZHING YONGS SU
SBYONG BA'I BSAM PA NI, PHYOGS BCU'I ZHING RNAMS GANG DAG JI
SNYED PA, ,ZHES BYA BA LA SOGS PA GANG

GSUNGS PA YIN NO, ,PHYOGS BCU RNAMS NA SANGS RGYAS KYI ZHING
RNAMS GANG DAG CES BYA BA GANG DAG YOD PA JI SNYED CES BYA BA NI
SRID PA DE DAG THAMS CAD BDE BA CAN BZHIN DU RGYA CHER YONGS SU
DAG PAR GYUR TE, DPAG TU MED PA'I 'JIG RTEN GYI KHAMS KYI GNAS
RNAMS SO SOR THA GRU CHE BAR

GYUR CING, BYANG CHUB SHING DBANG DRUNG GSHEGS RGYAL BA STE, BCOM
LDAN 'DAS RNAMS DANG BYANG CHUB SEMS DPA' RNAMS KYIS RAB TU GANG
BAR TE KUN NAS BAR MTSAMS MED PAR KHYAB PAR SHOG CES BYA BA'O,
,SEMS CAN THAMS CAD BDE BA'I LHAG PA'I BSAM PA NI PHYOGS BCU'I
ZHES BYA BA LA

SOGS PA GANG GSUNGS PA YIN TE, PHYOGS BCU RNAMS NA SKYE GNAS
BZHIS BSDUS PA 'GRO BA DRUG GI SEMS CAN GANG RNAMS JI SNYED YOD
PA DE DAG RTAG TU STE, GTAN DU LUS DANG SEMS KYI NAD DANG BRAL
BAR GYUR CIG ,NYAMS PA MED PA MCHOG TU GYUR BA'I BDE BAS BDE BAR
GYUR CIG ,DE

DAG GI CHOS DANG LDAN PA'I DON DE MTHUN PA STE RJES SU MTHUN PAR
GRUB PAR SHOG LA, 'GRO BA KUN GYIS CHOS DANG LDAN PA'I RE BA YANG
RTAG TU 'GRUB PAR SHOG STE, YONGS SU RDZOGS PAR GYUR CIG PA'O,
,DA NI MI MTHUN PA'I PHYOGS SPANG BA NYE BAR STON PA'I SGO NAS
TSIGS SU BCAD PA BZHIS RNAM PA

GNYIS PA BYANG CHUB KYI SEMS MI BRJED PA NI, BYANG CHUB SPYOD PA
DAG NI BDAG SPYOD TSE, ,ZHES BYA BA NAS BRTZAMS NAS, DE DAG MA
LUS YONGS SU BYANG BAR SHOG ,CES BYA BA'I BAR GYIS GANG GSUNGS PA
YIN NO, ,BYANG CHUB CES BYA BA NI BLA NA MED PA YANG DAG PAR
RDZOGS PA'I BYANG CHUB STE, DE'I DON DU SPYOD

@168A *, ,PA NI BYANG CHUB SPYOD PA'O, ,DE LA BDAG SPYOD PA'I TSE
'GRO BA KUN DU SKYE BA DRAN PAR GYUR CIG ,DE BZHIN DU TSE RABS
KUN DU 'CHI 'PHO BA DANG SKYE BA NAS BDAG NI RAB TU 'BYUNG BAR
SHOG ,CES BYA BA 'CHI 'PHO BA DANG SKYE BA DAG GIS NI DON GYIS NA
BAR GYI GNAS SKABS BRJOD PA NYID DU

BLTA BAR BYA STE, 'DI NI BYANG CHUB KYI SEMS MI NYAMS PA'I RGYU
DANG PO YIN NO, ,DE BZHIN DU RGYAL BA KUN GYI RJES SU SLOB BYED
CING, ,ZHES BYA BA LA SOGS PA LA, DUS GSUM DU GSHEGS PA'I RGYAL
BA MA LUS PA RNAMS KYI BSLAB PA LA RJES SU SLOB PAR BYED CING,
BZANG PO SPYOD PA ZHES PA LA,

BZANG PO SPYOD PA YONGS SU RDZOGS BYED CING, ,ZHES BYA BA YANG
DAG PAR SGRUB PAR BYED PA NA CI ZHIG GI BDAG GIS BYA ZHE NA,
,TSUL KHRIMS SPYOD PA DRI MED YONGS DAG PA, ,RTAG TU MA NYAMS
SKYON MED SPYOD BAR SHOG ,CES BYA BA STE, DPER NA YID BZHIN GYI
NOR BU RIN PO CHE NI GLO BUR GYI DRI

MA DANG MI LDAN PA NYID KYIS DRI MA MED PA DANG, LUS KYI NYES PA
DANG BRAL BA'I PHYIR RANG BZHIN GYIS YONGS SU DAG PA YIN NO, ,DE
NYID KYI PHYIR MA NYAMS PA DANG SKYON MED PA YIN TE, 'DOD PA
THAMS CAD SKONG PAR BYED PA DANG, YONGS SU GDUNG BA THAMS CAD SEL
BAR BYED PA YIN ZHING NAD THAMS

CAD DANG BRAL BAR BYED PA DANG, DUS MA YIN PAR 'CHI BA RAB TU ZHI
BAR BYED PA DANG, GZHAN GYI DON BSGRUB PA LA 'JUG PA 'BA' ZHIG
YIN TE, DE BZHIN DU BYANG CHUB SEMS DPA' RNAMS KYI TSUL KHRIMS
KYANG RIN PO CHE DANG 'DRA BAS RIN PO CHE YIN TE, GLO BUR GYI LAS
DANG NYON MONGS

PA'I DRI MA DANG, MA 'DRES PA'I PHYIR DRI MA MED PA DANG, NYAN
THOS DANG RANG SANGS RGYAS KYI THEG PA'I SEMS BSKYED PA'I LUS KYI
SKYON DANG BRAL BA'I PHYIR DANG, MED NA MI 'BYUNG BA NYID KYIS
RNAM PA THAMS CAD MKHYEN PA NYID DU SEMS BSKYED PA RIN PO CHE'I
RANG BZHIN YIN PA'I PHYIR, KUN NAS

YONGS SU DAG BA DANG, BYANG CHUB SEMS DPA'I BSLAB PA THAMS CAD LA
GUS PAR BYED PA NYID KYIS LTUNG BA KUN DU MI SPYOD PA'I PHYIR NA
BSLAB PA MA NYAMS PAS MA NYAMS PA DANG, 'DAS PA'I YUL NYAMS SU
MYONG BA LA LTOS NAS SRED PA SKYE ZHING MA 'ONGS PA'I SKYE BA LA
YANG 'DIR BA DAG NYID DU

@168B MNGON PAR DGA' BA DANG, DA LTAR BYUNG BA LA LHAG PAR ZHEN
PA'I SRED PA STE DUS GSUM PA'I SRED PAS STON PAR BYED PA 'DI DAG
GIS CUNG ZHIG KYANG SKYO BA MED PA'I PHYIR SKYON MED PA YIN ZHING
SA BZHIN DU SANGS RGYAS DANG BYANG CHUB SEMS DPA'I YON TAN THAMS
CAD KYI RTEN DU GYUR PA'I PHYIR DANG,

'GRO BA'I 'DOD PA THAMS CAD YONGS SU SKONG BA'I PHYIR YONGS SU
GDUNG BA THAMS CAD SEL ZHING NAD THAMS CAD SEL BA DANG, LHA DANG
MI RNAMS SU DPAG TU MED PA'I TSE BSGRUB PA DANG, GZHAN GYI DON
BSGRUB PA LA 'JUG PA LA 'JUG PA 'BA' ZHIG TU GYUR PA YIN NO,
,NGES PA'I TSIG

GIS LUS DANG SEMS KYI GDUNG BA THAMS CAD SEL BAR BYED PA'I PHYIR
NA BSIL BAR GYUR PA NYID KYIS NA TSUL KHRIMS SO, ,TSUL KHRIMS
SPYOD PA ZHES BYA BA NI TSUL KHRIMS NYID SPYOD PA YIN PAS TSUL
KHRIMS SPYOD PA STE SPYAD PAS NA SPYOD PA'O, ,RNAM PA DE LTA BU'I
TSUL KHRIMS SPYOD PA DRI MED PA YONGS

SU DAG PA MA NYAMS PA SKYON MED PA LA BYANG CHUB KYI BAR DU RTAG
TU SPYOD PAR SHOG CIG CES BYA BA STE, 'DI NI BYANG CHUB KYI SEMS
MI BRJOD PA'I RGYU GNYIS PA YIN NO, ,LHA YI SKAD DANG ZHES BYA BA
LA SOGS PA NI LHA RNAMS LA LHA'I SKAD KYIS SO, ,KLU DANG GNOD
SBYIN DANG GRUL BUM DANG MI RNAMS LA NI

DE'I SKAD DE SGRA RNAMS KYIS SO, ,MDOR NA, 'GRO BA KUN GYI SGRA
RNAMS JI TZAM PA, ,DE DANG DE DAG GIS DE DAG LA DE LTAR SO SOR
BYANG CHUB KYI BAR DU DAM PA'I CHOS BSTAN TO ZHES BYA BA 'DI NI
BYANG CHUB KYI SEMS MI BRJED PA'I RGYU GSUM PA YIN NO, ,DES SHING
ZHES BYA BA LA SOGS PA LA DES PA NI RGYUD 'JOM

PA'O; ,PHA ROL TU PHYIN PA NI SBYIN PA LA SOGS PA BCU'O, ,DE DAG
LA BRTZON PA NI BDAG NYID THAMS CAD KYIS RNAM PA THAMS CAD DU
GRIMS SHING YID MI SKYO BA'O, ,NAMS KYANG ZHES BYA BA NI BYANG
CHUB KYI SEMS BYANG CHUB KYI SNYING PO'I BAR DU NAM YANG BRJED
PAR MA GYUR CIG PA STE, 'DI NI RGYU

BZHI PA'O, ,TSIGS SU BCAD PA PHYED DANG BZHI PO 'DI DAG GIS NI
BYANG CHUB KYI SEMS KYI MI MTHUN PA'I PHYOGS SU GYUR PA'I SGRIB
PA GANG YIN PA DE DAG GI GNYEN PO BSTAN PAR MDZAD PA YIN NO, ,DA
NI TSIGS SU BCAD PA PHYED KYIS MI MTHUN PA'I PHYOGS SPANG BA
BSTAN PA NI, SDIG PA GANG RNAMS

@169A *, ,SGRIB PAR GYUR PA DAG ,CES BYA BA LA SOGS PA GANG
GSUNGS PA YIN NO, ,SDIG PA GANG RNAMS BYANG CHUB SEMS LA BAR DU
GCOD PAR BYED PA'I SGRIB PAR GYUR PA DE DAG THAMS CAD DU THAMS
CAD MA LUS PAR YONGS SU BYANG BAR STE SPANG BAR SHOG CIG CES
PA'O, ,

DE NI RNAM PA GSUM MA GOS PA'I SPYOR BA RGYU RNAM PA GSUM PO GANG
LAS GANG DU JI LTAR ZHES BYA BAS GSUNGS PA NI, LAS DANG NYON
MONGS ZHES BYA BA LA SOGS PA'O, ,RNAMS LAS ZHES BYA BA NI LAS
DANG NYON MONGS PA DANG BDUD KYI LAS RNAMS LAS TE, LAS 'DI YANG
KHYAD PAR MED

PA'I PHYIR NA DGE BA DANG MI DGE BA DANG MI G-YO BA RNAM BA GSUM
GANG YANG GZUNG NGO, ,DE LA MI DGE BA'I LAS DANG NYON MONGS PA
BDUD KYI LAS RNAMS LAS GROL BA NI DE DAG GIS MA GOS PAR 'JIG RTEN
GYI 'GRO BA LA SOGS PA RNAMS SU RTAG TU SPYAD DO, ,CI DANG 'DRA
BAR ZHE NA, JI LTAR PADMA

CHUS MI CHAGS PA BZHIN, ,ZHES BYA BA STE, DPER NA PADMA CHUR
SKYES PA CHUS MI GOS PA DE BZHIN DU BDAG LAS DANG NYON MONGS PA
DANG BDUD KYI LAS LA SOGS PA 'JIG RTEN GYI CHOS RNAMS KYIS MA GOS
PAR RO, ,DE BZHIN DU DGE BA DANG MI G-YO BA'I LAS RNAMS SU CHAGS
PA MED PA STE, RNAM

PAR SMIN PA'I 'BRAS BU LA MI LTOS PAR DE BZHIN 'GRO BA MTHA' DAG
LA PHAN BA DANG BSGRUB PA'I DON NYID 'BA' ZHIG TU SPYAD PAR BYA
STE BYANG CHUB SEMS DPA'I SPYOD PA LA ZHES KHONG NAS DBYUNG NGO,
,CI 'DRA BAR ZHE NA, NYI ZLA NAM MKHAR THOGS PA MED LTAR ZHES BYA
BA STE, DPER NA NYI MA DANG ZLA BA

DAG 'JIG RTEN NA YID BZHIN GYI NOR BU LTAR GZHAN GYI DON BYED PA
LA RO GCIG TU 'JUG PA'I PHYIR RANG GI DON LA CHAGS PA PHRA MO
YANG MED PAR NYIN DANG MTSAN MO NAM MKHA' LA RGYU BA DE BZHIN DU
SPYAD PA'O, ,DE LA BDUD CES BYA BA NI DGE BA'I BAR CHAD BYED CING
BYANG CHUB KYI GEGS SU GYUR PA LAM

DAM PA LAS LDOG PAR BYED PA YIN NO, ,DAM PA'I NGES TSIG NI CHOS
NI DAM PA YIN LA CHOS KYI 'TSO BA 'GOG PAR BYED PA'I PHYIR GSOD
PAR BYED PAS NA BDUD CES BRJOD DO, ,DE'I LAS NI RGYUS PHAN BA'I
DNGOS PO LAS PHYIR PHYOGS PA'O, ,RNAM PA BZHI PA 'DI DANG PHA ROL
TU SEMS BSKYED MA

@169B LUS PA LA PHAN 'DOGS PA NI ZHING GI KHYON DANG ZHES BYA BA
LA SOGS PA GANG GSUNGS PA YIN NO, ,'GRO BA'I NGAN SONG GI SDUG
BSNGAL NGAN SONG GSUM GYIS DBYE BA CAN THAMS CAD RAB TU ZHI BYED
CING NGO, ,CI'I PHYIR NGAN SONG GI SDUG BSNGAL KHO NA ZHI BAR
BYED PAR GSUNGS SHE NA, DE DAG NI SHIN

TU GDUNG BAR BYED PA YIN PA'I PHYIR GTZOR NYE BAR BLANGS PA YIN
TE, 'KHOR BA'I SDUG BSNGAL THAMS CAD NYID ZHI BAR BYED PA ZHES
BYA BAR RIG PAR BYA'O, ,PHUL DU BYUNG BA'I BDE BA DAG LA 'GRO BA
KUN 'GOD PA NA'O, ,CI ZHIG BYED CE NA, 'GRO BA THAMS CAD LA NI
PHAN PHYIR SPYAD DE, YID SKYO

BA MED PAR SBYOR BA GZHAN MED PAR BLA NA MED PA'I YE SHES THOB
BAR BYED PA'I DON DU ZHES BYA BA'I DON TO, ,SPYAD PA NI 'BAD PAR
BYA BA'O, ,DUS JI SRID DU ZHE NA, ZHING GI KHYON DANG PHYOGS
RNAMS JI TZAM PAR, ,ZHES BYA BA STE, JI TZAM PAR ZHES PA NI JI
SRID DU'O, ,ZHING GI KHYON ZHES

BYA BA NI SANGS RGYAS KYI ZHING JI SRID PA'I KHYON RAB TU RGYUGS
DANG RGYAN TE SKABS BRGYUD LAS 'BYUNG BA'O, ,PHYOGS RNAMS ZHES
BYA BA NI PHYOGS BCU PA RNAMS SU STE DE SRID DU SPYAD CES 'BREL
TO, ,RNAM PA LNGA PA NI GO CHA'O, ,DE YANG RNAM BA GSUM STE,
SANGS RGYAS KYI CHOS YONGS SU

RDZOGS PAR BYED PA DANG, SEMS CAN GYI SPYOD PA DANG MTHUN PAR
'DUG PA DANG, DAM PA'I CHOS RAB TU SBYIN PA'I SGO NAS TE, BYANG
CHUB SPYOD PA YONGS SU RDZOGS BYED CING, ,ZHES BYA BA LA SOGS PA
GANG GSUNGS PA YIN NO, ,BYANG CHUB SPYOD PA YONGS SU RDZOGS BYED
CING, ,ZHES

BYA BA LA; BYANG CHUB KYI DON DU SPYOD PA NI BYANG CHUB SPYOD PA
STE, DE YONGS SU RDZOGS PAR BYED PA NI SANGS RGYAS KYI CHOS RNAMS
SGRUB PAR BYED CING ZHES BYA BA'I DON TO, ,SKYE BA DANG SKYE BAR
SEMS CAN RNAMS KYI SEMS KYI SPYOD PA RNAMS SHES PAR BYAS NAS,
RANG BZHIN GYIS RGYU MED CING

'GROGS NA BDE BAS DE DAG DANG MI MTHUN PA MED PAR RJES SU MTHUN
PAR 'JUG PA'O, ,BZANG PO SPYOD PA DAG NI RAB STON CING, ,ZHES BYA
BA LA 'DIR BZANG PO SPYOD PA NI CHOS STON PA'I RANG BZHIN YIN PAR
BZUNG STE, RAB TU STON PAR BRJOD PAR 'DOD PA'I DAG LAS BZANG PO
SPYOD PAR

@170A *, ,BTAGS PA'I PHYIR NA, DE 'GRO BA LA RAB TU STON PA DANG
BRJOD PA DANG GSOL BAR BYED CING, MA 'ONGS PA BSKAL PA PHYI MA'I
MTHAR THUG BA KUN DU YID YONGS SU MI SKYO BAR SPYOD PAR GYUR ZHES
BYA BA DANG, RNAM PA DRUG PA LUS DANG NGAG DANG YID KYI SPYOD PA
DANG SMON LAM

GYIS SKAL BA MNYAM PA'I BYANG CHUB SEMS DPA' DANG 'GROGS PA NI,
BDAG GI SPYOD DANG MTSUNGS PAR LDAN PA ZHES BYA BA LA SOGS PA
GANG GSUNGS PA YIN NO, ,BDAG GI SPYOD DANG STE SPYOD PA'I SGO NAS
MTSUNGS PAR GANG SPYOD PA STE, MNYAM PAR SPYOD PA'I BYANG CHUB
SEMS DPA' DE

DAG DANG NI RTAG TU 'GROGS PAR SHOG STE, JI SRID BYANG CHUB KYI
BAR DU LHAN CIG GNAS PAR GYUR CIG PA'O, ,LUS DANG NGAG RNAMS DANG
NI YID KYIS KYANG, ,DE DAG NYID DANG LHAN CIG TU BYANG CHUB SEMS
DPA'I SPYOD PA GCIG PA SMON LAM GCIG TU SPYAD DE KUN NAS NYON
MONGS PA CAN MA

YIN PAR GNAS PAR BYA'O, ,RNAM PA BDUN PA PHAN PA'I BSAM PAS NYE
BAR BSTAN PA SGRUB PA DAG GIS DGE BA'I BSHES GNYEN MNYES PAR BYED
PA'I SGO NAS NI, BDAG LA PHAN BAR 'DOD PA'I GROGS PO GANG, ,ZHES
BYA BA LA SOGS PA RNAMS KYIS GANG GSUNGS PA YIN NO, ,GROGS

PO GANG DAG PHAN PAR 'DOD CING BZANG PO SPYOD PA RAB TU STON PAR
BYED, 'CHAD PAR BYED LA CHOS SMRA BAR BYED PA DE DAG DANG YANG
BDAG LHAN CIG RTAG TU PHRAD PAR TE NYE BAR GNAS PAR SHOG CIG
PA'O, ,DE DAG KYANG BDAG GIS NAMS KYANG STE 'GA'I TSE YANG YID MI
'BYUNG STE CUNG ZAD TZAM

SUN PAR YANG MI BYA'O, ,JI SRID BYANG CHUB KYI BAR DU GTAN DU
RJES SU MTHUN PAR 'JUG PAR BYA'O, ,RNAM PA BRGYAD PA DUS RING BAR
MCHOD PA'I BYA BAS MI SKYO BAR DE BZHIN GSHEGS PAR MNGON DU GYUR
PA NI, SANGS RGYAS SRAS KYIS BSKOR BA'I MGON PO RNAMS, ,ZHES BYA
BA LA

SOGS PA'O, ,PHYOGS BCU BO RNAMS THAMS CAD DU RGYAL BA SANGS RGYAS
BCOM LDAN 'DAS MGON PO ZHES BYA BA 'GRO BA'I GNYEN GCIG TU GYUR
PA BYANG CHUB SEMS DPA'I TSOGS KYIS KUN NAS BSKOR BA RNAMS RTAG
TU THOGS PA MED PA'I MIG GIS MNGON SUM DU ZHES BYA BA MNGON DU

@170B PHYOGS SHING MNGON DU GYUR PAR BLTA BAR BGYI ZHING, DE DAG
LA YANG SO SOR SKAD CIG RE RE LA RNAM PA THAMS CAD KYI MCHOG DANG
LDAN PA'I MCHOD PA NAM MKHA'I LTAR YANGS PA RGYA CHEN POR GYUR PA
CHOS KYIS DBYINGS KHYAB PA DAG BGYI'O, ,DUS JI SRID DU ZHE NA, MA
'ONGS BSKAL PA KUN DU MI SKYO

BAR; ,ZHES BYA BA STE, PHYI MA'I MTHA'I MUR THUG PA MA 'ONGS PA'I
BSKAL BA THAMS CAD DU SKYO BA MED PA'I YID DANG LDAN PAS BGYI
BA'O, ,RNAM PA DGU PA 'DZIN PA DANG STON PAR BYED PA'I BYA BA DAG
GIS DAM PA'I CHOS YONGS SU 'DZIN PA'I RGYAL BA RNAMS KYI DAM CHOS
'DZIN PA DANG ZHES BYA BA LA

SOGS PA GANG GSUNGS PA YIN NO, ,DUS GSUM GYI RGYAL BA THAMS CAD
KYIS BSTAN PA'I CHOS GSUNG RAB YAN LAG BCU GNYIS PO GANG YIN PA
DE DAG GZUNGS KYI STOBS KYIS 'DZIN PAR BYED PA YANG DAG PAR 'DZIN
PAR BYED PA DANG, CHOS STON PA'I RANG BZHIN GYIS BYANG CHUB SPYOD
PA 'GRO BA LA

KUN DU SNANG BAR BYED CES BYA BA YANG DAG PAR 'CHAD PAR BYED CING
NGO, ,'DIR YANG BYANG CHUB SPYOD PA ZHES BYA BA NI DE STON PAR
BYED PA'I TSIG LA BRJOD PA YIN NO, ,BZANG PO SPYOD PA RNAM PAR
SPYOD BA NI, ,ZHES BYA BA LA, BZANG PO SPYOD PA NI BYANG CHUB
SEMS DPA'I SPYOD PA YIN TE, DE RNAM PAR

SBYONG BA NI DRI MA MED PAR BYED PA YIN PAS, MA 'ONGS BSKAL PA
KUN DU STE DUS RING POR BYED PAS MA LUS RNAMS SU SPYAD PAR BGYI
ZHES BYA BA NI 'BAD PAR BGYI BA'O, ,RNAM PA BCU PA BSOD NAMS DANG
YE SHES LA SOGS PA RNYED PAS NA MI ZAD PA'I MDZOD THOB PA NI,
SRID PA THAMS CAD DU YANG

'KHOR BA NA, ,ZHES BYA BA LA SOGS PA GANG GSUNGS PA YIN TE, 'DOD
PA LA SOGS PA'I SRID PA THAMS CAD DU YANG SEMS CAN GYI DON GYI
DBANG GIS 'KHOR BA STE SKYE BA NA BSOD NAMS DANG YE SHES DAG NI
MI ZAD RNYED DE ZAD MI SHES PA DANG LDAN PAR GYUR CIG ,DE BZHIN
DU THABS DANG, SHES

RAB DANG, NAM MKHA' MDZOD DANG, DRI MA MED PA'I PHYAG RGYAL SOGS
PA'I TING NGE 'DZIN RNAMS DANG, DE BZHIN DU BYANG CHUB SEMS DPA'I
RNAM PAR THAR PA'I SNYING RJE CHEN PO DANG, DRI MA MED PA DANG,
SGYU MA'I RNAM PA LA SOGS PA RNAMS NAS BYANG CHUB SEMS DPA'I YON
TAN THUN MONG

@171A *, ,DAD THUN MONG MA YIN PA RNAMS KYI MI ZAD MDZOD DE, 'GRO
BA THAMS CAD LA PHAN PA DANG, BDE BA BSKYED PA'I DON DU YON TAN
ZANG MI SHES PA'I GZHIR GYUR CIG CES BYA BA'O, ,RNAM PA BCU GCIG
PA NI 'JUG PA'O, ,DE YANG RNAM PA BRGYAD DE, 'DI LTA STE, SANGS
RGYAS KYI ZHING

BLTA BA LA 'JUG PA RNAM PA GNYIS DANG, SANGS RGYAS KYI GSUNG LA
'JUG PA DANG, DE BZHIN GSHEGS PA'I CHOS KYI 'KHOR LO BSKOR BA LA
'JUG PA DANG, BSKAL PA'I 'JUG PA LA 'JUG PA DANG, DE BZHIN GSHEGS
PA LA BLTA BA DANG, DE'I SPYOD YUL LA 'JUG PA DANG, SANGS

RGYAS KYI ZHING MNGON PAR BSGRUB PA LA 'JUG PA DANG, DE BZHIN
GSHEGS PA'I THAD DU 'GRO BA LA 'JUG PA NI BRGYAD PA'O, ,DE LA
SANGS RGYAS KYI ZHING BLTA BA LA 'JUG PA RNAM PA GNYIS NI, RDUL
GCIG STENG NA RDUL SNYED ZHING RNAMS TE, ,ZHES BYA BA LA SOGS
PA'I TSIGS SU BCAD PA GNYIS

KYIS GANG GSUNGS PA YIN TE, RDUL GCIG NYID KYI STENG NA PHYOGS
BCU DUS GSUM DU SON PA'I SANGS RGYAS KYI ZHING GI RDUL DANG MNYAM
PA'I SANGS RGYAS KYI ZHING DE RNAMS DANG, ZHING DER ZHES BYA BA
ZHING DANG ZHING RNAMS SU BSAM GYIS MI KHYAB CES BYA BA BSAM DU
MED CING BSAM PA LAS 'DAS PA'O, ,

SANGS RGYAS BCOM LDAN 'DAS RNAMS SANGS RGYAS SRAS KYI ZHES BYA BA
NI BYANG CHUB SEMS DPA' RNAMS KYI DBUS NA BZHUGS PA ZHES BYA BA
BZHUGS PAR GYUR PA RNAMS LA BLTA BAR BGYI ZHES 'BREL TE BYANG
CHUB SPYAD PA SPYOD CING ZHES BYA BA NI BYANG CHUB KYI SPYOD PA
SGRUB PAR BYED CING NGO, ,BLTA BAR BGYI'O ZHES BYA BA NI

'JUG PAR BGYI'O, ,GAL TE DE LTA YIN NA MI SRID PA DON DU GNYER BA
NYID KYIS BYANG CHUB SEMS DPA' RNAMS 'BRAS BU MED PA'I SMON LAM
NYID 'DEBS PAR BYED PAR MI 'GYUR RAM, 'DI LTAR RE ZHIG SANGS
RGYAS KYI ZHING GCIG NYID RNAM PAR DBYE BA SO SO DANG BCAS PA MA
LUS PAR RDUL GCIG

GI STENG NA MTHONG BA MI SRID PA YIN NA, DE JI LTAR BGRANG LAS
'DAS PA'I SANGS RGYAS BCOM LDAN 'DAS BYANG CHUB SEMS DPA'I 'KHOR
GYI DBUS NA BZHUGS PA RNAMS KYIS GANG BA'I SANGS RGYAS KYI ZHING
DUS GSUM DU SON PA'I SANGS RGYAS KYI ZHING GI RDUL DANG MNYAM PA
SO SOR RNAM PAR PHYE BA

@171B RNAMS RDUL GCIG GI STENG DU MTHONG BAR GYUR CIG CES SMON
LAM JI LTAR 'DEBS PAR BYED CE NA, DE NI MA YIN TE, GANG GI PHYIR
JI LTAR BSAM GYIS MI KHYAB PA'I LAS KYIS SPRUL PA'I 'JIG RTEN GYI
KHAMS SNA TSOGS PA RNAMS STENG DANG 'OG DANG THA DKAR YUL THA DAD
PA YIN PA DE BZHIN DU BSAM

GYIS MI KHYAB PA'I YE SHES KYI SPRUL PA RNAMS RDUL GCIG GI YANG
STENG DU DE LTAR CI STE MI SRID, BSAM GYIS MI KHYAB PA NYID
KYANG, ,GANG TSE SA NI MKHAS RNAMS LA, ,MTSAR MIN CUNG ZAD YOD
MIN PA, ,DE TSE DBANG PO RNAMS KYIS NI, ,RTOG PA NYID LA MTSAR CI
YOD, ,'JIG RTEN

MGON PO SKYOB PA YIS, ,BSAM GTAN LAS TSUL KLU RNAMS DANG, ,SANGS
RGYAS BDAG NYID CHE RNAMS KYI, ,BSAM MI KHYAB PA BZHIR GSUNGS SO,
,ZHES BRJOD PA 'DZIN NO, ,DE LTAR NA MI SRID PA'I DON MA YIN PA
YANG BLO RNAM PAR 'GYUR BA MED PA RNAMS KYIS SANGS RGYAS KYI

GSUNG 'DI THAMS CAD LA DE KHO NA LTAR YIN NO SNYAM DU MNGON PAR
DAD PAR BYA'O, ,'DI LA SHIN TU GSAL BAR RAB TU BSGRAGS PA YIN TE,
SANGS RGYAS KYI GSUNG LKOG GYUR LA, ,GANG ZHIG THE TSOM SKYED
BYED DES, ,'DI NYID DU NI STONG NYID LA, ,YANG DAG PAR NI YID
CHES BYA'O, ,ZHES

BYA BA'O; ,'JIG RTEN NA YANG RE ZHIG CHU DANGS PAS KHENGS PA'I
SNOD SHIN TU CHUNG DU'I NANG DU GZA' DANG SKAR MA DANG RGYU SKAR
LA SOGS PAS BRGYAN PAR BYAS PA'I NAM MKHA' THAMS CAD MTHONG BA
KHO NA'O, ,DE NYID KYI PHYIR BCOM LDAN 'DAS KYIS, CHOS RNAMS
GZUGS BRNYAN DANG

MTSUNGS TE, ,RAB RIB RMI LAM MTSAN NYID CAN, ,SGYU MA SMIG RGYU
DANG 'DRA ZHING, ,DRI ZA'I GRONG KHYER LTA BU YIN, ,ZHES GSUNGS
SO, ,'DIR YANG, GANG YANG DUS GSUM DAG GI ZHING BKOD PA, ,ZHES
BYA BA'I TSIGS SU BCAD PA 'DIR PHYIR GSAL BAR BYA'O, ,DE LTAR MA

LUS PHYOGS RNAMS THAMS CAD DU, ,ZHES BYA BA LA SOGS PA NI RDUL
GCIG GI STENG DU JI LTAR DE LTAR RO, ,MA LUS PHYOGS RNAMS THAMS
CAD DU NI PHYOGS MA TSANG BA MED PA RNAMS SU'O, ,SKRA TZAM KHYON
LA ZHES BYA BA LA SKRA'I KHYON NI SKRA'I STENG NGO, ,'DI SKAD DU
SKRA NYAG MA TZAM GYI GO SKABS SU

@172A *, ,DUS GSUM GYI CHAD DANG MNYAM PA DUS GSUM DU GTOGS PA'I
SANGS RGYAS RGYA MTSO RNAMS DANG, DE'I ZHING RGYA MTSO RNAMS SU
SPYOD CING ZHES BYA BA SPYOD PA LA 'JUG BZHIN PAS, BSKAL PA RGYA
MTSOR RAB TU 'JUG STE 'JUG PAR BYA'O ZHES BRJOD PA YIN NO, ,SANGS

RGYAS KYI GSUNG LA 'JUG PA NI, GSUNG GCIG YAN LAG RGYA MTSO'I
SKAD RNAMS KYIS, ,ZHES BYA BA LA SOGS PA GANG GSUNGS PA YIN NO,
,CHOS STON PAR MDZAD PA'I DE BZHIN GSHEGS PA GCIG GI GSUNG
DBYANGS RGYA MTSO SGRA SKAD RNAMS TE, BGRANG BA LAS 'DAS PA'I
NYAN PA PO SKYE BO'I MOS PA'I

DBYE BA NYID LAS GCIG PA KHO NAR TSIG DANG YI GE GZHAN DANG GZHAN
RNAMS SU THA DAD PA NYID KYIS GZHAN DANG GZHAN DU GYUR PA RNAMS
NYAN PA'I SGO NAS DE KHO NA BZHIN DU CHOS STON PAR MDZAD PA
PHYOGS BCU DUS GSUM DU BZHUGS PA RGYAL BA KUN GYI DBYANGS KYI YAN
LAG RNAM PAR DAG PA GANG YIN

PAS CHOS NYAN PAR BYED PA'I 'GRO BA DPAG TU MED PA KUN GYI BSAM
PA JI LTA BA BZHIN DU GYUR PA'I DBYANGS SANGS RGYAS KYI GSUNG DE
LTA BUR GYUR PA YIN PA STE, DE LTAR THOS PA'I RNA BAS 'JUG PAR
BGYI STE, DE BZHIN GSHEGS PA GCIG GI GSUNG GI YAN LAG RGYA MTSO'I
SGRA SKAD DE NYID LA

'JUG PAR BGYI'O, ,DE SKAD DU YANG MOS PA SNA TSOGS CAN GYI NI,
,'KHOR MANG RNAMS NI GNAS PA LA, ,GSUNG GCIG BKA' NI STZAL PA NA,
,GSUNG RNAMS DU MAR GO 'GYUR ZHING, ,NGA YI CHED DU YIN NO ZHES,
,SKYE BO KUN GYIS RTOGS 'GYUR GANG, ,'DI LAS CHES RMAD CI YOD DE, ,

'DI LAS CHES MTSAR CI ZHIG YOD, ,CES GSUNGS PA DANG, DE BZHIN DU
'PHAGS PA SDONG PO BKOD PA'I MDO'I 'PHAGS PA BYAMS PA'I RNAM PAR
THAR PA LAS KYANG, 'DI NI GANG DAG THEG MCHOG LA GNAS RMONGS MED
DANG, ,BSKAL PA BYE BA KHRAG KHRIG MANG PO RNAMS SU YANG, ,

NGOMS MED SEMS KYIS PHYOGS BCU'I BDE GSHEGS RNAMS KYI NI, ,CHOS
SPRIN MTHUN PAR BYED PA RNAMS KYI GNAS YIN NO, ,ZHES GSUNGS PA
YIN TE, TSIGS SU BCAD PA SNGA MA GNYIS KYIS NI 'CHAD PA PO'I CHE
BA DANG, TSIGS SU BCAD PA PHYI MAS NI NYAN PA PO'I SKYE BO'I CHE
BA'I

@172B BDAG NYID YIN NO, ,GANG DAG GCIG GSUNG YAN LAG RGYA MTSO'I
SGRA SKAD LA, ,RGYAL BA KUN DBYANGS YAN LAG RNAM DAG PA, ,ZHES
BDUN PA'I GCIG TSIG GI MTHA' CAN DU 'DOD PA STE DE DAG GIS NI
STE'I SGRA TSIG GI KHA SKONG BA YIN PAR BLTA BAR BYA'O, ,CHOS KYI
'KHOR LO BSKOR BA LA

'JUG PA NI, DUS GSUM GSHEGS PA RGYAL BA 'KHOR LO YI, ,ZHES BYA BA
LA SOGS PA GANG GSUNGS PA YIN TE, DE DAG RNAMS THAMS CAD KYI DON
ZHES BYA BA NI DUS GSUM GSHEGS PA RGYAL BA RNAMS KYI'O, ,CI 'DRA
BA RNAMS KYI ZHE NA, 'KHOR LO'I TSUL RNAMS RAB TU SKOR MDZAD
RNAMS

KYI GSUNG DBYANGS MI ZAD PA GANG YIN PA ZAD PA LAS 'DAS PA DE
RNAMS LA BLO'I STOBS KYIS ZHES BYA BA SHES PA'I BDAG NYID CHE BAS
CIG CAR DU 'JUG PAR BGYI ZHING ZHUGS PAR BGYI'O, ,THABS GANG DANG
GIS CHOS BSTAN PA GANG DANG GANG YIN PAS DUS GANG DANG GANG GI
TSE, YUL GANG DANG GANG DU

MOS PA SNA TSOGS CAN GYI SEMS CAN RNAMS GDUL BYAR GYUR PA DE NI
'DIR TSUL YIN PAR BLTA'O, ,DBYANGS KYI SGRA NI 'DIR YANG TSIG GIS
KHA SKONG BA'I DON DU'O, ,BSKAL PA'I 'JUG PA LA 'JUG PA NI, MA
'ONGS BSKAL PA KUN GYI BSKAL 'JUG LA, ,ZHES BYA BA LA SOGS PA
GANG GSUNGS PA

YIN TE; PHYOGS BCUR GTOGS PA'I MA 'OD SA PA'I BSKAL PA KUN GYI
BSKAL 'JUG LA ZHES BYA BA BSKAL PA BRGYUD PAR 'BYUNG BA RNAMS LA
MDOR BSDUS TE BDAG GIS 'JUG PAR BGYI'O, ,GANG YANG BSKAL PA DUS
GSUM TSAD DE DAG ,CES BYA BA NI DUS GSUM GYI GRANGS SNYED PA

STE; DE DAG THAMS CAD SHES PA'I SKAD CIG GI CHA SHAS ZHES BYA BA
SKAD CIG MA GCIG GI PHYOGS GCIG TU ZHUGS PAR SPYAD PA BYED DE
ZHUGS ZHES BYA'O, ,DE BZHIN GSHEGS PA BLTA BA DANG DE'I SPYOD YUL
LA 'JUG PA NI, ,DUS GSUM GSHEGS PA MI YI SENG GE GANG, ,ZHES BYA
BA LA

SOGS PA GANG GSUNGS PA YIN TE, PHYOGS BCU PO RNAMS KYI DUS GSUM
DU GSHEGS PA'I MI'I SING GE SANGS RGYAS BCOM LDAN 'DAS GANG YIN
PA DE DAG SHES PA'I SKAD CIG GCIG GIS BDAG GIS BLTA ZHING, DE DAG
GI NI SPYOD YUL TE YUL LA YANG 'JUG PA'O, ,SGYU MAR GYUR PA'I

@173A *, ,RNAM THAR STOBS KYIS ZHES BYA BA NI BYANG CHUB SEMS
DPA'I RNAM PAR THAR PA SGYU MAR GYUR PA ZHES BYA BA SHES PA'I
RANG BZHIN YIN LA DE'I STOBS KYIS RTAG TU 'JUG PA'O, ,SANGS RGYAS
KYI ZHING MNGON PAR BSGRUB PA LA 'JUG PA NI, GANG YANG DUS GSUM
DAG GI ZHING BKOD

PA; ,ZHES BYA BA LA SOGS PAS GANG GSUNGS PA YIN TE, GANG YANG DUS
GSUM DAG GI ZHING BKOD PA RGYA MTSO DE DAG RDUL GCIG GI STENG NA
RDZU 'PHRUL GYI STOBS KYIS MNGON PAR BSGRUB PAR BYA ZHING, DE
LTAR MA LUS PHYOGS RNAMS THAMS CAD DU, ,ZHES BYA BA DE NI DE LTAR
DE PHYOGS MA LUS PA THAMS CAD

DU ZHING GI BKOD PA RNAMS RDUL GCIG GI STENG DU DE KHO NA BZHIN
MNGON PAR BSGRUB PAR BGYI STE SHES PA'I SKAD CIG GIS 'JUG PAR
BYA'O, ,GAL TE RE ZHIG DA LTAR BA NYID KYI SANGS RGYAS KYI ZHING
GI RANG BZHIN DANG, TSAD DANG, MDOG DANG, DBYIBS KYI DBYE BAS THA
DAD PA RNAMS RDUL GCIG GI STENG NA

GNAS PA LAM YIN NA, DUS GSUM GYI SANGS RGYAS KYI ZHING MA LUS PA
PHYOGS BCU NA YONG PA RNAMS DE KHO NA BZHIN DU RANG BZHIN LA SOGS
PA'I DBYE BAS THA DAD PA RNAMS RDUL GCIG GI STENG DU BAR MCHOD
CING MA 'DRES PAR GNAS PA JI LTAR 'GYUR TE, DES NI 'DI JI LTAR
YID CHES BAR BYA ZHE NA, 'DIR

BRJOD PA, GANG GI PHYIR YONGS SU MA CHUB CING NGO BO NYID MED PA
SGYU MA LTA BU, PA SKYES PA, MA 'GAGS PA, SKRA SHAD LTA BU GDOD
MA NAS ZHI BA, RANG BZHIN GYIS YONGS SU MYA NGAN LAS 'DAS PA, MOS
PA JI LTA BA BZHIN RTOG PA TZAM GYIS RAB TU PHYE BA RNAM PA SNA
TSOGS PA DU MA'I RANG BZHIN GYI CHOS

THAMS CAD NI LEGS PAR BSGOMS SHING RNAM PA SNA TSOGS PAR GYUR
PA'I TING NGE 'DZIN DANG, RNAM PAR THAR PA'I KHYAD PAR RNAMS KYIS
BSAM GYIS MI KHYAB PAR NYE BAR DGOD PAR NYAMS SU MYONG BAR 'GYUR
BA NA LEGS PAR SGOM PAR BYED PA'O, ,GNAS 'DIR GSAL BAR 'JOG PAR
BYED PA YIN

TE; 'JIG RTEN YANG 'TSE BA MANG BA YID CHES BA CUNG ZAD TZAM GYIS
NUS PA BSKYED PA'I MIG 'PHRUL MKHAN BLO GROS MCHOG TU YA MTSAN
PAR BYED PA'I SGYU MA SGRUB PAR BYED PA RNAMS MTHONG BA KHO NA
YIN PA DE'I PHYIR, JI SKAD BRJOD PA 'DI THAMS CAD YID CHES PAR
BYA BA YIN GYI, 'DI LA THE TSOM CUNG

@173B ZAD KYANG MI BYA'O, ,DE BZHIN GSHEGS PA RNAMS KYI DRUNG DU
'GRO BA LA 'JUG PA NI, GANG YANG MA BYON 'JIG RTEN SGRON MA
RNAMS, ,ZHES BYA BA LA SOGS PA GANG GSUNGS PA YIN TE, GANG YANG
MA BYON PA'I DUS PHYI MA'I MTHA'I MUR THUG PAR GYUR PA'I SANGS
RGYAS BCOM LDAN 'DAS 'JIG

RTEN GYI SGRON MA PHYOGS BCU'I 'JIG RTEN GYI KHAMS KYI MTHA'
GTUGS PA GZHAN DANG GZHAN NA BZHUGS PA BGRANG BA LAS 'DAS PA
SANGS RGYAS KYI YE SHES KYI SPYOD YUL DU GYUR PA RNAMS SKAD CIG
SO SOR DUS MTSUNGS PA KHO NAR BLA NA MED PA YANG DAG PAR RDZOGS
PA'I BYANG CHUB TU MNGON PAR

RDZOGS PAR 'TSANG RGYA BA DANG, DE BZHIN DU GZHAN DAG DUS MTSUNGS
PA KHO NAR CHOS KYI 'KHOR LO BSKOR BA DANG, DE BZHIN DU GZHAN DAG
MYA NGAN 'DAS PA STON PAR 'GYUR BA DE DAG GI DRUNG DU STE, DES
NA, DE DAG RNAM PAR 'TSANG RGYA 'KHOR LO BSKOR, ,ZHES BYA BA LA
SOGS PA GSUNGS

PA YIN NO, ,DE DAG CES BYA BA NI DE DAG GIS TE, MNGON PAR RDZOGS
PAR 'TSANG RGYA BA DANG, DE BZHIN DU CHOS KYI 'KHOR LO BSKOR BA
DANG, MYA NGAN LAS 'DAS PA STON PA DANG, DE BZHIN DU 'JIG RTEN
GYI MGON PO GCIG PU PA DE DAG KUN GYI ZHABS DRUNG DU, YID MGYOGS
KYI RDZU 'PHRUL

GYI STOBS KYIS CIG CAR LUS KYI SPRIN MA 'ONGS PHYOGS BCU KHYAB
PAR BYAS NAS, NAM MKHA' KHYAB PA'I MCHOD PA'I SPRIN MCHOG TU
KHYAD PAR DU 'PHAGS PA BGRANG BA LAS 'DAS PA RNAMS KYIS RE RE LA
MCHOD PA DANG, BSTOD PA 'BUL PA DANG, LAN BRGYA DANG, LAN STONG
DU BSKOR BA BYED

CING 'KHOR BA JI SRID KYI BAR DU BDAG 'CHI'O ZHES BYA BA DUS
MTSUNGS PAR 'GRO BA'O, ,RNAM PAR 'TSANG RGYA ZHES BYA BA NI MNGON
PAR 'TSANG RGYA BA'O, ,MYA NGAN 'DAS PA STON CES BYA BA 'DI LA
RAB TU ZHI MTHA' ZHES BYA BAS BSHAD PA NI TSIG KHA BSKANG BA'I
DON DU YIN PAR RTOGS SO, ,GTZO BO

YIN PA'I PHYIR DE SKAD GSUNGS PAR ZAD KYI, 'ON KYANG CHU ZLA
SNANG BA LTAR DGA' LDAN GYI GZHAL YAS KHANG NA BZHUGS PA DANG,
'CHI 'PHO BA STON PA DANG, LHUMS NA ZHUGS PA DANG, BLTAMS PA
DANG, LHA'I GAM DU GSHEGS PA DANG, BZO DANG SGYU RTZAL STON PA
DANG,

@174A *, ,KHAB NAS 'BYUNG BA DANG, RAB TU 'BYUNG BA DANG, DKA' BA
SPYOD PA DANG, BYANG CHUB KYI SNYING POR GSHEGS PA DANG, BYANG
CHUB KYI SHING GI RGYAL PO'I DRUNG DU SENG GE'I GDAN LA BZHUGS
NAS BDUD BTUL BA'I DUS RNAMS SU YANG DE DAG GI ZHABS DRUNG DU DE
KHO NA LTAR DUS

GCIG PAR NYID MCHI BA'O, ,DE SKAD DU YANG, GANG PHYIR SEMS CAN
GZHAL MED RNAMS, ,SO SOR 'JIG RTEN KHAMS RNAMS SU, ,SKAD CIG SKAD
CIG 'TSANG RGYA DES, ,ZHUM PA DANG DU BLANG MI BYA, ,ZHES GSUNGS
SO, ,RNAM PA BCU GNYIS PA NI STOBS SO, ,DE YANG RNAM PA BCU STE,
KUN DU

MYUR BA'I RDZU 'PHRUL STOBS RNAMS DANG, ,ZHES BYA BA LA SOGS PA
GANG GSUNGS PA YIN NO, ,GRUB PAS NA RDZU 'PHRUL TE YANG DAG PAR
GRUB CING 'DOD PA JI LTA BA BZHIN RDZOGS PAR BYED PA'I CHO 'PHRUL
ZHES BYA BA'I DON TO, ,RDZU 'PHRUL CHO 'PHRUL YIN NO ZHES JI LTAR
RTOGS SHE NA, SEMS CAN

SO SO BA RNAMS KYI YID 'PHROG CING MGU PAR BYED PAS NA CHO 'PHRUL
YIN NO, ,DE'I STOBS NI DON YOD PA NYID DO, ,KUN DU MYUR BA'I ZHES
BYA BA NI JI LTAR BYANG CHUB SEMS DPA' GZHAN GYIS MI 'GRO BAS KUN
DU RGYU BA'I RDZU 'PHRUL GYIS CIG CAR PHYOGS BCUR 'GRO BA DE
BZHIN DU'O, ,THEG PA'I STOBS

KYIS ZHES BYA BA NI THEG PA CHEN PO'I STOBS KYIS TE 'DIS 'GRO PAR
BYED PAS NA THEG PA'O, ,THEG PA YANG YIN LA CHEN PO YANG YIN PAS
THEG PA CHEN PO YIN PA'AM, YANG NA SANGS RGYAS DANG BYANG CHUB
SEMS DPA' CHEN PO RNAMS KYI THEG PA YIN PAS THEG PA CHEN PO'O,
,DE'I RANG BZHIN CI YIN

ZHE NA; SANGS RGYAS KYI BYANG CHUB THOB PAR BYED PA'I LAM YIN TE,
THEG PA CHEN PO NI BSOD NAMS DANG YE SHES ZHES BYA BA NYID YIN
NO, ,YANG NA PHA ROL TU PHYIN PAS DANG BCAS PA THEG PA CHEN PO
YIN NO, ,DE'I STOBS NI THOGS PA MED PA NYID DANG, MI MTHUN PA'I
PHYOGS KYIS MI RDZI BA ZHES BYA

BA'I DON TO, ,KUN NAS SGO'I ZHES BYA BA NI THAMS CAD NAS 'JUG
PA'I SGO'O, ,JI LTAR ZHE NA, GANG BYANG CHUB KYI SEMS MI SKYE BA
DANG, GANG LA SEMS CAN THAMS CAD LA PHAN PA DANG BDE BAR BSNGAGS
PAR MA GYUR BA'I GNAS SKABS DANG, DMIGS PA DE NI GANG YANG YOD PA
MA YIN TE, 'DI

@174B THAMS CAD SPYOD YUL YONGS SU DAG PA'I MDOR BLTA BAR BYA'O,
,SPYOD PA'I STOBS RNAMS DANG ZHES BYA BA NI KHYAD PAR MED PA'I
PHYIR SPYOD PA GNYIS KA'I STOBS KYIS TE, BYANG CHUB SEMS DPA'I
SPYOD PA'I STOBS DANG, BZANG PO SPYOD PA'I STOBS KYIS SO, ,KUN DU
YON TAN ZHES BYA BA NI THOG

MA DANG; BAR DANG, THA MAR DGE BAS SO, ,BYAMS PA'I STOBS ZHES BYA
BA NI SEMS CAN GYI KHAMS THAMS CAD LA BDE BA'I BSAM PAS KHYAB PAR
BYAS PA'O, ,KUN DU KHYAB PA ZHES BYA BA NI PHYOGS BCUR KHYAB PAS
SO, ,BSOD NAMS STOBS ZHES BYA BA NI DAG PAR BYED CING GTZANG BAR
BYAS PAS

BSOD NAMS YIN PA'AM, YANG NAS YANG LEGS PAR 'GYUR BAS NA BSOD
NAMS TE, DE'I STOBS NI BYANG CHUB TU SEMS BSKYED PA NYID KYIS
'GYUR RO, ,JI SKAD DU, BYANG CHUB SEMS KYI BSOD NAMS DANG, ,GAL
TE DE LA GZUGS MCHIS NA, ,NAM MKHA'I KHAMS NI KUN GANG

NAS; ,DE BAS KYANG NI LHAG PAR 'GYUR, ,ZHES GSUNGS SO, ,DE BZHIN
DU THEG PA CHEN PO DANG LDAN PA'I CHOS ZAB CING RGYA CHE BA LA
'DZIN PA DANG, KLOG PA DANG, STON PA DANG, MOS PA DANG, TSIGS SU
BCAD PA GNYIS KYI GZUNGS DANG, YANG DAG PAR RDZOGS PA'I BYANG
CHUB

TU YONGS SU BSNGOS PAS KYANG 'GYUR TE, BSOD NAMS KYI STOBS DES
NGES SO, ,KUN DU DGE BA ZHES BYA BA NI SEMS CAN THAMS CAD LA PHAN
PA DANG DE BAR BYA BA'I BSAM PAS BSGRUBS PA'I PHYIR RO, ,YE SHES
STOBS ZHES BYA BA NI SHES BYA THAMS CAD RIG PA'I SHES PA YIN PA'I
PHYIR RO, ,CHAGS

PA MED PAR GYUR PA ZHES BYA BA NI DUS GSUM PO RNAMS LA CHAGS PA
MED PA'I PHYIR RO, ,SHES RAB STOBS ZHES BYA BA NI DON GYI DE KHO
NA RTOGS PAS SO, ,THABS KYI STOBS NI NYER BAR 'GRO BAS NA THABS
TE, DE'I STOBS NI DON YOD PA NYID DO, ,TING NGE 'DZIN STOBS ZHES
BYA BA NI YANG DAG PAR 'DZIN PAS TING NGE

'DZIN TE BSAM GTAN NO, ,DE'I STOBS NI 'GRO BA MTHA' DAG GI DON
BYA BA'I CHED DU MNGON PAR SHES PA LA SOGS PA'I YON TAN MNGON PAR
SGRUB PA LA THOGS PA MED PA NYID DO, ,TING NGE 'DZIN GYI STOBS
DES SO, ,BYANG CHUB STOBS RNAMS ZHES BYA BA LA, BYANG CHUB NI BLA
NA MED PA YANG DAG PAR RDZOGS

@175A *, ,BA'I BYANG CHUB KYI STOBS GANG YIN PA DE MTHU'O, ,YANG
DAG SGRUB PAR BYED PA'O, ,RNAM PA BCU GSUM PA NI GNYEN PO'O, ,DE
LA MI MTHUN PA'I PHYOGS LAS DANG NYON MONGS PA DANG BDUD KYI
STOBS 'JOMS PA LAS RNAM PA GSUM PA NI, LAS KYI STOBS RNAMS STOBS
MED

RAB BYED CING, ,ZHES BYA BA LOGS PA GANG GSUNGS PA YIN TE, KHYAD
PAR MED PA'I PHYIR NA DGE BA DANG MI DGE BA DANG MI G-YO BA'I
DBYE BA LAS TE RNAM PA GSUM MO, ,DE LA RE ZHIG NGES PAR MYONG BAR
'GYUR BA'I MI DGE BA'I STOBS NI NGAN SONG GSUM BSKYED PAR NUS PA
STE, YONGS SU DAG PAR

BYED, SEL BAR BYED, RNAM PAR SUN 'BYIN PA LA SOGS PA'I STOBS KYIS
SBYOR BAR BYED PA STE, SDIG PA SHIN TU MI ZAD BYAS PA DAG ,BDAG
LA RNAM PAR SMOD PAS SRAB PAR BYED, ,RAB TU BSHAGS DANG SDOM PAR
BYED PAS NI, ,DE DAG RTZA NAS 'BYIN PAR NGAS BSHAD DO, ,ZHES JI

SKAD GSUNGS PA BZHIN NO, ,GNYEN PO'I STOBS KYIS KYANG RNAM PAR
DAG PAR BYED DE, DPER NA MDZA' BO'I BU MOS MA LA GNOD PA BYAS PAS
KUN NAS BSLANG BA'I MI DGE BA'I LAS KYIS, ZHING GI KHYAD PAR LAS
MTHONG BA'I CHOS NYID LA RNAM PAR SMIN PA'I 'BRAS BU STER BAR
ZHUGS TE

'BRAS BU CUNG ZAD BYAS KYANG LHAG PA'I BSAM PA'I KHYAD PAR SKYES
PA SEMS CAN GYI DON DU SMON PA BYANG CHUB KYI SEMS BSKYED PA KHO
NAS DE MA LUS PAR DRUNGS PHYUNG ZHING BCOM PA BZHIN NO, ,SEMS CAN
GYI DON DU SMON PA BYANG CHUB TU SEMS BSKYED PA CI 'DRA BA BZHAG
YIN ZHE NA, SMRAS PA,

'GRO BA THAMS CAD NA SEMS CAN GANG SU DAG BDAG DANG 'DRA BAR MA
LA GNOD PA BYED PAR 'GYUR BA DE DAG THAMS CAD KYI DON DU SPYI BOR
'KHOR LOS DRAL BA'I SDUG BSNGAL GYI PHUNG PO CHEN PO MTHA' YAS PA
SDUG PA DAG KHO NAS 'KHOR BA JI SRID DU RGYUN MA CHAD PAR MYONG
BAR 'GYUR TE, 'DIR

NAM YANG SEMS CAN GCIG KYANG 'ONG BAR MA GYUR CIG CES BYA BA YIN
NO, ,RTEN GYI STOBS KYIS KYANG DPER NA PHAG MO'I RTOGS PA BRJOD
PA LAS, LHA'I BU TSE ZAD PA 'GA' ZHIG GRONG GI PHAG MO'I MANG LA
DU SKYE BAR BYED PA NGES PAR MYONG BAR 'GYUR BA'I LAS 'BRAS BU
BSKYED PA LA MNGON SUM DU

@175B PHYOGS PAR GYUR LA, DE YANG GSUM LA SKYABS SU SONG BA TZAM
GYIS THAMS CAD GTAN DU DRUNGS PHYUNG NAS SUM CU RTZA GSUM PA'I
LHA RNAMS NAS SHI 'PHOS NAS DGA' LDAN GYI LHA RNAMS KYI NANG DU
SKYES PA BZHIN NO, ,CHOS THAMS CAD BDAG MED PAR RTOGS PA LAS
KYANG GTAN RTZA BA NAS PHYUNG BAR 'GYUR

TE; JI SKAD DU LAS KYI SGRIB PA RNAM PAR SBYONG BA'I MDO LAS,
DPER NA DGE SLONG GZHAN ZHIG GIS MI TSANGS PAR SPYOD PA DANG, MA
GSOD PA'I PHAS PHAM PA GNYIS BYAS TE PHYI NAS DE SKYO BA SKYES
SHING SNYING LA GDUNG BA SKYES PAR GYUR TE, SMYON PA BZHIN DU
GTZUG LAG KHANG NAS GTZUG LAG KHANG DANG,

GRONG NAS GRONG DANG, SRANG NAS SRANG DU RGYU ZHING SKYE BO THAMS
CAD KYI MDUN DU BDAG BCOM MO, ,BDAG BCOM MO ZHES YANG DAG PAR
SGROGS TE, YANG NAS YANG KYI HUD KYI HUD CES ZER ZHING SDIG BA
BSHAGS PA'I STOBS KYIS 'DOR BAR BYED PA NAS LAS DE BSRABS PA'I
BAR DU BYAS PAR GYUR TO, ,DE

DE LTAR SEMS SHIN TU GDUNGS PAR GYUR PA NA MNGON PAR SHES PA THOB
PA'I BYANG CHUB SEMS DPA' GZHAN ZHIG GANG GIS CHOS ZAB MO DE LTA
DE LTA BU BSTAN PAS CHOS THAMS CAD BDAG MED PA NYID DU RTOGS NAS
THAMS CAD NAS THAMS CAD RNAM PA THAMS CAD NAS SDIG PA DE THAMS
CAD DRUNGS PHYUNG NAS MI SKYE BA'I

CHES LA BZOD PA THOB PAR GSUNGS PA BZHIN NO, ,ZAB MO'I CHOS LA
LHAG PAR MOS PA 'DI NI LTUNG BA DANG 'GYOD PA THAMS CAD SEL BA
DANG, LAS KYI SGRIB PA THAMS CAD RNAM PAR SPYONG BAR BYED PA YIN
NO ZHES DE LTAR DAD PAR BYA STE, JI SKAD DU, 'PHAGS PA DE BZHIN
GSHEGS PA'I MDZOD KYI MDO LAS,

'OD SRUNGS GANG ZHIG PA YANG YIN LA RANG SANGS RGYAS YIN PA DE
SROG DANG BRAL BAR BYED LA 'DI NI SROG GCOD PA RNAMS KYI NANG NAS
LCI BA YIN NO, ,'DI LTA STE, DKON MCHOG GSUM GYI DKOR 'PHROG PA
'DI NI MA BYIN PAR LEN PA RNAMS KYI NANG NAS LCI BA YIN NO, ,'DI
LTA STE, MA YIN LA DGRA BCOM

MA YANG YIN PA DE LA LOG PAR BSGRUB PA 'DI NI 'DOD PAS LOG PAR
SPYOD PA RNAMS KYI NANG NAS LCI BA YIN NO, ,'DI LTA STE, DE BZHIN
GSHEGS PA LA SKUR BA 'DEBS PA 'DI NI BRDZUN DU SMRA BA RNAMS KYI
NANG NAS LCI BA'O, ,'DI LTA STE, DGE 'DUN GYI DBYEN BYED PA 'DI
NI PHRA MA RNAMS KYI NANG NAS LCI BA YIN

@176A *, ,NO; ,'DI LTA STE, 'PHAGS PA RNAMS LA GSHE BA 'DI NI
TSIG RTZUB MO RNAMS KYI NANG NAS LCI BA YIN NO, ,'DI LTA STE,
CHOS 'DOD PA RNAM PAR G-YENG BA 'DI NI DAG 'KHYAL BA RNAMS KYI
NANG NAS LCI BA'O, ,'DI LTA STE, YANG DAG PAR SONG PA RNAMS DANG,
YANG DAG PAR

ZHUGS PA RNAMS KYI RNYED PA 'PHROG PAR SEMS PA 'DI NI BRNAB SEMS
KYI NANG NAS LCI BA'O, ,'DI LTA STE, MTSAMS MED PA NYE BAR RTZOM
PA 'DI NI GNOD SEMS KYI NANG NAS LCI BA'O, ,'DI LTA STE, LTA BA
SHIN TU THIBS POR GYUR PA 'DI NI LOG PAR LTA BA RNAMS KYI NANG
NAS LCI BYA YIN TE, MI DGE

BA'I LAS KYI LAM BCU PO 'DI DAG THAMS CAD NI KHA NA MA THOB CHEN
PO YIN NO, ,'OD SRUNGS LA TE SEMS CAN GCIG 'GA' LA LA ZHIG MI DGE
BA BCU'I LAS KYI LAM GYI LAS KHA NA MA THOB BA CHEN PO 'DI DAG
DANG LDAN PAR GYUR LA, DE YANG DE BZHIN GSHEGS PA'I CHOS BSTAN PA
RGYU RKYEN DU LDAN PA LA

'JUG STE, 'DI LA GANG ZHIG BYED PA'AM, GANG GIS MYONG BAR BYED PA
BDAG GAM, SEMS CAN NAM, SROG GAM, GANG ZAG BI 'GA' YANG MED DO
SNYAM ZHING DE LTAR CHOS THAMS CAD BCOS BU NYID DANG, MNGON PAR
'DUS MA BYAS PA NYID DANG, KUN NAS NYON MONGS PA MED PA NYID
DANG,

SGYU MA'I CHOS NYID DANG, RANG BZHIN GYIS 'OD GSAL BA NYID LA
'JUG CING, CHOS THAMS CAD GDOD MA NAS RNAM PAR DAG PA NYID LA
MNGON PAR DAD PAR BYED, LHAG PAR MOS PAR BYED NA SEMS CAN DE NGAN
SONG DU 'GRO BAR NGA MI SMRA'O, ,DE CI'I PHYIR ZHE NA, NYON MONGS
PA RNAMS LA NI TSOGS SU GYUR

PA YOD PA MA YIN TE, NYON MONGS PA THAMS CAD KYI SKYE BA DANG
'JIG PAS NYAMS PAR GYUR PA, RGYU DANG RKYEN TSOGS PA LAS SKYE
ZHING SKYES MA THAG TU YANG 'GAG PAR 'GYUR BA STE, SKYE BA'I 'JIG
RTEN BA GANG YIN PA DE NI NYON MONGS PA THAMS CAD KYI YANG 'JIG
PA YIN NO ZHES DE LTAR MOS PA GANG YIN

PA DE LA NI LTUNG BA MED CING LTUNG BA'I GNAS YOD PA MA YIN NO,
,SGRIB PA MED PA LA LTUNG BA GNAS PAR 'GYUR BA GANG YIN PA DE NI
GNAS MA YIN ZHING GO SKABS MED DO ZHES GSUNGS PA YIN NO, ,DE
BZHIN DU BYANG CHUB KYI SEMS BSKYED PA MNGON DU BYAS PA NYID LAS
KYANG LTUNG BAS KUN NAS BSLANG BA'I MI

@176B DGE BA 'DI SHIN TU GSAL BAR 'GYUR BA YIN TE, JI SKAD DU
'PHAGS PA NYE BA 'KHOR GYIS ZHUS PA'I MDO LAS, GAL TE BYANG CHUB
SEMS DPA' SNGA DRO'I DUS NA LTUNG BA DANG BCAS PA NYI MA PHYED NA
BYANG CHUB KYI SEMS MNGON DU BYED NA BYANG CHUB SEMS DPA' DE'I
TSUL KHRIMS KYI PHUNG PO NI MTHA' MED

PA NYID DU RIG PAR BYA'O, ,DE BZHIN DU NYI MA PHYED NA LTUNG BA
DANG BCAS PA PHYI DRO'I DUS NA BYANG CHUB KYI SEMS MNGON DU BYED
NA BYANG CHUB SEMS DPA' DE'I TSUL KHRIMS KYI PHUNG PO MTHA' MED
PA NYID DU RIG PAR BYA'O ZHES GSUNGS PA BZHIN NO, ,DE SKAD DU
'PHAGS PA SDONG PO BKOD PA'I MDO LAS KYANG,

RIGS KYI BU BYANG CHUB KYI SEMS NI NYES PAR BYAS PA THAMS CAD
NGES PAR SREG PA NYID KYIS BSKAL PA SREG PA'I ME LTA BU'O ZHES
BYA BA LA SOGS PA GSUNGS PA'O, ,SUM BA RGYA PA LAS KYANG, RAB
'BYOR RIGS KYI BU'AM, RIGS KYI BU MO GANG DAG 'DI LTA BU'I RANG
BZHIN GYI MDO SDE 'DI DAG 'DZIN

PAR 'GYUR BA DANG, 'CHANG BAR 'GYUR BA DANG, KLOG PAR 'GYUR BA
DANG, KUN CHUB PAR BYED PAR 'GYUR BA DE DAG NI GDUNG BAR 'GYUR,
SHIN TU GDUNG BAR 'GYUR TE, DE CI'I PHYIR ZHE NA, SEMS CAN DE DAG
NI TSE RAB SNGA MA'I MI DGE BA'I LAS NGAN SONG 'GRUB PA DANG RJES
SU MTHUN PA BYAS

PA GANG YIN PA DE DAG MTHONG BA'I CHOS NYID LA YONGS SU LONGS
SPYOD PAS NA SNGON GYI MI DGE BA'I LAS DE DAG ZAD PAR 'GYUR BA'I
PHYIR RO ZHES GSUNGS TE, DE LTA BU LA SOGS PA'I TSUL GYIS NGES
PAR MYONG BAR 'GYUR BA'I SDIG PA'I LAS SHIN TU YONGS SU DAG PAR
BYAS PAR 'GYUR RO ZHES BSTAN PA

YIN NO, ,KHA CIG 'DI SKAD CES SDIG PA'I LAS CHUNG DU DANG 'BRING
DAG NI SDIG PA BSHAGS PA LA SOGS PA'I STOBS KYIS SHIN TU BSAL BAR
'GYUR MOD, ,MTSAMS MED PA LA SOGS PA LAS LCI BA RNAMS NI THAMS
CAD RTZA BA NAS BYANG BAR JI LTAR 'GYUR ZHES ZER BA GANG YIN PA
DE DAG LA BRJOD PA, BSAM

PA CHUNG DU DANG 'BRING DANG CHEN PO'I DBYE BA LAS RGYAL PO MA
SKYES DGRA LA SOGS PA MTSAMS MED PA BYED PA GANG YIN PA RNAMS
KYIS MNAR MED PAR BSKAL BA'AM, BSKAL BA DANG NYE BA 'AM, BSKAL BA
PHYED DU GNAS BAR BYA DGOS PA SHIN TU 'GYOD PA'I SEMS GDUNG BAR
'GYUR BA DE DAG GI LAS RNAMS

@177A *, ,YANG DAG PAR BSHAGS PA LA SOGS PA'I STOBS KYIS BSRABS
PAR GYUR BA YIN TE, 'DI LTA STE, DE LA LAS DE 'BRAS BU PO LONG
LTUNG BA'I DUS TZAM ZHIG YANG DAG PAR MYONG BAR GYUR TO ZHES
GSUNGS PA YIN NO, ,DES NA DE TZAM GYIS LAS DE SHIN TU RTZA BA NAS
BYUNG

BAR DON LAM SONG NGAM CI, ,GSHOL GCIG GIS MA RMOS PA NYID DU
'GYUR BA NI MA YIN NO, ,GAL TE SPRANG BU'I RKANG BA TZAM GYI
KHYAD PAR CAN YANG MI 'GYUR BAR NGES PA'I LAS KYI TSOGS YONGS SU
ZAD PAR JI LTAR 'GYUR ZHE NA, DE YANG GAL TE GNYEN PO'I SEMS PA
'JUG PA 'BAD NA ZAD PAR

'GYUR BA KHO NA'O, ,'O NA BSKAL PA BYE BA BRGYAR YANG NI, ,LAS
RNAMS CHUD MI ZA BA DE, ,TSOGS SHING DUS LA BAB PA NA, ,LUS CAN
RNAMS LA 'BRAS BU 'BYIN, ,CES BYA BA LA SOGS PA GSUNGS PA GANG
YIN PA DE JI LTAR DRANG ZHE NA, LAS GANG DAG RNAM PAR SUN 'BYIN
PA KUN DU SPYOD

PA LA SOGS PA'I STOBS KYIS MA SPANGS SHING MA BSRABS PA DE DAG LA
DE SKAD BSTAN PAR BYA'O, ,DE SKAD DU YANG, MI MKHAS SDIG BA CUNG
ZAD BYAS KYANG 'OG 'GRO ZHING, MKHAS PAS CHEN PO BYAS KYANG DON
MED RAB SPONG STE, ,LCAGS NI CHUNG YANG CHU STENGS BZHAG NA NUB
'GYUR BA, ,DE NYID

CHE YANG SNOD DU BYAS NA LDIG BA BZHIN, ,ZHES GSUNGS SO, ,MYONG
BAR MA NGES PA'I SDIG PA'I LAS DUS GSUM PA BGRANG BA LAS 'DAS PA
GANG YIN PA DE YANG YONGS SU DAG PAR BYED PA NI NGAN SONG DU
SKYES PA'I SEMS CAN RNAMS LA PHAN PA DANG BDE BA NYE BAR BSGRUB
PA'I PHYIR LAS LA DBANG PA NYID KYIS

PHYOGS BCU RNAMS SU CIG CAR KHO NAR 'KHOR BA JI SRID KYI BAR DU
RGYUN MI 'CHAD PAR DE DANG SKAL BA MNYAM PA'I SKYE BA DANG, MDOG
DANG, DBYIBS DANG, TSAD KYI DBYE BA THA DAD PA'I RNAM PAR SMIN PA
SKYES PAS NGES PAR BYED PA DANG, DGE BA'I LAS KYI STOBS SRID PA'I
'BRAS BU BSKYED PAR NUS PA

DE YANG YONGS SU DAG PAR BYED DO, ,JI LTAR ZHE NA, RNAM PAR SMIN
PA'I 'BRAS BU SPANGS NAS BYANG CHUB NYID DU SMON LAM GYIS YONGS
SU SNGO PAR BYED PAS NGES PAR BYED PA DANG, GZUGS DANG GZUGS MED
PA NA SPYOD PA MI G-YO BA'I LAS BSAM GTAN DANG, GZUGS MED PAS KUN
NAS

@177B BSLANG BA DE'I LAS KYANG DE NYID YIN TE, DE YANG BSAL NAS
LAS LA DBANG BA NYID JI LTAR 'DOD PA BZHIN SEMS CAN GYI DON DU
NGES PAR BRTZON PAR BYED PA STE, 'DIR SBYOR BAR BYED PA NI 'DI
YIN NO, ,NYON MONGS STOBS RNAMS KUN DU 'DZOMS PAR BYED, ,ZHES BYA
BA LA, LUS DANG SEMS KYI

RGYUN NYON MONGS PAR BYED PAS NYON MONGS PA NI 'DOD CHAGS LA SOGS
PA'O, ,DE DAG GI STOBS NI GANG GI DBANG GIS 'GRO BA MTHA' DAG
BGROD PAR BYA BA DANG, BGROD PAR MI BYA BA DANG, PHAN PA DANG MI
PHAN PA DANG, LCI BA DANG YANG BA LA SOGS PA THAMS CAD MI SHES
PAR 'GYUR BA

SHES CHER 'JUG PA NYID DO, ,DE 'JOMS PAR BYED PA NI MI SDUG PA LA
SOGS PA BSGOM PA DANG, 'JIG RTEN PA'I LAM GYI SA ZIL GYIS GNON
PAR BYED PA STE, MDOR NA NYON MONGS PA LA DBANG BAS DE DAG NYID
BYANG CHUB KYI YAN LAG TU SGOM PAR BYED PA'O, ,BDUD KYI STOBS
RNAMS

STOBS MED RAB BYED CING, ,ZHES BYA BA LA, BDUD CES BYA BA NI
LHA'I BU LA SOGS PA STE, DE RNAMS KYI STOBS NI BYANG CHUB SEMS
DPA'I SPYOD PA LA SOGS PA LA BAR CHAD BYED PAR NUS PA DE STOBS
MED PAR RAB TU BYED PA NI MNGON PAR SHES PA'I STOBS KYIS GZI
BRJID MED CING MTHU MED

PAR BYED CES BYA BAR SGRUB CING NGO, ,BZANG PO SPYOD PA'I STOBS
KUN RDZOGS PAR BGYI, ,ZHES BYA BA LA, BZANG PO SPYOD PA'I STOBS
NI MI MTHUN PA'I PHYOGS KYIS ZIL GYIS MI NON PAS LHUN GYIS GRUB
PAR 'JUG PA NYID DO, ,KUN ZHES BYA BA NI DE MA LUS PA'O, ,RDZOGS
PAR BGYI

ZHES BYA BA NI SDAR BRJOD PA RDZU 'PHRUL GYI STOBS LA SOGS PA
RNAMS BCU DANG, BSHAD MA THAG PA'I GNYEN PO RNAM PA GSUM PO 'DIS
RDZOGS PAR BGYI BA'O, ,DA NI RNAM PA BCU BZHI PA BYANG CHUB SEMS
DPA' RNAMS KYI LAS GANG YIN PA DE STON NO, ,LAS DE YANG SANGS
RGYAS KYI ZHING YONGS SU

SBYONG BA LA SOGS PA RNAM PA BRGYAD TSIG SU BCAD PA GNYIS KYIS
GSUNGS PA NI, ZHING RNAMS RGYA MTSO ZHES BYA BA LA SOGS PA GANG
YIN PA STE, BDE BA CAN DANG PADMA CAN LA SOGS PA LTA BU SANGS
RGYAS KYI ZHING RGYA MTSO SKAD CIG RE RE LA RNAM PAR DAG PAR BYED
PA DANG, DE BZHIN DU 'KHOR BA'I

@178A *, ,BTZON RAR NYON MONGS PA'I LCAGS SGROG GI 'CHING BAS NYE
BAR BCINGS PA'O, ,SEMS CAN RGYA MTSO SNYED LA RDZU 'PHRUL DANG,
KUN BRJOD PA'I CHO 'PHRUL GNYIS KYIS MGU BAR BYAS NAS RJES SU
BSTAN PA'I CHO 'PHRUL GYIS RNAM PAR GROL BAR BYED PA DANG, CHOS
RNAMS RGYA MTSO ZHES BYA

BA NI BSTAN PA'I CHOS RGYA MTSO DANG, RTOGS PA'I CHOS RGYA MTSO
RNAMS SHES RAB KYI MIG GIS SKAD CIG SO SO LA MTHONG BAR BYED, LTA
BAR BYED PA DANG, SHES BYA MTHA' YAS PA NYID KYIS YE SHES MTHA'
YAS PA YIN PA DE BAS NA, YE SHES RGYA MTSO ZHES GSUNGS PA'I YE
SHES RGYA MTSO DE DAG SKAD

CIG SO SO LA 'JUG CING RTOGS PAR BYED PA DE MNGON DU MTHONG BA
ZHES BYA BA'I DON DANG, SPYOD PA RGYA MTSO ZHES BYA BA LA SOGS PA
NI BYANG CHUB KYI SPYOD PA RGYA MTSO DANG, BZANG PO SPYOD PA'I
SPYOD PA GNYIS KA GZUNG BAR RIGS TE, KHYAD PAR MED PA'I PHYIR RO,
,DE LA BYANG CHUB KYI SPYOD PA NI SANGS RGYAS

KYI CHOS SGRUB PAR BYED PA YE SHES KYI TSOGS SO, ,BZANG PO SPYOD
PA YANG 'GRO BA MTHA' DAG LA PHAN PA DANG BDE BA BSKYED PA DANG
RJES SU MTHUN PA BSOD NAMS KYI TSOGS SO, ,GZHAN YANG BZANG PO
SPYOD PA YANG BYANG CHUB KYI SPYOD PA KHO NA STE, GNYIS KA YANG
SANGS RGYAS THOB PAR BYED PA YIN PA'I

PHYIR RO, ,'ON KYANG DNGOS DANG BRGYUD PA'I ZHES BYA BA'I KHYAD
PAR DE TZAM DU ZAD DE, SPYOD PA RGYA MTSO DE DAG MNGON PAR SHES
PA'I STOBS KYIS SKAD CIG RE RE LA YANG RNAM PAR SBYONG ZHING DRI
MA MED PAR BYED PA DANG, SKAD CIG RE RE LA SMON LAM RGYA MTSO
TSUL KHRIMS DANG TING NGE 'DZIN GYI STOBS KYIS RAB TU

RDZOGS PAR BYED PA DANG, SKAD CIG RE RE LA PHYOGS BCU'I SANGS
RGYAS RGYA MTSO NAM MKHAR KHYAB PA'I MCHOD PA RNAMS KYIS RAB TU
MCHOD PAR BYED CING, BSKAL BA RGYA MTSOR MI SKYO BAR SPYAD PAR
BGYI STE MI SKYO BA'I SEMS KYIS MCHOD PAR BGYI'O, ,RNAM PA BCO
LNGA PA NI SANGS RGYAS DANG BYANG CHUB

SEMS DPA'I RJES SU SLOB PA'I YONGS SU BSNGO BA'O, ,DE YANG RNAM
PA GNYIS LAS, DE LA DE BZHIN GSHEGS PA'I RJES SU BSLAB PA'I YONGS
SU BSNGO BA NI, GANG YANG DUS GSUM GSHEGS PA RGYAL BA YI, ,ZHES
BYA BA LA SOGS PA GANG GSUNGS PA YIN TE, GANG YANG DUS GSUM

@178B GSHEGS PA RGYAL BA RNAMS KYI BYANG CHUB SEMS DPA'I SPYOD
PA'I SMON LAM GYI BYE BRAG GI DE KUN MA LUS PAR BDAG GIS RDZOGS
PAR BYAS SHING YANG DAG PAR BSAMS NAS, BZANG PO SPYOD PA ZHES BYA
BA, BZANG PO'I SPYOD PAS BYANG CHUB 'TSANG RGYA BGYI, ,ZHES BYA
BA BLA NA MED PA YANG DAG PAR RDZOGS PA'I

BYANG CHUB PAR BYA BA'O, ,LUS DANG NGAG DANG YID KYI SPYOD PA
DANG ZHING DANG SMON LAM RNAM PAR DAG PA RNAMS KYIS 'PHAGS PA KUN
DU BZANG PO LA SOGS PA BYANG CHUB SEMS DPA'I RJES SU BSLAB PAR
YONGS SU BSNGO BA NI, RGYAL BA KUN GYI SRAS KYI THU BO PA, ,ZHES
BYA BA LA SOGS PA GANG GSUNGS PA YIN

TE; BYANG CHUB SEMS DPA' RNAMS KYI KUN DU BZANG PO'I SPYOD PA
GANG YIN PA DANG, DE BZHIN DU BYANG CHUB SEMS DPA'I RNAM PAR THAR
BA GANG JI SNYED PA DANG, BYANG CHUB SEMS DPA'I TING NGE 'DZIN JI
RNYED PA DANG, MDOR BSDUS NA DE LTA BU LA SOGS PA BYANG CHUB SEMS
DPA'I YON TAN JI SNYED PA DE SNYED

PA THAMS CAD KYI PHA ROL TU PHYIN PA DES NA BYANG CHUB SEMS DPA'
SEMS DPA' CHEN PO 'PHAGS PA KUN DU BZANG PO NI SRAS KYI THU BO PA
YIN NO, ,THU BO ZHES BYA BA LA SOGS PA LA, RGYAL BA THAMS CAD KYI
SRAS KYI THU BOR GYUR PA BYANG CHUB SEMS DPA' CHEN PO 'PHAGS PA
KUN DU BZANG PO ZHES BYA BA'I

MING GANG LA YOD PA'I MKHAS PA DE DANG ZHES BYA BA LA MKHAS PA DE
NYID DANG MTSUNGS PAR SPYOD PA'I PHYIR ZHES BYA BA NI BSKAL BA
'DI'I BAR DU SPYAD PA'I PHYIR NA JI SKAD BSTAN PA'I DGE BA 'DI
DAG THAMS CAD SKAD CIG RE RE LA YONGS SU BSNGO ZHES PA'O, ,LUS
DANG NGAG DANG YID KYANG ZHES BYA BA LA

SOGS PA NI, LUS DANG NGAG DANG YID RNAM PAR DAG PA DANG ZHING
RNAM PAR DAG PA'O, ,MKHAS PA BZANG PO'I ZHES BYA BA NI MKHAS PA
'PHAGS PA KUN DU BZANG PO'O, ,BSNGO BA ZHES BYA BA NI YONGS SU
BSNGO BAR BYED PA'O, ,CI 'DRA BA ZHES BYA BA NI JI LTA BAR RO,
,DE 'DRAR ZHES BYAS NI DE 'DRA BA KHO

NAR BDAG KYANG DE DANG ZHES BYA BA NI 'PHAGS PA KUN DU BZANG PO
DANG MNYAM PAR SHOG CIG PA'O ZHES BYA BA NI BZANG PO SPYOD PA'I
DON DU'O, ,KUN NAS DGE BA BZANG PO ZHES BYA BA NI THOG MA DANG
BAR DANG THA MAR DGE ZHING SHIS LA LEGS PA'O, ,'JAM DPAL GYI NI
SMON LAM ZHES BYA BA NI

@179A *, ,'PHAGS PA 'JAM DPAL GYI SMON LAM LA SPYAD PAR BGYI
BA'O, ,DE'I SMON LAM GANG YIN ZHE NA, JI SKAD DU 'PHAGS PA 'JAM
DPAL RGYAL PO NAM MKHAR GYUR PAS, 'KHOR BA THA MA MED PA YI,
,SNGON GYI THA MA JI SRID PA, ,DE SRID SEMS CAN PHAN DON DU,
,SPYOD PA DPAG

YAS SPYAD PAR BGYI, ,ZHES BYA BA LA SOGS PA RGYA CHER GSUNGS PA
BZHIN NO, ,MA 'ONGS PA BSKAL BA KUN DU MI SKYO BAR, ,ZHES BYA BA
NI MA 'ONGS PA'I BSKAL BA MA LUS PA THAMS CAD DU YID MI SKYO
ZHING BSAM PA GZHAN MED PAR SANGS RGYAS DANG BYANG CHUB SEMS
DPA'I BYA BA STE, LAS DE DAG MA LUS

PAR RDZOGS PAR BGYI'O, ,RNAM PA BCU DRUG PA SBYOR BA DANG, YON
TAN TSAD MED PA DANG, SPYOD PA LA GNAS PA RNAMS KYIS GSUNGS PA
NI, SPYOD PA DAG NI TSAD YOD MA GYUR CIG ,CES BYA BA LA SOGS PA
GANG GSUNGS PA YIN TE, BDAG GI SPYOD PA RNAMS TSAD MED PAR GYUR
CIG ,YON

TAN RNAMS KYANG TSAD MED PAR GYUR CIG ,SPYOD PA TSAD MED PA DANG,
YON TAN TSAD MED PA RNAMS LA GNAS NAS KYANG SANGS RGYAS DANG
BYANG CHUB SEMS DPA' DE DAG GI RNAM PAR 'PHRUL BA RMAD DU BYUNG
BA'I RDZU 'PHRUL LA SOGS PA THAMS CAD KYI TSE 'TSAL BAR BGYI
BA'O, ,DE RNAMS NI BRGYAD

PA DE'I RAB TU DBYE BA RNAM PA BCU DRUG YIN NO, ,DA NI DON DGU PA
DE'I MTHAR THUG PA JI SRID DU GYUR PA DANG, SEMS CAN GYI KHAMS
THAMS CAD KYI MTHA' JI SRID PA DANG, 'GRO BA LAS KYI MTHA' JI
SRID PA DANG, NYON MONGS PA'I MTHA' JI SRID PA DE SRID PAR GYUR
BA DANG, BDAG GI KUN DU BZANG PO'I SPYOD PA'I SMON

LAM GYI MTHA' 'DI YANG DE SRID DU GYUR CIG PA STE, NAM MKHA' LA
SOGS PA MTHAR THUG CING YONGS SU RDZOGS PA MED PA DE BZHIN DU
BDAG GI SMON LAM MTHAR THUG CING YONGS SU RDZOGS PA MED PAR GYUR
CIG PA'O, ,DON BCU PA NI SMON LAM GYI PHAN YON YIN NO, ,DE YANG
RNAM PA GNYIS TE, MTHONG

BA'I CHOS DANG LDAN PA DANG, PHA ROL DANG LDAN PA'O, ,DE LA
MTHONG BA'I CHOS DANG LDAN PA NI RNAM PA BZHI STE, 'DI LTA STE
KHYAD PAR CAN GYI BSOD NAMS YONGS SU 'DZIN PA DANG, DE BZHIN
GSHEGS PA MTHONG BA DANG, BYANG CHUB SEMS DPA' DANG SKAL BA MNYAM
PA NYID THOB PA DANG, LAS KYI

@179B SGRIB PA YONGS SU ZAD PA'O, ,DE LA ZHING KHYAD PAR DU
'PHAGS PA DANG YONGS SU 'DZIN PAR BYED PA'I DNGOS PO RAB TU MANG
ZHING RGYA CHE BA RNAM PA SNA TSOGS PA PHUL BA'I BSOD NAMS KYI
DPES BYANG CHUB DON DU GNYER BAR GYUR PA SMON LAM LA MOS PAS BSOD
NAMS KHYAD PAR DU 'PHAGS PA MCHOG

YONGS SU 'DZIN PA NI, GANG YANG PHYOGS BCU'I ZHING RNAMS ZHES BYA
BA LA SOGS PA STE, RIGS KYI BU 'AM RIGS KYI BU MO GCIG PO GANG
ZHIG GIS, PHYOGS BCU'I SANGS RGYAS KYI ZHING MTHA' YAS MU MED PA
RNAMS, GOS DANG BLA RE DANG, GDUGS DANG, RGYAL MTSAN DANG, BA DAN
DANG, RNAM

PA SNA TSOGS PA DANG, SIL SNYAN DANG, RIN PO CHE DANG, DRIL BU
DANG, PHRENG BA DANG, ME TOG DANG, BDUG PA DANG, MAR ME'I PHRENG
BA LA SOGS PA LHA DANG MI'I LAS 'DAS PA RNAMS KYIS BRGYAN PA
DANG, LHA DANG MI'I BZA' BA DANG BCA' BA LA SOGS PA RO LNGA BRGYA
DANG LDAN PA MCHOG TU BDE

BSKYED PAR BYED PA RNAMS SANGS RGYAS KYI ZHING GI RDUL DANG MNYAM
PA'I BSKAL BAR SANGS RGYAS BCOM LDAN 'DAS RNAMS LA SBYIN PA PHUL
BA DANG, GZHAN GANG ZAG GANG GIS BSNGO BA'I RGYAL PO 'DI THOS NAS
MOS SHING STE, 'DI KHO NA LTAR YIN NO ZHES LAN CIG TZAM YANG ZHES
BYA BA

DUS GCIG GI TSE DAD PA BSKYED PA'O, ,DE SU YIN ZHE NA, BYANG CHUB
MCHOG NI RAB TU DON GNYER BA STE, THEG PA CHEN PO'O, ,DES NI
SBYIN PA LAS BYUNG BA'I BSOD NAMS DAM PA MCHOG TU GYUR PA 'DI
THOB PAR 'GYUR RO, ,GANG DAG GI LTAR NA DON GYIS NA SKYES BU DE'I
ZHES BYA BA YIN

TE; DE'I BSOD NAMS 'DI NI DAG PA MCHOG TU 'GYUR BA ZHES BYA BA
YIN NO, ,LOG PAR LTUNG BA DANG GROGS PO NGAN PA SPANGS PAS DE
BZHIN GSHEGS PA MTHONG BA NI, GANG ZHIG GI BZANG POS SPYOD PA'I
SMON LAM 'DI BTAB PAS ZHES BYA BA LA SOGS PA'O, ,DES NI NGAN SONG
GSUM PO THAMS

CAD SPANG BAR 'GYUR ZHING, DES NI NYAN THOS LA SOGS PA GROGS PO
NGAN PA MI DGE BA'I BSHES GNYEN RNAMS SPANG BAR 'GYUR RO, ,'CHI
BA'I DUS NA BCOM LDAN 'DAS DE BZHIN GSHEGS PA SNANG BA MTHA' YAS
DE YANG MYUR DU MTHONG BAR 'GYUR RO, ,SUS MTHONG ZHE NA, BZANG PO
SPYOD PA 'DI'I

@180A *, ,DON DANG GZHUNG GI SGO NAS SU'I SNYING DU CHUD PA DES
SO, ,RNYED PA DANG 'TSO BA DANG SKYE BA RAB TU BSNGAGS PA THOB
PA'I PHYIR BYANG CHUB SEMS DPA' DANG SKAL BA MNYAM PA NYID THOB
PA NI DE DAG RNYED CES BYA BA LA SOGS PA GANG GSUNGS PA YIN TE,
DE DAG GIS NI SMON LAM RIN PO CHE BLA

NA MED PA RAB TU RNYED PA YIN NO, ,SMON LAM RIN PO CHE BLA NA MED
PA 'DI RNYED PA'I PHYIR NA DE DAG NI BDE BAR 'TSO BA YIN NO, ,DE
NYID KYI PHYIR MCHOG TU GYUR BA THOB PAR BYA BA'I DNGOS PO SKYE
BAS THOB PA'I PHYIR MI TSE 'DIR YANG LEGS PAR TE DGE BAR 'ONGS PA
YIN LA, 'PHAGS PA KUN DU BZANG PO'I 'DI CI 'DRA

BAR DE DAG KYANG RING POR MI THOGS PAR DE BZHIN DU 'GYUR RO,
,BZHI PA LAS KYI SGRIB PA ZAD PA'I PHAN YON NI, MTSAMS MED LNGA
PO DAG GI SDIG PA RNAMS, ,ZHES BYA BA LA SOGS PA GANG GSUNGS PA
YIN TE, MA GSOD PA LA SOGS PA MTSAMS MED PA LNGA'I SDIG PA RNAMS
GANG GIS

MI SHES PA'I DBANG GIS BYAS PA DAG STE, MI SHES PA'I RTZA BA CAN
YIN PA'I PHYIR 'DOD CHAGS LA SOGS PA GANG YANG RUNG BA DAG NI MI
SHES PA'I DBANG GIS BYAS PA ZHES BRJOD DO, ,JI SKAD DU BRJOD PA
NGES PAR 'DZIN PA'I PHYIR RAB TU DANGS PA'I CHUS BRLAN ZHING LEGS
PAR GYUR PA'I YID DANG

LDAN PA DE YIS BZANG SPYOD SMON LAM 'DI BRJOD NA STE, LHAG PAR
MOS PAS BRJOD PA DANG, 'DZIN PA DANG 'GRO BA MTHA' DAG LA NYIN
MTSAN DU STON PAR BYED NA MTSAMS MED PA DAG MYUR DU MA LUS PAR
YONGS SU BYANG BAR 'GYUR TE DRUNGS PHYUNG ZHING ZAD PAR 'GYUR RO,
,PHA ROL DANG LDAN PA YANG

RNAM PA GNYIS TE, RGYUS BSDUS PA DANG, 'BRAS BUS BSDUS PA'O, ,DE
LA RGYUS BSDUS PA NI GZUGS DANG, MTSAN DANG, DPE BYAD DANG, RIGS
DANG, RUS DANG, GNOD PA MED PA DANG, MCHOD PAR BYA BA NYID KYI
MTSAN NYID DE, YE SHES DANG NI ZHES BYA BA LA SOGS PA

GANG GSUNGS PA YIN TE, YE SHES ZHES BYA BA NI SPYOD PA THAMS CAD
YANG DAG PAR 'GRUB PA'O, ,GZUGS ZHES BYA BA NI YID 'PHROG PA'I
GZUGS SO, ,MTSAN ZHES BYA BA NI SKYES BU CHEN PO'I MTSAN SUM CU
RTZA GNYIS TE, DBU GTZUG TOR DANG LDAN PA LA SOGS PA DANG MTSAN
GYI 'KHOR DU

@180B GTOGS PA'I PHYIR DPE BYAD DE RNAMS DANG YANG LDAN PA NYID
DU NGES PAR BYA'O, ,RIGS ZHES BYA BA NI BRAM ZE DANG RGYAL RIGS
GANG YANG RUNG BA'I RIGS SO, ,RUS ZHES BYA BA NI THAMS CAD LAS
KHYAD PAR DU 'PHAGS PA MNGON PAR SHES PAR GYUR BA STE, DE DAG
DANG LDAN PAR 'GYUR ZHES BYA BA LA, LDAN PA NI

RTAG TU YANG DAG PAR LDAN ZHING 'BREL BA'O, ,'GYUR BA NI GRUB
PA'O, ,BDUD DANG MU STEGS TSOGS KYIS DE MI THUB, ,CES BYA BA NI
GANG ZHIG KUN DU BZANG PO'I SPYOD PA'I SMON LAM 'DI 'DZIN PA DANG
STON PAR BYED PA DE NI BDUD DANG MU STEGS PA'I CHOGS RNAMS KYIS
MI THUB CING ZIL GYIS MI NON PA DANG,

'JIG RTEN GSUM PO THAMS CAD DU MCHOD PAR 'GYUR RO, ,'BRAS BUS
BSDUS PA NI, BYANG CHUB KYI SNYING POR 'GRO BA DANG, SENG GE'I
KHRI LA BZHUGS PAR STON PA DANG, BDUD 'DUL BA DANG, MNGON PAR
BYANG CHUB PA DANG, CHOS KYI 'KHOR LO BSKOR BA LA SOGS PA'I MTSAN
NYID DE, BYANG

CHUB SHANG DBANG DRUNG DU DE MYUR 'GRO, ,ZHES BYA BA LA SOGS PA
GANG GSUNGS PA YIN TE, GANG LA BZANG PO SPYOD PA BLA NA MED PA'I
RIN PO CHE 'DI YOD CING BSOD NAMS DANG YE SHES KYI TSOGS BSAGS PA
DE NI BYANG CHUB SHING GI DBANG PO'I DRUNG DU MYUR DU 'GRO LA,
BYANG CHUB KYI SHING GI DRUNG DU SONG NAS KYANG,

SEMS CAN THAMS CAD LA PHAN PA BSGRUB PA'I DON DU SENG GE'I KHRI
LA SKYIL MO KRUNG BCAS NAS 'DUG STE, 'DUG NAS KYANG BDUD KYI SDE
PHAM PAR BYAS NAS DE'I 'OG TU BLA NA MED PA YANG DAG PAR RDZOGS
PA'I BYANG CHUB TU MNGON PAR RDZOGS PAR SANGS RGYAS NAS BLA NA
MED PA'I CHOS KYI 'KHOR LO BSKOR BAR

BYED CING MDOR BSDUS TE STON PAR BYED CES PA'I DON TO, ,GZHAN
YANG 'JIG RTEN PA DANG 'JIG RTEN LAS 'DAS PA'I PHUN SUM TSOGS PA
MA LUS PA THOB PA'I PHAN YON NI, GANG YANG BZANG PO SPYOD PA'I
SMON LAM 'DI, ,ZHES BYA BA LA SOGS PA GANG GSUNGS PA YIN TE, GANG
LA LA ZHIG BZANG PO SPYOD PA'I

SMON LAM 'DI 'CHANG ZHING STON PA DANG, KLOG PAR BYED PA DE'I
RNAM PAR SMIN PA GANG YIN PA NI 'JIG RTEN 'DIR SANGS RGYAS TE,
RJE BTZUN BCOM LDAN 'DAS NYID KYIS MKHYEN PAR 'GYUR GYI, GZHAN
NYAN THOS DANG RANG SANGS RGYAS RNAMS KYI NI MA YIN NO, ,SMON LAM
RIN PO CHE 'DI'I RNAM

@181A *, ,PAR SMIN PA CI 'DRA BA ZHIG YIN PAR MKHYEN ZHE NA,
GSUNGS PA NI, BYANG CHUB MCHOG LA ZHES BYA BA NI 'BRAS BU BLA NA
MED PA YANG DAG PAR RDZOGS PA'I BYANG CHUB PO, ,'JIG RTEN PA'I
PHUN SUM TSOGS PA'I 'DI MED NA MI 'BYUNG BA'I PHYIR NA, 'JIG RTEN
PA'I PHUN SUM

TSOGS PA MA LUS PA THOB PA'I PHAN YON YANG DON GYIS BRJOD PA NYID
DU BLTA BAR BYA'O, ,DE'I PHYIR SMON LAM 'DI LA SOM NYI MA BYED
CIG STE, THE TSOM MA SKYED CIG PA'O, ,DA NI BAR GYI YONGS SU
BSNGO BA GSUNGS PA NI, 'JAM DPAL DPA' BOS JI LTAR MKHYEN PA DANG,
,ZHES BYA BA LA SOGS PA

STE; JI LTAR 'PHAGS PA 'JAM DPAL DANG, 'DI LTAR BYANG CHUB SEMS
DPA' KUN DU BZANG POS MKHYEN PA BZHIN DU, DE DAG GI NI RJES SU
BDAG SLOB PHYIR, DGE BA 'DI DAG THAMS CAD RAB TU BSNGO, ,ZHES BYA
BA 'DI NI BYANG CHUB SEMS DPA'I YONGS SU BSNGO BA'O, ,DA NI GNYIS
PA DE

BZHIN GSHEGS PA'I YONGS SU BSNGO BA GSUNGS PA NI, DUS GSUM GSHEGS
PA'I RGYAL BA THAMS CAD KYIS, ,ZHES BYA BA LA SOGS PA STE, DUS
GSUM GSHEGS PA RGYAL BA THAMS CAD KYIS, BSNGO BA GANG LA MCHOG TU
BLA NA MED PAR BSNGAGS SHING PHAN YON YON TAN BRJOD PA'I YONGS SU

BSNGO BA DES BDAG GIS DGE BA'I RTZA BA'I TSOGS RGYA MTSO DANG
LDAN PA 'DI DAG KUN KYANG, BZANG PO SPYOD PHYIR MCHOG TU BSNGO
BAR BGYI, ,ZHES BYA BA'O, ,DA NI TSIGS SU BCAD PA PHYED KYIS
SGRIB PA DANG BRAL BA NYID DANG, PHYED PHYI MAS PHA ROL TU PHYIN
PA DANG RDZAS SU MTHUN PA'I BDAG GI DNGOS PO YONGS SU

'DZIN PA GSUNGS PA NI, BDAG NI 'CHI BA'I DUS BYED GYUR BA NA,
,ZHES BYA BA LA SOGS PA NI 'CHI BA'I DUS BYED GYUR BA NA CHE 'DIR
BAR CHAD BYED PA'I DUS SU STE, 'CHI BA'I TSE SGRIB PA GANG NGAG
CUNG ZAD YOD PA DE DAG BZANG PO SPYOD PAS BZLOG NAS, MNGON SUM DU
BCOM LDAN 'DAS SNANG

BA MTHA' YAS DE MTHONG NAS BDE BA CAN GYI SANGS RGYAS KYI ZHING
DER RAB TU 'GRO BA'O, ,DER SONG NAS NI ZHES BYA BA LA SOGS PA LA,
BDE BA CAN GYI SANGS RGYAS KYI ZHING DER SONG NAS KYANG JI SKAD
BSTAN PA'I SMON LAM 'DI DAG THAMS CAD KYANG MA LUS PAR BDAG GIS
MNGON SUM DU GYUR PAR SHOG

@181B CIG ,DE DAG KYANG BDAG GIS MA LUS PAR YONGS SU RDZOGS PAR
BYAS TE BSKANGS NAS SEMS CAN THAMS CAD LA PHAN PAR BGYI'O, ,DUS
JI SRID DU ZHE NA, 'JIG RTEN JI SRID CES BYA BAS TE, 'GRO BA JI
SRID PAR ZHES BYA BA'I DON TO, ,LUD BSTAN PA THOB PA DANG, SEMS
CAN GYI DON GRUB PA NI

LHAG MAS SO, ,JI LTAR ZHE NA, RGYAL BA'I DKYIL 'KHOR BZANG ZHING
DGA' BA DER, ,ZHES BYA BA LA SOGS PA STE, RGYAL BA'I DKYIL 'KHOR
ZHES BYA BA NI DE BZHIN GSHEGS PA 'KHOR GYI DKYIL 'KHOR DU'O,
,BZANG ZHING ZHES BYA BA NI DGA' BAR BYA BA'O, ,DE NI DE LTA BU
DER RO, ,PADMA DAM PA

NI; PADMA MCHOG STE RIN PO CHE SNA TSOGS KYI RANG BZHIN CAN NO,
,BSTAN PA MDZES PA NI 'OD DANG LDAN PA STE 'OD ZER GYI DRA BA
'PHRO BA'O, ,SKYES ZHES BYA BA NI BYUNG BAR GYUR PA'O, ,BCOM LDAN
'DAS SNANG BA MTHA' YAS DE'I MNGON SUM DU 'DIS LUNG STON PAR BYED
PAS NA LUNG BSTAN PA STE

DUS 'DI TZAM NA 'JIG RTEN GYI KHAMS CHE GE MO ZHES BYA BA ZHIG TU
DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS CHE GE MO ZHES BYA BA ZHIG TU 'GYUR RO ZHES BYA BA RNAM PA
DE LTA BU'I LUNG BSTAN PA DER RGYAL BA DE'I THAD NAS THOB PAR
SHOG CIG PA'O, ,DE LAS ZHES BYA BA NI

BCOM LDAN 'DAS 'OD DPAG MED DE LAS LUNG BSTAN PA THOB STE, DE NAS
SPRUL BA BYE BA PHRAG BRGYA YIS TE, SPRUL BA'I SPRIN RNAMS KYIS
PHYOGS BCU PO RNAMS SU KHYAB PAR BYAS NAS CHAGS PA MED CING THOGS
PA MED PA'I YE SHES KYI CHE BA'I BDAG NYID KYI BLO'I STOBS KYIS
PHYOGS BCU'I 'GRO BA

THAMS CAD DU SEMS CAN RNAMS LA PHAN PA MANG PO BGRANG BA LAS 'DAS
PA RNAMS 'GRO BA JI SRID KYI BAR DU SKAD CIG RE RE LA BGYI ZHING
NYE BAR BSGRUB PAR BGYI'O ZHES BYA BA'I DON TO, ,SMON LAM RGYAL
PO 'DI LA BSHAD SBYAR BYAS PA LAS, ,BSOD NAMS DRI MED DGE BA THOB
PA GANG YIN DES, ,RGYU MTHUN PA

NI BTANG ZHING YONGS SU BSNGOS PA YIN, ,'GRO DON BSGRUB PHYIR 'DI
NI YANG YANG BYED PAR SHOG ,'PHAGS PA KUN DU BZANG PO SPYOD PA'I
SMON LAM GYI RGYAL PO'I BSHAD SBYAR, ,SLOB DPON KLU SGRUB KYI
ZHAL SNGA NAS MDZAD PA RDZOGS SO,, ,,KHA CHE'I MKHAN PO THIG LE
BUM PA DANG, SGRA SGYUR

@182A *, ,GYI LO TZ'A BA CHEN PO SH'AKYA'I DGE SLONG BLO LDAN
SHES RAB KYIS BSGYUR CING ZHUS TE GTAN LA PHAB PA'O,, 