@151A #, ,RGYA GAR
SKAD DU, shAt BHU DZA SHU KL'A T'A R'A S'A DHA NAm, BOD SKAD DU,
SGROL MA DKAR MO PHYAG

DRUG MA'I SGRUB THABS, 'PHAGS MA SGROL MA LA PHYAG 'TSAL LO, ,DE
BZHIN DU STONG PA NYID BSGOMS TE, DE NAS RAm YIG YONGS SU GYUR PA
LAS NYI MA LA GNAS PA'I H'Um YIG LAS SNA TSOGS RDO RJE YONGS SU
GYUR PA LAS RDO RJE'I RA BA LA SOGS PA BSAM PAR BYA'O, ,DE'I DBUS
SU PAm YIG LAS SKYES

PA'I PADMA'I STENG DU AAm YIG LAS SKYES PA'I ZLA BA LA H'Um YIG
DKAR PO LAS SKYES PA'I SA BON DANG BCAS PA'I AUTPA LA BLTA BAR
BYA'O, ,DE LA SPRO BA LA SOGS PA SNGON DU 'GRO BAS DE YONGS SU
GYUR PA LAS BCOM LDAN 'DAS MA SGROL MA DKAR MO ZHAL GSUM PHYAG
DRUG PA SER PO DANG SNGON PO NI G-YAS

DANG CIG SHOS KYI ZHAL LO, ,ZHAL SO SO LA SPYAN GSUM GSUM MO,
,MCHOG SBYIN DANG, BGRANG PHRENG DANG, MDA' BSNAMS PA NI G-YAS
KYI PHYAG GSUM MO, ,AUTPAL DANG, PADMA DANG, GZHU BSNAMS PA NI
G-YON GYI PHYAG GSUM MO, ,SKYIL KRUNG PHYED PAS ZLA BA'I GDAN LA
BZHUGS

PA ZLA BA'I 'OD LTA BU, RAL PA'I THOR TSUGS LA BZHUGS PA'I DON
YOD GRUB PA'I DBU RGYAN CAN, DBU LA THOD PA LNGAS RNAM PAR BRGYAN
PA, ZLA BA PHYED PAS DBU BRGYAN PA, RGYAN SNA TSOGS 'CHANG BA, LO
BRGYAD GNYIS LON PA LTA BU, DUR KHROD BRGYAD KYI DBUS NA BZHUGS
PA, SNYING

GA'I ZLA BA LA GNAS PA'I SA BON LAS BDAG NYID BSAMS TE, SNGAGS
BZLAS PAR BYA'O, ,AOm AA TZA LE AA NI MITTA BA RE H'Um H'Um PHAt
PHAt SV'AH'A, SMYUNG GNAS DANG MCHOD PA SNGON DU 'GRO BAS THUN
MTSAMS BZHIR ZLA BA GCIG TU BZLAS PAS ZHI BA LA SOGS PAR 'GYUR
RO, ,SGROL MA DKAR MO PHYAG

DRUG MA'I SGRUB THABS RDZOGS SO,, ,, 