@274A #, ,RGYA GAR SKAD DU, ,SHR'I TZA KRA SAMBBA RA TATVA AU PA DE SHA
,BOD SKAD DU, DPAL 'KHOR LO SDOM PA'I DE KHO NA NYID KYI MAN NGAG
,DPAL 'KHOR LO SDOM PA LA PHYAG 'TSAL LO, ,DAG PA'I DE NYID MTSON
PA YI, ,AE WAm SBYOR BA LAS SKYES PA, ,MKHA' MNYAM DRI MA RNAM
SPANGS PA'I, ,

DBYER MED CHOS LA PHYAG 'TSAL LO, ,RGYUD RNAMS KUN DU CHES GSANG
BA, ,BLA MA RIM BRGYUD LAS 'ONGS NAS, ,JI BZHIN BDAG GIS NGES
RTOGS PA, ,DE 'DIR RNAM PAR GSAL BAR BYA, ,'KHOR LO SDOM PA
PADMA'I TSAL, ,SPYOD 'TSANG GSUNG GI NYI ZER GYIS, ,PHYE BAS LEGS
THOB SNYING

PO MCHOG ,'GRO RNAMS TSIMS PAR BYED PA 'DI'O, ,GANG DU BSKAL PA
GRANGS MED PAR, ,'BAD KYANG 'DOD DON MI 'THOB PA, ,DE 'DIR TSE
'DI NYID SOGS KYI, ,DNGOS GRUB GO 'PHANG BLA MED 'GYUR, ,LUS
GDUNG SEMS NI G-YENG BYED PA'I, ,DKA' THUB LA SOGS RNAM SPANGS

TE; ,'DOD PA NYE BAR BRTEN PA YI, ,LAM GYIS BDE BA'I 'BRAS BU
BSGRUB, ,GANG ZHIG BRTEN PAS YUL KUN GYI, ,BDE BAS YONGS SU TSIMS
BYED CING, ,SPYOD DANG GROL BA'I 'BRAS STER BA, ,MTSAN NYID PHUN
SUM TSOGS LDAN PA'O, ,'JIG RTEN RTOG PAS BRTAGS PA YI, ,RIGS

KYI ZHEN PA KUN SPANGS NAS, ,DBYIBS DANG KHA DOG LONG TSO DANG,
,NA TSOD LA SOGS RJES MTHUN ZHING, ,DAM TSIG SPYOD PA SOGS BRTEN
PA'I, ,YON TAN RNAMS KYI RTEN GYUR PA, ,BRTEN PAS SGRUB PO DBANG
PHYUG GI ,DNGOS GRUB KUN GYI GZHI BYED PA'O, ,LEGS BRTAGS SHIN TU

LEGS RTOGS PA, ,BRTEN BYA DE LAS GZHAN DU NI, ,CHAGS SOGS 'JIG
RTEN DBANG GYUR PAS, ,BRTEN NAS SPYOD SDUG BSNGAL 'GYUR, ,CHAGS
CAN YE SHES MNGON 'DOD PAS, ,TSUL 'DI NYID KYIS BGROD BYA YI, ,DE
LAS GZHAN PA'I LAM GYIS NI, ,NAM YANG GRUB LA

@274B BRTEN MI 'GYUR, ,SHIN TU DBEN PA'I SAR GNAS TE, ,'JIG RTEN
G-YENG BA KUN SPANGS PAS, ,BDE BA'I YE SHES 'PHEL BYED PA'I,
,RJES MTHUN LONGS SPYOD BRTEN PA DANG, ,RIGS DANG YANG DAG SBYOR
BA'I SEMS, ,MI MNYAM BDE BA'I RTEN GYUR PA, ,DE 'DIR RANG GI
STOBS KYIS SAM, ,

DE BZHIN PHYAG RGYA'I STOBS KYIS KYANG, ,NOR BU'I NANG SON DBYER
MED PAS, ,BDE MCHOG BLA NA MED GOMS BYA, ,DE GOMS PA YI SBYOR BA
YIS, ,RAS DKAR LA NI SNUM DANG NI, ,ZAS LA BCUD KYIS PHUG PA
DANG, ,CHAB ROM LAS NI CHU NYID DANG, ,CHU RNAMS LAS KYANG RGYA
MTSO DANG, ,CHU RLABS

LAS NI CHU BZHIN 'GYUR, ,GANG ZHIG MCHOG TU GOMS PA'I MTHUS, ,SNA
TSOGS SNANG BA DER 'GYUR TE, ,JI LTAR BU RAM LAS BYAS GZUGS, ,SNA
TSOGS MNGAR BA'I RO BZHIN NO, ,GANG 'DIR THUN NAM NYIN GCIG GAM,
,ZLA PHYED ZLA GCIG KHYUD KOR DU, ,GOMS PAS BSKAL MANG BYE STONG
DU, ,

MI 'GYUR PA YI YE SHES THOB, ,'KHOR LO SDOM DPAL GZHUNG LUGS LAS,
,BLA MA'I DRAN GYIS LEGS THOB PA, ,DE 'DIR BDAG GIS GSAL BYAS
PAS, ,DGE DES 'GRO KUN BLA MED SHOG ,DPAL 'KHOR LO SDOM PA'I DE
KHO NA NYID KYI MAN NGAG KU SA LI PAS MDZAD PA RDZOGS SO,, ,,

KHA CHE'I MKHAS PA BHA DRA BO DHI DANG, LO TZ'A BA MAR PA CHOS
KYI DBANG PHYUG GIS BSGYUR BA'O,,