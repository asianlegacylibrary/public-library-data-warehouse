@341A *,
,DPAL BDE MCHOG 'KHOR LO'I CHO GA YID 'ONG 'PHRENG BA BZHUGS, #,
,DPAL LDAN RDO RJE MKHA' 'GRO LA, ,KUN

NAS DANG BAS PHYAG 'TSAL TE, ,BDE MCHOG 'KHOR LO GSANG BA YI,
,DKYIL 'KHOR CHO GA BSHAD PAR BYA, ,DPAL LDAN 'KHOR LO BDE MCHOG
GI RGYUD DANG DBANG BSKUR BA THOB PA'I RNAL 'BYOR PA'I DON DU
DKYIL 'KHOR GYI CHO GA BSDU BAR BYA'O, ,SDOM NI, BSNYEN PA DANG
NI

DKYIL 'KHOR GNYIS, ,BSNYEN PA YANG NI RNAM GSUM STE, ,GRANGS DANG
DUS DANG MTSAN MA'O, ,DKYIL 'KHOR YANG NI RNAM GNYIS TE, ,LHAG
PAR GNAS DANG MCHOD PA'O, ,GRANGS BSNYEN SO SO RNAM GSUM STE,
,SNGON 'GRO DNGOS DANG LDAN PA'O, ,LHAG GNAS LA YANG

RNAM GNYIS TE, ,RANG DON DANG NI GZHAN DON DANG, ,MCHOD PA LA
YANG RNAM GNYIS TE, ,BDAG SGRUB DANG NI GZHAN SGRUB PO, ,SNGON
'GRO DNGOS DANG RJES DANG NI, ,YAN LAG LA SOGS THUN MONG NGO, ,RE
ZHIG SGRUB PAR 'DOD PA'I GANG ZAG GNAS DBEN PA'I SA PHYOGS

SU STAN BDE BA LA 'DUG STE, MCHOD PA'I RDZAS RNAMS BSAGS NAS BDUD
RTZI LNGAS BYUGS PA'I MAndALA BYAS LA DRI'I THIG LE DAD ME TOG
BKRAM NAS STOD G-YOGS DANG SMAD G-YOGS DANG RDO RJE DRIL BU DANG,
GSANG PA'I COD PAN DANG, RUS PA'I RGYAN RNAMS MDUN DU

BZHAG STE, RDO RJE H'Um MDZAD KYI CHUS BSANGS LA YI GE H'Um LAS
MCHOD YON DANG MCHOD PA RNAM PA LNGA LHA MO RE RE BSKYED, YIG
'BRU GSUM DU BYIN GYIS BRLABS LA GZI BRJID BSKYED PA'I PHYIR NANG
PHAN TSUN MCHOD LA GZHAG PAR BYA'O, ,H'Um DANG AA LAS RDO RJE
DANG DRIL BU BSKYED LA

@341B YE SHES KYI RDO RJE DANG DRIL BU BCUG LA YI GE GSUM GYIS
GNAS GSUM DU BYIN GYIS BRLABS LA MCHOD PA RNAM PA LNGAS MCHOD PAR
BYA'O, ,COD PAN SOGS RGYAN RNAMS RIGS LNGA'I SA BON GYIS LHAR
BSKYED PA DANG, H'Um GIS RDO RJES MTSAN PA'I PHYAG RGYA SPYI
GTZUG TU BSKYED LA, COD

PAN YANG YI GE GSUM GYIS GNAS GSUM DU BYIN GYIS BRLABS LA COD PAN
LAS GZI BRJID BSKYED PAR BYA'O, ,DE NAS BDUD RTZI LNGA'I RI LU
KHAR BCUG LA G-YAS BRKYANG BA'I GNAS PAS GNAS TE, COD PAN DANG
RGYAN BTAGS NAS SNYOMS PAR 'JUG PA'I PHYAG RGYAS RDO RJE

DANG DRIL BU BZUNG LA BSGOM PAR BYA'O, ,DE LTAR SNGON DU 'GRO
BA'I YAN LAG BSHAD NAS, DNGOS GZHI NI, DE NAS RNAL 'BYOR DBANG
PHYUG GIS, ,GNAS DANG LDANG BA NYID DANG NI, ,'JUG DANG YONGS SU
RDZOGS PA DANG, ,BYIN GYIS BRLAB DANG DBANG BSKUR DANG, ,TING
'DZIN

MCHOD DANG NYE BAR BSDU, ,ZHES BYA BA'I DON LAS TSAD MED PA'I
RNAL 'BYOR DANG, BYIN GYIS BRLAB PA'I RNAL 'BYOR DANG, SRUNG PA'I
RNAL 'BYOR DANG, TSOGS SOGS PA'I RNAL 'BYOR LA SPOS SNOD LAG TU
BLANGS TE, DRIL BU DKROL NAS SPYAN DRANG BAR BYA STE, H'Um GNYIS
MED

MKHA' LTAR DAG PA KHYAB PA'I SKU, ,SPYAN 'DREN GSHEGS SU GSOL BAR
MI DMIGS KYANG, ,LONGS SPYOD RDZOGS SKU THUGS RJE BDAG NYID LAS,
,YE SHES SGYU MA'I TSUL GYIS GSHEGS SU GSOL, ,DE NAS BAR SNANG DU
BYON PAR BSAMS LA, MCHOD YON DANG ZHABS BSIL

DANG; MCHOD PA RNAM PA LNGA DANG, CHANG LA SOGS PHA NANG GI MCHOD
PAS MCHOD PAR BYA STE, JI LTAR BLTAMS PA TZAM GYIS NI, ,DE BZHIN
GSHEGS KUN KHRUS GSOL PA, ,LHA YI CHU NI DAG PA YIS, ,DE BZHIN
BDAG GIS KHRUS BGYI'O, ,AOm SHR'I HE RU KA PRA BA RA SATA K'A RA
PRA T'I TZTSA SV'A

H'A ZHES BYA BA DANG, BDE BA'I LONGS SPYOD LAS BYUNG BA, ,DGYES
PA RNAMS KYI BDE BA'I MCHOG ,THAR PA'I MTSAN NYID DANG LDAN PA'I,
,LONGS SPYOD RGYAL PO GSHEGS SU GSOL, ,AOm SHR'I BADZRA HE RU KA
AARGHAm P'U DZA ME GHA SA MU DRA SPHA RA nA SA MA YE H'Um, RDZOGS
SANGS RGYAS LA

@342A *, ,SPOS PHUL BAS, ,BRTUL ZHUGS BZANG POS LEGS TSIM NAS,
,LUS CAN BDE GSHEGS CHA LUGS SU, ,YE SHES KYIS NI TSIM GYUR CIG
,AOm SHR'I BADZRA HE RU KA DH'U PA P'U DZA ME GHA SA MU DRA SPHA
RA nA SA MA YE H'Um, SGEG DANG BCAS PA'I ME TOG PHRENG, ,SANGS
RGYAS KUN SOGS

RNAL 'BYOR MA, ,DE NI BRAL BAR MI 'GYUR TE, ,MI TOG PHRENG BAS
RGYAN GYUR CIG ,AOm SHR'I BADZRA HI RU KA PUshPE P'U DZA ME GHA
SA MU DRA SPHA RA nA SA MA YE H'Um, CHOS KYI MAR ME LEGS SBAR
BAS, ,PADMA GAR DBANG BDAG NYID DE, ,SEMS CAN MA RIG LDONGS PA
LA, ,YE SHES SGRON MAS SNANG GYUR CIG ,

AOm SHR'I BADZRA HE RU KA A'A LO KE P'U DZA ME GHA SA MU DRA SPHA
RA nA SA MA YE H'Um, TSUL KHRIMS TING 'DZIN SHES RAB DANG, ,RNAM
GROL YE SHES MTHONG BA YI, ,DRI MED RGYAL BA RNAMS KYI DRI, ,LUS
CAN BYANG CHUB THOB GYUR CIG ,AOm SHR'I BADZRA HE RU KA GANDHE
P'U DZA ME GHA SA MU DRA SPHA nA SA MA

YE H'Um, CHAGS PA'I 'DAM GYIS KHYOD MA GOS, ,BDE BA CHEN PO'I
ZHAL ZAS KYIS, ,PADMA RGYAS PA'I RO BZHIN DU, ,BUNG BA LTA BUR
TSIM PAR MDZOD, ,AOm SHR'I BADZRA HE RU KA N+YEE W'I DYE P'U DZA
ME GHA SA MU DRA SPHA RA nA SA MA YE H'Um, ZHES BYA BA DANG, YON
CHAB MA DKAR MO,

ZHAL BSIL MA SNGON MO, BDUG PA MA DUD KA ,ME TOG MA DMAR MO,
,BYUG PA MA LJANG GU, ZHAL ZAS KYI RO THOGS PA MTHING GA RNAMS
TE, PHYI'I MCHOD PA SPRUL PA DANG, NANG GI MCHOD PA SPRUL PA
DANG, BDUD RTZI LNGA DANG, GSANG BA'I MCHOD PA LA SOGS PAS

MCHOD LA BSTOD PA DANG PHYAG 'TSAL BA DANG, SDIG PA BSHAGS PA
DANG, RJES SU YI RANG BA DANG, BYANG CHUB TU SEMS BSKYED PA DANG,
SKYABS SU 'GRO BA DANG BCAS PA BYA STE, DE NAS STONG PA NYID KYI
RNAL 'BYOR PA BSTEN PAR BYA'O, ,DE LTAR SNGON DU 'GRO BA'I RNAL
'BYOR

BSGOMS NAS DNGOS GZHI LA DANG PO SBYOR BA DANG, DKYIL 'KHOR RGYAL
MCHOG DANG, LAS RGYAL MCHOG LA GO CHA BGO STE YE SHES SEMS DPA'
SPYAN DRANGS TE MCHOD PA DANG BSTOD PA BYA'O, ,DE NAS DBANG BSKUR
BA'I LHA SPYAN DRANGS LA MCHOD YON DANG, ZHAL BSIL

@342B DANG; MCHOD PA RNAM PA LNGAS MCHOD LA, MTHAR YANG SPOS SNOD
LAG TU THOGS LA BSTOD PA BYA STE, AA SHIN TU DGYES PA DE YI MCHOG
BRNYES PA, ,GNYIS SU MED PA'I BDE BA'I BDAG NYID CAN, ,BDE GSHEGS
ZHI BA'I BDAG NYID MNYAM PAR SBYOR, ,BDE BAR GROL BA KHYOD LA
PHYAG 'TSAL

LO; ,BDE BA CHU SKYES DBUS GNAS PA'I, ,CHAGS PA'I 'DAM GYIS MA
GOS PA, ,BDE BA CHEN POS GROL MDZAD PA'I, ,BDE MCHOG SKU LA PHYAG
'TSAL 'DUD, ,CES BRJOD LA, GZHAN YANG PI WANG MA DANG, GLING BU
MA DANG, RNGA RINGS MA DANG, RDZA RNGA MA DANG,

SNGO BA DANG, SER BA DANG, DMAR BA DANG, LJANG GU'O, ,BZHAD MA
DANG, SGEG MA DANG, GLU MA DANG, GAR MA DANG, DMAR BA DANG, SNGO
BA DANG, SER BA DANG, LJANG GU'O, ,ME TOG MA DANG, BDUG PA MA
DANG, MAR ME MA DANG, BYUG PA MA DANG,

SER BA DANG, DUD KA DANG, DMAR BA DANG, DKAR BA'O, ,GZUGS DANG,
RO DANG, REG BYA DANG, CHOS KYI DBYINGS KYI RDO RJE MA DANG, ME
LONG DANG, ZHAL ZAS DANG, NA BZA' THOGS PA DANG, CHOS KYI DBYINGS
GRU GSUM BSNAMS PA ZLA BA'I MDOG

DANG; DMAR BA DANG, LJANG BA DANG, DKAR BA'O, ,KUN KYANG ZHAL GCIG
PHYAG GNYIS PA'O, ,DE RNAMS KYI SNGAGS NI 'DI YIN TE, AOm BADZRA
B'I nE H'Um H'Um PHAt, AOm BADZRA BAm SHE H'Um H'Um PHAt, AOm
BADZRA MRi DAm GE H'Um H'Um PHAt, AOm BADZRA MURDZE H'Um H'Um
PHAt, AOm BADZRA H'A SE H'Um H'Um

PHAt; AOm BADZRA L'A SYE H'Um H'Um PHAt, AOm BADZRA G'I RTI H'Um
H'Um PHAt, AOm BADZRA NI RTI H'Um H'Um PHAt, AOm BADZRA PUshPE
H'Um H'Um PHAt, AOm BADZRA A'A LO KE H'Um H'Um PHAt, AOm BADZRA
GANDHE H'Um PHAt, AOm R'U PA BADZRI nI H'Um H'Um PHAt, AOm SPRSHE
BADZRI nI H'Um H'Um PHAt, AOm BADZR'A SA BADZRI nI H'Um H'Um

PHAt; AOm BADZRA DHARM'A DH'A TU BADZRI nI H'Um H'Um PHAt, CES BYA BAS
GROGS DANG BCAS PAS MCHOD, THOG MAR 'JIG RTEN PA DANG 'JIG RTEN
LAS 'DAS PA'I MKHA' 'GRO MA LA THUN MONG DU GTOR MA BYIN LA DE
NAS DKYIL 'KHOR LTE BAR BSDU BAR BYA STE, SNYING GAR YI GE AA LAS

@343A *, ,ZLA BA'I DKYIL 'KHOR GYI DBUS SU YI GE H'Um BZHAG LA
YAB YUM GYI SNYING PO DANG NYE BA'I SNYING PO STE BZHI DANG, DPA'
BO DANG DPA' MO'I RTZA BA'I SNGAGS DANG, GO CHA'I SNGAGS DANG,
RKANG PA BRGYAD PA'I SNGAGS TE YI GE'I PHRENG BA RIM PA BDUN GYIS

BSKOR LA BSDU BAR BYA'O, ,DE LTAR THO RANGS KYI THUN BSGOMS NAS
THUN GSUM PA LA NI SNYING GA'I GNAS NAS H'Um GI SGRAS BSKUL NAS
DKYIL 'KHOR SPRUL LA BSGOM PAR BYA'O, ,BZLAS PA CI NUS BYAS LA
BZLAS PA'I THOG MA DANG THA MAR SNGAR BSHAD PA'I MCHOD PA DBUL

BAR BYA'O, ,THUN THA MAR YANG YE SHES SEMS DPA' GSHEGS SU GSOL
BA'AM LUS LA GZHUG PA CI RIGS PAR BYA'O, ,LANGS PA'I TSE RJES LA
TSA TSA GDAB PA'AM RGYUN CHAGS KYI SPYOD PA DANG, CHOS SPYOD PA'I
SPYOD PA DANG, BSKOR BA LA SOGS PA'I NYIN MO'I CHA'I

SPYOD PA DANG, MTSAN MO'I CHA'I SPYOD PA SGYU MA LTA BU DANG,
STONG PA NYID 'OD GSAL BAR THIM PAS GNAS PAR BYA'O, ,DE LTAR
BSNYEN PA BYED PAR 'DOD PAS DU BA DANG SMIG RGYU LA SOGS PA'I
RTAGS MTHONG BA'AM CHU SRIN GYI ZLA BA NAS BRTZAMS TE LO'AM LO
PHYED

DAM ZLA BA BZHIR DUS KYI BSNYEN PA BYA'O, ,YANG NA GRANGS KYI
BSNYEN PA BYED PAR 'DOD PAS NGES PAR BRJOD PA LAS SNGON DU BSNYEN
PA BYA BA NI, CHO GA BZHIN DU 'BUM DU BZLAS, 'KHOR LO'I GSANG
SNGAGS 'BUM BZLAS SHING, ,GZHAN DAG KHRI RU BZLAS NAS NI, ,BKA'

YI 'KHOR LO BRI BAR BYA, ,ZHES 'BYUNG BA'I PHYIR RO, ,LHA MNYES
PAR BYA BA'I PHYIR SNGON DU BSNYEN PA GSUM LAS GANG YANG RUNG BA
SPYAD PAR BYA'O, ,SNGON DU BSNYEN PA BYA BA'I CHO GA'O, ,DE NAS
DKYIL 'KHOR BRI BAR 'DOD PAS YID DANG MTHUN PA'I GNAS NI RTZA
RGYUD LAS, ,

RI DANG NAGS TSAL SMAN LJONGS DANG, ,RGYA MTSO CHEN PO'I 'GRAM
DANG NI, ,SNGON GRUB PA YI DUR KHROD DU, ,DKYIL 'KHOR CHEN PO BRI
BAR BYA, ,ZHES GSUNGS SO, ,DE NAS SLOB MAS GSOL BA GDAB PAR BYA
STE, SKYE BA MANG PO'I SDIG PA NI, ,BSAGS PA RNAM PAR 'JIG

@343B PA'I PHYIR, ,SDOM PA SO SOR GZUNG BAR BGYI, ,DPA' BO 'KHOR
LO BDE MCHOG MDZOD, ,CES BRJOD PAR BYA'O, ,CES BRJOD PAR BYA'O,
,DE NAS SA BRTAG PA DANG, SA BSLANG BA DANG, SA SPYAD PA DANG, SA
GZUNG BA DANG, SA SPEL BA DANG RNAM PA LNGA STE, BRTAG PA NI
BYANG DANG SHAR DU GZHOL BA, DBUS MTHO BA ZHI

BA DANG RGYAS PA'I BYE BRAG GIS DKAR BA DANG SER BA DANG, SA RGOD
LA SOGS SPANGS PAR BRTZIG PA'AM BRI BA'I DON DU MI LA BSLANG
BA'AM, MI SNANG BA SA'I LHA MO LA SOGS PA LA BSLAD BAR BYA BA'I
PHYIR PHYOGS DER MAndALA BYAS LA SA'I LHA MO SPYAN DRANGS LA DAM
TSIG GI PHYAG RGYA BSTAN NAS

MCHOD PA RNAM PA LNGAS BSTABS TE GTOR MA DANG BCAS PA PHUL NAS
CHU'I SA BRTAG PAR BYA'O, ,SA BSLAD BA'I CHO GA'O, ,DE NAS PUS
MO'AM LTE BA'AM LKOG MA'AM BRKOS LA BDUD RTZI RNAM PA LNGA SPOS
CHU DANG BCAS PAS DGANG BAR BYAS NAS DRAG PO DANG ZHI BA'I SBYIN
SREG CI RIGS PAR BYA'O,,

DE YANG NGES PAR BRJOD PA LAS, ,SA NI YONGS SU SBYANGS NAS KYANG,
,BRDUNG ZHING LEGS PAR BRDUNGS NAS KYANG, ,MNYAM ZHING ZUG RNGU
MED PAR YANG, ,DER NI CHU DANG LCI BA YIS, ,DKYIL 'KHOR SA NI NYE
BAR BYUG ,DUR KHROD THAL BA LDAN PA DANG, ,MI 'CHI BCU PHYED BCAS
PA YIS, ,

DKYIL 'KHOR SA NI NYER BYUGS TE, ,DER NI DKYIL 'KHOR BRTZAM PAR
BYA, ,ZHES 'BYUNG NGO, ,DE NAS PHYOGS BCU'I SANGS RGYAS KYIS
GZUNG BAR BYA BA'I PHYIR BLA RE LA SOGS PA BRES LA THA MAR SPOS
CHUS BSNGAGS PA'I SNGAGS BRJOD LA LAG PA SA LA REG PAS RDO RJE'I
RANG BZHIN DU BSAM PAR

BYA'O; ,LHAG PAR GNAS PA'I YAN LAG GI SA'I CHO GA'O, ,DE NAS
DKYIL 'KHOR BYUG BYAS LA DGONGS KA'I DUS SU MCHOD PA SNGON DU
'GRO BA'I MCHOD PA LNGA YANG RE RE ZHING DRUG CU RTZA GNYIS DANG,
DUR KHROD BRGYAD DANG BCAS PA'I 'JIG RTEN PA LA DBUL BA'I PHYIR
THUN MONG GI GTOR MA BDUN

DANG; KHYAD PAR GYI MCHOD PA'I RDZAS DANG, TSOGS 'KHOR GYI BZA'
BA DANG, MYANG BA DANG, BLDAG PA DANG, GZHIB PA DANG, CHANG LA
SOGS PA DANG, NA BZA' DRUG CU RTZA GNYIS DANG, BLA RE BA DAN LA
SOGS PAS BRGYAN LA MDUN DU MAndALA BYAS TE DRI'I THIG LE BYAS LA
ME TOG

@344A *, ,BKRAM NAS RDO RJE DANG DRIL BU BLANGS LA COD PAN GON
NAS RGYAN BTAGS LA, LAS KYI PHYAG RGYA DANG BCAS PA'AM CHOS KYI
PHYAG RGYA BSGOMS NAS, SHES RAB YAN LAG PHUR BU DANG, ,GOS DANG
PHYAG RGYA LNGA LA SOGS, ,ZHES 'BYUNG BA'I PHYIR RO, ,NGES PAR
BRJOD PA

LAS KYANG, YE SHES LNGA YI BDUD RTZI NI, ,SA NI BYUG PAR BYAS NAS
KYANG, ,BZOD PA'I PHA ROL PHYIN MING THOB, ,'BAD PA YIS NI GTOR
MA BYA, ,SNA TSOGS PHYAG RGYA YID 'ONG LDAN, ,RGYA CHE MNYAM PAR
GZHAG PA YIS, ,BSAM GTAN PHA ROL GYI PHYIN GSUNG NA, ,RTZE GCIG
PA YI

SEMS KYIS KYANG, ,ZHES 'BYUNG BA'I PHYIR RO, ,DE NAS RNAL 'BYOR
BSRUNG BA DANG, BDAG BSRUNG BA DANG, GNAS BSRUNG BA DANG, BSOD
NAMS KYI TSOGS DANG, STOD PA NYID BSGOM PA LA GNAS PA'I RNAL
'BYOR DANG, 'BYUNG BA RIM BRTZEGS PA SPYAD PA LDANG BA'I RNAL
'BYOR DANG,

NYI ZLA KHA SBYOR GYI NANG DU 'JUG PA'I RNAL 'BYOR DANG, DKYIL
'KHOR GYI 'KHOR LO BSKYED PA YONGS SU RDZOGS PA'I RNAL 'BYOR
DANG, CHO GA DANG YE SHES DPA' 'JUG PA BYIN GYIS RLOB PA'I RNAL
'BYOR DANG DBANG BSKUR BA'I RNAL 'BYOR DANG BSGOM PA DANG BZLAS
PA'I TING NGE 'DZIN GYI BAR DU BYAS

LA; DE NAS MAndALA BYAS DRIS THIG LE BYAS LA ME TOG GI TSOM BU
BKRAM LA, KHRO BO 'DOD PA'I RGYAL POS SA'I LHA MO SKU MDOG SER MO
PHYAG GNYIS BDUD RTZIS GAD PA'I BUM PA THOGS PA STA ZUR MAN CHAD
'THON PAR BSKUL LA, MCHOD YON DANG ZHAL BSIL PHRUL LA RDO RJE
BSDAMS PA LAS

MDZUB MO GNYIS BRKYANG PA SA LA REG PAR BYA STE, DAM TSIG GI
PHYAG RGYA BSTAN LA SPOS SNOD LAG TU THOGS TE 'DI SKAD BRJOD DO,
,SKYOB PA SANGS RGYAS THAMS CAD KYI, ,SPYOD PA'I TSUL DANG KHYAD
PAR LAS, ,SA DANG PHA ROL PHYIN PA LA, ,LHA MO KHYOD NI DBANG DU
GYUR, ,BCOM LDAN

SH'AKYA SENG GE YIS, ,JI LTAR BDUD KYI SDE BCOM LTAR, ,DE BZHIN
BDAG GIS BDUD KYI SDE, ,PHAM PAR BYAS TE DKYIL 'KHOR BRI, ,ZHES
BRJOD LA MCHOD PA RNAM PA LNGA DANG GTOR MA PHUL TE GSHEGS SU
GSOL LO, ,DE NAS SGRUB PA'I GROGS PO DPAL HE RU KA'I NGA RGYAL
DANG LDAN

@344B PAS MTSAN BRGYA RTZA BRGYAD PAS BSTOD PA BYA'O, ,DE NAS
H'Um LAS PHUR BU KHRO BO BDUD RTZI 'KHYIL PAR BSKYED LA SRUNG
SKUD DMAR PO BTAGS TE, GZI BRJID BSKYED PA'I PHYIR, AOm BADZRA
K'I LI K'I L'A YA SARBA BIGHNA BANDHA H'Um PHAt, NYI SHU RTZA
GCIG GAM LNGA BCU RTZA BZHI'AM BRGYA RTZA BRGYAD BRTZAMS LA

GZHAG PAR BYA'O, ,DE NAS YO GA SHUDHA: SARBA DHARM'A:YO GA
SHUDDHO&HAm ZHES BYA BA DANG, SNYING PO'I PHYAG RGYAS DKYIL
'KHOR SNYING GAR BSDU BAR BYA'O, ,RKANG PA GNYIS SU H'Um LAS RDO
RJE RE RE BSAMS LA, MIG GNYIS SU MA DANG tA LAS NYI MA DANG ZLA
BA BSKYED LA, DE NAS LANGS LA DKYIL 'KHOR GYI KHA

RU BRTZEGS TE, H'Um YE SHE ZHI BA'I DANG LAS MA G-YOS KYANG, ,SKU
YI CHA LUGS ZA BYED RNGAM STABS CAN, ,GSUNG GI DA RO 'BRUG STONG
LDIR PA'I SGRA, MA LUS DBANG DU SDUD LA PHYAG 'TSAL LO, ,BSKAL
PA'I ME DBUNG 'BAR BA'I KLONG DKYIL NAS, ,DPA' BO CHEN PO BRKYANG
BSKUM

TSUL DU BZHUGS, ,NYI ZLA 'BAR BA'I SPYAN GYI SDANG MIG GIS,
,BGEGS DBUNG SREG PAR MDZAD LA PHYAG 'TSAL LO, ,DKYIL 'KHOR CHEN
PO'I SA GZHI LA GNAS PA'I, ,LHA LA SOGS PA'I BGEGS TSOGS KUN NYON
CIG ,DA NI GNAS 'DIR DKYIL 'KHOR CHEN PO 'DRI, ,BGEGS KYI

TSOGS RNAMS GANG YIN BYER BAR GYIS, ,CI STE BKA' LAS 'DAS GYUR
NA, ,YE SHES RDO RJE RAB 'BAR BAS, ,MGO BO TSAL PA BRGYAR NI 'GAS
GYUR ZHING, ,RNAM PAR 'JIG PAR 'GYUR BA GDON MI ZA, ,DENG RNAL
'BYOR GYI DBANG PHYUG CHE GE MO ZHES BYA BAS SLOB MA CHE GE MO
ZHES BYA BA

RDZOGS PA'I BYANG CHUB LA RDZOGS PAR BYA BA'I PHYIR DANG SEMS CAN
THAMS CAD MYA NGAN LAS 'DAS PA LA DGOD PAR BYA BA'I PHYIR SA'I
PHYOGS 'DIR DPAL 'KHOR LO BDE MCHOG CES BYA BA'I DKYIL 'KHOR CHEN
PO CIG BRTZIG GIS 'DIR LHA DANG, KLU DANG GDON GZHAN DANG DRI ZA
DANG 'BYUNG PO DANG SHA

ZA DANG SRIN PO LA SOGS PA GANG DAG GNAS PA'I SA'I BDAG PO KHYOD
MYUR DU SONG SHIG 'DI LTAR DPAL HE RU KA'I BKA' THOS NAS MYUR DU
SONG SHIG ,GANG DAG MI 'GRO BA DE DAG LA NGA'I YE SHES KYI RDO
RJE 'BAR BA DANG KHA tV'Am GA 'BAR BA 'DIS SPYI BO TSAL PA BRGYAR
'GAS PAR 'GYUR RO, ,

@345A *, ,LAN GSUM BRJOD LA, BSKAL PA'I ME LTA BU'I 'OD ZER RKANG
PA'I 'OG NAS GDUG PA RNAMS BSREGS TE PHAN TSUN BYER BAR BSAM MO,
,DE LTAR BKA' BSGO BA'I RJES LA NAM MKHA'I KHAMS SU PHYOGS BCU'I
DE BZHIN GSHEGS PAS GANG BAR BSAMS LA, DE RNAMS KYI

THUGS KA NAS 'OD ZER BYUNG NAS YANG DER NAMS KYI THUGS KAR SPYAN
DRANGS NAS DE NAS DE RNAMS KYI THUGS KA NAS 'THON NAS DKYIL 'KHOR
GYI 'OD ZER RAM DA LA'I STENG DU PADMA'I RTZA BA LTAR G-YO ZHING
'GUL BA'I GAR GYIS BABS PA'I RJES LA, DE NAS DBUS SU THABS DANG
SHES RAB GNYIS KYIS

G-YAS BRKYANG G-YON BSKUM RE RE BYAS NAS YUM BZHI'I GNAS SU G-YAS
BRKYANG RE RE BYAS LA, RDO RJE GSOR ZHING DRIL BU DKROL BAR BYAS
NAS G-YAS SKOR G-YON SKOR RDO RJE GOM PAS SONG BA DANG PO DANG
GNYIS PA 'KHYUD PA'I PHYAG RGYA DANG, GSUM PAS NU MA 'TSIR PA
DANG, BZHI PA MGO

BSGYUR BA DANG, LNGA BA DBUNG PA G-YO BA DANG, DRUG MA RKED PA
G-YO BA DANG, BDUN PA RKANG PA G-YO BA DANG, BRGYAD PA ROL PA'I
THABS KYI GAR GYIS BGEGS BSKRAD PA DANG, RKANG PA BSKYOD PA DANG,
LAG PA BSKYOD PA DANG, SMIN MA 'DEGS PA DANG, HA HAR BZHAD PA
DANG, 'KHYUD

PA'I LTA BAS GAR BYED PA DANG, SHES RAB KYI GAR GYIS BSKRAD PA
DANG, DE NAS PHYOGS BCING BAR BYA STE, AOm BADZRA PANYTZA RA NA
H'Um LAS DRA BA DANG, H'Um ZHES BRJOD PAS KHRO BO BSKYED LA ZHAL
BZHI PA'I SNGAGS KYIS BKA' BSGO BAR BYAS LA, AOm BADZRA SHA RA
DZVA LA TRAm SAm TRAm ZHES PAS STENG DU MDA'I

DRA BA DANG, AOm BADZRA ME RI N'I BADZR'I BHA WA BADZRA BANDHA
H'Um ZHES PAS 'OG TU RDO RJE RGYA GRAM DANG, AOm BADZRA PRA K'A
RA H'Um BAm H'Um ZHES PAS RDO RJE RA BA DANG, AOm BADZRA BI R'A
NA H'Um ZHES PAS RDO RJE BLA RE DANG, AOm BADZRA DZRA LA AA NA
L'ARKA H'Um ZHES PAS 'BRA BA'I PHRENG BA BSAMS LA, SNGAR BSKYED
PA'I PHUR BUS

PHYOGS DANG MTSAMS DANG STENG 'OG TU GDAB PAR BYA'O, ,DE NAS
SNGAGS NI GHA GHA GHA TA YA LA SOGS PA DANG AOm MUDGA RA ZHES
BYA BAS BRDUNG BAR BYA'O, ,DE NAS TZANDAN DMAR PO'I DRI DANG ME
TOG DMAR PO'I PHRENG BA DANG GU GUL GYIS BDUG PAR BYA'O, ,DE NAS
BA BYUNG RNAMS DANG LDAN

@345B PA'I CHUS KYANG BYUGS NAS LHA LHAG BAR GNAS PA'I RTEN DRI'I
THIG LE DRUG CU RTZA GNYIS LA SKU MDOG DANG MTHUN PA'I ME TOG GI
TSOM BU BKRAM NAS ME TOG SIL MAS GTOR LA, DE NAS RANG GI GNAS LA
GNAS PA'I RNAL 'BYOR PAS HE RU KA'I NGA RGYAL DANG LDAN PAR
BSGOMS LA YI GE H'Um GI

SGRAS BSKUL TE DKYIL 'KHOR GYI 'KHOR LO SPRUL LA RANG GI GNAS SU
DGOD PAR BYA'O, ,DE NAS LHA THAMS CAD LA GO BSKON LA PHYED PHYIR
GYI PHYAG RGYA DANG BCAS PAS YE SHES SEMS DPA' SPYAN DRANGS LA
MCHOD YON PHUL TE MCHOD PA RNAM PA LNGA YANG RE RE ZHING MCHOD LA
RKANG PA BRGYAD PA'I SNGAGS

KYIS BSTOD PA GZHUG PAR BYA'O, ,DE NAS DBANG BSKUR BA'I LHA MDUN
DU SPYAN DRANGS LA MCHOD YON SNGON DU 'GRO BA'I MCHOD PA LNGA
DANG MNYAM NYID MI G-YO ZHES PA LA SOGS PAS BSTOD LA, CHU DANG
GSANG BA DANG SHES RAB YE SHES KYI DBANG BSKUR BAS BDAG DANG LHA
THAMS CAD LA

DBANG BSKUR BAR BSAMS LA CI NUS PAS MCHOD PA DANG BZLAS PA BYA'O,
,DE NAS BDUD RTZI MYANG BA YANG BYA'O, ,DE NAS DKYIL 'KHOR GYI
LHA DRUG CU RTZA GNYIS SO SO'I SNYING PO DANG MCHOD PA'I SNGAGS
SPEL LA SNGA MA RE RE ZHING MCHOD YON DANG BDUD RTZI LNGA DANG
MCHOD PA LNGA DANG CHANG LA SOGS

PA YANG DBUL BAR BYA'O, ,DE BZHIN DU MTSAN BRGYA RTZA BRGYAD PAS
BSTOD PA DANG MCHOD PA NYI SHU DANG NA BZA' DRUG CU RTZA GNYIS
KYANG DBUL, THA MAR GO CHA'I SNGAGS KYIS BSRUNG BAR BYA'O, ,DE
NAS, GNYIS MED YE SHES LAS BYUNG BA'I, ,KHYAB BDAG DNGOS KUN BDAG
NYID CAN, ,

STON PA'I GTZO BO KHRAG 'THUNG DPAL, ,PHAG MO DANG YANG LHAN CIG
'KHYUD, ,DPA' BO DANG NI DPA' MO KUN, ,MA LUS BDAG LA DGONGS SU
GSOL, ,SLOB MA LA NI PHAN PA DANG, KHYED RNAMS LA YANG MCHOD PA'I
PHYIR, ,RDO RJE CAN BDAG 'DI ZHES PA, ,NANG PAR DKYIL 'KHOR BRI

LAGS KYIS, ,RJES SU BRTZE BAR NYER DGONGS TE, ,KUN GYI BYIN GYIS
BRLAB TU GSOL, ,LHA LHAG PAR GNAS PA'O, ,DE NAS BUM PA LHAG PAR
GNAS PAR BYA STE, KHA GYED PA GSUS PA LDIR BA MGRIN PA RING BA
MCHU 'PHYANG BA RTZA BA NAG NOG MED PA GSER DANG DNGUL DANG

@346A *, ,ZANGS LA SOGS PA LAS BYAS PA'O, ,MU TIG RIN CHEN SNA
TSOGS SPRAS LHA'I GRANGS DANG MNYAM PA'AM YANG NA BCU THAM PA LA
GU GRUL GYIS BDUG ,BDUD CI LNGA'I DRI'I THIG LES MTSAN MA BKOD
LA, RIN CHEN SNA LNGA DANG BDUD RTZI LNGA DANG SMAN LNGA DANG
'BRU LNGA BCUG LA THABS DANG

SHES RAB KYI RAS ZUNG RES MGUL PA BCINGS LA BUM PA BCU KHA DOG
SNA LNGA'I GOS KYIS DKRIS TE 'DAB MAS KHA BRGYAN PA BDUD RTZI
LNGAS GANG BA'I THOD PA STENG DU BZHAG LA, SGRUB PA PO'I G-YAS SU
PADMA 'DAB MA BRGYAD PA'AM SNA TSOGS RDO RJE BRIS LA GZHAG PAR
BYA'O, ,DE NAS AOm SVA BH'A

WA SHUDDHA: SARBA DHARM'A: SVA BHA WA SHUDDHO&HAm ZHES BYA BAS
STONG BAR BSAMS LA, BHR'Um LAS GZHAL YAS KHANG RE RE BYAS LA NANG
DU BAm LAS 'O MA CAN GYI RGYA MTSO BSKYED DE, HR'I: LAS PADMA
'DAB MA BRGYAD BA BSAMS LA, H'Um LAS LHA THAMS CAD BSKYED PA'AM
YANG NA BCU LAS MED NA DBUS MA LA NYI ZLA

KHA SBYOR GYI DBUS SU H'Um BSAMS LA, DKYIL 'KHOR GYI 'KHOR LO
RDZOGS PA DANG, BRGYAD LA KHVA GDONGS LA SOGS PA BRGYAD BSKYED
LA, BCU PA LAS THAMS CAD PA LA RAm LAS NYI MA'I DKYIL 'KHOR GYI
DBUS SU H'Um MDZAD SKU MDOG SNGON PO ZHAL GSUM PHYAG DRUG PA DANG
PO GNYIS NA RDO RJE DANG DRIL BU

GNYIS PA GNYIS NA KHA tV'Am GA DANG THOD PA, GSUM PA GNYIS NA
LCAGS KYU DANG ZHAGS PA, ZHAL G-YAS DKAR PO G-YON DMAR PO DBUS
MTHING GA G-YAS BRKYANG BA'I GNAS PAS BZHUGS PAR BSGOMS LA, PHYED
PHYIR GYI PHYAG RGYA DANG BCAS PAS YE SHES SEMS DPA' SPYAN DRANGS
TE, GO CHA DRUG

BSKON NAS RANG GI SNYING GNAS LHA MO DRUG SPRUL TE DBANG BSKUR,
YIG GSUM GYIS GNAS GSUM DU BYIN GYIS BRLABS TE MCHOD PA LNGA PHUL
TE, BCOM LDAN 'DAS PHUNG PO KUN LAS RNAM GROL TE, ,CHOS SKU GNYIS
MED YE SHES BDE CHEN BRNYES, ,BLA MED YE SHES LONGS SPYOD RDZOGS
SKU CAN, ,

RNAL 'BYOR SBRUL SKU CHE LA PHYAG 'TSAL BSTOD, ,CES BSTOD LA BUM
PA'I STENG GI KA P'A LA'I THOG TU RDO RJE RTZE LNGA PA TSON SNA
LNGA'I SKUD PAS BCINGS LA BZHAG NAS SNYING GA'I YI GE H'Um LAS YE
SHES LNGA'I 'OD ZER DU BYIN GYIS BRLABS LA GTZO BO NAS SGO MA'I
BAR DU RANG RANG GI SNGAGS BRGYA RTZA

@346B BRGYAD BZLAS PAR BYA'O, ,DE NAS H'Um MDZAD BZLAS PA'I GOS
KYIS BKAB LA ZHAL BZHI PA'I SNGAGS KYIS BSRUNGS NAS GZHAG PAR
BYA'O, ,BUM PA LHAG PAR GNAS PA'I CHO GA'O, ,DE NAS SBYIN SREG
LHAG PAR GNAS PAR BYA STE, SGRUB PA PO'I G-YAS NGOS SU LAS DANG
RJES SU MTHUN PA'I THAB KHUNG BYAS

LA DE DANG RJES SU MTHUN PA'I RDZAS BSAGS LA MCHOD PA BYA'O, ,DE
LA KHYAD PAR DU ZHI BAR BYED PAR 'DOD PAS KHRU GANG ZABS SU KHRU
PHYED BRKOS PA LA KHA KHYER SOR BZHI DPANGS SU BRTZIGS LA SOR
BZHIS DMA' BA'I KHA KHYER GYIS BSKOR LA PHYI ROL KUN DU GRU BZHI
PAR BYA'O, ,DE BRI BA'I TSON DBUS

SU YE SHES KYI 'KHOR LO DKAR PO BRI STE RIM PA GSUM LA THUGS
GSUNGS SKU'I 'KHOR LO BRIS LA MTSAMS RNAMS SU ZLA BA RDO RJES
MTSAN PA BRI STE, GRU BZHI SGO BZHI SGO KHYUD DANG BCAS PA LA SGO
BZHI DANG MTSAMS PHYED GZUGS MA BZHI BRI BAR BYA'O, ,DE NAS MCHOD
PA'I RDZAS MCHOD YON DANG ZHAL

BSIL DANG MCHOD PA RNAM PA LNGA DANG KHYAD PAR GYI RDZAS BDUD
RTZI LNGA DANG DPA' BO LNGA DANG CHANG DANG LONGS SPYOD KYI RDZAS
TIL DANG YUNGS KAR LA SOGS PA DANG 'TSO BA'I RDZAS BIL BA DANG
STAR GA LA SOGS PA DANG YO BYAD KYI RDZAS SHEL PHRENG DANG DAR
DKAR PO LA SOGS PA DANG BSREG SHING DGANG

GZAR LA SOGS PA MDUN DU BZHAG LA, DE LTAR LHA BSKYED LA GNAS GSUM
DU THAL BA DANG RAKTA BSRES PA'I THIG LE BYAS LA RUS PA'I RGYAN
DANG KU SHA'I DAG BYED LAG PA G-YON PA'I MING MED BCUG LA, SBYIN
SREG GI CHO GA LAS BYUNG BA BZHIN DU ME LHA BSKYED LA MCHOD PA
BYIN GYIS BRLABS

LA MCHOD PAR BYA'O, ,ME LHA 'OD DU ZHU BA DANG DKYIL GYI 'KHOR LO
ME'I DBUS SU BTEG LA MCHOD PAR BYA'O, ,MCHOD PA NI SNGA MA BZHIN
NO, ,ME LA BGEGS YOD MED BRTAG PA NI AOm BADZRA AA NA LA MA H'A
BH'U TA DZVA LA SABRA BHA SMI KU RU SARBA DU sht'A NA PHAt CES
BRJOD DO, ,SMAN LA SOGS PA SREG

RDZAS RNAMS NI RANG RANG GI MING DANG YI GE BDUN PA'I SNGAGS RANG
GI MING DANG YI GE BDUN PA'I SNGAGS KYIS DBUL LO, ,YE SHES KYI
LHA LA RANG RANG GI SNGAGS KYIS DBUL LO, ,DE NAS BZOD PAR GSOL
LO, ,DKYIL 'KHOR DU RDZAS LHAG MA BSREGS LA ME LHA'I YE SHES SEMS
DPA' GSHEGS SU GSOL LO, ,DAM TSIG SEMS

@347A *, ,DPA' RIM GYIS THA MAL BA'I ME LA THIM PAR BSAM MO,
,RGYAS PAR NI SBYIN SREG GI CHO GA LAS SHES PAR BYA'O, ,SBYIN
SREG LHAG PAR GNAS PA'O, ,DE NAS CI 'BYOR BA'I GTOR MA BDUN NAM
BCU GCIG GAM KUN KYANG H'Um MDZAD KYI CHUS BSANGS LA, YAm LAS
RLUNG GI

DKYIL 'KHOR GZHU LTA BU DANG, DE'I STENG DU RAm LAS ME'I DKYIL
'KHOR GRU GSUM PA DANG, DE'I STENG DU KA LAS KA P'A LA RGYA CHE
BA BSAMS TE, NANG DU BDUD RTZI LNGA'I GONG BU KHA DOG LNGA DANG,
DBUS SU MU MU TRA RANG H'Um MTHING GA, SHAR DU BI BI TRA DANG AOm
DKAR PO, LHOR RA RAKtA DANG

TRAm SER PO, NUB TU SHU SHU KRA DANG HR'I: DMAR PO, BYANG DU MA
M'Am SA DANG AA LJANG GU BKOD LA, DE'I STENG DU AOm, DE'I STENG
DU A'A:, DE'I STENG DU H'Um BKOD LA, AOm LTUNG BAS DAG ,A'A:
LTUNG BAS ZHU H'Um GYUR PA LAS RDO RJE'I DBUS SU H'Um GIS MTSAN
PA LAS YE SHES KYI BDUD RTZI DRANGS BAS SPEL

PAR BSAM PA DANG, RDO RJES DKRUG CING ZHU BA LAS AOm A'A: H'Um
GSUM LAN GSUM MAM LAN BDUN BAR DU BRJOD PA DANG, AOm AA K'A RO MU
KHAm SARBA DHARM'A n'Am A'A DYA NUTPANNA TVA'A TA CES BYA BA
DANG, PADMA KHA BYE BA'I PHYAG RGYAS BYIN GYIS BRLABS LA, MDZUB
MO MDUD BYAS GUNG MO NGES PAR SBYAR,

MTHE BOD RDO RJE BRTAN POR RAB SBYAR NAS, ,DA NI DPRAL BA'I DBUS
SU RAB BZHAG NAS, ,BSKOR ZHING BSKOR BAS KUN DU BSKOR BAR BYA,
,RKANG PA MNAN ZHING GYEN DU BLTA, ,GYEN DU PHEm GYI SGRA SGROGS
SHING, ,PHYOGS BCU 'JIG RTEN KHAMS BZHUGS PA, ,DPA' BO RNAL 'BYOR
MA

RNAMS DGUG ,CES BYA BA'I PHYAG RGYA DANG AOm AA RA LLI HO DZA:
H'Um BAm HO: BADZRA d'A KI N'I SA MA YA STVAm DRi SHYA HO:, ,ZHES
BYA BAS DUR KHROD BRGYAD DANG PHYOGS SKYONG BA DANG BCAS PA SBYAN
DRANGS LA, CHOS 'BYUNG GRU GSUM GYI STENG DU PADMA 'DAB MA BRGYAD
PA BZHAG LA RIM PA GSUM BYAS LA 'KHOR

LO RIM GSUM GYI LHAR BSKYED LA, GNAS GSUM DU YI GE GSUM GYIS BYIN
GYIS BRLABS LA, DKYIL 'KHOR MKHA' 'GRO MA LA SOGS PAS DBANG BSKUR
LA LCE LA RDO RJE DKAR PO'I SBU GU BSAMS TE 'THUNG BAR DMIGS
SHING KHA KHA'I SNGAGS BRJOD PAR BYA'O, ,MI MCHOG GANG ZHIG

@347B KUN SBYONG DANG, ,SDIG PA THAMS CAD RNAM PAR DAG ,SKYE
ZHING SKYE BAR BDE GSHEGS KYI, ,RIGS MCHOG SKYES CHOS RGYAL BOR
SHOG ,JI LTAR SNGON GYI SDIG PA YIS, ,BAG CHAGS KUN ZAD MCHAN
NYID LDAN, ,GANG ZHIG 'DI NA RTAG SGOM PA, ,SA LA SPYOD PA'I
DBANG PHYUG SHOG, CES

SMON LAM BTAB LA PHYOGS BRGYAD DU DPA' BO BYA'O, ,GTOR MA LHAG
PAR GNAS PA'I CHO GA'O, ,DE NAS SLOB MA LHAG PAR GNAS PA NI SNOD
DU RUNG BA'I SLOB MAS MAndALA BYAS NAS ME TOG BKRAM NAS LAG NA ME
TOG THOGS PA DANG GSOL BA GDAB PAR BYA'O, ,DGA' CHEN ZHES BYA BA

LA SOGS PA'O, ,PHYAG 'TSAL BA DANG SDIG PA BSHAGS PA LA SOGS PA
RGYUN CHAGS BDUN BYAS PA DANG, SLOB MA HE RU KA DPA' BO GCIG PU'I
LUS SU BSKYED PA DANG, YI GE GSUM GYI BYIN GYIS BRLAB PA LA SOGS
PA LA MCHOD PA LNGAS MCHOD PA DANG, RJES LA SO SHING DOR BA DANG,

SRUNG SKUD BCING BA DANG, BYAMS PA'I GO CHA BSKON PA DANG, RDO RJE
GTZUG TOR GYI SNGAGS KYIS DBU'I GTZUG TOR BSKYED PA DANG, RMI LAM
BRTAG PA DANG, DBANG BSKUR BA'I DON DU GSOL BA 'DEBS PA RNAMS
SLOB DPON LA BA PAS MDZAD PA'I CHO GA LAS SHES PAR BYA'O, ,DE NAS
DKYIL

'KHOR SNYING GAR BSDUS TE KHAm DANG HAm LAS 'OD ZER GYI YA LAD
BSKYED LA, TSAM NGAM GYI SNGAGS KYIS PHYOGS BZHIR KHA DOG BZHI
PA'I ZHAL GCIG PA RDO RJE DANG SDIGS MDZUB BSNAMS PA BSAM PAR
BYA'O, ,DE NAS RKANG BA BRGYAD PA'I SNGAGS KYIS BSTOD LA CI BDE
PAR BYA'O, ,GZHAN GYI DON

SLOB MA LHAG PAR GNAS PA'O, ,DE NAS NYI MA SHAR KAR DKYIL 'KHOR
BYED PAR 'DOD PAS RKANG PA BRGYAD PA BZLAS PA'I DRI CHU DANG BDUD
RTZI LDAS SA GZHI BYUGS LA THIG GDAB BO, ,SAR BA LEGS PAR BSAL
KHA DOG LDAR BSGYUR BA DKYIL 'KHOR GYI NYIS 'GYUR GYI TSAD DANG
LDAN PA, GSER

LA SOGS PA'I SNOD DU BZHAG LA MCHOD PA RNAM PA LNGA BSHAMS NAS
TSON SNA LNGA LA H'Um AOm BHR'Um DZR'Ai KHAm LAS RIGS LNGA'I
RANG BZHIN DU BSKYED LA YE SHES SEMS PA'I THUGS KA NAS 'OD ZER
SPYAN DRANGS GNYIS SU MED PAR BYAS TE MCHOD PA YAB YUM GYI SNYING
PO NYI SHU RTZA GCIG BZLAS

@348A *, ,LA THOD PA'I NANG DU GZHAG PAR BYA'O, ,THIG BYIN GYIS
BRLAB PA'O, ,DE NAS SLOB DPON MKHAS PAS BDAG NYID DANG SLOB MA HE
RU KAR MOS PA BYAS LA, H'Um BADZRA ZHES BRJOD PAS THIG SKUD KYI
RTZE MO LAG PA G-YON PAR GTAD PA GNYIS SU MED PA'I SNGAGS KYIS

BSGRIL NAS, 'JIG RTEN KHAMS 'DI MA LUS PA'I, ,SANGS RGYAS LA SOGS
'GRO DON GYI, ,KHYED KYI DUS NI 'DI LAGS KYIS, ,BCOM LDAN RDO
RJE'I THIG GDAB GSOL, ,ZHES BSKUL BA DANG, BDAG DANG SLOB MA
G-YAS NAS BSKOR NAS THIG GDAB PAR BYA'O, ,DE LA DANG PO

YE SHES KYI DKYIL 'KHOR GYI RTEN NAS THIG GDAB PAR BYA'O, ,SLOB
DPON NUB SGOR GNAS NAS SLOB MA SHAR SGOR GNAS LA TSANGS THIG DANG
BO'O, ,SLOB DPON BYANG NAS SLOB MA LHO NAS TSANGS THIG GNYIS PA,
SLOB DPON ME NAS SLOB MA DBANG LDAN DU GNAS NAS SHAR GYI THIG
GDAB,

SLOB DPON DBANG LDAN DANG SLOB MA RLUNG DU GNAS NAS BYANG GI THIG
GDAB, SLOB DPON RLUNG DANG SLOB MA BDEN BRAL DU GNAS NAS NUB KYI
THIG GDAB, SLOB DPON BDEN BRAL DANG SLOB MA MER GNAS NAS LHO'I
THIG GDAB, DE BZHIN DU GANG DU BRTZIS PA THIG BZHI DANG, DE NAS

TSANGS THIG G-YON SKOR GYIS SONG LA, SLOB DPON ME DANG SLOB MA
RLUNG DU GNAS NAS TSANGS PA'I THIG DANG PO, SLOB DPON BDEN BRAL
DANG SLOB MA DBANG LDAN DU GNAS NAS TSANGS THIG GNYIS PA GDAB PAR
BYA'O, ,DE LTAR STENG DU BLTAS LA BCU DRUG GDAB PA YE SHES KYI
THIG

DANG; KHA THUR DU BLTAS PA BCU DRUG GNAM GYI THIG GDAB PAR BYA'O,
,DE NAS BYA ROG RJES BTZAL NAS GSHER THIG GDAB PAR BYA STE, PHYI
ROL DU RDO RJE RA BA MA GTOGS PA GRU BZHI LA CHA CHEN PO BCU DRUG
TU BGOS LA DE RE RE YANG CHA CHUNG BZHI BZHIR PHYE LA NANG GI CHA
CHEN PO BZHI MA

GTOGS PA LA TSANGS THIG NAS BGRANG PA'I GSUM LA SGO KHYUD BYA,
LNGA PA LA SGO LOGS, BCU 'DUS PA LA SGO NGOS, NYI SHU LA SGO
'GRAM, NYI SHU GSUM PA LA YAS PHUBS, NYI SHU BZHI PA LA MON PA BA
TI, NYI SHU RTZA BRGYAD PA'I BAR DU CHA BZHI PA LA RTA BABS, NYI
SHU RTZA DGU

@348B PA LA PADMA, SUM CU RTZA GCIG PA LA 'KHOR LO, SUM CU RTZA
GNYIS PA LA GDUGS SU SHES PAR BYA'O, ,DE'I ZHING GI TSAD NI SGO
CHA CHEN PO GCIG ,'DOD YON GYI GNAS CHA CHUNG GNYIS, RIN CHEN PHA
GU CHA CHUNG GCIG ,DRA BA DRA PHYED CHA CHUNG GNYIS, KA BA DANG
MU TIG GI CHUN 'PHYANG

LA CHA CHUNG LNGA, ZHED LA CHA CHUNG GNYIS, RTA BABS GLANG PO
CHE'I RGYAB LTA BU, ZHENG SGO'I SUM 'GYUR DE LTAR THIG GDAB BO,
,DE LA RDO RJE RTZE GCIG PA LTA BU'I PHUR BU GDAB PAR BYA'O, ,YE
SHES KYI 'KHOR LO CHA CHEN PO GCIG ,THUGS GSUNG SKU'I 'KHOR LO
CHA RE RE, KUN

MNYAM PAR GRI GUG DANG RDO RJE DANG PADMA DANG 'KHOR LO'I PHRENG
BA CHA CHUNG RE RE SA BSKOR BAR BYA'O, ,THA MAR PADMA'I RE BA
DANG, RDO RJE'I RA BA DANG, ME 'OD KYI RA BA GSUM CHA RE RE TSAD
DU BYA'O, THIG GI CHO GA'O, ,DUR KHROD KYI RDZAS DANG BSRES PA
RIN PO CHE'I TSON NAM

'BRAS KYI PHYE MA LA SNGAR BSHAD PA'I RIGS LNGA LA SOGS BKOD LA
YE SHES SEMS DPA' SPYAN DRANGS NAS YI GE GSUM GYI BYIN GYIS
BRLABS NAS YAB YUM GYI SNGAGS NYI SHU RTZA GCIG BZLAS LA MCHOD PA
DBUL BAR BYA'O, ,TSON BYIN GYIS BRLAB BA'O, ,TSON DGYE PA'I BYANG
SHAR MTSAMS KYI PHYOGS

MTSAMS SU MTHO GANG GI TSAD LA TSON SNA LNGA'I RI MO MA CHAD PA
MA YO BA MNYAM PAR SLOB DPON GYIS BRI BAR BYA'O, TSON GYI LTAS
BRTAG PA'O, ,DE NAS TSON GYI GO RIMS NI DBUS SNA TSOGS PADMA LHA
MO'I KHA DOG DANG MTSUNGS BA'O, ,MTSAMS SU PHYED GZUGS MA BZHI
DANG BRGYAD BRIS LA 'OG

GI PADMA'I RTZE MO BRGYAD GSER MDOG CAN GRI GUG GI PHRENG BAS
BSKOR BA'O, ,LTE BAR NYI MA'I DKYIL 'KHOR GYI STENG DU YAB YUM
PHYOGS SU LHA MO MTSAMS SU BUM PA THOD PAS MTSAN PA PHYED GZUGS
YE SHES KYI 'KHOR LO BRI BAR BYA'O, ,DE'I PHYI ROL DU THUGS GSUNG
SKU'I 'KHOR LO SA

GZHI BEE d'U R+YA'I RANG BZHIN LA 'KHOR LO SNGON PO DANG, DMAR BA
DANG, DKAR PO RTZIBS BRGYAD PA RDO RJE DANG, PADMA DANG 'KHOR
LO'I PHRENG BAS BSKOR BA'O, ,DE LA SKU GSUNG THUGS KYI DBA' BO
RANG DPA' MO NYI SHU RTZA BZHI DGOD PAR BYA'O, ,DAM TSIG GI 'KHOR
LO SGO BZHI

@349A *, ,DANG SGO KHYUD DANG BCAS PA LA SHAR SNGO, LHO SER NUB
DMAR, BYANG LJANG GU STE ZHAL BZHI PA'I SNANG BA MTHUN BA'O,
,MKHA' 'GRO MA BRGYAD KHVA GDONG MA DANG, 'UG GDONG MA DANG, KHYI
GDONG MA DANG, PHAG GDONG MA G-YON SKOR GYIS SA GZHI DANG KHA DOG

MTHUN PA'O, ,MTSAMS SU GSHIN RJE BRTAN MA LA SOGS PA PHYED GZUGS
MA BZHI DGOD PAR BYA'O, ,SKUR DGOD PA'AM, YIG 'BRU'AM, PHYAG
MTSAN NAM, LAG PA'I PHYAG RGYA'AM, ME TOG DGRAM PA'AM, DRI'I THIG
LE BYA'O, ,DE YANG NGES BRJOD LAS, DKYIL 'KHOR BSKYED

PA'I MDOR GSUNGS NAS, ,MING GI 'KHOR LO DANG PO STE, ,GNYIS PA
MTSAN MA'I 'KHOR LO NI, ,GSUM PA LAG PA'I PHYAG RGYA LA, ,BZHI BA
GZUGS BRNYAN DGOD PA STE, ,LNGA PA ME TOG DGRAM PA'O, ,DRUG PA
TSOGS KYI 'KHOR LO YIN, ,BDUN PA THIG LE DGOD PAR BYA, ,ZHES

GSUNGS SO, ,DE'I PHYI ROL DU TSON SNA LNGA NI SNGON PO DANG SER
PO DANG DMAR PO DANG LJANG GU DANG DKAR PO'O, ,DE'I PHYI ROL DU
GSER GYI SA GZHI'I KHYAMS LA 'DOD YON LHA MO'O, ,DE'I PHYI ROL DU
SHEL GYI SA GZHIL RIN PO CHE SNA TSOGS KYI PHA GUS MDZES PA'O,
,DE'I PHYI ROL DU PADMA R'A GA'I SA

GZHI LA DAR DANG MU TIG GI PHRENG BA DANG, DRIL BU G-YER KA'I
PHRENG BAS MDZES PA'O, ,DE'I PHYI ROL DU PHYOGS KUN DU BEE d'U
R+YA'I SA BZHI LA KA BA DANG RTA BABS DANG RI DAGS DANG CHOS KYI
'KHOR LO DANG GDUGS CI MDZES PAR BRI BAR BYA'O, ,DE'I RGYAB TU
PADMA'I PHRENG BA DANG, RDO RJE

DANG ME 'OD KYI PHRENG BAS KUN NAS BSKOR BA'O, ,SHAR LA SOGS PA
RTA BABS KYI NGOS GNYIS SU GTUM DRAG CAN MA DANG, THOD PA CAN PA
TA LA DANG, AU DU MW'A RA'I SHING DANG, KHVA DANG KHYI GDONG GI
ZHING SKYONG LAS KHVA DANG KHYI'I TSOGS KYIS BSKOR BA'O, ,'OG TU
KLU GNYIS DANG STENG DU

SPRIN GNYIS DANG BCAS PA'O, ,BYANG DU RTA BABS KYI NGOS GNYIS SU
DBYIBS CAN DANG YAL GA CAN DU PUnDA R'I KA DANG N'A GA GE SAR GYI
SHING BIL BA DANG SHA ZA'I GDONG CIN GYI ZHING SKYONG LA CES
SBYANG DANG RO LANGS KYIS BSKOR BA'O, ,STENG DU SPRIN GNYIS DANG
'OG TU KLU GNYIS DANG BCAS PA'O, ,

@349B NUB TU RTA BABS KYI NGOS GNYIS SU TSANG TSING CAN DANG HA
HAR BZHAD PA STE PA L'A SHA DANG AA SHVADTHA DANG 'UG PA DANG
KHYI'I GDONG CAN GYI ZHING SKYONG LA 'UG PA DANG PHAG GI TSOGS
KYIS BSKOR BA'O, ,'OG TU KLU GNYIS DANG STENG DU SPRIN GNYIS DANG
BCAS PA'O, ,LHO'I RTA BABS KYI NGOS GNYIS LA 'GAR BA CAN DANG MI
BZAD

PA'I SHING SHAG DANG N+YA GRO DHA DANG STAG DANG PHAG RGOD KYI
ZHING SKYONG LA DPA' BO DANG SRIN PO'I TSOGS KYIS BSKOR BA'O,
,'OG TU KLU GNYIS DANG STENG DU SPRIN GNYIS DANG BCAS PA'O, ,TSON
GYI CHO GA'O, ,DE LTAR TSON GYI CHO GA RDZOGS NAS DGONGS KA'I DUS
SU YO BYAD BSAG PAR BYA STE BDUD RTZI

LNGA DANG MCHOD YON MCHOD PA LNGA DANG BCAS PA DANG, BCA' BA
DANG, MYANG BA DANG, BLDAG PA DANG, CHANG DANG SHA BRGYA DANG, ME
TOG DANG, BDUG PA DANG, LHA BSHOS BRGYA DANG, YANG MAR ME LA SOGS
PA BRGYA DANG, NA BZA' DRUG CU RTZA GNYIS DANG, GTOR MA BRGYA
DANG, DE LA

SOGS PA BSAGS NAS RDO RJE DRIL BU MDUN DU BZHAG NAS COD PAN DANG
RGYAN RNAMS SNGA MA BZHIN DU BGO STE MCHOD PA BYIN GYIS BRLABS TE
H'Um GI SGRAS BSKUL TE SNYING GA'I LHAG PAR GNAS PA'I DKYIL 'KHOR
SBRUL LA RDUL TSON GYI DKYIL 'KHOR DANG BSRES TE LHAG PA DANG, MA
TSANG BA BSKANG

BA'I PHYIR YAB YUM GYI SNGAGS BZLAS SHING DKYIL 'KHOR LAN GSUM
BSKOR BA BYA'O, ,DE NAS RNAL 'BYOR BAS SHAR GYI SKOR KHVA GDONG
MA'I RGYAB TU BYUNG LA DANG PO TSAD MED PA'I RNAL 'BYOR DANG BYIN
GYIS BRLAB PA'I RNAL 'BYOR DANG, SRUNG BA'I RNAL 'BYOR BYAS LA
BDAG NYID H'Um MDZAD KYI SKUR

BSKYED NAS SNGA MA BZHIN DU SRUNG BA'I 'KHOR LO BYAS LA, PHUR BU
BCU DANG MDA' BCU PHYOGS DANG MTSAMS SU BTAB LA TSON SNA LNGA'I
SKUD PAS MIG MNGAS RIS SU BRIS LA, RKANG PA BRGYAD PA'I SNGAGS
KYI BYIN GYIS BRLABS PA'I 'OD ZER GYIS SPROS PAS BGEGS MI 'JUG
PAR BSAM MO, ,SNGAR

BSHAD PA BZHIN DU TSOGS BSAGS PA'I RNAL 'BYOR DANG, DKYIL 'KHOR
GYI 'KHOR LO BAR SNANG DU BZHAG LA STOD PA NYID KYI RNAL 'BYOR
BYAS NAS 'BYUNG BA RIM BRTZEGS RI RAB DANG BCAS PA BSKYED NAS SNA
TSOGS RDO RJE PADMAS MTSAN PA'I STENG DU NYI ZLA KHA SBYOR GYI
DBUS SU GNAS PA'I H'Um LAS

@350A *, ,YI GE GSUM GYI BYIN GYIS BRLABS TE DKYIL 'KHOR GYI
'KHOR LO SNGA MA BZHIN DU BSKYED LA LHAG PAR GNAS PA'I DKYIL
'KHOR GYI 'KHOR LO DANG, RANG GIS SPRUL PA'I 'KHOR LO DANG GCIG
TU BSRES LA BYANG CHUB KYI PHYOGS KYI CHOS SEMS KYI 'KHOR LO BDE
MCHOG DANG RTZA DANG

KHAMS DANG LUS KYI 'KHOR LO SHES PAR BYAS NAS GO CHA BSKON TE
SNGA MA BZHIN DU YE SHES KYI 'KHOR LO SPYAN DRANGS PA DANG MCHOD
YON SNGON DU 'GRO BAS MCHOD PA RNAM PA LNGA'O, ,DE SKAD DU, DPA'
BO KUN DANG RNAL 'BYOR MA, ,GO CHA GSUM GYIS BRGYAN PA YI, ,HE RU
KA DPAL RNAL 'BYOR CHE, ,

RANG GI BDAG NYID GCIG PU BYAS, ,SPYAN DRANGS NAS NI MCHOD PA
DANG, ,BUM PA LA GZHUG DBANG BSKUR BA'O, ,ZHES 'BYUNG BA'O, ,DE
NAS BUM PA GZHUG PAR BYA STE, DANG POR H'Um MDZAD BZLAS PA'I
YUNGS KAR GYIS BGEGS BSKRAD DE, BUM PA LA YANG BSANG GTOR BYAS

NAS KUN LA RANG RANG GI SNGAGS NYI SHU RTZA GCIG BZLAS PAR BYAS
TE MCHOD PA LNGAS MCHOD DE THA MAR AOm BADZRA AU DA KA H'Um PHAt,
CES PAS, LHA RNAMS 'O MA CAN GYI RGYA MTSOR ZHU BAR BSAM MO, ,DE
NAS ME LOD LA DRI'I THIG LE BYAS LA ME TOG BKRAM NAS BAG PHYE
DANG, SA DKAR DANG, SO SHING

DANG BCAS PAS LHA THAMS CAD LA THOG MAR SKU KHRUS GSOL LO, ,THA
MAR YANG 'BRAS BU GSUM DANG, BIL BA DANG, GA PUR DANG, ,GUR KUM
DANG, AA KA RU LA SOGS PA RNAMS ME LONG GI NGOS LA BZHAG NAS, H'Um
MDZAD KYI BUM PA NAS BZUNG NAS THA MA RNAM PAR RGYAL

BA'I BUM PA LA THUG GI BAR DU BUM PA RNAMS KYI LHA DRUG CU RTZA
GNYIS LA RE RE ZHING YANG GTZO BO NAS SGO BA LA THUG GI BAR DU
DBANG BSKUR BAR BYA'O, ,RTAGS SU GTZO BO YAB YUM LA MI BSKYOD PAS
MTSAN PA'I RDO RJE RTZE LNGA PA DANG, 'KHOR THAMS CAD LA RDO RJE
RE RE DANG, DBRAL BAR

RDO RJE PHRENG BAS BRGYAN PAR BYA'O, ,DE NAS RNAM PAR RGYAL BA'I
BUM PA DBUS SU BZHAG LA, MKHA' 'GRO MA BRGYAD KYI BUM PA SGO BZHI
DANG MTSAMS BZHIR GZHAG H'Um MDZAD KYI BUM PA RANG DANG NYE BA'I
SGOR GZHAG ,ME TOG GI PHRENG BA GDAGS PAR BYA'O, ,DE LTAR BUM

@350B PA'I DBANG BSKUR NAS, GSANG BA DANG SHES RAB YE SHES KYI
DBANG BSKUR BAR BYA'O, ,DBANG SKUR BA RDZOGS PA DANG MCHOD PA
RNAM PA LNGA RGYAS PA LA ME TOG SNA TSOGS PA DANG, BDUG PA SNA
TSOGS PA DANG, LHA BSHOS RGYA CHEN PO DU MA DANG, SNA TSOGS PA
DANG, NA BZA'

DRUG CU RTZA GNYIS DANG, RGYAN DANG, DRA BA DANG, DRA BA PHYED
DANG, ROL MO'I BYE BRAG THAMS CAD KYANG DBUL PAR BYA'O, ,DE YANG,
NGES PAR BRJOD PA'I BLA MA LAS, ,SNA TSOGS RO DANG BCUD RNAMS
DANG, ,SNA TSOGS ME TOG DRI RNAMS DANG, ,SNA TSOGS SNA YI TSOGS

RNAMS DANG, ,MYOS BYED BTUNG BA'I TSOGS RNAMS DANG, ,BU MO MDZES
MA'I TSOGS RNAMS DANG, ,ROL MO SGRA YI SNA TSOGS DANG, ,GDU BU
DANG NI RKANG GDUB DANG, ,DBU RGYAN GOS KYI BYE BRAG DANG, SOR
GDUB DANG NI MCHOD PHYIR THOGS, ,GDUGS DANG ME TOG

RNGA YAB DANG, ,CHUN 'PHYANG DAG NI DBUL BAR BYA, ,ZHES GSUNGS
SO, ,DE NAS MTSAN BRGYA RTZA BRGYAD PA DANG RKANG PA BRGYAD PAS
BSTOD PA SNGAR BSHAD PA'I MCHOD PA NYI SHU GAR DANG BCAS PA'I HE
RU KA'I THUN MTSAMS KYI DBYANGS KYIS KYANG BSTOD PAR BYA'O,
,SNGAGS

NI 'DI YIN TE, ,AOm SHR'I HE RU KA YA BID MA HE BIDY'A R'A DZ'A
YA DHI MA HE NO B'I RA BHA DZO DHA YA MA H'Um, ZHES BYA BAS RIG
BYED GDON PAR BYA'O, ,THA MAR RGYUN CHAGS BTON LA CI 'DOD PA'I
DNGOS GRUB BLANG BAR BYA'O, ,DE NAS TSOGS KYI 'KHOR LO NANG GI
SBYIN SREG BYA STE, GNYIS MED KHA

SBYOR 'KHOR LO LA, ,BHA GA PADMA'I DKYIL 'KHOR DU, ,PHYI MA'I
DKYIL 'KHOR LAS 'DAS PA, ,DRUG CU RTZA GNYIS LHA BDAG NYID, ,RNAM
PAR RTOG PA RNAM SPANGS NAS, ,,M'Am SA MYOS BYED LA SOGS TSOGS,
,BDUD RTZI LDAN DANG LDAN PA YIS, ,NANG GI DKYIL 'KHOR MCHOD PAR

BYA; ,ZHES GSUNGS SO, ,YANG NA SNGAR BSTAN PA BZHIN DU PHYI ROL
DU SBYIN SREG BYA'O, ,GTOR MA YANG SNGA MA BZHIN DU BYAS LA MCHOD
PAR BYA'O, ,BDAG NYID SGRUB PA'I DKYIL 'KHOR RO, ,DA NI GZHAN
SGRUB PA'I PHYIR DKYIL 'KHOR DU SLOB MA GZHUG PA DANG DBANG BSKUR

@351A *, ,BAR BYA'O, ,DE YANG RTEN GYI GANG ZAG DANG, ,THABS 'JUG
PA DANG, DBANG BSKUR BA DANG, 'BRAS BU 'JIG RTEN DANG 'JIG RTEN
LAS 'DAS PA'I DNGOS GRUB SGRUB PA'O, ,RTEN GYI GANG ZAG NI MNYES
BYED DANG, RNAM PAR DAG PA DANG, GSAL BYED 'DRES

BA'I GANG ZAG STE, YON TAN DANG LDAN PA'I GANG ZAG GSUM MO, ,'JUG
PA NI BDUN TE, GSOL BA BTAB PA'I RJES LA, DZA: H'Um BAm HO:, ZHES
BYA BAS SGO BZHI NAS GZHUG PA DANG, RIGS LNGA'I PHYAG 'TSAL BA LA
SOGS PA DANG, RGYUN BSHAGS BDUN BYA BA DANG, SNGOM PA

BZUNG NAS BYANG CHUB TU SEMS BSKYED PA DANG, DENG KHYOD CES BYA
BAS DKYIL 'KHOR GYI LHA DANG, SLOB DPON GYI DAM TSIG BSGRAGS PA
DANG, YE SHES DBAB PA DANG, ME TOG DOR BA DANG, GDONG G-YOGS
DGROL BA NAS DKYIL 'KHOR BSTAN PAR BYA'O, ,SLOB MA 'JUG PA'I 'CHO

GA'O; ,DBANG BSKUR BA LA RNAM PA BZHI STE, CHU NGANG, COD PAN
DANG, RDO RJE DANG, BDAG PO DANG, MING DANG, RIG PA'I DBANG NI,
YAN LAG RDO RJE BA RTUL ZHUGS DANG, PHYAG MTSAN BCU GNYIS KYI
DBANG SPYOD PA'I BRTUL ZHUGS DANG, BRTUL ZHUGS MANG PO DANG BCAS

PA'I RIG PA'I DBANG GI CHO GA'O, ,PHYIR MI LDOG PA'I SDOM PA THOG
MAR BSDUS LA RNAM PAR RGYAL BA'I BUM PA'I CHUS DBANG BSKUR LA COD
PHAN BSKON, RDO RJE DANG DRIL BU GTAD LA SENG GE'I KHRI LA BZHAG
NAS BKRA SHIS TSIGS BCAD GDON PAR BYA'O, ,PHYIR MI LDOG PA'I YAN
LAG

GI DBANG DANG LUNG BSTAN PA DANG, GZENGS BSTOD PA DANG, DBUGS
DBYUNG BA DANG, RJES SU GNANG BA RNAMS SBYIN PAR BYA'O, ,SBANGS
PA NANG GI YI SHES GNYIS, ,SKU DANG GSUNG DANG THUGS DANG NI,
,RJES SU GNANG BA RNAM PA GNYIS, ,DKYIL 'KHOR LHA YI DE NYID
DANG, ,

SLOB DPON GYI NI LAS RNAMS SBYIN, ,PHYIR MI LDOG PA'I DBANG BSKUR
BA'O, ,DE NAS GSANG BA'I DBANG BSKUR BA NI, GSANG BA'I SDOM PA
'DZIN PA NI, GANG ZAG LA CHOS KYI PHYAG RGYA DANG, BSGOM PA'I
DBANG BSKUR BA DANG, LAS KYI PHYAG RGYA BSTEN PA LAS BYUNG BA'I

@351B BDUD RTZI LNGA'I DBANG BSKUR BAR BYA'O, ,GSANG BA'I DBANG
BSKUR BA'O, ,BZHI PA SHES RAB YE SHES NI RTZA BA'I RGYUD LAS
'BYUNG BA'I SDOM PA 'DZIN PAR NUS PA RNAMS LA BZHI PA'I DBANG
BSKUR BA'O, ,SNOD DU GYUR PA MTHONG NAS KYANG, ,YON DANG DAD PA
SNGON 'GRO BAS, ,THABS DANG

SHES RAB BYIN NAS NI, ,PHYAG RGYA GDOD NAS BZHI PA BLANG, ,'KHOR
LO BZHI YI THA MA NAS, ,DGA' BA BZHI LA NYAMS MYONG NAS, ,AA WA
DH'U T'I'I DBUS SU NI, ,BSAM GYIS MI KHYAB CHAGS PA 'JOMS, ,YANG
NA GTUM MO'AM DBUS MA SBYAR, ,GROL LAM TSIG GI DBANG BSKUR

BA'O; ,DBANG BSKUR BA BZHI PA DBANG BSKUR BA'I CHO GA RGYAS PAR
SA BRGYAD PA'I BYANG CHUB SEMS DPA' LA BA BAS MDZAD PA'I GSANG BA
'DUS PA'I CHO GA LAS SHES PAR BYA'O, ,DE LTAR DBANG BSKUR BA
RDZOGS NAS MCHOD YON PHUL, YI GE BRGYA PA BZLAS NAS BZOD PAR GSOL

BA NI, CHO GA LHAG DANG MA TSANG DANG, ,NYES PA'I DNGOS PO CI
MCHIS PA, ,BDAG NI GNONG 'GYOD BSAM PA YIS, ,'KHOR LO'I TSOGS LA
MTHOL BSHAGS NAS, NOD SA 'GYUR NYES PA'I SGRIB PA RNAMS, ,DAG
CING THUGS RJES GZUNG BAR MDZOD, ,CES BYA BA DANG, SNGAR

BSTAN PA BZHIN SMON LAM GDAB PA YANG BYAS NAS, KHYED KYIS SEMS
CAN DON KUN MDZAD, ,RJES SU MTHUN PA'I DNGOS GRUB GSOL, ,SANGS
RGYAS YUL DU GSHEGS NAS KYANG, ,SLAR YANG 'BYON PAR MDZAD DU
GSOL, ,MU: ZHES PAS YE SHES KYI 'KHOR LO

GSHEGS PA DANG, DAM TSIG GI 'KHOR LO LUS LA BCUG LA GO CHA BSKON
LA TSAM NGAM GYI SNGAGS KYIS BSRUNGS LA RKANG BA BRGYAD PAS BSTOD
PAR BYA'O, ,ZHUGS PA'I SLOB MA RNAMS KHA ZAS KYIS TSIM PAR BYAS
LA H'Um MDZAD KYI SNGAGS KYIS BSRUNG BAR BYA'O, ,DE NAS MDA' DANG
PHUR

BU BTON LA 'O MAS BKRU BA DANG, RDUL TSON GYI DKYIL 'KHOR BSDUS
LA BUM PAR BCUG LA CHU BOR DOR BA DANG, DKYIL 'KHOR BA BYUNG LDAS
BYUG PAR BYA'O, ,DPAL BDE MCHOG 'KHOR LO'I CHO GA YID 'ONG PHRENG
BA ZHES BYA BA SLOB DPON DPA' BO RDO RJE RJES MDZAD PA RDZOGS
SO,, ,,