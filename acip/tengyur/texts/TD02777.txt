@148A *, ,BCOM LDAN

'DAS THUGS RJE CHEN PO LA PHYAG 'TSAL LO, ,GANG ZHIG BYANG CHUB
SEMS BSKYED NA, ,BDAG GAM GZHAN GYI DON 'JUG PA, ,DE TSE SHES
DANG MI SHES PAS, ,DRI MA RAB TU MANG SKYE 'GYUR, ,DE LA MGON PO
SPYAN RAS GZIGS, ,THUGS RJE CHEN POS BYIN BRLABS PA, ,YE SHES

BDUD RTZI'I CHU RGYUN GYIS, ,BKRU BA DAM PA 'DIR BSHAD DO, ,RAB
TU GNAS PA MCHOG GNAS PA'I, ,RTEN GANG BYIN GYIS BRLABS PA ZHIG,
,MDUN BDAR ME TOG BDUG SPAS SOGS, ,MCHOD PA DU MAS LEGS MCHOD
BYA, ,PHYOGS BCU DUS GSUM GSHEGS PA YI, ,RGYAL BA

SRAS BCAS RIN CHEN GSUM, ,SPRIN GYI PHUNG PO LTAR DKRIGS PAS,
,NAM MKHA'I NGOS LA GANG BAR BLTA, ,NYES DMIGS RNAM PA MANG DRAN
PAS, ,GDUNG BA'I YID KYI 'GYOD PAS NI, ,THOG MED NAS BSAGS SDIG
PA'I TSOGS, ,MA LUS SO SOR BSHAGS SHING BSDAM, ,'GRO BA DGE

BA'I RTZA RNAMS LA, ,RJES SU YID BYED YI RANG BA, ,'DI NI BSAM MI
KHYAB PA'I LAS, ,MING LAS PHUN TSOGS KHYAD PAR 'DOD, ,DE NAS
'PHAGS TSOGS SPYAN SNGAR BDAG ,GUS PAS PHYAG 'TSAL RAB DANG BAS,
,SDIG LDAN BDAG LA SKYABS PA'I PHYIR, ,THUGS RJE CHEN POS DGONGS
SU GSOL,,

GTI MUG THIBS POS NON PA BDAG ,MI BZAD SDIG PA'I DBANG GYUR TE,
,'GRO BA NGAN SONG NGES PA'I SAR, ,GDON MI ZA BAR MYUR LTUNG
'GYUR, ,DE BAS SKYOB BA RNAMS KYI MTHUS, ,MGON MED BDAG GI GNAS
SKABS 'DI, ,GZIGS NAS MYUR DU BSKYAB TU GSOL, ,KHYED LAS SKYABS
GZHAN

@148B BDAG MA MCHIS, ,DE LTAR SNA TSOGS GDUNGS PA YIS, ,SMRE
SNGAGS DU MAS SMRE BRJOD LA, ,RTZE GCIG MA YENGS THAL SBYAR NAS,
,RE BA'I YID KYIS MDUN DU 'DUG ,DE TSE LHA MCHOG 'DUS PA YI,
,TSOGS RNAMS THUGS RJE'I THUGS BSKYOD DE, ,DE DAG LAS SPRUL 'JIG
RTEN MGON, ,DKAR BZANG

BUM PA 'DZIN 'ONGS BSAM, ,YANG NI MI PHYED DAD DANG DANG, ,MCHOD
BYAS GSOL BA GDAB PAR BYA, ,DE RJES MGON PO'I THUGS KA NAS, ,'OD
PHYUNG MI 'JIGS SBYIN PA'I SGRAS, ,DBYINGS 'BYIN DRI MA BSAL BA
DANG, ,BKRUS DANG YONGS SU SBYANG BA BYA, ,DE LAS 'OD ZER RNON PO
YIS, ,DRI MA

BSREGS PA DANG POS TE, ,BDUD RTZI'I CHU RGYUN PHRENG BA YIS,
,BKRU BA GANG YIN GNYIS PA'O, ,YANG DAG YE SHES MNYAM GZHAG LA,
,MNYAM 'JOG YONGS SU SBYONG BA BSHAD, ,DAG DANG DRI MED 'OD GSAL
DANG, ,SGRUB PA LAS LA SBYAR BA YIS, ,DON BSGRUB NAS NI DKYIL
'KHOR GNYIS, ,

SLAR BDAG SNYING GAR BSDU BAR BYA, ,DRI MA RNAM DAG GI CHO GA
RDZOGS SO,, 