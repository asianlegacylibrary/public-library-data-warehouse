@11B #, ,RGYA GAR SKAD DU, B'A YU TA TTVAm BH'A BA NA N'A
MA, BOD SKAD DU, RLUNG GI DE NYID BSGOM PA'I MAN NGAG CES BYA BA,
BLA MA

RNAMS LA PHYAG 'TSAL LO, ,DUR KHROD MA NI LHAN SKYES RTOGS PA
MED, ,PHRA ZHING MI DMIGS RANG BZHIN YID 'ONG BA, ,PADMA'I DBUS
'GYUR SNA TSOGS ROL MDZAD DE, ,DUS KYI STOBS KYIS DPA' BO GNYIS
MED PA, ,NAM MKHAR KHYAB CING THIM PAR DMIGS PA MED, ,MNYAM

PA'I BDE RTOGS SKAD CIG GCIG LA NI, ,KHAMS GSUM G-YO ZHING BDE
LTA RTOGS PA STE, ,BLA MA'I BKA' YIS GANG YANG LHAN SKYES SO,
,BLA MAS MA RTOGS LHAN SKYES GZHAN DU MIN, ,YON TAN RNAMS LA NGA
RGYAL MA BYED KYE, ,LHAN CIG SKYES PA'I GNYID LOG MYOS 'GYUR BA,,

DAM TSIG GLANG CHEN LTA BUR SPYOD, ,DBANG PO SGO DGU'I SNGAGS
KYIS LAM BKAG PAS, ,BRTAN PA'I BUM PAS DE NI MYA NGAN 'DAS,
,PADMA'I GE SAR RLUNG GI 'BYUNG 'JUG 'DI, ,BRTAN PAR BCINGS NA
MGON PO 'CHAGS PAR 'GYUR, ,RLUNG NYID THIM PAS MI 'GYUR KHA DOG
MED, ,

'BREL MED DRAN SEMS NYID NI STONG PA LA, ,BSGOMS DANG BSGOM RGYU
SGOM BYED DE LA MED, ,G-YO BA'I SEMS NYID TING NGE 'DZIN GYIS NI,
,SEMS KYI RGYAL PO BRTAN MED MKHA' LA LDING, ,MNYAM PAR NON CIG
LUS KYI 'KHRUL 'KHOR BYA, ,SEMS NYID BDE CHEN BKRAM PAS MYA NGAN

'DAS, ,GTI MUG ZHAGS PAS BCINGS SHING GZHAN DAG SPONGS, ,SKAD CIG
GCIG LA 'KHOR BA'I CHAGS PA BRAL, ,DE NYID BCINGS PAS BYA BA BRAL
'GYUR BA, ,'GRO BA DRUG TU YANG DAG SKYE MI LEN, ,GANG ZHIG RTZA
SGOR MA YENGS GNAS BA DES, ,DRAG PO'I RKUN MAS DE LA

@12A *, ,'JIGS PA MED, ,GANG ZHIG BRDZUN RKU BRDZUN MI MYA NGAN
MED, ,SNGAGS NYID RANG GI LUS LA GNAS PA STE, ,BDE BA THAMS CAD
RNAL 'BYOR DRAN PAR GYIS, ,BDE BA RTOGS PAS RNAL 'BYOR SKYES
'GYUR BA, ,KHYIM GYI BDAG MO RANG LUS RANG BZHIN TSIM GNAS LA,

RLUNG GI SEMS NYID PADMA'I CHU DANG 'DRA, ,'BYUNG BA RNAMS NI DE
YIS MYONG 'GYUR BAS, ,DE PHYIR G-YO BA'I SEMS LA RNAL 'BYOR PA'I,
,SGO DGU BKAG NAS NAN TAN GYIS, ,RNAL 'BYOR GYIS NI GTI MUG BCAD
BYAS LA, ,GNAS KYI YON TAN RTOGS PAS CHAGS MED 'GYUR, ,

SPRIN LTAR CHO 'PHRUL RANG BZHIN KUN BRTAGS KYI, ,GTI MUG GNAS
KYI GTI MUG BSREGS BYAS NAS, ,LHAN CIG SKYES PA'I GNAS LA RNAL
'BYOR THIM, ,THAMS CAD NUB PAS STENG 'OG LAM 'GAGS PAS, ,GNAS KYI
NYAMS KYIS 'KHOR BA MYA NGAN 'DAS, ,DE NI RNAL

'BYOR BLA MA'I DRIN GYIS RTOGS, ,NYIN MTSAN BLA MA SPYI BOR BSGOM
BYAS NAS, ,LHAN CIG SKYES PA NYID DU GNAS 'GYUR BA, ,YANG NAS
YANG DU NAM MKHA'I BDUD RTZI RNGUB, ,RJES 'BRANG BKUR STI DRI MED
SKU THOB PAS, ,KA BA GCIG LA GZHAL YAS SGO DGU STE, ,LAM GYI SGYU

LUS BDAG GIS GCIG TU RTOGS, ,DE YIS BDUD BZHI BAR GCOD SEL BAR
'GYUR, ,DE PHYIR DGE SBYIN KHRIMS SOGS DGOS MI 'GYUR, ,DGE SBYONG
CHOS SMRAS LHA NYID BSGOM PA STE, ,CHOS KYI RO NI SUS KYANG RTOGS
PA MED, ,SKU GSUM BRTAN PAR 'DOD NA RNAL 'BYOR KYE, ,PHYI

NANG BYANG CHUB SEMS KYI RLUNG NYID BSGOM, ,DUG LNGA'I YAN LAG
BCAD PAS MYUR DU NI, ,BYANG CHUB SEMS KYI LAM LA LEGS PAR 'JUG
,RNAL 'BYOR BRTAN PA THOB STE SKYE MI 'GYUR, ,RLUNG GI DE NYID
BSGOM PA'I MAN NGAG CES BYA BA SLOB DPON TZO RA GHI SA MDZAD PA
RDZOGS SO,, ,,

