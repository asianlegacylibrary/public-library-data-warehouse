@176B #,
,RGYA GAR SKAD DU, M'A R'I TZYEE S'A DHA NAm, BOD SKAD DU, 'OD
ZER CAN GYI SGRUB THABS, 'PHAGS MA 'OD ZER CAN LA PHYAG 'TSAL LO,
,GDUG PA THAMS CAD 'DUL MDZAD PA'I, ,LHA MO 'OD ZER

CAN BTUD NAS, ,LAS RNAMS THAMS CAD SGRUB PA YI, ,DE YI SGRUB
THABS BSHAD PAR BYA, ,SEMS DPA'I SKYIL KRUNG GIS BZHUGS NAS,
,SNYING GA'I ZLA BA AOm YIG BRGYAN, ,'BAR ZHING DMAR BA'I SA BON
LAS, ,SNA TSOGS 'OD ZER YANG DAG 'KHRIGS, ,DES BSKYED RDZOGS PA'I

SANGS RGYAS DANG, ,BLA MA BYANG CHUB SEMS CHEN RNAMS, ,PHYAG
'TSAL MNGON PAR BSNGAGS NAS MCHOD, ,ZHAL ZAS LA SOGS DBUL BAR
BYA, ,BADZRA PUshPE, BADZRA DH'U PE, BADZRA D'I PE, BADZRA
GANDHE, BADZRA NEE WI DYE H'Um, ZHES PA'I SNGAGS KYIS THAMS CAD
DU'O, ,DE NAS, DKON MCHOG GSUM

LA BDAG SKYABS MCHI, ,BYANG CHUB SEMS KYANG BSKYED PAR BGYI,
,SMON LAM SNGON DU 'GRO BA YIS, ,CHOS KUN BDAG MED BSGOM PAR BYA,
,'DIS AOm SH'U N+YA T'A DZNY'A NA BADZRA SVA BH'A BA A'ATMA
KO&HAm, DE NAS BRTAN G-YO'I DNGOS PO KUN, ,SA BON RANG BZHIN NYID
BSAMS NAS, ,DE'I RJES SU

@177A *, ,AOm SVA BH'A BA SHUDDHA:SARBA DHARM'A:SVA BH'A BA
SHUDDHO&HAm, DE'I SA BON LAS SKYES PA'I 'KHOR LO, DE'I LTE BA LA
NYI MA'I DKYIL 'KHOR RO, ,DE'I STENG DU DRUG PA'I LNGA PA'I SA
BON LA AAm YIG DANG ZLA BA PHYED PA DANG THIG LES BRGYAN PA'O,
,DE THAMS CAD YONGS SU RDZOGS PA LAS 'OD

ZER CAN GYI SKUR BDAG NYID BSAM PAR BYA'O, ,GOS DANG SKU MDOG
DMAR MO YON TAN NYIS 'GYUR GYI PHYAG ROL ZHING STAG GI PHAGS PA'I
SHAM THABS CAN, RAL PA GYEN DU BRDZES PA, COD PAN DMAR PO ZHAL
GSUM PA, ZHAL GNYIS NI PHAG ZHAL LO, ,DANG PO'I ZHAL NI ZHI ZHING
CUNG ZAD 'DZUM

PA'I ZHAL SGEG CING 'GYING BA'I NYAMS DANG BCAS PA'O, ,THAMS CAD
LA SPYAN GSUM PA'O, ,G-YON PA NI PHAG ZHAL DMAR PO STE, RDO RJE
THO BA BSNAMS PA LUS MED KYIS PHYAG MDZAD PA'O, ,G-YAS PA NA PHAG
ZHAL DMAR SKYA'O, ,RDO RJE'I ZHAGS PA BSNAMS PA'I DBANG POS PHYAG
MDZAD PA, ,

MCHOD RTEN GYI NANG NA KHRO BO NAG PO G-YAS BRKYANG GIS BZHUGS
PA'O, ,'OG TU KHYAB 'JUG DANG DBANG PHYUG DANG TSANGS PA LA SOGS
PAS PHYAG MDZAD PA, NOR LHA DANG 'JIG RTEN SKYONG BA THAMS CAD
'JIGS PAS 'DUD PA DANG, RJE BTZUN MA LA PHYAG 'TSAL ZHING BKA'
SGRUB PAR MDZAD PAS GNAS

PA'O, ,DE NAS RNA BAR BKANG BA'I GZHU DANG, MYA NGAN MED PA'I YAL
GA DANG MAD SA BSGRUB BYA'I SNYING GAR 'BUGS PAR BSAM PAR BYA'O,
,PHU DUNG DMAR PO'I STOD G-YOGS CAN, RGYAN THAMS CAD KYIS BRGYAN
PA BSAM PAR BYA'O, ,MYA NGAN MED PA'I DBU RGYAN BCINGS PA'O,
,PHYAG

G-YON NA MYA NGAN MED PA'I ME TOG BSNAMS PA, SNYING GAR SDIGS
MDZUB KYIS GNAS PA'I RDO RJE ZHAGS PA DANG, THOD PA CHEN PO DANG,
SKUD PA DANG, MGO BO DANG, BUM PA BZANG PO RNAMS PHYAG NA BSNAMS
PA'O, ,G-YAS PA RNAMS KYIS SKUD PA DANG, LCAGS KYU DANG, BHIndI
P'A LA DANG, RAL

GRI 'PHYAR BA DANG, RDO RJE'I DBYUG PA DANG, RDO RJE BSNAMS PA'O,
,DPAL LDAN RNAM PAR SNANG MDZAD SKU MDOG DKAR PO RDO RJE'I SKYIL
KRUNG GIS BZHUGS PA, BYANG CHUB MCHOG GI PHYAG RGYA CAN TING NGE
'DZIN LA SNYOMS PAR ZHUGS PA RAL PA'I COD PAN CAN ZHI BA YE SHES
KYI SPYAN ZIM BUR MDZAD PA SPYI BOR

@177B RNAM PAR BSAMS NAS LAS THAMS CAD BRTZAM PAR BYA'O, ,MAN
NGAG JI LTA BA BZHIN DU YE SHES SEMS DPA' DGUG PA DANG, RAB TU
GZHUG PA DANG, BCING BA DANG, DBANG DU BYA BAS BSGRUB PAR BYA'O,
,DBANG BSKUR BA DANG, GO CHA DANG, COD PAN BCING BA DANG, MCHOD
PA DANG, BSTOD

PA YANG BYAS NAS PHYI NAS BZLAS PA BRTZAM PAR BYA'O, ,JI LTAR NYI
MA 'BAR ZHING RAB TU GSAL BA NI MI G-YO BA DANG LDAN PA'I ME DANG
LDAN PA'O, ,DE BZHIN DU CHOS 'BAR BA'I SKU LA RTZE GCIG PA'I SEMS
KYIS BZLAS PAR BYA'O, ,DE NAS PHYAG RGYA BCING BAR BYA STE, MTHEB
CHEN SEMS DPA'I SKYIL KRUNG

BCINGS NAS MDZUB MO RTZE MO BKUG STE BZUNG LA, MNYAM DU GUNG MO
YAN LAG MCHOG LA LHAG MA RDO RJE'I THAL MO SBYOR BA SNYING GA
DANG MDZOD SPU DANG MGRIN PA DANG SPYI BO RNAMS SU BZHAG NAS
'DIS, AOm M'A R'I TZYEE H'Um SARBA DUsht'Am MARD'A YA H'Um PHAt,
BRGYAD PA'I GSUM PA DANG BZHI PA DAG GI GSUM PA LAS

BDUN PA'I BZHI PAS GANG BA DANG PO'I GNYIS PAS BRGYAN PA, BZHI PA
LA'ANG DANG PO'I GNYIS PAS BRGYAN PA'O, ,DKAR PO DBANG PO'I ZHAL
GYIS DGONGS MO'I THUN NAS GUNG THUN PAR DU ZHES PA'I SNGAGS RAB
TU GSAL BAR BYA STE, AOm M'A RI'I TZYEE DE BA DATTA SYA SH'ANTIm
KU RU SV'A H'A, DANG PO'I BCU GSUM

PA'I SA BON ZLA PHYED THIG LES BRGYAN PA SNGON DU 'GRO BAS GUNG
THUN PAR DU SER PO LUS NGAN PO'I ZHAL GYIS RGYAS PA'I SNGAGS
BZLAS PAR BYA STE, AOm M'A R'I TZYEE DE BA DATTA SYA PUshtIm KU
RU AOm, ,BRGYAD PA'I BZHI PA DANG PO'I BCU GSUM PA BCU DRUG PA
DANG YANG DAG PAR LDAN PAS NAM PHYED LA CHU BDAG GI ZHAL

DMAR POS MING MED KYIS DBANG DU BYA BA'I LAS KYI RAB TU DBYE
BA'O, ,AOm M'A R'I TZYEE DE BA DATTA SYA BA SHA MA NA YA HO:DRUG
PA'I GNYIS PA DANG BZHI PA'I DANG POR PHYED NAG PO GSHIN RJE'I
ZHAL GYIS NYI MA'I GUNG LA MNGON SPYOD 'DI'I SNGAGS SDIGS MDZUB
KYIS RAB TU BSKUL LO, ,AOm M'A R'I TZYEE DE BA DATTAm M'A

RA YA H'Um PHAt, GSUM PA'I GSUM PA'I SA BON LAS BCU DRUG PA YANG
DAG PAR LDAN PAS THAMS CAD 'GUGS PA'I MCHOG GO, ,AOm M'A R'I
TZYEE AA MU KA SYA SIDDHI M'A KARshA YA DZA:'OD ZER CAN GYI DKYIL
'KHOR DU DBANG BSKUR NAS BLA MA LA GUS SHING BDEN PA'I NGAG GIS
'GRUB STE, DE'I LHA RNAMS

@178A *, ,KYI BZLAS PAS THE TSOM MED PAR RIG GO, ,SNGAGS BYE BA
BZLAS PAR 'GYUR RO, ,RAS BRIS KYI MDUN DU LEGS PAR BZLAS PA DANG
LDAN PAS LAS THAMS CAD 'GRUB CING YID LA GANG 'DOD PA 'BYUNG NGO,
,'OD ZER CAN 'BYUNG RGYUD LAS NI, MCHOG GI SGRUB THABS BRIS PA

YIS, ,DGE BA'I RTZA BA 'DI YIS NI, ,SEMS CAN BDE GSHEGS 'GYUR BAR
SHOG ,'OD ZER CAN GYI SGRUB THABS RDZOGS SO,,