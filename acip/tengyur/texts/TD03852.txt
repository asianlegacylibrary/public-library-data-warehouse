@28A #, ,RGYA GAR SKAD DU, DZNY'A NA S'A RA SA MU TZTSA
YA N'A MA BHA NA DA NA, BOD SKAD DU, YE SHES SNYING PO KUN LAS

BTUS PA ZHES BYA BA'I BSHAD SBYAR, SANGS RGYAS DANG BYANG CHUB
SEMS DPA' THAMS CAD LA PHYAG 'TSAL LO, ,RGYAL BZHI BAR GSHEGS NAS
'DZAM GLING NYAMS DGA' 'DIR, ,RGYAL BA'I RIGS DANG 'GRO BA'I MIG
GCIG DRI MED GANG, ,'PHAGS PA KLU SGRUB ZHABS KYI SLOB MA

MCHOG ,'PHAGS PA LHA ZHES BYA LA GUS PAS PHYAG 'TSAL LO, ,RAB TU
BSDUS PAS RTOGS DKA' YE SHES SNYING POS BSDUS, ,CUNG ZAD DBYE
PHYIR BDAG GIS 'DIR NI 'BAD PAR BYA, ,YANG DAG PAR RDZOGS PA'I
SANGS RGYAS SH'AKYA THUB PA'I ZHAL SNGA NAS GZHAN DANG NYID KYI
GRUB PA'I

MTHA' RAB TU MANG PO ZHIG SDE SNOD GSUM GYI TSUL DU BSDUS TE
BSTAN ZIN MOD KYI, 'ON KYANG BLO DANG MI LDAN PA DAG GIS DE DAG
KHONG DU CHUD PAR MA NUS PAS DE DAG GI PHYIR SLOB DPON GYI ZHAL
SNGA NAS, GZHUNG NYUNG DUS DON MA LUS PAR BSDUS PA, DPAL MGON BLA
MA LA BTUS NAS, ,ZHES

GSUNGS SOGS PA'I GZHUNG 'DI BRTZAM PA MDZAD DE, 'DIR TSIGS SU
BCAD PA DANG POS NI PHYAG 'TSAL BA DANG, GZHUNG GI MING DON DANG
LDAN PA DANG, GZHUNG BRTZAMS PA'I DGOS PA DANG, NYID KYI MTSAN
DAG BSTAN TO, ,DE NAS TSIGS SU BCAD PA GNYIS KYIS YE SHES SNYING
PO'I

@28B MCHOG DE JI LTAR BSGOM PA YON TAN DANG BCAS TE BSTAN TO, ,DE
NAS TSIGS SU BCAD PA GCIG GIS DE RTOGS PAR DKA' BA BSTAN TO, ,DE
NAS TSIGS SU BCAD PA GCIG GIS RTOGS PAR DKA' BA'I RGYU BSTAN TO,
,DE NAS TSIGS SU BCAD PA GCIG GIS RTOGS PAR DKA' BA

DE BLA MA'I MAN NGAG GIS RTOGS PAR 'GYUR BA BSTAN TO, ,DE NAS
RTZA BA LNGA'I TSIGS SU BCAD PA GCIG GIS DE RTOGS PA'I BDAG NYID
DE'I CHE PA BSTAN TO, ,DE NAS NI CHAD PAR LTA BA'I NYES PA RTZA
BA BZHI BSTAN TO, ,DE NAS NI YANG DNGOS POR 'KHRUL PA'I NYES PA
BSTAN PA'I TSIGS

SU BCAD PA GNYIS SO, ,DE NAS YE SHES SNYING PO MCHOG GI RANG
BZHIN BSTAN PA'I TSIGS SU BCAD PA GCIG GO, ,DE NAS TSIGS SU BCAD
PA BRGYAD KYIS GZHAN GYI YE SHES SNYING PO BSTAN TO, ,DE NAS
TSIGS SU BCAD PA DGUS NI YE SHES SNYING PO MCHOG DE JI LTAR RGYUD
LA BSKYED PA

YON TAN DANG BCAS PA BSTAN TO, ,DE NAS DGE BA YONGS SU BSNGO BA'I
TSIGS SU BCAD PA GCIG GIS TE, 'DI NI GZHUNG 'DI'I LUGS SO, ,DA NI
TSIG GI DON BSTAN TE, SLOB DPON GYI ZHAL SNGA NAS DAM PA'I SPYOD
PA CAN DU BDAG NYID BSTAN PA DANG, BLA MA LA GUS PAR BSTAN PA
DANG,

GZHUNG SBYAR BA YANG NGES PAR 'GRUB PAR BYA BA'I PHYIR DANG PO,
DPAL MGON BLA MA LA BTUD DE, ,ZHES BYA BA SMOS SO, ,'JIG RTEN LAS
'DAS PA'I BSOD NAMS DANG, YE SHES KYI TSOGS GNYIS NI DPAL TE LDAN
PA ZHES BYA BA'I DON TO, ,DPAL DE DANG LDAN PA ZHES LDAN PA'I

RTEN BSDUS PA'I MING NGO, ,YANG NA DPAL NI SKAL BA BZANG PO STE,
DE'I RANG BZHIN ZHES BYA BA'I DON TO, ,DAM PA'I GNAS SU KHRID PAR
BYED PA NI MGON TE, SKAD KYI DBYINGS LA LTOS PA'I TSE, ,SKAD KYI
DBYINGS YANG STOBS LDAN YANG, ,NYE BAR SGYUR BAS ZIL GNON TE,
,GANGG'A'I CHU

NI MNGAR MOD KYI, ,RGYA MTSO'I CHU NI JI BZHIN NO, ,ZHES 'DON PAS
SO, ,YANG NA MGON DANG SKYOB PA DANG SKYABS DAG GIS PHAN 'DOGS
PA'I PHYIR DE SKAD CES BYA'O, ,BLA MA ZHES BYA BA NI, YON TAN RIN
PO CHE'I GTER DU GYUR PAS NA BLA MA ZHES BYA STE, DE LA BTUD DE
ZHES BYA BA NI PHYAG

@29A *, ,BYAS TE'O, ,DE NAS NI YE SHES SNYING PO KUN LAS BTUS,
,'PHAGS PA LHA YIS SBYAR BA'O, ,ZHES BYA BAR 'BREL TO, ,'DIR BLA
MA'I KHYAD PAR NGES PAR MA BZUNG BA'I PHYIR 'DI GANG GI YON TAN
DU GZUNG BAR BYA ZHE NA, 'DI NI 'PHAGS PA KLU SGRUB KHO NA'I YON
TAN DU

SBYAR TE, YON TAN 'DI DAG 'DI LA 'BYOR PA'I PHYIR DANG, DE NI
SLOB DPON 'DI'I BLA MA YIN PA'I YANG PHYIR RO, ,DE LTAR NA SANGS
RGYAS DANG BYANG CHUB SEMS DPA' BDAG NYID CHE BA SLOB DPON 'PHAGS
PA KLU SGRUB KYI YANG PHYAG GI GNAS DAG YOD PA MA YIN NAM, JI
LTAR DE DAG LA PHYAG

'TSAL BA SPANGS TE SLOB DPON 'DI LA GUS PAR MDZAD CE NA, 'DI NI
YON TAN CAN YIN PA'I PHYIR DANG, PHAN 'DOGS PA'I PHYIR DANG, BLA
MA LA GUS PA'I PHYIR TE, DE LA YON TAN GYI ZHING DAM PAR GYUR PA
NI JI SKAD DU 'PHAGS PA RNGA BO CHE CHEN PO'I MDO DANG, 'PHAGS PA
SPRIN CHEN PO'I MDO

LA SOGS PA LAS BSTAN TE, 'DI LTAR SLOB DPON 'DI NI 'DAS PA'I
BSKAL PA GRANGS MED PA BSKAL PA YANGS SHING CHES YANGS PA DE'I
TSE BSKAL PA ZHIG LA YANG DAG PAR RDZOGS PA'I SANGS RGYAS SGRA
GCAN ZHES BYA BA ZHIG BYUNG BA DE LA SLOB DPON 'DI 'KHOR LOS
SGYUR BA'I RGYAL POR

GYUR PAS BYANG CHUB TU THUGS BSKYED CING, GANG GI TSE BCOM LDAN
'DAS MAR ME MDZAD BYON PA'I DUS DE'I TSE YANG SLOB DPON 'DI 'KHOR
LOS SGYUR BA'I RGYAL PO'I SRAS SU GYUR PAS DGE BA'I RTZA BA
BSKYED PA NA, DE BZHIN GSHEGS PA DES 'DI SKAD DU RIGS KYI BU
KHYOD MA 'ONGS PA'I

DUS BSKAL PA GRANGS MED PA DAG 'DAS TE, BSKAL PA BZANG PO ZHES
BYA BA'I SANGS RGYAS STONG YONGS SU MYA NGAN LAS 'DAS NAS NGAN
'GRO'I BSKAL PA DRUG CU RTZA GNYIS 'DAS TE, DE NAS YANG RANG
RGYAL BA 'BUM MYA NGAN LAS 'DAS SHING, GZHAN YANG MGON PO BRGYAD
MYA NGAN LAS

'DAS PA NAS ZHING DE NYID DU DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS YE SHES 'BYUNG GNAS 'OD CES BYA
BAR 'GYUR RO ZHES LUNG BSTAN CING, SH'AKYA'I DBANG PO BZHUGS PA'I
TSE YANG SLOB DPON 'DI LI TZTSA B'I GZHON NU 'JIG RTEN THAMS CAD
KYIS MTHONG NA

@29B DGA' BA ZHES BYA BAR GYUR CING, BCOM LDAN 'DAS KYIS 'DI SKAD
DU KHYE'U 'DI NI NGA YONGS SU MYA NGAN LAS 'DAS TE LO BRGYAD CU
LON PA NA, LHO PHYOGS KYI RGYUD DU CHU BO MU RUN DE ZHES BYA BA
LA BRTEN PA'I GRONG KHYER DMAG GIS MI TSUGS PA ZHES BYA BA DANG
NYE BA'I GRONG KHYER PHRENG BA CHEN PO ZHES

BYA BAR; DKAR PO RI ZHES BYA BA'I RIGS RGYUD DER SKYES NAS NGA'I
MING 'DZIN PA'I DGE SLONG ZHIG TU 'GYUR TE, LO BRGYA'I BAR DU
NGA'I BSTAN PA RGYAS PAR BYAS SHING, SA RAB TU DGA' BA BSGRUBS
NAS PHYIS SA BRGYAD PA THOB PA'I 'OG TU TSE'I DUS BYAS NAS BDE BA
CAN GYI 'JIG RTEN GYI

KHAMS DER SKYES TE, RNAM PAR SMIN PA'I LUS DER BZHAG STE SPRUL
PA'I LUS KYIS NI, BYANG CHUB SEMS DPA' BYAMS PA LA CHOS NYAN PAR
BYED DO ZHES LUNG BSTAN CING, DER 'DUS PA'I 'KHOR RNAMS KYIS
KYANG, KYE MA 'JIG RTEN KUN MTHONG DGA', ,BRTAN PO DGE SLONG

GZUGS GYUR NAS, ,BSTAN PA RING ZHIG 'DZIN BYED CING, ,CHOS RNGA
CHEN PO BRDUNG BAR 'GYUR, ,DE NI MYA NGAN YONGS 'DAS NAS, ,DE 'OG
'JIG RTEN STONGS 'GYUR TE, ,CHOS SMRA DE NI 'DAS GYUR NAS, ,DE
'DRA GZHAN NI 'GA' MI 'BYUNG, ,DGE SLONG DE 'DRA RNYED DKA' STE,
,SNANG BA

RIM GYIS NYAMS PAR 'GYUR, ,'DI LTAR DE NI LHO PHYOGS SU, ,'BYUNG
BA'I THA MA GCIG YIN NO, ,ZHES BSTOD PA SMRAS PA LTA BU'O, ,DE NI
'DI'I YON TAN GYI BDAG NYID CHE BA'O, ,PHAN 'DOGS NUS PA JI LTA
BU ZHE NA, SLOB DPON 'DI NI GSO BA RIG PA LA SOGS PA RIG PA'I
GNAS

LNGAS 'DUL BA RNAMS LEGS PAR SMIN PAR BYAS SHING, KHYAD PAR DU
'PHAGS PA SHES RAB KYI PHA ROL TU PHYIN PA MUN PA NA GNAS PA'I
GSER GYI GAR BU LTA BU DBU MA RTZA BA'I SHES RAB LA SOGS PAS GSAL
POR BYAS NAS PHAN PA CHEN PO BYAS TE, DE BAS NA 'PHAGS PA LANG
KAR GSHEGS

PA LAS KYANG, BDE GSHEGS MYA NGAN 'DAS 'OG TU, ,TSUL RNAMS 'DZIN
PAR 'GYUR BA DE, ,DUS DAG 'DAS NAS 'BYUNG BA NI, ,BLO GROS CHEN
PO KHYOD SHES BYOS, ,LHO PHYOGS BHE TA'I YUL DU NI, ,DGE SLONG
DPAL LDAN CHER GRAGS PA, ,DE MING KLU ZHES BOD PA STE, ,YOD DANG
MED

@30A *, ,PA'I PHYOGS 'JIG PA, ,NGA YI THEG PA 'JIG RTEN DU, ,BLA
MED THEG CHEN RAB BSHAD NAS, ,RAB TU DGA' BA'I SA BSGRUBS TE,
,BDE BA CAN DU DE 'GRO'O, ,ZHES GSUNGS TE, DE LTAR NA SANGS RGYAS
DANG BYANG CHUB SEMS DPA' GZHAN NI YON TAN GYIS

GTZO BOR GYUR KYANG PHAN 'DOGS PAS NI MA YIN LA, SLOB DPON 'PHAGS
PA KLU SGRUB KYI ZHAL SNGA NAS NI ZHING DAM PAR BZHAG PA GNYI GA
MNGA' BA'I PHYIR 'DI NYID LA PHYAG 'TSAL BAR RIGS SHING, BDAG BDE
LEGS SU 'DOD PA DAG GIS 'DI'I LUGS LA BRTEN PAR RIGS PAS

NA; 'PHAGS PA KLU SGRUB ZHABS KYI LAM LAS NI, ,PHYI ROL GYUR LA
ZHI BA MNGON MTHONG MED, ,KUN RDZOB DE NYID BDEN LAS DE NYAMS TE,
,DE LAS NYAMS PAS THAR PA GRUB PA'ANG MED, ,CES BSHAD DO, ,YANG
MKHAS PA DAG GIS 'PHAGS PA MI PHAM PA BYANG CHUB PAR GYUR

PA'I TSE LA SOGS PAR SLOB DPON GYI ZHAL SNGA NAS DANG, PHRAD PAR
SMON LAM GUS PAR BTAB PA DAG NI NGES PAR DE LTA BUR 'GYUR BAR
SHES PAR BYA STE, CHOS RNAMS THAMS CAD RKYEN BZHIN TE, ,'DUN PA'I
RTZA LA RAB TU BRTEN, ,GANG GIS SMON LAM CI BTAB PA, ,DE DANG
'DRA BA'I

'BRAS BU 'THOB, ,CES GSUNGS PA'I PHYIR RO, ,BLA MA LA GUS PA'I
PHYIR ZHES BYA BA NI, RANG GI DGE BA'I BSHES GNYEN BTANG STE
GZHAN LA PHYAG 'TSAL BA NI DE LA MA GUS PA'I CHAR GTOGS PA'I
PHYIR DE SPANG PA DANG, BLA MA LA GUS PA'I BYANG CHUB SEMS DPA'
NI, NGES PAR BLA

MA DAM PA LAS GUD NA GUS PAR BYA BA GZHAN MI DMIGS PA'I PHYIR RO
ZHES NGO BO NYID KYIS 'PHEN PA'O, ,ZHAR LA BYUNG BAS CHOG GO, ,DE
LTAR BLA MA LA BTUD NAS GZHUNG SBYOR BA'I DON CI ZHIG GZIGS SHE
NA, DE'I PHYIR, BYIS RNAMS SDUG BSNGAL ZHI BYA'I PHYIR, ,ZHES
SMOS TE,

GANG DAG GRUB PA'I MTHA' RAB 'BYAMS KHONG DU CHUD PAR BYA BA'I
MTHU MED PA DE DAG NI SHES PA PHRA BAS NA BYIS PA STE, DPER NA
SKRA LA PHRA BAS NA BAL ZHES BRJOD PA BZHIN NO, ,BYIS PA DE RNAMS
KYI SDUG BSNGAL NI, SDUG BSNGAL GSUM DANG BRGYAD DE, SDUG BSNGAL
DE LAS GZHAN

@30B PA'I GNAS SU GYUR PA'I PHYIR SKYE BA'I SDUG BSNGAL DANG, NA
TSOD 'GYUR BA SDUG BSNGAL BA'I PHYIR RGA BA'I SDUG BSNGAL DANG,
KHAMS RNAMS 'GYUR BA SDUG BSNGAL BA'I PHYIR NA BA'I SDUG BSNGAL
DANG, SROG 'GYUR BA'I SDUG BSNGAL BA NYID KYI PHYIR 'CHI BA'I
SDUG BSNGAL DANG, PHRAD

PA SDUG BSNGAL BA NYID KYI PHYIR MI SDUG PA DANG PHRAD PA'I SDUG
BSNGAL TE, LNGA PO 'DI DAG NI 'GYUR BA'I SDUG BSNGAL ZHES BYA'O,
,GNAS NGAN LEN SDUG BSNGAL BA'I PHYIR MDOR NA NYE BAR LEN PA'I
PHUNG PO LNGA SDUG BSNGAL ZHES BYA BA 'DI NI 'DU BYED KYI SDUG
BSNGAL LO, ,BRAL BA SDUG

BSNGAL BA'I PHYIR SDUG PA DANG BRAL BA'I SDUG BSNGAL DANG, RE BA
'BRAS BU MED PA SDUG BSNGAL BA'I PHYIR 'DOD PA BTZAL TE MA RNYED
PA'I SDUG BSNGAL DAG NI SDUG BSNGAL GYI SDUG BSNGAL NYID DO, ,'DI
LA SDUG BSNGAL DANG PO DANG THA MA NI KUN RDZOB TU SDUG BSNGAL BA
YIN LA, SDUG BSNGAL BAR

MA NI DON DAM PAR SDUG BSNGAL BA'O, ,YANG NA SDUG BSNGAL GYI SDUG
BSNGAL NI TSOR BA SDUG BSNGAL BA STENG NA SONG BA DAG LA SHAS
CHE'O, ,'DU BYED KYI SDUG BSNGAL NI SKAD CIG RE RER 'JIG CING
'BYUNG BA DANG, LAS KYIS DU BA PA STE MI RNAMS LA SHAS CHE'O,
,'GYUR BA'I SDUG BSNGAL NI

SDUG PA DANG BRAL BA'I RAB TU GDUNG BA STE, 'DI NI LHA RNAMS LA
SHAS CHE BAS NA, ME TOG RAB TU RNYINGS SHING LUS RDUL 'THON PA
DANG, ,GOS RNYINGS SMRE SHING NYE DU RNAMS LA BLTA BA YIS, ,LHA
RNAMS 'CHI BAS RAB TU SDUG BSNGAL GANG YIN PA, ,'TSO BA CHU BUR
LTA BUR G-YO BA'I MI

LA MED, ,CES BSHAD DO, ,DE DAG NI 'OD SNGAR BAS CHUNG BA DANG,
GOS DANG, RGYAN DAG DMAN PA DANG, GOS DANG, RGYAN CHA DAG ME TOG
DANG, 'BRAS BU'I SHING LAS MI 'BYUNG BA DANG, LUS LA DRI MA CHAGS
PA DANG, MIG MI 'DZUMS PA STE NYE BA'I 'CHI LTAS LNGA DANG,

LUS KYI KHA DOG MI SDUG PAR 'GYUR BA DANG, RANG GI STAN LA 'DUG
MI TSUGS PA DANG, ME TOG GI PHRENG BA RNYINGS PA DANG, GOS LA DRI
MA CHAGS PA DANG, LUS LAS RDUL SNGON MED PA DAG 'BYUNG STE, 'CHI
LTAS LNGA MTHONG BA NA RAB TU BZOD PAR DKA' BA'I SDUG BSNGAL LUS
BYE MA TSA BA'I NANG

@31A *, ,DU MAR SAR 'JU BA LTAR 'BYUNG BA'I PHYIR RO, ,DE LTAR
BYIS PA RNAMS KYI SDUG BSNGAL DE LTA BU DAG ZHI BAR BYA BA'I
PHYIR ZHES BYA BA NI SLOB PA'I DUS PHAL BA'I TSE NI KHA CIG LEGS
PAR BRAL BA DANG, KHA CIG BSRAB PAR BYA BA'I PHYIR DANG, BYANG
CHUB KYI SEMS DANG PO MTHONG

NAS NI, LEGS PAR MA LUS PA ZHI BAR BYA BA'I PHYIR TE, DE LTAR NA
ZHI BAR BYA BA'I PHYIR NI CI RIGS SU BRAL BAR BYA BA'I PHYIR RO,
,'DIR SLOB DPON GYI ZHAL SNGA NAS GZHUNG 'DI SBYAR BAS SDUG
BSNGAL DE DAG ZHI BAR JI LTAR 'GYUR ZHE NA, GZHUNG 'DI'I RJES SU
'BRANGS TE LTA BA NGAN PA RNAMS

SPANGS NAS RNAM PAR MI RTOG PA'I YE SHES BSKYED PAS, RNAM PAR
RTOG PA'I DGRA'I DPUNG BCOM PAS 'DOD CHAGS LA SOGS PA'I RANG
BZHIN SHES PAS LAS DMAN PA MI RTZOM LA, DE'I BAG CHAGS SPANGS
SHING MA BSGOMS PAS, NGES PAR SDUG BSNGAL DE DAG ZHI BAR 'GYUR
TE,

JI SKAD DU, CHOS RNAMS RAB TU RNAM 'BYED MED PAR NYON MONGS
RNAMS, ,GANG PHYIR NYE BAR ZHI BAR BYA BA'I THABS MED LA, ,NYON
MONGS PAS KYANG 'JIG RTEN SRID MTSO 'DIR 'KHYAMS TE, ,DE BAS DE
PHYIR 'DI NI STON PAS GSUNGS ZHES GRAG ,CES BSHAD LA, YANG 'PHAGS
PA N'A G'A RDZU

NA'I ZHAL SNGA NAS KYANG, KUN RDZOB NYON MONGS LAS KYIS BSKYED,
,LAS NI SEMS LAS BYUNG BA STE, ,SEMS KYANG BAG CHAGS RNAMS KYIS
BSGOS, ,BAG CHAGS BRAL BAS BDE BA'O, ,BDE BA'I SEMS KYIS ZHI
'GYUR ZHING, ,ZHI BA'I SEMS NI MI RMONGS SO, ,MA RMONGS PAS NI DE

NYID RIG ,DE NYID RIG PAS THAR PA THOB, ,CES GSUNGS TE, DE BAS NA
'DIS NI BRGYUD PA'I DBANG GIS SDUG BSNGAL ZHI BAR 'GYUR TE, SANGS
RGYAS RNAMS NI 'BYUNG BA BDE, ,ZHES BYA BA BZHIN NO, ,DE LTAR NA
RTZA BA GCIG PO 'DIS NI BSTAN BCOS 'DI'I DGONGS PA LA SOGS PA

BSTAN TO, ,JI LTAR SBYAR BA'I GZHUNG BSTAN BCOS LU SNANG BA'I YID
KYI RNAM PAR SHES PA 'KHOR DANG BCAS PA NI RJOD PAR BYED PA'O,
,DES YANG DAG PAR BSTAN PA'I DON RNAMS NI BRJOD PAR BYA BA STE,
'DI GNYIS PHAN 'DOGS PAR PHAN TSUN GNAS PA NI 'BREL PA'O, ,'BREL
PA YOD PAS

@31B DON DNGOS DANG BRGYUD PA KHONG DU CHUD PA NI DGOS PA STE,
SNGAR BSTAN PA'I TSUL GYIS SDUG BSNGAL DANG BRAL ZHING BDE BA
CHEN PO'I MTHA'I BAR DU THOB NAS 'KHOR BA JI SRID DU BZHUGS PA'I
SANGS RGYAS NYID NI DGOS PA'I DGOS PA'O, ,DE LTAR DGOS PA'I DGOS
PA NI DNGOS PO KHO NAR SMOS LA,

LHAG MA RNAMS NI DON GYI DBANG GIS BSTAN PAR BYA STE, DES NA
PHYIR ZHES BYA BA NI DGOS PA LA SOGS PA YOD PA'I PHYIR SBYAR BA'O
ZHES BYA BAR YANG GNAS SO, ,CI ZHIG SBYAR ZHE NA, YE SHES SNYING
PO KUN LAS BTUS PA SBYAR RO, ,YE SHES NI RTOG GE'I LTA BA JI
SNYED PAS TE, JI SKAD DU, SEMS

NI YUL DANG 'BREL PA STE, ,RTOG GE DAG LA YE SHES 'JUG ,SNANG BA
MED DANG BYE BRAG LA, ,SHES RAB YANG DAG RAB TU 'JUG ,CES GSUNGS
PA BZHIN NO, ,DE LTA NA YA MTSAN CAN DGU BCU RTZA DRUG DAG LAS
'PHROS PA'I CHOS 'DI PA LA RTZOD PA SMRA BA SUM BRGYA DRUG CU
RTZA GSUM DAG GI LTA

BA DANG; CHOS 'DI PA'I GRUB PA'I MTHA' SDE BZHI RNAM PA BCO
BRGYAD DU GYES PA LA SOGS PA THAMS CAD 'DIR STON TAM ZHE NA, DE'I
PHYIR SNYING PO ZHES SMOS TE, RANG DANG GZHAN GYI LTA BA LAS GANG
DANG GANG GCES SHING NGES PAR KHONG DU CHUD PAR BYA DGOS PA DE
DAG TZAM ZHIG 'DIR STON ZHES

PA STE; DE BAS NA KUN LAS BTUS PA ZHES SMOS KYI, KUN BKOD PA ZHES
BYA BA LA SOGS PA'I TSIG MA GSUNGS SO, ,GZHAN DAG LAS NI YE SHES
KUN LAS BTUS PA'I SNYING PO SBYAR ZHES 'DON CING, SNYING PO NI
DON MED PA'I BDEN PA GTAN LA PHAB PA'O ZHES 'DOD DO, ,'DI SU ZHIG

GIS SBYAR ZHE NA, DE'I PHYIR 'PHAGS PA LHAS SBYAR BA'O ZHES SMOS
TE, ,'DI SA BRGYAD PA MI G-YO BA BRNYES PA'I PHYIR 'PHAGS PA'O,
,DE NYID RAB TU MDZES PA'I PHYIR LHA DANG 'DRA BAS NA LHA STE,
GANG GI TSE MCHOG SREG LA SOGS PA BTUL NAS, SLAR DPAL GYI RI LA
BLA MA'I SPYAN SNGAR

GSHEGS PA'I LAM DU SKYES BU ZHIG SLOB DPON 'DI'I SPYAN PADMA'I
'DAB MA GZHON NU LTA BU LA CHAGS PAS BSTOD PA NA DE'I SRID PA ZHI
BAR BYA BA'I PHYIR RO, ,SOR MO'I RTZE MOS SPYAN G-YAS PA PHYUNG
NAS DE LA GNANG STE, DE NAS 'PHAGS PA KLU SGRUB LA JI LTAR GYUR
PA BSNYAD PA NA 'PHAGS PA MA

@32A *, ,DGYES TE, KHYOD NI ZHAR BA GLEN PA'O ZHES SPYOS TE, DE
NAS BZUNG STE K'A N'A'I RIGS ZHES GRAGS SO ZHES PA DANG, YUL GYI
BZANG MO THAMS CAD CHAGS PA'I DBANG GIS RANG RANG GI BU SLOB DPON
LTA BU BTZAS SO ZHES GRAGS PA'I PHYIR RO, ,SBYAR BA'O ZHES BYA BA
NI

DGOD PA'O ZHES BYA BA'I DON TE, RTZA BA 'DIS NI DAD PAS RJES SU
'BRANG BA RNAMS DGA' BA'I PHYIR ZHES BSTAN PAR 'GYUR RO, ,BDAG
NYID CHEN PO 'DI LTA BUS 'OG MA'I SLOB MAR GNAS PA NI MA 'ONGS
PA'I BYANG CHUB SEMS DPA' RNAMS BLA MA LA GUS PAR BRTEN PAR BYA
BA'I PHYIR DANG, GANG

GI DANG POR YONGS SU SMIN PAR BYAS PA'I DGE BA'I BSHES GNYEN DE
DAG NI SANGS RGYAS KYI SA BAS KYANG, SO SO'I SKYE BO'I SA PA DAG
LA NYIN LAN GSUM MTSAN LAN GSUM DU PHYAG BTZAL BAR BYA ZHING
BSKOR BA BYA BA'I PHYIR RO, ,DE LA SLOB DPON 'PHAGS PA KLU SGRUB
KYI ZHAL SNGA NAS GANG

GI TSE RGYAL PO MTHAR 'GRO ZHON GYI BU'I PHYIR NYID KYI TSE YONGS
SU GTANG BA NA, SLOB DPON 'PHAGS PA LHA 'DIS KYANG DE LTAR BTANG
STE, DUS GCIG TU BDE BA CAN DU GSHEGS SO, ,GZHUNG BKOD PA GANG
ZHE NA, DNGOS DANG DNGOS MED LAS GROL ZHING, ,DNGOS DANG DNGOS
MED RAB

LDAN PA, ,'GYUR BA MED PA GROL BA'I MCHOG ,YID KYI RANG BZHIN
GROL BA'I GNAS, ,GANG YIN DE LA BSAM GTAN GYIS, ,RTOG SEMS 'KHOR
LO 'DZIN BYED PA, ,'GRO DANG DNGOS PO'I NGO BO RNAMS, ,RIG PA'I
MING DU DE BRJOD DO, ,ZHES BYA BA LA SOGS PA GSUNGS TE, DE LA

DNGOS PO LAS GROL BA NI RTAG PAR 'DOD PA LA SOGS PA BYIS PAS JI
LTAR BRTAGS PAS DBEN PA STE, RIGS KYI BU DE LA DON DAM PA NI GANG
LA SEMS RGYU BA YANG MED NA YI GE RNAMS LTA SMOS KYANG CI DGOS
ZHES GSUNGS PAS DNGOS PO RNAMS BKAG PA STE, DNGOS PO NI YOD PA'I
MING GZHAN

YIN PA'I PHYIR RO, ,DNGOS MED LAS GROL ZHING ZHES BYA BA NI 'JIG
RTEN RGYANG 'PHEN PA SHIN TU MED PAR ZHEN PAS LAS DANG 'BRAS BU
THAL BAR RLOG PA LA SOGS PA'I LTA BA DNGOS MED DE, DE LA 'GROL BA
NI KUN RDZOB TU DNGOS PO RNAMS SGYU MA TZAM DU MNGON SUM DU GYUR
PA'I PHYIR MED PA LAS GROL BA NYID

@32B DU GRUB STE, GROL BA NI DES DBEN PA NYID DO, ,DE BAS NA
DNGOS DANG DNGOS MED RAB LDAN PA, ,ZHES BYA BA 'DI LEGS PAR GRUB
STE, KUN RDZOB TU DNGOS PO DANG RAB TU LDAN PA YIN LA, DON DAM
PAR NI DNGOS PO MED PA DANG RAB TU LDAN PA STE, DON DAM PAR DNGOS
PO MED PA'I MTSAN

NYID DANG LDAN PAR BSTAN PA 'DI YANG THA SNYAD DU YIN GYI YANG
DAG PAR NI MED PAR BRTAG TU YANG MED DE, SKYE BA LA SOGS BKAG PA
YANG, ,YANG DAG PA DANG MTHUN PHYIR 'DOD, ,DGAG BYA YOD PA MA YIN
PAS, ,YANG DAG TU NA BKAG MED BSAL, ,ZHES BSHAD LA,

YANG DE YANG KUN RDZOB KYI BDEN PA LA GNAS NAS DON DAM PA'I BDEN
PA'I YUL LA DGAG PAR BYA BA YIN GYI, DON DAM PA NYID DU BRJOD PA
MED PA'I PHYIR DGAG PA'I THA SNYAD KYANG MED DO ZHES BSTAN PA LTA
BU'O, ,GAL TE DON DAM PAR YOD PA DANG, MED PA GNYIS KA LAS DBEN
NA CI'I

PHYIR MED PA KHO NAS DE PHAL CHER BSTAN CE NA, 'DI NI BYIS PA
RNAMS THOG MA MED PA'I 'KHOR BA NAS YOD PA LA MNGON PAR ZHEN PAS,
DE BSAL BA LA CHES 'BAD PA'I PHYIR DGAG PA GTZO CHER MDZAD PAS,
GANG ZHIG YOD PA MA YIN DE NI MED CES BYA, ,BYIS PA RNAMS KYIS
DE RTAGS

YOD DANG MED PA BYED, ,YOD DANG MED PA 'DI GNYIS MED PA'I CHOS
YIN TE, ,BYANG CHUB SEMS DPA' GANG ZHIG 'DI SHES NGES PAR 'BYUNG,
,ZHES BYA BA LA SOGS PA MED PA'I BSNGAGS PA MDZAD PAS BSTAN TO,
,DE LTAR YOD PA'I MNGON PAR ZHEN PA LOG PA NA YANG MED PA'I MNGON
PAR

ZHEN PAR JI LTAR MI 'GYUR ZHE NA, DE NI MA YIN TE YOD PA BRDZUN
PAR SHES PA DE'I GROGS LTOS PAS BZHAG PA'I MED PA BRDZUN PA YIN
PAR SHES PA NGES PAR 'BYUNG STE, ,DE LTAR NA, GANG TSE GANG NI
MED DO ZHES, ,BRTAGS PA'I DNGOS PO ME DMIGS PA, ,DE TSE CUNG ZAD
MED DO ZHES, ,RTOG

PA GNYIS KYIS SPANG BAR 'GYUR, ,ZHES BSHAD PA NYID DO, ,DE LTAR
NA RTZA BA GNYIS PO DNGOS NI, ,'JIG RTEN MKHYEN PAS GZHAN LA MA
GSAN PAR, ,BDEN PA GNYIS PO 'DI DAG NYID KYIS GZIGS, ,KUN RDZOB
GANG YIN DE BZHIN DON DAM STE, ,BDEN PA GSUM PA GZHAN NI YOD

@33A *, ,MA YIN; ,ZHES GSUNGS PAS BDEN PA GNYIS LEGS PAR BSTAN
PAS 'JUG PA'I LAM MA NOR BA THOG MA NYID DU BSTAN PA MDZAD PAR
SHES PAR BYA STE, JI SKAD DU, TSUL GNYIS SHING RTA ZHON NAS SU,
,RIGS PA'I SRAB SKYOGS 'JUG BYED PA, ,DE DAG DE PHYIR

JI BZHIN DON, ,THEG PA CHEN PO PA NYID 'THOB, ,CES BSHAD PA BZHIN
NO, ,DA NI BDEN PA GNYIS KYI SHING RTA LA ZHON NAS SHES RAB KYI
MIG RNAM PAR DAG PAS DON DAM PA'I BDEN PA MTHONG BAR BYA BA'I
PHYIR, 'GYUR BA MED PA GROL BA'I MCHOG ,CES BYA BA LA SOGS PA
GSUNGS TE, RANG

BZHIN GYIS 'OD GSAL BA'I SEMS NI DON DAM PAR 'PHEL 'GRIB MDZAD
PAS NA 'GYUR BA MED PA'O, ,DE LTAR RANG GI SEMS 'GYUR BA MED PA
DE NYID MU STEGS BYED DANG, 'PHAGS PA NYAN THOS LA SOGS PA'I THAR
PA BAS RGYU'I DUS NA DMIGS PA LA SOGS PAS DAM PA YIN LA, 'BRAS

BU'I DUS NA YANG DAM PAR 'GRUB PA DANG, LAS CHEN POR DAM PAR
'GYUR PA'I PHYIR, GROL BA'I MCHOG NYID DE, GSANG BA'I BDAG PO DE
LA BYANG CHUB GANG ZHE NA, RANG GI SEMS YANG DAG PA JI LTA BA
BZHIN SHES PA STE, DE YANG BLA NA MED PA YANG DAG PAR RDZOGS PA'I
BYANG CHUB BO ZHES

GSUNGS PA LTA BU'O, ,JI LTAR KHONG DU CHUD PAR 'GYUR ZHE NA, DE
PHYIR YID KYI RANG BZHIN GROL BA'I GNAS, ,ZHES BYA BA LA SOGS PA
SMOS TE, SEMS KYI RANG BZHIN KHO NA THAR PA'I GNAS YIN PAR BSTAN
TE, GNAS KYI SGRA NI RGYUR BLTA BAR BYA STE, 'BRAS BU 'BYUNG BA'I
GNAS ZHES PA'O, ,DE

LTAR YANG GSUNGS PA, SEMS NI YE SHES 'BYUNG BA'I RGYU, ,SANGS
RGYAS GZHAN DU MI BLTA'O, ,ZHES PA DANG, YANG GSUNGS PA, GSANG
BA'I BDAG PO BYANG CHUB DANG THAMS CAD MKHYEN PA NYID NI RANG GI
SEMS LAS YONGS SU BTZAL BAR BYA'O ZHES BYA BA LTA BU'O, ,JI LTAR
RGYU YIN ZHE NA,

GANG YIN DE LA BSAM GTAN GYIS, ,RTOG SEMS 'KHOR LO 'DZIN BYED PA,
,DE NI GROL BA'I GNAS SO ZHES KHONG NAS DBYUNG STE, SEMS KYI YANG
DAG PA JI LTA BA GANG YIN PA DE LA 'DZIN PAR BYED PA ZHES KYANG
SBYAR RO, ,GANG GIS GANG NYID 'DZIN CE NA, ,BSAM GTAN GYIS, RTOG

@33B SEMS 'KHOR LO 'DZIN BYED PA, ,ZHES SMOS TE, BSAM GTAN NI
TING NGE 'DZIN DANG BCAS BAS TE DES 'DZIN TO, ,RTOG PA'I RANG
BZHIN GYI SEMS SAM, RTOG PA DANG BCAS PA'I SEMS NI RTOG SEMS TE,
DE NYID YANG DANG YANG DU YUL LA 'JUG PA DANG LDOG PAR BYED PAS
'KHOR

LO STE, DE 'DZIN PAR BYED DO, ,JI LTAR 'DZIN PAR NI 'OG NAS 'CHAD
PAR BYED DO, ,DE NI YON TAN BSTAN PA'I PHYIR, 'GRO DANG DNGOS
PO'I NGO BO RNAMS, ,RIGS PA'I MING DU DE BRJOD DO, ,ZHES SMOS TE,
KUN RDZOB TU NI KYE RGYAL BA'I SRAS DAG KHAMS GSUM PO 'DI DAG NI
SEMS TZAM STE,

DUS GSUM YANG SEMS TZAM MO ZHES GSUNGS PAS, RANG GI SEMS SHES PAS
MA LUS PA SHES PA YIN LA, DON DAM PAR NI, DNGOS GCIG DNGOS PO KUN
GYI NGO BO NYID, ,DNGOS KUN DNGOS PO GCIG GI NGO BO NYID, ,GANG
GIS DNGOS GCIG DE BZHIN NYID DU MTHONG, ,DE YIS DNGOS

KUN DE BZHIN NYID DU MTHONG, ,ZHES GSUNGS PAS NA 'DI 'THAD PAR
'GYUR RO, ,'GRO BA NI SEMS CAN NO, ,DNGOS PO NI SNOD KYI 'JIG
RTEN NYID DE, NGO BO RNAMS ZHES BYA BA NI GNYIS KA LA SBYAR RO,
,RIG PA NI RTOGS PA STE, DE LA RIG PAR BRJOD PAR RIGS KYI, GZHAN
LA MA YIN PAS NA MING DU

DE KHO NA BRJOD DO ZHES DGONGS SO, ,DA NI NAN TAN DANG BRAL BA
RNAMS LA DE RTOGS PAR DKA' BA STON PA, DNGOS MED STONG PA MKHA'
'DRA BA, ,ZHES BYA BA LA SOGS PA SMOS TE, DNGOS PO KUN RDZOB KYI
BDEN PA YANG DAG PA DANG, YANG DAG PA MA YIN PA DAG MED PA NI DON
DAM PA STE,

'DIS NI DON DAM PA KUN RDZOB KYI BDEN PA LAS BZLOG PA'I RANG
BZHIN DU STON TO, ,DE LTAR NA DE NI STONG PA'I RANG BZHIN DU GRUB
BO, ,DA NI RI BONG GI RVA LA SOGS PA LTAR SHIN TU MED PAR RTOG PA
DGAG CING RANG BZHIN GYIS 'OD GSAL BA'I NGO BO DE BSTAN PA'I
PHYIR MKHA' 'DRA BA, YOD PA RNAM PAR

SPANGS PA NI ZHES SNOS TE, MKHA' NI NAM MKHA'O, ,DE NYID CI ZHIG
,GANG STENG NA SNGON POR SNANG BA'AM ZHE NA, DE NI MA YIN TE, DE
KHA DOG GI KHYAD PAR NYID KYI PHYIR DPER MI RUNG NGO, ,'O NA GANG
LAS BU GA NAM MKHA'I KHAMS ZHES BYA, SNANG DANG MUN PA DAG YIN
LO, ,ZHES SMRAS

@34A *, ,PA'AM ZHE NA, 'DI YANG MI 'DOD DE, KHA DOG GI KHYAD PAR
NYID LA NAM MKHAR BRTAGS PAS DPER MI BYED DO, ,DE LA NAM MKHA'
ZHES PA 'DI GANG ZHE NA, 'DI RJES SU DPAG BTZAM GYIS YID CHES PAR
BYA BA GO 'BYED PA'I BDAG NYID DO, ,DES NA DNGOS PO

YOD PA YANG MA YIN LA, SHIN TU MED PA YANG MA YIN PA STE, GAL TE
SHIN TU MED NA 'DIS GO 'BYED PA'I NUS PA YANG MED DE, MED PA NI
NUS PA THAMS CAD DANG BRAL BA'I PHYIR RI BONG GI RVA DANG MTSUNGS
SO, ,GAL TE RI BONG GI RVA MED PA YANG GO 'BYED PA NYID DE, RVA
MED PA'I PHYOGS MGO'I

RVA'I GNAS SU THUR MA BTZUGS PA LA SOGS PA NUS SO ZHE NA, DE YANG
NAM MKHA' NYID KYIS TE, ,RI BONG GI RVA MED PA NYID YOD PAS GO
'BYED PA NI MA YIN NO, ,DE BAS NA NAM MKHA' NYID GO 'BYED PA YIN
TE, GSANG BA'I BDAG PO 'DI LTA STE, DPER NA NAM MKHA'I KHAMS NI
SEMS CAN

YANG MA YIN, SROG KYANG MA YIN, SHED CAN YANG MA YIN, SHED LAS
SKYES PA YANG MA YIN, BYED PA PO YANG MA YIN, TSOR BA PO YANG MA
YIN, GZUNG BA YANG MA YIN, 'DZIN PA YANG MA YIN ZHING, RTOG PA
DANG RNAM PAR RTOG PA THAMS CAD DANG BRAL MOD KYI, 'ON KYANG SEMS
CAN

GYI KHAMS MA LUS PA RNAMS 'GRO BA DANG 'ONG BA LA SOGS PA THAMS
CAD BYED DE, 'DI LA NI THE TSOM MED DO ZHES GSUNGS PA LTA BU'O,
,'DI YANG MED PA YANG MA YIN LA, SKYE BO RNAMS KYIS MNGON SUM
GYIS MI SOD PAS NA RAB TU ZAB PAS, MA BRTAGS PA'I DUS NA YOD PA
DANG MED PA GANG YIN

PA NYID LA YANG DAG PAR BRTAGS PA'I TSE RNAM PAR RTOG PA GANG GIS
KYANG RIG PAR MI NUS PAS DON DAM PA'I BDEN PA NYID DE, JI SKAD
DU, 'PHAGS PA KLU SGRUB KYI ZHAL SNGA NAS, MTSAN NYID MED CING
SKYE BA MED, ,TSIG GI LAM MIN 'DUS MA BYAS, ,BYANG CHUB SEMS DANG
NAM MKHA' DANG, BYANG

CHUB RNAMS NI GNYIS MED NYID, ,CES BSHAD CING, YANG GZHAN LAS,
GSANG BA'I BDAG PO CHOS THAMS CAD KYANG MTSAN NYID MED PA 'DI LTA
STE, NAM MKHA'I MTSAN NYID DO ZHES GSUNGS TE, 'DI NI DPER BRJOD
PA'I NAM MKHA' YIN LA, DE DANG 'DRA BA NI BYIS PA RNAMS LA BSTAN
PA'I PHYIR

@34B SMOS KYI, RIGS PA'I LAM DU ZHUGS PA RNAMS KYIS NI MING THA
DAD MOD KYI DON 'DRA BA'I NGO BO NYID GCIG PAR STON PA'I SGRA
KHONG DU CHUD PAR BYA'O, ,DES NA SNGAR BSTAN PA'I TSUL GYIS KUN
RDZOB TU YOD PA RNAM PAR SPANGS PA ZHES BYA BA 'DI GRUB BO, ,DON
DAM PAR NI MED PA YANG SPANGS LA GNYIS

KA MA YIN PA YANG SPANGS SO, ,DE NI DE NYID MCHOG STE MU STEGS
BYED KYI DE KHO NA NYID NYI SHU RTZA LNGAR BSTAN CING, DE NYID
NYI SHU LNGAR SHES NA, ,RAL PA'AM MGO REG GTZUG PHUD KYIS, ,BSTI
GNAS GANG DU DGA' BA DER, ,GROL 'GYUR 'DI LA THE TSOM MED, ,CES
SMRA BA LA SOGS PA STE, DE

DAG PAS 'DI MCHOG NYID DE 'DI NI MI BSLU BA'I PHYIR RO, ,THAR
'DOD RNAMS ZHES BYA BA NI, ,PHYI ROL PA DANG, CHOS 'DI PA 'KHOR
BA LAS 'BYUNG BAR SPRO BA RNAMS SO, ,'KHRUL DANG RMONGS CHEN GNAS
YIN NO, ,ZHES BYA BA LA GANG DANG PO NYID DU BLO RANG BZHIN DANG
'GAL BAR SKYES PA NI 'KHRUL

PA STE; DE'I 'OG TU LOG PA LA YANG DAG PAR 'DZIN PA NI MNGON PAR
ZHEN PA NGAN PA BSTAN PAR GYUR PAS NA RMONGS CHEN NO, ,DE DAG GI
RGYU NI GNAS YIN NO ZHES BYA BA STE, 'DIR 'KHRUL PA'I RGYU NI
DNGOS POR GYUR BA GZHAN BYED PA PO LTA BU CI YANG MED DE, JI LTAR
NAM MKHA' GO 'BYED PA MA YIN

PA 'BYED PA PO GZHAN SU YANG MED PA LTA BU STE, DON 'DI NI 'OG
NYID NAS, DE NYID DAM PA MKHA' 'DRA LA, ,GANG DAG SEMS NI RAB
RMONGS PA, ,DE DAG CHOS CAN NAM MKHA' LA, ,MCHOG TU RMONGS PA DAG
TU 'GYUR, ,ZHES SMOS PAS GSAL BAR MDZAD PA NYID DO, ,DA NI DE
LTAR ZAB

CING RTOGS PAR DKA' BA DE'I 'THAD PA BSTAN PA'I PHYIR, RE ZHIG
DNGOS GANG YOD NA NI, ,RNAM PAR 'JIG PA'I GNAS LA GNAS, ,ZHES BYA
BA LA SOGS PA SMOS TE, 'DIS NI YOD PA DANG MED PA GNYIS KA RIGS
PAS GNOD PAS NA 'KHRUL PA RNAMS SPONG DGOS SO ZHES STON PAR

MDZOD DO, ,RE ZHIG CES BYA BA NI DON RIM GYIS STON PA'I TSIG NYID
DE, RIM PA YANG THOG MAR DNGOS PO YOD PA'I NYES PA BSTAN CING, DE
NAS MED PA'I NYES PA STON LA, DE NAS DBU MA'I LTA BA STON PA'O,
,DNGOS GANG NI BYIS PAS BRTAGS PA KHO NA LTAR RO, ,DE LTAR YOD NA
NI STE YOD

@35A *, ,PAR RTOG NA NI NYES PA 'DI 'BYUNG STE, RNAM PAR 'JIG
PA'I GNAS SKAD CIG RE RE LA 'JIG PA DANG MTHAR RGYUN CHAD PA'I
GNAS LA DE DAG GNAS PAR 'GYUR BA NI MI RIGS PAR 'GYUR RO, ,GAL TE
DE NA MED DO ZHE NA, DNGOS PO RNAMS NI MED NA YANG, ,STONG PA
NYID LAS SKYE

PAR 'GYUR TE, DE LTAR NA RTAG TU YOD PA'AM MED PAR 'GYUR TE, RGYU
LA RAG LAS PA MED PA'I PHYIR RO, ,DE NI BLA MA'I LUNG GIS 'KHRUL
PA DE SEL BAR STON PAS DE PHYIR ZHES BYA BA LA SOGS PA SMOS TE,
BLA MA'I LUNG GIS LOG PAR 'DZIN PA SUN 'BYIN PA'I RIGS PA SHES
PAR 'GYUR BA DE

PHYIR YOD PA DANG, MED PA'I PHYOGS GNYIS LAS YOD PA'I PHYOGS
SKEMS SHING MED PA'I PHYOGS KYANG YONGS SU SKEMS PA NI MKHAS PA
RNAMS KYIS BGROD PAR BYA BA'I GO 'PHANG MCHOG TU PHRA BA'I LTA BA
DE BLA MA'I ZHAL NA GNAS PA'O, ,DE'I PHYIR, CHOS LA 'BAD PA MED
NA NI, ,GANG PHYIR DE NYID MI

'GRUB PA, ,DE PHYIR MKHAS PAS NAN TAN GYIS, ,CHOS LA LEGS PAR
BLTA BAR BYA, ,'JIG RTEN MGON GYIS GSUNGS PA YANG, ,MCHOG TU
BRTZAM BYA MIN PA LA'ANG, ,PHYAG BYAS NAS NI BRTZAMS LA 'JUG
,GANG GANG NYAN PA GUS PAS SO, ,BSREGS BCAD BDAR BA'I

GSER BZHIN DU, ,DGE SLONG DAG GAM MKHAS RNAMS KYIS, ,YONGS SU
BRTAGS LA NGA YI BKA', ,BLANG BAR BYA YI GUS PHYIR MIN, ,DE BAS
'BAD PAS BLA MA NI, ,YANG DANG YANG DU MCHOD BYA ZHING, ,GANG
PHYIR SEMS NI BRTAN GYUR PAS, ,NYE BAR BRTAN PA YONGS SU DRI,
,ZHES

'CHAD PAR 'GYUR BA YANG SBYAR RO, ,DE NI JI LTA BA NYID RTOGS
PA'I BDAG NYID CHE BA STON TE, GANG YOD DE KUN 'DI RNAMS 'JIG
,GANG MED DE YANG 'BRAS BU MED PAS GNYIS KA LTAR MI 'THAD CING,
DES NA GNYIS KYI DBUS NA GNAS TE, DBU MA'I LTA BA, RAB PHRA MKHAS
PA GANG GIS RTOGS, ,

DE NYID DE KHO NA NYID RIN CHEN MCHOG STE, 'DI YANG KUN RDZOB TU
YIN GYI DON DAM PAR NI, YOD CES MED CES GNYIS KA MTHA', ,DAG DANG
MA DAG 'DI YANG MTHA', ,DE BAS MTHA' GNYIS RNAMS SPANGS TE,
,MKHAS PAS DBUS LA'ANG GNAS MI BYED, ,CES BSTAN PA'I PHYIR RO,
,DE NI DBU MA'I

@35B BSTAN BCOS RNAMS NI DGAG PA GTZO CHE BA'I PHYIR DGAG PA LA
BRTEN NAS, CHOS LA SGRA JI BZHIN PAR 'DZIN PA'I CHOS 'DI PA DAG
DANG, 'JIG RTEN RGYANG 'PHEN PA'I LTA BA BSAL BA'I PHYIR, DNGOS
PO MED PA NYI CHE LA, ,RMONGS PA RNAMS NI NYE BAR GNAS, ,KHONG
MYAGS DMAN PA'I GNAS LA

NI; ,BLUN PO DE DAG 'DI NA GNAS, ,ZHES SMOS TE, 'DIR DNGOS PO MED
PA NYI TSE LA NYE BAR GNAS PA'I RMONGS PA RNAMS NI GSUM STE, 'JIG
RTEN PHA ROL DANG SKYE BA SNGA MA SUN 'BYIN PA'I 'JIG RTEN RGYANG
'PHEN PA DANG, SANGS RGYAS KYIS KUN TU BZANG PO LA RNAM PAR MI
RTOG PA'I YE SHES KUN RDZOB TU

MI GNAS PAR SMRA BA, 'BRAS BU LA SKUR BA 'DEBS PA RNAMS DANG, DON
DAM PAR RANG BZHIN MED PA'I PHYIR KUN RDZOB NYID DU YANG SDIG PA
SPYOD PAS GNOD PA MED DO ZHES CHOS LA SGRA JI BZHIN DU 'DZIN PA'I
LTA BA CAN RNAMS SO, ,DE LA DANG PO'I DBANG DU BYAS TE, DE NI
DNGOS PO MED PA SKYE BA DANG,

CHAD NAS YANG MI 'BYUNG BAR SGRUB PA'I RJES SU DPAG PA MED PA'I
PHYIR DANG, RJES SU DPAG PA DANG GRAGS PAS NI KHYOD LA GNOD PAR
'GYUR BA'I PHYIR DANG, RTAG PAR THAMS CAD LAS THAMS CAD SKYE BAR
THAL BA'I PHYIR DANG, RTAG TU YOD PA'AM MED PA ZHIG TU 'GYUR BA'I
PHYIR ZHES BYA BA'I GNOD PA

YOD DO, ,GNYIS PA LA YANG, NYON MONGS ZAD PA'I DGE SLONG GI
,'KHOR BA GAL TE RNAM LDOG NA, ,RDZOGS PA'I SANGS RGYAS RNAMS
KYIS KYANG, ,CI PHYIR DE YI RTZOM MI BSHAD, ,RTZOM PA YOD NA NGES
PAR YANG, ,LTA BAR 'GYUR BA YONGS SU 'DZIN, ,ZHES BRJOD PA'I NYES
PA BTEG STE

BZHAG PA LTAR GNAS LA, GAL TE BDAG GCIG MED PAR GYUR PA NI, ,DE
YI SPYOD YUL ZHI BA STONG PA MED, ,RANG BYUNG RDUL RNAMS SHIN TU
BSAL BA YI, ,BDE GSHEGS RNAMS KYI SKU YANG JI LTAR 'BYUNG, ,ZHES
GSUNGS PA YANG JI LTAR DANG, 'DIR BDAG NI RNAM PAR MI RTOG PA'I
YE SHES LA

BYA BAR NGES SO, ,GSUM PA LA YANG ME LA SOGS PA DON DAM PAR RANG
BZHIN MED MOD KYI, KUN RDZOB TU TSAB LA SOGS PA MNGON SUM DU GYUR
PA SUS BZLOG PAR NUS TE DE'I PHYIR, RI RAB TZAM DU GYUR PA YI,
,BDAG TU LTA BAS MI GNOD KYI, ,STONG NYID LTA BAS GNOD PA NI,
,NGA RGYAL MI BDEN

@36A *, ,BRTAGS PAS SO, ,ZHES GSUNGS PA, YANG STONG PA NYID LA
BLTA NYES NA, ,SHES RAB CHUNG LDAN PHUNG 'GYUR TE, ,JI LTAR SBRUL
BZUNG NYES PA DANG, ,RIG SNGAGS LOG PAR BSGRUBS PA BZHIN, ,ZHES
BSTAN TO, ,DE BZHIN DU THEG PA CHEN PO LAS BYANG CHUB

SEMS DPA' CHOS LA SGRA JI LTA BAR 'DZIN PA LA CHAD PAR LTA BA NYI
SHU RTZA BRGYAD 'BYUNG BAR GSUNGS PA 'DI LTA STE, MTSAN MAR 'DZIN
PAR LTA BA DANG, LTA BA LA LTA BA MA YIN PAR LTA BA DANG, THA
SNYAD LA SKUR PA 'DEBS PA'I LTA BA DANG, KUN NAS NYON MONGS PA LA
SKUR PA 'DEBS PA'I LTA

BA DANG, DE KHO NA NYID LA SKUR PA 'DEBS PA'I LTA BA DANG, SBYOR
BA SEL BA'I LTA BA DANG, YONGS SU 'DZIN PA'I LTA BA DANG, SGYUR
BA'I LTA BA DANG, NGES PAR 'BYUNG BA MA YIN PA'I LTA BA DANG, KHA
NA MA THO BA MED PAR LTA BA DANG, 'BYUNG BAR LTA BA DANG, SGRIB
PA'I LTA BA DANG, BRNYAS PA'I LTA BA

DANG; RAB TU 'KHRUGS PA'I LTA BA DANG, BSOD NAMS MA YIN PA 'PHEL
BA'I LTA BA DANG, LOG PAR LTA BA DANG, NGAL BA 'BRAS BU MED PA'I
LTA BA DANG, 'PHAL BAR LTA BA DANG, BSLU BA'I LTA BA DANG, KHAS
MI LEN PA'I LTA BA DANG, G-YO BA'I LTA BA DANG, CHAD PAS BCAD
PA'I LTA BA DANG,

BKUR STI BYED PA'I LTA BA DANG, BKUR BA'I LTA BA DANG, RMONGS PA
BRTAN PA'I LTA BA DANG, MI SMRA BA'I LTA BA DANG, RTZA BA'I LTA
BA DANG, LTA BA CHEN PO DANG, MNGON PA'I NGA RGYAL GYI LTA BA'O,
,DE LTAR CHAD PAR LTA BA GSUM PO DE DAG NI SA BON RUL BA DANG
'DRA BAS NA, KHONG MYAGS DMAN PA'I

GNAS LA NI, ,BLUN PO RNAM PA GSUM PO DE DAG 'DI NA GNAS, ,ZHES
GSUNGS SO, ,GANG ZAG LOG PAR LTA BAS LEGS SPYAD KYANG, ,THAMS CAD
RNAM PAR SMIN PA MI ZAD LDAN, ,ZHES BSHAD PAS NA LTA BA LOG PA DE
NYID DMAN PA'I GNAS SO, ,BLUN PO NI RMONGS PA'O, ,DE LTA NA DNGOS
PO

YOD PAR BZUNG NGAM ZHE NA, DE NYID DAM PA MKHA' 'DRA LA, ,ZHES
BYA BA LA SOGS PA SMOS TE, DE NYID DAM PA MKHA' 'DRA BA'I DON NI
BSHAD ZIN TO, ,DE LA RNAL 'BYOR PA GANG DAG GI SEMS RMONGS PA NI
RNAL 'BYOR SPYOD PA BA'I BAR DU'O, ,DE DAG GI 'KHRUL PA'I GZHI CE
ZHE NA, CHOS CAN NAM MKHA'

@36B LA ZHES SMOS TE, 'DIR CHOS 'KHRUL PA'I SHES PAS BRTAGS PA
DANG BCAS PA'O, ,DE DAG GI CHOS CAN NI NAM MKHA' ZHES SNGAR BSTAN
PA NYID DE, DE LTAR NA CHOS DANG CHOS CAN 'DI DAG NI DE'I BDAG
NYID KYI 'BREL BA'O, ,CHOS CAN DE LA MCHOG TU RMONGS PA DAG TU
'GYUR BA NI CHOS KHONG DU MA

CHUD PAS PHYOGS BSLAD PA'I MI LTAR GYUR PA'O, ,'DIR RANG BZHIN
BRTZAN PAR BYA STE, CHOS NYID DE NYID CHOS CAN DU BRJOD CING,
GZHAN DU MNGON PAR ZHEN PA BRTZAN PAR BYA STE BZLOG PAR BSTAN TO,
,DE LTAR MCHOG TU RMONGS PA'I PHYIR NA SBYIN PA LA SOGS PA'I
'BRAS BU MTHO RIS LA SOGS

PA'I BDE BA'I DNGOS PO NYAMS SU MYONG BA YANG, SKYE BA LNGA BRGYA
LA SOGS PAR SPYAD NAS SLAR YANG ZAD PA'I GNAS YIN PAS NA RTAG
PA'I RTEN MED DE, DES NA 'KHOR BA THA MA MED PA'I DBANG DU BYAS
NAS SRID PA'I RTZE MO'I TSE BSKAL PA BRGYAD KHRI BZHI STONG THUB
PAS, 'JIG RTEN PA YI DGE BA LA, ,SRID

RTZE'I SEMS DPA' 'BRAS BU CHE, ,ZHES BSTAN PA'I 'BRAS BU YANG
CUNG ZAD KYI DUS SU BDE BA 'THOB KYI, NYON MONGS PA'I RGYUD LAS
RNAM PAR GROL BAR MI BRJOD DO, ,DE YANG JI LTAR 'PHAGS PA KLU
SGRUB KYI ZHAL SNGA NAS, BRGYA BYIN 'JIG RTEN MCHOD 'OS GYUR NAS
NI, ,LAS KYI DBANG GIS

PHYIR YANG SA STENGS LHUNG, ,'KHOR LOS SGYUR BA NYID DU GYUR NAS
NI, ,'KHOR BA NYID DU YANG BRAN NYID DU 'GYUR, ,MTHO RIS BU MO'I
NU MA RKED PA LA, ,REG PA'I BDE BA YUN RING MYONG NAS KYANG,
,DMYAL BAR 'THAG GCOD DBAD PA'I 'KHRUL 'KHOR GYI, ,REG PA SHIN TU
MI BZAD BSTEN 'TSAL

LO, ,RKANG PA'ANG REG PAS NE MAS PAR BDE BZOD PA'I, ,LHUN PO'I SPO
LA YUN RINGS GNAS NAS NI, ,SLAR YANG ME MUR RO MYAGS RGYU BA YI,
,SDUG BSNGAL MI BZAD PHOG SNYAM BGYID 'TSAL LO, ,MTHO RIS BU MOS
'BRENGS [*'BRENG?] SHING DGA' BA DANG, ,RNAM PAR MDZES TSAL SON PAS RTZES
NAS

SLAR; ,'DAB MA RAL GRI 'DRA TSAL NAGS RNAMS KYIS, ,RKANG LAG RNA
BA SNA GCOD THOB PAR 'GYUR, ,DAL GYIS 'BAB PAR LHA YI BU MO NI,
,GDOD MDZES GSER GYI PADMA LDAN ZHUGS NAS, ,SLAR YANG DMYAL BA'I
CHU BO RAB MED PA, ,TSA SGO BZOD BLAG CHU BOR 'JUG 'TSAL LO, ,LHA
YUL 'DOD

@37A *, ,BDE SHIN TU CHEN PO DANG, ,TSANGS NYID CHAGS BRAL BDE BA
THOB NAS SLAR, ,MNAR MED ME YI BUD SHING GYUR PA YIS, ,SDUG
BSNGAL RGYUN MI 'CHAD PA BSTEN 'TSAL LO, ,NYI MA ZLA BA NYID THOB
RANG LUS KYI, ,'OD KYIS 'JIG RTEN MTHA' DAG SNANG BYAS TE, ,SLAR
YANG

MUN NAG SMAG TU PHYIN GYUR NAS, ,RANG GI LAG PA BRKYANG PA'ANG MI
MTHONG 'GYUR, ,DE LTAR NONGS PAR 'GYUR 'TSAL BSOD NAMS KYI, ,MAR
ME'I SNANG BA RNAM GSUM RAB BZHES SHIG ,CES GSUNGS PA YIN NO, ,'O
NA CI ZHIG GIS GROL BAR BRJOD CE NA, DE'I PHYIR YE SHES SNYING PO
MCHOG

GI RANG BZHIN 'DI NYID GROL BAR BSTAN PA'I PHYIR DE PHYIR ZHES
BYA BA LA SOGS PA GSUNGS TE, SNGAR YOD PA LA SOGS PA NYES PA CHEN
POR BSTAN PA DE'I PHYIR RTAG PAR 'DZIN PA LA SOGS PA'I DNGOS PO
YOD PAR MI BYA ZHING, 'JIG RTEN RGYANG 'PHEN PA LA SOGS PA LTAR
DNGOS PO MED PA'I YID KYANG

SPANGS TE, DE LTA NA BAR DU GNAS PAR BYA'O SNYAM PA LA, KUN
MKHYEN TE SANGS RGYAS KYI GO 'PHANG THOB PAR 'DOD PA RNAMS KYIS
YOD PA DANG, MED PA LA GNAS PAR MI BYA BA DE BZHIN DU DE GNYIS
KYI BAR DU YANG GNAS PAR MI BYA STE, MTHA' LAS 'DAS PA STONG PA
NYID CES GSUNGS PA'I PHYIR

DBUS NI MTHA' LA LTOS PA YIN LA, MTHA' MED PAR NI DE MI SRID PA'I
PHYIR TE, DE LTAR NA GANG LA YANG MI GNAS PA NI GROL BA YIN NO,
,DE LTAR PHYOGS SNGA MA DANG PHYI MA'I TSUL GYIS YE SHES SNYING
PO MCHOG DE BSTAN NAS, DA NI YE SHES THA DAD PA'I SNYING PO KUN
LAS BTUS PA PHYI ROL PA'I LUGS

STON PAS BZHED NAS, ZHI BA LA SOGS YON TAN 'DOD, ,CES BYA BA LA
SOGS PA SMOS TE, GANG DAG LHA CHEN PO ZHI BA LA LHAR 'DZIN PA DE
DAG NI ZHI BA PA STE SANGS RGYAS BZHIN NO, ,SOGS ZHES BYA BA NI
DUS RGYUR 'DOD PA LA SOGS PA STE, DE DAG NI ZHI BA LA SOGS PA'I
YON TAN SNA

TSOGS SU SNANG BAR 'DOD DE, JI SKAD DU, DBANG PHYUG RGYUR SMRA BA
DAG GIS DBANG PHYUG GI YON TAN, PHRA BA DANG, YANG BA DANG, MCHOD
PAR BYA BA DANG, BDAG POR GYUR PA DANG, DBANG DU GYUR PA DANG,
GANG YANG PHYIN PA DANG, 'DOD DGUR LDAN PA DANG, DGA' MGUR GNAS
PA DAG

@37B STON TE, GANG ZHIG PHRAR GYUR GCIG PU SKYE GNAS 'DUG ,DE YIS
'DI KUN SKYE ZHING 'JIG PAR BYED, ,DE NI DBANG LDAN LHA MCHOG LHA
MCHOD BYA, ,YON TAN BYED PA SHIN TU ZHI BA 'THOB, ,SKYE BA PO 'DI
SHES PA YOD MIN TE, ,BDAG GI BDE SDUG DAG LA RANG DBANG MED,
,DBANG PHYUG GIS

BTANG YANG NA G-YANG SA'AM, ,MTHO RIS DAG TU 'GRO BA KHO NAR
'GYUR, ,ZHES SMRA ZHING, LAG PA DAG DANG RKANG PA DANG, ,MIG DANG
GDONG DANG LUS RNAMS KYIS, ,MANG PO BYED CING 'JIG BYED PAS, ,DES
NA PHRA RAB BRJOD PA YIN, ,MKHA' DANG RLUNG DANG SA DANG NI, ,CHU
DANG ME DAG

GNAS BYED CING, ,SDUD PA DANG NI RGYAS BYED PAS, ,DES NA YANG BAR
BRJOD PA YIN, ,'BYUNG PO KUN LA DBANG BYED CING, ,GNAS PA DAG
DANG RGYU BA DAG ,GANG DANG GANG 'DOD DE BYED PAS, ,DES NA BDAG
POR GYUR CES BYA, ,BDAG LA RAG LUS RANG DBANG CAN, ,'GA' LA'ANG
'JIGS

PA YOD MIN TE, ,THAMS CAD DBANG DU GYUR PAS NA, ,DES NA DBANG DU
GYUR CES BYA, ,YUL DANG BZA' BA BCA' BA DANG, ,GZHAN YANG YID
KYIS GANG BSAMS PA, ,YID KYI NGES 'GRO MI SDUD PAS, ,DES NA GAR
YANG PHYIN CES BYA, ,'JIG RTEN GSUM NA MCHOG CES SHING, ,GNAS PA

DAG DANG RGYU BA DANG, ,'BYUNG PO KUN GYIS BRJOD PAS NA, ,DES NA
MCHOD PAR BYA BA YIN, ,SNYING STOBS RDUL DANG MUN PA GSUM, ,DE
DAG GANG LA GNAS GYUR PA, ,MIG PHYE TZAM GYIS BYED 'GYUR BAS,
,DES NA 'DOD DGUR LDAN ZHES BYA, ,THAR PA'AM YANG NA LHA YI LUS,
,GANG DU

BDAG NYID 'DOD PA DAG ,THAMS CAD 'DOD PAS THOB 'GYUR BA, ,DES NA
DGA' MGUR GNAS SHES BYA, ,ZHES BYA BAS RNAM PAR 'CHAD CING DE
LTAR THAMS CAD ZHI BAS BYAS PAR 'DOD DO, ,DUS KYI YON TAN SMRA BA
DAG KYANG, GANG ZHIG ZHANG PO NOR LHA STE, ,GANG PHA NOR RGYAL
YIN PA

DE'I; ,'JIGS MED KHRO BO'ANG BSAD GYUR PAS, ,DUS NI 'DA' BAR DKA'
BA YIN, ,ZHES BYA BA DANG, YANG SMRAS PA, 'BYUNG BA RNAMS NI DUS
KYIS 'BYIN, ,SKYE DGU RNAMS SDANG DUS KYIS BYED, ,DUS KYIS GNYID
LOG SAD BYED PAS, ,DUS NI 'DA' BAR DKA' BA YIN, ,ZHES BYA BA

@38A *, ,DANG; YANG SMRAS PA, BSRUNG BA SUM RTZEG 'OBS NI RGYA
MTSO DANG, ,DMAG MI SRIN PO NOR NI GNOD SBYIN SBYOR, ,GANG GI
BSTAN BCOS PA SANGS TSAD MNYAM PA'I, ,SGRA SGROGS BU DE'ANG DUS
KYI DBANG GIS NYAMS, ,ZHES BYA BA LA SOGS PA DUS KHO NA'I YON TAN
DU

THAMS CAD SMRA'O, ,DE BZHIN DU CHU LHA DANG, RNAM THOS KYI BU
DANG, SRED MED KYI BU DANG, NYI MA DANG, ZLA BA LA SOGS PA'I YON
TAN DU'ANG SMRA BAR BYED DO, ,GRANGS CAN SMRA RNAMS YON TAN MED,
,CES BYA BA LA, 'DI DAG DNGOS PO 'BYUNG BA'I RGYU GRANGS NGES PAR
SMRA BAS NA GRANGS

CAN TE GRANGS KYIS BCAD PA'I RGYU LAS SKYE BAR SMRA BA RNAMS SO,
,DE DAG NI LHA'I YON TAN MI 'DOD PAS NA YON TAN MED PA STE, MA
YIN PAR DGAG PA'O, ,JI LTA ZHE NA, GRANGS CAN DAG NA RE, RANGS
DANG MGU DANG KUN DGA' DANG, ,BDE ZHING ZHI BA'I SEMS NYID DAG
,DES DGA' YANG NI

SNANG 'GYUR BA, ,DE DAG SNYING STOBS YON TAN NO, ,MI DGA' YONGS
SU GDUNG BA DANG, ,MYA NGAN 'DOD DANG MI BZOD DAG ,GANG DU SNANG
BA'I GTAN TSIGS KYI, ,DE DAG RDUL NI RTAGS SU 'DOD, ,RMONGS DANG
DE BZHIN GTI MUG DANG, ,BAG MED GNYID DANG G-YEL BA DAG ,LAN 'GA'

YANG NI SNANG GYUR PA, ,DE DAG MUN PA'I YON TAN 'DOD, ,CES BYA
BAS YON TAN GSUM KHAS BLANGS TE, DE DAG CHA MNYAM PA MI GSAL
ZHING, RTAGS MED PA NI GTZO BA'O, ,ZHES BYA LA, DE LAS CUNG ZAD
TZAM DANG, 'GYUR BA TZAM GYI NGO BO CHEN PO SKYE'O, ,DE LAS RAB
TU GSAL BA'I NGA RGYAL SKYE BA

NI RNAM PAR 'GYUR BA LAS GYUR PA DANG, RDUL LAS GYUR PA DANG,
'BYUNG BA LAS GYUR PA'O, ,DE LA DANG PO NI SNYING STOBS SHES CHE
BA STE, DE LAS MIG DANG, RNA BA DANG, SNA DANG, LCE DANG, LUS
DANG, YID DANG, NGAG DANG, RKANG PA DANG, LAG PA DANG, 'PHONGS
DANG, MDOMS KYI

DBANG PO STE BCU GCIG SKYE LA, DE DAG KYANG MIG LA SOGS PA LNGA
NI BLO'I DBANG PO'O, ,NGAG LA SOGS PA LNGA NI LAS KYI DBANG PO
STE, YID NI GNYIS KAR 'GYUR BA'O, ,GNYIS PA NI MUN PA SHES CHE BA
STE, DE LAS NI SGRA DANG, REG DANG, RO DANG, GZUGS DANG, DRI DE
TZAM STE, DE TZAM LNGA

@38B SKYE'O; ,DE TZAM LNGA LAS 'BYUNG BA LNGA SKYE'O, ,NGA RGYAL
GSUM BRDUL LAS GYUR PA G-YO BA SHES CHE BA NI SNGA MA GNYIS KA'I
BDAG NYID DO, ,DE LA CHEN PO DANG NGA RGYAL DANG DE TZAM RNAMS NI
GTZO BO DANG, 'GYUR BA GNYIS KA YIN NO, ,CHA MNYAM PA NI RTZA
BA'I RANG BZHIN KHO NA YIN TE, 'GYUR BA

NI MA YIN NO, ,RIM PA DES 'BYUNG BA CHEN PO LNGA DANG, DBANG PO
BCU GCIG DANG, GTZO BO DANG, CHEN PO DANG, NGA RGYAL DANG, DE
TZAM LNGA SKYES BU DANG BCAS PA NI DE KHO NA NYID NYI SHU RTZA
LNGA STE, 'DI MI SHES PA NI 'KHOR BA NYID YIN LA GANG GIS 'DI
SHES PAR 'DOD PAS NA SNGAR DE NYID NYI SHU RTZA LNGA

SHES PA ZHES BYA BA LA SOGS PA SMRAS SO, ,'DI NI RANG BZHIN RGYUR
SMRA BA ZHES KYANG BYA'O, ,TSANGS PA 'DOD PA BRAM ZE RNAMS, ,ZHES
BYA BA LA BSKAL PA DANG PO'I TSE PHYI ROL DU DGA' BA THOB PA'AM,
TSANGS PA'I BUR KHAS LEN PA RNAMS NI BRAM ZE STE, DE RNAMS THAMS
CAD TSANGS PAS SPRUL PAR

'DOD PA NI JI SKAD DU, RIG BYED LAS, DBANG PO SHIN TU MI RIG
PA'I, ,YE SHES NYI MA PA YI GZHUNG, ,DGA' BA TZAM DU RIG PA NI,
,LEGS LDAN SMRA BA SGRUB PA PO, ,NUS CAN DANG 'DUS RAB BSKYOD PA,
,NUS CAN DU BCAS MTHA' MA YI, ,BDE BA GANG DE TSANGS DE NYID,
,BDE BA DE NI

TSANGS PAR BSHAD, ,SDUG BSNGAL RNAMS DANG PHRAD MED LAS, ,DE LAS
BDE BA RGYUN MI 'CHAD, ,DGA' BA TSANGS PA'I TSUL YIN TE, ,DE YANG
THAR PAR MNGON PAR BRJOD, ,GANG GANG CUNG ZAD CI SNANG BA, ,DE DE
TSANGS PA ZHES BSHAD DE, ,SEMS KYI TSANGS PA NYID GNAS KYI, ,DE
LAS

GZHAN DU 'GYUR BA MED, ,GANG GIS CHAGS BCAS SEMS KYIS KYANG, ,MYA
NGAN 'DAS PA THOB BYED PA'I, ,DGA' BA'I LTA BA GCIG PU LAS, ,LTA
BA GZHAN GYIS CI ZHIG BYA, ,CHOS DANG CHOS MA YIN PA SPANGS,
,BDEN DANG BRDZUN PA GNYIS SPANGS NAS, ,SPANG BYA GANG YIN DE
SPANGS

PA'O; ,ZHES BSHAD LA, YANG RIG BYED LAS BSHAD PA, BU GCIG TSANGS
PA MCHOG TU BDEN, ,RIG PA'I DBANG PHYUG PHA MTHA' MED, ,'BA' ZHIG
YOD PA NYID SMRA BA, ,DE YANG ZHAGS PAR RAB TU BRJOD, ,CES SO,
,GZHAN YANG MU STEGS BYED BYE BRAG PA GANG DAG 'DI DAG CES 'JIG

@39A *, ,RTEN 'DI ZHIG PA DANG, SA DANG CHU DANG ME DANG RLUNG GI
RDUL PHRA RAB RNAMS PHYOGS CHA MED CING RTAG PA DAG SO SO NA
'KHOD PA LAS, GANG GI TSE DBANG PHYUG CHEN PO DE SEMS CAN DANG
SNOD 'BYIN PA 'DOD PA DANG, SEMS CAN GYI LAS KYI MTHUS DANG PO
RDUL PHRA RAB GNYIS SBYAR TE DE NI RLUNG GI

RDUL PHRA RAB GNYIS TE, DE NAS YANG RDUL PHRA RAB GSUM PA ZHIG DE
LA 'BYAR BAS NA RDUL PHRA RAB GNYIS KYI RDUL PHRA MO ZHES BYA
ZHING, DE NAS SE GOL GTOGS PA TZAM GYIS RDUL PHRA RAB RNAMS PHRAD
DE TSOGS NAS, RLUNG GI DKYIL 'KHOR CHEN PO RTZOM PA GRUB STE, RIM
PA DES, CHU DANG, SA DANG, ME'I

DKYIL 'KHOR GRUB PAR GYUR CING, DE'I DBUS SU TSANGS PA'I SGO NGA
CHEN PO 'OD 'BAR ZHING GSAL BAS GNAS PA DE SMIN CING RDOL BA LAS
'JIG RTEN GYI MES PO CHEN PO PADMA'I MNGAL NAS BYUNG BA PADMA LA
'DUG PA, GDONG BZHI PA ZHIG BYUNG STE, DES 'JIG RTEN THAMS CAD
SPRUL PA'O ZHES ZER BA YANG TSANGS PA

'DOD PA STE, DE DAG NI 'DI RNAMS SO, ,DE NYID RNAM PA GSUM DU
GNAS PA NI, ,TSANGS PA NYID NA 'JIG RTEN 'BYIN, ,SKYE DGU SDUD PA
DRAG PO STE, ,SKYES BU NYID NA BTANG SNYOMS SO, ,RANG 'BYUNG GNAS
SKABS GSUM DU GNAS, ,ZHES BYA BA'O, ,GZHAN DAG NI DANG PO DBANG
PHYUG GI YON TAN BRGYAD

DANG; GNYIS PA GTZO BO'I YON TAN GSUM DANG, GSUM PA RANG 'BYUNG
GI GNAS SKABS GSUM NI DE NYID GSUM ZHES RTOG CING, YANG GZHAN DAG
NI JI LTAR SANGS RGYAS KYI CHOS RNAM PA BZHIR 'CHAD PA LTAR 'DAS
MA THAG PA 'DI GSUM GYIS KYANG, PHYI ROL PA MA LUS PA BSDUS PA NI
DE NYID

GSUM STE, 'OG MA GSUM NI 'DAS PA GSUM LAS PHYE BA'O ZHES RTOG PA
NI BDAG GIS KHONG DU MA CHUD PAS MKHAS PA RNAMS KYIS LEGS PAR
BRTAG PAR RIGS SO, ,DRANG SRONG CHEN PO SER SKYA'I SLOB MA SER
SKYA PA RNAMS NI DNGOS PO THAMS CAD STONG PA'I TSUL LAS BYUNG BAR
LTA STE, STONG PA NYID BYED PA PO

GCIG TU YOD PAR RTOG PA NI, JI SKAD DU, GSANG BA'I BDAG PO GZHAN
YANG KHYAD PAR DU RTOGS PAS JI SKAD DU YONGS SU BSGRAGS PA'I
KHYAD PAR DE DANG DE DAG PA KHYAD PAR DU GNAS PA RNAMS LA 'BA'
ZHIG PA NYID KYI DON DU BLO SKYE ZHING, DE YANG YOD DO ZHES STONG
PA NYID KHO NA LA DNGOS POR SEMS TE,

@39B GSANG BA'I BDAG PO DE DAG GIS NI STONG PA NYID RAB TU MI
SHES SO ZHES GSUNGS PA LTA BU'O, ,GANG DAG YUL GYIS 'JIGS PAS
DBANG PO'I SGO SDOM PA DE DAG NI DBANG PO THUB RNAMS TE, DE DAG
NI DBANG PO THAMS CAD NAM MKHA'I YON TAN DU 'DOD PAS NA NAM
MKHA'I TSUL LO, ,'DI DAG NI BYE BRAG

PA'I KHYAD PAR KHA CIG STE, DE DAG GI SGRA LA SOGS PA NAM MKHA'I
YON TAN DU SMRAS PAS SO, ,GANG GANG RANG GI SGRA NYIN GCIG BZHIN
DU ZAD PAR PHYI BAS THAR PA THOB PAR 'DOD PA NI ZAD BYED PA STE,
DE DAG NI LHA CHEN PO RGYAL BA MNYES PAR BYAS PAS KYANG THAR PA
SBYIN PAR 'DOD PAS NA, RGYAL

BA'I GZUGS BRNYAN RNAMS LA MCHOD PA DANG, PHYAG LA SOGS PA BYA
BA'I PHYIR DANG, DAD PAS 'BAD DE GZHOL BA'O, ,BRAM ZE RNAMS LA
KHO BO CAG MCHOG GO ZHES SMRA BA NI BRAM ZE MCHOG RNAMS TE, DE
DAG NI DANG POR RIG BYED TSAD MAR BYED DE, GANG ZHIG RIG BYED LAS
MI SMRA, ,GANG ZHIG

RIG BYED LAS MI SNANG, ,THAMS CAD MED PAR BRJOD BYA STE, ,RIG
BYED 'DRA BA'I THOS PA MED, ,CES BYA BA LA SOGS PAS SO, ,DE LTAR
TSAD MAR GYUR PA'I RIG BYED LAS NI, CHEN PO GNYIS MDOG MUN MDUN
GNAS, ,SKYES BU DE NI KHO BOS RIG ,DE RTOGS 'CHI BA'I 'JIGS MED

DE; ,THAR PHYIR DE LAS LAM GZHAN MED, ,CES SMRAS PAS NA DE LTA
BU'I DBANG PO LNGA DANG NYE BAR LDAN PA'I BDAG YOD PA DANG, GZHAN
YANG SGRA RTZE 'BUM GYI CHA TZAM DANG, SHEL SGONG DAG PA LTA BU'I
BDAG MTHE BONG GI CHA DANG PO TZAM MAM, YUNGS 'BRU TZAM MAM, RI
RAB TZAM BSTAN PAR MI

NUS PA THAMS CAD DU KHYAB PA'AM, LUS MED PAR RTOG PA RNAMS KYANG,
BDAG YOD PAR 'DOD PA'O ZHES BSDU BAR BYA'O, ,DRANG SRONG CHEN PO
'JIG RTEN MIG CES BYA BAS CHAD PAR LTA BA'I GZHUNG 'BUM PHRAG
BYAS TE, DE'I RJES SU 'BRANG BA RNAMS NI LAS MED PA STE, RGYU LA
SKUR BA 'DEBS SHING

THAR PA MED PA STE, 'BRAS BU LA SKUR BA 'DEBS PA'O, ,'DIR THAR PA
NI MTHO RIS LA YANG BYA STE, NGAN SONG LAS THAR BAS SO, ,KYANG
RUNG ZHES BYA BA NI RE RES KYANG LOG PAR LTA BAR 'GYUR ZHES DBYE
BA'I PHYIR RO, ,DE DAG NI GRUB PA'I MTHA' MA LUS PA'I NANG NAS
SMAD PAS NA GZHUNG NGAN TE, 'JIG

@40A *, ,RTEN PA'I YANG DAG PA'I LTA BA LAS GUD DU SONG BAS NA
RGYANG PHAN PA STE, AA YO TI NI SONG BA DANG BRAL BA DANG 'GRO
BA'I DON TO, ,DE DAG GI GRUB PA'I MTHA' NI GZHUNG NGO, ,YANG 'DIR
'JIG RTEN RGYANG PHAN PA NI RNAM PA GSUM STE, RNAM PAR RTOG PA LA
SPYOD PA THAMS CAD BSDUS

PA'I DBANG DU BYAS TE NI, JI SRID SEMS NI 'JUG PA'I BAR DE SRID
'JIG RTEN RGYANG PHAN PA ZHES GSUNGS SO, ,'JIG RTEN GYI GSANG
TSIG GI DBANG DU BYAS TE NI, MA 'ONGS PA'I DUS NA DGE SLONG DAG
'KHOR GYI DBUS NA SENG GE'I KHRI LA 'DUG STE, 'JIG RTEN RGYANG
PHAN PA'I GZHUNG 'CHAD CING, DE'I

BSNGAGS PA SMRA BAR BYED DO ZHES GSUNGS PA STE, GZHUNG GANG DAG
'DOD CHAGS DANG BRAL BAR MI 'GYUR, YID 'BYUNG BAR MI 'GYUR ZHING,
NAM YANG DNGOS POR 'DZIN PA LAS MI 'BRAL BA GCIG PU'I GSANG TSIG
RNAMS TE, SH'A RI'I BU DGE SLONG GANG DAG 'JIG RTEN RGYANG PHAN
PA'I GTAM LHUR LEN PA

SANGS RGYAS KYI GSUNG SPANGS NAS GZHAN MU STEGS CAN GYI GSANG
TSIG SMRA BA DE DAG NI 'KHOR GYI NANG DU DONG NAS DE DAG CHOS KYI
SGRAS 'KHOR DGA' BAR BYED DE, SKYES BU DE DAG DAM PA MA YIN PA DE
LTA BU DE DAG NI DGE SLONG RUL BA ZHES BYA'O ZHES GSUNGS PAS BKAG
PAS SO, ,CHAD PAR LTA BA'I DBANG DU

BYAS TE 'DIR BRJOD PA 'DI NYID DO, ,GANG DAG DBANG PHYUG STE
PHYUGS BDAG CHEN PO'I CHOS SPYOD PA DE DAG NI DBANG PHYUG PA'I
BSTAN PA LA SPYOD PA STE, DBANG PHYUG GIS SGRA BSGRAGS PA'I RGYUD
LA SOGS PA LA CHOS SU 'DU SHES PA RNAMS SO, ,DE DAG LA NI LHO
DANG BYANG DANG NUB TU KHA BLTAS PAR GNAS PA STE, DE

DAG NI BRTUL ZHUGS SO, ,DE RNAMS NI GZHAN YANG YID DU 'ONG BA'I
LHA MO AU MA LA SOGS PA CHAGS PA SKYED PAR NUS PA CAN RNAMS DANG
GNYIS KYIS GNYIS SPROD PAS MNYAM PAR SBYOR BAR BYED CING, PHAN
TSUN STEG PAR JI LTAR NA CHUD DAG SKYES PA YID DU 'ONG BA LA,
STEG PA'I MIG CUNG ZAD 'DZUMS

PAR LTA BA LTAR MIG GIS CUNG ZAD 'DZUMS PAR BLTA BA'O, ,DON 'DI
NI DBANG PHYUG GIS SGRA BSGRAGS PA'I RGYUD LAS GSAL BAR BSTAN TE,
LHA MO RIN CHEN GNAS 'DI NI DBANG PHYUG DRAG DANG NUS CAN MCHOG
,ZUNG GYUR DE NI PHAN TSUN LAS, ,LTE BAR CHU NI SON PA STE,
,MTSON BYA MTSON BYED LAS

@40B NGES GROL, ,TSIG TU BRJOD PA SPANGS PA STE, ,DBANG PHYUG NUS
CAN MNYAM SBYOR LAS, ,RMAD DU BYUNG BA'I BDE BA SKYE, ,GUS PA'I
TSUL GYIS BSGOMS PA YIS, ,YANG DAG TU NA DNGOS PO MED, ,NUS CAN
YANG NI STONG NYID LTA, ,SGRO 'DOGS THAMS CAD 'JOMS PA'O, ,ZHES
SO, ,YANG

SME BRTZEGS ZHES BYA BA'I RGYUD LAS KYANG, DBANG PHYUG NUS CAN
MNYAM SBYOR BAS, ,MCHOG TU BDE BA GNYIS MED CHOS, ,RIN CHEN NANG
DU GNAS PA LAS, ,DBANG PHYUG MED CING NUS CAN MED, ,CES BSHAD DE,
'KHRIG PA GRUB PA NI THAR PA YIN LA, DE BSGRUB PAR NUS PA'I LHA
MO SHA KA TI ZHES

PHYI ROL PA'I SGRA LAS GRAGS SO, ,GANG DAG BLA MA ZLA BA'I GRUB
MTHA' 'DZIN PA DE DAG NI ZLA BA'I GRUB MTHA' PA STE, DE DAG RTAG
TU LHA CHEN PO 'PHROG PA LA GUS PAS MCHOD PAS MCHOD PA LA SOGS
PA'I LAS LA GZHOL BA YANG DBANG PO RTUL TE, AOm ZHES BRJOD CING
SRED MED KYI BU RJES SU DRAN PAR BYAS NAS MTHO

RIS 'THOB CES ZER TE, DE NI LHA'I GTZO BOR LTA STE, 'DI SKAD DU,
NGA NI SBYIN BYED ZA BA BO, ,NGA NI ZAS DANG SKYE DGU'I BDAG
,BRAM ZE'I LUS SU NGA GNAS NAS, ,ZA BYED SBYIN PAR BYED PA PO,
,ZHES BYA BA DANG, YANG, GANG DAG LHA GZHAN DAD BYED CING, ,DAD
LDAN BRTZON PAR BYED PA DAG ,DE

DAG NGA SNGON 'GRO BYAS NAS, ,BSTEN PAR BYED DE KUN TI'I BU,
,ZHES DE NYID KYIS SMRAS PA TSAD MAR BYED DO, ,GZHAN DAG NI 'DIR
'PHROG PA'I DON DBANG PHYUG LA SBYAR TE, PHRA ZHING BSAM GYIS MI
KHYAB RAB SRAB BYED PA 'DUN BYED KUN RIG PA, ,RNAL 'BYOR GOMS PAS
THONG BA'I BLO CAN BSAM GTAN PA

YI BSAM GTAN YUL, ,NYI MA ZLA BAS CHU ME RLUNG PHYOGS DANG NAM
MKHA'I LUS CAN TE, ,ZHI BA'I BDE DGA' 'GRUB PAR 'DOD PA RNAMS
KYIS DBANG PHYUG RTAG TU BSGOM, ,ZHES SMRAS PA SBYOR RO, ,DE NI
DE DAG GI NANG GI RNAL 'BYOR BSTAN PA'I PHYIR, SNYING GA'I
PADMA'I RLUNG GI NI, ,RNAL 'BYOR LDAN

PA'ANG SGOM PAR BYED, ,CES SMOS TE, BDAG NYID LHA'I SBYOR BA LA
GNAS PA'I SNYING GA'I DBUS SU PADMA RNAM PAR BSAMS LA, DE'I DBUS
NAS BYUNG BA'I RLUNG SNA BUG DANG KHA NAS BYUNG BA THUNG NGU DANG
BA'I MTHIL NAS DVAGS LA, BUM PA CAN ZHES BYA BA'I MAN DAG PA SGRUB
PAS DBUGS

@41A *, ,BSKAL PA'I BAR DU MI 'CHI BA'I RLUNG GI RNAL 'BYOR LDAN
PA'ANG SGOM PAR BYED CES PA STE, 'DI DAG LA NI DGAG PA TZAM LAS
YAN LAG DRUG PA'I RLUNG GI TING NGE 'DZIN NI MED DO, ,DE LTAR
RLUNG DGAG PAR 'JUG PA'I RNAM PAR SHES PA CHAD PA 'DI LA PHYI ROL
PA DANG, CHOS 'DI PA KHA

CIG LAS THOS PA MA BSKYED PA 'GA' KHO NAS YANG DAG PA'I YE SHES
SU BZUNG BA SRID PAS DE DAG DGAG PA'I PHYIR, RNAL 'BYOR LDAN PA
GZHAN 'GAS KYANG, ,DE KHO NA ZHES RTOGS SHING GNAS, ,BDAG GIS
RTOGS PA 'BA' ZHIG TU MA ZAD DE, GZHAN YANG LAM DER 'DREN PA YI,
,BDEN

PA GANG YIN DE YIN NYON, ,ZHES SGRUB BO SLOB MA LA SMRAS TE, BDEN
PA DE GANG ZHE NA, DBUGS RGYU BA DANG RAB RTOG MED, ,YID NI GAR
SHI BDEN PA'O, ,ZHES SMRA STE, SHI BA NI RGYUN CHAD PA'O, ,DE DAG
GIS BSTAN PA'I YE SHES MCHOG DE YANG SUN DBYUNG BAR GSUNGS PA NI
'DI LTA STE, BDAG NI DNGOS LA

RJES RMONGS PAS, ,GAL TE YE SHES KYI MTSAN NYID YUL GANG YIN PA
MI SHES PA YIN NA, DE'I SHING NI YE SHES YIN PAR THAL BAR 'GYUR
BA GNOD PA CAN GYI TSAD MA YOD DO, ,DES NA DE DAG GI BDEN PA DANG
TING NGE 'DZIN GYI LAM 'DI NI LEGS PAR GROL BA MA YIN TE, SRID PA
GANG YIN BSLAR 'CHING

NGO; ,DE BAS NA THOS PA CHUNG BA'I TING NGE 'DZIN RNYED PA NI
BDUD KYI LAS SO ZHES GSUNGS PAS SLOB DPON GYIS KYANG THOS PA LA
NAN NYAN DU BYA BAR 'CHAD DO, ,'DI LTAR YANG DAG PAR RDZOGS PA'I
SANGS RGYAS KO SAN TI'I DGE SLONG BUDDHA MA TI'I RJES SU 'BRANGS
NAS, BSKAL PA DANG PO'I TSE 'DZAM BU'I GLING LTA BA'I LHA

RNAMS LA BRTEN TE, SKYES PA'I PHYI ROL PA'I LTA BA 'DI DAG KYANG
KHONG DU CHUD PAR BYAS LA DE BZLOG PAR BYA'I RNAM PAR SDANG BAR
BYA BA NI MA YIN TE, 'PHAGS PA SOR MO'I PHRENG BA LA PHAN PA ZHES
BYA BA THEG PA CHEN PO'I MDO LAS, 'JAM DPAL DE LTAR 'JIG RTEN
PA'I TSUL KHRIMS DANG SPYOD PA DANG BYA BA'I CHO GA

THAMS CAD KYANG SANGS RGYAS KYI SPRUL PA'O ZHES GSUNGS PA'I PHYIR
DANG, DE DAG SNYING RJE'I YUL DU GYUR PA'I PHYIR TE, ,DE PHYIR
LOG PAR BSTAN PA YI, ,GRUB MTHA' 'CHAL BA'I BLO CAN LA, ,RE LUGS
RJES 'JUG BLO CAN RNAMS, ,SNYING RJE NYID NI RAB TU SKYE, ,ZHES
BSHAD PA'I PHYIR RO, ,DA NI

@41B CHOS 'DI PA'I YE SHES SNYING PO BSTAN PA'I PHYIR, SANGS
RGYAS CHOS NI RNAM BZHIR ZHES BYA BA LA SOGS PA SMOS TE, CHOS NI
BSTAN PA'AM, SGRUB BA'AM, YANG NA BSTAN PA'I CHOS SO, ,LUS DANG
NGAG GIS GROL BA MI 'THAD KYI GROL BA DANG, 'CHING BA'I SEMS KYI
DBANG LAS SO ZHES 'DOD PA

RNAMS NI YID 'DOD RNAMS TE, DE RNAMS KYIS SNGON SANGS RGYAS KYIS
GSUNGS PA DANG, YANG DAG PAR BSDUS PA NA RNAM PA BZHIR MTHONG
STE, BZHI GANG ZHE NA, 'OG NAS 'CHAD PA BYE BRAG TU SMRA BA LA
SOGS PA'I LAM JI SKAD DU BSHAD PAS, RANG RANG GI 'BRAS BU DE KHO
NA NYID SGRUB PA'O ZHES TSIG RNAM PAR

SBYAR RO, ,DE LTAR MDOR BSTAN NAS, DA NI RGYAS PAR STON PA, NAM
MKHA' ZHES BYA BA LA SOGS PA SMOS TE, KHA CHE BYE BRAG TU SMRA BA
GANG DAG NAM MKHA' LA SOGS PA, 'DUS MA BYAS GSUM DU SMRA ZHING DE
DAG KYANG RTAG PAR 'DOD DE, DE DAG NI, ZAG MED LAM GYI BDEN PA
DANG, ,'DUS MA BYAS RNAMS

GSUM YANG STE, ,NAM MKHA' DANG NI 'GOG PA GNYIS, ,DE LA NAM MKHA'
MI SGRIB PA, ,SO SOR BRTAGS PAS 'GOG PA GANG, ,BRAL BA'O SO SO SO
SO YIN, ,SKYE LA GTAN DU GEGS BYED PA, ,'GOG GZHAN SO SOR BRTAGS
MIN PAS, ,ZHES SMRA ZHING DE DAG RTAG PAR KHAS LEN PA'O, ,YUL

DBUS KYI BYE BRAG TU SMRA BA DAG NI 'DUS MA BYAS BZHIR 'DOD PAS,
,GAL TE DE LTA YIN NA NYAN THOS BYE BRAG TU SMRA BA KHO BO CAG GI
PHYOGS LA YANG SKYE BA MED PA LA SOGS PA'I KHYAD PAR DANG LDAN
PA'I RTEN CING 'BREL PAR 'BYUNG BA 'DUS MA BYAS NYID YOD PAR GRUB
STE, 'DI LTAR 'DUS MA BYAS BZHI PO DAG NI KHO BO

CAG GI PHYOGS LA YANG RDZAS SU YOD PAR 'DOD PA'I PHYIR TE, BZHI
GANG ZHE NA, NAM MKHA' DANG, SO SOR BRTAGS PA MA YIN PA'I 'GOG PA
DANG, SO SOR BRTAGS PA'I 'GOG PA DANG, DE BZHIN NYID DO ZHES
RTZOD PA SMRA STE, 'DI DAG GI DE BZHIN NYID NI JI LTA BA YIN MOD
KYI SNYING RJE DANG BRAL BAR ZAD

DO; ,'DUS MA BYAS PA NI 'DUS BYAS TE, 'DUS MA BYAS MA RTOGS PA
RGYU DANG RKYEN 'DUS PA LAS BYUNG BA 'BRAS BU LNGAR GTOGS PA
RNAMS SO, ,DE DAG SNGAR BSTAN PA'I BDAG GIS KUN TU STONG LA,
,DE'I PHYIR BYED PA PO LAS LAS MA GTOGS PA MED DE, LAS LAS 'JIG
RTEN SNA TSOGS SKYE, ,LAS NI SEMS

@42A *, ,PA DANG DES BYAS, ,SEMS PA YID KYI LAS YIN NO, ,DES
BSKYED LUS DANG NGAG GI LAS, ,ZHES BSTAN TO, ,YANG 'DUS BYAS DE
DAG NI BYED PA PO MED PA 'BA' ZHIG TU MA ZAD KYI RTAG PA LAS DBEN
PAS SKAD CIG MA'O, ,DNGOS PO RNAMS SKAD CIG MAR SGRUB PA NI MDO
SDE RGYAN

LAS SHES PAR BYA'O, ,GZHAN YANG MIG LA SOGS PA'I DBANG PO DAG LAS
SKYES PA'I BLO STE, RNAM PAR SHES PA DAG LA RIGS MI 'DRA BA DANG,
RDUL PHRA RAB KYI RNAM PA MED CING BLO DANG DBANG PO DE DAG GIS
MNGON SUM DU RIG PA GZUGS LA SOGS PA NI RDUL PHRA RAB BSKOR BA'I
TSOGS SU GNAS PAR 'DOD DE, 'DI

LTA BU NI PHYI ROL PA LA LTOS TE BLO DANG LDAN PA ZHES BYA BAR
BGRANG BA NUB PHYOGS KHA CHE'I YUL NA GNAS PA'I BYE BRAG TU SMRA
BA'I GZHUNG DU BSHAD DE, 'DI DAG 'DAS PA DANG MA 'ONGS PA'I RGYUR
KHAS LEN CING DUS GSUM DAG RDZAS KYI BYE BRAG TU SMRA BA'AM, BYE
BRAG TU BSHAD PA CHEN PO'I GZHUNG DANG MTHUN PAR SMRA BAS NA DE

DAG LA DE SKAD CES BYA'O, ,GRUB PA'I MTHA' PHAL CHER 'DRA BAS NA
YUL DBUS KYI BYE BRAG TU SMRA BA'I LOGS SU GZHUNG MA BSTAN NO,
,DA NI MDO SDE PA'I GRUB MTHA' BSTAN PAR BZHED NAS, MTHONG BA
DBANG PO'I YUL MIN TE, ,ZHES BYA BA LA SOGS PA SMOS TE, MIG LA
SOGS PAS MNGON SUM DU MTHONG BA'I GZUGS

LA SOGS PA'I RNAM PAR SHES PAS GZUNG BA YIN GYI, MIG LA SOGS PA'I
DBANG PO'I YUL NI MA YIN TE, CI'I PHYIR ZHE NA, MIG LA SOGS PA'I
RNAM PAR SHES PA DE DAG NYID YUL GYI RNAM PA DANG BCAS PAR SKYE
BA'I PHYIR TE, BEMS PO SNANG DU MI RUNG PHYIR, ,SHES PA RNAM PA
BCAS PA SKYE, ,ZHES BSTAN PAS

SO; ,DE LTAR NA MDO SDE PA 'DI DAG NI SHES DAG PA'I DRUNG GI TSON
GYI KHA DOG TU GYUR PA LA SKYES BU LTA BA'I TSE SHEL DANG TSON
GANG YIN PA DE GNYIS DE'I MIG GIS GZUNG BA NA SHEL NYID NI MNGON
SUM GYIS GZUNG BA MA YIN LA, TSON NI GZUGS BRNYAN GYIS GZUNG BA
YIN PAS SKYES BUS GZUNG BA GNYIS GZUNG BA LTAR

MNGON SUM GYI SNANG BA 'DI NI SHES PA KHO NA'I RNAM PA YIN LA,
SHES PA KHA DOG DANG DBYIBS SU SNANG BA'I GZHI NI LOGS NYID NA
RDUL PHRA RAB KYI TSOGS PAR MED PA MA REG PA DAG GI NGO BOR 'DOD
PAS GZUNG BA GNYIS SU SMRA'O, ,NAM MKHA' MO GSHAM BU 'DRA LA,
,ZHES BYA BA LA SOGS PAS NI 'DUS MA BYAS

@42B BRTAGS PA'I YOD PAR BSTAN TE, BRTAGS PA'I YOD PA NI MING
TZAM STE, MING YANG SGRA SPYI'I RNAM PA STE RANG GI MTSAN NYID NI
MA YIN NO, ,DE BZHIN DU 'DI DAG NI DUS GSUM DANG LDAN PA MA YIN
PA'I 'DU BYED RNAMS KYANG BRTAGS PA TZAM DU 'DOD LA, DNGOS PO
RNAMS SHES PA DANG BEMS PO 'DRES PAR SNANG

GI ,RE RE ZHIG SNANG BAR MI NUS PAS NA, 'DUS BYAS BEMS PO YOD MIN
LA, ,DUS GSUM DAG KYANG KHAS MI LEN, ,ZHES SMOS SO, ,BEMS PO NI
'DUS NAS BYAS PAR MI 'THAD DE, DE DAG LA 'DU BA'I RNAM PAR RTOG
PA MED PA'I PHYIR DPER NA RDUL DANG RDUL LTA BU'O ZHES BYA BA'I
DON TO, ,GZHAN YANG

CI RIGS SU SBYAR RO, ,SHES PA RNAM PA DANG BCAS PAR SKYE NA DE'I
TSE RNAL 'BYOR SPYOD PA DAG DANG KHYAD PAR CI ZHIG YOD CE NA,
DE'I KHYAD PAR YANG BSAGS PA'I GZUGS MED MIN ZHES SMOS TE, RNAM
PAR SHES PA LAS GUD NA RDUL PHRA RAB BSAGS PA GONG BU'I GZUGS MED
PA NI MIN NO ZHES 'DOD PA STE, 'DI

NI SGO DRUG PA DANG, 'PHAGS PA BZANG PO SPYOD PA LA SOGS PA'I MDO
SDE RNAMS SGRA JI LTA BAR KHAS LEN CING, MDO SDE DE DAG GI RJES
SU 'JUG PAS NA MDO SDE PA STE, MING GZHAN DPES STON PA LA MKHAS
PAS NA DPES STON PA'O, ,DE DAG NI BYE BRAG TU SMRA BA LA SOGS PA
BAS BLO ZHIB PAS NA MKHAS RNAMS SO ZHES BYA BA

STE; 'DI LTAR DGE BA YANG DAG PAR RDZOGS PA'I BYANG CHUB TU BSNGO
BA DANG, SMON LAM GYIS MYA NGAN LAS 'DA' BA'I NYAN THOS YIN PAS
LO BRGYAD KHRIS SLAR LDANG BA'I PHYIR MKHAS PA'O, ,BYE BRAG TU
SMRA BA DAG NI ZHI BA'I DBYINGS DER BSKAL PA GRANGS MED PA BYE BA
KHRAG KHRIG BRGYA PHRAG DU MAR 'DA' BAR BYED DE, TING NGE

'DZIN GYI LUS THOB NAS, ,BSKAL PA'I BAR DU DE MI SAD, ,CES GSUNGS
PAS SO, ,DE'I PHYIR 'DI DAG NI THEG PA CHEN PO BA ZHES KYANG
BRJOD DE, LUS DANG SNYING RJE CHEN PO DAG DANG LDAN PA'I PHYIR
RO, ,DA NI RNAL 'BYOR SPYOD PA PA'I LTA BA BSTAN PA'I PHYIR, RDUL
PHRA RAB BSAGS PA'I GONG BU RDUL PHRA RAB KYI CHA SHAS

CAN ZHES BYA BA MED CING, DE BZHIN DU DE'I RGYU DE RTZOM PA, PHRA
RAB RDUL RNAMS MED PA DANG, ,ZHES SMOS TE, SEMS LAS GZHAN NA ZHES
BYA BA NI MIG GI LHAG MA'O, ,CI'I PHYIR NA, DRUG GIS CIG CAR
SBYAR BA NA, ,PHRA RAB RDUL CHA DRUG TU 'GYUR, ,DRUG PO DAG NI GO
GCIG NA, ,GONG BU RDUL PHRAN TZAM DU

@43A *, ,'GYUR; ,ZHES BYA BA LA SOGS PA'I GNOD PA YOD PA'I PHYIR
RO, ,GZHAN YANG MTSAN NYID THA DAD PAR BRTAGS PA SRA BA LAS GSHER
BA DANG, DE LAS TSA BA LA SOGS PA SO SOR SNANG BA DAG KYANG RIGS
PAS RNAM PAR LTA BA RNAMS LA DE LTAR SO SOR DMIGS SU MED DE, BUD
MED KYI NI LUS

GCIG LA, ,KUN RGYU 'DOD LDAN KHYI RNAMS KYIS, ,RO DANG 'DOD BYA
BZA' BA ZHES, ,RNAM PA GSUM DU RTOG PAR BYED, ,CES BYA BA LA SOGS
PAS MTSAN NYID MA NGES PA'I GNOD PA YOD PA'I PHYIR RO, ,DE LTA NA
SO SOR SNANG BA MNGON SUM DU NYAMS SU MYONG BA 'DI JI LTAR BRTAG
CE NA, DE'I PHYIR NYAMS SU MYONG

BA TSA BA DANG GSHER BA LA SOGS PA DAG NI RMI LAM 'DRA ZHES SMOS
TE, RMI LAM NYID NA MED PAR NGES PA'I BUD MED KHONG DU MID PA LA
SOGS PA DANG 'DRA STE, RNAM PAR SHES PA DE NYID SO SOR SNANG
BA'O, ,DE LTA NA RMI LAM LTAR THAMS CAD 'KHRUL PA'AM ZHE NA, MA
YIN TE, GZUNG DANG 'DZIN PA LAS GROL BA'I, ,RNAM

SHES DAM PA'I DON DU YOD, ,CES SMOS TE, 'DOD CES BYA BA KHONG NAS
DBYUNG NGO, ,DE LA GZUNG ZHES BYA BA NI RNAM PAR SHES PA LAS MA
GTOGS PA'I DBANG PHYUG GIS SPRUL PA NAS RDUL PHRA RAB BSAGS PA'I
BAR RO, ,'DZIN PA NI BEMS PO'AM, 'DRES PA'I YUL 'DZIN PAR BYED
PA'I SHES PA STE, DE DAG

LAS GROL BA'I RNAM SHES NI GZUNG BA SEMS KYI RNAM PA 'BA' ZHIG TU
'DOD CING 'DZIN PA'ANG GZUNG BA LAS THA MI DAD PA STE, DE LTAR NA
RANG GI KHYAD PAR SHES PA NI RNAM PAR SHES PA ZHES MING YANG RIGS
PAR 'GYUR RO, ,RNAM PA NI KHYAD PAR NYID DU DRANG NGO, ,DE DAM
PA'I DON DU YOD PAR 'DOD PA NI RANG GI MNGON PAR

ZHEN PAS 'DIR RIGS PAS GNOD PAR MI NUS PAS NA DON RNAMS LAS 'DI
KHO NA DAM PA'O ZHES RTOGS PA TZAM SNYING POR 'GYUR GYI, RANG GI
NGO BOS NI MA YIN NO, ,DE DAG NI PHYI ROL GYI DON LA MNGON PAR
ZHEN PA MA LUS PA BCOM PAS NA BLO MTSO PHA ROL PHYIN PA'I ZHES
SMOS TE, BLO NI SHES RAB STE DES SHES BYA'I RGYA

MTSO'I PHA ROL TU PHYIN PA'AM, YANG NA BLO NYID 'KHRUL PA'I 'JIGS
PA CHU SRIN 'DZIN KHRIS DKRUGS PA LA SOGS PA LTAR NYAM NGA BA YIN
PA'I PHYIR MTSO LTA BU YIN LA, 'DI DAG GIS MDO SDE PA'I BAR GYI
'KHRUL PA'I 'JIGS PA DANG BCAS PA MTSO'I PHA ROL TU PHYIN PAS NA
PHA ROL TU PHYIN PA STE, DE DAG NYID, KYE

@43B RGYAL BA'I SRAS DAG KHAMS GSUM PA 'DI DAG NI SEMS TZAM STE,
DUS GSUM YANG SEMS TZAM MO ZHES GSUNGS PA'I LUNG GI DON DNGOS PO
DANG MTHUN PA LTAR, TSUL BZHIN YID LA BYED PAS SPYOD PAS NA RNAL
'BYOR SPYOD PA STE, YO NI SHAM NA, SHI KA RANG YOG ZHES BSTAN
PA'O, ,DE DAG GI GZHUNG NI

GRUB PA'I MTHA' STE BSGRAGS PA NI BSTAN PA'O, ,'DIR RNAL 'BYOR
SPYOD PA NI RNAM PA GNYIS TE, RNAM PA DANG BCAS PA DANG, RNAM PA
MED PA'O, ,DE LA RNAM PA DANG BCAS PA NI SLOB DPON PHYOGS KYI
GLANG PO LA SOGS PA DAG GI 'DOD PA STE, RNAM PA GZHAN GYI DBANG
DU STON PAS JI SKAD DU, NANG GI SHES BYA'I

NGO BO NI, ,PHYI ROL LTAR SNANG GANG YIN DE, ,DON MIN ZHES BYA BA
LA SOGS PA STE RNAM PAR SHES PA'I TSOGS DRUG TU SMRA BA'O, ,RNAM
PA DE MED PA NI SLOB DPON 'PHAGS PA THOGS MED LA SOGS PA STE, DE
DAG RNAM PA KUN TU BRTAGS PA RAB RIB CAN GYIS SKRA SHAD LA SOGS
PA LTAR SMRA BAS, DON NI DON DU GRUB

'GYUR NA, ,MI RTOG YE SHES MED PAR 'GYUR, ,DE MED PAS NA SANGS
RGYAS NYID, ,THOB PAR 'THAD PA MA YIN NO, ,DE DE BZHIN DU, MI
RTOG YE SHES RGYU BA LA, ,DON KUN SNANG BA MED PHYIR YANG, ,DON
MED KHONG DU CHUD PAR BYA, ,DE MED PAS NA RNAM RIG MED, ,CES
BRJOD CING RNAM PAR SHES PA'I

TSOGS BRGYAD DANG, KHA CIG GCIG PUR SMRA BA STE, ,GCIG PU NYID NI
RNAM PA DANG BCAS BDAG LA YANG KHA CIG GO, ,DA NI THEG PA CHEN PO
DBU MA PA'I GZHUNG STON PAR BZHED NAS, RNAM SHES DAM PA'I DON
LDAN PA, ,ZHES BYA BA LA SOGS PA GSUNGS TE, SNGAR BSTAN PA LTAR
RNAM PAR SHES PA RIGS PAS

MI GNOD PAS DAM PA'I DON GYI MTSAN NYID DANG LDAN PA DE YANG KHO
BO CAG DBU MA PA SHIN TU ZHI BA PA'I RIGS PAS 'JAL BA LA MKHAS PA
BLO RAB TU BRTAN PA RNAMS DON DAM PAR YOD PAR MI 'DOD DE, CI'I
PHYIR ZHE NA, SHES PA DE GCIG DANG DU MA'I RANG BZHIN DANG BRAL
BA'I PHYIR DPER NA, NAM MKHA'I PADMA BZHIN

TE; 'DIR RNAM SHES DAM PA'I DON LDAN PA NI CHOS CAN NO, ,DON DAM
PAR MI 'DOD PA NI BSGRUB PAR BYA BA'I CHOS SO, ,GCIG DANG DU MA
BRAL BA'I PHYIR, ,ZHES BYA BA NI PHYOGS KYI CHOS TE, KHYAB PAR
BYED PA MI DMIGS PA'I GTAN TSIGS SO, ,NAM MKHA'I PADMA BZHIN ZHES
BYA BA NI MTHUN PA'I DPE STE,

@44A *, ,SLOB DPON GYI ZHAL SNGA NAS RNAL 'BYOR SPYOD PA LA THUG
GI BAR DU SBYOR BA'I TSIG GIS PHYOGS SNGA MA SNGA MA PHYI MA PHYI
MAS SUN DBYUNG BA MDZAD PA NI, RTA CANG SHES LTA BUR GYUR PA'I
DBU MA PA BCOM LDAN 'DAS KUN TU BZANG PO'I DGE 'DUN DU BGRANG BA
RNAMS NI DANG POR, GANG YOD DE

KUN 'DI RNAMS 'JIG ,CES BYA BA LA SOGS PA PHYOGS DANG PHYOGS KYI
CHOS TZAM MAM, DPE'I CHOS TZAM SMOS PAS GO BA LA DGONGS LA, DE
LAS GZHAN PA DAG GI PHYIR NI 'DIR SBYOR BA'I TSIG BSDUS PA MDZAD
PAR SHES PAR BYA'O, ,'O NA DBU MA PA DE DAG CI ZHIG KHAS LEN ZHE
NA, CI YANG KHAS LEN PA MA

YIN TE; YOD MIN MED MIN YOD MED MIN, ,GNYIS KA'I BDAG NYID KYANG
MIN PAS, ,MTHA' BZHI LAS GROL DBU MA PA, ,MKHAS PA RNAMS KYI DE
KHO NA'O, ,ZHES SMOS TE, RNAL 'BYOR SPYOD PA PA'I MTHAR THUG PA
NI YOD PA STE, DE YANG 'DOD PA MIN LA, 'JIG RTEN RGYANG PHAN PA
LA SOGS PA NI MED PA STE DE

YANG 'DOD PA MIN TE, GAL TE DE DAG GNYI GA DANG BRAL BA'I BDAG
NYID DO ZHE NA, YOD MED MIN ZHES SMOS TE, PHUNG PO GSUM PAR 'GYUR
BA'I PHYIR RO, ,DE LTAR NA GNYI GA GCIG PAR KHAS LEN NO ZHE NA,
GNYIS KA'I BDAG NYID KYANG MIN PAS ZHES BYA BA SMOS TE, NYES PA
GNYIS KAR THAL BAR 'GYUR BA'I PHYIR RO, ,

PHYOGS PHYI MA GNYIS NI RNAM PAR RTOG PA SRID PA DGAG PA STE, JI
LTAR SLOB DPON BHA BYA'I ZHAL SNGA NAS PHYOGS RNAM PAR BRTAGS SU
ZIN NA YANG MI RIGS PA BRJOD PAR BYA BA'I PHYIR DE YONGS SU BZUNG
BAS NYES PA MED DO ZHES BRJOD PA LTA BU'O, ,DE LTAR NA MTHA' BZHI
PO JI SKAD BSTAN PA LAS GROL TE, DE DAG

SPANGS PA NI MTHA' RNAMS SPANGS PAS KUN RDZOB KYI BDEN PAR DBU MA
PA STE DE DAG NI, YOD DANG MED DANG YOD MED CES, ,KHAS MI LEN PA
GANG YIN PA, ,DE LA NAN TAN LDAN PAS KYANG, ,CIR YANG KLAN KA BYA
MI NUS, ,ZHES BYA BA'I TSUL GYIS GRUB PA'I MTHA' SMRA BA SUS
KYANG BRJOD DU MED PA'I BLO DANG LDAN PAS

NA MKHAS PA RNAMS TE, DE RNAMS KYI DE KHO NA'O ZHES BYA BA NI JI
LTAR BCAL TE, GZHAG PAR YANG MI 'GYUR ZHING, DE 'JAL BA YANG
PHYIN CI MA LOG PAS NA GNYI GA SLU BA MED PAS DE KHO NA GRUB KYI
GZHAN NI MA YIN NO, ,'DIR DBU MA PA DE DAG KYANG KUN RDZOB RNAM
PAR GZHAG PA GNYIS TE, SNANG BA LA MI 'JAL

@44B BA NI SLOB DPON BHA BYA BA LA SOGS PA DANG, SNANG BA'I DNGOS
PO JI LTA BA MA YIN GYI NANG GI SHES PA KHO NA SNA TSOGS SU SNANG
BAR SMRA BA SLOB DPON ZHI BA 'TSO LA SOGS PA'O, ,CHOS LA ZHES BYA
BA LA SOGS PA NI BSLAB PA LA 'JUG PAR BYA BA STE, SNGAR BSTAN PA
LTAR 'KHRUL PA'I GNAS GRUB PA'I MTHA' RAB

'BYAM DAG DANG, GZHAN YANG RTAG PAR SMRA BA BZHI DANG, YANG RTAG
PAR SMRA BA GZHAN BZHI DANG, MTHAR SMRA BA BZHI DANG, KUN 'BYUNG
BA RGYUR SMRA BA GNYIS DANG, TSIG 'KHRUL PA BZHI DANG, 'DU SHES
SU SMRA BA BCU DRUG DANG, 'DU SHES YOD PA MA YIN PAR SMRA BA
BRGYAD DANG, 'DU SHES YOD PA YANG

MA YIN MED PA YANG MA YIN PAR SMRA BA BRGYAD DANG, MTHONG BA'I
CHOS LA YID 'BYUNG BAR SMRA BA LNGA DANG, CHAD PAR SMRA BA BDUN
ZHES BYA BA 'JIG TSOGS LA LTA BA DRUG CU RTZA GNYIS DAG RTZOD
PA'I DUS SNYIGS MA LNGA DANG LDAN PA 'DIR GNAS LA, DE DAG KYANG
CHOS LAS THOS PA LA SOGS PA'I 'BAD PA MED NA NI,

GANG PHYIR DE NYID MI 'GRUB PA, ,DE PHYIR MKHAS PAS NAN TAN GYIS,
,CHOS LA LEGS PAR BLTA BAR BYA, ,ZHES BYA BA LA SOGS PA GSUNGS TE
GO SLA'O, ,BSREG PA LA SOGS PA SLOB DPON NYID KYI ZHAL SNGA NAS,
GZHAN DU, DON GANG LUNG DANG RIGS PA YIS, ,LEGS PAR MNGON PAR
BRJOD PA DANG, ,SNGA PHYI

'GAL BA MED PA DE, ,DAM PA RNAMS KYIS YONGS SU GZUNG, ,ZHES BSTAN
PA'O, ,KHA CIG NI MNGON SUM DANG RJES SU DPAG PA DANG LUNG GI
TSAD MA DAG TU SMRA BAR BYED DO, ,GUS PHYIR MIN PA NI GANG ZAG GI
RJES SU 'BRANG BA DGAG PA'I PHYIR RO, ,BSREG PA LA SOGS PA YANG
TSONG DPON GSER SPYOD LTA BU'I BLA

MA LA RAG LAS PAS NA, DES NA 'BAD PA BLA MA NI, ,ZHES BYA BA LA
SOGS PA SMRAS TE, GANG ZHIG BDEN PA GNYIS JI LTA BA BZHIN SHES
PAS LTA BA PHYIN CI MA LOG PA DANG, SNYING RJE DANG LDAN PA DANG,
THABS LA MKHAS PA DANG, LE LO SPANGS PA STE CHOS BZHI DANG LDAN
PA DE NI BLA MA'O, ,YONGS

SU DRI BA NI SA BCU'I BAR DU DE LA RAG LAS PAS NA CHOS NYID KHO
NAS SO, ,SEMS KYI YANG DAG PA JI LTA BA SHES PA NI DE SONG BA
DANG GNAS PA MI DMIGS TE, DE GNYIS SNGAR BSTAN PA LTAR MA LUS PAR
SHES PA YIN PAS BLA MA'I LUNG GIS SEMS SHES PA'I TSUL LA RNAM PA
DU MAR GOMS PAR BYA'O ZHES BYA BA

@45A *, ,NI GANG TSE SEMS NI ZHES BYA BA LA SOGS PAS BSTAN TE, JI
LTAR NA GOMS PAR BYA ZHE NA, YID NI GANG DANG GAR 'GRO BA, ,ZHES
BYA BA LA SOGS PA SMOS PAS RTOG SEMS 'KHOR LO DE, JI LTAR GZUNG
BA STON TE, JI LTAR MTHONG DANG THOS PA KUN, ,'DI LA DGAG PAR BYA
MIN

GYI; ,GANG PHYIR SDUG BSNGAL RGYUR GYUR PA, ,BDEN PA NYID DU RTOG
PA BZLOG ,CES BSTAN PA DANG, YANG DAG LTA BAS PHRA RAB KYI, ,NGO
BO YANG NI MI SHES SO, ,DE PHYIR RANG BZHIN MED SMRA BA'I, ,SNANG
BA BSAL PHYIR MA YIN NO, ,ZHES BYA BA LA SOGS PA'I TSUL GYIS
DNGOS PO KUN RDZOB PA RNAMS

THAMS CAD SPROS PA MED PA'I RANG BZHIN TE, DE'I BDAG NYID DU SHES
PAR BYA'I SA BRGYAD PA'I BYANG CHUB SEMS DPA' LTAR NI THOG MA NAS
MTHONG BA MI SRID CING, MTHONG BA NA YANG DE DOR TE BDEN PA GNYIS
SU DBYER MED PA'I NGO BO KHONG DU CHUD PAR BYA BA'I PHYIR RO, ,DE
LTAR NA 'PHAGS PA RNAM PAR MI RTOG PA

LA 'JUG PA'I GZUNGS LAS BYANG CHUB SEMS DPA' MNYAM PAR GZHAG PA'I
YE SHES PAS NI, CHOS THAMS CAD NAM MKHA'I DKYIL LTA BUR MTHONG
BAR GSUNGS PA DE LA THAMS CAD DU DMIGS PAR NI RJES LAS THOB PAS
SGYU MA LA SOGS PA LTAR SNANG BA BSTAN TO, ,DA NI SLOB DPON GYI
ZHAL SNGA NAS

KUN RDZOB TU RNAL 'BYOR SPYOD PA PA DAG LAS, RNAM PA MED PA DANG,
RNAM PA MTHUN PAR STON PA SEMS 'DI NI BAG CHAGS DANG BCAS PAS SNA
TSOGS SU SNANG LA, JI LTAR SNANG BA NYID NI BAG CHAGS KYIS NI
SEMS CAN DU BGRANG BA LA KHRID CING DE MA YIN PA LA KHYER ZHES
BYA BA LA SOGS PA GSUNGS TE, DE LTAR SNANG

BA LA NYES PA MED PA'I PHYIR SEMS KYI 'JUG PA THA MAL PA'I RNAM
PAR RTOG PA 'GOG PAS SGYU MA LTAR RTOGS PAS BAG CHAGS LAS NI BKRI
ZHING BKYER GYI SNANG BA RNAMS KYIS SKRAG STE DE DAG BSAL BAR NI
MI BYA'O, ,DE LTAR NA SANGS RGYAS KYIS LA YANG BYIN GYIS BRLABS
PA'I SNANG BA RAB 'BYAM 'BYUNG GI RNAL 'BYOR

SPYOD PA PA RNAM PA MED PAR SMRA BA LTAR DE SPANGS PAS CI ZHIG
BYA, DE'I 'BRAS BU NI, GANG DANG GANG YIN DE DAG GIS, ,ZHES BYA
BA LA SOGS PA GSUNGS TE, SNANG BA MA BSAL BA'I MTHU LAS ZHES BYA
BA'I DON TO, ,SNA TSOGS GZUGS CAN NOR BU NI CHU SHEL DAG PA STE,
RKYEN JI LTA BU'I KHA DOG GI GZUGS

@45B SU SNANG DU RUNG BA'I PHYIR RO, ,BSOD NAMS NI SGRIB PA DAG
PAR BYED PA'I YE SHES KYI TSOGS DANG PHAN PA'I BSAM PA STE, DES
NA BZANG PO GANG ZHE NA, BSOD NAMS KYI TSOGS NYI TSE LAS KHYAD
PAR DU DBYE BA'I PHYIR RO, ,SANGS RGYAS KYI YE SHES NI YE SHES
RNAM PA BZHI STE, DE DAG THOB PAR

BYA BA'I PHYIR 'BAD PAS GZHOL BAR SHOG CIG CES BYA BA'I DON TO,
,GZHAN PHAN 'DOD PAS BSDUS PA PHYE, ,NYES SMRAS DE 'DIR BDAG GIS
'KHRUL, ,DE PHYIR 'PHAGS PA LA MI SMAD, ,BDAG LA MKHAS RNAMS BZOD
PAR MDZOD, ,'DI YIS DGE BA DRI MED STON ZLA 'DRA BA GANG YIN DES,,

BDAG NI 'PHAGS PA KLU SGRUB 'PHAGS PA LHA YI ZHABS BCAS DANG,
,MYUR DU LEGS PHRAD DE DAG GSUNG GI BDUD RTZIS NGOMS BYAS TE,
,RIM GYIS 'GRO BA 'DREN PHYIR GCIG TU 'GRO LA PHAN PHYIR GYUR,
,YE SHES SNYING PO KUN LAS BTUS PA'I BSHAD SBYAR SLOB DPON BYANG
CHUB BZANG PO'I ZHAL

SNGA NAS MDZAD PA RDZOGS SO,, ,,RGYA GAR GYI MKHAN PO SH'ANTI BHA
DRA DANG, LO TZ'A BA DGE SLONG CHOS KYI SHES RAB KYIS BSGYUR CING
ZHUS TE GTAN LA PHAB PA'O,, 