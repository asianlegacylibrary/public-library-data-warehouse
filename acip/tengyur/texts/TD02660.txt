@311B ` ,
,RDO RJE CHOS KYI SGRUB THABS BZHUGS,, ,,

@312A #, ,'PHAGS PA RDO RJE CHOS KYI NI, RNAL 'BYOR GCIG PA SGOM
PA'I THABS, ,KUN DGA' SNYING PO'I RJES 'BRANGS NAS, ,RANG LA PHAN
PHYIR 'DI BRTZAM MO, ,DE LA RNAL 'BYOR PA GANG ZHIG BYANG CHUB TU
SEMS BSKYED PA, GSANG BA'I DKYIL 'KHOR DU ZHUGS SHING DBANG THOB
PA, RIG

PA'I SDOM PA YONGS SU BZUNG PA, RI BO'AM NAGS SAM, CHU 'GRAM MAM,
SKYED MOS TSAL LAM, GTZUG LAG KHANG LA SOGS PA YID DANG RJES SU
MTHUN PA'I GNAS SU BDE BA'I STAN LA 'DUG NAS, DANG POR RE ZHIG
BDAG MED PA LA LHAG PAR MOS PAS NANG GI BDAG NYID CAN GYI KHRUS
BYAS LA

LKOG MA'I PHYOGS SU YI GE HR'I: LAS PADMA 'DAB MA BRGYAD PA BSAMS
PA'I LCE'I PADMA'I 'DAB MAR H'Um LAS RDO RJE RTZE LNGA PA DKAR PO
BSKYED LA, BADZRA DZI HVA ZHES BYA BA 'DIS BYIN GYIS BRLAB PAR
BYA'O, ,LAG PA GNYIS SU YANG AA LAS ZLA BA'I DKYIL 'KHOR RE RE
BSAMS LA, DE GNYIS KYI STENG DU H'Um

GNYIS LAS RDO RJE RTZE LNGA PA GNYIS BSAM ZHING LAG PA'I SOR MO
RNAMS KYANG RTZE MOR BSAMS LA BGEGS GZHOM PA LA SOGS PA BYA'O,
,DE NAS YI GE H'Um LAS RDO RJE ME LTAR 'BAR BAR BDAG NYID BSAMS
TE, KHRO BO TI R'INTA RI'I PHYAG RGYA BCINGS LA, AOm GRiHnA
BADZRA SA MA YA H'Um BAm, ZHES BRJOD LA, AOm

BADZRA DZVA L'A NA L'AKA H'Um AA BHI shINYTZA M'Am, ZHES BYA BA
DANG, RDO RJE BSDAMS PA NANG DU BCINGS MTHE BONG GNYIS GSHIBS TE
BSGRENG BAS SOR MO'I STENG NAS DGAB PA'I TSUL DU GZHAG PA 'DI NI
TI R'INTI RI'I PHYAG RGYA STE, 'DIS SPYI BO NAS BRTZAMS NAS
PHYOGS BZHIR RDO RJE PHRENG BA'I DBANG BSKUR BA BLANGS NAS,

AOm tUm ZHES PA'I YI GE GNYIS KYI GO CHAS GO BGOS LA, AOm BADZRA
DZV'A L'A NA L'ARKA H'Um, ZHES BRJOD CING G-YON PA'I KHU TSUR
SNYING GAR BZHAG NAS G-YAS PA'I RDO RJE KHU TSUR BSOR ZHING BGEGS
THAMS CAD LA BSNUN PAR BYA'O, ,DE NAS RDO RJE ME'I PHYAG RGYA
DANG BCAS PAS BGEGS BSREG PAR BYA STE,

H'Um BADZRA AA NA LA HA NA DA HA PA TZA MA THA BHANYDZA RA nA
H'Um PHAt, CES BRJOD PAR BYA'O, ,RDO RJE BSDAMS PA NANG DU BCINGS
LA SOR MO RNAMS NANG DU 'BAR BA LTA BUR BYAS TE, MTHE BO RDO RJER
'GRENG BA 'DI NI ME'I PHYAG RGYA'O, ,DE NAS RDO RJE KHU TSUR
GNYIS BCINGS LA MKHRIG MA GNYIS BSNOL TE MTHE'U CHUNG GNYIS

@312B LCAGS KYUR SPREL LA KHAMS GSUM RNAM PAR RGYAL BA ZHES BYA
BA'I MDZUB MO GNYIS SDIG MDZUB TU BSGRENG BA NI RDO RJE H'Um
MDZAD KYI PHYAG RGYA DANG, AOm SUMBHA NI SUMBHA H'Um, GRiHnA
GRiHnA H'Um, GRiHn'A BA YA GRiHn'A PA YA H'Um, A'A NA YA HO BHA
GA B'AN BIDY'A R'A DZA H'Um PHAt, CES BYA BA'I SNGAGS DANG BCAS
PAS RDO RJE'I

RA BA DANG DRA BA RNAMS BYA'O, ,DE NAS RDO RJE 'KHOR LO'I PHYAG
RGYA DANG, AOm BADZRA TZAKRA H'Um ZHES BYA BAS DKYIL 'KHOR SPRUL
PAR BYA STE, RDO RJE KHU TSUR GNYIS BCINGS NAS, ,MDZUB MO MTHE
BONG RDO RJER MDUD, ,RDO RJE 'KHOR LO ZHES GRAGS TE, ,DKYIL 'KHOR
THAMS CAD SGRUB BYED YIN, ,'DIS PHYOGS

THAMS CAD DU G-YAS PHYOGS NAS BSKOR BAS DKYIL 'KHOR THAMS CAD
SPRUL BAR BYA'O, ,'DI NYID KHAR BZHAG LA BLTA BZHIN DU RDO RJE
'KHOR LO'I SNGAGS LAN BRGYA RTZA BRGYAD BZLAS NA DKYIL 'KHOR
THAMS CAD DU ZHUGS PAR 'GYUR RO, ,DE NAS DKYIL 'KHOR BLOS MNGON
SUM LTA BUR DMIGS

LA ME TOG LA SOGS PAS YANG DAG PAR MCHOD DE, AOm SARBA TA TH'A GA
TA K'A YA W'AKA TZITTA PRA nA ME NA BADZRA BANDHA N'Am KA RO M'I,
DE NAS PHYAG BZHI BYA STE 'DI LTAR SHAR PHYOGS NAS RDO RJE THAL
MO BRKYANG BA LA LUS THAMS CAD PHAB STE, AOm SARBA TA TH'A GA TA
P'U DZO PA STH'A N'A YA A'ATMA N'Am NI RY'A TA Y'A MI, SARBA TA
TH'A

GA TA BADZRA SATVA AA DHI TIshthA SVA M'Am, ZHES BYA BA 'DIS
PHYAG BYA'O, ,DE NAS LHO PHYOGS NAS DE BZHIN DU GNAS PA LAS RDO
RJE THAL MO SNYING GAR BZHAG STE DPRAL BA SA LA REG PAR BYAS LA,
AOm SARBA TA TH'A GA TA P'U DZA AA BHI shE KA YA A'ATMA N'Am NI
RY'A TA Y'A MI BADZRA RA AA BHI shINYTZA M'Am, ZHES BYA BA 'DIS
PHYAG BYA'O, ,

DE NAS JI SKAD DU BSHAD PA'I RDO RJE THAL MO SPYI BOR BZHAG STE
KHA SA LA REG PA DANG, AOm SARBA TA TH'A GA TA P'U DZA PRA WARTA
N'A YA A'ATMA N'Am NIRY'A TA Y'A MI SARBA TA TH'A GA TA BADZRA
DHARMA PRA WARTA YA M'Am, ZHES BYA BA 'DIS PHYAG BYA'O, ,DE NAS
BYANG PHYOGS NAS DE BZHIN DU GNAS PA LAS RDO RJE THAL MO SPYI BO
NAS PHAB NAS

SNYING GAR SBYAR LA SPYI BO SA LA REG PAR BYA STE, AOm SARBA TA
TH'A GA TA P'U DZA KARM'A nE A'ATMA N'Am NIRY'A TA Y'A MI SARBA
TA TH'A GA TA BADZRA KARMA KU RU M'Am, ZHES BYA BA 'DIS PHYAG
BYA'O, ,DE NAS SDIG PA BSHAGS PA DANG, RJES SU YI RANG BA DANG,
BSKUL BA DANG, GSOL BA GDAB PA DANG, MCHOD PA NYI

@313A *, ,SHUS YANG DAG PAR MCHOD PA DANG, BDAG DBUL BA DANG,
SEMS BSKYED PA DANG, BLA NA MED PA'I BYANG CHUB TU BSNGO BA DANG,
SDOM PA LA GNAS PA'I BAR DU BYAS LA, DE NAS LAG PA G-YAS PA'I
GUNG MO LA AOm MDZUB MO LA H'Um, SRIN LAG LA TR'Am, MTHE'U CHUNG
LA HR'I: MTHE

BO LA AA: BSAM ZHING, G-YON PA'I SOR MO RNAMS LA YANG DE BZHIN DU
BKOD DE, G-YAS PAR GNAS PA'I SA BON RNAMS LA NI RNAM PAR SNANG
MDZAD LA SOGS PA'I SKUR BSAM MO, ,G-YON PA LA GNAS PA'I SA BON
RNAMS NI RDO RJE DBYINGS KYI DBANG PHYUG MA LA SOGS PA'I SKUR
BSAMS NAS

PHAN TSUN THABS DANG SHES RAB DAG BCAS PA'I MNGON PAR 'DOD PAS
THAL MO MDON [*MNGON] DU PHYOGS PAR BYAS TE, AA N+YO N+YA AA NU
GA T'A: SARBA DHARMA:, ZHES BRJOD DO, ,DE NAS SOR MO RNAMS SHIN
TU YANG BCER TE, LHA DE RNAMS LHA MO DE DAG GI THUGS KAR ZHUGS
PAR BSAMS LA, AA TYANTA AA NU BRA

BEsht'A: SARBA DHARMA:, ZHES BRJOD DO, ,DE NAS, THAL MO DAM DU
BSDAMS PA LAS, ,SOR MO THAMS CAD BSNOL BA NI, ,RDO RJE THAL MO
BKA' STZAL TE, ,RAB TU BSDAMS PHYIR RDO RJE BSDAMS, ,BADZRA
AANYDZA LI ZHES BYA BA NI RDO RJE THAL MO'I SNGAGS SO, ,BADZRA
BANDHA ZHES BYA BA NI RDO RJE BSDAMS PA STE, BADZRA

BANDHA TRAtA CES BRJOD CING SNYING GAR LAN GSUM DRAL BAR BYA'O,
,BADZRA A'A BE SHA ZHES BYA BAS RDO RJE DBAB PA'I DAM TSIG GI
PHYAG RGYA BCINGS NAS AA:, ZHES BYA BAS BDAG NYID LA DBAB PAR
BYA'O, ,DBAB PA DE YANG 'DIS BRTAN PAR BYA'O, ,TIshthA BADZRA DRi
dHO ME BHA BA SH'A SHVA TO ME BHA BA HRA DA YAm ME AA DHE

TIshthA SARBA SIDDHI MME PRA YATZTSA H'Um, HA HA HA HA HO,
,BADZRA MUshthI, ZHES BYA BAS DAM TSIG GI RDO RJE KHU TSUR BCINGS
LA 'DI SKAD CES BRJOD DO, ,AOm BADZRA MUshtI BAm, DE YI RJES LA,
AOm SARBA AA P'A YA A'A KAD'A nA BI SHO DHA NA BADZRA SA MA YA
H'Um PHAt, CES BYA BA PHYAG RGYA DANG BCAS PAS NGAN 'GRO THAMS
CAD DGUG

PAR BYA'O, ,RDO RJE PHYAG RGYA GNYIS NANG DU, ,MDZUB MO GNYIS NI
BCINGS NAS SU, ,LEGS PAR GYEN DU 'PHANGS PA NI, ,LTUNG BA SLONG
BA'I DAM PA'O, ,AOm BADZRA P'A nI BI SPHO tA YA BANDHA NA NI PRA
MO KshA YA, SARBA AA P'A YA GA TI BHYA: SARBA SATV'A TA TH'A GA
TA BADZRA SA MA YA TRA tA, CES BRJOD CING SDIG PA DRAL

@313B BA'I PHYAG RGYA BCINGS LA SDIG PA THAMS CAD DRAL BAR BYA'O,
,RDO RJE BCING BA BSDAMS BYAS TE, ,GUNG MO GNYIS KA SBYAR NAS NI,
,THA MA BZHI YI RTZE MOR SBYAR, ,SDIG PA 'JOMS PAR GRAGS PA YIN,
,DE NAS MDUN GYI DKYIL 'KHOR GYI LHA RNAMS BADZRA MU: ZHES BRJOD
NAS SNYING GAR DGROL BAR BYA'O, ,

DE NAS RANG GI SNYING GAR GNAS PA'I RDO RJE'I DBUS SU RANG GI
SNYING PO BADZRA DHARMA ZHES DAM TSIG GIS BRIS LA CHOS THAMS CAD
BDAG MED PAR BSGOM PAR BYA'O, ,DE NYID DBYANGS KYI YI GE BCU DRUG
DANG BCAS PA ZLA BA'I DKYIL 'KHOR GYI RNAM PAR YONGS SU GYUR PAR
BSAMS LA, YANG DE'I STENG DU DE NYID DANG,

YI GE KA LA SOGS PA SKAR MA'I RNAM PA LTA BU YONGS SU GYUR PA LAS
ZLA BA'I DKYIL 'KHOR CHEN PO'I GZUGS CAN GNYIS PA NYID DU BSAM
MO, ,DE LAS BYUNG BA GANG YIN PA DE LA NI YANG DE'I TSE SNYING PO
DANG BCAS PA LAS RDO RJE RTZE LNGA PA 'ONG ZER GYI PHRENG BA DANG
BCAS PA BSAM MO, ,DE NAS DE LAS BYUNG BA

NI RANG GI PHYAG RGYA PADMO'O, ,DE NAS RANG GI PHYAG RGYA'I DBUS
SU RANG GI PHYAG RGYA'I NGA RGYAL DU BSGOM PAR BYA STE PADMO&HAm,
ZHES BRJOD DO, ,RANG GI SNYING PO YANG BZLAS SHING DE BZHIN
GSHEGS PA THAMS CAD KYI SKU DANG GSUNG DANG THUGS RDO RJE'I
DBYINGS PHYAG RGYA LA ZHUGS PAR BSAMS LA BSNYEMS PA DANG

BCAS PAS RDO RJE BSOR ZHING BADZRA SATVA HAm ZHES BRJOD PAR
BYA'O, ,DE NAS RANG GI SNGAGS BADZRA DHARMA ZHES BRJOD PAS RANG
GI LHA RDO RJE CHOS SKU MDOG DMAR SKYA SANGS RGYAS THAMS CAD KYIS
BRGYAN PA, STOD DANG SMAD PA TI'I TSI GU MNABS PA, G-YON PA'I RDO
RJE KHU TSUR GYIS THUGS KAR PADMA'I SDONG BU 'DZIN

CING PHYAG G-YAS PAS KHA 'BYED PA'I TSUL DU MDZAD PA, SNA TSOGS
PADMA'I STENG DU ZLA BA'I DKYIL 'KHOR LA BZHUGS PAR RANG NYID
BSAMS LA 'DI SKAD CES BRJOD PAR BYA'O, ,MA H'A SA MA YA SATV'A
HAm, RANG GI DAM TSIG GI PHYAG RGYA BCINGS LA 'DI SKAD CES KYANG
BRJOD PAR BYA'O, ,SA MA YO&HAm, DE

NYID GYIS SNYING GA DANG, DPRAL BA DANG, LKOG MA DANG, SPYI BOR
BYIN GYIS BRLAB PAR BYA'O, ,SA MA YA SATVA AA DHI TIshthA SVA
M'Am, DE NAS RANG GI LHA'I PHYAG RGYA CHEN PO BCINGS LA RANG GI
SNYING PO BADZRA DHARMA DANG SNGAGS AOm BADZRA DHARMA HR'I:ZHES
BYA BA YANG BZLAS PAR BYA'O, ,DE NAS SA MA YA AA:ZHES BRJOD DE,

@314A *, ,MDUN DU ZLA BA'I DKYIL 'KHOR SPRUL LA BADZRA DHARMA AA,
ZHES BYA BA 'DIS DE'I STENG DU PADMAR BDAG NYID DBAB PAR BYA'O,
,DE NAS PADMO& HAm, ZHES PADMA'I NGA RGYAL DU RNAM PAR BSGOMS LA,
PADMA DE NYID BADZRA nE TRO&HAm, ZHES ZLOS SHING RDO RJE CHOS SU
BSGOM PAR BYA'O, ,DE NAS YE SHES SEMS

DPA' RDO RJE LCAGS KYU DANG, ZHAGS PA DANG, LCAGS SGROG DANG,
'BEBS PA'I LAS KYI PHYAG RGYA DANG, SNYING PO DE RNAMS KYIS DE
NYID DU DGUG PA DANG, GZHUG PA DANG, BCING BA DANG, DBANG DU
BYA'O, ,BADZRA AAm GU SHA DZA: BADZRA P'A SHA H'Um, BADZRA SPHO
tA BAm, BADZRA GHAndE HO:, DE RNAMS KYI LAS KYI

PHYAG RGYA NI, MDZUB MO LCAGS KYU BCING BA NI, ,MTHE'U CHUNG LAS
TE LCAGS KYU CHE, ,MKHRIG MA MDUD PA MDZUB GNYIS GDUB, ,RGYAB
GNYIS KYANG NI BSNYEMS TE MNAN, ,DE NAS BCOM LDAN 'DAS RDO RJE
CHOS KYI DAM TSIG GI PHYAG RGYA RDO RJE BSDAMS PA LAS, MTHE BO
GNYIS GSHIBS TE MDZUB

MO GNYIS BKUG LA PADMA LTA BU DANG, BADZRA DHARMA DRi SHYA ZHES
BYA BA 'DIS BLTA BAR BYA'O, ,YE SHES SEMS DPA' DE MTHONG NAS,
,RANG GI LUS LA RAB TU BSGOM, ,YANG DAM TSIG GI PHYAG RGYA DE
NYID DANG, DZA: H'Um BAm HO:, ZHES BRJOD PAS RANG GI LUS LA DGUG
PA DANG, GZHUG PA DANG, BCING BA

DANG DBANG DU BYA'O, ,SA MA YA STVAm ZHES BRJOD PAS, RGYAB TU ZLA
BA GRUB NAS NI, ,SA MA YA STVAm AA HAm BRJOD, DER BDAG SEMS DPA'I
LUS SU BSGOM, ,BADZRA DHARMA ZHES BYA BA'I SNYING PO DANG, AOm
BADZRA DHARMA HR'I: ZHES BYA BA'I SNGAGS KYANG BRJOD PAR BYA STE,
DE NAS LCE LA RDO RJE BSAMS LA SARBA K'A RI ZHES

CHOS KYI PHYAG RGYA DGOD PAR BYA'O, ,DE NAS SNYING GAR ZLA BA LA
RDO RJE SNA TSOGS BSAMS LA, LAS KYI PHYAG RGYA BCING BAR BYA'O,
,RDO RJE KHU TSUR BCINGS TE GAR BYAS NAS G-YON PA'I RDO RJE KHU
TSUR GYIS, PADMA'I SDONG BU 'DZIN CING PHYAG G-YAS PAS PADMA KHA
'BYED PA'I TSUL DU MDZAD PA NI LAS KYI PHYAG

RGYA'O; ,DE NAS PHYAG RGYA CHEN PO BCING BA NI RANG GI SNYING GAR
SEMS DPA'I RDO RJE BSAMS LA SKU MDOG DANG, PHYAG MTSAN DANG,
BZHUGS TSUL LA SOGS JI LTA BA BZHIN DU BSGOM MO, ,DAM TSIG GI
PHYAG RGYA BCING BA LA NI SUR TA STVAm ZHES BRJOD PAR BYA'O, ,DE
NAS RANG GI LUS LA RDO RJE BSDU BA'I

@314B PHYAG RGYA BCINGS TE, DZA: H'Um BAm HO:, ZHES BRJOD DE, YID
KYIS LEGS PAR SBYOR BA YIS, ,SANGS RGYAS THAMS CAD GZHUG PAR BYA,
,DE NAS SPYOR BA 'DIS, DE RNAMS KYI RANG GI DAM TSIG DANG, CHOS
LAS DANG, PHYAG RGYA CHEN POS RGYAS GDAB PAR BYA'O, ,RDO RJE
DBYINGS KYI DAM TSIG

GI PHYAG RGYA BCINGS LA, BADZRA DH'A TU DRi SHYA DZA: H'Um BAm
HO:, SA MA YA STVAm SA MA YA STVAm AA HAm, ZHES BRJOD DO, ,DE NAS
BADZRA DH'A TU, ZHES LAN GSUM BRJOD LA, AOm SARBA TA TH'A GA TA
MA H'A YO GE SHVA RA H'Um, ZHES BYA BA BCOM LDAN 'DAS RNAM PAR
SNANG MDZAD KYI SNGAGS LAN GSUM BRJOD PAR

BYA'O; ,DE BZHIN DU MI BSKYONG [*BSKYOD?] PA DANG, RIN CHEN
'BYUNG LDAN DANG, 'OD DPAG TU MED PA DANG, DON YOD GRUB PA'I
PHYAG RGYA BCINGS LA 'DI SKAD CES BRJOD DO, ,BADZRA DH'A TU DRi
SHYA DZA: H'Um BAm HO:, SA MA YA STVAm SA MA YA STVAm AA HAm,
ZHES BYA BA DANG, BADZRA DH'A TU ZHES BYA BA SPYI'I SNYING PO LAN

GSUM BRJOD PAR BYA ZHING, AOm BADZRA SATVA H'Um, NYES BYA BA MI
BSKYOD PA'I SNYING PO DANG, AOm BADZRA RATNA TR'Am, ZHES BYA BA
RIN CHEN 'BYUNG LDAN GYI SNYING PO DANG, AOm BADZRA DHARMA HR'I:,
ZHES BYA BA 'OD DPAG TU MED PA'I SNYING PO DANG, AOm BADZRA KARMA
A'A:, ZHES BYA BA DON YOD GRUB PA'I SNYING PO YANG LAN

GSUM BRJOD PAR BYA'O, ,DE RNAMS KYI DAM TSIG GI PHYAG RGYA NI,
RDO RJE BSDAMS PA LTAR BYAS LA, GUNG MO MYU GU LTAR MNYAM
BSGRENG, ,GUNG MO NANG DU GSHIBS PA NI, ,SANGS RGYAS GNYIS PA'I
YIN PAR BSHAD, ,GUNG MO RIN CHEN 'DRA BA DANG, ,GUNG MO PADMO
'DRA BAR DGUG ,SANGS

RGYAS LNGA PA'I PHYAG RGYA NI, ,DE BZHIN MDZUB GNYIS BKUG PA'O,
,DE BZHIN GSHEGS PA'I DAM TSIG GI PHYAG RGYA BCING BA LA NI, SA
MA YA STVAm, ZHES BRJOD PAR BYA'O, ,DE BZHIN GSHEGS PA RNAMS KYI
LJAGS LA CHOS KYI PHYAG RGYA DGOD PAR BYA STE, BADZRA DZNY'A NA
ZHES BYA BA NI, SANGS RGYAS RNAMS

KYI PHYAG RGYA YIN NO, ,SNGA MA BZHIN DU LJAGS LA RDO RJE BSAMS
LA SBYAR RO, ,DE NAS, LAS KYI PHYAG RGYA BCINGS PA NI, ,RDO RJE
KHU TSUR DAM BCINGS TE, ,MNYAM PAR BZHAG PAS GNYIS SU DBYE, ,RDO
RJE'I PHYAG RGYA GNYIS BCINGS TE, ,DE NAS BCING BAR RAB TU BSHAD,
,G-YON PA'I RDO RJE MDZUB MO NI, ,

@315A *, ,G-YAS PA'I NANG DU BSGRENG BAR BYA, ,BYANG CHUB MCHOG
GI PHYAG RGYA CHE, ,SANGS RGYAS BYANG CHUB SBYIN BYED PA'O, MI
G-YO BA YI SA REG PA, ,RIN CHEN GYI NI MCHOG SBYIN PA'O, ,TSE
DPAG MED PA'I TING 'DZIN MCHOG ,GDON MI ZA BA'I MI 'JIGS SBYIN,
,DE NAS PHYAG RGYA CHEN PO BCING BA NI SNYING

GAR SEMS DPA' RDO RJE BSGOMS TE, BCOM LDAN 'DAS RNAM PAR SNANG
MDZAD NI SKU MDOG DKAR PO SENG GE'I GDAN LA RDO RJE'I SKYIL MO
KRUNG GIS BZHUGS PA, BYANG CHUB MCHOG GI PHYAG RGYAS RDO RJE RTZE
MO LNGA PA BSNAMS PA NYI MA'I 'OD MNGA' BA, DAR LA'I STOD G-YOGS
DANG SMAD G-YOGS MNABS PA, RIN PO CHE'I

COD PAN DANG, DAR DBYANGS KYIS DBANG BSKUR BA DANG LDAN PA ZHAL
BZHI PA, ZHAL DKAR PO SHAR PHYOGS SU GZIGS PA'O, ,DE BZHIN DU MI
BSKYOD PA DANG, RIN CHEN 'BYUNG LDAN DANG, SNANG BA MTHA' YAS
DANG, DON YOD GRUB PA YANG SKU MDOG SNGON PO DANG, SER PO DANG,
DMAR

PO DANG, LJANG GU'O, ,GDAN NI GLANG PO CHE DANG, RTA DANG, RMA
BYA DANG, NAM MKHA' LDING LA GO RIMS BZHIN DU RDO RJE SKYIL MO
KRUNG DU BZHUGS PA, RDO RJE DANG, RIN PO CHE DANG, PADMA DANG,
SNA TSOGS BSDAMS PA, NYI MA'I 'OD MNGA' BA, RIN PO CHE'I COD PAN
DANG DAR DBYANGS

KYIS DBANG BSKUR BA DANG LDAN PA, ZHAL GCIG PA'O, ,DE LA RNAM PAR
SNANG MDZAD KYI GNAS NI SPYI GTZUG YIN NO, ,MI BSKYOD PA DANG RIN
CHEN 'BYUNG LDAN DANG SNANG BA MTHA' YAS DANG DON YOD GRUB PA'I
GNAS NI SNYING GA DANG, DPRAL BA DANG, LKOG MA DANG, SPYI BO
RNAMS YIN NO, ,DE NAS RDO RJE

SEMS MA'I PHYAG RGYA DANG, SATVA BADZRI AA DHI TIshthA SVA M'Am
ZHES BYA BAS SNYING GAR BYIN GYIS BRLABS LA, SNYING GA'I ZLA BA
LA RDO RJE RTZE LNGA PA'I GZUGS SU DE BSAM PAR BYA'O, ,RDO RJE
RIN CHEN MA'I PHYAG RGYA DANG, RATNA BADZRI AA DHI TIshthA SVA
M'Am ZHES BYA BAS RDO RJE RIN CHEN MA NI DBANG BSKUR BA'I GNAS SU
RDO RJE RIN PO

CHE'I RNAM PAR RO, ,RDO RJE CHOS MA'I PHYAG RGYA DANG, DHARMA
BADZRI AA DHI TIshthA SVA M'Am ZHES BYA BA DANG RDO RJE CHOS MA
NI LKOG MA'I PHYOGS SU RDO RJE PADMA'I RNAM PAR RO, ,RDO RJE LAS
MA'I PHYAG RGYA DANG, KARMA BADZRI AA DHI TIshthA SVA M'Am, ZHES
BYA BAS RDO RJE LAS MA NI SPYI BOR SNA TSOGS RDO RJE'I PHYAG RGYA
DANG LDAN PAR

@315B BSKYED PAR BYA'O, ,DE NAS AOm BADZRA DHARMA SA MA YA MA NU
P'A LA YA, BADZRA DHARMA YA TVE NO PA TIshthA, DRi dHO ME BHA BA,
SU TOshYO ME BHA BA, AA NU RAKTO ME BHA BA, SU PO shYO ME BHA BA,
SARBA SIDDHI MME PRA YATZTSA, SARBA KARMA SU TZA ME, TZITTAm SHRE
YA: KU RU H'Um, HA HA HA HA HO, BHA GA B'A NA, SARBA TA TH'A GA
TA BADZRA MA MME MUNYTZA,

BADZR'I BHA BA MA H'A SA MA YA SATVA AA: ZHES BYA BA YI GE BRGYA
PA LAN GSUM BZLAS PAS BRTAN PAR BYA'O, ,DE NAS RDO RJE RGYU'I LAS
KYI PHYAG RGYAS DKYIL 'KHOR SPRUL LA, SA MA YA STVAm ZHES BRJOD
DE, RDO RJE SEMS MA'I PHYAG RGYA BCINGS LA, DE NYID KYI GUNG MO
GNYIS KYIS PHRENG BA BLANGS TE, SA MA YA

H'Um; ZHES BYA BA 'DIS RANG GI SNYING GAR GNAS PA'I DKYIL 'KHOR
DU 'JUG PAR BYA ZHING, PHRENG BA DE YANG, PRA T'I TZTSA BADZRA
HO: ZHES BYA BA 'DIS RANG GI SPYI BOR DOR BAR BYA'O, ,DE NAS
PHRENG BA DES, AOm PRA TI GRiHnA TVAm MI MAm SATVA MA H'A BA LA,
ZHES BYA BA 'DIS RANG GI MGO LA BCING BAR BYA'O, ,

DE NAS AOm SATVA SVA YAN TE TZAKshU GHA tA NA, TA DA PA RU TA GHA
tA YA TI SARBA KshO, BADZRA TZAKshU RA NUTTA RA, HE BADZRA PA
SHYA, ZHES BYA BA 'DIS GDONG G-YOGS DGROL BAR BYA'O, ,DE NAS RDO
RJE LCAGS KYU NAS BRTZAMS TE DKYIL 'KHOR BLTA BAR BYA'O, ,YANG
RDO RJE SEMS MA'I PHYAG RGYA BCINGS TE, TIshthA BADZRA,

ZHES ZLOS SHIR SNYING GAR DKROL BAR BYA'O, ,DE NAS RDO RJES BYIN
GYIS BRLABS PA'I BUM PA LAS RDO RJE KHU TSUR GYIS CHU BLANGS LA,
BADZRA AA BHI shINYTZA, ZHES BYA BA 'DIS CHU'I DBANG BSKUR BA
BLANG BAR BYA'O, ,DE NAS SANGS RGYAS LNGA'I COD PAN DANG, DAR
DBYANGS KYI DBANG BSKUR BA RDO RJE DBYINGS KYI DBANG

PHYUG MA LA SOGS PAS BLANG BAR BYA'O, ,RDO RJE DBYINGS KYI DBANG
PHYUG MA'I PHYAG RGYA BCINGS LA, SPYI GTZUG TU AOm LAS RNAM PAR
SNANG MDZAD BSKYED LA 'DI SKAD CES BRJOD PAR BYA'O, ,AOm BADZRA
DH'A TV'I SHRA RI H'Um AA BHI shINYTZA M'Am, MI BSKYOD PA'I PHYAG
RGYA BCINGS LA, YI GE H'Um LAS DPRAL BA'I

STENG DU MI BSKYOD PA STE, AOm BADZRA BADZRI NI AA BHI shINYTZA
M'Am, RIN CHEN 'BYUNG LDAN GYI PHYAG RGYA BCINGS LA, YI GE TR'Am
LAS RNAB G-YAS PA'I STENG DU RIN CHEN 'BYUNG LDAN NO, ,AOm RATNA
BADZRI NI AA BHI shINYTZA M'Am, 'OD DPAG TU MED PA'I PHYAG RGYA
BCINGS LA, YI GE HR'I: LAS RGYAB TU NI 'OD DPAG TU

@316A *, ,MED PA'O; ,AOm DHARMA BADZRE nI H'Um AA BHI shINYTZA
M'Am, DON YOD GRUB PA'I PHYAG RGYA BCINGS LA YI GE AA LAS DON YOD
PAR GRUB PAR BSKYED LA 'DI SKAD CES BRJOD PAR BYA'O, ,AOm KARMA
BADZRI NI H'Um AA BHI shI NYTZA M'Am, RDO RJE THAL MO RAB BCINGS
LA, ,MTHE BOD GNYIS NI BSNOL BYAS LA, ,MDZUB

MO'I RTZE MO BKUG NAS NI, ,GUNG MO BSNYAMS PA'I TSIGS SU SBYAR,
,RDO RJE DBYINGS KYI DBANG MOR BSHAD, ,DE NYID GUNG MO RDO RJER
BYA, ,GUNG MO GNYIS NI RIN CHEN 'DRA, ,PADMOR SRIN LAG MTHE'U
CHUNG GUNG, ,LAG PA'I SOR MO RAB TU BRKYANG, ,ZHES BYA'O, ,DE'I
RJES LA AOm tUm ZHES BYA BA

DANG; RDO RJE KHU TSUR GNYIS KYIS SNYING GAR MDUD PA BCING BA'I
TSUL GYIS GO BGO BAR BYA ZHING DE BZHIN DU MGRIN PA DANG, LTAG PA
DANG, YANG SNYING GA DANG, NU MA'I BAR DANG, YANG SNYING GA DANG,
MGRIN PA DANG RGYAB DANG, DPRAL BA'I STENG DU BZHAG ,DAR DBYANGS
BCINGS PA'I TSUL DU BYAS

TE SGEG PA DANG BCAS PAS MTHA' MA LA SOGS PA NAS BKROL TE, BADZRA
TU shYA HO:, ZHES BYA BAS MNYES PAR BYAS TE, DE NAS, SANGS RGYAS
RNAMS KYI RDO RJE'I DBANG, ,DI RING KHYOD LA BSKUR BAR BYA,
,SANGS RGYAS KUN DU RAB 'GRUB PHYIR, ,RDO RJE 'DI NI KHYOD KYIS
LONG, ,AOm BADZRA AA DHI PA TI STVAm

AA BHI shINYTZA MI TIshthA BADZRA SA MA YA STVAm, ZHES BYA BA
'DIS RANG GI RDO RJE'I DBANG BSKUR BA BLANG PAR BYA'O, ,RDO RJES
RDO RJE MING GI DBANG BSKUR BA YANG RDO RJE DE RANG GI MGO LA
BZHAG LA, AOm BADZRA SATVA STVAm AA BHI shINYTZ'A MI BADZRA N'A
MA AA BHI shE KA TA, KYE RDO RJE CHE GE MO ZHES BYA BA 'DIS BLANG
BAR BYA STE, RANG GI MING

YANG GANG YIN PA DE LA KYE ZHES BYA BA DANG SBYAR BAR BYA'O, ,DE
NAS, 'DI DE SANGS RGYAS THAMS CAD KYI, ,PHYAG NA RDO RJE'I LAG NA
'DUG ,KHYOD KYIS KYANG NI RTAG TU BCANG, ,PHYAG NA RDO RJE'I
BRTUL ZHUGS BRTAN, ,AOm SARBA TA TH'A GA TA SIDDHI BADZRA SA MA
YA TIshthA AE shA TV'Am DHA RA Y'A MI BADZRA SATVA HI HI HI HI

H'Um; ZHES BYA BA 'DIS RDO RJE BRTUL ZHUGS BLANG BAR BYA'O, ,AOm
BADZRA SATVA SU SAm GRA HA DA, BADZRA RATNA MA NUTTA RAm, BADZRA
DHARMA G'A YA NEE, BADZRA KARMA KA RODBHA BA, ZHES BYA BA DE GLUR
BLANG ZHING, RE RE ZHING RDO RJE'I GAR BYAS LA, RDO RJE SGEG MO
LA SOGS PA'I MCHOD BA BRGYAD KYI LAS KYI PHYAG RGYAS YANG DAG

@316B PAR MCHOD DE, THAG PA G-YON PAS DRIL BU BLANGS LA, G-YAS
PAS RDO RJE GSOR ZHING, RDO RJE'I TSIG TU 'DI SKAD CES BRJOD PAR
BYA'O, ,tAKKI H'Um DZA, YANG RDO RJE DE RAB GI SNYING GAR STOD
PA'I TSUL GYIS 'JOG CING, tAKKI DZA: HO:, ,ZHES BRJOD PAR BYA'O,
,YI GE H'Um NYID KYIS GZUNG BAR BYAS LA,

THOG MTHA' MED PA'I SEMS DPA' NI, ,RDO RJE SEMS DPA' DGA' BA CHE,
,KUN DU BZANG PO KUN BDAG NYID, ,RDO RJE SNYEMS BDAG BDAG PO'I
BDAG ,CHOS KYI DRIL BU DKROL BAR BYA'O, ,SRID PA NGO BO NYID KYIS
DAG ,NGO BO NYID KYIS SRID BRAL BYAS, ,RANG BZHIN DAG PA'I SEMS
DPA'

MCHOG ,SRID PA'I MCHOG NI MDZAD PA YIN, ,DHARMA AA: ZHES BYA BA
NI DRIL BU'I SA BON NO, ,SRID PA'I BDE BA SHIN TU CHUNG, ,SDUG
BSNGAL CHEN PO DAG BYA'I PHYIR, ,SHIN TU BDE BA DAM PA'I THABS,
,DAM TSIG 'DI NI RTAG TU BSKYED, ,'DOD PA'I LONGS SPYOD THAMS CAD
NI, ,CI 'DOD PA NI

BSTEN BZHIN DU, ,RANG GI LHA RNAMS SBYOR BA YIS, ,BDAG DANG GZHAN
LA MCHOD PAR BYA'O, ,DE NAS DRIL BU DE KROL ZHING DAM TSIG GSUM
GYI GLU'I MCHOD PA BYA BA NI 'DI YIN TE, AOm NAM MKHA' SKYE BA'I
MTSAN NYID PHYIR, ,THOG MA MTHA' MA MED PA'I MCHOG ,RDO RJE SEMS
DPA' DENG GRUB

MDZOD, ,KUN MCHOG DNGOS PO CHEN PO STE, ,DBANG PHYUG CHEN PO LHAG
PA'I LHA, ,RDO RJE 'DZIN PA KUN GYI RGYAL, ,MI 'GYUR MCHOG TU
BDAG GRUB MDZOD, ,NYES PA MI MNGA' RTAG PA KHYOD, ,'DOD CHAGS KUN
GYI RJES CHAGS LA, ,'DOD CHAGS CHEN PO DGA' BA CHE, ,BCOM LDAN DE
NYID KYIS

GRUB MDZOD, ,SHIN TU DAG PA KUN GYI MCHOG ,GDOD NAS GROL BA DE
BZHIN GSHEGS, ,KUN DU BZANG PO KUN BDAG NYID, ,BYANG CHUB SEMS
DPA' BDAG GRUB MDZOD, ,DNGOS GRUB CHEN PO KUN GYI MCHOG ,DBANG
PHYUG CHEN PO PHYAG RGYA'I MCHOG ,GRUB PA'I RDO RJE CHER BSTOD
PA, ,RDO RJE

SNYEMS PA BDAG MDZOD CAG ,DE NAS RDO RJE CHOS KYI PHYAG RGYA CHEN
POR GNAS TE, AOm BADZRA A'ATMA KO&HAm, ZHES BYA BA 'DIS RANG
BZHIN GYIS DAG PA'I MOS PA BYAS LA, AOm SARBA SA MO&HAm, ZHES BYA
BA 'DIS BDAG MED PA'I MNYAM PA NYID KYI RANG GI LHA'I NGO BO NYID
DU BSAMS LA, JI SRID MNGON

@317A *, ,PAR GYUR PA DE SRID DU THUN BZHIR RIM PAS BSGOM PAR
BYA'O, ,BSGOM PAS SKYO NA SNYING GA'I ZLA BA'I DKYIL 'KHOR LA KUN
NAS 'KHOR BA'I TSUL DU YID KYIS BZLAS PA'I SNGAGS BRIS LA, BSAM
GTAN GYIS NI GSANG SNGAGS BZLA, ,MYUR CHES PA DANG BUL CHES DANG,
,MI GSAL

GUG SKYED NYAMS PA DANG, ,RNAM RTOG SPANGS TE BZLA BAR BYA, ,ZHES
BYA BA'I TSUL GYIS JI SRID SKYO BAR MA GYUR BA DE SRID KYI BAR DU
BRJOD PAR BYA'O, ,DE NAS PHYAG RGYA CHEN PO'AM SNGAGS GTONG 'DOD
NA YI GE BRGYA PA RDO RJE'I TSIG GAM YID KYIS BZLA'O, ,DE NAS YE
SHES SEMS DPA' YID KYIS MDUN

DU BZHUGS PAR BSAMS LA ME TOG LA SOGS PA DANG, SGEG MO LA SOGS
PAS TSUL BZHIN DU MCHOD LA BZOD PAR GSOL NAS, AOm KHYED KYIS SEMS
CAN DON KUN MDZAD, ,RJES SU MTHUN PA'I DNGOS GRUB STZOL, ,SLAR
YANG GSHEGS PAR MDZAD DU GSOL, ,BADZRA MU: ZHES BRJOD DE RDO RJE

SEMS MA'I PHYAG RGYA GYEN DU BKROL BAS GSHEGS SU GSOL LO, ,SRUNG
BA BYAS NAS MDO SDE ZAB MO BKLAG PA LA SOGS PA BYA'O, ,BDAG 'DRA
RMONGS PA GANG DAG GIS, ,'DI 'DRA LEGS PAR GA LA 'GYUR, ,MKHAS
PA'I RJES SU 'BRANGS PA'I PHYIR, ,'DI LA THE TSOM MI BYA'O,
,'PHAGS PA

RDO RJE CHOS KYI RNAL 'BYOR GCIG PA'I SGRUB THABS RDZOGS SO,
,