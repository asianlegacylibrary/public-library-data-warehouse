@151A #, ,RGYA GAR SKAD DU, ,BHA BA SAm

KR'ANTI, BOD SKAD DU, ,SRID PA 'PHO BA, 'JAM DPAL GZHON NUR GYUR
PA LA PHYAG 'TSAL LO, ,DNGOS PO MED PAS SKYE BA MED, ,DNGOS PO
MED PA DE LA NI, ,SKYE BA BLANGS PA SRID PA YIN, ,RTAG TU DNGOS
PO YOD BSAM PA, ,DE LTAR BSAM PA 'KHRUL BA YIN,,

NAM MKHA'I ME TOG DANG 'DRA BA, ,MKHA' DANG MNYAM PA'I CHOS NYID
LA, ,DE LA SKYES PA MKHA' DANG MNYAM, ,RANG BZHIN THAMS CAD MKHA'
DANG MNYAM, ,DE LTAR MKHAS PAS RTOGS PAR BYA, ,RGYU MED 'BRAS BU
MED PA DANG, ,LAS KYI DNGOS PO MED PA DANG, ,

DNGOS PO THAMS CAD 'DI LTAR MED, ,'JIG RTEN 'DI DANG PHA ROL
DANG, ,SKYE BA MED PA'I NGO BO NYID, ,DE LAS GZHAN NI SKYE BAR
BYED, ,MO GSHAM BU YI BU LA YANG, ,DE LA SU NI SKYE BAR MDZOD,
,'JIG RTEN PA 'DI SNGAR MA SKYES, ,DE LAS SUS KYANG BYAS PA MED,,

DON MED 'KHOR BA'I 'JIG RTEN NA, ,SGYU MA'I GRONG KHYER 'KHYAMS
PA BZHIN, ,YOD MED GANG YANG MING BSTAN PA, ,CHOS NYID KYI LE'U
STE DANG PO'O,, ,,RNAM RTOG LAS NI 'JIG RTEN 'BYUNG, ,RNAM RTOG
DE LAS SEMS KYANG 'BYUNG, ,SEMS LAS LUS KYANG

BYUNG BA NA, ,LUS LA BRTAG PAR GYIS TZAM NA, ,GZUGS DANG TSOR BA
MING DANG NI, ,DNGOS PO STONG NYID MED PA YIN, ,'DU BYED DNGOS PO
DE YANG MED, ,SEMS KYIS BRTAG PA GANG YANG MED, ,SEMS NI RTOG MED
NGO BO YIN, ,PHUNG PO LNGA STONG PA NYID DU BSTAN

PA'I LE'U STE GNYIS PA'O,, ,,SEMS MED PAS NA CHOS KYANG MED, ,DE
LTAR LUS DANG KHAMS KYANG MED, ,DE LTAR GNYIS MED LAM GYI NI, ,DE
NYID DU NI RAB TU BSHAD, ,'DI DAG THAMS CAD RTEN MED YIN, ,RTEN
MED DU NI RAB TU BSHAD, ,BLO NI RTEN MED

@151B BYAS NAS NI, ,DE YANG RTEN MED 'BYUNG BA'O, ,SHES RAB BSTAN
PA'I LE'U STE GSUM PA'O,, ,,SBYIN PA TSUL KHRIMS BZOD PA DANG,
,BRTZON 'GRUS BSAM GTAN SHES RAB SOGS, ,RTAG TU DE BYAS LAS KYIS
NI, ,MYUR BA'I 'DUS SU BYANG CHUB THOB, ,THABS BSTAN

PA'I LE'U STE BZHI PA'O,, ,,THABS DANG SHES RAB GNAS PA LA, ,DE
LAS SKYE BA'I BDUD RTZI NI, ,BLA MA'I BKA' YIS ZAD PA MED, ,MYUR
BA'I DUS LA RNYED NAS NI, ,THAMS CAD MKHYEN PA THE TSOM MED, ,'DI
DAG THAMS CAD MING TZAM YIN, ,MING GI KHAMS

SU RAB TU GNAS, ,BSHAD BYED DE YANG GUD DU YANG, ,BSHAD BYA DE
YANG GANG NA YOD, ,GANG LAS GANG BYUNG MING DE NI, ,GANG LAS GANG
BYUNG CHOS DE RNAMS, ,DE NI MED PAR 'GRO BA YIN, ,CHOS DE MED PAS
CHOS NYID YIN, ,MA BYUNG MING NI STONG NYID YIN, ,DE YANG

MING DU GRUB PA MED, ,CHOS RNAMS THAMS CAD MING MED PA, ,MING MED
DU NI SHIN TU GSAL, ,DE LTAR RNAM RTOG GANG BYUNG BA, ,DE YANG
STONG NYID RNAM RTOG YIN, ,MIG GIS MTHONG BA'I GZUGS DE NI, ,DE
NYID MKHYEN PAS YOD PAR BSHAD, ,BRDZUN GYI NGA RGYAL 'JIG RTEN

PA, ,KUN RDZOB SEMS PA BRTEN PA YIN, ,RTEN 'BREL 'DZOM PAS MTHONG
BA GANG, ,DER SNANG STON PA 'DREN PA YIN, ,'DZIN PA SPYOD PA'I SA
YOD PAR, ,DON DAM PA YI BLO MA YIN, ,MIG GIS GZUGS NI MTHONG MI
'GYUR, ,SEMS CHOS DE YANG YOD MI 'GYUR, ,

GANG SNANG THAMS CAD BRDZUN DU BSHAD, ,'JIG RTEN PAS NI GANG
SPANGS PA, ,DE NI DON DAM YIN PAR BSHAD, ,BDEN PA GNYIS BSTAN
PA'I LE'U STE LNGA PA'O,, ,,DBU MA SRID PA'I 'PHO BA ZHES BYA BA
'PHAGS PA KLU SGRUB KYIS MDZAD PA RDZOGS SO,, ,,

