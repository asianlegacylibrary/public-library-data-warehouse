@67A #, ,RGYA GAR SKAD DU, ,BADZRA T'I KshnA
YA M'A RI S'A DHA NAm N'A MA, BOD SKAD DU, GSHIN RJE GSHED RDO
RJE RNON PO ZHES BYA BA'I SGRUB THABS, ,DPAL RDO RJE SEMS DPA' LA
PHYAG 'TSAL LO, ,DAM TSIG SEMS

CAN DON BYED CING, ,NAN TAN YE SHES PHYIR MI LDOG ,MAR GAD LJANG
GU'I MDOG 'DRA LA, ,RAB TU DANG BAS BTUD BYAS TE, ,BRTUL ZHUGS
THOGS PA MED PA YIS, ,LAS KYI DON KUN RAB 'GRUB PHYIR, ,DGRA NAG
RGYUD LA NYER BSTEN NAS, ,PHRAG DOG RDO RJE'I SGRUB THABS BSHAD,
,DPAL LDAN G-YO SGYU

@67B MED PA YIS, ,BLA MA MGON LA BTUD SBYANGS TE, ,BUM SOGS DBANG
NI THOB NAS KYANG, ,DAM BCAS NAS NI BSGRUB PAR BYA, ,RANG NYID
LHAG PA'I LHAR DMIGS TE, ,SNYING GAR RI BONG CAN GYI DKYIL,
,DHRI: YIG 'OD ZER LNGA LDAN LAS, ,ZHING GNYIS MA LUS SBYANG BAR
BYA, ,KHYAD PAR YUL LA BRTEN

NAS KYANG, ,PHRA RAB LUS KYI PHYAG 'TSAL BYA, ,TZA RTZI LA SOGS
RNAM 'PHRUL GYIS, ,PHYI NANG GSANG BA'I MCHOD PA BYA, ,SDIG SOGS
DAG PAR BYAS NAS KYANG, ,RJE BTZUN PA NI MKHA' LA GSHEGS, ,DON
DAM KUN RDZOB BYANG CHUB SEMS, ,TSANGS PA'I GNAS DANG STONG PA
BSGOM, ,AOm SH'U N+YA T'A

DZNY'A NA BADZRA SVA BH'A WA A'ATMA KO&HAm, NYI DKYIL 'OD ZER
LNGA LDAN PA'I, ,H'Um LAS SRUNG BA'I 'KHOR LO BSAM, ,PADMA'I
STENG DU NYI MA STE, ,DH'I: LAS AUTPALA RAL GRIR GYUR, ,SPRO
BSDUS SKU GSUNG THUGS BCUG STE, ,GYUR PAS PHRAG DOG GSHIN RJE
GSHED, ,MAR GANG LJANG GU LTA BUR MDZES, ,SDO DANG

DKAR BA G-YAS G-YON ZHAL, ,RANG 'DRA YUM NI CUNG ZAD SKEM,
,'KHYUD CING YANG DAG MDZES PAR LDAN, ,GRI GUG RAL GRI 'KHOR LO
DANG, ,THOD PA RIN CHEN CHU SKYES 'BAR, ,STONG SMAD GLANG CHEN
STAG LPAGS BSNAMS, ,RTOG MED GO CHA PHRENG BAR DBYANGS, ,GLU
BRGYAD PHUt SGRA MCHE BA GTZIGS, ,

ME DKYIL NANG NA BZHUGS PA LA, ,SKU GSUNG THUGS LA RDO RJE GSUM,
,SKYE MCHED DRUG LA BYANG CHUB SEMS, ,DBANG BSKUR SPYI BOR GSHIN
RJE GSHED, ,SGO BZHI'I SNGAGS KYI BYIN GYIS BRLABS, ,RNAM 'PHRUL
MCHOD PA BSAM MI KHYAB, ,PHRAG DOG RDO RJE'I NGO BO KHYOD, ,GSHIN
RJE GSHED PO

LAS KUN BYED, ,SKU YI RDO RJE RAB 'DRA BA, ,RAL GRI PHYAG LA
PHYAG 'TSAL BSTOD, ,RLUNG DANG MES NI PADMA SBYANGS, ,YE SHES ZHU
BA GSUM BYIN BRLAB, ,RDO RJE SBU GUS MCHOD BYAS PAS, ,SANGS RGYAS
THAMS CAD MNYES PAR 'GYUR, ,SPRO DANG BSDU BA'I RNAL 'BYOR NI,
,KUN RDZOB BDEN PA BLA MED YIN, ,

KHAB LEN RDO YI RNAM PA LTAR, ,BDE BA'I YE SHES 'DZIN BYED PA,
,CHOS KUN RO GCIG PA YIN TE, ,NAN TAN YE SHES ZHES BYA'O, ,RGYUD
RGYAL GSANG BA 'DUS SOGS KYI, ,DGONGS PA BSKYED DANG RDZOGS PA'I
RIM, ,RGYUD GZHUNG THAMS CAD 'GAL MED 'DIS, ,'GRO RNAMS NYE BAR
'TSO GYUR CIG ,

@68A *, ,GSHIN RJE GSHED RDO RJE RNON PO ZHES BYA BA'I SGRUB
THABS, SLOB DPON CHEN PO MAR ME MDZAD KYIS MDZAD PA RDZOGS SO,,
,,RNAL 'BYOR PA PRADZNY'A SHR'I DZNY'A NA K'I RTIS RANG 'GYUR DU
MDZAD PA'O,, 