@154B #,, ,,RGYA GAR SKAD DU, A'A NANDA TZAKSHU N'A MA t'I K'A, BOD
SKAD DU, DGA' BA'I SPYAN ZHES BYA BA'I RGYA CHER 'GREL PA, DPAL
RDO RJE MKHA' 'GRO LA PHYAG 'TSAL LO, ,RNAL 'BYOR MA YI RGYUD
RGYAL KUN, ,RGYAL DBANG RMAD BYUNG RMAD DU BYANG, ,DE NYID RGYA
MTSO DPAL THIG LE, ,

GANG GSUNG DE LA PHYAG 'TSAL LO, ,DE NAS GSANG BA BSHAD BYA BA,
,ZHES BYA BA TSIGS SU BCAD PA DE'I DON NI DANG PO RGYAL PO CHEN
PO AINDRA BH'U TI'I ZHAL SNGA MAN CHAD BLA MA GRUB PA THOB PA ZAM
MA CAD PA'I RIM PA LAS, DBANG BSKUR BA DANG MAN NGAG RNYED PA'I
MKHAS PA CHEN PO RGYAL PO'I

DBANG PO'I RGYAL PO MCHOG GI BLA MA KHA CHE'I MKHAN PO DPAL RIN
CHEN RDO RJE'I ZHABS KYI PADMA'I BKA' DRIN JI LTAR THOS PA DE
BDAG NYID DRAN PA'I DON DU BRIS PA LA SKYON CI, YANG NA DAM PA
SLOB DPON MA BOD YUL DBUS SU SKYES PA'I DGE SLONG RIN CHEN RGYAL
MTSAN GYIS DPAL PHYAG RGYA CHEN

PO'I THIG LE'I RGYUD KYI SBYOR BA DRUG GI DON DAM PA'I BSKYED RIM
DANG RDZOGS RIM JI LTAR LAGS ZHES BSKUL BA BYAS PA DE'I DON DU
BSHAD PA'I PHYIR JI LTA BAR BRIS PA LA SKYON GANG, GANG GI PHYIR
MKHAS PA RNAM PAR ZHES SDANG, YANG NA LOG PA'I SHES PA DANG LDAN
PA'I LONG BA RNAMS LAM RAB STOR

BA'I PHYIR BDAG GIS DE LA DGA' BA'I MIG SBYIN PA DE LA YON TAN
GYI DON LAS GZHAN SKYON MED DO, ,DA NI GANG ZHES PA'I DON DPYAD
PAR BYA'O, ,DE NAS ZHES BYA BA'I SGRA NI DE'I 'OG TU ZHES BYA
BA'O DON NO, ,DPAL DGYES PA'I RDO RJE YE SHES KYI RGYA MTSO 'BUM
LNGA'I BDAG NYID KYI RGYUD LAS,

RGYAL PA'I MNGA' BDAG DPAL RDO RJE SEMS DPA' BCOM LDAN 'DAS RANG
BZHIN SBYOR BA'I NGO BO BDE PA CHEN PO'I DGA' BA'I GNAS NA BZHUGS
PA LA, RDO RJE MKHA' 'GRO MA BYE BA PHRAG BDUN CU RTZA GNYIS KYI
GRANGS KYI 'KHOR GYI DBUS NAS BTZUN MO DPAL LEGS DBYES DBANG MOS
ZHUS

@155A *, ,PA'I NGOR MDZAD NAS, DPAL PHYAG RGYA CHEN PO'I THIG LE
PHYI MA'I RGYUD RNAL 'BYOR MA'I RGYUD KYI DBANG PO'I RGYAL PO
MCHOG GI GSANG BA RNAM DU BYUNG BA, YE SHES BDUD RTZI'I 'BRAS BU
SHIN TU SMIN PAS BKA' STZAL TO, ,YANG NA DBANG PO'I RGYAL PO'I
RGYUD 'DI LAS THAMS CAD

KYI RGYUD DANG, DBANG BSKUR BA'I LE'U GNYIS KYI 'OG TU SBYOR BA
DRUG GI RNAM PAR SHES PA'I DON DAM PA BSHAD PA NI DE'I 'OG TU
ZHES BYA BA'I DON TO, ,DE'I PHYIR GSANG BA YIN NO, ,YANG NA NYAN
THOS LA SOGS PAS MA RNYED PA'I PHYIR DE NI GSANG BA'O, ,RTOGS PAR
DKA' BA'I RDO RJE'I TSIGS

BCAD RNAMS PHYI MA'I RIM PAS GSAL BA DE NI BSHAD PA'I DON TO,
,DON NI CHOS KYI PHYAG RGYA'I YE SHES RANG BZHIN DGA' BA SNA
TSOGS PA'I THAMS KYIS RNYED PA'O, ,DE NI YI GE'I DON TO, ,DA NI
DER BSTAN PA'I KUN DU YAN LAG GI DON BSHAD PAR BYA STE, BYA BA'I
RGYUD LA SOGS PA LAS

GZHAN PA'I RAB MCHOG GI LAM SHES RAB THAMS KYI SBYOR BA'I MTSAN
NYID DE, DE NAS KYI DON TO, ,SHES RAB DANG THAMS MNYAM PAR SBYOR
BA'I YAN LAG DANG LONGS SPYOD DANG DBANG GIS RANG GI SNYING GA'I
PADMA'I LTE BA'I NANG DU, ZLA BA DANG RDO RJE DANG SA BON GYIS
BSKYED PA'I RIM PA'I SKU

MDOG DANG PHYAG MTSAN LA SOGS PA'I LHA'I RNAM PA SGOM PA DE NI
GSANG BA'O, ,DE LHA'I RNAM PA LA SGYU 'PHRUL CHEN PO'I YE SHES
GNYIS SU MED PA'I RNAM PA SHES RAB KYI PHYAG RGYA LA SGOM PA DE
NI BSHAD PA'I DON TO, ,DA NI SNGAR BSHAD PA'I SNYING PO'I DON
BSHAD PAR BYA STE, DE NAS

NI SHES RAB DANG THABS KYI 'OG TU STE, RNAM PAR SMIN NAS RGYU
MTHUN PA LA SOGS PA'I 'BRAS BU RNYED DO, ,RGYU'I RAB DE NI 'KHOR
BA DANG MYA NGAN LAS 'DAS PA'I MTSAN NYID KYI PHYIR RO, ,CI'I
PHYIR 'KHOR BA DANG MYA NGAN LAS 'DAS PA'I MTSAN NYID CE NA, KUN
BRTAGS DANG GZHAN

DBANG GI GZUNGS KYI PHYIR RO, ,GZHAN LA BRTEN TE SKYE BA'I PHYIR
GZHAN DBANG NGO, ,GZHAN GYI SGRA NI RTEN CING 'BREL PAR 'BYUNG
BA'O, ,DE LTAR YANG THAMS CAD MKHYEN PAS, GANG ZHIG RTEN 'BYUNG
DE NI SKYE BA MIN, ,ZHES GSUNGS SO, ,RANG GI NGO BO DANG BRAL
BA'I PHYIR KUN BRTAGS

@155B SO, ,GCIG DANG DU MAS RNAM PAR DPYAD NA DON DAM PAR PHYI
ROL GYI DNGOS PO'I NGO BO NYID NI RNYED PA MA YIN NO, ,MI RNYED
PA'I PHYIR THAMS CAD STONG PA'I NGO BO STE, NAM MKHA' BZHIN NO,
,JI LTAR LOG PA'I SHES PA DANG LDAN PA'I LONGS SPYOD PA'I MIS CI
YANG MED PAR SHES PA DE LTAR MA YIN NO, ,

CI YANG MED PA'I PHYIR THAR PA'I DON DU 'BAD PA'I 'BRAS BU MED
PAR 'GYUR RO, ,BSOD NAMS KYI LAS SU BYA BA'I DGE BA'I RTZA BA LA
SOGS PA DON MED PAR 'GYUR RO, ,DON MED PA'I PHYIR THAR PA RNYED
PAR MI 'GYUR RO, ,DE LTAR NI RIGS PA MA YIN NO, ,SBYIN PA LA SOGS
PA'I RTOG PA RNYED

NA YANG DE BZHIN DU BCOS PA MA MA YIN NO, ,DE LTAR NA YANG SLOB
DPON CHEN PO DPAL RIN CHEN RDO RJE'I ZHAL SNGA NAS MDZAD PA'I
RDZOGS PA'I RIM PA LA, DGE BA'I TSOGS NI RGYU YI PHYIR, ,BDE BAR
GSHEGS PA'I LAM YIN NO, ,'DI NI THAR PA BCOS MA MIN, ,RANG BZHIN
YE SHES MTSAN

NYID DO, ,GANG PHYIR BSOD NAMS GYIS [*KYIS] RNYED SKYE BA MIN,
,BSOD NAMS DE LAS SKYE BA MIN, ,ZHES 'BYUNG NGO, ,DE BZHIN DU
SHES RAB DANG THABS 'KHOR BA DANG MYA NGAN LAS 'DAS PA, KUN
BRTAGS DANG GZHAN DBANG RNAM PAR SMIN PA DANG, RGYU MTHUN PA'I
'BRAS BU YONGS SU SHES NAS,

YONGS SU GRUB PA'I DRI MA MED PA RNYED KYI SKYE BA MA YIN NO, ,DE
LTAR YANG GSANG BA'I NGO BO'I RIM PA DE KHO NA NYID GRUB PA LAS,
DBANG PO SDE TSAN NANG DU BZHUGS, ,'KHOR BA'I SA BON MA RDZOGS
MOD KYI SKYE BA MED, ,DKA' BA'I DNGOS PO'I SBYOR BA YIS, ,NAM
MKHA' DANG MNYAM DES NI BSIL

BA MYONG, ,ZHES 'BYUNG NGO, ,DE BZHIN DU SLOB DPON CHEN PO 'PHAGS
PA KLU SGRUB KYI ZHAL LNGA NAS, 'KHOR BA YONGS SU SHES PA NI,
,MYA NGAN 'DAS ZHES BRJOD PA YIN, ,ZHES BSHAD DO, ,RGYAL PO CHEN
PO AINDRA BH'U TI'I ZHAL SNGA NAS, MYA NGAN 'DAS PA YONGS SHES
PA, ,DE NI YE

SHES RANG BZHIN MKHA', ,ZHES BSHAD DO, ,SLOB DPON KI LA RI BA'I
ZHAL SNGA NAS NI, ,SRID DANG MYA NGAN 'DAS PA YONGS SHES NA, RTOG
PA MED PA'I BDE BA CHEN PO ZHES BSHAD DO, ,SLOB DPON KONGKA NA'I
ZHAL SNGA NAS NI, SRID DANG MYA NGAN 'DAS DAG PA'I, ,SKAD CIG
TZAM

@156A *, ,GYIS 'DRA MED SKYE, ,ZHES BSHAD DO, ,DPAL RNAL 'BYOR MA
THAMS CAD KYI SNYING PO'I RGYUD LAS NI, SKYE BA DANG NI 'GAG PA
MED, ,RGYUD DANG DPE DANG BRAL BA NI, ,SRID DANG MYA NGAN 'DAS
MED PA, ,DE NI 'DRA MED BLO GROS CHE, ,ZHES GSUNGS SO, ,DE NI DE
NAS

GYI DON TO, ,PHYI'I SHES RAB MI DGOS PAR 'DZUMS PA DANG 'BYED PA
LA SOGS PA'I SHES RAB KYI SOGS GTUM MO RANG GI MTSAN NYID SHES
RAB YE SHES LAS KUN RDZOB BYANG CHUB KYI SEMS 'BYUNG BA DE NI
GSANG BA'O, ,DE'I RDO RJE'I RTZA BA'I LTE BA'I SNYOMS PA'I DAM
TSIG GI PHYAG RGYA YE

SHES KYI TSOGS TE BSHAD PA'I DON TO, ,DA NI RANG BZHIN GYI DON
BSHAD DO, ,DE NAS ZHES BYA BA NI RNAM PAR SMIN PA DANG RGYU MTHUN
PA'I 'BRAS BU'I 'OG TU YONGS SU SHES PAS DRI MA MED PA 'BYUNG BA
YIN NO, ,YONGS SU BOR NAS MA YIN NO, ,DE GNYIS YOD PA'I PHYIR RDO
RJE RIN

CHEN GYI BRTA KA'I YE SHES KYI RLUNG 'GOG PAS DRI MA MED PA RNYED
DO, ,DE NI GSANG BA'O, ,DE RNYED PA TZAM GYIS CHOS THAMS CAD MI
DMIGS PA DBA' RLABS DANG BRAL BA'I RNAM PA'I NGO BO, ,YANG DAG
DRI MED MCHOG GI 'OG GI RANG BZHIN PHYAG RGYA CHEN PO'I YE SHES
KYIS THAMS CAD

MTHONG PA STE, DE NI BSHAD PA'I DON TO, ,DA NI YI GE RE RE LA
SBYOR BA DRUG GI DGA' BA DANG SKAD CIG DANG LDAN PA'I DON BSHAD
DO, ,CHAR YANG THIG LE ZHES BYA BA LA SOGS PA LA CHAR YANG NI DUS
SO, ,YANG NA CHAR YANG DUS SBYOR GANG DANG GANG SBYOR, TA'I YIG
'BRU DANG RA'I YIG

'BRU GNYIS SU SBYOR RO, ,TA'I YIG 'BRU NI 'DZIN MA SHES RAB KYI
NGO BO RNAM PAR 'JOMS PA'I GZUGS SO, ,RA'I YIG 'BRU NI RO MA
THABS KYI NGO BO RNAM PAR SMIN PA'I GZUGS SO, ,DE DAG SBYOR BAR
BYED PA'I PHYIR SBYOR BA MDZAD PA RTOG MED MA RNAM PA'I MTSAN
NYID KYI NGO BO

RLUNG GI GNAS NA BZHUGS SO, ,RLUNG GI 'KHOR BA NI LTE BA NAS
RKANG PA'I MTHIL GYI BAR DU'O, ,DE LTA MA YIN DGONGS NA NI SKYON
CHEN PO 'BYUNG BAR 'GYUR TE, DE NI 'BREL PA'O, ,'DZIN MA DANG RO
MA DANG RTOG MED MA NI GSANG BA'I PADMA'I SNYING PO LAS SKRA'I
RTZE MO STONG GI CHA TZAM YANG PHYI

@156B ROL DU MI 'GRO'O, ,MI 'GRO BAS NA GANG GI PHYIR, 'KHOR LO
DRUG DRANGS RLUNG GI 'KHOR LO'I RTZA DANG DGA' BA RNAMS GZHAN
GANG DU GNAS PAR 'GYUR, DE BAS NA RLUNG GI 'KHOR LO RAB KYI GNAS
NI GSANG BA'I PADMA'I LTE BA'I NI RIGS PA'I GZHUNG LUGS SO, ,DE
NI RDZOGS PA'I RIM PA'I

PHYOGS SO, ,BSKYED PA'I RIM PA'I LUGS BDE BA CHEN PO'I 'KHOR
LO'O, ,GANG GI PHYIR THAMS CAD 'BYUNG BA'I GNAS SO, ,'BRAS BU
SBYIN PA'O, ,'BRAS BU RNYED PA'I DON DU DANG PO 'DI LTAR BSGOM
MO, ,LTE BA'I RTZA BAR YAm YONGS SU GYUR PA'I RLUNG GI DKYIL
'KHOR GZHU LTA BU

MDOG SNGON PO DE'I STENG DU RAM YONGS SU GYUR PA LAS ME'I DKYIL
'KHOR GRU GSUM LTA BU MDOG DMAR PO, ,RLUNG BSKYOD PAS LTE BA'I
PADMA'I YE SHES KYI ME 'BAR BA'I 'OD KYI GZUGS KYIS CHOS KYI
'KHOR LO NA BZHUGS PA'I DE BZHIN GSHEGS PA RNAMS BSREGS NAS,
LONGS SPYOD LAM

DU AU RGYAN GYI 'DU SHES GSER SGO'I NANG MTSAMS KYI BU GA'I BDE
BA CHEN PO'I 'KHOR LOR BZHUGS TE, RANG GI 'OD KYIS BDUD RTZI ZHU
BAR BYAS NAS, DE NYID KHYER TE ZHI BA'I GZUGS KYIS SNGAR BSREGS
PA RAB TU TSIM PAR BYAS NAS LTE BA'I PADMAR BZHUGS SA BYED DO,
,DE LAS CHAGS PA CHEN

PO'I YID DANG LDAN PAR 'GYUR RO, ,CHOS THAMS CAD KYI STENG NA
GCIG GI NGO BOR SHES SO, ,SHIN TU YANG BSAM PAR BYED DO, ,GANG
GIS 'DI KUN RDZOB CHAR YANG GI DON GYIS SO, ,CHAR YANG GNYIS SU
GYES PA'I DON RAB TU NYE BA'I GNAS BYED DO, ,RGYU YANG SBYIN NO,
,THIGS PA MNGON PAR

'BYUNG BA LA'O, ,DE NI RTZA DANG YI GE SBYOR BAS AA'I YIG 'BRU
'BYUNG BA YIN NO, ,'BYUNG BA NI 'DIR 'GRO BAR SHES PAR BYA'O,
,GANG ZHIG AA'I YIG 'BRU BYANG CHUB SEMS KYI NGO BO RTAG TU RLUNG
LA ZHON PA'I PHYIR 'GRO BAR SHES PAR BYA'O, ,DE 'GRO BA TZAM GYIS
NI 'DAR BA ZHES BYA BA'I RTAGS

'BYUNG BAR 'GYUR RO, ,RTAGS DE LAS RNAM PA SNA TSOGS KYI SKAD CIG
RNAL 'BYOR PAS SHES SO, ,SHES PA TZAM GYIS NI SPYI BO NA YOD PA'I
BYANG CHUB KYI SEMS DPRAL BA'I GNAS SU 'GRO'O, ,DE NI GOMS PA YIS
SO, ,GOMS PAS LAS KYI PHYAG RGYA MI DGOS PAR TING NGE 'DZIN SHES
SO, ,

@157A *, ,DE NI BDE BA CHEN PO'I 'KHOR LO'I GNAS BYANG CHUB KYI
SEMS LA 'DAR BA'I RO DANG RNAM PA SNA TSOGS PA'I SKAD CIG DANG
LDAN PA'I AA'I YIG 'BRU'I DON TO, ,DA NI THA'I YIG 'BRU'I DON
BSHAD DO, ,THA'I YIG 'BRU'I THIG LE'O, ,RAB TU BDE BA'I RNAM PA'I
GZUGS

KYI PHYIR RO, ,YANG NA TSOR BA'I PHYIR RO, ,DE NYID YANG GNYIS SU
GYES PA'I DON RAB TU 'BYED PAR GNAS BYED DO, ,MA 'ONGS PA'I RNAM
PAR SMIN PA LAS 'BYUNG BA'I GSAL BAR BYED DO, ,RGYU YANG SBYIN
NO, ,TSUL MNGON PAR 'BYUNG BA LA'O, ,DE'I DUS SU RDUL ZHES BYA
BA'I RTAGS 'BYUNG

NGO, ,RTAGS DE LAS RNAM PAR SMIN PA ZHES BYA BA'I SKAD CIG SHES
SO, ,DE NI LONGS SPYOD RDZOGS PA'I 'KHOR LO GNAS PA RDUL DANG
RNAM PAR SMIN PA LDAN PA'I THA'I YIG 'BRU'I DON TO, ,DA NI TU'I
YIG 'BRU'I DON BSHAD DO, ,TU'I YIG 'BRU'I TSUL LO, ,RANG 'BYUNG
BA'I PHYIR RO, ,DE BAS

NA RANG BYUNG NGO, ,THOG MA DANG BRAL BA'I PHYIR RO, ,THOG MA
BRAL BA'I PHYIR THA MA YANG MED DO, ,THOG MA DANG BRAL BA'I PHYIR
DBUS KYANG MED DO, ,THOG MA DANG THA MA DANG DBUS MED PA'I PHYIR
RANG BYUNG NGO, ,YANG NA AA KUN DU GANG ZHIG GIS RIG PA MED PA'I
BAG CHAGS 'BYUNG BA'I GTI MUG

MUN NAG BCOM PA'I PHYIR RANG BYUNG GI TSUL LO, ,DE NYID GNYIS SU
GYES PA'I DON RAB TU BYED PAR GNAS BYED DO, ,RANG GI YUL BYE BRAG
GSAL BAR BYED DO, ,RGYU YANG SBYIN NO, ,TSUL TZAM MNGON PAR
'BYUNG BA LA'O, ,DE LAS MYOS PA ZHES BYA BA'I RTAGS 'BYUNG NGO,
,RTAGS DE LAS RNAM

BAR 'JOMS PA ZHES BYA BA'I SKAD CIG SHES SO, ,DE NYID CHOS KYI
'KHOR LO'I GNAS NA BYANG CHUB KYI SEMS YOD PA'I PHYIR RO, ,DE NI
CHOS KYI 'KHOR LO'I GNAS PA MYOS PA DANG RNAM PAR 'JOMS PA DANG
LDAN PA'I TU'I YIG 'BRU'I DON TO, ,DA NI RA'I YIG 'BRU'I DON
BSHAD DO, ,

RA'I YIG 'BRU NI TSUL TZAM MO, ,TZAM GYI SGRA NI YOD MED DANG
BRAL BA'I DON GSAL BA'O, ,TSUL GYI SGRA YE SHES LA SOGS PA'I NGO
BO YOD PA'I DNGOS PO'O, ,TZAM GYI SGRA'I YE SHES LA SOGS PA'I NGO
BO MED PA'I DNGOS PO'O, ,JI LTAR CHU ZLA LTA BU'O, ,DE'I PHYIR NA
TSUL TZAM MO, ,

@157B DE NYID GNYIS SU GYES PA'I DON RAB TU BYED PAR GNAS BYED
DO, ,RANG GI YUL GYI BYE BRAG GI 'DZIN PA'I REG BYA BYED DO,
,RGYU YANG SBYIN NO, ,MCHOG MNGON PAR 'BYUNG BA LA'O, ,DE'I SKAD
CIG GI YAN LAG MI BRTEN PA ZHES BYA BA'I RTAGS 'BYUNG NGO, ,RTAGS
DE LAS RNAM PA'I MTSAN

NYID SHES SO, ,DE NYID SPRUL PA'I 'KHOR LO'I GNAS SU BYANG CHUB
KYI SEMS YOD PA'I PHYIR RO, ,DE NI SPRUL PA'I 'KHOR LO'I GNAS
PA'I YAN LAG MI BRTEN PA DANG, RNAM PA'I MTSAN NYID DANG LDAN
PA'I RA'I YIG 'BRU'I DON NO, ,DA NI HA'I YIG 'BRU'I DON BSHAD DO,
,HA'I YIG

'BRU NI MCHOG GI RAB PO, ,KHA KHVA MU KHA'I RNAM PA'I GZUGS CAN
NO, ,DE NYID GNYIS SU GYES PA'I DON RAB TU 'BYED PAR GNAS BYED
DO, ,THAMS CAD LA MTHA' YAS DGA' BA'I 'DZIN PA'I BDE BA'I RNAM
PAR SMIN PA BYED DO, ,RGYU YANG SBYIN NO, ,MCHOG GZHAN DU 'BYUNG
BA LA'O, ,DE'I

DUS SU 'PHAR BA ZHES BYA BA'I RTAGS 'BYUNG NGO, ,RTAGS DE LAS
DANG PO'I DGA' BA SHES SO, ,DE NYID RIN PO CHE SKE'I GNAS SU
BYANG CHUB KYI SEMS YOD PA'I PHYIR RO, ,DE NI RIN CHEN SKE'I GNAS
'PHAR BA DANG DGA' BA DANG LDAN PA'I HA'I YIG 'BRU'I DON NO, ,DA
NI S+YAm GYI YIG 'BRU'I DON

BSHAD DO, ,S+YAm GI YIG 'BRU NI MCHOG GZHAN NO, ,YANG NA SANGS
RGYAS RIN PO CHE'I SNOD KYI DON NO, ,NYID NI MA YIN NO, ,DE BAS
NA GZHAN NO, ,DE NYID GNYIS SU GYES PA'I DON RAB TU 'BYED PAR
BYED DO, ,'DOD PA DANG MI 'DOD PA'I DNGOS PO 'DZIN PAR BYED DO,
,RGYU YANG SBYIN NO, ,CHOS

THAMS CAD MI DMIGS PA LA'O, ,DE'I DUS SU DBUGS RGOD PA ZHES BYA
BA'I RTAGS 'BYUNG NGO, ,RTAGS DE LAS MCHOG GI DGA' BA SHES SO,
,DE NYID NANG GI DPRAL BA'I GNAS SU BYANG CHUB KYI SEMS YOD PA'I
PHYIR RO, ,DE NI NANG GI DPRAL BAR DBUGS RGOD PA DANG MCHOG GI
DGA'

BA DANG LDAN PA'I S+YAm GI YIG 'BRU'I DON TO, ,DA NI BA'I YIG
'BRU'I DON BSHAD DO, ,BA'I YIG 'BRU NI GSANG BA'I RIN CHEN BRTA'I
SNYING PO, ,YANG NA SNYING NYID SANGS RGYAS RIN PO CHE'I SNOD
SHIN TU 'JAM PA, PHRA BA, MI BZAD PA, RAGS PA MA YIN PA, S+YAm GI
PADMA'I LTE BA'I DON TO, ,DER

@158A *, ,PHYIN PA TZAM GYIS NI BYANG CHUB KYI SEMS GNYIS SU GYES
PA'I DON RAB TU 'BYED PA'I GNAS BYED DO, ,RGYU YANG SBYIN NO,
,SROG GI RLUNG LA ZHON NAS SANGS RGYAS 'BYUNG BA'I DON DU SHES
RAB MA'I SNYING PO'I NANG DU 'GRO'O, ,DE'I SKAD CIG LA BKRAG CES
BYA BA'I RTAGS 'BYUNG

NGO, ,RTAGS DE LAS CHAD PA'I DGA' BA'I NANG GI REG BYA SHES PA'I
RNAL 'BYOR PAS DUS SHES SO, ,'DI NI CHAD PA'I DGA' BA'I DUS KYI
SKAD CIG GO, ,DE NI RDO RJE GTZUG TOR GYI NANG NA BYANG CHUB KYI
SEMS YOD PA'I PHYIR RO, ,DE'I GNAS SU KSHA'I YIG 'BRU DPAL RDO
RJE SEMS DPA'I NGO BO

NYID STONG PA NYID KYI YE SHES DRAN PAR BYED DO, ,'GRO BA MED
PA'I PHYIR KshA'I YIG 'BRU RANG GI SNYING RIN CHEN GSANG BA'I
PADMA'I LTE BA'I NANG YE SHES KYI RLUNG 'GOG PA'I DROD CES BYA
BA'I RTAGS 'BYUNG NGO, ,RTAGS DE LAS SKYE MED 'GAG MED RANG RIG
BRJOD MED BLA MA'I ZHAL SNGA NAS KYI BKA'

DRIN RANG BZHIN DGA' BA RNYED PA NI DE'I DON TO, ,DE NI RANG GI
SNYING GA'I GSANG BA'I PADMA'I LTE BA'I NANG DROD DANG RANG BZHIN
DGA' BA DANG LDAN PA'I BA DANG KshA'I YIG 'BRU'I DON TO, ,DE NI,
DE NAS GSANG BA BSHAD BYA BA, ,ZHES BYA BA'I TSIGS BCAD KYI DON
RAB KYI BLA MA'I ZHAL SNGA NAS KYI

BKA' DRIN GYIS SHES RAB DPAL GSANG BA RANG GI DRAN PA'I DON DUB
BRIS SO, ,DA NI YE GE BRGYAD DANG LDAN PA'I DON DAM PA'I BYANG
CHUB KYI SEMS RANG GI SLOB MA RNAMS YE SHES GRUB PA'I DON DU BSAM
GTAN SMRA'O, ,DANG POR RE ZHIG SNYING GA'I NAM MKHAR AE'I RNAM
PA'I CHOS KYI DBYINGS KYI PHYAG

RGYA DE'I NANG DU KA LA SOGS PA YONGS SU GYUR PA LAS K'A LI'I
DKYIL 'KHOR, AA LA SOGS PA YONGS SU GYUR PA LAS A'A LI'I DKYIL
'KHOR, DE'I STENG DU BAm GYI YIG 'BRU YONGS SU GYUR PA LAS SNA
TSOGS PADMA 'DAB MA BRGYAD PA LTE BA DANG GE SAR DU LDAN PA DE'I
DBUS SU DON DAM PA'I BYANG

CHUB KYI SEMS RIN PO CHE YANG DAG DRI MED MCHOG GI 'OD KYI RANG
BZHIN BSGOM PAR BYA'O, ,SNA TSOGS PADMA'I SHAR GYIS 'DAB MAR AA'I
YIG 'BRU CHAR YANG GI NGO BO DANG, RIN CHEN MA ZHES BYA BA'I RTZA
DANG, DE BZHIN DU DGA' BA'O, ,BYANG GI 'DAB MAR THA'I YIG 'BRU
THIG LE'I NGO

@158B BO DANG PADMA CHEN PO ZHES BYA BA'I RTZA DANG, DE BZHIN DU
MCHOG TU DGA' BA'O, ,NUB KYI 'DAB MAR TU'I YIG 'BRU TSUL GYI NGO
BO DANG, 'JIGS CHEN MA ZHES BYA BA'I RTZA DANG, DE BZHIN DU CHAD
PA'I DGA' BA'O, ,LHO'I 'DAB MAR RA'I YIG 'BRU TSUL TZAM GYI NGO
BO DANG, STOBS CHEN MA ZHES BYA

BA'I RTZA DANG, DE BZHIN DU RANG BZHIN DGA' BA'O, ,ME'I MTSAMS
KYI 'DAB MAR HA'I YIG 'BRU MCHOG GI NGO BO DANG, RTZE CHEN MO
ZHES BYA BA'I RTZA DANG, RNAM PA SNA TSOGS PA'I SKAD CIG GO,
,BDEN BRAL MTSAMS KYI 'DAB MAR S+YAm GI YIG 'BRU MCHOG GZHAN GYI
NGO BO DANG, MYOS CHEN

MA ZHES BYA BA'I RTZA DANG, RNAM PAR SMIN PA'I SKAD CIG GO,
,RLUNG GI MTSAMS KYI 'DAB MAR BA'I YIG 'BRU YE SHES KYI NGO BO
DANG, DGA' CHEN MA ZHES BYA BA'I RTZA DANG, RNAM PAR 'JOMS PA'I
SKAD CIG GO, ,DBANG LDAN MTSAMS KYI 'DAB MAR KshA'I YIG 'BRU YE
SHES CHEN PO'I NGO BO DANG,

DGA' MED CES BYA BA'I RTZA DANG RNAM PA'I MTSAN NYID KYI SKAD CIG
GO, ,DE NI YI GE DANG, DGA' BA DANG, SKAD CIG RNAM PAR DAG PA'I
PHYIR SNA TSOGS PADMA'O, ,DPAL AINDRA BH'U TI'I ZHAL SNGA NAS
MDZAD PA'I DGA' BA'I ME TOG GI PHRENG BA LAS, DE NYID KHA BUB
SHIN TU 'DZUMS PA YANG MA YIN

PHYE BA YANG MA YIN SDONG BU DANG LDAN PA'I GZHON NU CHOS KYI
'KHOR LO ZHES BSHAD DO, ,GSANG BA'I NGO BO DE KHO NYID GRUB PA
LAS GSANG BA'I SNYING GA'I LTE BA'I NAM MKHAR 'DAB MA BRGYAD PA
DMAR PO NAM MKHAR KHA BYE BA SDONG BU DANG LDAN BA'O ZHES 'BYUNG
NGO, ,DE'I SDONG BU'I 'OG GI BU GA'I LAM

DU 'DZIN MA RO MA RTOG MED MA SA'I MYU GU'I RNAM PA LTA BU'I SROG
GI RTZA DANG LHAN CIG SKRA RTZE'I STONG CHA TZAM GYI KHA GSAL BAR
BYED DO, ,DE NI MCHOG GI DGA' BA'I DUS SO, ,PADMA LTE BA'I DBUS
SU SNYOMS PA'I RTOG MED MA'O, ,'DZIN MA DANG RO MA NI G-YAS G-YON
NA, ,GZHAN DAG NA RE DE NI 'OG GI

CHA'I SROG GI RTZA'O ZHES ZER RO, ,RNAL 'BYOR GYI DBANG PHYUG
CHEN PO DPAL AINDRA BH'U TI'I ZHAL SNGA NAS MDZAD PA'I DGA' BA'I
ME TOG GI PHRENG BA LAS, SROG RTZA'I NANG DU ZHUGS PA'I GTZO BO
NI GSUM TE, NANG DU 'GRO BA DANG, PHYIR 'GRO BA DANG, DBUS SU
'DUG SA BYED PA'O, ,

@159A *, ,ZHES 'BYUNG NGO, ,DPAL RIN CHEN RDO RJE'I ZHAL SNGA NAS
NI DE DANG GZHUNG GCIG GO, ,DE LTA MOD KYI LU GU RGYUD KYI RNAM
PA'I KHYAD PAR YOD DO, ,SLOB DPON MKHAS PA CHEN PO N'A RO PAS
RTOG MED MA LA SROG GI RTZA NI SKU'O, ,'DZIN MA NI GSUNG

NGO, ,RO MA NI THUGS SO, ,RTOG MED MA NYID NI BDE BA CHEN PO'I
RANG BZHIN SKU GSUNG THUGS DANG BRAL BA'O ZHES BSHAD DO, ,GCIG PU
DE NI GSUM DU GYES PAR 'DOD DO, ,SROG GI RTZA SKU'I GZUGS SU MED
PAR GYUR NA GSUNG DANG THUGS KYI 'DUG SA MED DO, ,DE BZHIN DU

DGYES PA'I RDO RJE'I RGYUD LAS, SKU MED NA NI THUGS KYI NI, ,DE
NI 'DUG SA MED PA YIN, ,ZHES 'BYUNG NGO, ,DE BAS NA SKU YANG
DGONGS TE 'BRAS BU SBYIN PA'I PHYIR RO, ,LUNG NAS NI GSANG BA'I
PADMA'I LTE BA'I RIN CHEN NANG NA YOD PA SROG GI RLUNG GIS DGUG
PAS PADMA GYEN

ZHAL LTA BAR 'GYUR RO ZHES GSUNGS SO, ,GYEN DU ZHAL 'GRO BA TZAM
GYIS NI RGYAL PO'I SRAS MO RAB TU LANG TSO BAB PA JI LTAR LEGS
DGYES BDE BA DE BZHIN, RANG BZHIN DGA' BA THE TSOM MED PAR MYUR
DU RNYED PAR 'GYUR RO, ,DE RNYED PA TZAM GYIS NI SA BCU'I DBANG
PHYUG BYANG CHUB SEMS

DPA' LTA BU RANG DBANG GI SPYOD PA LA ZHUGS SO, ,DE NI GCIG PU
TSANGS PAR SPYOD PA THAMS CAD KYI DBUS SU TSANGS PAR SPYOD PA'O,
,RANG GI TSANGS PAR SPYOD PA BYED PA'I PHYIR RO, ,TSANGS PA'I
SGRA NI BYANG CHUB KYI SEMS SO, ,SPYOD PA NI AA KUN DU GZUNG BAR
BYED, BOR BAR MI

BYED DO, ,DE BAS NA TSANGS PAR SPYOD PA CHEN PO'O, ,GYEN DU BYANG
CHUB KYI SEMS KYI PHYIR RO, ,DE NI BLA MA RAB KYI BKA' DRIN GYIS
RNAL 'BYOR MANG PO RGYAL PO AINDRA BH'U TI LA SOGS PA DUS RING PO
MA LON PAR PHYAG RGYA CHEN PO'I DNGOS GRUB THOB PO, ,DE NI GSANG
MCHOG DE

KHO NYID, ,BRJOD PA YIS NI 'JIGS PA'I PHYIR, ,GANG ZHIG BRE MO
GTAM TZAM BRIS, ,MKHAS PA CHEN POS BZOD PAR MDZAD, ,DE SKAD SHES
NA KHYED CAG KUN, ,SKYES BU YANG DAG DGA' BA YIS, ,'DI YI DON NI
'BAD PAS ZUNG, ,BYIS PA 'DRA BA'I NGAG YIN

@159B YANG, ,DE BZHIN NGES PAR 'BRAS 'PHEL SBYIN, ,DGE BA YANG
DAG RMAD BYUNG NGO, ,BLA MA'I BKA' LAS BDAG GIS NI, ,CUNG ZAD
KYIS MYONG DON MED MIN, ,SNGON MED PA NI 'DIR BRIS MIN, ,GANG
ZHIG RGYUD LA MTHONG BA MIN, ,'DI BYAS PA YI YIG DON NI, ,GANG

ZHIG BDAG GIS RNYED PA YIS, ,SRID PAR BSDAMS SHING BCINGS PA KUN,
,DE YIS 'GRO BA 'GROL BAR SHOG ,GANG ZHIG BRDA BYED MCHOG GI RMAD
BYUNG RTOGS DKA' BA'I, ,DE NYID RANG BZHIN SBYOR BA'I NGO BO
MNYAM SBYOR GNAS, ,DGA' RGYAS BDE CHEN NYID BZHUGS DPA'

BO RAB KYI BLA, ,DPAL LDAN RIN CHEN RDO RJE DE LA BDAG PHYAG
'TSAL, ,AE MA'O SH'A KYA'I RGYAL PO DPAL RDO RJE SEMS DPAS BSDUS
PA'I RGYUD RGYAL KUN GYI RGYAL CHEN RNAL 'BYOR MA RGYUD RNAMS KYI
RGYAL PO'I DBANG PO'I 'OD GSAL RGYA MTSO PHYAG RGYA CHEN PO THIG
LE'I RGYUD CHEN NGO

MTSAR RAB RMAD CHE, ,AE MA'O RGYAL CHEN AINDRA BH'U TI RNAL 'BYOR
DBANG PHYUG GRUB PA BRNYES PAR MA CHAD PA YI RIM PA'I SLOB DPON
MKHAS CHEN GRUB THOB RIN CHEN RDO RJE SLOB MA DAM PA RNAL 'BYOR
DBANG PHYAG SHES RAB DPAL GSANG RMAD BYUNG DAM PA CHE, ,AE MA'O
PHYAG RGYA

CHEN PO'I NAM MKHAS DGA' BA'I RGYA MTSOR SHES RAB SKYES BUS DPAL
GYI SRUB SHING SBYOR DRUG GSANG BA'I BSHAD PA BZHI YI SRUB THABS
BSAM GTAN BSRUBS PAS RANG BZHIN DGA' BA'I BDUD RTZI'I 'BRAS BU
DGA' SPYAN GSAL THIG NGO MTSAR CHE, ,AE MA'O

DE YI ZHABS KYI PAD REG RIN CHEN RGYAL MTSAN BDAG GIS GZHAN DON
LHUR BYAS DAD CING GUS PAS MANG DU GSOL BTAB DRI MED DGE BAS 'GRO
KUN RANG 'OD GSAL BAS NGES PAR ROL PAR SHOG CIG RMAD MCHOG CHE,
,DGA' BA'I SPYAN ZHES BYA BA'I RGYA CHER 'GREL PA SLOB

DPON CHEN PO RNAL 'BYOR GYI DBANG PHYUG SHES RAB DPAL GSANG BA'I
ZHAL SNGA NAS KYIS MDZAD PA RDZOGS SO,, ,,RGYA GAR GYI MKHAN PO
CHEN PO PRA DZNY'A SHR'I GUPTA NYID DANG, ZHU CHEN GYI LO TZ'A BA
BANDE RIN CHEN RGYAL MTSAN GYIS BSGYUR CING ZHUS TE GTAN LA PHAB
PA'O,, ,,

