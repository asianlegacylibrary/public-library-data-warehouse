@125A #, ,RGYA GAR SKAD DU, MANYDZU SHR'I
BADZRA S'A DHA NAm, BOD SKAD DU, 'JAM PA'I RDO RJE'I SGRUB THABS,
DPAL 'JAM DPAL RDO RJE LA PHYAG 'TSAL LO, ,DON RNAMS PHUN

SUM TSOGS GYUR PA, ,BDAG NYID 'JAM DPAL RDO RJER BYA, ,SEMS CAN
RNAMS KYI 'KHRUL BLTAS NAS, ,DANG POR YONGS SU BSGOM PAR BYA,
,SNYING GAR MAm YIG DE NYID DGOD, ,MCHOD CING MNGON PAR PHYAG
'TSAL NAS, ,BLA MA RDZOGS PA'I SANGS RGYAS KYI, ,SKUR GYUR GSUM

@125B LA SKYABS 'GRO SOGS, ,DKON MCHOG GSUM LA BDAG SKYABS MCHI,
,SDIG PA THAMS CAD SO SOR BSHAGS, ,'GRO BA'I DGE LA RJES YI RANG,
,SANGS RGYAS BYANG CHUB YID KYIS GZUNG, ,DNGOS MED NGO BO NYID
KYIS STONG, ,MTSAN MED RGYU DANG BRAL BA STE, ,SMON PA DANG BRAL
DNGOS KUN

GYI; ,RTOG PA SPANGS BA NYID DU 'DOD, ,AOm SH'U N+YA T'A DZNY'A
NA BADZRA SVA BH'A BA A'ATMA KO&HAm, GRU GSUM DKAR PO MTHO BA'I
DBYIBS, ,SNA TSOGS CHU SKYES RDO RJE'I DBUS, ,MCHOD RTEN NANG DU
RDZOGS SANGS RGYAS, ,RDO RJE SEMS DPA' RIG BCAS BSGOM, ,DE YI
ZHAL BZHUGS DE BZHIN DU, ,RANG SEMS

RDO RJE LAS 'THON NAS, ,YI GE GSUM BYUNG CHU SKYES LA, ,HO YIG
GNYIS KYIS RNAM PAR BRGYAN, ,DE LAS BYUNG BA'I 'OD ZER GYIS, ,DE
NAS LUS NI ZHU BAR BLTA, ,ZLA BA KHU BA'I 'OD ZER ZHU, ,MER MER
LA SOGS YANG DAG 'DZIN, ,PHYOGS KUN NA GNAS LHA MO RNAMS, ,GLUS
BSKUL DE YI PHYI NAS

NI; ,'GRO RNAMS BDE BAR RAB BSGRUB PA'I, ,BDAG NYID BZHENGS PA
BSAM PAR BYA, ,RDO RJE'I THUGS KHYOD GNAS KYI DBANG PHYUG SEMS
CAN KHAMS, ,SKYOB PA DAG NI DGA' BA YID 'ONG DON CHEN 'DOD,
,GNYEN CHEN SEMS CAN YAB NYID BDAG LA 'DOD PA YIS, ,GAL TE MGON
POS BDAG LA 'DOD

MDZAD 'TSO BAR 'GYUR, ,RDO RJE'I SKU KHYOD SEMS CAN MNGA' BRNYES
BKA'I 'KHOR LO, ,SANGS RGYAS CHED DU DON DAM BYANG CHUB PHAN RJES
STON, ,CHAGS PAS 'DOD CHAGS DAM TSIG M'A MA K'I BDAG LA, ,GAL TE
MGON POS BDAG LA 'DOD MDZAD 'TSO BAR 'GYUR, ,RDO RJE GSUNG KHYOD
KUN LA PHAN MDZAD

BRTZE BA CAN, ,'JIG RTEN DON GYI BYA MDZAD RTAG TU YANG DAG 'JUG
,'DOD PAS BDAG LA SHIN TU SPYOD MDZAD KUN DU BZANG, ,GAL TE MGON
POS BDAG LA 'DOD MDZAD 'TSO BAR 'GYUR, ,RDO RJE'I SKU KHYOD DAM
TSIG MCHOG GI PHAN CHEN DON, ,RDZOGS BYANG RGYUD LA DOD BZHIN
MNYAM NYID BRTZE BA CAN, ,

'DOD PAS BDAG LA YON TAN RIN CHEN GTER MANG BYUNG, ,GAL TE MGON
POS BDAG LA 'DOD MDZAD 'TSO BAR 'GYUR, ,BCOM LDAN DE NYID LA
GSHEGS KYANG, ,LHA MO RNAMS KYIS GLU YIS BSKUL, ,DNGOS RNAMS SGYU
MA LTAR RIG NAS, ,RANG GI SNGAGS DON BSGOM PAR BYA, ,SANGS RGYAS
SPRUL

@126A *, ,TSOGS 'PHRO BA YIS, ,'GRO BA GSUM PO RAB TU BSGRUB,
,MAm YIG LAS BYUNG RTAG LAS NI, ,'JAM PA'I RDO RJE RANG BYON
NYID, ,SKU MDOG DMAR PO GUR GUM 'DRA, ,SNGO DANG DKAR PO ZHAL
GSUM STE, ,PHYAG GNYIS RANG 'OD RIG MA LA, ,MNYAM 'KHYUD MCHU NI
ZHAL GYIS 'DZIN, ,

PHYAG NA RAL GRI MDA' DANG NI, ,GZHU DANG AUTPAL SNGON PO BSNAMS,
,SNA TSOGS CHU SKYES ZLA BA'I GDAN, ,RDO RJE SKYIL KRUNG ZLA 'OD
BZHIN, ,SRID PAR CHAGS SHING 'KHOR BA LAS, ,YANG DAG CHAGS SHING
CHAGS BRAL MDZAD, ,DPAL 'JAM RDO RJER KUN BDAG NYID, ,THAMS CAD
SGYU MA LTA BUR BSAM,,

AOm DHARMA DH'A TU SVA BH'A WA A'ATMA KO&HAm, MIG SOGS RNAMS LA
'OD ZER GYIS, ,DE NAS SA BON LA GZHUG BYA, ,Ksh'Im DZRIm KHAm GAm
SKAm SAm ZHES, ,SA BON RNAMS KYIS NYER BSGRUB PO, ,SA DBANG RDO
RJE NAM MKHA' DANG, 'JIGS DBANG SGRIB SEL KUN DU BZANG, ,DE BZHIN
RDO RJE SKYE MCHED RNAMS, ,NYI MA'I DKYIL

'KHOR LA ZHUGS SO, ,RANG GI MGO BO MGRIN SNYING ZLA, ,AOm A'A:
H'Um GI SNGAGS 'OD KYIS, ,SKU GSUNG THUGS KYI RDO RJE YI, ,SNGAGS
KYI BDAG PO BSGOM PAR BYA, ,AOm SARBA TA TH'A GA TA K'A YA BADZRA
SVA BH'A WA A'ATMA KO&HAm, AOm SARBA TA TH'A GA TA W'AK BADZRA
SVA BH'A WA A'ATMA KO&HAm, AOm SARBA TA TH'A GA TA TZITTA BADZRA
SVA

BH'A WA A'ATMA KO&HAm, RDO RJE GSUM GYI MTSAN NYID BLTAS, ,SNYING
GAR YE SHES SA BON LAS, ,PHYOGS RNAMS KUN BYON RDZOGS SANGS
RGYAS, ,RIG MA MCHOD CING RIG DBANG 'DZIN, ,SPYAN DANG SKU SOGS
BYIN GYIS BRLAB, ,RANG SNGAGS LAS BYUNG 'OD GSAL MA, ,MGO BO
SNYING GA LTE GSANG

ZHABS; ,SKU SOGS RDO RJE RNAM BLTA ZHING, ,AOm H'Um SV'A A'A: H'A
ZHES PA'I, ,YAN LAG LNGA 'OD RAB TU GSAL, ,SKU DBANG MI G-YO RIN
CHEN DBANG, ,'OD DPAG MED DANG DON YOD GRUB, ,AOm SARBA TA TH'A
GA T'A NU R'A GA nA BADZRA SVA BH'A WA A'ATMA KO&HAm, RDO RJE CHU
SKYES SBYOR LAS BYUNG, ,PHYOGS KUN DUS

GSUM BZHUGS PA YI, ,RDZOGS SANGS BSGOM BYA RNAL 'BYOR PAS, ,DE
TSE GZUGS RDOR MA SOGS KYIS, ,AOm SARBA TA TH'A GA TA P'U DZA
BADZRA SVA BH'A WA A'ATMA KO&HAm, CHOS KUN LHA LA BSTOD PA NI,
,SGRA SNYAN SGRA NI BZANG PO YIS, ,RANG GI NGA RGYAL MCHOG ZHUGS
SHING, ,RANG YID LHAG PA'I TSIG

@126B 'DI STE, ,MCHOG SBYIN RDO RJE MCHOG KHYOD 'DUD, ,YANG DAG
MTHAR GYUR KHYOD LA 'DUD, ,STONG NYID SNYING PO KHYOD LA 'DUD,
,SANGS RGYAS BYANG CHUB KHYOD LA 'DUD, ,SANGS RGYAS CHAGS PA
KHYOD LA 'DUD, ,SANGS RGYAS 'DOD LA PHYAG 'TSAL 'DUD, ,SANGS
RGYAS DGYES PA KHYOD LA 'DUD,,

SANGS RGYAS ROL LA PHYAG 'TSAL 'DUD, ,SANGS RGYAS 'DZUM PA KHYOD
LA 'DUD, ,SANGS RGYAS BZHAD LA PHYAG 'TSAL 'DUD, ,SANGS RGYAS
GSUNG NYID KHYOD LA 'DUD, ,SANGS RGYAS THUGS LA PHYAG 'TSAL 'DUD,
,MED PA LAS BYUNG KHYOD LA 'DUD, ,SANGS RGYAS 'BYUNG BA KHYOD LA
'DUD,,

NAM MKHA' LAS BYUNG KHYOD LA 'DUD, ,YE SHES LAS BYUNG KHYOD LA
'DUD, ,SGYU 'PHRUL DRA BA KHYOD LA 'DUD, ,SANGS RGYAS ROL STON
KHYOD LA 'DUD, ,THAMS CAD THAMS CAD KHYOD LA 'DUD, ,YE SHES SKU
NYID KHYOD LA 'DUD, ,SHA MU MA RA BI SOGS DANG, ,LNGA NI DA HA NA
GO KU, ,YID GSUM

BDUD RTZI'I ZAS KYIS NI, ,LUS NGAG YID NI DAG PAR BYA, ,RGYU YI
NUS PA MI BSAM STE, ,'DOD CHAGS LA SOGS 'KHRUL PA BRAL, ,'DI NYID
KYIS KYANG PHA ROL GYI, ,BYANG CHUB THOB PAR THUB PAS GSUNGS, ,YI
GE GSUM GYI NANG ZHUGS SNGAGS, ,SPROS NAS SKU SOGS RDO RJE YIS, ,

MKHA' KHYAB SNGAGS MTHAR BSDU BA DANG, ,MKHAS PAS DE YI BZLAS PA
BYA, ,DE BZHIN BZLAS PAS SKYO GYUR NA, ,SPYI BOR ZLA BA AOm GSHER
LAS, ,TSIM PA NYID DU 'GYUR PA'I PHYIR, ,BYANG CHUB SEMS BZLAS
SLAR YANG NI, ,KUN LA RMI LAM SGYU SOGS BZHIN, ,BYA BA THAMS CAD
'GRO PHAN PHYIR, ,

'JAM PA'I RDO RJE NYID BSKYED NAS, ,RGYUN MI 'CHAD PAR GTZO BO
BSGOM, ,SNGAGS PAS MCHOD PA LA SOGS BYA, ,DAM PA'I SKYE BO LAS
SKYES 'DOD, ,YI GE GSUM PHAN RDZOGS SANGS BSGOM, ,SKU LA SOGS PA
BRTAG PAR BYA, ,THABS DANG SHES RAB BDAG NYID KYIS, ,DE NYID 'GRO
LA

'DIR 'DOD CING, ,'GRO BA'I DE NYID LAS SKYES PA'I, ,SMON LAM DAG
NI SPEL BAR BYA, ,DPAL LDAN 'JAM DPAL RDO RJE NI, ,BSGOMS PA LAS
THOB DGE BA 'DIS, ,'JAM DPAL YE SHES SKUR GYUR NAS, ,'GRO BA KUN
LA MCHOG SBYIN SHOG ,GANG TSE BLTA BAR 'DOD PA DANG, ,'GA'

@127A *, ,ZHIG 'DRI BAR 'DOD PA LA, ,DE LA DE BZHIN MGON 'DI
BSTAN, ,'JAM DPAL MGON PO BGEGS MED CING, ,PHYOGS BCU NAM MKHA'I
MTHAR THUG PA'I, ,SEMS CAN DON RNAMS MA LUS BSGRUB, ,JI LTAR 'JAM
PA'I SPYOD PA BZHIN, ,BDAG KYANG SPYOD CING BSTEN

PAR SHOG ,JI SRID DANG PO MTHAR THUG PA'I, ,'KHOR BA'I MTHA' YANG
SPANGS GYUR PA, ,DE SRID SEMS CAN PHAN MDZAD NYID, ,SPYOD PA TSAD
MED BDAG GIS SPYAD, ,JI SRID SANGS RGYAS MA LUS RNAMS, ,NGES PAR
MYANG 'DAS 'JIG RTEN GNYEN, ,DE RNAMS KYI YANG BSTAN PA'I PHYIR,,

DUS RE DUS RER BDAG GIS SPYAD, ,BYIS PA GZHON NU'I GZUGS KYIS NI,
,THAMS CAD DU NI BDAG GIS SPYAD, ,SNGAGS KYI GZUGS KYIS SEMS CAN
RNAMS, ,DE DANG DE TSE BDAG GIS 'DUL, ,LANGS NAS 'JAM DPAL MGON
PO YI, ,SPYOD PA'I NGA RGYAL MNYAM GZHAG LAS, ,THAMS

CAD LHA YI GZUGS KYIS NI, ,YUL GYI RJES 'BRANG BZLAS BAR BYA,
,DBANG PO GNYIS NI RAB SBYOR BAS, ,ZHAL GSUM PHYAG DRUG DE BZHIN
DU, ,'KHOR LO RDO RJE RIN PO CHE, ,PADMA RAL GRI PHYAG NA BSNAMS,
,GZUGS DANG SGRA DANG DRI DANG NI, ,RO DANG REG BYA CHOS RNAMS
DANG, ,SKU DANG RDO RJE RIN DBANG

DANG; ,'OD DPAG DON YOD NGO BOS BSKYED, ,YUL LNGA'I GZUGS SU GYUR
PA LAS, ,SANGS RGYAS THAMS CAD KHONG DU CHUD, ,RANG GI LHAG PA'I
LHAR SBYOR BAS, ,RANG GZHAN DE BZHIN MCHOD PAR BYA, ,THA DANG
NYAL DANG KHRUS DANG NI, ,DE BZHIN STAN LA 'DUG PA YANG, ,RANG GI
LHAG PA'I LHAR SBYOR

BAS; ,KUN KYANG RANG BZHIN BRTAG PAR BYA, ,MDOR BSDUS YAN LAG
BZHI PA YI, ,DON BRIS LEGS PAR BSHAD PA YIS, ,'JAM PA'I RDO RJE
'DIR GYUR NAS, ,'JIG RTEN BDE 'BRAS RAB SBYIN SHOG ,'JAM PA'I RDO
RJE'I SGRUB THABS RDZOGS SO,, 