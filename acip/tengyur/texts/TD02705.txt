@74A #, ,RGYA GAR SKAD DU,
,MANYDZU SHR'I TZA LA KRA, BOD SKAD DU, 'JAM DPAL G-YO BA'I 'KHOR
LO, 'JAM PA'I DBYANGS LA PHYAG 'TSAL LO, ,SNGON DU 'GRO BA BSOD
NAMS KYI

TSOGS LA, ,MDUN GYI NAM MKHA' LA RANG GI BLA MA DANG 'JAM DBYANGS
LA SOGS PA SANGS RGYAS DANG BYANG CHUB SEMS DPA' DPAG TU MED PA
BZHUGS PAR BSAMS LA YAN LAG BDUN PA RGYAS PAR BYA, DE NAS TSAD
MED PA BZHI BSGOM DNGOS PO THAMS CAD RMI LAM LTA BU'I BLO NYE BAR
GZHAG,

@74B RANG GI LUS DBUL, ,DE NAS DRI BZANGS KYI CHUS CHAG CHAG BTAB
LA STAN BDE BA'I STENG DU TING NGE 'DZIN SKYE BA DANG MTHUN PA'I
LUS KYI RNAL 'BYOR DANG LDAN PAS CHOS THAMS CAD STONG PA NYID DU
BSGOM STE, BYIN GYIS RLOB PA'I SNGAGS, SVA BH'A BA LA SOGS KYANG
BRJOD DO, ,DE LAS SKYO BAR GYUR NA

GANG DU YANG MA GRUB PA'I NGANG LAS RANG GI SNGAR GYI GDAN GANG
NA YOD PA'I SAR AA DKAR PO YONGS SU GYUR PA LAS ZLA BA'I DKYIL
'KHOR DE'I STENG DU YI GE DH'I: 'OD KYI PHUNG PO RAB TU 'BAR
BSAMS LA DE LAS 'OD ZER 'PHROS PAS PHYI ROL GYI SNOD DANG, NANG
BCUD GYI DNGOS PO GANG LA PHOG PA

RNAMS 'PHAGS PAR GYUR, DE RNAMS 'OD ZER GYIS DH'I: LA BSDU, DE
YONGS SU GYUR PA LAS 'PHAGS PA SKU MDOG DKAR PO, ,ZHABS RDO RJE'I
SKYIL KRUNG DU BZHUGS PA, PHYAG G-YAS NA RAL GRI, G-YON GYIS
THUGS KAR PU STI BZUNG BA, ZHAL CUNG ZAD 'DZUM PA PADMA KHA BYED
BA LTA BU'I SPYAN DKYUS

RING BA, DBU LA GTZUG PHUD LNGA 'PHYANG BA, RIN PO CHE'I RGYAN
MANG PO MDZES PA, BCU DRUG LON PA'I KHYE'U LTAR GZHON SHA DANG
BCAS PA ZLA BA BYE BA'I GZI BRJID LTAR 'OD ZER RAB TU 'BAR BA'I
SKU BSKYED DE, DE'I THUGS KAR AOm 'OD ZER GYI PHUNG PO CAN YONGS
SU GYUR PA LAS 'KHOR LO RTZIBS BRGYAD

PA KHA DOG SHIN TU DKAR ZHING 'OD ZER DPAG TU MED PA 'PHRO BA,
DE'I STENG DU AA LAS ZLA BA'I DBUS SU AAm YONGS SU GYUR PA LAS
'JAM DBYANGS, SHAR DU RAm YONGS SU GYUR PA LAS DRA BA CAN GYI
'OD, ,RGYAB TU PAm YONGS SU GYUR PA LAS ZLA 'OD, G-YAS SU CAm
TZAm YONGS SU GYUR PA LAS SKRA CAN MA,

G-YON DU NAm YONGS SU GYUR PA LAS NYE BA'I SKRA CAN MA'O, ,'DI
DAG GI SKU MDOG PHYAG MTSAN NI PHYI ROL GYI 'PHAGS PA BZHIN NO,
,SKU PHYI NANG THAMS CAD DRI MA YONGS SU DAG CING 'OD ZER 'PHROS
PAS MA RIG PA'I RDZAB BSAL BAR BSAM, G-YO BA'I 'KHOR LO ZHES BYA
BA NI, 'KHOR LO DE G-YO ZHING 'KHOR

BAS RDZA MKHAN GYI 'KHOR LO LTAR RAB TU 'KHOR BAS MA RIG PA LA
SOGS PA NYON MONGS PA RNAMS GCOD PAR BYED DO, ,YE SHES SEMS DPA'
DGUG PA DANG, GZHUG PA DANG, RIGS LDAS DBANG BSKUR TE, RIGS KYI
BDAG POS DBU BRGYAN PA NI GZHAN DANG MTHUN NO, ,ZLA BA DANG 'KHOR
LO DANG,

@75A *, ,LHA'I SKU DRI MA YONGS SU DAG PA 'JA' TSON LTA BU LA
DMIGS LA, AOm AA RA PA TZA NA DH'I: ZHES BYA BA'I SNGAGS BZLAS
SO, ,'DI'I BSNYEN PA'I TSAD NI YI GE RE RE LA 'BUM TSO RE RE YIN
NO, ,'GRUB PA'I DUS NI RGYUN MI 'CHAD PA DANG GUS PA'I SGO NAS
BSGRUBS NA 'GRUB PAR 'GYUR RO, ,

'PHAGS PA 'JAM DPAL G-YO BA'I 'KHOR LO'I MAN NGAG ,KHA CHE'I
PAndI TA SH'AKYA SHR'I BHA DRA'I ZHAL SNGA NAS MDZAD PA RDZOGS
SO,, 