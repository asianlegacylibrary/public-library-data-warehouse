@161A #, ,RGYA GAR SKAD DU, TREE K'A YA W'AK TZITT'A DHIshthA NO DER
SHA N'A MA, BOD SKAD DU, LUS NGAG YID GSUM BYIN GYIS BRLAB BA'I
MAN NGAG CES BYA BA, BCOM LDAN 'DAS GSHIN RJE'I GSHED LA PHYAG
'TSAL LO, ,SLOB DPON DAM TSIG SDOM LDAN PAS, ,LEGS BSHAMS MDUN DU
MAndALA

LA; ,LHAG PA'I LHA BSAM PHYI NANG GI ,MCHOD BSTOD GSOL GDAB BYAS
RJES SU, ,BDAG MDUN THA DAD MED PAR BYA, ,SPYI BO MGRIN PA SNYING
GA DANG, ,NU MA'I BAR DU YI GE BZHI, ,DE LAS 'OD 'PHROS PHYOGS
BCU YI, ,DUS GSUM SANGS RGYAS THAMS CAD KYI, ,SKU GSUNG THUGS
DANG YE SHES

@161B BSDU, ,YON PHUL GSOL GDAB BYAS PA YIS, ,SLOB MA RJES SU
GZUNG BAR BYA, ,YI GE BZHI LAS BDUD RTZI'I RGYUN, ,SLOB MA'I GNAS
BZHIR RIM GYIS DBAB, ,DE YI MTHU DANG NUS PA YIS, ,SNANG GSAL BDE
DANG RO GCIG PA, ,RIM BZHIN NYAMS SU MYONG BA YIS, ,LUS NGAG YID
GSUM

BAG CHAGS BCAS, ,MA LUS SPANGS NAS RDO RJE BZHI'I, ,DNGOS GRUB
G-YO MED THOB PA NA, ,BDE CHEN 'DI NI BDE BA CHE, ,'DI LAS GZHAN
PA'I BDE BA GANG, ,GZHAN DU YOD PA MA YIN ZHES, ,RDO RJE'I DGRA
YIS RNAM PAR BSGRAG ,DE RJES PHYAG RGYAS MAndALA DBUL, ,PHRA MO'I
RNAL 'BYOR RNAM

BZHI YIS, ,GNYIS SU 'DZIN PA'I 'KHRI SHING BCAD, ,NAM MKHA' LTA
BUR MTHA' DBUS SPANG, ,'DI LTAR 'BAD PA'I DGE BA YIS, ,THAMS CAD
PHYAG RGYA CHEN POR SHOG ,SLOB MA RJES SU GZUNG BA LUS NGAG YID
GSUM BYIN GYIS BRLAB PA'I MAN NGAG SLOB DPON SANGS RGYAS YE SHES
ZHABS

KYIS MDZAD PA RDZOGS SO,, ,,YUL DBUS KYI PAndI TA A'A NANDA BHA
DRA DANG, BOD KYI LO TZ'A BA SE TSA BSOD NAMS RGYAL MTSAN GYIS
GRONG KHYER CHEN PO TI RA HA TE'I LHO PHYOGS RANG BYUNG GI MCHOD
RTEN RNAM PAR DAG PA'I DRUNG DU YUL DBUS KYI DPE DANG MTHUN PAR
BSGYUR CING BCOS TE GTAN LA PHAB PA'O,, ,,

SLAR YANG GRUB THOB KArnA SHR'I'I ZHAL SDA NAS MNYAN TE THAR PA
LO TZ'A BA GNAS BRTAN NYI MA RGYAL MTSAN GYIS SHR'I NA LENDRA'I
GTZUG LAG KHANG CHEN POR DAG PAR BSGYUR BA'O,,