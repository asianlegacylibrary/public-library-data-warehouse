@305A #, ,RGYA GAR SKAD DU, BADZRA BI D'A
RA nA N'A MA SN'A TA BI DHI BRi TTI, BOD SKAD DU, ,RDO RJE RNAM
PAR 'JOMS PA ZHES BYA BA'I KHRUS KYI CHO GA'I 'GREL PA, ,DPAL RDO
RJE 'DZIN PA LA PHYAG, ,

'TSAL LO, ,RGYAL PO RGYAL RIGS SPYI BO NAS DBANG BSKUR BA DAG
DANG RGYAL PO'I BLON PO DANG, RJE'U RIGS DAG DANG DMANGS RIGS DAG
DANG, DGE SBYONG DANG BRAM ZE GANG DAG SRID PA'I RGYA MTSO LAS MA
BRGAL BA DAG LA, NAD DANG GNOD PA DANG, BYAD LA SOGS PA GZHAN
GYI, GNOD PAS SDUG

BSNGAL BAR GYUR PA DE DAG LA, DPAL RDO RJE RNAM PAR 'JOMS PA'I
KHRUS KYI CHO GAS GROL BAR 'GYUR TE, DE'I PHYIR DE DAG RNAM PAR
DBYE BA'I RIM PA BRTZAM PAR BYA'O, ,MDO SDE 'DI'I DON GYI MTSAN
RDO RJE RNAM PAR 'JOMS PA ZHES BYA BA'I MING GI SGO NAS NGES PAR
BSTAN TE, JI LTAR ZHE NA,

RDO RJE ZHES PA NI 'PHAGS PA RNAMS KYI YANG DAG PA'I YE SHES KYI
TSIG BLA DAGS TE, YE SHES DE NI BSOD NAMS DANG YE SHES TSAD MED
PA RNAMS KYI TSOGS CAN, RANG DANG GZHAN GYI DON PHUN SUM TSOGS
PA'I YON TAN DANG LDAN PAS, DE'I PHYIR LAG NA RDO RJE LUS THAMS
CAD RDO RJER

BYIN GYIS RLABS NAS ZHES BYA BAS, 'BYUNG BA CHEN PO BZHI LAS GRUB
PA LTA BU NI MA YIN GYI YE SHES KYI LUS CAN DU BSTAN PA'O, ,DE'I
PHYIR RDO RJE'I TING NGE 'DZIN LA SNYOMS PAR ZHUGS PA ZHES PA
YANG YE SHES DES CHOS KYI DE KHO NA NYID SHIN TU RTOGS PA'I NGO
BO RDO RJE LTAR THOGS PA MED PAS

RTZE GCIG TU MNYAM PAR GZHAG PA'I GNAS SKABS LA BYA BAR MNGON NO,
,CI'I PHYIR YE SHES 'DI LAS RDO RJE BYA ZHE NA, PHYI ROL GYI RDO
RJE RIN PO CHE DANG CHOS MTHUN PA RNAM PA BDUN YOD PA'I PHYIR
DPE'I SGO NAS NYE BAR MTSON PA YIN TE, ,DE DAG KYANG 'DI LTA STE,
MI CHOD PA, MI SHIGS

@305B PA, BDEN PA, SRA BA, BRTAN PA, THAMS CAD DU THOGS PA MED
PA, THAMS CAD DU MA PHAM PA ZHES BYA BA RNAMS TE, DE NI YE SHES
DE NYID KYIS RANG GI YON TAN PHUN SUM TSOGS PA YANG BSTAN TO, ,DE
GZHAN GYI DON BSTAN PA NI, ,THABS LA MKHAS PA'I BYANG CHUB SEMS
DPA'I SNA TSOGS NAS

SEMS CAN GYI DON MDZAD PA STE, KHAMS GSUM PA 'JIGS TSOGS LA LTA
BA, PHYIN CI LOG GI LTA BA CAN, PHYI DANG NANG NAS BGEGS DANG LOG
'DREN RNAM PAR LDANG BA'I RGYU, ,LAS KYI BAG LA NYAL BA DANG, KUN
NAS LDANG BA DANG BCAS PA DE DAG 'DUL BAR BYA BA'I PHYIR SEMS CAN
THAMS CAD DU SKRAG,

PAR BYED PA, SEMS CAN THAMS CAD 'JIL BAR BYED PA ZHES BYA BA NAS,
SEMS CAN THAMS CAD BSRUNG BA ZHES BYA BA DANG, SEMS CAN THAMS CAD
RENGS PAR BYED PA, RMUGS PAR BYED PA ZHES BYA BA'I BAR DU CHO
GA'I DON RNAM PA BCO LNGAS BSTAN TE, DE DAG RNAM PA BZHI'I SGO
NAS

GZHAN GYI DON MDZAD PA BSTAN TE, ZHI DANG RGYAS DANG DRAG SPYOD
DANG, ,DBANG SOGS LAS RNAM BZHI BO DAG, ,THABS KYIS 'DUL BA'I DON
MDZAD PA, ,CI RIGS PAR NI SBYAR BAR BYA'O, ,DE LTAR DE DAG GI YE
SHES KYI RDO RJE DES 'DUL BAR MDZAD, ,SEL BAR MDZAD 'JOMS PAR
MDZAD

BA'I PHYIR, ,RDO RJE RNAM PAR 'JOMS PA ZHES BYA'O, ,DE NAS GSANG
SNGAGS KYI TSIG GANG DAG GSUNGS PA DE DAG KYANG YE SHES KYI RGYU
LAS BYUNG BA'I PHYIR, ,THOGS PA MED PA'I RDO RJE'I TSIG TU RIG
PAR BYA'O, ,DE NAS DE DAG GI CHO GA BSHAD PAR BYA STE, CHO GAR
BYA BA THAMS CAD LA, ,GTZOR SLOB

DPON LA RTEN PAR BYA BA YIN PAS DE'I PHYIR SLON DPON SLOB MA
GNYIS STA GON LA GNAS PA'I CHO GA BSHAD CING BSTAN PAR BYA BA NI,
,DES NI RAB KHRUS GTZANG MA YIN, ,MDO SDE DAM PAR MNYAN PAR BYA,
,GANG DAG YID DGE SEMS DANG ZHING, ,GTZANG MA'I GOS KYIS RAB
BRGYAN TE, ,ZAB MO

SANGS RGYAS SPYOD YUL BA, ,ZHES BYA BA LA, SHIN TU KHRUS BYA BA
DANG, GOS GTZANG MA BGO BA NI PHYI'I GTZANG SBRA'O, ,SGO GSUM NAS
SDIG PA MI BYED PA NI YID DGE BA'O, ,BYANG CHUB TU SMON PA NI
SEMS DANG BA STE, DE DAG NI PHYI NANG GI GTZANG SBRA'O, ,MDO SDE
DAM PA MNYAM PAR BYA, ,ZHES PA'I DON NO,

@306A *, ,RIG SNGAGS DE RNAMS YE SHES LAS BYUNG BAR RIG PAR
BYA'O, ,ZAB MO SANGS RGYAS SPYOD YUL BA, ,ZHES PA YANG YE SHES
KYI RANG BZHIN DU RTOGS PA NYID DO, ,DE NAS SLOB DPON GYI CHO GAR
BYA BA NI MDO SDE 'DI NYID LAS DBANG BSKUR BA'I BUM PA YAN LAG
BSTAN PA TZAM DU ZAD DE, DKYIL 'KHOR

LA SOGS PA'I CHO GA GSUNGS PA DE NYID GSUNGS PA LAS MI MNGON PAR
'GYUR BA'AM YANG NA SPYI RGYUD DAG LAS GSAL BA'I PHYIR RO, ,DE
DAG DU MA BSTAN PA DE GNYIS KA LTAR NA YANG DE DAG DANG SBYAR BA
NYID DO, ,DE LAS NI, PHYUGS LHAS SHING GCIG LHA YI KHANG PA DANG,
,LAM GYI BZHI MDO KHANG STONG

NAGS TSAL DU, ,DKYIL 'KHOR GRU BZHI LHAM PA KHRU BZHI'I TSAD,
,TSON RTZI RNAMS SNA TSOGS KYIS BRI, ,PHYOGS KYI LHA RNAMS GNAS
NI YONGS SU BSRUNG, ,SGRO BZHI'I SA LA KU SHA'I RTZVA RNAMS
DGRAM, ,ZHES GSUNGS PA LA RIG PAR BYA'O, ,DE LTAR DKYIL 'KHOR BYA
BA YANG SLOB DPON GYIS SA

DANG PO BRTAG PA DANG SBYOR BA LA SOGS PA'I CHO GA TSUL BZHIN DU
BYA STE, 'THAS PAR BCAG STE BA'I RNAM PAR LNGA DANG SPOS CHU
GTZANG MAS BYUGS TE STENG YANG BLA RE BRE ZHING, DAR GYI LNGA LDI
DANG, ME TOG GI PHRENG BA DANG, ME LONG DAG GIS KYANG BRGYAN PAR
BYA'O, ,GZHAN YANG DBANG BSKUR BA'I

CHO GA LA BKRA SHIS KYI BUM PA TSUL DANG MTHUN PA'I YON TAN 'GRUB
PA'I PHYIR 'DI NYID LAS DE'I RGYU BSTAN PA NI, GSER RAM YANG NA
NI, ,DNGUL GYI BUM PA DAG KYANG RUNG, ,ZHES BYA BAS STON TO,
,DE'I NANG DU DGANG PA NI CHU YIS ZHES PA SMOS TE, TZANDAN DANG
GUR GSUM LA SOGS PA'I SPOS CHUS BKANG

STE, DE'I LHAN CIG LDAN PA'I RIN PO CHE NI SHES DANG RDO RJE ZHES
PA NI DNGOS SU ZAD NOR BU ZHES BYA BA SPYI'I TSIG TU SMOS TE,
RNAM PAR MA PHYE BA'I PADMA R'A GA DANG, AINDRA N'I LA LA SOGS PA
NI RIN PO CHE'I RIGS SU GTOGS PA DANG MU TIG DANG SEL SBRAM LA
SOGS PA STE, DE DAG GAS CHAG

MED PA RGYAN GYI BYA BA BYED NUS PA STE RIN CHEN RMA MED CES
BYA'O, ,GZHAN YANG DE'I ZLA LA YUNGS KAR DANG, RTZVA D'UR BA
DANG, ME TOG RNAMS GZHUG PAR BYA'O, ,TSUL DE BZHIN DU SPYI RGYUD
LAS KYANG, BUM PA PADMA DMAR PO'I MDOG 'DRA ZHING, ,NAG POR RI
MED CING RIN CHEN BCAS, ,

@306B SMAN DANG 'BRU DANG SPOS CHUS BKANG BA DAG, ,KHA RGYAN RAS
KYIS MGUL PA DKRI PAR BYA, ,ZHES BSTAN TO, ,DE DAG GI LTO BAR CHU
BRE GANG SHONG PA LA SOGS PA BSTAN TO, ,MTSAN NYID GZHAN RGYUD
DAG LAS RIG PAR BYA'O, ,YANG GONG MA'I 'BRU DANG SMAN ZHES BYA BA
LA, BYA KRI SENG KRI LA SOGS PA'I SMAN RNAM PA

LNGA DANG, TIL DANG SRAN MA SHA KA LA SOGS PA'I 'BRU SNA TSOGS
RNAMS RGYUD LAS GRANGS PA BZHIN NO, ,MGUL CHINGS GTZANG MA'I GOS
ZHES BYA BA MA SPYAD PA MA NYAMS PA'I RAS DKAR PO KHA TSAR DANG
BCAS PA'O, ,DKRI ZHING DANG BA NI GONG DU BSTAN PA'I RDZAS RNAMS
KYI MDOR BSDUS TE BSTAN PA'O, ,

BUM PA DE LTAR BYAS PA YANG RTOG PA GZHAN CHO GA LAS 'BYUNG BA JI
BZHIN DU GRANGS BZHI 'AM LNGA'AM MA GU GUL GYI DUNG PA LA SOGS
PAS BDUG LA DBUS DANG GRVA BZHIR GZHAG PA'O, ,DE NAS SLOB DPON
BDAG NYID KYI KHRO BOR BSGYUR NAS, LAG PAS RDO RJE DANG YUNGS KAR
BLANGS TE,

BSKRAD CING BSRUNG BA DANG, MTSAMS BCAD PA DAG BYAS NAS, THIG
SKUD LAG TU BLANGS TE, PHYOGS MA 'KHRUL BAR SA BCAD DE, RIM PA
GSUM PAR THIG GDAB PAR BYA'O, ,DE NAS RI MO BRI STE, DKYIL 'KHOR
GYI GTZO BO'I PHYAG RGYA RDO RJE RGYA GRAM LAS PHYOGS GCIG MED PA
PADMA 'AM SENG GE'I

KHRI'I STENG DU GZHAG GO, ,DE'I GRVA BZHIR 'KHOR RNAMS KYI PHYAG
MTSAN BYANG SHAR MTSAMS NAS BRTZAMS TE, KHRO BO RDO RJE GDENGS PA
DANG, RDO RJE RTZE GCIG PA DANG, BE CON RDO RJES MTSAN PA DANG,
RDO RJE THO BA RNAMS BRI'O, ,DE NAS RIM PA GNYIS PAR DBANG LDAN
LA SOGS PA PHYOGS SKYONG

BCU DANG, DE'I BKRA SHIS KYI LHA MO BRGYAD KYI PHYAG MTSAN YANG
BRI'O, ,RIM PA GSUM PAR NI RIN PO CHE'I CHUN 'PHYANG DANG MU TIG
GI PHRENG BA DAG DGOD CING PHYOGS BZHIR SGO KHYUD DANG RTA BABS
KYIS MDZES PAR BYA'O, ,DE'I PHYIR ROL STEGS BU'I MTHA' SKOR DU
RTZVA KU SHAS BSKOR CING, ME TOG

GI SIL MA DAG KYANG DGRAM MO, ,DE NAS PHYI ROL DU BYUNG STE,
'BYUNG PO THAMS CAD LA SNYING BRTZE BA'I PHYIR, ,BZA' BA SHA
CHANG LA PHUG LA SOGS BCAS, ,'BRAS CHAN 'BRAS BU MANG PO'I GTOR
MA SBYIN, ,ZHES BYA BA DAG KHYER NAS, LHA DANG LHA MIN GNOD SBYIN
LTO 'PHYE GRUL, ,ZHES PA

@307A *, ,LA SOGS PA'I BSTOD PA DANG BCAS PA'O, ,BDEN PA BDAR BAR
BYAS NAS LAG PA GNYIS KYIS THAL MO KHONG STONG DU SBYAR BA LAS
KHA PHYE STE, BKAN NAS BSTAN PA'I TSUL DU BYA BA NI GTOR MA SBYIN
PA'I PHYAG RGYA STE, 'BYUNG BO DE DAG LA SO SO'I RIG SNGAGS DAG
BRJOD CING NAM MKHA'

MDZOD KYI RIG PAS BYIN GYIS BRLABS TE BSNGO'O, ,DE NAS SLAR YANG
LOG STE LHA'I GNAS SU SONG LA TSON GYI DKYIL 'KHOR DE DAG MDUN
GYI BAR SNANG LA GYEN DU SPAG CING RIN PO CHE'I GZHAL YAS KHANG
GDAN SENG GE DANG PADMAR BCAS PA'I GDAN KHRI BSAMS NAS DER RIG
SNGAGS KYI LHA

'KHOR DANG BCAS PA SPYAN DRANG BA NI PHO BRANG LCANG LO CAN GYI
DPAL PHYAG NA RDO RJE YE SHES KYI SNANG BA'I KHYAD PAR LAS BYUNG
BA'I, DPAL RDO RJE RNAM PAR 'JOMS PA ZHES BYA BA SKU MDOG LJANG
SNGON ZHAL GYI SMIN MA KHRO GNYER CAN PHYAG G-YAS RDO RJE RTZE
LNGA PA THUGS KAR 'DZIN PA, PHYAG G-YON PA DKUR

BRTEN CING 'GYING BAG CAN, STOD G-YOGS DANG SMAD G-YOGS DAR LJANG
GU'I TSIG GU GSOL BA, RGYAN THAMS CAD KYIS BRGYAN PA 'KHOR LO RIG
SNGAGS KYI LHA DANG, KHRO BO PHYAG BRNYAN GRANGS MED PA'I TSOGS
CAN BDAG NYID KYI PHYAG RGYAS SPYAN DRANG STE, LAG PA GNYIS THAL
MO KHONG STONG

DU SBYAR LA SRIN LAG GNYIS NANG DU BCUG LA PHAN TSUN BSNOL BA'I
RTZE MO MDZUB MO'I DRUNG DU CUNG ZAD BKUG PAR BYAS LA, GUNG MO
GNYIS GZHIBS PA'I PHYI ROL NAS MDZUB MO GNYIS BKUG LA, BAR NAS
GANG TZAM GYIS MA REG PAR BYAS NAS MTHE BONG GNYIS MTHE'U CHUNG
GNYIS GZHIBS LA DE'I SNGAGS

NI, AOm BADZRA DZVA LA N'A YA SV'A H'AM, ZHES BYA'O, ,YANG NA RDO
RJE LCAGS KYU MA'I SNGAGS DANG PHYAG RGYAS SPYAN DRANG NGO, ,DE
NAS THOG MAR DAM TSIG GI SNGAGS DANG PHYAG RGYA BSTAN PAR BYA
STE, LAG PA G-YAS PA'I MTHE'U CHUNG GI SEN MO MTHE BOS MNAN LA,
LHAG MA RNAMS RDO RJE RTZE GSUM PA'I TSUL DU

BYAS TE, DE'I SNGAGS NI AOm SHAm KA RE MA H'A SA MA YE SV'A H'A,
ZHES BRJOD DO, ,DE NAS YANG DKYIL 'KHOR NANG GI GRVA BZHIR KHRO
BO BZHI GZHAG STE, BYANG SHAR MTSAMS NAS BZUNG STE KHRO BO'I
RGYAL PO RDO RJE GTUM PO ZHES BYA BA SKU MDOG SMUG NAS, BZHIN
KHRO GNYER CAN PHYAG G-YAS NA RDO RJE RTZE LNGA GDENGS

@307B PAR BYAS PA THOGS PAR BSAMS TE, DE'I PHYAG RGYA NI LAG PA
G-YON PA'I MDZUB MO SNYING GA'I PHYOGS SU GZHAG ,G-YAS PA'I SOR
MO GSUM RDO RJE LTAR BYA STE, DE NYID KYI SNGAGS KYANG 'DI NYID
LAS, TZTSINDA TZTSINDA MA H'A K'I LI K'I L'A YA SV'A H'A, ZHES
SBYAR BAR BYA'O, ,DE NAS SHAR LHO MTSAMS SU RDO RJE K'I L'A YA

ZHES BYA BA, MDOG LJANG NAG DPRAL BA KHRO GNYER CAN PHYAG G-YAS
PA RDO RJE RTZE GCIG PA KA NA YA'I DBYIBS 'DRA BA THOGS PAR BSAMS
TE DE'I PHYAG RGYA NI LAG PA GNYIS KHU TSUR NANG DU BCANGS TE,
CUNG ZAD BSNOL BA'I TSUL DU BCUG STE MTHE BONG GNYIS GYEN DU
GZHIBS TE BSGRENG LA, DE'I

SNGAGS NI, BANDHA BANDHA KRO DHA KRO DHA K'I LI K'I L'A YA SV'A
H'A ZHES BYA BAR SBYAR RO, ,DE NAS YANG LHO NUB MTSAMS SU RDO RJE
BE CON ZHES BYA BA SKU MDOG MTHING NAG SMA RA SER PO GYEN DU
'KHYIL BA, G-YAS NA BE CON GYI RTZE MO RDO RJES MTSAN PA BSAMS TE
DE'I PHYAG RGYA NI PHYAG 'TSAL BA THAL MO SBYAR BA LAS MTHE

BONG GNYIS BSGRENG TE, TSIGS BKUG NAS SRIN LAG GI DRUNG DU GZUGS
PAR BYA'O, ,DE'I SNGAGS NI TZU RU TZU RU TZAndA K'I LI K'I L'A YA
SV'A H'A ZHES SBYAR RO, ,DE NAS NUB BYANG MTSAMS SU RDO RJE KHRO
BO ZHES BYA BA MDOG NAG PO ZHIN TU KHROS PA MCHE BA GTZIGS PA
BSAMS TE, DE'I PHYAG RGYA NI LAG PA GNYIS

KHU TSUR BCANGS TE MTHE BONG GNYIS BSGRENG STE MTHE'U CHUNG GNYIS
NANG DU GZHUG GO, ,DE'I SNGAGS NI HR'A SA YA TR'A SA YA BADZRA
K'I LI K'I L'A YA SV'A H'A ZHES BYA BAR SBYAR BAR BYA'O, ,DE NAS
DE'I PHYIR ROL GYI DKYIL 'KHOR RIM PA GSUM PAR DBANG LDAN LA SOGS
PA 'JIG RTEN SKYONG BA BCU DANG, RNAM RGYAL

LA SOGS PA BKRA SHIS KYI LHA BRGYAD KYI PHYAG MTSAN RNAMS DGOD
PAR BYA BA'I PHYIR, DE DAG SO SO'I SNGAGS DANG PHYAG RGYA BCINGS
LA SPYAN DRANGS SHING RANG RANG GNAS SU BKOD NAS GTZO BO 'KHOR
DANG BCAS PA RNAMS LA GUS PA KHYAD PAR CAN BYAS TE, MCHOD YON
DANG ME TOG DANG BDUG SPOS LA SOGS PA DANG ZHAL

ZAS DANG MAR ME'I MCHOG RNAMS RIM BZHIN DU DBUL LO, ,DE NAS
PHYAGS BCU DAG NA JI LTAR SRID PA'I LHA RDZAS DANG, KUN DU BZANG
PO'I MCHOD DAG GIS KYANG MCHOD LA, NAM MKHA' MDZOD KYI RIG PAS
KYANG BYIN GYIS BRLAB STE, 'DI LTAR NAM: SARBA TA TH'A GA TE
BHYO, BI SHVA MU KHE BHYA: SARBBA TAD KHAm

@308A *, ,AUNGGA SPHA RA nA HI MAm GA GA NA KHAm SV'A H'A, DE NAS
BSTOD PA GANG YANG RUNG BAS BSTOD, ,DE NAS RIG SNGAGS GDON PA NI,
LAN GRANGS NYI SHU RTZA GCIG GAM, ,YANG NA LAN GRANGS BRGYA RTZA
BRGYAD, ,CES BYA BAS GRANGS NGES PAR GSUNGS PA LA, RTZA BA'I RIG
SNGAGS DANG MJUG NAS YANG

SNYING GI SNGAGS RNAMS DANG GNYIS BSKUL BA DANG BCAS PAR ZLO NA
NI LAN GRANGS NYI SHU RTZA GCIG ZLOS PAR 'GYUR RO, ,YANG NA DE
RNAM PA GNYIS KA ZLOS PAR MI NUS NA NAM: TZAndA BADZRA ZHES PA
NAS AA MRi TE H'Um PHAt CES PA'I BAR NI RIG SNGAGS 'DI'I YANG
SNYING STE BSKUL TSIG DANG BCAS PA LAN GRANGS BRGYA RTZA

BRGYAD BZLAS PAR BYA'O, ,DE LTAR BZLAS BRJOD ZIN NAS YON BDAG
DANG SLOB MA GNYIS KA YANG DKON MCHOG LA SKYABS SU 'GRO BAR
BYA'O, ,DKYIL 'KHOR DBUS SU KHRI LTA BU GZHAG PA'I SAR YANG NA RI
MO YID KYIS GDEG PA DANG, YANG NA PHYAG RGYA NYI TSE BYA'O, ,DE
NAS DER BUM PA RNAMS KYI

CHUS BLUGS SHING DBANG BSKUR TE, SHU TI DANG NYE SHING LA SOGS
PAS KYANG BKRU, ROL MO DANG BKRA SHIS LA SOGS PA YANG GDON NO,
,KHRUS ZIN NAS SGOR 'BYUNG BA'I DUS SU ZHO DANG MAR DANG SMAN
DANG 'BRAS BU LA SOGS PA BKRA SHIS KYI RDZAS RNAMS LA CHO GAR
BSTAN PA RNAMS MTHONG BA DANG

REG PA DAG NI BKAG PA MED DO, ,DE NAS RIG SNGAGS KYI RGYAL PO
'DI'I CHO GA'I PHAN YON 'BYUNG BA MDOR BSDUS NA GNYIS SU 'DUS TE,
SDUG BSNGAL SEL BAR BYED PA DANG BDE BA SKYED PAR BYED PA'O, ,DE
LA SDUG BSNGAL SEL BA NI, SEMS CAN DBANG PO NYAMS PA DANG, ,TSE
ZAD PA DANG TSE NYAMS

DANG, ,ZHES BYA BA NAS, DE DAG THAMS CAD ZHI BAR BLTA, ,ZHES BYA
BA DANG, SDIG PA THAMS CAD BYANG BYAS NAS, ,SDUG BSNGAL THAMS CAD
MED PAR BYED, ,CES BYA BA LA SOGS PA TSIGS SU BCAD PA BZHIS BSTAN
TO, ,BDE BA SKYED PAR BYED PA NI, RGYUD DO COG GI RTZA BA ,DPAL
KUN GYIS

NI LEGS PAR BRGYAN, ,ZHES BYA BA NAS, TSE DANG BSOD NAMS 'PHEL
BAR 'GYUR, ,SDIG PA KUN LAS RNAM PAR THAR, ,ZHES BYA BA RNAMS
KYIS BSTAN TE, DE DAG GIS PHAN YON MDOR BSDUS PA TZAM DU ZAD KYI,
GZHAN YANG RGYAL PO'I CHAD PAS 'JIGS PA DANG, CHOM RKUN DANG, ME

@308B DANG, CHU DANG, DUG DANG MTSON LA SOGS PA'I 'JIGS PA THAMS
CAD LAS SGROL BAR RIG PAR BYA'O,, ,,RDO RJE RNAM PAR 'JOMS PA'I
KHRUS KYI CHO GA'I 'GREL PA SLOB DPON RDO RJE GO CHAS MDZAD PA
RDZOGS SO,, ,,LAS KYI MTHA' BCO BRGYAD PA'I MAN NGAG BZHUGS,