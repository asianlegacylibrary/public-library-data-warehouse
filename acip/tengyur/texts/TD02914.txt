@313A #, ,RGYA GAR SKAD DU, BADZRA BI D'A RA nA N'A MA DH'A RA
n'I S'A DH'A NAm, BOD SKAD DU, ,RDO RJE RNAM PAR 'JOMS PA ZHES
BYA BA'I GZUNGS KYI SGRUB THABS, ,RDO RJE RNAM PAR 'JOMS PA LA
PHYAG 'TSAL LO, ,RANG GI RANG BZHIN ZHI BA LAS, ,GDUG PA 'DUL
PHYIR KHRO BO'I SKU, ,MA RUNGS TSAR

GCOD RDO RJE CAN, ,RDO RJE CHE LA MGOS PHYAG 'TSAL, ,JI LTAR BLA
MA'I ZHAL SNGA NAS, ,LEGS RTOGS GANG DE BRI BAR BYA, ,RDO RJE
RNAM PAR 'JOMS PA SGRUB PAR 'DOD PAS DBEN ZHING YID DANG MTHUN
PA'I SA PHYOGS SU KUN DU SPYOD PA'I GTZANG ZHING GTZANG BA DANG
LDAN PA STAN BDE BAR 'DUG STE, SEMS CAN

THAMS CAD SRID PA'I SDUG BSNGAL LAS BSGRAL LA RDZOGS PA'I BYANG
CHUB KYI BDE BA LA 'GOD PA'I BLO SNGON DU BTANG STE RANG GI
SNYING GAR BAm LAS PADMA DANG, DER AA LAS BSIL BA'I 'OD ZER GYI
DKYIL 'KHOR LA GNAS PA, H'Um YIG MTHING SHUN GYI MDOG LTA BU BSAM
PAR BYA'O, ,DE LAS RNAM

@313B PAR 'PHROS PA'I 'OD ZER GYIS SANGS RGYAS DANG BYANG CHUB
SEMS DPA' DANG, RDO RJE KHRO BO'I DKYIL 'KHOR MDUN DU DMIGS LA,
YID LAS BYUNG BA'I MCHOD PA RNAMS KYIS YANG DAG PAR MCHOD DE,
PHYAG 'TSAL BA LA SOGS PA BYA'O, ,SANGS RGYAS KUN GYI SKU GSUNG
THUGS, ,GDUG PA TSAR

GCOD KHRO BO'I SKU, ,RDO RJE CHEN PO 'JIGS CHEN PO, ,RDO RJE
'JOMS LA PHYAG 'TSAL LO, ,THOG MED 'KHOR BAR LOG PA YI, ,RNAM
RTOG DBANG GYUR SGO GSUM GYIS, ,SDIG PA BGYID LA BDAG 'GYOD CING,
,MGON PO'I SPYAN SNGAR RAB TU BSHAGS, ,NYAN THOS SANGS RGYAS RANG
SANGS RGYAS, ,SO

SO'I SKYE BO BYANG CHUB SEMS, ,KUN GYI DGE LA DGA' BA YIS, ,BDAG
NI RJES SU YI RANG BGYID, ,SEMS CAN KHAMS NI MA LUS RNAMS, ,SANGS
RGYAS BDE LA DGOD PA'I PHYIR, ,BDAG NI DGE KUN LTOS MED PAR,
,BYANG CHUB CHEN POR BSNGO BAR BGYI, ,'GRO BA'I SKYABS CHEN GCIG
PU BA, ,SANGS

RGYAS THEG PA MCHOG GI MCHOG ,TSOGS MCHOG PHYIR MI LDOG PA LA,
,BDAG NI SKYABS SU NYE BAR MCHI, ,SRID PA'I RGYA MTSO SDUG BSNGAL
GYI, ,NYAM THAG MGON MED GYUR PA RNAMS, ,BLA MED BDE LA GZHAG
PA'I PHYIR, ,SEMS MCHOG YANG DAG BSKYED PAR BGYI, ,LAM GANG GIS
NI DER 'GRO BA,,

SNGAGS KYI THEG PA'I LAM 'DI LA, ,DENG NAS BYANG CHUB SNYING PO'I
BAR, ,BDAG NI TSUL BZHIN GNAS PAR BGYI, ,ZHES BRJOD LA DE NAS
BYAMS PA DANG, SNYING RJE DANG, RAB TU DGA' BA DANG, KUN LA BTANG
SNYOMS BSGOM PAR BYA'O, ,DE'I RJES LA BRTAN PA DANG G-YO BAR
SNANG BA'I CHOS THAMS CAD

RANG BZHIN GYIS RNAM PAR DBEN PA'I DON CAN DU RIG PAR BYA STE,
AOm SVA BH'A BA SHUDDHA: SARBA DDHARMA:SVA BH'A BA SHUDDHO
NYA\HAm ZHES PA'I SNGAGS KYIS BYIN GYIS BRLAB PO, ,STONG PAR GNAS
PA'I PAm YIG DANG, ,RAm LAS PADMA NYI MA LA, ,H'Um BYUNG BA LAS
RGYA GRAM GYI, ,RDO RJE CHEN PO RNAM PAR BSGOM, ,DER GNAS

H'Um LAS 'OD 'PHROS PAS, ,RAB SA GZHI GUR YANG BSGOM, ,DE NAS
BH'Um LAS GZHAL YAS KHANG, ,KUN NAS GRU BZHI SGO BZHI PA, ,RTZIBS
BRGYAD 'KHOR LO'I LTE BA LA, ,RGYA GRAM RDO RJE DANG BCAS BSGOM,
,DER YANG ZLA BA NYI MA DANG, ,H'Um BYUNG RDO RJE CHE LAS 'OD,
,SPROS SHING BSDUS LAS KHRO BO CHE,,

@314A *, ,KHRO BO'I 'KHOR LO RDZOGS PAR BSKYED, DBUS GNAS RDO
RJE'I LTE DBUS SU, ,KHRO BO RDO RJE 'JOMS CHEN PO, ,CHAR SPRIN
SNGON PO'I MDOG 'DRA BA, ,RDO RJE DRIL BU 'GYING BCAS 'DZIN,
,SHAR PHYOGS RDO RJE'I RVA DBUS SU, ,RDO RJE KHRO BO PHUR BU CHE,
,AUTPAL SNGON PO'I MDOG MTSUNGS PA, ,PHYAG G-YAS

RDO RJE PHUR BU 'DZIN, ,LHO YI PHYOGS SU KHRO BO CHE, ,RDO RJE BE
CON STANG ZIL MDOG, ,G-YAS NA RDO RJE BE CON TE, ,RDO RJE'I RVA
DBUS LA GNAS PA'O, ,NUB GNAS RDO RJE'I RVA DBUS SU, ,RDO RJE THO
BA KHRO BO CHE, NAM MKHA'I MDOG CAN PHYAG G-YAS NA, ,RDO RJE THOB
PHYAR BA'O, ,BYANG GNAS RDO RJE KHRO BO CHE, ,GTUM PO

BUNG BA'I MDOG LTA BU, ,RDO RJE RGYA GRAM PHYAG G-YAS 'DZIN, RDO
RJE'I RVA DBUS GNAS PAR BSGOM, ,PHYI ROL RDO RJE'I RTZIBS RNAMS
LA, ,GZHAN GYIS MI THUB GSHIN RJE GSHED, ,RTA MGRIN RDO RJE BDUD
RTZI 'KHYIL, ,AUTPAL KUNDA DZA BA DANG, ,MAR GAD MDOG CAN G-YAS
PA NA, ,THOD PA DBYIG PA PADMA DANG,

RGYA GRAM RDO RJE 'PHYAR BA'I 'DZIN, ,SHAR NAS G-YAS SKOR RIM PAS
BSGOM, ,'DOD PA'I RGYAL PO DBYIG PA SNGO, ,MI G-YO STOBS CHEN SKU
MDOG GNAG ,G-YAS RNAMS RIM BZHIN LCAGS KYU DANG, ,DBYIG PA RAL
GRI RTZE GSUM 'DZIN, ,BYANG SHAR NAS NI NUB BYANG MTHAR, ,'DI
YANG G-YAS SKOR RIM PAS

BSGOM, ,MKHAR GNAS RDO RJE H'Um MDZAD DANG, ,SA 'OG GNOD MDZES
RDO RJE CHE, ,MDOG NAG G-YAS NA RDO RJE 'DZIN, ,KHRO BO 'DI DAG
THAMS CAD KYANG, ,PHYAG G-YON SDIGS MDZUB ZHAGS PAR LDAN, ,KUN
KYANG G-YON BRKYANG GOM PA YIS, ,NYI MA'I DKYIL 'KHOR LA GNAS
PA'O, ,SHAR SGOR RDO RJE

LCAGS KYU DKAR, ,LHOR GNAS RDO RJE ZHAGS PA SER, ,NUB TU RDO RJE
LCAGS SGROG DMAR, ,RDO RJE DRIL LJANG BYANG SGOR TE, ,LCAGS KYU
ZHAGS PA LCAGS SGROG DANG, ,DRIL BU 'DZIN CING G-YON BRKYANG PAS,
,NYI MA'I STENG NA GNAS PA'O, ,THAMS CAD MCHE GTZIGS SPYAN GSUM
ZHAL, ,DMAR SER DBU SKRA

GYEN BRDZE DANG, ,STAG GI PAGS PAS SMAD DKRIS SHING, ,SBRUL DANG
RIN CHEN RGYAN MDZES PA, ,RANG SNYING ZLA BAR SA BON DANG, ,GNAS
GSUM RDO RJE GSUM BSGOMS TE, ,SA BON 'OD KYI SBYOR BA YIS, ,YE
SHES BKUG MCHOD GNYIS MED BYA, ,SNYING GAR SNGAGS KYI PHRENG BKOD
DE, ,'KHOR

@314B LOR GNAS PA THAMS CAD DANG, ,MGRIN GCIG SKAD GSANG MTHON PA
YI, ,SNGAGS MCHOG YANG DAG BZLAS PAR YA, ,NA MO RATNA TRA Y'A YA,
,NA MA:TZAndA BADZRA P'A nA YE, ,MA H'A YAKshA SE N'A PA TA YE,
AOm HA RA HA RA BADZRA, MA THA MA THA BADZRA, DHU NA DHU NA
BADZRA, DA HA DA HA BADZRA, PA TZA PA TZA BADZRA, DHA RA

DHA RA BADZRA, DH'A RA YA DH'A RA YA BADZRA, D'A RU nA n'A D'A RU
nA BADZRA, TZTSINDA TZTSIDA BADZRA, BHINDA BHINDA BADZRA H'Um
PHAt, NA MASHTZA nA dA BADZRA KRO DH'A YA HU LU HU LU, TIshthA
TIshthA, BANDHA BANDHA, HA NA HA NA, AA MRi TE H'Um PHAt, 'DI NI
RDO RJE KHRO BO RNAMS KYI THUGS BSKUL NAS, ,SGRUB LA BGEGS MED
BYED CING DNGOS

GRUB STER BA'O, ,JI SRID MI SKYO'I BAR DU MNGON PAR BZLAS PA'I
MTHAR, ,YE SHES 'KHOR LO PHYUNG NAS MDUN GZHAG MCHOD PA DANG, ,YI
GE BRGYA PA'I MTHAR NI RDO RJE'I SNGAGS BRJOD DE, ,RANG GNAS
GSHEGS LA 'KHOR LO SNYING GAR BSDU BAR BYA, ,RDO RJE RNAM PAR
'JOMS PA'I GZUNGS KYI SGRUB

THABS BRAM ZE MA nI BADZRA MDZAD PA RDZOGS SO,, ,,PAndI TA CHEN
PO DZNY'A NA SHR'I DANG, ,LO TZ'A BA RAB ZHI BSHES GNYEN GYIS
BSGYUR BA'O, ,