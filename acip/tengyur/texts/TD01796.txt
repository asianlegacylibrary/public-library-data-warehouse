@1B [DD] #, ,RGYA GAR SKAD DU, PAndI BI DHI S'A DHA NAm, BOD SKAD
DU, SGRUB PA'I THABS MDOR BYAS PA, 'JAM DPAL GZHON NUR GYUR PA LA
PHYAG 'TSAL LO, ,KHAMS GSUM SPYOD PA LAS GROL [DD]

MKHA' DANG MNYAM GYUR DNGOS PO'I NGO BO NYID, ,DAG CING ZHI LA
RNAM DBEN MCHOG ZHI RANG BZHIN RNAL 'BYOR PA NYID YUL, ,RTOGS
DKA' BRTAG PAR DKA' LA BDAG GZHAN RAB PHAN KHYAB CING MTSAN MA
MED, ,

RGYAL BA'I BDE BA MNYAM MED MNYAM SKU MI RTOG TSUL GCIG LA PHYAG
'TSAL, ,DPAL LDAN 'DUS PA'I RGYUD KYI NI, ,MDOR BSDUS RTOGS PAR
BYA BA'I PHYIR, ,SEMS CAN KUN LA PHAN BSKYED PA'I, ,MDOR

BSDUS BDAG GIS BSHAD PAR BYA, ,RNAM RTOG BAG CHAGS NYES PA YIS,
,'GRO BA GSUM PO RNAM RMONGS LA, ,BLO DANG LDAN PAS LEGS BLTAS
TE, ,RNAL 'BYOR RGYUD KYIS SBYANG BAR BYA, ,'DOD PA LNGA NI

YONGS SPANGS NAS, ,DKA' THUB KYIS NI GDUNG MED PAR, ,RNAL 'BYOR
RGYUD KYI RJES 'BRANGS LA, ,BDE BAS BYANG CHUB SGRUB PAR BYA,
,DES NA 'DI NA SDOM GNAS YIN, ,RTAG TU MI PHYED BRTUL ZHUGS

@2A *, ,GANG; ,SKU GSUNG THUGS KYI RDO RJE YI, ,SGRUB PA DAG
KYANG BRTZAM PAR BYA, ,DGON PA CHEN PO'I SA PHYOGS NI, ,ME TOG
'BRAS BU SOGS KYIS BRGYAN, ,RI BO DBEN PA DAG TU NI, ,DNGOS GRUB
THAMS

CAD BSDUS PA BSGRUB, ,'JAM PA'I STAN LA 'DUG NAS NI, ,SEMS DPA'I
SKYIL KRUNG LEGS GNAS TE, ,ZHE SDANG RDO RJE'I TING 'DZIN GNAS,
,GNAS BSRUNG BA NI BSAM PAR BYA, ,'BAR BA'I 'OD 'PHRO 'JIGS PAR

BYED; ,NYI MA LA GNAS H'Um LAS BYUNG, ,G-YON BRKYANG PA YI GNAS
PAS GNAS, ,KHRO BO BCU NI SPRO BAR BYA, ,PHYOGS BCU'I DKYIL 'KHOR
RTZE MO NI, ,RIM PA BZHIN DU BSAM PAR BYA, ,BGEGS KUN RNAM PAR
GZHIG PA'I

PHYIR; ,GNOD MDZES BKA' STZAL PHUR BUS GDAB, ,AOm SUMBHA NI
SUMBHA H'Um, ,GRi HnA GRi HnA H'Um, GRiHn'A PA YA GRi Hn'A PA YA
H'Um, A'A NA YA HO, BHA GA B'AN BIDY'A R'A DZA H'Um PHAt, KHRO
BO'I GZUGS CAN 'DI YIS NI, ,BGEGS KYI DBANG PO

NYID BKUG NAS, ,BLO DANG LDAN PAS SBYOR BA YIS, ,CHO GA BZHIN DU
PHUR BUS GDAB, ,RDO RJE BDUD RTZI RGYAL PO CHE, ,AUTPALA SNGON PO
'DAB MA'I MDOG ,'BAR PHRENG 'KHRIGS PA'I 'OD LDAN PA, ,RDO RJE
PHUR BU RNAM PAR BSGOM, ,LTE

@2B BA'I PHYOGS NAS SMAD KYI CHA, ,RTZE MO LTA BUR RNAM PAR BSAM,
,STOD NI KHRO BO'I DBYIBS CAN TE, ,ZHAL GSUM PHYAG DRUG LTA BUR
BSGOM, ,DE YI GSANG SNGAGS LEGS BRJOD LA, ,BGEGS KYI TSOGS LA 'OG
GZIGS PAS, ,RDO RJE PHUR BU DES BTAB NA, ,BGEGS KYI LAS

NI MI G-YO 'GYUR, ,AOm GHA GHA GH'A TA YA GH'A TA YA, SARBA DU
shtAm PHAt PHAt, K'I LA YA K'I LA YA, SARBA P'A PAm PHAt PHAt
H'Um H'Um H'Um, BADZRA K'I LA YA, BADZRA DHA RO A'A DZNY'A PA YA
TI, SARBA BI GHN'A NA, K'A YA W'A KA TZITTA, BADZRA K'I LA YA
H'Um H'Um H'Um PHAt PHAt, RDO RJE THOB PHYAG BSNAMS PA'I, ,GNOD
MDZES RGYAL PO

RNAM PAR BSAM, ,RDO RJE ME YIS KUN DU NI, ,RNAM PAR 'PHRO BAS
NGES PAR BSGOM, ,GDUG PA TSIG PA PHAN TSUN DU, ,'BROS PAR GYUR
PAR RNAM PAR BSAM, ,PHYOGS BCUR PHUS BUS BTAB NAS NI, ,STENG 'OG
YANG DAG BYIN GYIS BRLAB, ,DAM PA'I DON DU DNGOS PO RNAMS, ,SRID

GSUM DNGOS PO MED PAR BSGOM, ,DNGOS PO MED LA BSGOM PA'I DNGOS,
,BSGOM PAR BYA BA BSGOM PA MIN, ,DE LTAR DNGOS PO DNGOS MED PAS,
,BSGOM PA DMIGS SU MED PA'O, ,TSIGS BCAD 'DI YIS RGYU MI RGYU'I,
,BDAG NYID CAN RNAMS STONG PAR BSGOM, ,CHO GA'I SBYOR BA 'DI

YIS NI, ,YE SHES SA GZHIR BYIN GYIS BRLAB, ,NAM MKHA' DBYINGS KYI
DBUS GNAS PAR, ,H'Um GNYIS SA BON YAm LAS BYUNG, ,RDO RJE GNYIS
DANG YANG DAG LDAN, ,RLUNG GI DKYIL 'KHOR BSGOM PAR BYA, ,H'Um
GNYIS SA BON RAm LAS BYUNG, ,RDO RJE GNYIS DANG YANG DAG LDAN,
,ME YI DKYIL

'KHOR NYID KYANG NI, ,DE YI STENG DU RNAM PAR BSAM, ,H'Um GNYIS
SA BON BAm LAS BYUNG, ,RDO RJE GNYIS DANG YANG DAG LDAN, ,CHU YI
DKYIL 'KHOR NYID KYANG NI, ,DE YI STENG DU RNAM PAR BSAM, ,H'Um
GNYIS SA BON LAm LAS BYUNG, ,RDO RJE GNYIS DANG YANG DAG LDAN,
,SA YI DKYIL 'KHOR

NYID DANG NI, ,DE YI STENG DU RNAM PAR BSAM, ,DKYIL 'KHOR BZHI PO
YANG DAG BSDU, ,RDO RJE SA YI DKYIL 'KHOR LA, ,DER NI BHR'Um LAS
BYUNG BA YI, ,GZHAL YAS KHANG NI RNAM PAR BSGOM, ,ZUR BZHI DANG
NI SGO BZHI DANG, ,RTA BABS BZHI YIS MDZES BYAS PA, ,THIG BZHI
DANG NI YANG DAG

@3A *, ,LDAN; ,KA BA BRGYAD KYIS YANG DAG MDZES, ,DRA BA DRA BA
PHYED PA DANG, ,RDO RJE NOR BU ZLA PHYED BRGYAN, ,GRVA YI MTSAMS
NI THAMS CAD DANG, ,SGO DANG SGO KHYUD MTSAMS RNAMS SU, ,RDO RJE
RIN CHEN RNAMS KYIS SBRAS, ,BUM PA KA BA RDO RJE CHE, ,BRE LA
PHRENG BAR RIM

BZHIN GNAS, ,BA DAN DRIL BUS MDZES BYAS LA, ,RNGA YAB SOGS KYIS
RNAM PAR BRGYAN, ,BDAG NYID PHYAG RGYAR LDAN PA NI, ,ZHAL GSUM
PHYAG DRUG RNAM PA CAN, ,AINDRA N'I LA'I 'OD MNYAM PA, ,DKYIL
'KHOR DBUS SU BSGOM PAR BYA, ,RNAM SNANG MDZAD DANG RIN CHEN
DANG, ,'OD

DPAG MED DANG LAS KYI RGYAL, ,ZHAL GSUM PHYAG DRUG LTA BUR NI,
,SHAR LA SOGS PA'I PHYOGS SU BSAM, ,GTI MUG DGA' SOGS LHA MO
RNAMS, ,ZHAL GSUM PHYAG DRUG RNAM PA CAN, ,ME YI PHYOGS NAS
BRTZAMS NAS SU, ,RIM BA JI BZHIN NGES PAR DGOD, ,DE BZHIN

GZUGS RDO RJE LA SOGS, ,PHYI YI MTSAMS NI RNAM PA BZHIR, ,REG BYA
RDO RJE NYID KYANG NI, ,RDO RJE SEMS DPA' DANG LDAN GNAS, ,BYAMS
PA SA YI SNYING PO DAG ,SHAR GYI SNAM BUR DGOD PAR BYA, ,PHYAG NA
RDO RJE MKHA' SNYING PO, ,BRTUL ZHUGS CAN GYIS LHO RU DGOD, ,'JIG
RTEN DBANG

PHYUG 'JAM PA'I DBYANGS, ,NUB TU YANG NI DGOD PAR BYA, ,SGRIB PA
THAMS CAD RNAM SEL DANG, ,KUN DU BZANG PO BYANG PHYOGS SU, ,GSHIN
RJE GSHED NI SHAR GYI SGOR, ,GZHAN GYIS MI THUB LHO PHYOGS SU,
,NUB PHYOGS SU NI RTA MGRIN TE, ,BDUD RTZI 'KHYIL PA BYANG DU'O,
,MI G-YO

'DOD PA'I RGYAL PO DANG, ,DBYUG SNGON DANG NI STOBS PO CHE, ,SHAR
LHO MTSAMS SOGS NAS BRTZAMS TE, ,RIM PA JI BZHIN BSGOM PAR BYA,
,GNOD MDZES RGYAL PO KHRO BO CHE, ,DE YI 'OG TU RNAM PAR BSAM,
,GTZUG TOR 'KHOR LOS SGYUR RGYAL YANG, ,DE BZHIN STENG DU RNAM
PAR

BSGOM, ,CHO GA JI BZHIN DKYIL 'KHOR PA, ,DE LTAR LHAG PAR MOS
BSAMS NAS, ,SLAR YANG KHA SBYAR SBYOR BA YIS, ,RANG GI LUS LA DE
RNAMS GZHUG ,LUS KYI 'KHOR LO RDZOGS SANGS RGYAS, ,RIM PA JI
BZHIN YANG DAG BSAM, ,DON DAM PA YI RDO RJE YIS, ,DE BZHIN NYID
LA

@3B GZHUG BYA BAS, ,DE BZHIN GSHEGS PA'I TSOGS BSAD NA, ,DNGOS
GRUB RAB MCHOG THOB PAR 'GYUR, ,'DI DON RDO RJE PHRENG BA LAS,
,GSAL BAR JI BZHIN RNAM PHYE STE, ,GZUGS PHUNG RTOG DANG ME LONG
DANG, ,SA KHAMS MIG GI DBANG PO DANG, ,GZUGS DANG RNAM LNGAR GYUR
PA STE,,

KHRO BO GNYAS DANG YANG DAG LDAN, ,TSOR BA'I PHUNG PO MNYAM NYID
DANG, ,CHU KHAMS RNA BA'I DBANG PO DANG, ,SGRA DANG RNAM LNGAR
GYUR PA STE, ,KHRO BO GNYIS DANG YANG DAG LDAN, ,'DU SHES SO SOR
RTOG PA DANG, ,BYIN ZA SNA YI DBANG PO DANG, ,DRI DANG RNAM LNGAR
GYUR PA STE, ,KHRO BO GNYIS DANG

YANG DAG LDAN, ,'DU BYED BYA BA GRUB PA DANG, ,RLUNG KHAMS LCE YI
DBANG PO DANG, ,RO DANG RNAM LNGAR GYUR PA STE, ,KHRO BO GNYIS
DANG YANG DAG LDAN, ,STENG 'OG KHRO BO SHIN TU BCAS, ,RANG BZHIN
GYIS NI SNANG BA NYID, ,RNAM SHES PHUNG POR ZHUGS PA STE, ,RNAM
SHES KYANG NI 'OD GSAL

BA'O; ,MYA NGAN 'DAS BCAS KUN STONG DANG, ,CHOS KYI SKUR YANG
BSHAD PA YIN, ,BRTAN PAR BYA BA'I DON DU NI, ,GSANG SNGAGS 'DI NI
BRJOD PAR BYA, ,AOm SH'U N+YA T'A DZNY'A NA BADZRA SVA BH'A WA
A'ATMA KO&HAm, 'DI NI DON DAM DKYIL 'KHOR TE, ,SNANG BA MED CING
MTSAN NYID MED, ,DON DAM BDEN

PA ZHES BYA BA, ,DE BZHIN GSHEGS PA KUN GYI GNAS, ,'OD GSAL BAR
NI RAB ZHUGS NAS, ,LDANG BA YANG NI BSTAN PAR BYA, ,SNGAGS KYI
SKU YI SBYOR BA YIS, ,LHA YI GZUGS LA DMIGS PAR 'GYUR, ,NAM
MKHA'I DBYINGS KYI DBUS GNAS PAR, ,NYI MA'I DKYIL 'KHOR BSGOM PAR

BYA; ,SNGAGS PAS DE YI STENG DU YANG, ,ZLA BA'I DKYIL 'KHOR RNAM
PAR BSAM, ,DER NI PADMA 'DAB MA BRGYAD, ,KHA DOG DMAR PO BSGOM
PAR BYA, ,PADMA'I STENG DU SNGAGS CHEN PO, ,YI GE GSUM NI DE NAS
BSAM, ,SNGAGS DANG PADMA NYI MA DAG ,ZLA BA'I DKYIL 'KHOR LA
ZHUGS PAS, ,ZLA

BA'I DKYIL 'KHOR KUN RDZOGS 'GYUR, ,BYANG CHUB SEMS SU RNAM PAR
BRTAG ,RGYU DANG MI RGYU THAMS CAD KYANG, ,DE NYID DU NI RNAM
BSAM ZHING, ,BRTAN PAR BYA BA'I DON DU NI, ,GSANG SNGAGS 'DI NI
BRJOD PAR BYA, ,AOm DHARMA DH'A TU SVA BH'A WA A'ATMA KO&HAm, DE
LTAR SBYOR BA DMIGS

@4A *, ,NAS SU, ,RJES SU SBYOR BA BRTZAM PAR BYA, ,RNAL 'BYOR PA
YIS YIG GSUM YANG, ,ZLA BA'I DBUS SU RNAM PAR BSAM, ,DE NAS YIG
GSUM LAS BYUNG BA, ,KUN DA ZLA BA DKAR DANG MTSUNGS, ,DANG PO
MGON PO BSAMS NAS KYANG, ,SHIN TU

SBYOR BA YANG DAG BRTZAM, ,MI BSKYOD PA NI RJES ZHUGS PAS, ,ZHAL
GSUM PHYAG DRUG 'BAR BA DANG, ,AINDRA N'I LA'I 'OD MNYAM PA'I,
,RDO RJE SEMS DPA' RNAM PAR BSGOM, ,RDO RJE 'KHOR LO PADMA NI,
,G-YAS PA'I PHYAG TU RNAM PAR BSAM, ,DRIL BU RIN CHEN RAL GRI NI,
,G-YON

PA'I PHYAG TU BSAM PAR BYA, ,DE NAS PHUNG PO LA SOGS PA'I, ,DBYE
BA SHES PAS SNANG MDZAD SOGS, ,GNOD MDZES BAR DU SA BON GYIS,
,DGOD PAS YANG DAG NYID DU DGOD, ,RNAM SNANG MDZAD KYIS BON NI,
,KHA DOG DKAR PO YI GE AOm, ,GZUGS PHUNG NGO BO NYID KYIS NI,
,SNGAGS SHES

PAS NI SPYI BOR DGOD, ,A'A: NI MGON PO 'OD DPAG MED, ,'DU SHES
PHUNG PO'I NGO BO NYID, ,MDOG DMAR KHA LA BSAMS NAS NI, ,NGAG GI
DBANG PHYUG NYID THOB 'GYUR, ,MI BSKYOD PA YI YI GE H'Um, ,RAB TU
BZANG PO'I MTHING SHUN MDOG ,RNAM SHES PHUNG PO'I NGO BO NYID,
,SNGAGS PAS

SNYING GAR RNAM PAR DGOD, ,RIN CHEN MGON PO'I YI GE SV'A, ,TSOR
BA'I PHUNG PO'I NGO BO NYID, ,TSOR BA DAG GI RGYU CAN NI, ,KHA
DOG SER PO LTE BAR DGOD, ,RKANG PA GNYIS LA YI GE H'A, ,'DU BYED
PHUNG PO'I NGO BO NYID, ,LAS KYI MGON PO DE NYID NI, ,SNGAGS PAS
KHA DOG LJANG GUR DGOD,

GTI MUG DGA' SOGS SNGAGS KYIS NI, ,SA LA SOGS LA RAB TU GZHUG
,SRA DANG GSHER DANG DRO BA DANG, ,RLUNG SOGS DER NI RIM PA
BZHIN, ,THLIm MIG TU BKOD NAS NI, ,SA YI SNYING PO RNAM PAR
BSGOM, ,AOm NI RNA BA DAG LA DGOD, ,PHYAG NA RDO RJE BSGOM PAR
BYA, ,AOm NI SNA LA RAB BKOD

DE, ,NAM MKHA'I SNYING PO RAB TU BSGOM, ,A'A: NI LCE LA BKOD NAS
NI, ,'JIG RTEN DBANG PO BRTAG PAR BYA, ,YID LA H'Um NI BSAMS NAS
SU, ,'JAM PA'I DBYANGS NI RAB TU BSGOM, ,YI GE AOm NI LUS KUN LA,
,BSGOMS NAS SGRIB SEL DRAN PAR BYA, ,YI GE MEE NI RTZAR BZHAG
STE,,

@4B BYAMS PA NYID DU YONGS SU BRTAG ,TSIGS KUN LA NI SAm BKOD DE,
,KUN TU BZANG PO BSAM PAR BYA, ,LAG PA G-YAS PAR GSHIN RJE GSHED,
,G-YON PAR GZHAN GYIS MI THUB PA, ,RTA MGRIN KHA LA BSAM PAR BYA,
,RDO RJE LA NI BDUD RTZI 'KHYIL, ,DPUNG PA G-YAS PAR MI

G-YO MGON, ,G-YON PAR 'DOD PA'I RGYAL PO'O, ,PUS MO G-YAS PAR
BSAM PA NI, ,DBYUG PA SNGON PO CHER 'BAR BA, ,PUS MO G-YON PAR
STOBS PO CHE, ,SPYI BOR GTZUG TOR 'KHOR LOS SGYUR, ,GNOD MDZES
RGYAL PO BSAM PA NI, ,RKANG PA GNYIS LA DGOD PAR BYA, ,DGOD

BYAS DE NAS SNGAGS PA YIS, ,PHUNG PO LA SOGS CHO GA BZHIN, ,SKU
YI DKYIL 'KHOR RDZOGS GYUR NAS, ,SBYOR BA CHEN PO YANG DAG
BRTZAM, ,ZLA BA'I DKYIL 'KHOR YANG DAG RDZOGS, ,SPYI BO'I DBUS SU
RNAM PAR BSAM, ,DER NI YI GE AOm DKAR PO, ,'OD ZER LNGA NI RAB
'PHRO BA'O,,

DE LAS LHA MO DBYUNG BA NI, ,BDAG PO DANG NI RAB SBYOR BA'I,
,SPYAN NI DU MA BSAMS NAS NI, ,NAM MKHA' THAMS CAD RAB TU DGANG,
,DE NAS SKU YI RDO RJE NI, ,NAM MKHA' GANG BAR LEGS GNAS PA, ,DE
DBUS BDAG PO BSGOM PA NI, ,SUM CU RTZA GNYIS MTSAN 'CHANG ZHING,
,DPE BYAD

BZANG PO BRGYAD CUS BRGYAN, ,BDAG KYANG DE YI MDUN GNAS LA, ,DE
NAS SNGAGS PAS TSIGS BCAD 'DI, ,GNYIS BRJOD NAS NI GSOL BA GDAB,
,DPAL LDAN SANGS RGYAS SKU 'CHANG BA, ,RDO RJE MI PHYED GSUM
BSGOMS PAS, ,DENG BDAG BYIN GYIS BRLABS NAS SU, ,RDO RJE SKU NI
MDZAD DU

GSOL, ,PHYOGS BCUR BZHUGS PA'I SANGS RGYAS RNAMS, ,RDO RJE MI
PHYED GSUM BSGOMS PAS, ,DENG BDAG BYIN GYIS BRLABS NAS SU, ,RDO
RJE SKU NI MDZAD DU GSOL, ,SPYAN DANG LHAN CIG LDAN PA YI, ,RNAM
PAR SNANG MDZAD BSAMS NAS SU, ,DE BCUG NAS NI BYIN BRLABS TE, ,

SKU YI BYIN GYIS BRLAB PA BRTZAM, ,SANGS RGYAS KUN GYI SKU GANG
YIN, ,PHUNG PO LNGA YIS RAB GANG BA, ,SANGS RGYAS SKU YI NGO BO
YIS, ,BDAG KYANG DE DANG 'DRA BAR SHOG ,AOm SARBA TA TH'A GA TA
K'A YA BADZRA SVA BH'A WA A'ATMA KO&HAm, A'A: NI KHA DOG DMAR
LDAN PAS, ,LCE YI PADMAR RNAM

@5A *, ,BSAMS TE, ,GOS DKAR ZHES BYA NAM MKHA' RU, ,SPROS NAS NAM
MKHA'I KHAMS RNAMS DGANG, ,GSUNG GI RDO RJE'I SNGAGS PA NI, ,NAM
MKHA'I DBUS NA BZHUGS PA LA, ,DE NAS SNGAGS PAS TSIG BCAD 'DI,
,GNYIS BRJOD NAS GSOL BA GDAB,

CHOS KYI GSUNG LAM DPAL DANG LDAN, ,RDO RJE MI PHYED GSUM BSGOMS
PAS, ,DENG BDAG BYIN GYIS BRLABS NAS SU, ,RDO RJE GSUNG DU MDZAD
DU GSOL, ,PHYOGS BCUR BZHUGS PA'I SANGS RGYAS RNAMS, ,RDO RJE MI
PHYED GSUM BSGOMS PAS, ,DENG BDAG BYIN GYIS BRLABS NAS SU, ,RDO
RJE

GSUNG DU MDZAD DU GSOL, ,GOS DKAR MO DANG LHAN CIG NYID, ,RANG GI
GTZO BOR YANG DAG LDAN, ,LCE LA ZHUGS PAR RAB BSAMS TE, ,GSUNG GI
BYIN GYIS BRLAB PA BRTZAM, ,RDO RJE CHOS KYI GSUNG GANG YIN,
,NGES PA'I TSIG NI PHUN SUM TSOGS, ,BDAG GI TSIG KYANG DE 'DRA
ZHING, ,CHOS

'DZIN PA DANG 'DRA BAR SHOG ,AOm SARBA TA TH'A GA TA W'A KA
BADZRA SVA BH'A WA A'ATMA KO&HAm, SNGAGS PAS SNYING GAR NYI MA
YI, ,GZUGS BRNYAN 'BAR BA BSAM BYA STE, ,DER NI MTHING SHUN LTA
BU YI, ,'OD ZER LNGAR LDAN H'Um DGOD DO, ,DE LAS LHA MO M'A MA
K'I, ,TSOGS DANG BCAS PA DBYUNG BAR BYA, ,DE BZHIN

THUGS KYI RDO RJE BSGOM, ,DE LA SNGON BZHIN GSOL BA GDAB, ,DPAL
LDAN RDO RJE THUGS 'CHANG BA, ,RDO RJE MI PHYED GSUM BSGOMS PAS,
,DING BDAG BYIN GYIS BRLABS NAS SU, ,RDO RJE THUGS SU MDZAD DU
GSOL, ,PHYOGS BCUR BZHUGS PA'I SANGS RGYAS RNAMS, ,RDO RJE MI
PHYED

GSUM BSGOMS PAS, ,DENG BDAG BYIN GYIS BRLABS NAS SU, ,RDO RJE
THUGS SU MDZAD DU GSOL, ,M'A MA K'I TSOGS MA LUS PA, ,RDO RJE
THUGS DANG YANG DAG LDAN, ,SNYING GAR YANG NI BCUG NAS SU, ,THUGS
KYI BYIN GYIS BRLAB PA BRTZAM, ,KUN DU BZANG PO'I THUGS GANG YIN,,

GSANG BA'I BDAG PO BLO LDAN PA, ,BDAG KYANG DE DANG 'DRA GYUR CIG
,RDO RJE 'DZIN DANG MTSUNGS PAR SHOG ,AOm SARBA TA TH'A GA T'A
TZITTA BADZRA SVA BH'A WA A'ATMA KO&HAm, DE LTAR RIGS GSUM DBYE
BA YIS, ,SO SOR BYIN GYIS BRLABS NAS NI, ,BLO DANG LDAN PAS GSANG
SNGAGS 'DIS, ,SLAR YANG

@5B THAMS CAD BDAG NYID BYA, ,AOm SARBA TA TH'A GA TA K'A YA W'A
KA TZITTA BADZRA SVA BH'A WA A'ATMA KO&HAm, DE LTAR BDAG NYID
BYIN GYIS BRLABS, ,ZLA BA'I DKYIL 'KHOR DBUS GNAS PA'I, ,MTSAN MA
DRUG DANG YANG DAG LDAN, ,DAM TSIG SEMS DPA' BSGOM PAR BYA,
,SNYING GA'I DBUS SU PHRA MO

YI; ,YE SHES SEMS DPA' RNAM PAR BSGOM, ,TING 'DZIN SEMS DPA' ZHES
BYA BA'I, ,YI GE H'Um NI DE RU DGOD, ,SEMS DPA' GSUM GYI BDAG
NYID CAN, ,DE LTAR SBYOR BA CHER BSKYED NAS, ,CHO GA'I SBYOR BA
'DI YIS NI, ,SGRUB PA CHEN PO BRTZAM PAR BYA, ,GZUGS BZANG

GZHON PAS BRGYAN PA NI, ,SME SHA CAN NI BDAG NYID CHE, ,BU MO
AUTPALA MTHING GA'I MDOG ,MIG YANGS DAM PA RNYED NAS NI, ,MNYAM
PAR BZHAG CING LEGS PAR BSLAB, ,SGRUB PA PO LA SHIN TU MOS, ,AOm
NI SPYI BOR BSAM PAR BYA, ,A'A: NI NGAG GI LAM LA DGOD, ,H'Um NI
SNYING

GAR BSAM BYA ZHING, ,LTE BAR SV'A DANG RKANG GNYIS H'A, ,SPYAN
DANG M'A MA K'I DANG NI, ,DE BZHIN DU NI GOS DKAR MO, ,SGROL MA
YANG NI SNGAGS PA YIS, ,SA LA SOGS LA RNAM PAR DGOD, ,LHA MO RDO
RJE GZUGS LA SOGS, ,DE NYID LA NI RNAM BSAMS LA, ,SA SNYING LA
SOGS DE

RNAMS DANG, ,SNYOMS PAR 'JUG PA BSGOM PAR BYA, ,LAG G-YAS RDO RJE
RO LANGS MA, ,G-YON LA GZHAN GYI MI THUB MA, ,DE YI KHAR NI KHRO
GNYER MA, ,GSANG BAR RAL PA GCIG MA'O, ,GZHAN YANG DPUNG PA G-YAS
PAR NI, ,DE BZHIN GSHEGS YUM RDO RJE MA, ,G-YON DU SNA TSOGS

RIN CHEN GYI, ,PHYAG RGYA DAG NI BSGOM PAR BYA, ,PUS MO G-YAS LA
GNAS PAR YANG, ,SNA TSOGS PADMA DE BZHIN GSHEGS, ,G-YON PA LA NI
SNA TSOGS LAS, ,SPYI BOR NAM MKHA'I RDO RJE MA, ,RKANG PA GNYIS
LA SA YI NI, ,SA 'DZIN LHA MO GZHAG PAR BYA, ,DE LTAR 'DUS BYAS

RNAL 'BYOR PAS, ,RDO RJE PADMA YANG DAG BRTZAM, ,H'Um GI SNGAGS
SKYES RDO RJE NI, ,RTZE MO MNGA' BA BSAM PAR BYA, ,DE TSE DE YI
RTZE DBUS SU, ,AOm NI RNAM PAR BSAM PAR BYA, ,DE BZHIN AA LAS
BYUNG BA YI, ,PADMA 'DAB MA BRGYAD BA NI, ,'OD ZER LNGA YIS KHYAB
BSAMS LA, ,DE 'OG SGRUB PA

@6A *, ,BRTZAM PAR BYA, ,AOm SARBA TA TH'A GA T'A NU R'A GA nA
BADZRA SVA BH'A WA A'ATMA KO&HAm, RDO RJE 'DZIN PA'I NGA RGYAL
LEGS 'CHANG STE, ,H'Um GI GLU YIS KYANG NI BSKYOD BYA ZHING,
,RANG GI BYANG CHUB SEMS NYID PHYUNG BA'I TSE, ,DES NI PHAt KYI
GSANG SNGAGS BRJOD PAR BYA, ,PHYUNG NAS SLAR

YANG SNGAGS PAS NI, ,PHYOGS BCUR BZHUGS PA'I SANGS RGYAS RNAMS,
,BYANG CHUB SEMS KYIS MCHOD NAS NI, ,GSANG SNGAGS 'DI NI BRJOD
PAR BYA, ,AOm SARBA TA TH'A GA TA P'U DZA BADZRA SVA BH'A WA
A'TMA KO&HAm, RANG SNGAGS YI GE LAS DBYUNG BA, ,RDO RJE GSUM
GYIS BYIN BRLABS BDAG ,

PADMA'I DBUS SU BSKYED NAS NI, ,SLAR YANG ZHE SDANG RDO RJER
GYUR, ,BADZRA DHRi KA SNGAGS KYIS DBYUNG BA, ,MI BSKYOD RDO RJE
BSAM PA YANG, ,MGON PO RAL PA THOR TSUGS CAN, ,MI BSKYOD PAS NI
DBU RGYAN BYAS, ,MTHING SHUN BZANG PO'I MDOG LTAR SNANG, ,SNGO
NAG DKAR DANG DMAR BA'I

ZHAL, ,RGYAN RNAMS THAMS CAD YONGS SU RDZOGS, ,PHYAG DRUG PAR NI
RNAM PAR BSGOM, ,RDO RJE 'KHOR LO PADMA NI, ,G-YAS PA'I PHYAG TU
BSAM BYA ZHING, ,DRIL BU RIN CHEN RAL GRI NI, ,DE YI G-YON LA
BSAM PAR BYA, ,'DI NI THUGS KA LAS BYUNG NAS, ,PHYOGS BCU RNAMS
SU GZIGS

NAS NI, ,CHOS KYI 'KHOR LO BSKOR BA DANG, ,SANGS RGYAS MDZAD PA
KUN MDZAD DE, ,SEMS CAN MA LUS KUN SBYANGS NAS, ,ZHE SDANG RDO
RJE GNAS LA 'JOG ,SLAR BYON RDO RJE MGON PO YI, ,SPYAN SNGA RU NI
'DUG PAR 'GYUR, ,SNGAGS PAS DE YI SNYING GA RU, ,RJES ZHUGS BDAG

NYID RNAM BSGOMS PAS, ,SNGA MA'I GZUGS NI YONGS GYUR NAS, ,ZHE
SDANG RDO RJE GNAS SU ZHUGS, ,AINDRA N'I LA'I 'OD 'BAR BA, ,NYI
MA'I DKYIL 'KHOR DBUS SU BZHUGS, ,DPA' BO RANG GI PHYAG RGYAS
'KHYUD, ,RGYAN RNAMS KUN GYIS RNAM PAR BRGYAN, ,DRAG PO ZHI DANG
'DOD

CHAGS CHE, ,ZHAL GSUM GYIS NI RNAM PAR MDZES, ,ZHE SDANG RDO RJE
TING 'DZIN GNAS, ,DKYIL 'KHOR THAMS CAD SPRO BAR MDZAD, ,DZI NA
DZI KA SNGAGS KYIS DBYUNG BA, ,GTZO BO RNAM PAR SNANG MDZAD
DBYUNG, ,MI BSKYOD PA NI DBU RGYAN BYAS, ,STON KA'I ZLA ZER LTAR
SNANG ZHING, ,THOR TSUGS

@6B COD PAN DAG GIS BRGYAN, ,DKAR DANG NAG DANG DMAR BA'I ZHAL,
,PHYAG DRUG ZHI BA'I GZUGS CAN TE, ,'KHOR LO RDO RJE PADMA DAG
,G-YAS PA LA NI RNAM PAR BSAM, ,DRIL BU RIN CHEN RAL GRI NI, ,'DI
YI G-YON DU RNAM PAR BSGOM, ,DE BZHIN THUGS KA LAS BYUNG STE, ,

GTI MUG SPYOD NAS SEMS CAN RNAMS, ,YANG DAG SBYANGS TE SLAR BYON
NAS, ,SHAR PHYOGS KYI NI ZLA BAR BZHUGS, ,RATNA DHRi KA SNGAGS
KYIS DBYUNG BA, ,RIN CHEN TOG NI SNGAGS PAS DBYUNG, ,ZHI BA'I
THOR TSUGS COD PAN 'CHANG, ,MI BSKYOD PAS NI DBU RGYAN BYAS, ,SER
DANG

GNAG DANG DKAR BA'I ZHAL, ,PHYAG DRUG PAR NI RNAM PAR BSGOM, ,YID
BZHIN NOR BU RDO RJE DANG, ,'KHOR LO DE YI G-YAS SU BSGOM, ,DRIL
BU PADMA SER PO DANG, ,RAL GRI G-YON DU BSGOM PAR BYA, ,DE BZHIN
THUGS KA NAS BYUNG STE, ,NGA RGYAL GNAS LA GNAS PA RNAMS, ,

YANG DAG SBYANGS NAS LHO YI CHAR, ,RIN CHEN DBUS SU BZHUGS PAR
GSUNGS, ,A'A RO LAm KA SNGAGS KYIS DBYUNG BA, ,MTHA' YAS RDO RJE
CAN DBYUNG STE, ,ZHI BA PADMA R'A GA'I 'OD, ,MI BSKYOD PAS NI DBU
RGYAN BYAS, ,MGON PO RAL PA THOR TSUGS CAN, ,DMAR DANG GNAG DANG

DKAR BA'I ZHAL, ,SGEG PA'I NYAMS DANG YANG DAG LDAN, ,PHYAG DRUG
PAR NI RNAM PAR BSGOM, ,G-YON PA'I PHYAG GIS DRIL BU DANG, ,PADMA
SDONG BU 'DZIN PAR MDZAD, ,PADMA THUGS KA'I PHYOGS GNAS PA,
,G-YAS PA YIS NI 'BYED PAR MDZAD, ,RDO RJE 'KHOR LO G-YAS

GNYIS LA, ,RIN CHEN RAL GRI G-YON GNYIS LA, ,SNGON BZHIN 'DOD
CHAGS CAN SBYANGS NAS, ,RGYAB KYI PADMA LA BZHUGS 'GYUR,
,PRADZNY'A DHRi KA SNGAGS KYIS DBYUNG BA, ,SNGAGS PAS DON YOD RDO
RJE CAN, ,MGON PO SKU MDOG LJANG GUR DBYUNG, ,MI BSKYOD PAS NI
DBU RGYAN BYAS, ,

THOR TSUGS COD PAN DAG GIS BRGYA NA, ,LJANG DANG GNAG DANG DKAR
BA'I ZHAL, ,PHYAG DRUG 'OD ZER RNAM PAR 'PHRO, ,RAL GRI SNA TSOGS
RDO RJE DANG, ,'KHOR LO G-YAS SU BSGOM PAR BYA, ,PHYAG G-YON NA
NI DRIL BU DANG, ,DE BZHIN PAD LJANG NOR BU'O, ,LOG PA'I NGANG
CAN SEMS

@7A *, ,CAN RNAMS, ,RNAM PAR SBYANGS NAS SLAR BYON TE, ,DE BZHIN
BYANG GI PHYOGS SU NI, ,SNA TSOGS RDO RJE DAG LA BZHUGS, ,ZHE
SDANG GTI MUG DE BZHIN CHAGS, ,YID BZHIN NOR BU DAM TSIG STE,
,RIGS NI LNGA PO 'DI DAG NYID, ,'DOD DANG THAR PAR RAB SGRUB
PA'O,

MO HA RA TI SNGAGS KYIS DBYUNG, ,LHA MO SPYAN NI DBYUNG BAR BYA,
,DKAR ZHING ZHI BA'I NYAMS DANG LDAN, ,RNAM SNANG MDZAD KYIS SPYI
BOR MTSAN, ,DKAR DANG GNAG DANG DMAR BA'I ZHAL, ,PHYAG DRUG PAR
NI RNAM PAR BSGOM, ,'KHOR LO RDO RJE DE BZHIN DU, ,AUTPALA DKAR
PO G-YAS SU

BSAM, ,DRIL BU DE BZHIN RIN CHEN DANG, ,RAL GRI G-YON DU BSGOM
PAR BYA, ,DE BZHIN THUGS KA NAS BYUNG STE, ,PHYOGS BCU DAG TU
GZIGS NAS NI, ,GDON DANG NAD GDUNGS 'JIGS PA RNAMS, ,THUGS RJE
CHEN POS ZHI MDZAD DE, ,S'A RA BYON NAS NI ZLA DKYIL DU, ,SHAR

GYI MTSAMS SU BZHUGS PAR GYUR, ,DVE shA RA TI'I SNGAGS KYIS
DBYUNG, ,LHA MO M'A MA K'I DBYUNG STE, ,AUTPALA SNGON PO'I 'DAB
LTAR SNGO, ,BZHIN BZANGS SHIN TU YID DU 'ONG, ,GNAG DANG DKAR
DANG DMAR PA STE, ,MI BSKYOD PAS NI DBU RGYAN BYAS, ,'KHOR LO RDO
RJE DE BZHIN DU, ,

AUTPALA SNGO DMAR G-YAS PA LA, ,DRIL BU RIN CHEN RAL GRI NI,
,G-YON GYI PHYAG NA BSNAMS PAR MDZAD, ,BGEGS CHEN 'JIGS PAS GZIR
BA RNAMS, ,THUGS RJE CHEN POS SRUNG BAR MDZAD, ,BYUNG NAS SLAR NI
BYON NAS SU, ,LHO NUB TU NI BZHUGS PAR GYUR, ,R'A GA RA TI'I
SNGAGS

KYIS DBYUNG, ,GOS DKAR MO NI DBYUNG BYA STE, ,ZHAL NI DMAR DANG
GNAG DANG DKAR, ,PADMA R'A GA'I 'OD DANG LDAN, ,'OD DPAG MED BCAS
RAL PA'I TSOGS, ,PHYAG DRUG PA NI RNAM BSGOMS TE, ,G-YON PA DRIL
BUR BCAS PA YIS, ,AUTPALA SDONG BU 'DZIN MDZAD LA, ,THUGS

KAR GNAS PA'I AUTPALA, ,DMAR PO G-YAS KYIS 'BYED PAR MDZAD, ,RDO
RJE 'KHOR LO G-YAS DAG LA, ,NOR BU RIN CHEN RAL GRI G-YON,
,BSNAMS PAR MDZAD PA PHYUNG NAS NI, ,GDON GYIS NYEN PA ZHES MDZAD
DE, ,SLAR BYON PADMA'I DBUS NYID DU, ,NUB BYANG MTSAMS SU BZHUGS
PAR

@7B 'GYUR, ,BADZRA RA TI'I SNGAGS KYIS DBYUNG, ,YID 'ONG SGROL MA
DBYUNG BYA STE, ,LJANG DANG GNAG DKAR BA'I ZHAL, ,D'UR BA'I LO
MA'I MDANGS DANG LDAN, ,DON YOD PAS NI GTZUG TOR BYAS, ,PHYAG
DRUG PAR NI RNAM PAR BSGOM, ,SNA TSOGS RDO RJE 'KHOR LO DANG, ,

AUTPALA DKAR PO G-YAS PA NA, ,DRIL BU RIN CHEN RAL GRI NI, ,BRTUL
ZHUGS CAN GYIS G-YON DU BSAM, ,SEMS CAN THAMS CAD DBANG MDZAD DE,
,SNA TSOGS RDO RJE'I GDAN LA YANG, ,BYUNG NAS SLAR NI BYON NAS
SU, ,BYANG SHAR MTSAMS SU BZHUGS PAR 'GYUR, ,RNAL 'BYOR

PAS NI RIM GNYIS PAR, ,GZUGS RDO RJE LA SOGS PA DBYUNG, ,ME YI
MTSAMS SU DGOD BYA BA, ,RDO RJE GZUGS NI YID 'ONG BA, ,ZHAL GSUM
PHYAG DRUG DKAR BA STE, ,DBU RGYAN RNAM PAR SNANG MDZAD DPAL,
,GNYIS KYIS ME LONG 'DZIN MDZAD DE, ,LHAG MA GTI MUG DAG

DANG MTSUNGS, ,BDEN BRAL PHYOGS DGOD LHA MO NI, ,RDO RJE SGRA STE
PHYAG DRUG MA, ,ZHAL GSUM SKU MDOG SER MO STE, ,DBU RGYAN RIN
CHEN 'BYUNG LDAN YIN, ,PHYAG GNYIS KYIS NI BI WANG BSNAMS, ,LHAG
MA M'A MA K'I DANG MTSUNGS, ,RLUNG GI PHYOGS DGOD LHA MO NI, ,RDO
RJE

DRI STE PHYAG DRUG MA, ,ZHAL GSUM SKU MDOG DMAR MO STE, ,SNANG
MTHA' YAS KYI THOR TSUGS CAN, ,PHYAG GNYIS KYIS NI DUNG BSNAMS
TE, ,LHAG MA GOS DKAR CAN DANG MTSUNGS, ,DBANG LDAN PHYOGS DGOD
LHA MO NI, ,RDO RJE RO STE PHYAG DRUG MA, ,ZHAL GSUM SKU MDOG
LJANG

GU STE, ,DBU RGYAN LA NI RDA SGRA BZHUGS, ,PHYAG GNYIS LA NI RO
YI SNOD, ,LHAG MA SGROL MA LTA BU YIN, ,RDO RJE SEMS DPA' LEGS
'KHYUD DE, ,'KHOR LO'I DBUS NA RAB BZHUGS PAR, ,RDO RJE REG BYA
BSAM BYA STE, ,ZHAL SOGS BDAG PO LTA BU'O, ,RIM PA GSUM PA

SHAR GYI NI, ,SNAM BUR BRTUL ZHUGS CAN GYIS DBYUNG, ,MEEm THLIm
SA BON LAS BYUNG BA, ,BYAMS PA SA YI SNYING PO GNYIS, ,AOm GYI SA
BON LAS BYUNG BA, ,PHYAG NA RDO RJE MKHA' SNYING PO, ,LHO YI
PHYOGS KYI SNAM BU LA, ,GO RIMS BZHIN DU DGOD PAR BYA, ,AOm DANG
H'Um LAS YANG DAG BYUNG, ,'JIG RTEN

@8A *, ,DBANG PO 'JAM PA'I DBYANGS, ,'DI DAG NUB TU DBYUNG BAR
BYA, ,BYANG GI PHYOGS SU DBYUNG BA NI, ,AOm DANG SAm KI SA BON
SKYES, ,SGRIB SEL KUN DU DBANG POR BCAS, ,'DI DAG DBU RGYAN RANG
GI MGON, ,SKU MDOG SOGS PA DE DANG MTSUNGS, ,PHYAG DANG MTSON CHA
DAG KYANG NI, ,RANG RANG GI NI BDAG BOR MTSUNGS, ,

BYAMS PA 'BA' ZHIG G-YAS PA NA, ,KLU SHING ME TOG BSNAMS PAR
MDZAD, ,'DI DAG SKYE MCHED RNAM SBYANGS SHING, ,LHA YI MIG SOGS
STZOL BA PO, ,SEMS CAN SKYE MCHED SBYANGS NAS SU, ,SLAR BYON NAS
NI STAN LA BZHUGS, ,YA M'ANTA KRi TA SNGAGS KYIS NI, ,SNGAGS PAS
GSHIN

RJE GSHED DBYUNG BA, ,RNAM PAR SNANG MDZAD DBU RGYAN CAN, ,ZHAL
NI GNAG DANG DKAR DANG DMAR, ,'BAR BA'I TSOGS KYIS RNAM PAR
'KHRIGS, ,DBYUG PA RDO RJE 'KHOR LO RNAMS, ,PHYAG G-YAS NA NI
BSNAMS PAR MDZAD, ,THUGS KAR SDIGS MDZUB ZHAGS PA DANG, ,DRIL BU
DGRA STA

G-YON PA NA, ,G-YON BRKYANG PA YI GNAS PA YIS, ,DBANG PO LA SOGS
TSOGS BCAS DANG, ,MI BZAD BGEGS KYANG SKRAG PAR MDZAD, ,PADMA NYI
MA MNAN NAS NI, ,SHAR GYI PHYOGS SU BZHUGS PAR GYUR, ,PRADZNY'A
NA KRI TA SNGAGS KYIS NI, ,RIN CHEN 'BYUNG LDAN DBU RGYAN CAN, ,

SKU MDOG DKAR ZHING NOR BUS BRGYAN, ,GZHAN GYIS MI THUB SNGAGS
KYIS DBYUNG, ,GSUS KHYIM CHE ZHING SPYAN GSUM PA, ,DKAR DANG GNAG
DANG DMAR BA'I ZHAL, ,MCHE BA GTZIGS SHING RNAM PAR 'GYUR, ,'BAR
BA'I TSOGS KYIS RNAM PAR 'KHRIGS, ,RDO RJE DBYUG PA RAL GRI

NI; ,G-YAS KYI PHYAG NA BSNAMS PAR MDZAD, ,SNYING GAR SDIGS MDZUB
ZHAGS PA DANG, ,DRIL BU DGRA STA G-YON PA NA, ,G-YON BRKYANG BA
YI GNAS PA YIS, ,MI BZAD BGEGS NI SKRAG PAR MDZAD, ,PADMA NYI MA
MNAN NAS NI, ,LHO YI PHYOGS SU BZHUGS PAR GYUR, ,PADM'A NTA

KRi TA SNGAGS KYIS NI, ,BRTUL ZHUGS CAN GYIS RTA MGRIN DBYUNG,
,SPYAN GSUM PADMA R'A GA'I MDOG ,ZHAL NI DMAR DANG GNAG DANG
DKAR, ,ZHAL GDANGS GSUS KHYIM CHE BA DANG, ,'OD DPAG MED PA'I COD
PAN CAN, ,DPA' BO G-YON BRKYANG BA YIS GNAS, ,'BAR BA'I TSOGS

@8B NI RNAM PAR 'KHRUGS, ,PADMA RAL GRI GTUN SHING NI, ,G-YAS KYI
PHYAG NA BSNAMS PAR MDZAD, ,BSNYEMS DANG BCAS PAS DRIL BU DANG,
,DGRA STA ZHAGS PA G-YON NA BSNAMS, ,PADMA NYI MA LA GNAS TE,
,PHYOGS BCU DAG TU GZIGS NAS NI, ,KLU RNAMS SKRAG PAR

MDZAD NAS SU, ,NUB KYI PHYOGS SU BZHUGS PAR 'GYUR, ,BIGHN'A NTA
KRiTA SNGAGS KYIS NI, ,RNGA SGRA'I COD PAN YANG DAG LDAN,
,AUTPALA SNGON PO'I 'DAB LTAR LJANG, ,BDUD RTZI'I 'KHYIL PA
DBYUNG BAR BYA, ,ZHAL NI SNGO DANG DMAR DANG DKAR, ,ZHAL GDANGS
PA NI RNAM PAR 'GYUR,

GSUS KHYIM TSE ZHING SPYAN GSUM PA, ,'BAR BA'I 'OD KYIS RNAM PAR
BRGYAN, ,SNA TSOGS RDO RJE 'KHOR LO DANG, ,GTUN SHING RNAMS NI
G-YAS PA NA, ,SDIGS MDZUB ZHAGS PAR BCAS PA DANG, ,DRIL BU DGRA
STA G-YON NA BSNAMS, ,G-YON BRKYANG BA YI GNAS PA YIS, ,

PADMA NYI MA MNAN NAS NI, ,BYANG GI PHYOGS SU BZHUGS PAR GYUR,
,RANG GI SNGAGS KYIS BSKYED PA YIS, ,MI G-YO BA YANG DBYUNG BAR
BYA, ,SPYAN GSUM AINDRA N'I LA'I MDOG ,DBU RGYAN RNAM PAR SNANG
MDZAD DPAL, ,MCHE BA RNAM PAR GTZIGS PA'I ZHAL, ,ZHAL NI GNAG

DANG DMAR DANG DKAR, ,MI BZAD HA HA ZHES BZHAD SGRA, ,GSUS KHYIM
CHE ZHING STOBS PO CHE, ,RAL GRI RDO RJE 'KHOR LO RNAMS, ,G-YAS
PA'I PHYAG NA BSNAMS PAR MDZAD, ,SDIGS MDZUB DANG NI DGRA STA
DANG, ,ZHAGS PA G-YON PA'I PHYAG NA BSNAMS, ,RIMS SOGS 'JIGS

PA'I GDON 'JOMS TE, ,G-YON BRKYANG PA YI GNAS PA YIS, ,PADMA NYI
MA LA GNAS NAS, ,SHAR LHO MTSAMS SU BZHUGS PAR GYUR, ,RANG GIS
NAGS KYIS BSKYED PA YI, ,BRTUL ZHUGS CAN GYIS 'DOD RGYAL DBYUNG,
,DRAG PO AINDRA N'A LA'I MDOG ,RIN CHEN 'BYUNG LDAN

DBU RGYAN CAN, ,ZHAL NI GNAG DANG DMAR DANG DKAR, ,SPYAN GSUM
MCHE BA 'JIGS SU RUNG, ,PHYAG GNYIS RDO RJE H'Um MDZAD KYANG,
,PHYAG RGYA DAG NI 'CHING BAR MDZAD, ,RDO RJE RAL GRI G-YAS DAG
NA, ,G-YON NA ZHAGS PA LCAGS KYU'O, ,BDEN BRAL BGEGS NI 'JOMS
PA'O, ,G-YON

@9A *, ,BRKYANG GNAS PAS NYI MAR BZHUGS, ,RANG GI SNGAGS KYIS
BSKYED PA YI, ,BRTUL ZHUGS CAN GYIS DBYUG SNGON BSKYED, ,SPYAN
GSUM SPRIN SNGON LTA BU STE, ,'OD DPAG MED PA'I DBU RGYAN CAN,
,ZHAL NI SNGO DANG DKAR DANG DMAR, ,GSUS KHYIM CHE ZHING

'JIGS PAR MDZAD, ,DBYUG PA RAL GRI 'KHOR LO NI, ,G-YAS KYI PHYAG
NA BSNAMS PAR MDZAD, ,SNYING GAR SDIGS MDZUB ZHAGS PA DANG, ,DGRA
STA RNAMS NI G-YON NA BSNAMS, ,YAMS KYI 'JIGS PA BSAL NAS NI,
,GTUM PO G-YON BRKYANG GNAS PA YIS, ,PADMA

NYI MA LA GNAS TE, ,NUB BYANG MTSAMS SU BZHUGS PAR GYUR, ,RANG GI
SNGAGS KYIS BSKYED PA YI, ,RNGA SGRA YIS NI DBU RGYAN CAN, ,STOBS
PO CHE NI SNGAGS PAS DBYUNG, ,AUTPALA SNGON PO'I MDOG 'DRA BA,
,ZHAL NI GNAG DANG DMAR DANG DKAR, ,SPYAN GSUM 'JIGS PA'I

SGRA DANG LDAN, ,YAN LAG THAMS CAD SPRUL GYIS BRGYAN, ,GSUS KHYIM
CHE ZHING 'JIGS PAR BYED, ,DBYUG PA RAL GRI 'KHOR LO NI, ,G-YAS
KYI PHYAG NA BSNAMS PAR MDZAD, ,SNYING GAR SDIGS MDZUB ZHAGS PA
DANG, ,DGRA STA RNAMS NI G-YON NA BSNAMS, ,G-YON

BRKYANG BA YI GNAS PA YIS, ,MKHA' 'GRO LA SOGS 'JIGS PA 'JOMS,
,PADMA NYI MA LA GNAS TE, ,BYANG SHAR MTSAMS SU BZHUGS PAR GYUR,
,RANG GI SNGAGS KYIS BSKYED PA YI, ,GTZUG TOR 'KHOR LOS SGYUR BA
DBYUNG, ,MKHA' LTAR SNGO BSANGS 'JIGS PA PO, ,

MI BSKYOD PAS NI DBU RGYAN BYAS, ,ZHAL NI SNGO DANG DMAR DANG
DKAR, ,GTZO BO SPYAN GSUM GSUS PA 'PHYANG, ,G-YAS G-YON GNYIS KYI
PHYAG GNYIS KYIS, ,SPYI BOR GTZUG TOR 'DZIN PAR MDZAD, ,RDO RJE
PADMA G-YAS DAG DAG NA, ,SDIGS MDZUB RAL GRI G-YON NA BSNAMS, ,

'TSE BA THAMS CAD RNAM 'JIGS CAN, ,GTUM PO G-YON BRKYANG GNAS PA
YIS, ,PADMA NYI MA LA GNAS TE, ,TSANGS PA'I GNAS SU DE BZHUGS
PA'O, ,RANG GI SNGAGS KYIS BSKYED PA YI, ,BRTUL ZHUGS CAN GYIS
GNOD MDZES DBYUNG, ,SPYAN GSUM NAM MKHA' LTA BU'I MDOG ,

@9B ZHAL NI GANG DANG DMAR DANG DKAR, ,GSUS KHYIM CHE ZHING 'JIGS
PA'I ZHAL, ,MI BSKYOD PAS NI DBU RGYAN BYAS, ,RDO RJE 'KHOR LO
RIN CHEN NI, ,G-YAS PA'I PHYAG NA 'DZIN PAR MDZAD, ,SNYING GAR
SDIGS MDZUB ZHAGS PA DANG, ,PADMA RAL GRI G-YON NA BSNAMS, ,RGYU
BA

DANG NI GNAS PA'I DUG ,KA LA KU TA SOGS KUN DANG, ,BGEGS KYI BDAG
PO KUN BCOM STE, ,THAMS CAD ZHI BAR MDZAD NAS NI, ,MA LUS BKA' NI
RDZOGS BYAS LA, ,G-YON BRKYANG PA YI GNAS PA YIS, ,PADMA NYI MA
LA GNAS TE, ,SA YI 'OG TU DE BZHUGS SO, ,LHA

NI SUM CU GNYIS RANG BZHIN, ,DKYIL 'KHOR THAMS CAD BSKYED NAS NI,
,'KHOR LO'I DBUS SU GNAS GYUR NA, ,DE NAS PHRA MO'I RNAL 'BYOR
BRTZAM, ,SNA YI RTZE MER YUNGS KAR BSAM, ,'GRO DANG MI 'GRO YUNGS
KAR LA, ,GSANG BA'I SNGAGS KYIS BRTAGS PA YI, ,

YE SHES MCHOG GI GNAS BSGOM MO, ,RIN CHEN KHA DOG SNA LNGA LA,
,YUNGS KAR GYI NI 'BRU TSOD TZAM, ,SNA YI RTZE MOR NAN TAN DU,
,RNAL 'BYOR RIG PAS RTAG TU BSGOM, ,RIN CHEN BRTAN PAR GYUR NAS
SPRO, ,BRTAN PAR MA GYUR DE MI SPRO, ,SANGS RGYAS 'BAR BA'I 'OD
MNYAM PA, ,

RAB MCHOG SPRIN NI SPRO BAR BYA, ,SLONG MI ZA ZHING MI BZLAS TE,
,MA BSLANGS PA LA'ANG CHAGS MI BYA, ,'DOD PA KUN LAS LONGS SPYOD
CING, ,SNGAGS KYI YAN LAG MA NYAMS BZLAS, ,BRJOD NAS RDO RJE SPRO
BA NI, ,RDZOGS NAS RAB TU BSDU BAR BYA, ,'DI NI SANGS RGYAS THAMS
CAD KYI, ,

DON DAM PA YI BZLAS PAR BSHAD, ,PHRA MO'I RNAL 'BYOR BZLAS PA
YANG, ,CI 'DOD PAR NI RNAM GNYIS BYA, ,SLAR YANG SNGAGS PAS BDAG
NYID NI, ,DE BZHIN NYID LA GZHUG PAR BYA, ,DE NAS DKYIL 'KHOR KA
NAS PA 'DI, ,LHA MOS BDAG PO MTHONG BAS, ,TSIGS SU BCAD PA

'DI BZHI YIS, ,BDE BA CHEN PO SKUL BAR BYED, ,SEMS CAN KHAMS NA
GNAS KYI DBANG PHYUG KHYOD NI RDO RJE'I THUGS, ,DGA' BA YI 'ONG
DON CHEN 'DOD PAS BDAG LA BSKYAB TU GSOL, ,MGON PO GAL TE DE RING
BDAG NI GSON PAR MCHIS BZHED NA, ,SEMS CAN YAB CHEN GNYEN

@10A *, ,MCHOG BDAG LA DGYES PAR MDZAD DU GSOL, ,RDO RJE SKU
KHYOD BKA' YI 'KHOR LO SEMS CAN KUN LA PHAN, ,SANGS RGYAS DON DU
BYANG CHUB MCHOG BSGRUB RAB TU PHAN PAR GZIGS, ,MGON PO GAL TE DE
RING BDAG NI GSON PAR MCHIS BZHED NA, ,

'DOD CHAGS DAM TSIG CHAGS PAS BDAG LA DGYES PAR MDZAD DU GSOL,
,KHYOD NI RDO RJE GSUNG STE KUN LA PHAN ZHING THUGS BRTZE BA,
,'JIG RTEN DAG GI DGOS PA'I DON MDZAD PA LA RTAG TU BRTZON, ,MGON
PO GAL TE DE RING BDAG NI GSON PAR MCHIS BZHED NA, ,SPYOD

PA DRI MED KUN DU BZANG POS BDAG LA DGYES PAR MDZOD, ,KHYOD NI
RDO RJE'I THUGS TE DAM TSIG MCHOG GI PHAN DON CHE, ,YANG DAG
RDZOGS SANGS RGYAS KYI GDUNG MCHOG MNYAM PA NYID GZIGS PA, ,MGON
PO GAL TE DE RING BDAG NI GSON PAR MCHIS BZHED NA, ,YON TAN RIN
CHEN

MANG PO'I GTER GYUR BDAG LA DGYES PAR MDZOD, ,DE LTAR YANG DAG
YON TAN NI, ,BRJOD PAS MGON PO DE BSKUL NAS, ,MI BSKYOD LA SOGS
NGO BO YIS, ,DE BZHIN GSHEGS PA BSTOD PAR MDZAD, ,MI BSKYOD PA NI
RDO RJE CHE, ,RDO RJE DBYINGS NI MKHA' CHEN PO, ,RDO RJE

GSUM MCHOG DKYIL 'KHOR GSUM, ,GSANG BA'I DBYANGS LA PHYAG 'TSAL
LO, ,RNAM PAR SNANG MDZAD RAB TU DAG ,RDO RJE ZHI BA DGA' BA CHE,
,RANG BZHIN GYIS NI 'OD GSAL MCHOG ,STON PA RDO RJE PHYAG 'TSAL
LO, ,RIN CHEN RGYAL PO RAB TU ZAB, ,RDO RJE NAM MKHA' DRI MA

MED; ,DNGOS NYID DAG PA GOS MED PA, ,GSANG BA'I GSUNG LA PHYAG
'TSAL LO, ,RDO RJE MI 'CHI 'DOD CHAGS CHE, ,MI RTOG NAM MKHA'I
RDO RJE 'DZIN, ,'DOD CHAGS PHA ROL PHYIN PA BRNYES, ,RDO RJE
GSUNGS PHYAG 'TSAL LO, ,RDO RJE DGA' BA GDON MI ZA, ,BSAM PA
THAMS CAD

YONGS RDZOGS PA, ,SANGS RGYAS NGO BO NYID LAS BYUNG, ,RDO RJE
SEMS DPA' PHYAG 'TSAL LO, ,DE NAS 'KHOR LO SANGS RGYAS KYIS BSTOD
GSOL, ,MCHOG TU GSANG BA JI BZHIN DON SPYAD NAS, ,RANG GI 'KHOR
LO LA NI 'KHOR LO GZHUG ,MGON PO BDE BA CHEN PO GCIG PO BZHUGS,

@10B DE LTAR RNAL 'BYOR BZHI BYED RNAL 'BYOR PA, ,H'Um GI SNYING
POS 'JIG RTEN RAB TU BSGOM, ,DE BYUNG 'GRO KUN RDO RJE SEMS DPAR
BSAM, ,LANGS NAS 'GRO LA BLTAS TE JI BZHIN SPYAD PAR BYA, ,SNGAGS
PAS TING 'DZIN DMIGS PA'I TSE, ,GANG TSE LUS NI BSKAMS GYUR NA,
,LUS NGAG

YID NI TSIM BYED PA'I, ,SBYOR BA 'DI NI BSGOM PAR BYA, ,MTHO GANG
TZAM GYIS DPAGS PA RU, ,SPYI BOR DKYIL 'KHOR BSGOM PAR BYA, ,BDUD
RTZI LNGA NI NGES 'BEBS PA'I, ,AOm NI DE RU BAS MKHAR BYA, ,RDO
RJE SBYOR BA 'DI YIS NI, ,SKAD CIG GIS NI GZI CAN 'GYUR, ,LUS

NGAG YID NI BDE BA DAG ,THOB 'GYUR 'DI LA THE TSOM MED, ,DE LTAR
SLOB PA'I SNGAGS PA YIS, ,SBYANGS DANG DE BZHIN RTOGS PAR BYA,
,LKOG MA SNYING GA LEGS SBYANGS SHING, ,DE BZHIN GSHEGS RNAMS
TSIM PAR BYA, ,H'Um GIS LEGS PAR SBYANGS BYAS LA, ,YI GE A'A: YIS

RTOGS BYAS TE, ,AOm GYIS MNAN NAS SBAR BAR BYA, ,'DI NI KHA ZAS
SBYANG BYA BA'O, ,DANG PO MGRIN PA'I MTSAMS BSAM PA, ,DER NI
HR'I: LAS BYUNG BA YI, ,PADMA 'DAB MA BRGYAD PA BSGOM, ,LTE BA'I
NANG DU YI GE H'Um, ,H'Um LAS SKYES PA'I RDO RJE CHE, ,RTZE MO
LNGA PA RNAM PAR BSAM, ,

RTZE MO DBUS MA'I STENG DU NI, ,AOm BSAM LKOG MA SBYANG BA'O,
,SPRIN GYI SGRA NI SNYING GAR BSAM, ,RTZE GSUM ME NI DE LA SPRO,
,DER NI BZA' BA BSREG PA DAG ,'DI NI NANG GI SBYIN SREG YIN,
,RLUNG GIS ME NI SBAR BYED PA, ,DER NI TSU GANG 'TSED PAR BYED,
,DBANG CHEN DKYIL 'KHOR GNAS SU NI, ,

GANG DU ME NI RGYU BA DAG ,BZA' BA DANG NI BTUNG BA RNAMS, ,GANG
CI RUNG BA CHU'I DKYIL 'KHOR, ,BZA' BA KHA YI PADMA LAS, ,SNYING
GA'I PADMAR YANG DAG GZHUG ,LTE BA'I DKYIL 'KHOR PHYIN 'OG TU,
,KHA SBYAR BA YI SBYOR BA YIS, ,GSANG BA'I PADMA LAS BYUNG BA,
,THAL PA'I MTHAR NI

RNAM PAR BRTAG ,RIMS NAD MED CING NAD KYANG MED, ,DUG LA SOGS PAS
MI 'CHI LA, ,DE NI DUS MIN 'CHI MI 'GYUR, ,'TSE BA THAMS CAD RNAM
'JOMS PA'O, ,RDO RJE PHRENG BA DPAL MCHOG SRUB SHING GIS, ,GSANG
'DUS SBAS CHU'I RGYA MTSO BSRUBS PA LAS, ,SGRUB PA'I YAN

@11A *, ,LAG BDUD RTZI GANG THOB DES, ,'JIG RTEN MA LUS 'CHI MED
MYUR THOB SHOG ,SGRUB PA'I THABS MDOR BYAS PA SLOB DPON CHEN PO
KLU SGRUB KYIS MDZAD PA RDZOGS SO,, ,,RGYA GAR GYI MKHAN PO A'A
TZ'ARYA SHRADDH'A KA RA WARMA DANG, ZHU CHEN GYI LO TZ'A BA BANDE
RIN CHEN

BZANG POS BSGYUR CING ZHUS TE GTAN LA PHAB PA,,