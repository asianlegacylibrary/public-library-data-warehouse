@27A #, ,RGYA GAR SKAD DU, SA H'A DZA AA NANTA A'A B'A YAm
N'A MA, BOD SKAD DU, LHAN CIG SKYES PA'I GDAMS PA ZHES BYA BA,
BYANG CHUB SEMS DPA' RNAMS LA PHYAG 'TSAL LO, ,SNYING GA'I KHA
SBYOR DBUS SU NI, ,GNYIS MED THIG LE YUNGS KAR

TSAD; ,DE YANG 'O MA'I RGYA MTSO LTAR, ,RIM GYIS RGYAS PA BSAM
PAR BYA, ,BDAG DANG GZHAN GYI LUS NYID NI, ,DRI MED BDUD RTZIS
ZHO LTAR GANG, ,RLUNG NA SEL ZHING SEMS NYID BCING, ,ME DHI BDAG
NI SMRA BAR BYED, ,DNGOS POR SEMS GTANG DNGOS MED RTOGS, ,

KYE HO MA YENGS RANG SEMS ZUNG, ,RNAL 'BYOR GRUB RTAGS DNGOS MED
PA, ,PHAN TSUN GNYIS KYI 'BREL PA BCAD, ,DNGOS DANG DNGOS MED
RANG BZHIN LA, ,MTHA' GNYIS MI GNAS LHAN SKYES GRUB, ,DNGOS PO
THAMS CAD SKYE MED DE, ,BSGRIBS PAS BDAG GIS MA RTOGS

@27B SO; ,SNANG BA THAMS CAD SEMS NGO BO, ,SEMS NYID MA GRUB SEMS
NYID DE, ,BDAG NYID SNYING RJE KUN DU KHYAB, ,NAM MKHA' LTA BUR
'GYUR BA MED, ,GNYIS LA MI GNAS SEMS NYID YIN, ,ME DHI BDAG NI
SMRA BAR BYED, ,RANG RIG MA BCOS BYA BA THONG, ,'DZIN MED DRAN
MED

SEMS NYID DE, ,CHAD PAR MI 'GYUR RANG RIG RTOGS, ,RTAG PAR MI
'GYUR SGRO 'DOGS BCAD, ,STONG PA'I RANG BZHIN RTAG CHAD MED, ,ME
DHI BDAG NI SMRA BAR BYED, ,LTA BA BSGOM MED 'BRAS BU MED, ,SNANG
LA RANG BZHIN DNGOS PO MED, ,RNAM RTOG SPRUL GYI MDUD PA LTAR,
,RANG GROL

ZUNG 'JUG THA SNYAD MED, ,DE LTAR BSGOMS PAS STONG NYID RTOGS,
,ME DHI BDAG NI SMRA BAR BYED, ,LHAN SKYES ZUNG 'JUG STONG NYID
DE, ,RNAL 'BYOR BDAG GIS RTOGS PA'O, ,LHAN SKYES ZUNG 'JUG GI
GDAMS PA SLOB DPON ME DHI NIS MDZAD PA RDZOGS SO,, ,,

