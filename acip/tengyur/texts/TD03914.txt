@19A TSAD MED BZHI'I RGYA CHER 'GREL PA BZHUGS, *, ,BYAMS PA DANG NI
SNYING RJE DANG, ,DGA' BA DANG NI BTANG SNYOMS TE, ,DE DAG CHEN
PO TSAD MED PA, ,'BAD PAS BSGOM PHYIR 'DIR BSHAD BYA, ,'DI LTAR
SEMS CAN TSAD MED PA LA DMIGS PA DANG, TSOGS TSAD MED PA DANG,
CHOS TSAD MED PA DANG, YE SHES TSAD MED PA'O, ,

DE LA SEMS CAN TSAD MED PA NI KHAMS GSUM PA'I SEMS CAN MANG NYUNG
'DI TZAM ZHIG YOD DO ZHES DPAG PAR MI NUS PAS NA SEMS CAN TSAD
MED PA ZHES BYA STE, 'DI LTAR BCOM LDAN 'DAS KYIS 'PHAGS PA DE
BZHIN GSHEGS PA'I SNYING RJE CHEN PO BSTAN PA'I MDO LAS 'DI SKAD
DU, RIGS KYI

@19B BU PHYOGS 'DI NYID NA SHING RTA'I 'PHANG LO TZAM GYI BUG PA
NA GNAS PAR GYUR PA'I SEMS CAN GANG DAG DE BZHIN GSHEGS PAS GZIGS
PAR GYUR PA DE DAG NI CHES MANG GI ,STONG GSUM GYI STONG CHEN
PO'I 'JIG RTEN GYI KHAMS KYI LHA DANG MI RNAMS NI DE LTA MA YIN
TE, DE LTAR SNANG BAR MA GYUR

PA'I SEMS CAN GYI KHAMS NI TSAD MED DO ZHES GSUNGS TE, DE LTA BAS
NA SEMS CAN GYI KHAMS TSAD MED PA GZUNG BAR MI NUS PAS NA SEMS
CAN TSAD MED PA ZHES BYA'O, ,TSAD MED PA BSGOMS PAS SEMS CAN TSAD
MED PA LA CI LTAR DMIGS PAR BYA ZHING BSGOM ZHE NA, 'DI LTAR

KHAMS GSUM PA'I SEMS CAN THAMS CAD THOG MA MED PA'I DUS NAS, SO
SO'I LAS KYI DBANG GIS GNAS MTHON DMAN DU 'KHOR BA 'DI DAG BDAG
DANG LAN BRGYA STONG DU MAR GNYEN DU MA GYUR PA MED DE, 'DI NI
BDAG GI GNYEN YIN NO SNYAM NAS, SEMS CAN THAMS CAD

LA TSAD MED PA BZHI POS BTANG SNYOMS SU GNAS PA 'DI NI SEMS CAN
TSAD MED PA LA DMIGS PA ZHES BYA BA'I THA TSIG GO, ,DE LA TSOGS
TSAD MED PA NI, BSOD NAMS DANG YE SHES KYI TSOGS TSAD MED PA STE,
RGYUR GYUR PA NI CHOS BZHI PO YIN LA DE NI BSOD NAMS DANG YE

SHES KYI TSOGS TSAD MED PA RNAM PA GNYIS BSKYED PA'I RGYU'AM NGO
BO YIN TE, 'DI LTAR BCOM LDAN 'DAS KYIS KYANG MDO DAG LAS GSUNGS
PA, RIGS KYI BU BYAMS PA'I TING NGE 'DZIN BSGOM PA STAN LAS MA
LANGS PA LA YON 'BUL BAR BYED PA NI BSOD NAMS DPAG TU MED PA
BSKYED PAR 'GYUR RO

ZHES GSUNGS PA LTA BU STE, 'DI LTAR BYAMS PA LA SOGS PA TSAD MED
PA BSGOM PA'I MI LA YON PHUL BAS KYANG BSOD NAMS MANG PO 'THOB NA
GANG TSAD MED PA RNAMS SU DNGOS SU NYAMS SU BLANGS TE BSGOMS PA
LTA SMOS KYANG CI DGOS TE, BSOD NAMS KYI PHUNG PO GONG MA BAS
CHES MANG DU BSKYED DO, ,

DE LTAR BSOD NAMS DANG YE SHES KYI TSOGS TSAD MED PA SKYES PA
DANG, RGYU DE LAS CHOS KYI TSOGS TSAD MED PA BSKYED LA, RGYU DE
LAS YE SHES KYI TSOGS TSAD MED PA BSKYED PA'O, ,CHOS TSAD MED PA
NI SANGS RGYAS KYI CHE BA'I YON TAN STOBS DANG MI 'JIGS PA LA
SOGS PA STE, DE 'THOB PA'I

@20A *, ,RGYUR 'GYUR BA NI CHOS BZHI PO LA GNAS PA'I SGO NAS BSOD
NAMS DANG YE SHES KYI TSOGS SKYES PA'I RGYUS SANGS RGYAS KYI CHE
BA'I YON TAN RNAMS SKYE ZHING 'GRUB PAR 'GYUR BAS NA TSAD MED PA
BZHI LA NAN TAN DU BYA'O, ,CHOS BZHI PO DE RNAMS DE BZHIN GSHEGS
PA'I YE

SHES TSAD MED PA'I DMIGS PA'I YUL DU GYUR PA'AM, YE SHES NYID
BYAMS PA LA SOGS PA CHOS BZHI PO DE DAG GI NGANG DU'AM NGO BOR
GNAS TE, SHES BYA DANG SHES PA THA MI DAD PA'I SPYOD YUL DU'AM,
NGO BOR GYUR PA'O ZHES BYA BA'I THA TSIG GO, ,DE LA BYAMS PA NI
MOS PAS SPYOD PA'I

SA NI NGES PAR 'BYED PA'I CHA BZHI PO SNANG BA THOB PA DANG SNANG
BA MCHED PA DANG, DE KHO NA NYID KYI DON LA PHYOGS GCIG PA RJES
SU ZHUGS PA DANG, BAR CHAD MED PA'I TING NGE 'DZIN ZHES BYA BA
NGES PAR 'BYED PA'I CHA BZHI LA GNAS PA'I BYANG CHUB SEMS DPA'
STE, 'DI LTAR NGES PAR 'BYED PA'I CHA BZHI LA GNAS

PA'I BYANG CHUB SEMS DPA'I MNGON PAR SHES PA'I DBANG PO'I SPYOD
YUL DU NI LHA DANG MI DANG YI DAGS LA SOGS PA DANG SEMS CAN DMYAL
BA'I GNAS RNAMS MNGON SUM DU GYUR TE, LHA DANG MI LA SOGS PA DANG
NGAN SONG GI GNAS DE DAG NA SDUG BSNGAL BA'I RANG BZHIN CAN GYI
SEMS CAN RNAMS MTHONG

NAS LHAG PAR SNYING RJE CHEN PO SKYE ZHING SEMS CAN DE DAG THOG
MA MED PA NAS 'KHOR BAR 'KHOR BA NA, BDAG GI GNYEN DU MA GYUR PA
MED PAR KHONG DU CHUD NAS SEMS CAN DE DAG THAMS CAD LA BU GCIG PA
DANG 'DRA BAR SEMS PA'I BYAMS PA CHEN PO'I SEMS SKYES PA'I SGO
NAS SEMS CAN THAMS

CAD SDUG BSNGAL LAS THAR TE BDE BA LA GNAS PAR GYUR CIG CES SMON
LAM 'DEBS SHING, SEMS CAN THAMS CAD LA PHAN 'DOGS PAR BYED PA NI
SEMS CAN LA DMIGS PA'I BYAMS PA ZHES BYA BA'I THA TSIG GO, ,BYANG
CHUB SEMS DPA' SA DANG PO BRNYES PA NAS BDUN

PA'I BAR GYI BYANG CHUB SEMS DPA' RNAMS NI CHOS KYI DE KHO NA
NYID MNGON SUM DU RTOGS PA'I SGO NAS SEMS CAN LA BYAMS PA SKYE
STE, DE YANG 'DI LTAR CHOS THAMS CAD RANG BZHIN NYID MED PA YIN
NA, SEMS CAN RNAMS KYIS DE LTAR MA SHES TE DNGOS PO LA MNGON PAR
ZHEN PAS KHAMS GSUM

@20B DU 'KHOR BAR GYUR PA RE SDUG PA DE DAG LA BYAMS PA'I SEMS
SKYE ZHING 'DI DAG GIS CHOS NYID RTOGS PAR SHOG CIG CES SMON LAM
'DEBS SHING, SEMS CAN THAMS CAD LA CHOS KYIS PHAN 'DOGS PAR BYED
PA NI CHOS LA DMIGS PA'I BYAMS PA ZHES BYA BA'I THA TSIG GO,
,BYANG CHUB

SEMS DPA' SA BRGYAD PA BRNYES PA YAN CHAD NAS SANGS RGYAS KYIS
BRNYES PA MAN CHAD NI LHUN GYIS GRUB PA'I SA DMIGS PA MED PA ZHES
BYA BA STE, SA BRGYAD PA YAN CHAD NA RTOG PA MED PA LHUN GYIS
GRUB PA'I TSUL GYIS SEMS CAN LA BYAMS PA SKYE ZHING PHAN 'DOGS
PAR MDZAD DE, DPER

NA YID BZHIN GYI NOR BU RIN PO CHE DANG DPAG BSAM GYI SHING BZHIN
DU SEMS CAN LA PHAN 'DOGS TE, DE YANG RTOG PA MI MNGA' BZHIN DU
SNGON GYI SMON LAM GYI DBANG GIS SEMS CAN LA BYAMS PA CHEN PO
YANG LHUN GYIS GRUB PAR 'BYUNG ZHING SEMS CAN GYI DON MDZAD PA DE
NI DMIGS PA MED PA'I

BYAMS PA ZHES BYA BA'I THA TSIG GO, ,'O NA SO SO'I SKYE BO LAS
DANG PO PAS SEMS CAN LA DMIGS PA'I BYAMS PA JI LTAR BSGOM ZHE NA,
'DI LTAR SO SO'I SKYE BO LAS DANG PO PAS SEMS CAN LA DMIGS PA'I
BYAMS PA'I BSGOM RIM 'DI LTAR BYA STE, SEMS CAN SNYING DU SDUG PA
DANG, THA MAL

PA DANG, SNYING DU MI SDUG PA YIN PA'I RNAM PA 'DI GSUM YOD PA
LAS, SEMS CAN SNYING DU SDUG PA LA YANG GSUM DU DBYE STE, RAB
'BRING THA MA GSUM DU'O, ,SEMS CAN THA MAL PA DANG, MI SDUG PA LA
YANG GSUM DU DBYE STE, RAB 'BRING THA MA STE, BDUN DU DBYE BA
BYAS LA,

THOG MAR 'BRING TZAM DU SDUG PA DE PHA MA LA SOGS PAR RAB TU
BSGOM MO, DE GOMS PA DANG THA MAL PA KUN RAB DANG 'DRA BAR BSGOM,
DE NAS CUNG ZAD MI SDUG BA SDUG PA RAB DANG 'DRA BAR BSGOM, DE
GOMS PA DANG MI SDUG PA 'BRING SDUG PA RAB DANG 'DRA BAR BSGOM,
DE NAS SHIN TU MI SDUG PA LA

YANG PHA MA DANG 'DRA BAR BYA STE, DE LTAR GOMS PA'I DMIGS PA
YANG SEMS CAN THAMS CAD THOG MA MED PA'I DUS NAS PHA MA LA SOGS
PA GNYEN DU MA GYUR PA MED PA DANG, DE LTAR BSGOM PA YANG THOG
MAR YANG KHYIM GANG GI MI TZAM LA BSGOMS PA NAS RIM GYIS TE, DE
NAS NI MTHA' YAS PAR

@21A *, ,BSGOM MO ZHES BYA BA'I DON BSTAN TO, ,DE LA SNYING RJE
NI SDUG BSNGAL BA'I SEMS CAN LA DMIGS PA'I SNYING RJE NI SDUG
BSNGAL GYI SDUG BSNGAL LA SOGS GSUM MAM, SKYE PA LA SOGS PA
BRGYAD KYIS SDUG BSNGAL BA'I SEMS CAN DE DAG KUN GYI SDUG BSNGAL
SNYING RJES SEL ZHES BYA BA'I THA

TSIG GO, ,NYES PA BYED PA'I SEMS CAN LA DMIGS PA'I SNYING RJE NI
GONG GI SDUG BSNGAL DE DAG GI RTZA BA'AM, RGYU MI DGE BA LA
SPYOD PA'I SEMS CAN DE DAG GI MI DGE BA KUN SNYING RJES SEL ZHES
BYA BA'I DON TO, ,RKYEN DANG MI LDAN PAS RNAM PAR MA GROL BA'I
SEMS CAN LA DMIGS PA'I SNYING RJE

NI SEMS CAN DGE BA'I BSHES GNYEN DANG MI LDAN PAS CHOS MA THOS PA
STE, DE YANG RGYUD LAS, DGE BSHES MA BSTEN CHOS MA MNYAN BYA BA
DANG, MA GROL BA'I SEMS CAN LA SNYING RJES GROL BAR BYED CES BYA
BA'I DON TO, ,DE LA DGA' BA NI DE LA SEMS CAN DAG ZANG ZING GI
'BYOR BA DANG,

CHOS KYI 'BYOR BA DANG, BDE BA'I 'BYOR BA DANG LDAN PAS DGA'
BA'O, ,BDAG GI TSOGS YONGS SU RDZOGS PA LA DMIGS PA'I DGA' BA NI
BDAG NYID DGE BA'I TSOGS CHE BA LA DMIGS NAS DGA' BA'I DON TO,
,DAM PA'I CHOS KYI RO LA DMIGS PA'I DGA' BA NI BDAG DANG GZHAN
CHOS

THOS PA'I RO DANG, BSAM PA DANG BSGOM PA'I RO RNYED PA'I SGO NAS
DGA' BA'I DON TO, ,DE LA BTANG SNYOMS NI SEMS CAN GYI DON LA
SPYOD PA DAG NI SKAL BA YOD PA DANG SKAL BA MED PA'I BTANG SNYOMS
NI, SKAL BA DANG LDAN PA'I DON NI BYA, SKAL BA DANG MI LDAN PA'I
DON NI MI BYA ZHES DE LTAR 'BYED PA MED PAR

GNYIS KA'I DON SNYOMS PAR BYA ZHES BYA BA'I THA TSIG GO, ,'JIG
RTEN GYI CHOS BRGYAD PO RNYED PA DANG MA RNYED PA LA SOGS PA'I
SGRAS BSDUS PA 'DI LTA STE, BDE BA DANG, SDUG BSNGAL BA DANG,
BSTOD PA DANG, SMAD PA DANG, GRAGS PA DANG, MA GRAGS PA LA DGA'
BA DANG MI DGA' BA

MED PAR BTANG SNYOMS SU GNAS PA STE, DE LA 'JIG RTEN GYI CHOS
BRGYAD NI RNYED PA DANG MA RNYED PA LA SOGS PA LA BYA STE, CHOS
BRGYAD PO DE DAG 'JIG RTEN NA GRAGS SHING YOD PA'I PHYIR 'JIG
RTEN GYI CHOS BRGYAD DO, ,CHOS BRGYAD PO DE DAG LA JI LTAR BTANG
SNYOMS SU GNAS SHE NA, 'DI

@21B LTAR BDAG GIS LONGS SPYOD PHUN SUM TSOGS PA RNYED PA NA DE
LA DGA' BA STE CHAGS PA YANG MED LA, LONGS SPYOD 'GRIBS SAM MA
RNYED NA YANG DE YI CHAD PA MED CING MI DGA' BA MED PA NI RNYED
MA RNYED LA DGA' MI DGA' MED PA'I BTANG SNYOMS ZHES BYA'O, ,BDAG
GI MDZA' BO BYAMS PA ZHIG

GIS BDAG GI LUS LA SPOS DANG TZANDAN LA SOGS PA'I BYUG PAS NYUG
CING BSNYEN BKUR DANG BSTI STANG BYED NA BKUR STI'I BDE BA LA
DGA' ZHING CHAGS PA YANG MED LA, DGRA BO ZHIG GIS BDAG GI LUS LA
BRDEG BRDUNG LA SOGS PA BYED NA YANG DE LA'ANG MI KHRO ZHING
BRDEG BRDUNG GI SDUG BSNGAL

DANG DU BLANG BA DANG, SDUG GO MI SNYAM STE, BDE SDUG LA DGA' MI
DGA' MED PA'I BTANG SNYOMS ZHES BYA'O, ,BDAG GI MDZA' BO ZHIG GIS
BDAG GI RIGS LAS GLENGS TE SNYAN PA'I TSIG GIS BSTOD NA DE LA
DGA' ZHING GZENGS MTHO BAR 'GYUR BA YANG MED LA, DGRA BO ZHIG GIS
BDAG GI

SKYON BRUS SHING BSGRAGS NA YANG DE LA YANG MI DGA' ZHING DPA'
ZHUM PA MED PA NI BSTOD PA DANG SMAD PA LA DGA' BA DANG, MI DGA'
BA MED PA'I BTANG SNYOMS ZHES BYA'O, ,BDAG GI YON TAN YOD PA SKYE
BO MANG POS THOS SHING SHES PAR GYUR PA NA 'DI SNYAM DU BDAG NI
YON TAN CAN DU SKYE BO MANG POS SHES PAS

BDAG GI YON TAN GRAGS TE MA SUBS SO ZHES YON TAN GRAGS PA LA DGA'
BA YANG MED LA, BDAG GI YON TAN SKYE BO MANG POS MA THOS SHING MA
SHES NA YANG BDAG GI YON TAN MA GRAGS TE, NUB BO ZHES MI DGA' BA
MED PA NI YON TAN GRAGS PA DANG MA GRAGS PA LA DGA' BA DANG MI
DGA' BA

MED PA'I BTANG SNYOMS ZHES BYA BA'I DON TO, ,TSOGS ZHES BYA BA NI
GONG GI TSIG STE, TSOGS YONGS SU BSKANG BA LA DUS DANG DUS MA YIN
PA LA DMIGS PA'I BTANG SNYOMS NI BDAG NYID DGE BA'I TSOGS BSKANG
ZHING SPYAD PA LA DUS 'DIR NI BYA, DUS 'DIR NI MI BYA ZHES 'BYED
PA MED PAR DUS KUN TU SPYOD PAR

BYED PA'O, ,TSAD MED BZHI PO DAG NI TSANGS PA'I GNAS, ,BSGOM PA
KUN GYI DON DU BDAG GIS 'DI, ,SEMS CAN DON DU BYAS SHING BSDEBS
PA DES, ,'GRO KUN SGRIB BRAL MYUR DU SANGS RGYAS SHOG ,TSAD MED
PA BZHI'I RGYA CHER 'GREL PA SLOB DPON BUDDHA GUPTAS MDZAD PA
RDZOGS SO,, ,,

