@223B #, ,RGYA GAR SKAD DU, MA DHYA MA AA LAm K'A RA
AU PA DE SHA, BOD SKAD DU, DBU MA RGYAN GYI MAN

NGAG ,RJE BTZUN MA SGROL MA LA PHYAG 'TSAL LO, ,SKU GNYIS KYI NI
GNAS KHYAB PA'I, ,GANG ZHIG NYI ZLA GZA' SKAR BZHIN, ,BDE BA CHEN
PO NYID KYI SKU, ,RTAG PAR RDO RJE 'CHANG LA 'DUD, ,BYAMS PA
THOGS MED KYIS GSUNGS SHING, ,KLU SGRUB KYIS KYANG BZHED PA YI,
,TSAD MA

LUNG DANG LDAN PA YIS, ,BDEN PA GNYIS 'DIR BSHAD PAR BYA, ,DE LA
BDEN PA GNYIS NI DON DAM PA DANG KUN RDZOB BO, ,DON DAM PA YANG
RNAM PA GSUM STE, ,DON DAM PA NI DE BZHIN NYID DO, ,SGRUB PA DON
DAM PA NI YANG DAG PA'I YE SHES SO, ,THOB

PAR BYA BA'I DON DAM PA NI MYA NGAN LAS 'DAS PA'O, ,JI SKAD DU,
DON DANG THOB DANG SGRUB PA DANG, ,DON DAM RNAM PA GSUM DU 'DOD,
,CES BSHAD PA LTA BU'O, ,KUN RDZOB KYANG RNAM PA GSUM STE, BRTAGS
PA'I KUN RDZOB NI CHOS THAMS CAD KUN BRTAGS PA'I RANG BZHIN NO, ,

SHES PA'I KUN RDZOB NI LOG PA'I SHES PA THAMS CAD DO, ,BRJOD PA'I
KUN RDZOB NI SGRA DANG RTOG PAS DON DAM PA STON PAR BYED PA'O,
,JI SKAD DU, BRTAGS PA DANG NI SHES PA DANG, ,DE BZHIN BRJOD PA
RGYA CHE YIN, ,ZHES BSHAD PA LTA BU'O, ,BRJOD PA'I KUN RDZOB NI
RNAM PAR RTOG

PA MA YIN ZHING RNAM PAR MI RTOG PA YANG MA YIN NO, ,CI'I PHYIR
RNAM PAR RTOG PA MA YIN ZHE NA, ,RNAM PAR MI RTOG PA BSKYED PA
DANG RJES SU MTHUN PA NYID KYI PHYIR RO, ,CI'I PHYIR RNAM PAR MI
RTOG PA MA YIN ZHE NA, YANG DAG PA'I DON LA RNAM PAR RTOG PA'I
PHYIR RO, ,RNAM PAR MI RTOG PA NYID LAS

@224A *, ,KYANG RNAM PAR MI RTOG PA SKYE BA MA YIN TE, BYIS PA
RNAMS LA DE MED PA'I PHYIR RO, ,THA MAL PA'I RNAM PAR RTOG PA LAS
SKYE BA YANG MA YIN TE, DE NI 'DI'I MI MTHUN PA'I PHYOGS NYID YIN
PA'I PHYIR RO, ,'ON KYANG MI RTOG PA NYID MI SKYE BA MA YIN TE,
MNYAM

PAR 'JOG PA'I YID KYIS SO SOR RTOG PA RNAMS DE BSGOM PA'I RJES SU
'GRO BAS, 'BAD RTZOL MED PAR CHOS KYI DBYINGS SPROS PA MED PA LA
SEMS MNYAM PAR GZHAG PAR 'GYUR RO, ,SPROS PA MED PA DE LA RNAM
PAR MI RTOG PA'I YE SHES ZHES BYA'O, ,DE SKAD DU YANG, RNAM PAR
MI RTOG

PA'I GZUNGS LAS, DE YANG DAG PAR SPYOR BAS RJES SU 'GRO'O, ,BSGOM
PAS RJES SU 'GRO'O, ,MANG DU BYAS PAS RJES SU 'GRO'O, ,YANG DAG
PAR YID LA BYED PAS RJES SU 'GRO'O ZHES GSUNGS PA DANG, GZHAN DAG
LAS KYANG, BSAM PA'I RANG BZHIN CAN NYID KYI SHES RAB

GOMS PAR BYAS NAS, DON DAM PA'I YE SHES 'KHRUL PAS DBEN PA DRI MA
MED PA 'JIG PA MED PA MNGON SUM DU BYED PAR 'GYUR RO, ,DE BAS NA
YANG DAG PA LA SO SOR RTOG PA NYID RNAM PAR MI RTOG PA'I BYANG
CHUB RTOG PAR 'DOD PA RNAMS KYIS BSTEN CING BSGOM PAR BYA'O ZHES
BYA BA NI GRUB

PA'I MTHA' YIN NO, ,YANG DON DAM PA'I BDEN PA GANG ZHE NA, 'PHAGS
PA RNAMS KYI YUL DU GYUR PA'I PHYIR RO, ,KUN RDZOB KYI BDEN PA
GANG ZHE NA, BYIS PA RNAMS KYI YUL DU GYUR PA'I PHYIR RO, ,YE
SHES DAM PA'I YUL YIN PA'I PHYIR DANG, YE SHES DAM PA'I 'BRAS BU
YIN PA'I PHYIR

DANG, DON DAM PAR YOD PA'I PHYIR DANG, DON DAM GSUM PO GO RIMS
BZHIN DU GZHAG GO, ,KUN BRTAGS DANG, GZHAN DBANG DANG, YONGS SU
GRUB PA STE, KUN RDZOB RNAM PA GSUM GYI MTSAN NYID GO RIMS BZHIN
NO, ,DE BAS NA DE NYID LA RANG BZHIN GSUM GYI DBU MA YIN

TE DE YANG, GNYIS KYI BDAG NYID THAMS CAD MED, ,GNYIS SU 'KHRUL
PA'I BDAG NYID YOD, ,DE NI STONG PA'I BDAG NYID DE, ,DBU MA'I LAM
DU DE BZHED DO, ,DE SKAD KYANG, KUN BRTAGS DANG NI GZHAN DBANG
DANG, ,YONGS SU GRUB PA 'DI RNAMS NI, ,BRTAGS DANG RGYU LAS

@224B SKYE BA DANG, ,MI 'GYUR PHYIR NA GO RIMS BZHIN, ,ZHES
GSUNGS PA'I PHYIR RO, ,DE RNAMS KYI MTSAN NYID KYANG 'DIR MDOR
BSDUS NAS BRJOD PAR BYA STE, 'DI GNYIS KYI MTSAN NYID JI LTA BA
BZHIN DU MED PA'I PHYIR KUN BRTAGS PA'I NGO BO NYID DO, ,DE

YANG GZUNG BA DANG 'DZIN PA GNYIS SO, ,GNYIS MED KYANG BAG CHAGS
KYI DBANG GIS GNYIS SU SNANG BAR SKYE BA'O, ,DE NI RGYU RKYEN LA
RAG LAS PA'I PHYIR GZHAN GYI DBANG GI NGO BO NYID DO, ,YANG NA
GZHAN ZHES BYA BA NI RNAM PA LA BYA LA, ,YANG DAG PA'I YE SHES NI

TSU ROL TE, GZHAN GYI DBANG MA YIN NO, ,GZHAN GYI DBANG DE YANG
RNAM PA GSUM STE, KUN GZHI RNAM PAR SHES PA DANG, NYON MONGS PA
CAN GYI YID DANG, 'JUG PA'I RNAM PAR SHES PA'O, ,KUN NAS NYON
MONGS PA'I CHOS THAMS CAD KYI SA BON GYI RTEN DU

GYUR PAS KUN GZHI YIN LA RANG GI NGO BO LA NYE BAR DMIGS PAS RNAM
PAR SHES PA'O, ,NYON MONGS PA BZHI DANG RTAG TU MTSUNGS PAR LDAN
PAS NYON MONGS PA CAN YIN LA, BDAG GO ZHES RTAG TU RLOM SEMS PA'I
BDAG NYID YIN PAS YID DO, ,YUL SO SO LA YANG DANG

YANG DU 'BYUNG BAS 'JUG PA YIN LA, YUL LA NYE BAR DMIGS PAS RNAM
PAR SHES PA'O, ,GZHAN DBANG DE KUN BRTAGS PA DES DUS THAMS CAD DU
STONG PA NYID DANG, DBEN PA NYID DANG, BRAL BA NYID DU GYUR PA DE
NI YONGS SU GRUB PA'I NGO BO NYID DO, ,SHES

PA GANG NAM YANG GNYIS KYIS MI STONG PA DE NI CUNG ZAD TZAM YANG
MED DE, ,STONG PA DE YANG NAM YANG 'GYUR BA MED PAR THAMS CAD NAS
THAMS CAD DU NAM MKHA' LTA BUR RO GCIG PA NYID DE, DE BAS YONGS
SU GRUB PA'I MTSAN NYID DU BRJOD DO, ,'PHAGS PA BYAMS

PAS KYANG, GNYIS DNGOS MED PA'I DNGOS MED PA, ,DNGOS PO STONG
PA'I MTSAN NYID DO, ,ZHES GSUNGS SO, ,'O NA GNYIS KYI STONG PA
THOG MA MED PA YIN PAS DE'I TSE NA THOG MA NYID NAS BYANG CHUB
PAR 'GYUR RO ZHE NA, MI 'GYUR TE NYAMS SU MYONG BA

@225A *, ,YONG DU ZIN KYANG NGES PA MED PA'I PHYIR RO, ,DE BAS NA
GZHAN DBANG LA DE YONGS SU GRUB PA'I RANG BZHIN DU NGES NAS BYANG
CHUB PAR 'GYUR RO, ,KUN BRTAGS PA'I RANG BZHIN DU NGES NA 'KHOR
BAR 'GYUR RO, ,YONGS SU GRUB PA'I NGO BO GANG YIN

PA DE NI GZHAN DBANG GI STONG PA NYID KYI NGO BO YIN NO, ,GANG
GIS STONG NA GNYIS KYIS SO, ,STONG PA NYID PHYIR DNGOS PO MIN,
,DE DNGOS YIN PHYIR DNGOS MED MIN, ,LUS DNGOS YIN PHYIR GZHAN MA
YIN, MTSAN NYID KYIS NI GZHAN MIN MIN, ,ZHES

GSUNGS SO, ,GAL TE DE DAG GZHAN MA YIN NA 'DU BYED RNAMS MTHONG
BA NA STONG PA NYID KYANG NGES PAR 'GYUR LA, DE LTAR NA THAMS CAD
KYANG BDEN PA MTHONG BA LA SOGS PAR 'GYUR RO, ,GZHAN YANG 'DU
BYED RNAMS KUN NAS NYON MONGS PA BZHIN DU STONG PA YANG KUN NAS
NYON

MONGS PAR 'GYUR LA, STONG PA RTAG PA BZHIN DU KUN NAS NYON MONGS
PA YANG RTAG PAR 'GYUR BA'AM, STONG PA BEMS PO BZHIN DU 'DU BYED
RNAMS KYANG BEMS POR 'GYUR BAS, DE'I PHYIR DE NI DE RNAMS LAS THA
MI DAD PA MA YIN NO, ,THA DAD PA YANG MA YIN TE BDEN

PA MTHONG BA RNAMS KYIS KYANG 'DU BYED RNAMS KYI MTSAN MA ZIL
GYIS NON PAR MI 'GYUR LA, GZHAN YANG STONG PA DE MI MYONG BAR
'GYUR RO, ,KUN NAS NYON MONGS PA DANG RNAM PAR BYANG BA'I MTSAN
NYID DAG KYANG GCIG PA DANG THA DAD PAR 'GYUR RO, ,DE BAS NA 'DI
NI DE DAG LAS THA

DAD PA MA YIN NO, ,DE SKAD KYANG, DNGOS PO MA YIN DNGOS MED MIN,
,THA DAD GCIG GI MTSAN NYID MIN, ,ZHES GSUNGS SO, ,YANG DE'I MING
GI RNAM GRANGS NI, ,DE BZHIN NYID DANG YANG DAG MTHA', ,MTSAN MA
MED DANG DON DAM DANG, ,CHOS KYI DBYINGS DANG

CHOS NYID DO, ,ZHES GSUNGS SO, ,DE RNAMS KYI RNAM GRANGS KYI DON
NI, 'GYUR BA MED PAS NA DE BZHIN NYID DO, ,DE KHO NA NYID KYI
MTHA' YIN PAS NA YANG DAG PA'I MTHA'O, ,'DI LA DNGOS PO'I MTSAN
MA MED PAS NA MTSAN MA MED PA'O, ,'JIG RTEN LAS 'DAS PA'I YE SHES
DAM

@225B PA YIN LA DON NI DE'I YUL YIN TE NGES NA DON DAM PA'O,
,'PHAGS PA'I CHOS RNAMS KYI RGYU YIN PAS CHOS KYI DBYINGS SO,
,THAMS CAD KYI RANG BZHIN YIN PAS CHOS NYID DO, ,YANG DE SNGON
GYI GNAS SKABS SU NI KUN NAS NYON MONGS PAR 'GYUR ZHING, DE'I
BDAG NYID

MA YIN PA'I GLO BUR GYI DRI MA CAN YANG YIN NO, ,PHYIS DE SPANGS
PAS RNAM PAR DAG PAR 'GYUR ZHING DRI MA MED PA YIN TE DE YANG, DE
NI DRI BCAS DRI MA MED, ,KUN NAS NYON MONGS RNAM PAR DAG, ,CHU
KHAMS GSER DANG NAM MKHA' BZHIN, ,DAG PA BZHIN DU DAG PAR 'DOD, ,

GAL TE NYON MONGS DE MA GYUR, ,LUS CAN THAMS CAD GROL BAR 'GYUR,
,GAL TE RNAM DAG MED MA GYUR, ,'BAD PA 'BRAS BU MED PAR 'GYUR,
,NYON MONGS MA YIN MI MONGS MIN, ,DE NI DAG DANG MA DAG MIN,
,SEMS KYI RANG BZHIN 'OD GSAL BA, ,NYON MONGS DANG NI

GLO BUR PHYIR, ,ZHES RGYA CHER GSUNGS PA'O, ,DE LTAR NA DE RNAMS
LA KUN BRTAGS PA'I GZUGS DANG, RNAM PAR BRTAGS PA'I GZUGS DANG,
CHOS NYID KYI GZUGS DANG, YANG BTAGS PAR YOD PA DANG RDZAS SU YOD
PA DANG, DON DAM PAR YOD PA DANG ZHES KYANG GSUNGS SO,,

DE LTA BAS NA RANG BZHIN GSUM DANG LDAN PA DE NI DBU MA'I LAM YIN
NO ZHES GSUNGS PA NI, KUN BRTAGS PA'I RANG BZHIN GYIS NI YOD PA
MA YIN ZHING, GZHAN GYI DBANG DANG YONGS SU GRUB PA'I RANG BZHIN
GYIS NI MED PA MA YIN TE, DE BAS NA MTHA' GNYIS DANG BRAL BA'O,
,DE

YANG, YANG DAG MA YIN KUN RTOG YOD, ,DE LA GNYIS PO YOD MA YIN,
,STONG PA NYID NI DE LA YOD, ,DE LA YANG NI DE YOD DO, ,STONG PA
MA YIN MI STONG MIN, ,DE LTA BAS NA THAMS CAD BSHAD, ,YOD PAS MED
PAS YOD PAS NA, ,DE NI DBU MA'I LAM YIN NO, ,ZHES

GSUNGS SO, ,SNGON PO LA SOGS PA'I RNAM PAR RTOG PA'I LUS NI YOD
PA'O, ,SNGON PO LA SOGS PA'I MTSAN NYID NI MED PA STE, JI SKAD DU
'CHAD PAR 'GYUR BA'I GNOD PA YOD PA'I PHYIR RO, ,DE BAS NA SNGON
PO LA SOGS PA'I BAG CHAGS KYIS BSLAD PA'I DBANG GIS 'KHRUL PA'O,
,DE

@226A *, ,LTAR GYUR BAS DE MYONG BA YANG 'KHRUL PA DANG GZHAN
MYONG BA LTA BUR MYONG BA'O, ,YANG RIG PA GSAL BA'I NGO BO LA
GNOD PAR BYED PA NI MED DE, DE LAS LHAG PA'I TSAD MA GZHAN MED
PA'I PHYIR RO, ,DE NI RANG RIG PA'I MNGON SUM YIN PA DANG, YANG

DAG TU MYONG BA'O, ,DE BAS NA 'DI NI TSAD MAS GRUB PA STE, TSAD
MA NI TSAD MA BRGYAS KYANG MI GNOD DE, TSAD MA MA YIN PA PHA ROL
GYI 'DOD PA TZAM GYIS SMOS KYANG CI DGOS, DE LTAR NA TSAD MA
GNYIS KYIS SGRUB PA DANG SUN 'BYIN PA YIN NO, ,GNYIS LTAR SNANG
BA'I PHYIR

GNYIS KYI MTSAN MA ZHES KYANG BYA STE, DE 'JIG RTEN LAS 'DAS PA'I
YE SHES LA 'GAG PAR 'GYUR BA DANG, DE NI MA 'KHRUL PA DANG YANG
DAG PA'I YE SHES YIN PAS PHYIN CI MA LOG PAR YONGS SU GRUB PA'O,
,DE'I DE BZHIN NYID NI MI 'GYUR BA YONGS SU GRUB PA'I NGO BO NYID
DO, ,

KLU SGRUB KYI ZHAL NAS KYANG, ,DNGOS RNAMS SKYE BA YOD MIN ZHING,
,'GAG PA'ANG GANG NA YOD MIN PA, ,SHES PA 'DI NYID KHO NA NI,
,SKYE ZHING 'GAG PAR 'GYUR BA YIN, ,'BYUNG BA CHE LA SOGS BSHAD
PA, ,RNAM PAR SHES SU YANG DAG 'DU, ,YE SHES LA NI DE BRAL NA, ,

LOG PAR RNAM BRTAGS CIS MA YIN, ,ZHES BYA BA 'DIS THAMS CAD
GSUNGS PA YIN NO, ,DE LTA BAS NA RNAL 'BYOR SPYOD PA PA DANG, DBU
MA GRUB PA'I MTHA' MTSUNGS PA YIN NO, ,DE LTA BAS NA DON 'DI NI
SHIN TU BZLOG PAR DKA' BA NYID YIN NO, ,PHYIN CI MA LOG PA'I
YONGS SU

GRUB PA DE YANG 'JIG RTEN LAS 'DAS PA'I YE SHES TE, DE YANG SNANG
BA MED PA'I SA DANG, LHAG PA'I BSAM PA RNAM PAR DAG PA'I SA DANG,
KHYAD PAR GYIS DANG, RDO RJE LTA BU'I TING NGE 'DZIN GYI DUS DER,
CHOS THAMS CAD NAM MKHA'I DKYIL DANG MTSUNGS PAR MTHONG NGO, ,

'JIG RTEN LAS 'DAS PA'I YE SHES PAS NI, CHOS THAMS CAD SKYU MA'I
DPE BRGYAD DANG 'DRA BAR MTHONG NGO ZHES GSUNGS SO, ,DE LA DAG PA
'JIG RTEN PA'I YE SHES ZHES BYA STE, YE SHES DES DE KHO NA NYID
YONGS SU GCOD PA NYID KYIS DAG PA YIN LA, 'KHRUL BA NYID KYIS
'JIG

@226B RTEN PA YIN NO, ,DE BZHIN DU SANGS RGYAS KYI SA LA DGOS
PA'I DBANG GIS RDZOGS PA'I BYANG CHUB CUNG ZAD 'KHRUL PA YIN TE,
DAG PA 'JIG RTEN PA'I BDAG NYID YIN PA'I PHYIR RO, ,SA DE RNAMS
SU SHES PA RNAMS GNAS GYUR CING MI 'DRA BAR SMIN PA'O, ,DE LTAR
SHES PA

NI GNYIS TE, 'JIG RTEN PA'I SHES PA DANG, 'JIG RTEN LAS 'DAS PA'I
SHES PA'O, ,'JIG RTEN PA'I SHES PA YANG, MA DAG PA 'JIG RTEN PA'I
SHES PA DANG, DAG PA 'JIG RTEN PA'I SHES PA'O, ,LUGS 'DI NI RNAM
PA MED PA YIN TE DE YANG, 'JIG RTEN

PA YI YE SHES LA, ,RNAM PA DAG NI NUB GYUR NAS, ,DE NYID GNYIS
MED SPROS PA MED, ,KHYAB BDAG SNANG BA MED PA SKYE, ,'JIG RTEN
SHES PA RNAM BCAS KYANG, RNAM PA DAG NI BRDZUN PA DANG, ,BDEN MIN
RNAM PAR GCOD PAS NA, ,DE NI RNAM PA MED PAR BRJOD, ,

GZHAN DAG SANGS RGYAS PA RNAMS 'DI SKAD DU SMRA STE, GANG ZHIG
RNAM PA MED PA'I SHES PAS SNGON PO LA SOGS PA'I DON RIG PAR 'DOD
PA NI BYE BRAG TU SMRA BA'O, ,GANG ZHIG DON GYIS PHAN BTAGS PA'I
GZUGS BRNYAN GYI RNAM PA NYAMS SU MYONG BA DON RIG PAR 'DOD PA
NYID NI MDO

SDE PA'O, ,GZHAN DBU MA LTAR SNANG BA'I PHYOGS GSUM DANG, RNAL
'BYOR SPYOD PA'I PHYOGS BZHI, TSAD MA DANG LUNG DANG BSTAN BCOS
LA MKHAS PA RNAMS KYIS SUN DBYUNG BAR BYA STE, DE LA SNGON PO LA
SOGS PA 'DI DAG JI LTAR RNAM PAR SHES PA YIN ZHE NA, BCOM LDAN
'DAS

KYIS KYANG, JI LTAR BYIS PAS RNAM BRTAGS PA'I, ,PHYI ROL DON NI
YOD MA YIN, ,BAG CHAGS KYIS NI DKRUGS PA'I SEMS, ,DON DANG SNANG
BAR GYUR PA YIN, ,ZHES GSUNGS SO, ,'O NA 'DI LA RIGS PA CI YOD CE
NA, GANG YANG RMI LAM GYI SHES PA NYID

DON DE DANG DER SNANG YANG SAD PA NYID NA MA YIN PA BZHIN NO,
,DPE TZAM GYIS DON GRUB PA MED DO ZHE NA, 'DI LA BRJOD PAR BYA
STE, CHOS RNAMS RANG NYID GSAL BZHIN PAR BDAG NYID KYIS GSAL BA'I
NGO BO NYAMS SU MYONG BAS GRUB PA YIN LA, GSAL BA DE YANG RAB TU
SNANG BA DANG,

@227A *, ,SO SOR SNANG BA DANG, GSAL BZHIN PA ZHES BYA'O, ,DE
YANG BEMS PO MA YIN TE, LKOG TU GYUR PA MA YIN ZHING SHIN TU
YONGS SU GSAL BA'I RANG BZHIN NO, ,DE GRUB PA MA YIN NA NI GANG
YANG SNANG BAR MI 'GYUR BAS THAMS CAD MA GRUB PAR THAL BAR 'GYUR
RO, ,GRUB NA

NI DE NYID SHES PA YIN PAS CHOS THAMS CAD RNAM PAR SHES PA'I RANG
BZHIN DU GRUB PAR 'GYUR RO, ,'DIR TSIGS SU BCAD PA NI, GSAL BA
MIN PA GSAL MI 'GYUR, ,GZHAN GYIS KYANG NI GSAL MI NUS, ,SNGON PO
LA SOGS GSAL BA STE, DE PHYIR GNYIS MED SHES PA YIN, ,MDO

SDE PA LTAR NA YANG, ,SHES PA DES 'BREL PA GANG GIS DON DE MYONG
BAR 'GYUR, ,DE LAS BYUNG BA'I 'BREL BAS SO ZHEN, MIG KYANG MIG GI
RNAM PAR SHES PAS MYONG BAR 'GYUR RO, ,YANG RMI LAM DE MED KYANG
DER SNAD BA 'BYUNG BA'I PHYIR RO, ,'ON TE 'DRA BA'I DBANG GIS SO
ZHE NA, ,

DE YANG KUN GYIS MTSUNGS NA NI, SHES PA YANG BEMS PO NYID DU
'GYUR RO, ,'GA' ZHIG GIS MTSUNGS NA NI KUN GYIS THAMS CAD RIG PAR
'GYUR RO, ,GZHAN YANG SNAM BU DANG RE LDE LA SOGS PAR SNANG BA
'DI DAG GCIG GAM DU MA ZHIG, GAL TE GCIG NA THOG MA DANG THA MA

DANG DBUS KYI CHA THA DAD PAR SNANG BAR MI 'GYUR TE, THA DAD PA
DANG THA DAD PA MA YIN PA 'GAL BA'I PHYIR RO, ,CI STE DE LTAR NA
CHA SHAS RNAMS KYANG SO SOR GCIG TU MI RUNG BAS CHA SHAS MED PA'I
RDUL PHRA RAB 'BA' ZHIG GNAS 'GRANGS NA MA YIN TE, RTAG TU STUG
POR SNANG BA'I PHYIR DANG, RDUL PHRA

RAB GCIG TU MTHONG BA MED PA'I PHYIR RO, ,RDUL PHRA RAB MANG POS
SBYAR BAS YIN NO ZER NA, DE YANG GAL TE CHA SHAS KYIS SBYOR NA NI
CHA SHAS MED PA'I RDUL PHRA RAB TU MI 'GYUR LA CHA SHAS MED PAS
SBYOR NA NI RDUL PHRA MO RNAMS GCIG LA GCIG ZHUGS PAS RI LA SOGS
PA YANG RDUL PHRA RAB

KYI TSAD TZAM DU THAL BAR 'GYUR RO, ,DE BAS NA SNAM BU LA SOGS PA
'DI DAG GCIG DANG DU MA DANG BRAL BA'I PHYIR RO, ,DE YANG, DRUG
GIS CIG CAR SBYAR BA NA, ,PHRA RAB RDUL CHA DRUG TU 'GYUR, ,DRUG
PO DAG NI GO GCIG NA, ,GONG DU RDUL PHRAN TZAM DU 'GYUR, ,ZHES
GSUNGS SO, ,JI LTAR SNGON

@227B PO LA SOGS PA PHYI ROL GYI LAS THAL BAR 'GYUR BA'I SKYON
BRJOD PA 'DI DAG NI, RNAM PAR SHES PA'I BDAG NYID KYI SNGON PO LA
SOGS PA LA YANG MTSUNGS TE, THAL BAR 'GYUR BA LA BYE BRAG MED
PA'I PHYIR RO, ,DON DANG RNAM PAR SHES PA'I BYE BRAG TZAM GYIS NI
CIR YANG MI 'GYUR RO, ,CI STE DON GYI

RDUL PHRA RAB NI PHYOGS DRUG NAS NI BSKOR BA YIN LA, RNAM PAR
SHES PA'I RDUL PHRA MO NI PHYOGS BZHI PA'O ZHE NA, CHA SHAS DANG
BCAS PA MTSUNGS PA'I PHYIR DES KYANG CIR YANG MI 'GYUR TE, GCIG
DANG DU MA LAS MA GTOGS PA'I DNGOS PO PHUNG PO GSUM PA GZHAN DAG
KYANG MED PAS SNGON PO LA SOGS PA DAG NI

PHYI ROL GYI DNGOS PO DANG NANG GI DNGOS POR MA GRUB PAS BRDZUN
PA NYID DO, ,'DI YANG GSAL BA TZAM GYI BDAG NYID YIN YANG BAG
CHAGS KYIS DKRUGS PA'I DBANG GIS MED DU ZIN KYANG, GANG ZHIG GI
BDAG NYID DU GSAL BA STE, BDAG NYID DE DAG NI GO RIMS BZHIN DU
GZHAN GYIS MA BZHAG PA

DANG, BZHAG PAS YANG DAG PA DANG, YANG DAG PA MA YIN PA YIN GYI,
GSAL BA NI GZHAN GYIS GZHAG PA MA YIN PA'I PHYIR, BRDZUN PAR MI
RUNG NGO, ,DE'I 'JOG PAR BYED PA NI MED DE, KHYAD PAR MED PA'I
PHYIR DANG, THUG PA MED PAR THAL BAR 'GYUR BA'I PHYIR RO, ,DE BAS
NA GSAL BA 'DI NI RANG GI

BDAG NYID LA MA 'KHRUL BA'I PHYIR MNGON SUM GYI TSAD MA YIN NO,
,GZHAN PA NI NAM MKHA' LA SKRA'I TSOGS SNANG BA BZHIN 'KHRUL PA
YIN NO, ,'DI LTAR SNGON PO LA SOGS PA GSAL BA GCIG GI BDAG NYID
YIN NO ZER NA, SNGON PO DANG SER PO LA SOGS PA MTSAN NYID PHAN
TSUN SPANGS TE SNANG BAS GCIG

MA YIN LA, DE'I BDAG NYID KYIS GSAL BA GCIG DANG 'GAL BA'I PHYIR
DU MA NYID KYANG MA YIN NO, ,CI STE SNGON PO LA SOGS PA 'DI NI JI
LTAR NYAMS SU MYONG BA DE LTAR GCIG YIN TE, LHAN CIG NYAMS SU
MYONG BA'I PHYIR RO ZHE NA, MA YIN TE THA DAD PA NYID THA DAD PA
MA YIN NO ZHES SMRAS PAR 'GYUR RO, ,CI STE DE'I

BDAG NYID YIN PA'I PHYIR, ,DE DANG 'DRA BAR GSAL BA YANG THA DAD
DO ZHE NA, DE DAG BDAG NYID SO SOR MYONG BA'I PHYIR, LHAN CIG TU
MYONG BA MED PAS GCIG GI THAMS CAD MYONG BA MED PAR THAL BAR
'GYUR RO, ,DE BAS NA SNGON PO LA SOGS PAS NI GCIG DANG DU MA YIN
PAS NA NAM MKHA'I SGRA'I TSOGS BZHIN NO, ,DON DE YANG

@228A *, ,JI LTAR ME LONG LA NI GZUGS, ,GCIG DANG GZHAN PA RNAM
SPANGS PA, ,SNANG YANG DE NI YOD MA YIN, ,DE BZHIN DNGOS RNAMS
NGO BO NYID, ,CES GSUNGS SO, ,RNAM PAR SPANGS PA ZHES BYA BA NI
GCIG DANG DU MA GNYI GA'I NGO BOR MED PA'O, ,'DI LTAR SNGON PO LA
SOGS PA

GSAL BA LAS THA DAD DAM, 'ON TE THA DAD PA MA YIN PA ZHIG YIN, CI
STE THA DAD PA YIN NA NI DE MI SNANG BAR 'GYUR RO, ,GAL TE THA
DAD PA MA YIN NA NI DE RNAMS GSAL BA'I BDAG NYID YIN PAS GCIG TU
'GYUR BA'AM, DE YANG DE RNAMS DANG THA MI DAD PAS DU MA GCIG TU
MI BTUB PA YANG SNGAR BSHAD

ZIN TO, ,JI LTAR ME LONG GZUGS ZHES BYA BA LA SOGS PA NI PHYOGS
'DIR NI GCIG DANG GZHAN PA ZHES BYA BA NI THA DAD PA DANG, THA
DAD PA MA YIN PA'O, ,RNAL 'BYOR SPYOD PA PA DANG, DBU MA PA SHES
PA RNAM PA DANG BCAS PAR SMRA BA KHA CIG NA RE, SNGON PO GSAL BA
DAG BRDZUN PA DANG BRDZUN PA MA YIN PAR

'GYUR NA CHOS 'GAL BA NYID KYIS NA DE'I BDAG NYID DU 'THAD PAR MI
'GYUR LA, DE'I BDAG NYID MA YIN NA, SNGON PO LA SOGS PA GSAL BAR
MI 'GYUR NA, SNGON PO LA SOGS PA NI GSAL BA YIN NO ZHE NA, SGRO
MA BTAGS PA'AM DNGOS POR 'GYUR BA'I GSAL BA LAS GZHAN MA YIN PA'I
PHYIR,

SNGON PO LA SOGS PA NI SGRO MA BTAGS PA'AM, DNGOS POR 'GYUR BA
YIN NO ZER TE, DE DAG GI LTAR NA GSAL BA THAMS CAD PHYIN CI MA
LOG PA'I RANG GI NGO BO MYONG BA'I PHYIR 'KHRUL PA GTAN MED PAR
'GYUR RO, ,DES NA SEMS CAN THAMS CAD GTAN DU GROL ZHING YANG DAG
PAR RDZOGS PA'I SANGS RGYAS

NYID DU 'GYUR RO, ,JI STE BLO'I RNAM PA NI SNGON PO LA SOGS PA'I
RANG GI MTSAN NYID LA MI RIGS PAS BRDZUN PA MA YIN LA, PHYI ROL
GYI SNGON PO LA SOGS PA NI BRDZUN PA YIN TE, RANG GI SNANG BA DON
MA YIN PA LA DON DU MNGON PAR ZHEN PAS GZHAG PA'I PHYIR RO ZHE
NA, 'O NA NI RANG GI SNANG BA LA MNGON PAR ZHEN PA YIN PAS DE

RNAM PA THAMS CAD DU SHES PA NYID DU ZHEN PAR 'GYUR GYI DON DU NI
MA YIN TE DON MA YIN PA'I PHYIR RO, ,DE NYID KYI PHYIR 'KHRUL PA
YIN NO ZHE NA, 'KHRUL PA DE NYID DPYAD PAR BYA STE, CI STE DON LA
ZHE NA NI DE'I DON RNAM PA THAMS CAD DU YOD PAR 'GYUR BAS DON MED
BZHIN DU ZHEN PAR MI 'GYUR RO, ,DE BAS NA DON LA YANG

@228B ZHEN PA MA YIN LA, SHES PA YANG MA YIN NO, ,DE BAS NA BLO'I
BSLAD PA JI LTAR GRAGS PA BZHIN DU RNAM PAR GZHAG PA YIN GYI YANG
DAG PA JI LTA BA BZHIN DU NI MA YIN NO, ,GANG YANG GSAL BA LAS
THA MI DAD PA'I PHYIR RNAM PA BRDZUN PA YANG DNGOS POR 'GYUR RO
ZHES PA'I GTAN TSIGS 'DI GAL TE DNGOS

PO'I RING BZHIN DU THA MI DAD DO ZHE NA GTAN TSIGS MA GRUB PAR
'GYUR RO, ,'ON TE THA MI DAD PA TZAM GTAN TSIGS YIN NA NI MA NGES
PAR 'GYUR TE, GZUNG BA DANG 'DZIN PA NYID LA SOGS PA LA DE MED
PAR GTAN TSIGS YOD PAS SO, ,RNAL 'BYOR SPYOD PA PA DANG, DBU MA
PA RNAM PA MED PAR SMRA BA

RNAMS RNAM PAR RTOG PA'I LUS RDZAS SU MED PAR SMRA STE, DE DAG GI
LTAR NA YANG MNGON SUM GYI TSAD MA NI SKAD CIG MA DANG PO'I RTOG
PA DANG BRAL BA YIN LA, RJES SU DPAG PA NI MED PA'I PHYIR RNAM PA
'DI NI THAMS CAD DU DGAG PAR NUS PA MA YIN NO, ,GANG YANG DBU MA
PA KHA CIG NA RE 'JIG RTEN LAS

GRAGS PA NI KUN RDZOB YIN TE, PHYI ROL GYI DON YANG 'JIG RTEN LA
GRAGS PA YIN PAS, SEMS DANG SEMS LAS BYUNG BA BZHIN DU DE YANG
KUN RDZOB TU YOD PA YIN NO, ,SEMS DANG SEMS LAS BYUNG BA NI
'KHRUL PA YIN TE, RANG GI RIG PA 'GAL BA'I PHYIR RAL GRI'I SOS
RANG MI GCOD PA BZHIN NO, ,GZHAN

RIG PA YANG BSLAD PA TZAM DU 'U BU CAG GNYI GA 'DOD DO, ,DE BAS
NA 'KHRUL PA ZAD PAS DON DAM PA RTOGS PA'I PHYIR RO, ,SANGS RGYAS
PA RNAMS NI SEMS DANG SEMS LAS BYUNG BA ZAD PA NYID DO, ,GANG GI
TSE DE RNAMS KYI SKYE BA DE'I TSE CHOS THAMS CAD SKYE BA MED PA'I
DON DAM PAR RJES SU BYED PA THOB PAS

MYONG BAR GZHAG GO, ,MI GNAS PA'I MYA NGAN LAS 'DAS PA NI SEMS
CAN SNA TSOGS PA'I DON BYA BA'I PHYIR GZUGS BYIN GYIS BRLABS TE
GZHAG NAS, YANG DAG PA'I BYANG CHUB MNGON DU BYED DO ZER BA DAG
NI SMAD PA LAS KYANG SMAD PAR 'GYUR BA YIN TE, GANG GI PHYIR 'DI
LTAR SEMS DANG SEMS LAS BYUNG

BA 'DI DAG MED PA'I PHYIR RTOG PA NYID KYANG MED NA, DON DAM PAR
YANG DAG PAR RDZOGS PA'I BYANG CHUB LTA GA LA YOD, CI STE YANG
'DI NI RTOGS PA KHO NA YIN NO ZHE NA, DE NYID SEMS YIN PAS SEMS
DANG SEMS LAS BYUNG BA MED PA MA YIN NO, ,GZHAN YANG DON DAM PA
DE BZHIN DU GYUR PA MYONG NA NI 'KHRUL BAR

@229A *, ,'GYUR LA, THA MI DAD NA NI RANG RIG PAR 'GYUR RO,
,GZHAN YANG SEMS DANG SEMS LAS BYUNG BA 'KHRUL PA YIN NA DE'I
TSE, DE RNAMS KYI GNYEN PO GANG YIN, 'KHRUL PA DE NYID RAGS PA'I
CIG SHOS NI MI MTHUN PA'I PHYOGS YIN LA, PHRA BA NI GNYEN PO YIN
NO ZHE NA, DE LTAR NA

NI SHES PA THA MA LA NI GNYEN PO MED PAS SEMS DANG SEMS LAS BYUNG
BA ZAD PAR MI 'GYUR RO, ,DE BAS NA 'DI LTAR RNAM PAR RIG PA TZAM
GYI GNYUG MA RANG GI NGO BO MYONG BA NI MNGON SUM GYI TSAD MA YIN
TE MA 'KHRUL PA'I PHYIR RO, ,SGRO BTAGS PA RANG GI NGO BO MYONG
BAS NA 'KHRUL PA YANG YIN NO,,

DE BAS NA 'KHRUL PA'I MTSAN MA DE THAMS CAD RIM GYIS DOR TE, NAM
MKHA' GCIG TU DRI MA MED CING MTHA' MED PA LTA BUR CHOS THAMS CAD
KYIS GSAL BA'I LUS GNYIS KYIS STONG PA MYONG BA GANG YIN PA DE
NYID DON DAM PA YANG DAG PAR RTOGS PA YIN GYI, SEMS LAS BYUNG BA
'GAGS PA NI RIG PA

MA YIN NO, ,YANG ZAG PA DANG BCAS PA NI CHOS THAMS CAD KYI SA BON
MA ZAD PA DE NYID DU NI KUN GZHI ZHES BRJOD DO, ,DE YANG DGRA
BCOM PA GSUM LA LDOG PAR 'GYUR, ,LDOG PA JI LTA BU ZHE NA GNAS
GYUR PA STE DE YANG GANG ZAG PA MED PA'I DBYINGS DANG, RNAM PAR
GROL BA'I SKU STE SHEL DAG PA LTA

BU'O, ,CHOS KYI SKU NI DE DAG LAS KHYAD PAR 'PHAGS PA STE SANGS
RGYAS KYI CHOS THAMS CAD KYI RTEN BYED PAS SO, ,'DI LTA STE NYI
MA DANG ZLA BA DANG ME SHEL DANG CHU SHEL NI DAG PA TZAM DU KHYAD
PAR MED MOD KYI, 'OD ZER GYIS KHYAD CHES 'PHAGS PA YIN NO, ,CI
STE SANGS RGYAS DANG BYANG CHUB SEMS DPA'

RNAMS KYI 'JIG RTEN LAS 'DAS PA'I YE SHES LA CHOS THAMS CAD JI
LTAR ZHE NA, NAM MKHA' DRI MA MED PA 'BA' ZHIG MTHA' MED PA DANG
'DRA BAR DE BZHIN NYID RO GCIG TU SNANG NGO, ,CI'I PHYIR ZHEN
MTSAN MA DE RNAMS NUB PA'I PHYIR RO, ,'JIG RTEN LAS 'DAS PA'I YE
SHES RNAM PA GCIG TU SNANG BAS

'KHRUL PA NYID KYI YANG DAG PA'I YE SHES MA YIN PAR 'GYUR RO ZHE
NA, DE'I PHYIR 'DI DAG THAMS CAD BRDZUN PA NYID YIN TE YANG DAG
PA MA YIN PA'I KUN DU RTOG PAS MID DANG MTSAN MAR BTAGS PAR ZAD
DO, ,DE'I PHYIR SEMS DANG SEMS LAS BYUNG BA 'GAGS PA NI YANG DAG
PA'I BYANG CHUB TU MI RIGS

@229B PA YIN NO, ,GZHAN YANG DBU MA PA CHOS THAMS CAD SGYU MA LTA
BU NYID DBU MA'I LAM YIN NO ZHES ZER TE, 'DI LTAR GAL TE 'DI DAG
TSAD MAS MED PAR GRUB NA DE'I PHYIR 'GAS KYANG YOD PA BSGRUB PAR
MI NUS SO, ,TSAD MA MA YIN PA LA SNANG BA TZAM GYIS LTA SMOS
KYANG CI DGOS, THAMS CAD MED PA NYID YIN NA CI ZHIG NYE BAR

BLANGS NAS CI ZHIG GDAGS, YANG THAMS CAD YOD PA YANG MA YIN MED
PA YANG MA YIN PA DBU MA'I LAM YIN NO ZHES SMRA NA, DE YANG MI
RIGS TE YOD PA DANG MED PA PHAN TSUN GZHAN SEL BA'I MTSAN NYID
YIN PA'I PHYIR GCIG BKAG PA NYID KYIS GNYIS PA'I MTSAN NYID YIN
PA'I PHYIR, GNYI GA DGAG PAR MI

RIGS PA YIN NO, ,YANG THAMS CAD BRDZUN PA'I TSUL GYIS SHES PA
THAMS CAD KYANG BRDZUN PAS MNGON SUM CUNG ZAD KYANG MA GRUB PA'O,
,DE'I PHYIR TSUL GSUM NGES PA MED PAS GTAN TSIGS THAMS CAD KYANG
GTAN TSIGS LTAR SNANG BAR 'GYUR RO, ,GZHAN YANG RANG DANG GZHAN
LA DGAG PA DANG SGRUB PA THAMS CAD MA GRUB STE,

DE DAG THAMS CAD NI TSAD MA LA RAG LUS PA'I PHYIR DANG, TSAD MA
YANG KHAS MI LEN PA'I PHYIR RO, ,TSIG TZAM GYIS 'GOG NA NI KHYOD
NYID BA LANG RNAMS LAS MU STEGS RGYANG PAN GYI LTA BA CAN NO ZHES
GZHAN GYIS SMRAS PA NA MI DANG DBU MA BKAG PAR 'GYUR RO, ,CHOS
THAMS CAD NGO BO NYID MED PA LA SOGS PAR GSUNGS

PA'I DGONGS PA YANG MDO SDE DGONGS 'GREL DU GSUNGS PAS NGES TE,
DE NYID BYAMS PA DANG THOGS MAD DANG KLU SGRUB KYIS KYANG NGO,
,TSAD MAR KHAS LEN NA NI RANG BZHIN GSUM GYI TSUL DU GRUB PAS
THAMS CAD BRDZUN DU SMRA BA THONG SHIG, GAL TE BDAG CAG NI TSAD
MA MI 'DOD PA'I PHYIR RO ZHE NA, TSAD MA MED PA'I PHYIR RTZOD PAR
SMRA BA

NI BZHAD GAD PA NYID YIN NO, ,'DI NGAG BDAG CAG NI YANG DAG PA MA
YIN PA'I KUN DU RTOG PA YOD PAS DE NYE BAR BLANGS TE PHUNG PO LA
SOGS PAR 'DOGS SO, ,DGAG PA DANG SGRUB PA THAMS CAD KYANG TSAD
MAS BYED PA'I PHYIR RO, ,DE YANG GANG ZHIG RTEN CING 'BREL BAR
'BYUNG, ,DE NI STONG PA NYID DU BSHAD, ,DE NI RGYUR BYAS

BTAGS PA STE, DE NI DBU MA'I LAM YIN NO, ,ZHES GSUNGS SO, ,YANG
SNGON PO LA SOGS PA DE BSAL BA'I RANG BZHIN YANG GNOD PA YOD PA'I
PHYIR BRDZUN PA'O, ,YANG BSAL BA DE RIG PA'I 'KHRUL BA DANG BRAL
BA NYID DU MNGON SUM YIN PA'I PHYIR DNGOS PO NYID DU GRUB PA YIN
NO, ,GSAL BA NI GSAL BA SBYIN PA NYID KYIS GNYUG

@230A *, ,MA'I RANG BZHIN TE, GANG GIS MYONG BA 'DI 'KHRUL BAR
'JOG PA'I BSLAD PAS BZHAG PA MED PA'I PHYIR RO, ,RGYUN GYIS GZHAN
DU GYUR BAS NI BDAG MED PA'I PHYIR 'DOD PA STE DE'I CHA DANG BCAS
PAS NI RTAG PA'I DNGOS PO KHEGS MOD KYI CHOS GANG MI RTAG PA'I
MTSAN NYID CAN RGYUN MI 'CHAD PAR

GNAS PA NI DGAG PAR MI NUS TE TSAD MAS GRUB PA'I PHYIR RO, ,G-YO
CAN BLUN PO CHOS GANG DANG GANG SPYI LA KHYAB PA DANG MA KHYAB
PA'I BYE BRAG BA LANG RDZAS KYANG MTHONG BA LA'ANG BSNYON CING
KHO NYID 'JUG LDOG GI KHYAD PAR MI 'DOR BA SGYU THABS LA SPYOD PA
DAG ME LCE LAS MUN PA SKYE BAR 'GYUR RO ZHES ZER BA NI RLUNG NAD

CAN LA CHANG SMAN YIN PAR SMRAS PAS MKHRIS NANG CAN LA YANG CHANG
SMAN DU SEMS PA DANG MTSUNGS TE CI DE LTA NA DE NYID KYANG THAL
BAR 'GYUR BA YIN PAS RANG SKYE 'GOG BYED DU 'GYUR TE RANG SKYE
'GOG PA DE YANG DE STE THAL 'GYUR YIN NO, ,KHYAB PA MA GRUB CE NA
NI MTSUNGS PAS SLAN CHAD DE'I RIGS CAN LA BTZAN THABS SU

BSNYON PA MTHONG LA RANG SMA 'BEBS DE SKAD KYANG MA ZER CIG, YANG
SNGON PO LA SOGS PA NI TSUL GZHAN YIN PA'I PHYIR, ,BSLAD PAS BYAS
PAR YANG 'GYUR LA, DE LTAR GYUR PAS DE'I MYONG BA YANG 'KHRUL BAR
'GYUR RO, ,DE BAS NA SNGON PO LA SOGS PA LA NI GNOD PA 'JUG PA'I
SKABS YOD KYI GSAL BA LA NI MA YIN NO, ,

CHOS CHEN PO ME LONG LTA BU'I THEG PA CHEN PO'I MDO LAS KYANG,
YANG DAG PA MA YIN PA'I LTA BA NYI SHU RTZA BRGYAD KYANG SNANG
STE, 'DI LTAR MED PA'I MTSAN MA'I LTA BA DANG, BRTAGS PA LA SKUR
BA 'DEBS PA'I LTA BA DANG, KUN TU RTOG PA LA SKUR BA 'DEBS PA'I
LTA BA DANG, DE KHO NA NYID LA SKUR BA 'DEBS PA'I LTA

BA DANG, YONGS SU 'DZIN PA'I LTA BA DANG, YONGS SU BSGYUR BA'I
LTA BA DANG, KHA NA MA THO BA MED PA'I LTA BA DANG, NGES PAR
'BYUNG BA'I LTA BA DANG, BRNYAS PA'I LTA BA DANG, RAB TU KHRO
BA'I LTA BA DANG, PHYIN CI LOG GI LTA BA DANG, BSKYED PA'I LTA BA
DANG, KHAS MI LEN PA'I LTA BA DANG, NGAN G-YO'I LTA BA DANG, BKUR

STI BYED PA'I LTA BA DANG, RMONGS PA BSTAN PA'I LTA BA DANG, RTZA
BA'I LTA BA DANG, LTA BA MED PA'I LTA BA DANG, RAB TU SBYOR BA
'GEGS PA'I LTA BA DANG, NGES PAR 'BYUNG BA MED PA'I LTA BA DANG,
SGRIB PA SOGS PA'I LTA BA DANG, BSOD NAMS MA YIN PA SKYED PA'I
LTA BA DANG, 'BRAS BU MED PA'I LTA BA DANG, NGES PAR 'DZIN PA'I

@230B LTA BA DANG, MI BDEN PA'I LTA BA DANG, MI SMRA BA'I LTA BA
DANG, LTA BA CHEN PO DANG, MNGON PA'I NGA RGYAL CAN GYI LTA BA'O
ZHES RGYA CHER GSUNGS SO, ,DE DAG BSNYEN GNAS YANG DAG LA SO SOR
RTOG PA NYID RNAM PAR MI RTOG PA'I BYANG CHUB RTOGS PAR 'DOD PA
RNAMS KYIS BSTAN CING

BSGOM PAR BYA'O, ,BSGOM PA 'DI'I RAB TU SBYOR BA NI GNYIS TE, GUS
PAR SBYOR BA DANG, RGYUN DU SBYOR BA'O, ,DE YANG ZHI GNAS DANG
LHAG MTHONG ZUNG DU 'BREL BAR 'JUG PA NI BSGOM PA'O, ,DE LA JI
SNYED YOD PA DANG, JI LTA BA BZHIN DU GYUR PA LA RNAM PAR MI RTOG
PA'I

GZUGS BRNYAN DU GYUR PA NI ZHI GNAS KYI DMIGS PA'O, ,DE LA RTOG
PA DANG BCAS PA'I GZUGS BRNYAN DU GYUR PA NI LHAG MTHONG GI DMIGS
PA'O, ,BAR MA CHAD PAR GNYI GA YANG NYAMS SU MYONG BA DE'I TSE
ZHI GNAS DANG LHAG MTHONG ZUNG DU 'BREL BA'I LAM ZHES BYA'O, ,

DE NI RNAL 'BYOR GYI THUN MONG GI DBYE BA'O, ,RNAL 'BYOR GYI
KHYAD PAR GYI SA BZHI NI, DNGOS PO'I MTHA' GNYIS YOD PA LA DMIGS
PA DANG, SEMS TZAM LA DMIGS PA DANG, DE BZHIN NYID LA DMIGS PA
DANG, DMIGS PA MED PA'O, ,DE YANG JI SNYED

YOD PA LA DMIGS PA NI RNAL 'BYOR GYIS DANG PO'O, ,JI LTA BAR GYUR
PA'I SEMS TZAM LA DMIGS PAR GYUR PA NI RNAL 'BYOR GYIS GNYIS
PA'O, ,JI LTA BA BZHIN DU GYUR PA'I CHOS THAMS CAD KYI DE BZHIN
NYID LA DMIGS PA NI RNAL 'BYOR GYI SA GSUM PA'O, ,THEG

PA CHEN PO MTHONG BA STE, SNANG BA MED PA NI RNAL 'BYOR GYI SA
BZHI PA'O, ,DE LTAR YANG LANG KAR GSHEGS PA LAS, ,SEMS TZAM LA NI
BRTEN NAS SU, ,PHYI ROL DON LA BRTAG MI BYA, ,DE BZHIN NYID DU
DMIGS NAS NI, ,SEMS TZAM LAS KYANG 'DA'

BAR BYA, ,SEMS TZAM LAS KYANG 'DAS NAS KYANG, ,SNANG BA MED LA
'DA' BAR BYA, ,SNANG MED GNAS PA'I RNAL 'BYOR PA, ,DE YIS THEG PA
CHEN PO MTHONG, ,ZHES GSUNGS PA YIN NO, ,TSAD MA'I TSUL LA YANG
DAG BRTEN PA DANG, SANGS RGYAS THEG PA'I RIM

@231A *, ,PAR PHYE BA DAG ,MKHAS PA DGA' BA BSKYED PAR BYA BA'I
PHYIR, ,RIN CHEN 'BYUNG GNAS ZHI BAS SBYAR BA YIN, ,'DI LA DGE BA
CI YOD KUN, ,SEMS CAN KUN LA BSNGO BAR BYA'O,, ,,DBU MA RGYAN GYI
MAN NGAG, ,SLOB DPON RIN CHEN 'BYUNG GNAS ZHI BA ZHES BYA BA DUS

DE'I TSE PAndI TA RNAMS LA MCHOG TU GYUR PAR KUN GYIS BSNGAGS
SHING 'GRAN ZLA MED PA, YE SHES KYI MKHA' 'GRO MAS AOO dYAN DU
SPYAN DRANGS TE, RTOGS PA BRJOD PA'I GRUB PA BRNYES PA BZHI BCU'I
NANG NAS KYANG MDO SDE DANG RGYUD SDE LA 'GREL BA MDZAD PA'I
MCHOG TU GRAGS PA, DUS MTSUNGS

PA'I SGO SRUNG CHEN PO BZHI LAS KYANG GTZO BOR GYUR PA, 'PHAGS PA
THOGS MED DANG KLU SGRUB SNYING PO'I THUGS KYI DGONGS PA MA NOR
PAR RTOGS SHING BSTAN PA'I GSAL BYED MCHOG TU GYUR PA'I PHYIR
DANG, BTZUN PA ZLA GRAGS LA SOGS PA KLU SGRUB KYI DGONGS PA LAS
'CHAL BAR GYUR NA RANG

SLAD KYIS TSE SMAD LA MED PAR SMRA BA DOR NAS RGYUD ZAB MO'I
'GREL PA BYED PAR 'GYUR LA, 'ON KYANG DES LOG PAR BRIS PA DE'I
RJES SU 'JUG CING G-YO SGYUS SPYOD PA YANG 'GA' 'BYUNG BAR MDO
SDE DAD PA CHER 'BYUNG DANG, DGONGS PA NGES PAR 'GREL PA SOGS PAR
BCOM LDAN 'DAS NYID KYIS

GSUNGS NAS, YANG DE DANG DE DAG GIS NI NGA'I DGONGS PA MA RTOGS
PA'O ZHES KYANG GSUNGS NAS, SLAD KYI DE DAG NOR BAR SHES TE SLAD
KYIS DGONGS PA MA NOR BAR 'CHAD PAR YANG 'BYUNG LA, DANG PO NAS
NGAS BSHAD PA'I RJES SU 'JUG PA NI MANG DU 'BYUNG NGO ZHES LUNG
BSTAN PA'I NAD NAS KHYAD PAR DU SLOB

DPON 'DI NI 'JAM DPAL RTZA BA'I RGYUD LAS, RIN CHEN 'BYUNG ZHES
BYA MING GANG, ,STON PA'I BSTAN PA GSAL BYED 'BYUNG, ,ZHES KYANG
LUNG BSTAN PA DES MDZAD PA'O, ,RDZOGS SO,, ,,RGYA GAR GYI MKHAN
PO SH'AN TI BHA DRA DANG, LO TZ'A BA DGE SLONG SH'AKYA 'OD KYIS
BSGYUR BA, G-YO SGYUS SPYOD PA TSAR GCOD BSNYON 'DEBS

GNAD LA 'BEBS, RTOG GE'I SROG SHING KUN MKHYEN YE SHES RGYAL
MTSAN CAN, ,THEG CHEN RNAM RIG DBU MA'I RGYAN GYI MAN NGAG BCAS,
,LEGS MDZAD GANG DE ZLA GRAGS 'JOMS PA'I RTOG GE YIN, ,SLAD NAS
KHA CHE AA MO GHA DANG 'O RU LO TZ'A BAS ZHUS TE GTAN LA PHAB
PA'O,, ,,