@349A #,
,SANGS RGYAS RABS BDUN GYI BKRA SHIS KYI TSIGS SU BCAD PA, ,DKON
MCHOG GSUM LA PHYAG 'TSAL LO, ,BCOM LDAN RNAM PAR GZIGS NI

RGYAL RIGS GZI BRJID CAN, ,TSE LO BRGYAD KHRI'I DUS NA GRONG
KHYER MDZES LDAN DU, ,SHI RI SHA YI SHING DRUNG MNGON PAR SANGS
RGYAS PA, ,DENG 'DIR BDE GSHEGS BKRA SHIS PHUN SUM TSOGS GYUR CIG
,BDE GSHEGS GTZUG TOR MNGA' BA RGYAL RIGS RDZU 'PHRUL CAN, ,TSE
LO BDUN KHRI'I DUS

NA SU KA'I GRONG KHYER DU, ,SHING MCHOG SUNDHA'I SHING DRUNG
MNGON PAR SANGS RGYAS PA, ,DENG 'DIR BDE GSHEGS BKRA SHIS PHUN
SUM TSOGS GYUR CIG ,RGYAL BA THAMS CAD SKYOB PA RGYAL RIGS BLO
GROS CAN, ,TSE LO DRUG KHRI'I DUS NA GRONG KHYER MNYAM MED DU,
,SHING MCHOG S'A LA'I DRUNG DU MNGON

PAR SANGS RGYAS PA, ,DENG 'DIR BDE GSHEGS BKRA SHIS PHUN SUM
TSOGS GYUR CIG ,THUB PA 'KHOR BA 'JIG NI BCOM LDAN BRAM ZE'I
RIGS, ,TSE LO BZHI KHRI'I DUS NA GRONG KHYER MDZES LDAN DU, ,SHI
RI SHA YI SHING DRUNG MNGON PAR SANGS RGYAS PA, ,DENG 'DIR BDE
GSHEGS BKRA SHIS PHUN SUM

TSOGS GYUR CIG ,'DREN PA GSER THUB BSLAB PA MCHOG LDAN BRAM ZE'I
RIGS, ,TSE LO SUM KHRI'I DUS NA GRONG KHYER BDE LDAN DU, ,AU
DUM+WA'I RA'I SHING DRUNG MNGON PAR SANGS RGYAS PA, ,DENG 'DIR
BDE GSHEGS BKRA SHIS PHUN SUM TSOGS GYUR CIG, ,SKYOB PA 'OD
SRUNGS RGYAL RIGS BLA MED YON

@349B TAN CAN, ,TSE LO NYI KHRI'I DUS NA B'A R'A nA S'I RU, ,N+YA
GRO DHA YI SHING DRUNG MNGON PAR SANGS RGYAS PA, ,DENG 'DIR BDE
GSHEGS BKRA SHIS PHUN SUM TSOGS GYUR CIG ,'GRO MGON SH'AKYA THUB
PA RGYAL RIGS BRTZON 'GRUS CAN, ,TSE LO BRGYA BA'I DUS NA SER
SKYA'I GRONG KHYER DU, ,AA SHVATTHA'I SHING DRUNG

MNGON PAR SANGS RGYAS PA, ,DENG 'DIR BDE GSHEGS BKRA SHIS PHUN
SUM TSOGS GYUR CIG ,SANGS RGYAS RABS BDUN BKRA SHIS PHUN SUM
TSOGS PA GANG, ,PHYOGS DUS KUN GYI BDE GSHEGS BYIN RLABS RMAD
BYUNG BA, ,CHOS DBYINGS RNAM DAG RTEN 'BREL STOBS LDAN MI 'GYUR
BA, ,DENG 'DIR BDE

GSHEGS BKRA SHIS PHUN SUM TSOGS GYUR CIG ,SANGS RGYAS RABS BDUN
GYI BKRA SHIS KYI TSIGS SU BCAD PA RDZOGS SO,, ,,