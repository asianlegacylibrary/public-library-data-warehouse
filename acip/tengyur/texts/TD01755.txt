@229B #,
,RGYA GAR SKAD DU, DZNY'A N'A GNA DZV'A LA HO MA BI DHI N'A MA,
BOD SKAD DU, YE SHES KYI ME SBAR BA ZHES BYA BA'I SBYIN SREG GI
CHO

GA; ,DPAL NAG PO CHEN PO LA PHYAG 'TSAL LO, ,GANG ZHIG DRAN PA'I
SKAD CIG GIS, ,'GRO RNAMS 'JIGS BYED 'DOD CHAGS SOGS, ,BUD SHING
SREG PA'I NAG PO CHE, ,YE SHES MA CHEN LA PHYAG 'TSAL, ,GSAL LA
MA TSANG MED BSDUS PA'I, ,YANG DAG RIM BZHIN BRI 'DOD

PAS, ,YE SHES ME SBYOR ZHES BRJOD PA'I, ,SBYIN SREG CHO GA BSHAD
PAR BYA, ,DE LA CHO GA 'DI NI NYIN MA BZANG PO LA DPAL NAG PO
CHEN PO'I RNAL 'BYOR DANG LDAN PAS SNGON DU GTOR MA BYIN LA, LAG
PA G-YAS PA KHA SBUB STE BRKYANG NAS RANG GIS SNGAGS BRGYA RTZA
BRGYAD BZLAS PA NI KUN

RDZOB YANG DAG PAR BYA BA'I THABS SO, ,YANG NA STONG PA NYID KYIS
SO, ,YANG NA THAB KHUNG THAMS CAD BCA' BA'I DON DU SBYANG BA'I
BYE BRAG DNGOS GRUB RIN CHEN 'BYUNG GNAS SU BSHAD PA'I CHO GA
LTAR RGYAS PAR SA SBYANG BA LA SOGS PA BYAS LA, SA BDAG KLU'I LTO
BA'I KHA PHYOGS SU

THAB KHUNG RNAMS BCA' BAR BYA STE, DE RNAMS LAS ZHI BA LA SA GZHI
DKAR LA SNUM PA RGYAR KHRU GANG ZLUM PO'O, ,DBUS SU RDO RJE RTZE
LNGA PAS MTSAN PA, THAB KYI STENG DU KHA KHYER LA 'PHANG DANG
RGYAR SONG BZHI PA'O, ,KHA DOG DKAR POS BYUG ME TOG DKAR POS CHAL
BAR BYAS TE BRGYAN NO, ,

@230A *, ,RGYAS PA LA SA GZHI SER LA SNUM PA RGYAR KHRU DO ZUR
BRGYAD PA RIN PO CHE LTA BU, DBUS SU RDO RJES MTSAN PA'I RIN PO
CHE'O, ,THAB KYI STENG DU KHA KHYER LA 'PHANG DANG RGYAR SOR
BRGYAD PA KHA DOG SER POS BYUG ,ME TOG SER POS CHAL BAR BYAS TE
BRGYAN NO, ,DBANG LA SA GZHI DMAR LA

'JAM PAR CHOS 'BYUNG LTA BU RDO RJES MTSAN PA LA SOGS PA ZHI BA
DANG MTSUNGS PA LA KHA DOG DMAR POS BYUG ,ME TOG DMAR POS CHAL
PAR DGRAM MO, ,MNGON SPYOD LA SA GZHI RAL BA DANG CHA SGO CAN
DANG RTZUB LA GNAG PAR RGYAR KHRU GANG GRU BZHI PA'I DBUS SU
PADMA GNAS PA'I STENG DU KHRO BO'I RDO RJES MTSAN

PA DGOD, THAB KHUNG GI STENG KHA KYER LA 'PHANG DANG RGYAR SOR
BZHI PA PHYIR KHA BLTAS PA LA KHRO BO'I RDO RJES SBRAS PA'O, ,SA
NAG PO DANG DUR KHROD KYI THAL BA DANG, BONG BU DANG RNGA MO'O
SPANGS LA SOGS PA DANG BDUD RTZI LNGA DANG LDAN PA'I CHU YIS
BYUGS LA, DRI MED PA DANG DRI MI ZHIM PA'I ME TOG SNGON

PO'AM NAG PO'AM SO BA'AM NAS KYIS BSKOR BAS CHAL PAR DGRAM MO,
,'BAR BA'I PHRENG BAS BSKOR BA'I 'JIGS PAR BYED PA DANG BCAS PA
MI'I CHIL LA SOGS PA'I MAR MES BRGYAN PA'O, ,YANG NA RDUL TSON
TZAM LA BRTEN NO, ,'DI NI THAB KHUNG GI MTSAN NYID BSTAN PA'O,,
,,SHING P'A

LA SHA'AM AU DUMB'A [*DUW'A?] RA LA SOGS PA 'O MA CAN GYI STENG
GI YAL GA GSAR PA SOR BCU GNYIS PA MNYAM PAR BCAD PA SBOM PHRA
MTHE'U CHUNG TZAM LA SBRANG RTZI DANG 'O MA DANG MAR LA SPAGS
PA'I YAM SHING 'DAB MA GNYIS DANG LDAN PA, RTZE MO GCIG PA MING
MED DANG, MTHE BONG GIS BZUNG LA

BSNUN NO, ,RUL PA DANG YON PO DANG PHRA BA LA SOGS PA SPANG NGO,
,KU SHA TIL MAR LA SPAGS PA DANG, 'BRAS S'A LU'I ZAN DANG, 'O MA
DANG, NAS DANG, TIL DANG, ZHO DANG, PRI YANG KU DANG, TZANDAN
DANG, D'UR BA DANG, SHING DRI ZHIM PO'I KHU BA DANG, ME TOG DANG,
'BRAS YOS DANG

'BRAS BU SKYUR PO CAN GYI LO MA RTZE MO GNYIS KA SBRANG DANG 'O
MA LA SBAGS LA, JI LTA BA BZHIN DU ZHI BA'I SBYIN SREG BYA'O,
,'DIR YANG SNGON GYI SHING RKED NGA NAS SKYES PA'I YAL GA SBOM
PHRA CHANG BAR SHONG PA KHRU RE BA ZHO DANG 'O MAR SPAGS PA'I YAM
SHING DANG, 'BRAS ZHO DANG ME TOG BRGYA PA

@230B ZHE DANG SPAGS PA DANG, BO LI'I 'BRAS BU DANG, 'BRAS S'A LU
DANG, PADMA GE SAR DANG, N'A GA KE SAR DANG, KARnI KA DANG, 'BRU
SNA TSOGS RNAMS KYIS RGYAS PA LA'O, ,ZHI BA'I SKABS SU BSHAD PA'I
SHING YON TAN DANG LDAN PA LO MA CAN SOR LNGA PA'AM, PRI YANG
KU'AM, TZAM PA KA'I

GE SAR LA SOGS PAS YAM SHING NGO, ,ME TOG DANG 'BRAS BU DMAR LA
SKYUR BA RNAMS KYIS DBANG LA'O, ,SHING RO TSA BA DANG, KHA BA
DANG, TSER MA DANG LDAN PA RNAMS SAM, RO BSREGS PA'I SHING GSES
PA SOR BCU PA RTZA BA'I PHYOGS NAS BZUNG STE, DUG DANG KHRAG DANG

TIL GYIS SPAGS PA RTZE MO RNO BA DANG LDAN PA YAM SHING NGO,
,YUNGS KAR DANG, TSA BA'I MAR DANG, KHRAG DANG, TSV'A DANG, SKE
TSE DANG, NIM PA'I LO MA DANG, RO BSREGS PA'I THAL BA DANG, RKANG
RJES KYIS DANG, BONG BU DANG, RNGA MO LA SOGS PA'I SPANGS DANG,
KHYI'I ZHAG DANG, BYA ROG

LA SOGS PA'I SGRO DANG, SKRA DANG, DRI CHEN DANG, DRI CHU DANG,
TSER MA DANG, RUS PA'I PHYE MA LA SOGS PA GANG RNYED PA RNAMS LA,
DUG DANG KHRAG DANG, TSV'A RNAMS SPAGS PAS SAM, YANG NA THAL BA
DANG SOL BA DANG PHU BA MA LA SOGS PA RNAMS LA BSGRUB BYA'I GZUGS
BRNYAN

BYAS TE DUG LA SOGS PAS SPAGS PAS RKANG PA G-YON PA'I MTHE'U
CHUNG NAS RIM GYIS MTSON RNON POS BCAD CING BSNUN PA NI GSAD
SPA'I SBYIN SREG GO, ,'DI NI RDZAS KYI MTSAN NYID BSTAN PA'O,
,SBYIN SREG GI SHING SROG CHAGS MED PA THAB KHUNG BAS CUNG ZAD
DMA' BA'AM, ,

BAS MTHA'I LCI BA NYI BA LA'O, ,SNGON DU GSUNGS PA'I SHING 'BRAS
BU DANG BCAS PA RGYAS PA LA'O, ,NIM PA'AM SHING RO SKYUR BA'AM,
SHING GZHAN ME TOG DANG LDAN PA RNAMS DBANG LA'O, ,SHING RO TSE
BA DANG, KHA BA DANG, TSER MA DANG LDAN PA DANG, DRI MI ZHIM PA
DANG, DRI MED

PA DANG, DUR KHROD NAS BYUNG BA RNAMS GANG RUNG NGAM, BONG BU
DANG RNGA MO LA SOGS PA'I SPANGS SKAM PO RNAMS MNGON SPYOD LA'O,
,'DI NI BUD SHING GI MTSAN NYID BSTAN PA'O, ,GSER RAM ZANGS SAM
MCHOD SBYIN GYI SHING LAS DGAR GZAR BYA STE, DE'I YU BA NI SKYES
BU CHA [*TSAD]

@231A *, ,DANG LDAN PA'I SOR NYI SHU RTZA BZHI PA'O, ,RDO RJE LA
SOGS PA DANG STABS CIG LONGS SPYOD DU MI BTUB PA'O, ,STENG GI CHA
PADMA'I 'DAB MA'I RNAM PA CAN SRID DU SOR BRGYAD PA SHIN TU MDZES
PA LA CHA'I SMAD SOR BZHI LHAM PA ZABS SU SOR GNYIS DANG LDAN
PA'O, ,NANG DU

RDO RJE RTZE GSUM PA'AM RTZE LNGA PAS BRGYAN PA, BCUD KHUNG MTHEB
CUNG LTO GANG BA, DE STENG RDO RJE RTZE LNGA PAS SPRAS PA, YU
BA'I 'OG GI CHA RIN PO CHE RDO RJES BRGYAN PA'O, ,BLUGS GZAR GYI
YU BA'I 'OG CHA LA YANG DE LTAR GO BAR BYA'O, ,RGYA SNGAR DANG
MTSUNGS SO, ,YU BA DAG DGANG

GZAR SRID DU MNYAM PA LA PHYED KYIS PHRA BA KHA LA RGYAR SOR
GNYIS PA PADMA'I 'DAB MA LTA BU'O, ,ZABS SU SOR GCIG DANG LDAN PA
LA RDO RJE RTZE LNGA PA DGOD DO, ,DGANG GZAR DANG BLUGS GZAR MED
NA LAG PAS DGANG BLUGS DBUL BAR BYA'O, ,'DI NI DGANG GZAR DANG
BLAGS GZAR GYI

MTSAN NYID BSTAN PA'O, ,DE NAS KHRUS BYAS LA GOS GTZANG MA DANG
RGYAN DKAR PO BTAGS NAS DPAL NAG PO CHEN PO'I RNAL 'BYOR DANG
LDAN PAS NGAG BCAD LA, BDE BA'I STAN GYI STENG DU PADMA'I SKYIL
MO KRUNG BCAS TE, DKAR PO'I TSES GCIG GI NUB MO SRID KYI DUS SU
KHA SHAR DU

BLTAS NAS BSGRUB BYA DMIGS TE ZHI BA'I BSAM PA DANG LDAN PAS ZHI
BA'I LAS BYA'O, ,DE LTAR GOS LA SOGS PA GONG LAS KHA DOG GI DBYE
BAS SHES PAR BYAS LA, TSES BCO LNGA'I SNGA DRO'I DUS SU LHO RU
BLTAS NAS STAN BZANG POR BSDAD DE, 'PHANG MTHO BA'I BSAM PA DANG

LDAN PAS RGYAS PA'I LAS BYA'O, ,DE LTAR GOS DMAR PO LA SOGS PA
SNGA MA LTAR BYAS LA TSES BRGYAD KYI NAM PHYED KYI DUS SU NUB TU
BLTAS NAS STAN MTHON PO'I STENG DU RDO RJE'I SKYIL MO KRUNG GIS
BSDAD DE, CHAGS PA'I BSAM PA DANG LDAN PAS DBANG GI LAS BYA'O,
,DE LTAR

GOS NAG PO LA KHRAG GIS SPRAS PA DANG, RGYAN NAG PO GDAGS, NAG
PO'I DUS GNYIS GANG RUNG CIG GIS NYI MA PHYED DAM NAM PHYED KYI
DUS SU BYANG DU KHA BLTAS NAS, STAN SPANGS TE MKHRANG PA'I STENG
DU BSGRUB BYA'I SNYING GAR TZOG TZOG POR GNAS LA, SHIN TU KHRO
BA'I BSAM PA DANG LDAN

@231B PAS SO, ,MIG BGRAD KHRO GNYER BCAS TE, DKON MCHOG GSUM LA
BYA BA MA YIN PA BYED PA RNAMS THUGS RJE CHEN POS GSANG PA'I DON
DU BSGRUB BYA'I SNYING GA NA GNAS PA'I BSRUNG BA RNAMS H'Um LAS
SPROS PA'I RDO RJE'I LCAGS KYUS BKUG NAS RANG GI SA BON LA BSTIM,
KHO RANG GI LHA

THAMS CAD KYIS KYANG DOR BAR BSAM MO, ,BSGRUB BYA'I SDIG PA DANG
PHRAL TE SANGS RGYAS KYI ZHING DU BSGRAL BAR 'DOD PAS MNGON SPYOD
KYI LAS BYA'O, ,'DI NI SGRUB PA PO'I MTSAN NYID BSTAN PA'O, ,GSER
DANG DNGUL DANG RDO DANG ZANGS DANG SHING DANG SA RNAMS LA DUNG
GI DBYIBS SU

BYAS PA LA'AM, DUNG NGAM SHO MA'I SNOD DU YON CHAB LA SOGS PA'I
SNOD DO, ,NAS DANG, 'O MA DANG, ME TOG DKAR PO DANG, TIL DANG, KU
SHA DANG, 'BRAS YOS RNAMS DANG, DRI CHAB DANG, BDUD RTZI LNGA
DANG LDAN PA RNAMS BLUGS NAS RANG 'DOD PA'I LHA'I SNGAGS LA SV'A
H'A SBYAR BA

LAN BRGYA BZLAS PAS ZHI BA LA'O, ,DE LTAR ZHO DANG ME TOG SER PO
DANG DRI CHAB KHA DOG GIS SHES PAR BYA, GZHAN GONG DANG 'DRA, AOm
BTAGS PAS RGYAS PA LA'O, ,ME TOG DMAR PO DANG DRI CHAB LA SOGS PA
GONG DANG 'DRA, HO:BTAGS PAS DBANG LA'O, ,GYO MO DANG 'DAG

PA'I SNOD LA SOGS PAR KHRAG DANG LCI BA DANG BA LANG GI GCIN DANG
ME TOG DANG DRI KHA DOG NAG PO, DRI MED PA DRI NGA BA'I DRI CHAB
LA SOGS PA GONG DANG 'DRA, PHAt BTAGS PAS MNGON SPYOD LA'O, ,'DI
NI YON CHAB LA SOGS PA'I MTSAN NYID BSTAN PA'O, ,ZHI BA DANG
RGYAS PA DANG DBANG

RNAMS KYI DBYE BAS LAS THAMS CAD PA'I SNGAGS BZLAS LA, LAS THAMS
CAD PA'I CHU SNOD DANG YON CHAB LA SOGS PA G-YON DU'O, ,DE RNAMS
KYI SNGON DU BZED ZHAL GSUM GZHAG GO, ,BSANG GTOR GYIS BSANGS LA
SBYIN SREG GI SHING LA SOGS PA'I RDZAS RNAMS G-YAS

PHYOGS SU GZHAG GO, ,SPROS PA LA DGA' NA RNAM RGYAL GYI BUM PA
DANG, LAS THAMS CAD PA'I BUM PA'I LHAG GNAS NI DNGOS GRUB RIN
CHEN 'BYUNG GNAS LTAR CHO GA BYA, SPROS PA LA MI DGA' NA SLOB
DPON LA LA DAG GIS BUM PA GNYIS PA MI 'DOD DO, ,MNGON SPYOD LA
G-YAS

@232A *, ,SU YON CHAB LA SOGS PA BZHAG CING G-YON DU RDZAS RNAMS
GZHAG GO, ,'DI NI RDZAS RNAMS DGRAM PA'I MTSAN NYID BSTAN PA'O,
,'O MA CAN GYI SHING LAS BYUNG BA'I ME ZHI BA LA'O, ,RGYAL PO
DANG RGYAL RIGS KYI KHYIM NAS BYUNG BA'AM, NAGS LAS BYUNG BA'AM,
RIN

PO CHE LAS BYUNG BA'AM, DGE 'DUN GYI TSANG MANG LAS BYUNG BA'I ME
RGYAS PA LA'O, ,RJE RIGS DANG SMAD 'TSONG MA'I KHYIM NAS BYUNG
BA'I MES DBANG LA'O, ,MI RUS LAS BYUNG BA'AM, RDO THAL LAS BYUNG
BA'AM, DUR KHROD LAS BYUNG BA'AM, RIGS NGAN GYI KHYIM LAS BYUNG
BA'I MES MNGON

SPYOD LA'O, ,'DI NI ME'I MTSAN NYID BSTAN PA'O, ,DE NAS DNGOS
GRUB RIN CHEN 'BYUNG GNAS SU BSHAD PA LTAR GTOR MA SBYIN LA,
BSRUNG BA DANG LDAN PAS SNOD DU MA BZUNG STE, YI GE GSUM GYI
SNGAGS BZLAS SO, ,DE NAS LAS THAMS CAD PA'I SNGAGS BRJOD CING MAR
MES ME

SNGAR BA DANG, SNGAGS DE NYID BRJOD CING BA'I CHUS MNGON SPYOD
DANG GZHAN LA G-YON DANG G-YAS SU LAN BDUN BSKOR ZHING BSANG GTOR
BYAS TE, THAB KHUNG DU DU BA DANG BCAS PA'AM, DU BA YANG SPANGS
PA GZHAG STE, AOm DZVA LA DZVA LA H'Um ZHES PAS YANG DAG PAR SBAR
BA DANG, 'KHOR

LA'I GTZO BO'I SNYING PO BRJOD CING, BLUGS GZAR MAR GYIS BKANG
STE LAN BDUN GYIS BSKYAR BAR BYA'O, ,MNGON SPYOD LA TSA BA'I MAR
GYIS SO, ,DE NAS KU SHA RNAMS DGRAM PA NI, AOm BADZRA SATVA
AA:ZHES PA BRJOD CING DANG POR KU SHA GNYIS SGRUB PA PO'I G-YON
PHYOGS SU SHAR DU

BSTAN TE GZHAG GO, ,RIM PA BZHIN DU LHO PHYOGS SU DANG, NUB
PHYOGS DANG BYANG PHYOGS RNAMS SU BSTAN PA'O, ,THAB KHUNG DU DBUL
BA NI SHAR DU BSTAN PA'O, ,GZHAN YANG RGYAS PA DANG DBANG DANG
MNGON SPYOD RNAMS KYI THAB LA RIM PA JI LTA BA BZHIN SHAR DANG
LHO DANG NUB RNAMS SU SHES

PAR BYA'O, ,DE NAS LHA'I RANG BZHIN LA GNAS PA'I RANG GI SA BON
GYI THAB BSKYED LA SBAR BAR BLTAS NAS DER BDAG MED PAR BSAMS LA,
YI GE RAm LAS ME'I DKYIL 'KHOR GRU GSUM PA'O, ,DE'I STENG DU
PADMA DANG NYI MA LA GNAS PA SA BON YI GE RAm LAS BYUNG BA'I LTO
BA

@232B 'PHYANG BA SHA RGYAS PA THUNG BA, ZHAL GSUM PA ZHAL RE RE
ZHING SPYAN GSUM GSUM DANG LDAN PA, PHYAG DANG PO GNYIS KYIS YUM
LA 'KHYUD PA, G-YAS KYI PHYAG GNYIS KYIS MI 'JIGS PA DANG BGRANG
'PHRENG 'DZIN PA, G-YON GNYIS KYIS DBYUG PA DANG SPYI BLUGS 'DZIN
PA, LAS

KYI BYE BRAG GI KHA DOG DANG NA BZA' DANG RGYAN BSAM PA'I BYE
BRAG DANG 'OD ZER GYI 'PHRO 'DU DANG RGYAS GDAB RNAMS GO BAR
BYA'O, ,RAL BA DANG SMRA RA SHIN TU RGYAS PA, SA BON RAm DANG
BCAS PA'I ME'I DKYIL 'KHOR GYIS THUGS KAR SPROS PA'I ME LHA BSAM
NAS, THUGS KA'I SA BON

LAS 'OD 'PHROS PAS, DAM TSIG PA DANG MTSUNGS PA'I YE SHES PA
'KHOR DANG BCAS PA ME MTSAMS NA GNAS PAR BLTAS LA, SPYAN DRANG
BA'I SNGAGS NI, AOm AE HYE HI MHA'A BH'A TA DE BA Ri shI DVI DZA
SA TA MA, GRi HI T'A HU TI MA H'A RAm AA SMIN SANNI HI TO BHA B'A
ZHES PAS DGUG STE BSTIM MO,,

DE LA AOm A'A:H'Um RAm ARGHAm PRA T'ITZTSA H'Um ZHES PA'AM, AOm
A'A:H'Um PRA BA RA SATK'A RAm AARGHAm PRA T'ITZTSA H'Um SV'A H'A
ZHES PA'I SNGAGS KYIS ARGHAm DBUL LO, ,AARGHA'I GNAS SU P'ATYA LA
SOGS PA BCUG LA, ZHABS BSIL DANG, ZHAL BSIL BSANG GTOR PHUL TE,
LAS KYI BYE BRAG GI ME TOG

LA SOGS PAS MCHOD PAR BYA'O, ,PHYI NAS LAG PA G-YON PA BYANG CHUB
MCHOG GI PHYAG RGYA STENG DU KHA PHYOGS PAS MAR GYIS GANG BA'I
DGANG GZAR BZUNG LA, YANG LAG PA G-YAS PA 'OG TU KHA PHYOGS PAS
MAR GYIS GANG BA'I BLUGS GZAR STENG DU KHA PHYOGS PAR

BZUNG STE, MNGON SPYOD LAS GZHAN PAR GO BAR BYA'O, ,PUS MO'I
STENG NAS 'KHYUD PA BZHIN PAS DGANG BLUGS G-YAS DANG G-YON DU
BSKOR ZHING DGANG BLUGS GSUM MAM BDUN DBUL BA NI, ME LHA'I LCE LA
RAm BKOD LA, GSUM PO KHA CUNG ZAD PHYE BAR DBUL, MNGON

SPYOD LA KHA SHIN TU GDANGS PAR DBUL BA NI, AOm HI BADZRA PHAt
RNAMS ZHI BA DANG RGYAS PA DANG DBANG DANG MNGON SPYOD RNAMS KYIS
DBYE BAS, AOm NA MA:SA MANTA BH'U TA N'Am AAGNA YE SV'A H'A ZHES
PA'I SNGAGS LA RIM PAS SBYAR RO, ,AOm AAGNA YE SV'A H'A ZHES PAS
SREG BLUGS KYI SNGAGS SO, ,

@233A *, ,PHYI NAS ME SPRA BRTAG PA NI KHA DOG GI DBYE BA LA SOGS
PAS RIM PA DANG RIM PA MA YIN PAS GO BAR BYAS LA, BSANG GTOR
DANG, BSRUNG BA BYAS PA DANG, LAS THAMS CAD PA'I SNGAGS KYIS SREG
BLUGS BDUN BYAS TE, PHYI NAS DGANG BLUGS GSUM PHUL LA, BLUGS

GZAR LA SOGS PA LAN GCIG GAM GSUM MAM BDUN DBUL BAR BYA'O, ,YAM
SHING LA SOGS PA SBYANG BA NI, AOm A'A:H'Um SV'A H'A ZHES PA YAM
SHING SBYANG BA'I SNGAGS SO, ,AOm SHR'I SV'A H'A ZHES PA MAR
SBYANG BA'I SNGAGS SO, ,AOm SV'A H'A ZHES PAS RDZAS RNAMS BKRU
BA'I SNGAGS SO, ,AOm DZA

SV'A H'A ZHES PA 'BRU RNAMS SBYANG BA'I SNGAGS SO, ,AOm KU RU KU
RU SV'A H'A ZHES PAS RDZAS GZHAN RNAMS SBYANG BA'I SNGAGS SO,
,'DIR BSREG PA'I GO RIMS NI DANG PO ME 'BAR BZHIN PA LA YAM SHING
BSREG GO, ,DE NAS RIM GYIS MAR DANG, TIL DANG, D'UR BA DANG,
'BRAS

DANG; ,'BRAS YOS DANG, KU SHA LA SOGS PA RANG RANG GIS SNGAGS
KYIS BSREGS TE, PHYI NAS ZHAL BSIL DANG BSANG GTOR BYAS LA, ME
LHA DE 'BAR BA'I RANG BZHIN DU GYUR PA LA SOGS PAR BYA'O, ,DE NAS
YI GE H'Um YIG GIS YANG BSANG GTOR BYAS LA ZHI BAR 'DOD

PAS CHO GA JI LTA BA BZHIN ZHI BAR BYA BA NI 'OD ZER 'PHRO BZHIN
PA'I DPAL NAG PO CHEN POR BSKYED LA, PHYAG NA ZLA BA CHU SHEL GYI
BUM PA BDUD RTZIS BKANG BA THOGS TE BSGRUB BYA LA LHA MOS DBANG
BSKUR BAS DE'I RIMS NAD LA SOGS PA ZHI BAR BYA BA NI, RGYAS PAR
'DOD PAS RGYAS PAR

BYA BA NI BSGRUB BYA'I BANG MDZOD DU SNGA MA LTAR GSER GYI BUM PA
NAS RIN PO CHE'I RGYUN BABS PAS DBUL PA LAS GROL BAR BYA'O,
,DBANG DU BYA BAR 'DOD PAS SNGA MA LTAR AUTPALA KHA ZUM PA LTA
BU'I MDE'U DANG LDAN PA'I MDA' SNYING GAR SPROS NAS DBANG DU
BYA'O, ,GSAD PAR 'DOD PAS

KHRO BA DANG BCAS TE BSGRUB BYA'I STENG DU RDO RJE'I ME'I CHAR PA
PHAB NAS DE THAL BAR SONG BAR BSAM ZHING GSAD PAR BYA'O, ,DE NAS
MNGON PAR RTOGS PA CHO GA JI LTA BA BZHIN DU DAM TSIG BA BSKYED
PA DANG YE SHES PA GZHUG PA DANG, DBANG BSKUR BA YAN CHAD BYAS
LA, ME TOG

@233B DKAR PO DANG, DRI ZHIM PO LA SOGS PA'I RANG SNGAGS DANG,
LHA SNGAGS RNAMS KYIS BYIN GYIS BRLABS LA MCHOD PA NI ZHI PA
LA'O, ,DE BZHIN DU ME TOG SER POS RGYAS PA LA SHES PAR BYA'O,
,DBANG LA DMAR PO, ,DRAG PO LA DRI MI ZHIM PA DANG, DRI MED PA'I
ME TOG DANG DRI'O, ,GU

GUL DKAR POS SPOS SO, ,MI DANG NYAL SOGS PA'I ZHAG LAS MAR ME'O,
,CHA BA DANG KHA BA LA SOGS PAS LHA BSHOS SO, ,AARGHAm DANG,
ZHABS BSIL DANG, ZHAL BSIL DANG, BSANG GTOR RNAMS KYIS YANG DAG
PAR MCHOD NAS, LCE LAS KYI RJES SU 'BRANG BA'I KHA DOG

DANG LDAN PA'I RDO RJE RANG GI SA BON GYIS MTSAN PAR BSKYED LA,
RANG GI SNGAGS KYIS SNGA MA BZHIN, DGANG BLUGS RE RE LA MAR LA
SOGS PA'I RDZAS THAMS CAD KYI RE RE LA, SREG BLUGS GSUM GSUM DBUL
LO, ,MAR GYI SREG BLUGS GZHAN PAS MANG BAR BYA'O, ,DE NAS RANG GI

SNGAGS KYI BAR DU ZHI BA LA CHE GE MO SH'ANTIm KU RU SV'A H'A,
RGYAS PA LA PUshtIm KU RU AOm, ,DBANG LA WA SHAm KU RU HO:GSAD PA
LA M'A RA YA PHAt DAM, H'Um H'Um ZHES PA RNAMS KYANG LDAN PA'AM,
RKYANG PAR ZLOS BZHIN PAS ZHI BA LA SOGS PA'I BSAM PA DANG BCAS
PAS SREG BLUGS BRGYA'AM,

STONG NGAM, NUS TSAD BSREG PA'I SNGAGS NI, AOm SARBA P'A PAm DA
HA NA BADZR'A YA SV'A H'A ZHES DANG, TIL GYIS ZHI BAR BYA BA'I
PHYIR RO, ,AOm BADZRA A'A YU shE SV'A H'A ZHES PA DANG, D'UR BAS
TSE BSRING BAR BYA BA'I PHYIR RO, ,AOm BADZRA PUshtA YE SV'A H'A
ZHES PA DANG, 'BRAS MA NYAMS PAS RGYAS

PAR BYA BA'I PHYIR RO, ,AOm SARBA SAm PA DE SV'A H'A ZHES PA
DANG, 'BRAS YOS KYIS PHUN SUM TSOGS PAR BYA BA'I PHYIR RO, ,AOm
AA PRA TI HA TA TE HE BADZR'A YA SV'A H'A ZHES PA DANG, TIL GYIS
BRLAN PA'I KU SHAS BSRUNG BA'I DON DU'O, ,AOm MA H'A B'IRY'A YA
SV'A H'A ZHES PA NAS KYI'O, ,AOm BADZRA

GHA SMA R'I SV'A H'A ZHES PA GRO'I'O, ,RANG RANG GI LHA'I SNGAGS
KYIS RDZAS GZHAN RNAMS BSREG GO, ,DE LTAR CHO GA JI LTA BA BZHIN
DU SBYIN SREG BYAS LA, SNYING PO'I SNGAGS KYIS GSUM MAM BDUN NAM
NYI MA NYI SHU RTZA GCIG GI BAR DU MAR GYI SREG BLUGS BYA'O,
,PHYI NAS DGANG

@234A *, ,BLUGS PHUL TE, AARGHAm DBUL PA DANG, BSANG GTOR BYA BA
DANG, ZHABS BSIL DANG, NA BZA' BSAM PA DANG, MCHOD PA DANG, BSTOD
PA DANG, PHYAG RGYA RNAMS PHUL LA, ME TOG DANG BCAS PA'I THAL MO
SNYING GAR SBYAR TE, CHOG MTSANG BA LA SOGS PA'I SKYON ZHI BAR
BYED

BA'I DON DU, BDAG NI RMONGS PA'I BLO YIS DBANG DAG GIS, ,GANG DAG
CUNG ZAD NGAN PAR BGYIS PA RNAMS, ,MGON PO KHYOD LA BZOD GSOL DE
BGYIS PAS, ,SEMS CAN RNAMS KYI BSKYAB PA POR GYUR CING, ,MA THOB
PAR BYAS PA DANG MI SHES PAS, ,MA GUS PA YIS GANG BYAS GYIS

ZHING BSTOD PA DANG BCAS PAS SO, ,YANG ZHAL BSIL DE BSANGS LA
YANG DAG PAR MCHOD LA 'DOD PA'I DON LA GSOL BA GDAB, BZOD GSOL
BYAS TE, AOm BADZRA SATVA AA:ZHES CUNG ZHIG BRJOD NAS YI GE BRGYA
PA DANG, AOm TRAm TO WA ZHES PA LA SOGS PA BRJOD NAS YI GE GSUM

GYI BAR DU RANG GI SNYING PO MU:DANG BCAS PA BCUG LA BZLAS SHING
YE SHES PA GSHEGS SU GSOL LO, ,PHYI NAS ME LHA THAB KHUNG DU
SPYAN DRANGS LA BSANG GTOR GYIS BSANGS LA MCHOD PA DBUL, ZHAL
BSEL NAS RAS GSAR BA PHUL BA DANG, RDZAS LHAG RNAMS BSREG PA NI
DRIL BU DKROL

ZHING BSTOD PA DANG BCAS PAS SO, ,YANG ZHAL BSIL DE BSANGS LA
YANG DAG PAR MCHOD LA 'DOD PA'I DON LA GSOL BA GDAB, BZOD GSOL
BYAS TE, AOm BADZRA SATVA A'A:ZHES PA BRJOD LA SNGA MA LTAR BYAS
NAS AOm MU:ZHES PAS GSHEGS SU GSOL LO, ,DE LTAR NYI MA RE RE
ZHING GONG

DU BSHAD PA LTAR YAN GSUM MAM BZHIR BYA'O, ,DE NAS ME BSDU BA NI
ZHI BA LA'O MAS SO, ,RGYAS PA LA CHU SER POS SO, ,DBANG LA YANG
'O MAS SO, ,GSAD PA LA KHRAG GIS SO, ,DE NAS THAB KHUNG GI THAL
BA DANG SOL BA LAS THAMS CAD PA'I BUM PAR BLUGS TE CHU BO LA

SOGS PAR DOR RO, ,'DIR NI LHA MA NYES PAR BYA BA'I MTSAN NYID
BSTAN PA'O,, ,,SPYIN SREG CHO GA BYAS PA 'DI YIS, ,DGE BA DRI MED
THOB PA GANG YIN, ,DES NI MYUR BAR SEMS CAN THAMS CAD, ,BDE CHEN
RDO RJE SEMS DPAR GYUR CIG ,YE SHES KYI ME SBAR BA ZHES BYA BA'I
SBYIN

@234B SREG GI CHOG RDZOGS SO,, ,,PAndI TA CHEN PO SA MANTA SHR'IS
MDZAD PA'O, ,PAndI TA DE NYID DANG LO TZ'A BA DGE SLONG CHOS RAB
KYIS BSGYUR CING ZHUS TE GTAN LA PHAB PA'O,, 