@35B #, ,RGYA GAR SKAD DU, PRADZNY'A P'A RA MI T'A S'A DHA
NAm, BOD SKAD DU, SHES RAB KYI PHA ROL TU PHYIN MA'I SGRUB THABS,
BCOM LDAN 'DAS MA SHES RAB KYI PHA ROL TU PHYIN MA LA PHYAG 'TSAL
LO, ,SNGON DU

BSTAN PA'I CHO GAS RANG GI SNYING GAR PADMA DKAR PO DANG, ZLA
BA'I DKYIL 'KHOR LA PRAm DKAR PO BKOD NAS SNGON DU BSTAN PA BZHIN
DU THAMS CAD BYAS LA, PRAm DANG PADMA YONGS SU GYUR PA LAS BCOM
LDAN 'DAS MA ZHAL GCIG MA, PHYAG GNYIS MA DKAR MO, ,LUNG DANG
RTOGS PA'I BDAG

@36A *, ,NYID RIN PO CHE'I DBU RGYAN 'CHANG BA, SHES RAB KYI PHA
ROL TU PHYIN PA'I PO TIS MTSAN PA'I PADMA GNYIS G-YON DANG G-YAS
KYI LOGS KYI NANG DU LONGS KYIN YANG DAG PAR BSNAMS SHING BZUNG
BA'I PHYAG GNYIS KYIS CHOS BSHAD PA'I PHYAG RGYA KUN NAS BCINGS
TE, PADMA DKAR

PO DANG ZLA BA LA RDO RJE SKYIL KRUNG CAN MA, LANG TSO GSAR LA
BAB CING BDO BA, SNA TSOGS KYI NA BZA' DANG RGYAN GYIS BRGYAN
BA'I RAB TU SNANG BA TZAM MO, ,SNA TSOGS KYI 'OD ZER RAB TU
'PHROS PA'I TSOGS KYIS NAM MKHA' BKANG STE, MAR ME'I PHRENG BA
LTA BU THOGS PA MED PAS, SHES RAB KYI PHA ROL

TU PHYIN MA MANG PO 'PHRO ZHING BSDU BA'I SBYOR BAS THAMS CAD
GCIG GI RANG BZHIN DU LHAG PAR MOS PAS YANG JI SRID DU SHES RAB
KYI PHA ROL TU PHYIN MA MNGON DU MA GYUR PA DE SRID DU BSGOM PAR
BYA'O, ,DE NAS GAL TE DGOD PAR BYUNG BAR GYUR NA, DE LA PADMA
DKAR PO SNA'I RTZE MOR SRAN TZA NA KA'I TSAD TZAM

BRIS PA LTA BU RNAM PAR BSGOMS LA, DE LA GNAS PA'I SHES RAB KYI
PHA ROL TU PHYIN MA SHIN TU PHRA BA BRJOD PA'I GZUGS RTZE GCIG
PA'I YID KYIS YANG DANG YANG DU MNGON DU BYA ZHING BSGOM PAR
BYA'O, ,DE NAS BSKYED PA'I RIM PA'I PHYOGS KYI SNGAGS NI, AOm
PRAm SV'A H'A, RDZOGS PA'I RIM PA'I

PHYOGS KYI SNGAGS MED DE, DON DAM PA'I SHES RAB KYI PHA ROL TU
PHYIN PA'I RNAL 'BYOR PA GDAMS NGAG THOB PAS SO, ,DGE 'DUN SBYIN
GYI BU YIS NI, ,RIGS KYI MING GIS 'BAD PA YIS, ,SEMS CAN KUN GYI
DON GYI RGYUR, ,SGRUB THABS GSAL PO 'DI BRIS SO, ,SHES RAB KYI
PHA ROL TU

PHYIN MA'I SGRUB THABS, SLOB DPON DGE 'DUN SBYIN GYI SRAS KYIS
MDZAD PA RDZOGS SO, ,PAndI TA DON YOD RDO RJE DANG, KHAMS PA LO
TZ'A BA DGE SLONG BA RIS BSGYUR CING ZHUS PA'O,, 