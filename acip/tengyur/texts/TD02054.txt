@152B #, ,RGYA GAR SKAD DU, YAKshA MI PRi THI BI LAKshM'I SV'A DHA NAm,
BOD SKAD DU, GNOD SPYIN MO SA'I BDAG MO BKRA SHIS MA'I SGRUB
THABS, AOm PRi THI BI LA KshM'I LA BI DZA YE SV'A H'A, ZHES PA
'DI LA BSNYEN PA KHRI PHRAG GCIG BZLAS LA, DE NAS KHRU GANG NGAM
MTHO GANG PA'I RAS CIG LA GNOD SPYIN MO KHRI LA

@153A *, ,GNAS PA SKU MDOG SER MO RGYAN THAMS CAD KYIS BRGYAN PA
BRIS TE, SHIN TU DBEN PA'I SAR THANG KA LA RAB GNAS BYAS LA GCIG
PU BSRUNG BA BYAS LA, NYA SKAM PO DANG SHA DANG TIL GYI PHYE MA'I
SPOS BTANG NAS, MAR SAR PAS RKANG MTHIL LA BYUGS LA RANG GI MAL
DU 'DUG

STE; JI LTAR NUS PAS SNGAGS BZLA BAR BYA'O, ,NUB DANG PO LA RMI
LAM DU RTAGS 'BYUNG NGO, ,GNYIS PA LA DGRA 'BYUNG, GSUM PA LA SGO
BRDUNG BAR 'GYUR, BZHI PA LA NANG DU 'ONG BAR MTSON PAR BYA, LNGA
PA LA MTHONG BAR 'GYUR, DRUG PA LA SMRA BAR 'OD, BDUN PA LA BDAG
GIS KHYOD GYI CI

BGYI ZHES ZER BA 'ONG NGO, ,DE LA 'DOD YON LNGA BDAG LA STER BA'I
BUD MED DU 'GYUR TE, TSIM PAR GYUR NAS GRUB PA'I RDZAS RNAMS STER
RO, ,KHYAD PAR DU MTSAN MO KHO NA BZLAS PA BYA, GANG ZHIG GNOD
SPYIN MO'I SPYIN SREG GI CHO GA YOD DE, DES SGRUB THABS KYI RIM
PAS SPYIN SREG BYAS

NAS GNOD SPYIN MO BSGRUB PAR BYA'O, ,GZHAN YANG GONG BZHIN GNOD
SPYIN MO RNAMS BSGOM PAR BYA'O, ,YANG NA RANG RANG GI RTOG PA LAS
GSUNGS PA'I BZLAS PA'I GRANGS KYIS BSGRUB PAR BYA'O, ,KHYAD PAR
'PHAGS PA 'JAM PA'I RDO RJE'I RNAL 'BYOR GYIS DPAL SGYU 'PHRUL
DRA BA'I TSUL GYIS

GNOD SPYIN MO'I SGRUB THABS KYI TSIG MANG POS BDAG GIS 'DIR THA
DAD DU BYAS PA'O, ,DE RANG LA GNOD SPYIN MO RNAMS BSGRUB PAR
BYA'O, ,LTE BA'I THAD KAR LAG PA G-YON PA GAN RGYAL DU BYAS NAS,
GUNG MO DANG SRIN LAG GYEN DU BSLANGS LA MTHE'U CHUNG DANG MDZUB
MO PHYIR BRKYANGS LA,

DE'I STENG DU LAG PA G-YAS PA KHA SBUB LA 'DUG PA NI GNOD SPYIN
MO'I PHYAG RGYA'O, ,DE KHO NA NYID LA LAG PA G-YON GYI GUNG MO
PHYIR BSKYED LA MDZUB MO NANG DU BKUG PA NI GNOD SPYIN GYI PHYAG
RGYA'O, ,DE NYID LA MTHE CHUNG DANG MTHE BO GNYIS SBYAR BA NI
GNOD SPYIN MO GZHAN GYI PHYAG RGYA'I KHYAD PAR

RO; ,DE NYID LA SRIN LAG PHYIR BSKYED PA NI MI 'AM CI'I PHYAG
RGYA'O, ,DE NYID RANG LA GUNG MO PHYIR BSKYED NA 'DRE'I PHYAG
RGYA'O, ,DE NYID RANG LA GUNG MO BSKUM NAS GZHAG PA NI 'DRE MO
RNAMS KYI PHYAG RGYA'O, ,PHYAG RGYA 'DI RNAMS KYI RTZA BA NI GONG
DU BSTAN PA'I LAG PA G-YON PAS BCAS PA'I PHYAG RGYA

@153B DE'O ZHES SO, ,MA DANG SRU MO SGYUG MO DANG, ,CHUNG MA BU
MO AA NE GNOD SPYIN MOR, ,BSGYUR TE MA DANG SRU MO SGYUG MO GANG,
,DE DAG MCHOG STE NOR BU RIN CHEN LTAR, ,DE BZHIN BU MO MDZA' MO
'BRING PO STE, ,SNYING SDUG BUD MED SNYING MO THA MAR SHES, ,THUN
MTSAMS MCHOD PA ME TOG PHRENG BA DRI, ,

MAR GYI MAR ME YANG NA MAR NAG STE, ,BDUG SPOS DRI ZHIM TZANDAN
AA GA RU, ,GTOR MA SNA TSOGS MTSAN MO RTAG TU DBUL, ,BRTUL ZHUGS
GNAS LA MNGON PAR 'JAM PA YI, ,BUD MED SHIN TU CHAGS PAS ZIL GYIS
NON, ,RNYED PA THOB DANG LUS GZUGS 'DZAG PA DAG ,DNGOS GRUB

STER BA'I BDAG POS BYED PAR 'GYUR, ,BUD MED CHAGS PAS NON LA MI
'GRO ZHING, ,DE BZHIN RNYED PA CHEN PO RAB TU SPANG, ,SNGAGS PAS
MTSAN MO SHU KRA RAB TU BSRUNG, ,BRTZON 'GRUS 'BAR BA MCHOG TU
BSTEN PAR GYIS, ,GANG ZHIG LOG PAS GNOD SPYIN MO BRTZAMS PA,
,RMONGS PA DE NI

MYUR DU 'JIGS PAR 'GYUR, ,SRIN MO 'DRE MO RNAMS LA GANG BZHIN DU,
,CHO GA LHAG PA'I KHYAD PAR 'DI NYID DE, ,NYA SHA CHANG DANG LA
PHUG KHUR BA DANG, ,BAL SRAN NAS SRAN DAG DANG 'BRAS ZAN SHA
,GTOR MA 'DI NI KU nU RU KA'I SPOS, ,GNAS NI DUR KHROD SKYE BOS
DBEN PA'I KHYIM, SHI RI KA DANG

BIWA DANG, MA dA RU PA AARKA DANG, ,SHA PA DZAN DHA DU RA, ,AA GA
TI DANG BRi HA TI, ,RA DZA KA DANG KU SHA DANG, ,AE RAndA DANG
AARKA DANG, ,MYA NGAN MED DANG DE RNAMS KYI, ,ME TOG RNAMS NI
DBUL BAR BYA, ,KLU LA 'BRAS THUG BU RAM KHUR BA MAR, ,DRI ZHIM ME
TOG BDUG SPOS DRI ZHIM DANG, ,PHRENG BA

SNA TSOGS SHING THOG MO KA TA, ,ZHO YOS TZANDAN AA KA RU RNAMS
DANG, ,BUM PA DANG NI BA DAN NAG PO RNAMS, ,NAG PO'I GOS DANG
GTOR MA NAG PO DANG, ,ME TOG PHRENG BA GDUGS DANG BYUG PA RNAMS,
,JI LTAR RNYED PA KLU LA DBUL BAR BYA, ,CHO GA RAB TU BSTAN PA
'DI, ,THUN MONG DU NI GSUNGS

PA'O, ,SNGAGS KYI NUS PA'I NGA RGYAL GYIS, ,'DOD PA THAMS CAD
'BYUNG BA'O, ,RTOG PA NGAN PA'I SBYOR BA 'AM, ,RNAM PA GZHAN GYIS
MI 'GRUB BO, ,ZHES SO, ,GNOD SPYIN LA SOGS PA'I SGRUB THABS KYI
MAN NGAG RDZOGS SO,, ,,

