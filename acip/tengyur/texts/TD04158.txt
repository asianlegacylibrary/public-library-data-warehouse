@107A #, ,RGYA GAR SKAD DU, R'A
DZA PA RI KA TH'A RATNA M'A L'I, BOD SKAD DU, RGYAL PO LA GTAM

BYA BA RIN PO CHE'I PHRENG BA, SANGS RGYAS DANG BYANG CHUB SEMS
DPA' THAMS CAD LA PHYAG 'TSAL LO, ,NYES PA KUN LAS RNAM GROL
ZHING, ,YON TAN KUN GYIS BRGYAN PA PO, ,SEMS CAN KUN GYI GNYEN
GCIG PO, ,THAMS CAD MKHYEN LA BDAG PHYAG 'TSAL, ,RGYAL PO KHYOD
LA CHOS

SGRUB PHYIR, ,GCIG TU DGE BA'I CHOS BSHAD DE, ,DAM PA'I CHOS KYI
SNOD LA NI, ,CHOS 'GRUB 'GYUR TE GANG ZHIG LA, ,DANG POR MNGON
PAR MTHO BA'I CHOS, ,PHYIS NI DES PAR LEGS 'BYUNG BA, ,GANG PHYIR
MNGON PAR MTHO THOB NAS, ,RIM GYIS NGES PAR LEGS PA 'ONG, ,

DE LA MNGON MTHO BDE BA STE, ,DES PAR LEGS PA THAR PAR 'DOD, ,DE
YI BSGRUB PA MDOR BSDU NA, ,MDOR NA DAD DANG SHES RAB BO, ,DAD
CAN NYID PHYIR CHOS LA BRTEN, ,SHES RAB LDAN PHYIR YANG DAG RIG
,'DI GNYIS GTZO BO SHES RAB STE, ,'DI SNGON 'GRO BA DAD PA YIN,
,'DUN DANG

ZHE SDANG 'JIGS PA DANG, ,RMONGS PAS GANG ZHIG CHOS MI 'DA', ,DE
NI DAD PA CAN ZHES BYA, ,NGES PAR LEGS PA'I SNOD MCHOG YIN, ,GANG
ZHIG LUS NGAG YID KYI LAS, ,THAMS CAD LEGS PAR YONGS BRTAGS TE,
,BDAG DANG GZHAN LA PHAN SHES NAS, ,RTAG TU BYED BA DE

MKHAS PA, ,MI GSOD PA DANG RKU SPONG DANG, ,GZHAN GYI CHUNG MA
SBOD BA DANG, ,LOG DANG PHRA MA RTZUB NYID DANG, ,MA 'BREL SMRA
BA YANG DAG SDOM, ,CHAGS DANG GNOD SEMS MED PA LA, ,NYID KYI LTA
BA YONGS SPONG BA, ,'DI DAG LAS LAM DKAR BCU STE, ,BZLOG PA DAG
NI NAG PO

YIN; ,CHANG MI 'THUNG DANG 'TSO BA BZANG, ,RNAM MI 'TSE DANG GUS
SBYIN DANG, ,MCHOD 'OS MCHOD DANG BYAMS PA STE, ,MDOR NA CHOS NI
DE YIN NO, ,LUS GDUNG BYED PA 'BA' ZHIG LAS, ,CHOS MED 'DI LTAR
DE YIS NI, ,GZHAN LA GNOD PA SPONG MED CING, ,GZHAN LA PHAN 'DOGS

@107B YOD MA YIN, ,SBYIN DANG TSUL KHRIMS BZOD GSAL BA, ,DAM CHOS
LAM PO CHE LA GANG, ,MA GUS LUS GDUNG GNAG LAM LTA'I, ,LAM GOL
DAG NAS 'GRO BA DE, ,'KHOR BA'I 'BROG NI MI BZAD PA'I, ,MTHA' YAS
SKYE BO SHING CAN DU, ,NYON MONGS GDUG PAS 'KHYUD PA'I LUS, ,

SHIN TU YUN RING 'JUG PAR 'GYUR, ,GSOD PA YIS NI TSE THUNG 'GYUR,
,RNAM PAR 'TSE BAS GNOD PA MANG, ,RKU BA YIS NI LONGS SPYOD
PHONGS, ,BYI BO BYED PAS DGRA DANG BCAS, ,BRDZUN DU SMRA BAS SKUR
BA STE, ,PHRA MA YIS NI BSHES DANG 'BYE, ,TSIG RTZUB NYID KYIS MI
SNYAN THOS, ,MA

'BREL PA YIS TSIG MI BTZUN, ,BRNAB SEMS YID LA RE BA 'JOMS, ,GNOD
SEMS 'JIGS PA SBYIN PAR BYED, ,LOG PAR LTA BAS LTA NGAN NYID,
,CHANG 'THUNGS PAS NI BLO 'KHRUL TE, ,SBYIN PA MA BTANG DBUL BA
NYID, ,LOG PAR 'TSO BAS BSLUS PA STE, ,KHENGS PA YIS NI

RIGS NGAN NYID, ,PHRAG DOG GIS NI GZI CHUNG NYID, ,KHRO BAS KHA
DOG NGAN PA NYID, ,MKHAS LA MI 'DRI BLUN PA NYID, ,MI NYID LA NI
'BRAS BU 'DI, ,KUN GYI DANG PO NGAN 'GROR RO, ,MI DGE ZHES BYA DE
DAG GI ,RNAM SMIN BSGRAGS PA GANG YIN PA, ,DGE BA DAG NI THAMS
CAD

LA; ,'BRAS BU DE NI BZLOG STE 'BYUNG, ,CHAGS DANG ZHE SDANG GTI
MUG DANG, ,DES BSKYED LAS NI MI DGE BA, ,MA CHAGS ZHE SDANG GTI
MUG MED, ,DES BSKYED LAS DE DGE BA YIN, ,MI DGE BA LAS SDUG
BSNGAL KUN, ,DE BZHIN NGAN 'GRO THAMS CAD DO, ,DGE LAS

BDE 'GRO THAMS CAD DANG, ,SKYE BA KUN DU BDE BA DAG ,YID DANG LUS
DANG NGAG GIS NI, ,MI DGE KUN LAS LDOG BYA ZHING, ,DGE LA RTAG TU
'JUG BYA BA, ,CHOS 'DI RNAM PA GNYIS SU BSHAD, ,CHOS 'DIS DMYAL
BA YI DAGS DANG, ,DUD 'GRO DAG LAS RNAM GROL ZHING, ,

LHA DANG MI YI NANG DAG TU, ,BDE DPAL RGYAL SRID RGYAS PA 'THOB,
,BSAM GTAN TSAD MED GZUGS MED KYI, ,TSANGS STZOGS BDE BA MYONG
BAR BYED, ,DE LTAR MNGON MTHO'I CHOS 'DI DANG, ,DE YI 'BRAS BU
MDOR BSDUS PA'O, ,NGES PAR LEGS PA'I CHOS DAG KYANG, ,PHRA ZHING

@108A *, ,ZAB PAR SNANG BA DANG, ,BYIS PA THOS DANG MI LDAN LA,
,SKRAG PAR BYED PAR RGYAL BAS GSUNGS, ,BDAG YOD MA YIN YOD MI
'GYUR, ,BDAG GI YOD MIN MI 'GYUR ZHES, ,BYIS PA DAG NI DE LTAR
SKRAG ,MKHAS PA LA NI SKRAG PA ZAD, ,SKYE DGU 'DI NI MA LUS

PA; ,NGAR 'DZIN PA LAS BYUNG BA DANG, ,NGA YIR 'DZIN LDAN SKYE
DGU LA, ,PHAN PA GCIG TU GSUNG BAS GSUNGS, ,BDAG YOD BDAG GIR YOD
CES PA, ,'DI NI DAM PA'I DON DU LOG ,GANG PHYIR YANG DAG JI LTA
BA, ,YONGS SU SHES PAS GNYIS MI 'BYUNG, ,NGAR 'DZIN LAS BYUNG
PHUNG

PO RNAMS, ,NGAR 'DZIN DE NI DON DU BRDZUN, ,GANG GIS SA BON
BRDZUN PA DE'I, ,SKYE BA BDEN PA GA LA ZHIG ,PHUNG PO DE LTAR MI
BDEN PAR, ,MTHONG NAS NGAR 'DZIN SPONG BAR 'GYUR, ,NGAR 'DZIN PA
DAG SPANGS NAS NI, ,PHYIS NI PHUNG PO 'BYUNG MI 'GYUR, ,JI LTAR
ME LONG BRTEN NAS SU, ,

RANG BZHIN GZUGS BRNYAN SNANG MOD KYI, ,DE NI YANG DAG NYID DU
NA, ,CUNG ZAD KYANG NI YOD MIN PA, ,DE BZHIN PHUNG PO RNAMS BRTEN
NAS, ,NGAR 'DZIN PA NI DMIGS PAR 'GYUR, ,RANG GI BZHIN GYI GZUGS
BRNYAN BZHIN, ,YANG DAG NYID DU DE 'GA' MED, ,JI LTAR ME LONG MA
BRTEN

PAR; ,RANG BZHIN GZUGS BRNYAN MI SNANG LTAR, ,PHUNG PO RNAMS LA
MA BRTEN PAR, ,NGAR 'DZIN PA YANG DE DANG 'DRA, ,'PHAGS PA KUN
DGA' BO YIS NI, ,DE LTA BU YI DON THOS NAS, ,CHOS LA MIG 'THOB
BDAG NYID KYIS, ,DGE SLONG RNAMS LA BZLAS TE SMRAS, ,JI SRID
PHUNG POR

'DZIN YOD PAR, ,DE SRID DE LA NGAR 'DZIN YOD, ,NGAR 'DZIN YOD NA
YANG LAS TE, ,DE LAS YANG NI SKYE BA YIN, ,LAM GSUM THOG MTHA'
DBUS MED PA, ,'KHOR BA'I DKYIL 'KHOR MGAL ME YI, ,DKYIL 'KHOR LTA
BUR PHAN TSUN GYI, ,RGYU CAN 'DI NI 'KHOR BAR 'GYUR, ,DE NI RANG
GZHAN

GNYIS KA DANG, ,DUS GSUM NYID DU'ANG MA THOB PHYIR, ,NGAR 'DZIN
PA NI ZAD PAR 'GYUR, ,DE NAS LAS DANG SKYE BA YANG, ,DE LTAR RGYU
'BRAS SKYE BA DANG, ,DE DAG ZAD PA NYID MTHONG NAS, ,YANG DAG
NYID DU 'JIG RTEN LA, ,YOD MED NYID DU MI SEMS SO, ,SDUG BSNGAL
THAMS CAD ZAD PA YIS,,

@108B CHOS 'DI THOS NAS RTOG MED PA, ,MI 'JIGS GNAS LA SNGAR BDAG
,YONGS SU MI SHES PHYIR SKRAG GO, ,MYA NGAN 'DAS LA 'DI DAG KUN,
,MED PAR GYUR NA KHYOD MI 'JIGS, ,'DIR NI MED PAR BSHAD PA LA,
,KHYOD NI JI STE 'JIGS PAR BYED, ,THAR LA BDAG MED PHUNG PO

MED; ,GAL TE THAR PA DE 'DRAR 'DOD, ,BDAG DANG PHUNG PO GSAL BA
LA, ,'DIR NI KHYOD KO CIS MI DGA', ,MYA NGAN 'DAS PA DNGOS MED
PA'ANG, ,MIN NA DE DNGOS GA LA YIN, ,DNGOS DANG DNGOS MED DER
'DZIN PA, ,ZAD PA MYA NGAN 'DAS SHES BYA'O, ,MDOR NA MED PAR LTA
BA

NYID; ,LAS KYI 'BRAS BU MED CES PA, ,BSOD NAMS MA YIN NGAN SONG
BA, ,DE NI LOG PAR LTA ZHES BSHAD, ,MDOR NA YOD PAR LTA BA NYID,
,LAS KYI 'BRAS BU YOD CES PA, ,BSOD NAMS BDE 'GRO RGYU MTHUN PA,
,YANG DAG LTA BA ZHES BSHAD DO, ,SHES PAS MED DANG YOD

ZHI'I PHYIR, ,SDIG DANG BSOD NAMS LAS 'DAS PA, ,DE YIS NGAN 'GRO
BDE 'GRO LA, ,DE NI THAR PAR DAM PAS BSHAD, ,RGYU DANG BCAS PAS
SKYE MTHONG BAS, ,MED PA NYID LAS 'DAS PA YIN, ,RGYU DANG BCAS
PAS 'GAG MTHONG BAS, ,YOD PA NYID DU'ANG KHAS MI LEN, ,SNGAR

SKYES PA DANG LHAN CIG SKYES, ,RGYU MIN DON DU RGYU MED DO,
,BTAGS DANG YANG DAG NYID DU NA, ,SKYE BA'ANG RAB TU MA GRAGS
PHYIR, ,'DI YOD PAS NA 'DI 'BYUNG DPER, ,RING PO YOD PAS THUNG DU
BZHIN, ,'DI SKYES PAS NA 'DI SKYE DPER, ,MAR ME BYUNG BAS 'OD
BZHIN NO,

RING PO YOD NA THUNG DU NYID, ,RANG GI NGO BO LAS MA YIN, ,MAR ME
BYUNG BA MED PA'I PHYIR, ,'ON KYANG 'BYUNG BA MED PA BZHIN, ,DE
LTAR RGYU 'BRAS SKYE MTHONG ZHING, ,'JIG RTEN 'DI NA JI BZHIN DU,
,SPROS LAS BYUNG BAR KHAS BLANGS NAS, ,MED PA NYID DU KHAS MI
LEN, ,'GOG

PA SPROS LAS MA BYUNG BA, ,YANG DAG JI BZHIN NYID GYUR PA, ,KHAS
LEN YOD PA NYID MI 'GYUR, ,DES NA GNYIS MI BRTEN PA GROL, ,THAG
RING NAS NI MTHONG BA'I GZUGS, ,NYE BA RNAMS KYIS GSAL BAR
MTHONG, ,SMIG RGYU GAL TE CHU YIN NA, ,NYE BA RNAMS KYIS CIS MI
MTHONG,

@109A *, ,JI LTAR RING BA RNAMS KYIS NI, ,'JIG RTEN 'DI NI YANG
DAG MTHONG, ,DE LTAR DE DANG NYE RNAMS KYIS, ,MI MTHONG MTSAN MED
SMIG RGYU BZHIN, ,JI LTAR SMIG RGYU CHU 'DRA BA, ,CHU MIN DON DU
MA YIN PA, ,DE BZHIN PHUNG PO BDAG 'DRA BA, ,DE DAG BDAG MIN DON

DU MIN; ,SMIG RGYU LA NI 'DI CHU ZHES, ,BSAM DE DE NI SONG BA
LAS, ,GAL TE CHU DE MED DO ZHES, ,'DZIN PA DE NI BLUN PA NYID,
,DE BZHIN SMIG RGYU LTA BU YI, ,'JIG RTEN YOD PA'AM MED PA ZHES,
,'DZIN PA DE NI RMONGS PA STE, ,RMONGS PA YOD NA MI GROL LO, ,MED
PA

PA NI NGAN 'GROR 'GRO, ,YOD PA PA NI BDE 'GROR 'GRO, ,YANG DAG JI
BZHIN YONGS SHES PHYIR, ,GNYIS LA MI BRTEN THAR PAR 'GYUR, ,YANG
DAG JI BZHIN YONGS SHES PAS, ,MED DANG YOD PAR MI 'DOD PA, ,DE
PHYIR MED PA PAR 'GYUR NA, ,CI PHYIR YOD PA PAR MI 'GYUR, ,

GAL TE YOD PA SUN PHYUNG BAS, ,DON GYIS 'DI NI MED PAR BSLAN, ,DE
BZHIN MED PA SUN PHYUNG BAS, ,YOD PAR CI YI PHYIR MI BSLAN, ,GANG
DAG DON GYI MED NYID DU, ,DAM MI 'CHA' ZHING MI SPYOD PA, ,BYANG
CHUB RTEN PHYIR SEMS MED NA, ,DE DAG JI LTAR MED PAR BSHAD, ,GANG

ZAG PHUNG POR SMRA BA YI, ,'JIG RTEN GRANGS CAN 'UG PHRUG DANG,
,GOS MED BCAS LA GAL TE ZHIG ,YOD MED 'DAS PA SMRA NA DRIS, ,DE
PHYIR SANGS RGYAS RNAMS KYI NI, ,BSTAN PA 'CHI MED YOD MED LAS,
,'DAS PA ZAB MO 'DI BSHAD PA, ,CHOS KYI KHUD PA YIN

ZHES GYIS, ,ZHIG NAS 'GRO MED 'ONG MED CING, ,SKAD CIG KYANG NI
MI GNAS PA, ,DE LTAR DUS GSUM 'DAS PA'I BDAG ,'JIG RTEN DON DU CI
YOD DAM, ,GANG PHYIR GNYIS KA 'ANG YANG DAG TU, ,'GRO DANG 'ONG
DANG GNAS MED PA, ,DE PHYIR 'JIG RTEN MYA NGAN

'DAS; ,DON DU KHYAD PAR JI LTA BU, ,GNAS PA MED PHYIR SKYE BA
DANG, ,'GAG PA YANG DAG NYID MIN NA, ,SKYE BA DANG NI GNAS PA
DANG, ,'GAG PA DON DU GA LA ZHIG ,GAL TE RTAG TU 'GYUR NA NI, ,JI
LTAR SKAD CIG MA YIN DNGOS, ,GAL TE 'GYUR BA MED NA NI, ,DON

@109B DU GZHAN NYID GA LA 'GYUR, ,PHYOGS GCIG GAM NI THAMS CAD
DU, ,ZAD PAS SKAD CIG 'GYUR GRANG NA, ,MI 'DRA BA NYID MI DMIGS
PHYIR, ,DE RNAMS GNYIS KA'ANG RIGS LDAN MIN, ,SKAD CIG YIN NA RIL
MED PHYIR, ,RNYING PA 'GA' LTA GA LA ZHIG ,JI LTAR SKAD CIG MTHA'

YOD PA; ,DE BZHIN THOG MA DBUS BRTAG GO, ,DE LTAR SKAD CIG GSUM
BDAG PHYIR, ,'JIG RTEN SKAD CIG GNAS PA MIN, ,THOG MA DBUS DANG
THA MA YANG, ,SKAD CIG BZHIN DU BSAM PAR BYA, ,THOG MA DBUS DANG
THA MA NYID, ,RANG BZHIN LAS KYANG MA YIN NO, ,THA DAD

PHYOGS PHYIR GCIG PU MIN, ,PHYOGS MED PA NI 'GA' YANG MED, ,GCIG
MED PAR NI DU MA'ANG MED, ,YOD PA MED PHYIR MED PA'ANG MED, ,ZHIG
PA'AM NI GNYEN PO YIS, ,YOD NYID MED PAR 'GYUR GRANG NA, ,YOD PA
SRID PA MA YIN PHYIR, ,'JIG PA'AM GNYEN POR JI LTAR

'GYUR; ,DE PHYIR MYA NGAN 'DAS PA YIS, ,'JIG RTEN DON DU 'GRIB MI
'GYUR, ,'JIG RTEN MTHA' DANG LDAN NAM ZHES, ,ZHUS NA RGYAL BA MI
GSUNG PHYIR, ,DE LTAR ZAB MO'I CHOS RNAMS NI, ,SNOD MIN 'GRO LA
MI GSUNG BA, ,DE NYID PHYIR NA MKHAS RNAMS KYIS, ,KUN MKHYEN
THAMS CAD MKHYEN

PAR SHES, ,DE LTAR NGES PAR LEGS PA'I CHOS, ,ZAB MO YONGS SU
'DZIN MED CING, ,GNAS MED CES NI RDZOGS SANGS RGYAS, ,THAMS CAD
GZIGS PA RNAMS KYIS GSUNGS, ,GNAS MED CHOS 'DIS SKRAG PA YIS,
,SKYE BO GNAS LA MNGON DGA' ZHING, ,YOD DANG MED LAS MA

'DAS PA, ,MI MKHAS RNAMS NI PHUNG BAR 'GYUR, ,'JIGS MIN GNAS
'JIGS DE DAG NI, ,PHUNG LA GZHAN YANG PHUNG BAR BYED, ,RGYAL PO
PHUNG BA DE DAG GIS, ,CI NAS MI PHUNG DE LTAR GYIS, ,RGYAL PO
KHYOD NI MI PHUNG BAR, ,BGYI SLAD 'JIG RTEN 'DAS KYI TSUL, ,GNYIS
LA MI

BRTEN YANG DAG PA, ,JI BZHIN LUNG GI DBANG GIS BSHAD, ,SDIG DANG
BSOD NAMS BYA BA 'DAS, ,ZAB MO BKROL BA'I DON DANG LDAN, ,MU
STEGS GZHAN DANG RANG GI YANG, ,GNAS MED 'JIGS PAS MA MYANGS
PA'O, ,SKYES BU SA MIN CHU MA YIN, ,ME MIN RLUNG MIN NAM

@110A *, ,MKHA' MIN, ,RNAM SHES MA YIN KUN MIN NA, ,DE LAS GZHAN
DON SKYES BU GANG, ,SKYES BU KHAMS DRUG 'DUS PA'I PHYIR, ,YANG
DAG MA YIN JI LTA BA, ,DE BZHIN KHAMS NI RE RE LA'ANG, ,'DUS
PHYIR YANG DAG NYID DU MIN, ,PHUNG PO BDAG MIN DER DE MIN, ,DE LA

DE MIN DE MED MIN, ,PHUNG BDAG ME SHING LTAR 'DRES MIN, ,DE PHYIR
BDAG NI JI LTAR YOD, ,'BYUNG GSUM SA MIN 'DI LA MIN, ,DE LA 'DI
MIN DE MED MIN, ,RE RE'ANG DE BZHIN DE YI PHYIR, ,'BYUNG BA RNAMS
KYANG BDAG BZHIN BRDZUN, ,SA CHU ME DANG RLUNG RNAMS NI, ,RE
RE'ANG NGO BO NYID DU

MED; ,GANG GSUM MED PAR RE RE MED, ,GCIG MED PAR YANG GSUM MED
DO, ,GAL TE GSUM MED RE RE MED, ,GCIG MED PAR YANG GSUM MED NA,
,SO SOR YOD PA MA YIN TE, ,JI LTAR 'DUS PA SKYED PAR 'GYUR, ,'ON
TE SO SOR RANG YOD NA, ,BUD SHING MED PAR ME CIS

MED; ,G-YO DANG THOGS DANG SDUD PA DANG, ,CHU DANG RLUNG DANG SA
DE BZHIN, ,'ON TE ME 'DI GRAGS YIN NA, ,JI LTAR KHYOD KYIS GSUM
GZHAN RANG, ,GSUM PO RTEN CING 'BYUNG BA DANG, ,CHOS MI MTHUN PAR
RUNG BA'ANG MIN, ,SO SOR RANG YOD DE DAG NI, ,JI LTA BUR NA PHAN
TSUN YOD, ,SO SOR

RANG YOD MA YIN PA, ,DE DAG JI LTAR PHAN TSUN YOD, ,SO SO RANG GI
YOD CE NA, ,GANG NA GCIG DER LHAG MA RNAMS, ,MA 'DRES PA RNAMS
GCIG GNAS MED, ,'DRES PA SO SOR RANG YOD MIN, ,SO SOR RANG MED
'BYUNG BA RNAMS, ,SO SO'I RANG MTSAN GA LA YOD, ,SO SO RANG MED
SHAS

CHER 'ANG MED, ,MTSAN NYID DAG NI KUN RDZOB BSHAD, ,KHA DOG DRI
RO REG PA DAG ,DE DAG LA YANG TSUL 'DI YIN, ,MIG DANG RNAM SHES
GZUGS RNAMS DANG, ,MA RIG LAS DANG SKYE BA DANG, ,BYED PA PO LAS
DANG BYA BA GRANGS, ,LDAN DANG RGYU 'BRAS DUS DANG NI, ,THUNG
DANG RING SOGS

SHES BYA DANG, ,MING DANG MING CAN DE BZHIN NO, ,SA DANG CHU DANG
ME DANG RLUNG, ,RING THUNG PHRA DANG SBOM NYID DANG, ,DGE SOGS
NYID NI RNAM SHES SU, ,'GAG PAR 'GYUR ZHES THUB PAS GSUNGS, ,RNAM
SHES BSTAN MED MTHA' YAS PA, ,KUN DU BDAG PO DE LA NI, ,SA DANG
CHU DANG

@110B ME DANG NI, ,RLUNG GIS GNAS THOD 'GYUR MA YIN, ,'DIR NI
RING DANG THUNG BA DANG, ,PHRA SBOM DGE DANG MI DGE DANG, ,'DIR
NI MING DANG GZUGS DAG KYANG, ,MA LUS PAR NI 'GAG PAR 'GYUR,
,GANG MA SHES PHYIR RNAM SHES LA, ,SNGON CHAD 'BYUNG BA DE KUN
NI, ,DE SHES PHYIR NA RNAM

SHES SU; ,PHYIS NI DE LTAR 'GAG PAR 'GYUR, ,RNAM SHES ME YI BUD
SHING NI, ,'GRO CHOS 'DI KUN YIN PAR 'DOD, ,DE DAG JI BZHIN RAB
'BYED PA'I, ,'OD DANG LDAN PAS BSREGS NAS ZHI, ,MI SHES PA NI
SNGON BRTAGS PA, ,PHYIS NI DE NYID NGES PA DANG, ,GANG TSE DNGOS
PO MI

RNYED PA; ,DE TSE DNGOS MED GA LA 'GYUR, ,GZUGS KYI DNGOS PO MING
TZAM PHYIR, ,NAM MKHA' YANG NI MING TZAM MO, ,'BYUNG MED GZUGS
LTA GA LA YOD, ,DE PHYIR MING TZAM NYID KYANG YIN, ,TSOR DANG 'DU
SHES 'DU BYED DANG, ,RNAM SHES 'BYUNG BA LTA BU DANG, ,BDAG NYID
DU NI BSAM

BYA STE; ,DE PHYIR KHAMS DRUG BDAG MED DO, ,RIN PO CHE'I PHRENG
BA LAS MNGON PAR MTHO BA DANG NGES PAR LEGS PA BSTAN PA STE LE'U
DANG PO'O,, ,,JI LTAR CHU SHING YAN LAG DAG ,MA LUS BCAS TE BSHIG
BYAS NA, ,CI YANG MED LTAR SKYES BU YANG, ,KHAMS

BCAS BSHIG NA DE DANG 'DRA, ,CHOS RNAMS THAMS CAD BDAG MED CES,
,DE PHYIR RGYAL BA RNAMS KYIS GSUNGS, ,KHAMS DRUG DE KUN BDAG MED
PAR, ,KHYOD LA GTAN LA PHAB PA YIN, ,DE LTAR BDAG DANG BDAG MED
PAR, ,YANG DAG JI BZHIN DMIGS SU MED, ,BDAG

DANG BDAG MED LTA BA DAG ,DE PHYIR THUB PA CHEN POS BZLOG ,MTHONG
DANG THOS SOGS THUB PA YIS, ,BDEN MIN BRDZUN PA MIN PAR GSUNGS,
,PHYOGS LAS MI MTHUN PHYOGS 'GYUR NA, ,DE NI GNYI GA DON DU MIN,
,DE LTAS DAM PA'I DON DU NA, ,'JIG RTEN 'DI NI

BDEN BRDZUN 'DAS, ,DE NYID PHYIR NA YANG DAG TU, ,YOD CES MED CES
ZHAL MI BZHES, ,GANG ZHIG DE LTAR RNAM KUN DU, ,YOD MIN DE NI KUN
MKHYEN GYIS, ,MTHA' YOD MTHA' MED GNYI GA DANG, ,GNYIS MA YIN
ZHES JI SKAD BSTAN, ,SANGS RGYAS GRANGS MED GSHEGS DE

@111A *, ,BZHIN; ,BYON GYUR PA DANG DA LTAR BZHUGS, ,SEMS CAN
MTHA' NI DUS GSUM SKYES, ,BYE BA DE DAG LAS 'DOD CING, ,'JIG RTEN
'PHEL BA'I RGYU MED LA, ,ZAD PA DUS GSUM DU SRID NA, ,THAMS CAD
MKHYEN PAS JI LTAR DE'I, ,PHYIN CHAD LUNG MA BSTAN

PAR MDZAD, ,SO SO'I SKYE BO LA GSANG BA, ,GANG YIN DE NI ZAB MO'I
CHOS, ,'JIG RTEN SGYU MA LTA BU NYID, ,SANGS RGYAS BSTAN PA BDUD
RTZI YIN, ,JI LTAR SGYU MA'I GLANG PO LA, ,SKYE DANG 'JIG PA NYID
SNANG YANG, ,DE LA DON GYI YANG DAG TU, ,SKYE DANG 'JIG PA NYID
MED LTAR, ,DE

BZHIN SGYU 'DRA'I 'JIG RTEN LA, ,SKYE DANG 'JIG PA NYID SNANG
YANG, ,DAM PA'I DON DU SKYE BA DANG, ,'JIG PA NYID NI YOD MA YIN,
,JI LTAR SGYU MA'I GLANG PO NI, ,GANG NAS MA 'ONGS GAR MI 'GRO,
,SEMS RMONGS TZAM DU ZAD PAS NA, ,YANG DAG NYID DU GNAS PA MED,
,DE BZHIN SGYU

MA'I 'JIG RTEN NI, ,GANG NAS MA 'ONGS GAR MI 'GRO, ,SEMS RMONGS
TZAM DU ZAD PAS NA, ,YANG DAG NYID DU GNAS PA MED, ,DE LTAR DUS
GSUM 'DAS BDAG NYID, ,THA SNYAD GDAGS PA MA GTOGS PAR, ,GANG ZHIG
YOD DAM MED 'GYUR BA'I, ,'JIG RTEN DON DU CI ZHIG YOD,,

SANGS RGYAS KYIS NI RGYU 'DI LAS, ,MTHA' YOD PA DANG MTHA' MED
DANG, ,GNYIS DANG GNYIS MIN RNAM PA BZHI, ,LUNG BSTAN MA MDZAD
GZHAN LAS MIN, ,RE ZHIG LUS 'DI MI GTZANG NYID, ,RAGS SHING MNGON
GSUM SPYOD YUL BA, ,RTAG TU SNANG BA GANG GI TSE, ,SEMS LA

GNAS PA MA YIN PA, ,DE TSE DAM CHOS GNAS MED PA, ,PHRA RAB MNGON
SUM MA YIN PA, ,ZAB MO DE GO JI LTA BUR, ,SEMS LA BDE BLAG 'CHAR
BAR 'GYUR, ,CHOS 'DI ZAB PHYIR SKYE BO YIS, ,SHES PAR DKA' BAR
THUGS CHUD DE, ,DES NA THUB PA SANGS RGYAS NAS, ,CHOS BSTAN

PA LAS LOG PAR GYUR, ,CHOS 'DI LOG PAR SHES GYUR NA, ,MI MKHAS
RNAMS NI CHUD KYANG ZA, ,'DI LTAR MED PAR LTA BA YI, ,MI GTZANG
DER NI BYING BAR 'GYUR, ,GZHAN YANG DE NI LOG BZUNG NAS, ,BLUN PA
MKHAS PA'I NGA RGYAL CAN, ,SPONG BAS MA RUNGS BDAG NYID CAN,
,MNAR

@111B MED PAR NI SPYI'U TSUGS 'GRO, ,JI LTAR KHA ZAS BZA' NYES
PAS, ,PHUNG BA DAG TU 'GYUR BA DANG, ,BZA' LEGS TSE DANG NAD MED
DANG, ,STOBS DANG BDE BAR 'GYUR BA LTAR, ,DE BZHIN LOG PAR BZUNG
BA DES, ,PHUNG BA DAG NI THOB 'GYUR ZHING, ,LEGS PAR SHES PAS BDE
BA DANG, ,

BYANG CHUB BLA NA MED PA THOB, ,DE PHYIR 'DI LA SPONG BA DANG,
,MED PA'I LTA BA SPANGS NAS NI, ,DON KUN BSGRUB PHYIR YANG DAG
PA'I, ,SHES LA NAN TAN MCHOG MDZOD CIG ,CHOS 'DI YONGS SU MA SHES
NA, ,NGAR 'DZIN PA NI RJES SU 'JUG ,DE LAS DGE DANG MI DGE'I LAS,
,DE LAS

SKYE BA BZANG DANG NGAN, ,DE PHYIR JI SRID NGAR 'DZIN PA, ,SEL
PA'I CHOS 'DI MA SHES PA, ,DE SRID SBYIN DANG TSUL KHRIMS DANG,
,BZOD PA'I CHOS LA GUS PAR MDZOD, ,LAS RNAMS SNGON DU CHOS GTONG
ZHING, ,BAR DU CHOS LDAN THA MAR YANG, ,CHOS LDAN BSGRUB PA'I SA
BDAG NI, ,

'DI DANG GZHAN DU GNOD MI 'GYUR, ,CHOS KYIS 'DIR GRAGS BDE BA
DANG, ,'DI DANG 'CHI KAR 'JIGS PA MED, ,'JIG RTEN GZHAN DU BDE BA
RGYAS, ,DE BAS RTAG TU CHOS BRTEN MDZOD, ,CHOS NI LUGS KYI DAM PA
STE, ,CHOS KYIS 'JIG RTEN MNGON DGAR 'GYUR, ,'JIG

RTEN DGA' BAR GYUR PAS KYANG, ,'DI DANG GZHAN DU BSLUS MI 'GYUR,
,CHOS MIN PAS NI LUGS 'DOD GANG, ,DE YIS 'JIG RTEN MI DGAR 'GYUR,
,'JIG RTEN MI DGA' NYID KYI PHYIR, ,'DI DANG GZHAN DU DGA' MI
'GYUR, ,DON MED RIG PA NGAN 'GRO'I LAM, ,GZHAN BSLU

LHUR LEN MI BZAD PA, ,SHES RAB 'CHAL PA RNAMS KYIS NI, ,JI LTAR
DON GYIS RIG PAR BYAS, ,PHA ROL SLU BA LHUR LEN PA, ,DON DU JI
LTAR LUGS LDAN YIN, ,DES NI TSE RABS STONG PHRAG TU, ,BDAG NYID
KHO NA BSLUS PAR 'GYUR, ,DGRA LA GNOD PA BYA NA YANG, ,SKYON
RNAMS

BTANG STE YON TAN BSTEN, ,DES NI KHYOD KYIS RANG PHAN 'THOB,
,DGRA BO YANG NI MI DGAR 'GYUR, ,SBYIN DANG SNYAN PAR SMRA BA
DANG, ,PHAN DANG DON GCIG SPYOD PA STE, ,DE DAG RNAMS KYIS 'JIG
RTEN DANG, ,CHOS KYANG BSDU BA NYID DU MDZOD, ,RGYAL PO DAG LA JI
LTA BUR, ,BDEN GCIG YID

@112A *, ,CHES BRTAN BSKYED PA, ,DE LAS BZLOG STE BRDZUN PA NI,
,YID MI CHES PAR BYED PA'I MCHOG ,SLU BA MED LDAN BDEN MIN TE,
,SEMS PAS BSGYUR BA DON DU MIN, ,GZHAN LA GCIG TU PHAN PAS BDEN,
,MI PHAN PHYIR NI CIG SHOS MIN, ,JI LTAR

RGYAL PO'I NYES BA DAG ,SBYIN GSAL GCIG GIS SBED PA LTAR, ,DE
BZHIN 'JUNGS PA'ANG DE DAG GI ,YON TAN BDOG PA THAMS CAD 'JOMS,
,NYE BAR ZHI BA ZAB PA'I PHYIR, ,MCHOG TU GUS PA BYED PAR 'GYUR,
,GUS PAS BRJID LA BKA' YANG BRTZAN, ,DE BAS NYE BAR ZHI BA

BSTEN; ,SHES RAB LDAN PAS BLO MI 'PHROGS, ,GZHAN GYI DRING MI
'JOG CING BRTAN, ,SLU BAS MI TSUGS RGYAL PO STE, ,DE BAS SHES RAB
LHUR BLANG MDZOD, ,BDEN GTONG ZHI DANG SHES RAB DANG, ,BZANG PO
BZHI LDAN MI DBANG NI, ,CHOS BZANGS RNAM PA BZHI LTA BUR, ,LHA MI
RNAMS

KYIS BSTOD PAR 'GYUR, ,PHEBS PAR SMRA ZHING DAG GYUR PA, ,SHES
RAB SNYING RJE DRI MED DANG, ,LHAN CIG 'GROGS NA RTAG TU YANG,
,SHES RAB DANG NI CHOS KYANG 'PHEL, ,PHAN PAR SMRA BA DKON PA
STE, ,NYAN PAR BYED PA SHIN TU DKON, ,DE DAG BAS KYANG MI SNYAN
YANG, ,PHAN

PA'I RJES SU BYED PA DKON, ,DE LTA BAS NA MI SNYAN YANG, ,PHAN
PAR MKHYEN NAS MYUR DU SPYAD, ,NAD GSO'I DON DU BDAG BYAMS PA,
,MI BZAD NGA BA'I SMAN YANG 'THUNG, ,SROG DANG NAD MED RGYAL SRID
DAG ,MI RTAG NYID NI RTAG DGONGS TE, ,DE NAS YANG DAG BRTZON LDAN
PAR, ,

CHOS LA GCIG TU NAN TAN MDZOD, ,GDON MI ZA BAR 'CHI 'GYUR ZHING,
,SHI NAS SDIG PAS SDUG BSNGAL BA, ,GZIGS TE 'PHRAL DU BDE NA
YANG, ,SDIG PA BGYI BAR MI RIGS SO, ,LA LAR 'JIGS PA MED MTHONG
ZHING, ,DUS 'GAR 'JIGS PA MTHONG GYUR PA, ,GAL TE

GCIG LA YID RTON NA, ,GCIG LA KHYOD KO CIS MI 'JIGS, ,CHANG GIS
'JIG RTEN BRNYAS 'GYUR ZHING, ,DON YAL NOR YANG ZAD PAR 'GYUR,
,RMONGS PAS BYA BA MA YIN BYED, ,DE BAS CHANG NI RTAG TU SPONGS,
,RGYAN PO CHAGS DANG MI DGA' DANG, ,ZHE SDANG G-YO SGYU DGONG

@112B PA'I GNAS, ,BRDZUN DANG KYAL BA TSIG RTZUB RGYU, ,DE BAS
RTAG TU SPANG BAR MDZOD, ,BUD MED CHAGS PA PHAL CHER NI, ,BUD MED
GZUGS BZANG SEMS LAS BYUNG, ,BUD MED LUS LA DON DU NI, ,GTZANG BA
CUNG ZAD YOD MA YIN, ,KHA NI KHA CHU RUL PA DANG, ,SO RKYAG MI
GTZANG

SNOD YIN TE, ,SNA NI RNAG SNABS SNA CHU'I SNOD, ,MIG NI MIG RDUL
MCHI MA'I SNOD, ,LTO BA'I KHONG NI BSHANG GCI DANG, ,GLO BA MCHIN
STZOGS SNOD YIN PAR, ,RMONGS PAS BUD MED MA MTHONG BA, ,DE YI LUS
LA CHAGS PAR BYED, ,MI SHES 'GA' ZHIG MI GTZANG BA'I, ,BUM PA

RGYAN LA CHAGS PA LTAR, ,'JIG RTEN MI SHES RMONGS PA YIS, ,BUD
MED RNAMS LA DE BZHIN NO, ,LUS YUL SHIN TU DRI NGA BA, ,CHAGS
BRAL RGYU NI GANG YIN PA, ,DE LA'ANG 'JIG RTEN CHES CHAGS NA,
,GANG GI 'DOD CHAGS BRAL BAR BKRI, ,JI LTAR BSHANG DANG GCI GZHI

LA; ,NGAN SKYUGS PHAG RAB CHAGS PA LTAR, ,DE BZHIN BSHANG DANG
GCI GZHI LA, ,'DOD CHAGS NGAN SKYUGS PAG RNAMS CHAGS, ,LUS KYI
GRONG KHYER MI GTZANG BA, ,'BYUNG BA'I BU GA DOD PA GANG, ,DE NI
SKYE BO BLUN PA YIS, ,DGA' BA'I DON DU NYE BAR BRTAGS, ,KHYOD
BDAG NYID KYIS

BSHANG GCI STZOGS, ,SO SOR MI GTZANG MTHONG NAS NI, ,DE 'DUS LUS
LA JI LTA BUR, ,YID DU 'ONG BA NYID DU GYUR, ,KHRAG DANG KHU BA
'DRES PA YI, ,SA BON MI GTZANG SNYING POS BSKYED, ,MI GTZANG NGO
BOR SHES BZHIN DU, ,'DI LA 'DOD CAN GANG ZHIG CHAGS, ,MI GTZANG
PHUNG PO DE'I

BLAN GYIS, ,BRLAN PA'I PAGS PAS G-YOGS PA GANG, ,NYAL BA DE NI
BUD MED KYI, ,CHU SO'I KHONG NAS NYAL BAR ZAD, ,GZUGS BZANG BA
DANG GZUGS NGAN NAM, ,RGAN NAM YANG NA GZHON YANG RUNG, ,BUD MED
GZUGS KUN MI GTZANG NA, ,KHYOD CHAGS KHYAD PAR GANG LA BSKYED, ,

GAL TE MI GTZANG KHA DOG BZANG, ,SHIN TU GSAR LA DBYIBS LEGS
KYANG, ,DE LA CHAGS PAR MI 'OS LTAR, ,BUD MED GZUGS LA'ANG DE
BZHIN NO, ,KHONG RUL PHYI ROL PAGS PAS G-YOGS, ,RO MYAGS 'DI YI
RANG BZHIN NI, ,SHIN TU MI BZAD SNANG BZHIN DU, ,JI LTA BUR NA

@113A *, ,MTHONG MA GYUR, ,PAGS PA 'DI YANG MI GTZANG MIN, ,RAL
GU BZHIN DU 'DUG CE NA, ,MI GTZANG PHUNG PO'I PAGS PA LTAR, ,JI
LTA BUR NA GTZANG MAR 'GYUR, ,MI GTZANG GANG BA'I BUM PA NI,
,PHYI ROL BGRO YANG SMAD PA YIN, ,MI GTZANG BA YI RANG BZHIN

LUS; ,MI GTZANG GANG BA CIS MI SMAD, ,GAL TE KHYOD NI MI GTZANG
SMOD, ,DRI DANG PHRENG BA BZA' BTUNG NI, ,GTZANG MA'ANG MI GTZANG
BYED PA GANG, ,LUS 'DI CI YI PHYIR MI SMAD, ,JI LTAR RANG NGAM
GZHAN DAG GI ,MI GTZANG SMAD PAR BYA BA GANG, ,DE BZHIN RANG DANG
GZHAN DAG GI,

MI GTZANG GZUGS KO CIS MI SMAD, ,JI LTAR BUD MED GZUGS MI GTZANG,
,KHYOD KYI RANG LUS DE DANG 'DRA, ,DE BAS PHYI DANG NANG NYID LA,
,'DOD CHAGS BRAL BAR RIGS MIN NAM, ,RMA DGU DAG NAS 'DZAG PA CAN,
,BDAG NYID MNGON SUM 'KHRU BYED KYANG, ,LUS MI GTZANG

PAR MI RTOGS NA, ,KHYOD LA BSHAD PAS CI ZHIG PHAN, ,GANG DAG MI
GTZANG LUS 'DI LA, ,STEG CHOS SNYAN DNGAGS BYED PA NI, ,AE MA'O
GZU LUMS AE MA'O BLUN, ,AE MA'O SKYE BOS KHREL DU RUNG, ,MI SHES
MUN PAS BSGRIBS PA YI, ,SEMS CAN 'DIR NI PHAL

CHER YANG, ,'DOD PA'I DON DU RTZOD 'BYUNG BA, ,MI GTZANG DON DU
KHYI RNAMS BZHIN, ,G-YAN PA PHRUGS NA BDER 'GYUR BA, ,DE BAS
G-YEN PA MED NA BDE, ,DE BZHIN 'JIG RTEN 'DOD LDAN BDE, ,'DOD PA
MED PA DE BAS BDE, ,GAL TE DE LTAR BRTAGS NA KHYOD, ,'DOD

CHAGS BRAL BA MA GRUB KYANG, ,'ON KYANG 'DOD CHAGS BSRABS PA YIS,
,BUD MED CHAGS PAR MI 'GYUR RO, ,TSE THUNG 'JIGS DANG SDUG BSNGAL
DANG, ,DMYAL BA'I RGYU NI MI BZAD PA, ,RI DAGS LINGS TE DE LTA
BAS, ,RTAG TU GSOD MED BRTAN POR MDZOD, ,YAN LAG

THAMS CAD MI GTZANG BAS, ,BSKUS PA'I SPRUL GDUG 'JIGS PA LTAR,
,GANG LA BRTEN NAS LUS CAN RNAMS, ,SKRAG PAR 'GYUR BA DE RE NGAN,
,CHAR SPRIN CHEN PO LANGS PA NA, ,ZHING PA RNAMS NI JI LTA BAR,
,GANG LA BRTEN NAS LUS CAN RNAMS, ,DGA' BAR 'GYUR

@113B BA DE RE BZANG, ,DE BAS CHOS MIN SPANG BYA STE, ,G-YEL BA
MED PAR CHOS LA BRTEN, ,BDAG NYID DANG NI 'JIG RTEN 'DIS, ,BLA
MED BYANG CHUB THOB 'DOD NA, ,DE YI RTZA BA BYANG CHUB SEMS, ,RI
DBANG RGYAL PO LTAR BRTAN DANG, ,PHYOGS MTHAS GTUGS PA'I SNYING
RJE DANG, ,GNYIS

LA MI BRTEN YE SHES LAGS, ,RGYAL PO CHEN PO SKYES CHEN GYI,
,MTSAN NI SUM CU RTZA GNYIS KYIS, ,JI LTAR KHYOD SKU BRGYAN GYUR
PA, ,DE LTA BU DAG GSAN PAR MDZOD, ,MCHOD RTEN MCHOD BYA 'PHAGS
PA DANG, ,RGAN RABS RNAMS NI LEGS BKUR BAS, ,DPAL LDAN PHYAG

ZHABS 'KHOR LO YIS, ,MTSAN PA'I 'KHOR LOS SGYUR BAR 'GYUR, ,RGYAL
PO CHOS LA RTAG PAR NI, ,YANG DAG BLANGS PA BRTAN PAR MDZOD, ,DES
NI SHIN TU ZHABS GNAS PA'I, ,BYANG CHUB SEMS DPAR 'GYUR BA LAGS,
,SBYIN DANG SNYAN PA'I TSIG DANG NI, ,PHAN DANG DON

GCIG SPYOD PA YIS, ,DPAL LDAN PHYAG SOR DRA BA YIS, ,'BREL BA'I
PHYAG RIS CAN DU 'GYUR, ,BZA' BA DANG NI BTUNG BA'I MCHOG ,RAB TU
MANG PO BYIN PA YIS, ,DPAL LDAN PHYAG DANG ZHABS MNYEN ZHING,
,SKU CHE BDUN YANG MTHO BAR 'GYUR, ,'TSE MED GSAD PA THAR BYAS

PAS; ,SKU MDZES DRANG ZHING CHE BA DANG, ,TSE RING SOR MO RING BA
DANG, ,RTING PA YANGS PA DAG TU 'GYUR, ,YANG DAG BLANGS PA'I CHOS
RNAMS NI, ,SPEL BAS DPAL LDAN MDOG BZANG ZHING, ,ZHABS KYI LONG
BU MI MNGON DANG, ,BA SPU GYEN DU PHYOGS MTSAN 'GYUR, ,RIG DANG
BZO LA

SOGS PA'I GNAS, ,GUS PAS LEN DANG SBYIN PAS KHYOD, ,AE NA YA YI
BYIN PA DANG, ,YID RNO SHES RAB CHEN POR 'GYUR, ,RANG GI NOR BDOG
BLANGS GYUR NA, ,MYUR DU BTANG BA'I BRTUL ZHUGS KYIS, ,PHYAG RGYA
BDE DANG 'JIG RTEN GYI, ,RNAM PAR 'DREN PA NYID DU 'GYUR, ,GNYEN

BSHES PHAN TSUN BYE BA DAG ,YANG DAG BSDUM PAR BYAS PA YIS, ,DPAL
LDAN MDOMS KYIS PA BA NI, ,SBUBS SU NUB PA'I DAM PAR 'GYUR,
,KHANG BZANGS GDING BA RGYAN DAG NI, ,BDE ZHING BZANG BA RAB
'BYIN PAS, ,GSER NI BTZO MA DRI MED PA, ,SHIN TU 'JAM PA'I MDOG

@114A *, ,'DRAR 'GYUR, ,BLA NA MED PA'I DBANG BYIN ZHING, ,RIGS
PAR BLA MA'I RJES 'JUG PA, ,DPAL LDAN PA SPU NYAG RE DANG, ,ZHAL
NI MDZOD SPUS BRGYAN PAR 'GYUR, ,SNYAN CING DGA' BAR SMRAS PA
DANG, ,LEGS PAR SMRAS DANG MTHUN BYAS PAS, ,KHYOD NI DPUNG MGO

ZLUM PA DANG, ,RO STOD SENG GE'I 'DRA BAR 'GYUR, ,NAD PA RNAMS LA
RIM GRO DANG, ,GSOS PAS THAL GONG RGYAS PA DANG, ,BDAG NYID RNAL
DU GNAS PA DANG, ,RO BRO BA YI MCHOG TU 'GYUR, ,CHOS DANG MTHUN
PA'I BYA BA LA, ,THOG DRANGS KHYOD KYI DBU GTZUG TOR, ,LEGS GNAS
N+YA GRO DHA

LTA BUR, ,CHU ZHENG GAB PA DAG TU 'GYUR, ,TSIG NI BDEN PA 'JAM PO
DAG ,YUN RINGS DUS SU BRJOD PA YIS, ,MI YI DBANG PO LJAGS YANGS
SHING, ,TSANGS PA YI NI DBYANGS LDAN 'GYUR, ,RTAG TU RGYUN MI
'CHAD PA RU, ,BDEN PA'I TSIG NI BRJOD PA YIS, ,'GRAM PA SENG GE'I
LTA BU DANG,,

DPAL LDAN THUB PA DGA' BAR 'GYUR, ,LHAG PAR GUS DANG BKUR STI
DANG, ,JI LTAR RIGS PAR RJES 'JUG PAS, ,TSEMS NI SHIN TU DKAR BA
DANG, ,MDOG LDAN MNYAM PA'I TSEMS SU 'GYUR, ,DBYEN DANG PHRA MA
MED PA YI, ,TSIG NI YUN RINGS GOMS PA YIS, ,DPAL LDAN TSEMS

NI BZHI BCU THAM, ,MNYAM PAR THAGS KYANG BZANG BAR 'GYUR, ,CHAGS
DANG SDANG DANG RMONGS MED CING, ,BYAMS PAS SEMS CAN BLTAS PA
YIS, ,SPYAN NI BKRAG CAN MTHON MTHING LA, ,RDZI MA PA YI LTA BUR
'GYUR, ,DE LTAR MNGON NA RGYUR BYAS PA'I, ,SUM CU RTZA GNYIS DE
DAG NI, ,SKYES BU

SENG GE CHEN PO YI, ,MTSAN RNAMS LEGS PAR MKHYEN PAR MDZOD, ,DPE
BYAD BZANG PO BRGYAD CU NI, ,BYAMS PA'I RGYU MTHUN LAS BYUNG BA,
,GZHUNG NI MANGS SU DOGS PA YIS, ,RGYAL PO KHYOD LA MA BSHAD DO,
,'KHOR LOS SGYUR BA THAMS CAD LA, ,'DI DAG YOD PAR 'DOD MOD KYI,
,DAG

DANG MDZES DANG GSAL BA NI, ,SANGS RGYAS RNAMS KYI CHAR MI PHOD,
,'KHOR LOS SGYUR BA'I MTSAN DANG NI, ,DPE BYAD BZANG PO GANG DAG
GCIG ,THUB DBANG PO LA SEMS DANG BA'I, ,YAN LAG GCIG LAS 'BYUNG
BSHAD PA'I, ,BSKAL PA BYE BA BRGYA PHRAG NI, ,GCIG TU BSAGS PA'I
DGE

@114B PAS KYANG, ,SANGS RGYAS BA SPU NYAG GCIG KYANG, ,BSKYED PAR
NUS PA MA YIN NO, ,NYI MA RNAMS KYI 'OD BYED PA, ,ME KHYER RNAMS
DANG BAG 'DRA LTAR, ,SANGS RGYAS RNAMS KYI MTSAN YANG NI, ,'KHOR
LOS SGYUR BA RNAMS DANG 'DRA, ,RIN PO CHE'I PHRENG BA LAS SPEL MA
ZHES BYA BA STE

LE'U GNYIS PA'O,, ,,BSOD NAMS BSAM GYIS MI KHYAB LAS, ,JI LTAR
SANGS RGYAS MTSAN 'BYUNG BA, ,THEG PA CHEN PO'I LUNG CHEN LAS,
,RGYAL PO CHEN PO DE BZHIN GSON, ,RANG SANGS RGYAS KUN LAS BYUNG
DANG, ,SLOB DANG MI SLOB LAS BYUNG BA, ,'JIG

RTEN MA LUS KUN BSOD NAMS, ,'JIG RTEN BZHIN DU DPAG MED GANG, ,DE
BCUR BSGRES PAR GYUR PA YIS, ,BA SPU'I BU GA GCIG 'GRUB STE,
,SANGS RGYAS BA SPU'I BU GA NI, ,THAMS CAD DE DANG 'DRA BAS
'BYUNG, ,BA SPU'I BU GA THAMS CAD NI, ,SKYED PAR BYED PA'I BSOD
NAMS

GANG; ,DE DAG BRGYAR NI BSGYUR BA YIS, ,DPE BYAD BZANG PO GCIG TU
BZHED, ,BSOD NAMS DE SNYED DE SNYED KYIS, ,RGYAL PO DPE BYAD
BZANG PO NI, ,GCIG MTHAR PHYIN TE DE LTA BUR, ,BRGYAD BCU'I BAR
DU 'BYUNG BAR 'GYUR, ,DPE BYAD BZANG PO BRGYAD CU DAG ,'GRUB PA'I
BSOD

NAMS TSOGS GANG YIN, ,DE DAG BRGYAR NI BSGYUR BA YIS, ,SKYES BU
CHEN PO'I MTSAN GCIG GO, ,MTSAN NI SUM CU 'GRUB PA'I RGYU, ,BSOD
NAMS RGYA CHEN GANG YIN PA, DE DAG STONG DU BSGYUR BA YIS, ,ZLA
BA NYA 'DRA'I MDZOD SPU'O, ,MDZOD SPU YI NI BSOD NAMS DAG ,STONG

PHRAG BRGYAR NI BSDOMS PA YIS, ,SPYI GTZUG BLTAR NI MI SNANG BA,
,SKYOB PA'I GTZUG TOR SKYED PAR BYED, ,GTZUG TOR BSOD NAMS BYE BA
NI, ,'BUM PHRAG BRGYAR NI BSGYUR BA LAS, ,STOBS BCU MNGA' BA'I
CHOS KYI DUNG, ,GCIG 'BYUNG BAR NI SHES PAR BYA, ,DE LTAR BSOD
NAMS

TSAD MED KYANG, ,JI LTAR 'JIG RTEN PHYOGS KUN DU, ,BCUR BSGRES MA
LUS BRJOD PA LTAR, ,TSAD DANG LDAN PAR BAG TZAM BRJOD, ,GANG TSE
SANGS RGYAS GZUGS SKU YI, ,RGYU YANG DE LTAR 'JIG RTEN BZHIN,
,GZHAL MED DE TSE CHOS SKU YI, ,RGYU LTA JI LTAR GZHAL DU YOD, ,

@115A *, ,THAMS CAD KYI NI RGYU CHUNG LAS, ,'BRAS BU RGYA CHEN
SKYED 'GYUR NA, ,SANGS RGYAS RGYU NI DPAG MED LAS, ,'BRAS BU DPAG
YOD BSAM THAG CHAD, ,SANGS RGYAS RNAMS KYI GZUGS SKU NI, ,BSOD
NAMS TSOGS LAS BYUNG BA STE, ,CHOS KYI SKU NI MDOR BSDU NA, ,

RGYAL PO YE SHES TSOGS LAS 'KHRUNGS, ,DE LTA BAS NA TSOGS 'DI
GNYIS, ,SANGS RGYAS NYID NI THOB PA'I RGYU, ,DE LTAR MDOR NA BSOD
NAMS DANG, ,YE SHES 'DI NI RTAG BRTEN MDZOD, ,RIGS PA DANG NI
LUNG BSTAN PA, ,DBUGS 'BYIN BYED PA'I RGYU 'DI YIS, ,BYANG CHUB
BSGRUB PA'I BSOD

NAMS NI, ,'DI LA SGYID LUG MI BYA'O, ,PHYOGS RNAMS KUN DU NAM
MKHA' DANG, ,SA DANG CHU DANG ME DANG RLUNG, ,JI LTAR MTHA' YAS
DE BZHIN DU, ,SDUG BSNGAL SEMS CAN MTHA' YAS 'DOD, ,SEMS CAN
MTHA' YAS DE DAG NI, ,BYANG CHUB SEMS DPA'I SNYING BRTZE BAS,
,SDUG

BSNGAL DAG LAS DRANG BYAS TE, ,SANGS RGYAS NYID LA 'GOD PAR NGES,
,DE LTAR BRTAN PAR GNAS DE NI, ,MI NYAL BA'AM NYAL YANG RUNG,
,YANG DAG BLANGS PA NAS BZUNG STE, ,BAG MED GYUR KYANG SEMS CAN
RNAMS, ,MTHA' YAS PHYIR NA SEMS CAN BZHIN, ,BSOD NAMS MTHA' YAS
RTAG

SOGS 'GYUR, ,MTHA' YAS DES NA SANGS RGYAS NYID, ,MTHA' YAS THOB
MIN DKA' ZHES BYA, ,GANG ZHIG DPAG MED DUS GNAS TE, ,LUS CAN DPAG
TU MED DON DU, ,BYANG CHUB DPAG TU MED 'DOD CING, ,DGE BA DPAG TU
MED 'DOD PA, ,DES KO BYANG CHUB DPAG MED KYANG, ,DPAG

TU MED PA RNAM BZHI YI, ,TSOGS KYIS RING PO MI THOGS PAR, ,CI YI
PHYIR NA 'THOB MI 'GYUR, ,BSOD NAMS MTHA' YAS ZHES PA DANG, ,YE
SHES MTHA' YAS ZHES PA DES, ,LUS DANG SEMS KYI SDUG BSNGAL DAG
,MYUR BA NYID DU SEL BAR BYED, ,SDIG PAS NGAN 'GROR LUS KYIS NI,,

SDUG BSNGAL BKRES SKOM LA SOGS 'BYUNG, ,DES SDIG MA BYAS BSOD
NAMS KYIS, ,SRID PA GZHAN NA DE MED DO, ,RMONGS PAS YID KYI SDUG
BSNGAL NI, ,CHAGS SDANG 'JIGS DANG 'DOD LA SOGS, ,DES RTEN MED
PA'I SHES PA YIS, ,DE NI MYUR BA NYID DU SPONG, ,LUS DANG YID

@115B KYI SDUG BSNGAL GYIS, ,DE LTAR SHIN TU MA SMAS NA, ,GAL TE
'JIG RTEN MTHAS GTUGS PAR, ,'JIG RTEN 'DREN KYANG CIS TE SKYO,
,SDUG BSNGAL BA LA YUN THUNG YANG, ,BZOD DKA' YUN RING SMOS CI
DGOS, ,SDUG BSNGAL MED CING BDE BA LA, ,MTHA' YAS DUS KYANG JI
ZHIG GNOD,,

DE LA LUS KYI SDUG BSNGAL MED, ,YID KYI SDUG BSNGAL GA LA YOD,
,DE NI SNYING RJES 'JIG RTEN SDUG ,DE NYID KYIS NI YUN RING GNAS,
,DE BAS SANGS RGYAS RING THOGS SHES, ,BLO DANG LDAN PA SGYID MI
LUG ,NYES ZAD YON TAN DON DU NI, ,'DI LA RTAG TU 'BAD PAR BYA,
,CHAGS DANG

ZHE SDANG GTI MUG DAG ,NYES PAR MKHYEN NAS YONGS SU SPONGS, ,MA
CHAGS MIS DANG GTI MUG MED, ,YON TAN MKHYEN NAS GUS PAS BRTEN,
,CHAGS PAS YI DAGS 'GRO BAR 'GRO ,ZHE SDANG GIS NI DMYAL BAR
'PHEN, ,RMONGS PAS PHAL CHER DUD 'GROR 'GRO, ,BZLOG

PAS LHA DANG MI NYID DO, ,SKYON SPANGS YON TAN 'DZIN PA NI,
,MNGON PAR MTHO BA PA YI CHOS, ,SHES PAS 'DZIN PA SPANGS ZAD PA,
,NGES PAR LEGS PA PA YI CHOS, ,SANGS RGYAS SKU GZUGS MCHOD RTEN
DANG, ,GTZUG LAG KHANG DAG GUS TSUL DU, ,SHIN TU RGYA CHEN GNAS

MAL SOGS, ,RGYA CHEN PHYUG PA BSGRUB PAR MDZOD, ,RIN CHEN KUN LAS
BGYIS PA YIS, ,SANGS RGYAS SKU GZUGS DBYIBS MDZES SHING, ,LEGS
PAR BRIS PA PADMA LA, ,BZHUGS PA DAG KYANG BGYID DU STZOL, ,DAM
CHOS DGE SLONG DGE 'DUN DAG ,NAN TAN KUN GYIS

BSKYANG BAR MDZOD, ,GSER DANG RIN CHEN DRA BA DAG ,NYID KYIS
MCHOD RTEN RNAMS LA THOGS, ,GSER DANG DNGUL GYI ME TOG DANG, ,RDO
RJE BYI RU MU TIG DANG, ,AANDA RNYIL DANG BEE d'URYA, ,MTHON KA
CHEN POS MCHOD RTEN MCHOD, ,DAM CHOS SMRA LA MCHOD PA NI, ,RNYED
DANG BKUR STI

DANG LDAN PA, ,DGA' BAR 'GYUR BA RNAMS BGYI ZHING, ,CHOS DRUG GUS
PAR BSTEN PAR MDZOD, ,BLA MA RIM GRO GUS NYAN DANG, ,ZHAM RING
DANG NI MDONGS GSOL DANG, ,BYANG CHUB SEMS DPA' RNAMS LA YANG,
,RTAG TU GUS PAS MCHOD PAR MDZOD, ,MU STEGS GZHAN

@116A *, ,LA GUS PA YIS, ,MCHOD DANG PHYAG KYANG MI BGYI STE, ,MI
SHES PA RNAMS DE'I RKYEN GYIS, ,SKYON DANG BCAS PA CHAGS 'GYUR
GDA', ,THUB DBANG GSUNG DANG DES BYUNG BA'I, ,GZHUNG RNAMS BRI
DANG GLEGS BAM NI, ,SNAG TSA DAG DANG SMYU GU DAG ,SNGON DU 'GRO

BA SPYIN PAR MDZOD, ,YUL DU YI GE GRVA KHANG DU, ,SLOB DPON 'TSO
BA'I BYA BA DAG ,ZHING STZAL BA YI NGES PA NI, ,YE SHES SPEL BA'I
SLAD DU MDZOD, ,RGAN DANG BYIS PA NAD PA DANG, ,SEMS CAN SDUG
BSNGAL BSAL SLAD DU, ,YUL DU SMAN PA 'DREG MKHAN DAG ,ZHING GI
RNGAN PA

'JOG TU STZOL, ,'GRON GNAS KUN DGA' CHU LON DANG, ,RDZING DANG
MDUN KHANG CHU RA DAG ,MAL ZAS RTZVA DANG SHING LDAN PA, ,SHES
RAB BZANG PO BGYID DU STZOL, ,GRONG DANG GTZUG LAG KHANG DAG
DANG, ,GRONG KHYER KUN DU 'DUN KHANG DANG, ,CHU DKON LAM RNAMS
THAMS

CAD DU; ,CHU RA DAG NI BGYID DU STZOL, ,NAD PA MGON MED SDUG
BSNGAL GYIS, ,NYAM THAG DMAN DANG NGAN PA DAG ,SNYING RJES RTAG
TU YONGS BZUNG ZHING, ,DE DAG GSO PHYIR GUS BSTEN MDZOD, ,DUS SU
'BYUNG BA'I ZAS SKOM DANG, ,BCA' BA 'BRU DANG SHING

TOG DANG, ,DE DAG SLONG BA'I SKYE BO LA, ,MA STZAL BAR DU GSOL MI
RIGS, ,LHAM DANG GDUGS DANG CHU TSAGS DANG, ,TSER MA DBYUNG BA'I
CHA STA DANG, ,KHAB DANG SKUD DANG BSIL YAB DANG, ,CHU RA YI NI
GNAS SU BZHAG ,'BRAS BU GSUM DANG TSA BA

GSUM; ,MAR DANG SBRANG RTZI MIG SMAN DANG, ,DUG SEL CHU RAR BZHAG
BGYI ZHING, ,GRUB PA'I SMAN DANG SNGAGS KYANG BRI, ,LUS DANG
RKANG PA MGO BSKU DANG, ,BAL DANG KHRI'U DANG SKYO MA DANG, ,BUM
PA ZANGS DANG DGRA STA SOGS, ,CHU RA DAG TU 'JOG TU STZOL, ,TIL
DANG 'BRAS DANG 'BRU

DANG ZAS, ,BU RAM SNUM DANG LDAN PA YI, ,CHU RA CHUNG DU BSIL
GRIB TU, ,RUNG PA'I CHUS BKANG BGYID DU STZOL, ,GROG SBUR TSANG
GI SGO DAG TU, ,ZAS DANG CHU DANG BUM RAM DANG, ,'BRU YI PHUNG PO
RTAG PAR NI, ,THUGS BRTAN MI RNAMS BGYID DU STZOL, ,BSHOS GSOL
SNGON DANG

@116B 'OG DAG TU, ,YI DVAGS KHYI DANG GROG SBUR DANG, ,BYA LA
SOGS PA CI BDE BAR, ,RTAG TU ZAS DAG STZAL BAR MDZOD, ,GTZES PA
DANG NI LO NYES DANG, ,GNON PA DANG NI YAMS NAD DANG, ,PHAM GYUR
YUL DU 'JIG RTEN PA, ,RJES SU BZUNG BA RGYA CHEN MDZOD, ,ZHING PA
NYAM THAG GYUR

RNAMS LA, ,SA BON ZAS KYIS RJES SU ZUNG, ,NAN GYIS DPYA KHRAL
BTANG BA DANG, ,SHAS RNAMS KYANG NI BSKYUR BA DANG, ,CHAGS NYEN
PA LAS YONGS BSKYAB DANG, ,SHO GAM BTANG DANG SHO GAM DBRI, ,DE
DAG SGO NA SDOD PA YI, ,NYON MONGS LAS KYANG BZLOG PAR MDZOD,
,RANG GI YUL DANG YUL

GZHAN GYI, ,CHOM RKUN RNAMS KYANG ZHI BAR MDZOD, ,DBYIG GI SPOBS
NI MNYAM PA DANG, ,RIN THANG RIGS PAR BGYID DU STZOL, ,BLON POS
CI DANG CI GSOL PA, ,NYID KYIS KUN DU MKHYEN MDZOD LA, ,'JIG RTEN
SMAN PA GANG DANG GANG, ,DE DANG DE KUN RTAG TU MDZOD, ,BDAG PHAN
CI

DANG CI BYA ZHES, ,JI LTAR KHYED LA GUS YOD PA, ,GZHAN PHAN CI
DANG CI BYA ZHES, ,DE BZHIN KHYOD NI GUS PAR MDZOD, ,SA DANG CHU
DANG ME DANG RLUNG, ,SMAN DANG NAGS KYI SHING BZHIN DU, ,BDAG
NYID YUD TZAM GCIG TU YANG, ,'DOD DGUR SPYAD PA NYID DU MDZOD,
,GOM BA BDUN PA'I DUS SU

YANG; ,BDOG PA KUN GTONG SEMS 'CHANG BA'I, ,BYANG CHUB SEMS DPA'
RNAMS LA NI, ,BSOD NAMS MKHA' 'DRA DPAG MED SKYE, ,BU MO GZUGS
BZANG LUS MDZES LA, ,DE DON GNYER BA RNAMS STZAL NA, ,DES NI DAM
CHOS YONGS 'DZIN PA'I, ,GZUNGS NI SO SOR THOB PAR 'GYUR, ,

RGYAN RNAMS KUN DANG LDAN PA YI, ,BU MO STONG PHRAG BRGYAD CU DAG
,YO BYAD KUN DANG LHAN CIG TU, ,THUB PA YIS NI SNGON STZAL TO,
,SNA TSOGS PA DANG 'OD GSAL BA'I, ,BGO BA DAG DANG RGYAN RNAMS
DANG, ,DRI DANG PHRENG BA LONGS SPYOD DAG ,SLONG BA RNAMS LA
BRTZE BAS STZOL, ,GANG

LA CHOS DON GANG MED NA, ,SHIN TU NYAM THAG GYUR PA DE, ,DE YI
MOD LA BDE STZAL NA, ,DE LAS SBYIN MCHOG MA MCHIS SO, ,GANG LA
DUG NI PHAN 'GYUR NA, ,DE LA DUG KYANG SBYIN PAR BGYI, ,KHA ZAS
MCHOG KYANG MI PHAN NA, ,DE LA DE NI SBYIN MI BGYI, ,SBRUL GYIS
ZIN LA JI LTA BUR, ,SOR

@117A *, ,MO BCAD LA PHAN BSHAD PA, ,DE BZHIN THUB PAS GZHAN PHAN
PA, ,MI BDE BA YANG BYA BAR GSUNGS, ,DAM PA'I CHOS DANG CHOS SMRA
LA, ,NYID KYIS BKUR STI MCHOG DANG NI, ,GUS PAR BYAS TE CHOS NYAN
ZHING, ,CHOS KYI SBYIN PA DAG KYANG MDZOD, ,'JIG RTEN GTAM

LA DGA' MA MDZAD, ,'JIG RTEN 'DAS LA DGYES PAR MDZOD, ,BDAG LA JI
LTAR DE BZHIN DU, ,GZHAN LA YON TAN BSKYED PAR MDZOD, ,GSAN PA'I
CHOS KYIS MI NGOMS SHING, ,DON BZUNG RNAM PAR DBYE BA DANG, ,BLA
MA DAG LA YON DBUL BA, ,RTAG TU GUS PAR MDZAD DU GSOL, ,

'JIG RTEN RGYANG PHAN SOGS MI GDON, ,RTZOD PA'I DON GYI NGA RGYA
LA SPANG, ,RANG GI YON TAN MI BSNGAGS SHING, ,DGRA LA'ANG YON TAN
BRJOD PAR MDZOD, ,GNOD LA DBAB PAR MI BGYI ZHING, ,NGAN SEMS KYIS
NI GLENG MI BGYI, ,GZHAN RNAMS KYI DANG BDAG NYID KYI, ,'KHRUL PA

SO SOR BRTAG PAR BYA, ,NYES PA GANG GIS GZHAN DAG LA, ,MKHAS PAS
RTAG TU KHA BYA BA, ,DE NI RANG GIS YONGS SPANG ZHING, ,NUS PAS
GZHAN YANG BZLOG PAR MDZOD, ,GZHAN GYIS GNOD PA BGYIS PA LA,
,SNGON GYI LAS DGONGS KHRO MI BGYI, ,SDUG BSNGAL YANG 'BYUNG

MI 'GYUR BAR, ,RANG GI NYES PA MED PAR BGYI, ,LAN LA RE BA MA
MCHIS PAR, ,GZHAN DAG LA NI PHAN PAR MDZOD, ,SDUG BSNGAL GCIG PUS
GNAG BGYI ZHING, ,BDE BA SLONG DANG LHAN CIG SPYAD, ,LHA YI PHUN
SUM TSOGS PAS KYANG, ,KHENGS PA NYID DU MI BYA ZHING, ,YI DAGS

BZHIN DU DBUL BA YI, ,RGUD PAS KYANG NI ZHUM MI BGYI, ,BDEN PA
GANG GIS RANG DON LA, ,RGYAL SRID NYAMS PAR GYUR NA YANG, ,RANG
GI DON LA RTAG BRJOD CING, ,DE LAS GZHAN SMRA MI BGYI'O, ,JI SKAD
GSUNGS PA DE BZHIN DU, ,MDZAD PA'I BRTUL ZHUGS RTAG BRTEN MDZOD,
,DES

NA DPAL LDAN SA STENGS SU, ,TSAD MA YI NI DAM PAR 'GYUR, ,KHYOD
NI RTAG TU THAMS CAD LA, ,LEGS PAR BRTAGS TE MDZAD PA DANG, ,YANG
DAG JI BZHIN DON GZIGS PAS, ,GZHAN GYI DRING MI 'JOG PAR MDZOD,
,CHOS LAS RGYAL SRID BDE BA DANG, ,PHYOGS RNAMS KUN DU GRAGS

@117B PA YI; ,BLA RE RGYA CHEN 'BYUNG 'GYUR ZHING, ,BLON PO RNAMS
KYANG KUN DU 'DUN, ,'CHI BA'I RKYEN NI MANG BA STE, ,GSON PA YI
NI NYUNG ZAD CIG ,DE DAG NYID NI 'CHI BA YIN, ,DE BAS RTAG TU
CHOS MDZOD CIG ,'DI LTAR RTAG TU CHOS MDZAD NA, ,'JIG RTEN KUN
DANG BDAG NYID LA, ,NYAMS

BDER 'GYUR BA GANG LAGS PA, ,DE NYID RE ZHIG LTOG MO LAGS, ,CHOS
KYIS BDE BAR GNYID LOG CING, ,BDE BAR SANG PA DAG TU 'GYUR, ,NANG
GI BDAG NYID SKYON MED PAS, ,RMI LAM DAG KYANG BDE BA MTHONG,
,PHA MA SRI ZHU LHUR LEN DANG, ,RIGS KYI GTZO LA RIM GRO DANG,
,LONGS

SPYOD LEGS SPYOD BZOD GTONG DANG, ,TSIG 'JAM PHRA MA MED BDEN
PA'I, ,BRTUL ZHUGS RTZE GCIG BYAS PA DES, ,LHA YI DBANG PO NYID
THOB NAS, ,DA DUNG DU YANG LHA DBANG BGYID, ,DE BAS DE 'DRA'I
CHOS BSTEN MDZOD, ,RJE'U CHOS SUM BRGYA'I KHA ZAS DAG ,NYIN RE
DUS GSUM BYIN

BA BAS; ,BYAMS PA YUD TZAM THANG CIG GI ,BSOD NAMS DAG LA CHAR MI
PHOD, ,LHA MI BYAMS PAR 'GYUR BA DANG, ,DE DAG KYANG NI BSRUNG BA
DANG, ,YID BDE BA DANG BDE MANG DANG, ,DUG DANG MTSON GYIS GNOD
MED DANG, ,'BAD PA MED PAR DON THOB DANG, ,TSANGS PA'I 'JIG

RTEN SKYE 'GYUR TE, ,GAL TE GROL BAR MA GYUR KYANG, ,BYAMS CHOS
YON TAN BRGYAD 'THOB PO, ,SEMS CAN RNAMS NI BYANG CHUB TU, ,SEMS
BSKYED BCUG CING BRTAN BYAS NA, ,RI DBANG RGYAL PO LTAR BRTAN
ZHING, ,BYANG CHUB SEMS NI RTAG TU 'THOB, ,DAD PAS MI KHOM 'GRO
MI 'GYUR, ,

KHRIMS KYIS 'GRO BA BZANG POR 'GRO, ,STONG PA NYID LA GOMS PA
YIS, ,CHOS RNAMS KUN LA CHAGS MED 'THOB, ,G-YO MED PAS NI DRAN
LDAN 'THOB, ,SEMS PAR BYED PAS BLO GROS 'THOB, ,BKUR STI BYED PAS
DON RTOGS LDAN, ,CHOS SRUNG SHES RAB CAN DU 'GYUR, ,CHOS MNYAN PA
DANG

SBYIN PA DAG ,SGRIB PA MED PAR BYAS PA YIS, ,SANGS RGYAS RNAMS
DANG 'GROGS PA NYID, ,'DOD PA MYUR DU 'THOB PAR 'GYUR, ,MA CHAGS
PAS NI DON 'GRUB STE, ,SER SNA MED PAS LONGS SPYOD 'PHEL, ,NGA
RGYAL MED PAS GTZO BOR 'GYUR, ,CHOS LA BZOD PAS GZUNGS 'THOB PO,
,SNYING

@118A *, ,PO LNGA RNAMS BYIN PA DANG, ,'JIGS LA MI 'JIGS BYIN PA
YIS, ,BDUD RNAMS KUN GYIS MI TSUGS SHING, ,STOBS PO CHE YI MCHOG
TU 'GYUR, ,MCHOG RTEN MAR ME PHRENG BA DANG, ,MUN PA DAG TU SGRON
MA DANG, ,MAR ME 'BRU MAR BYIN PA YIS, ,LHA YI MIG NI 'THOB

PAR 'GYUR, ,MCHOD RTEN MCHOD PA ROL MO DANG, ,DRIL BU DAG NI PHUL
BA DANG, ,DUNG DANG RNGA NI RAB PHUL BAS, ,LHA YI RNA BA 'THOB
PAR 'GYUR, ,GZHAN GYI 'KHRUL PA MI GLENG ZHING, ,YAN LAG NYAMS PA
RNAMS MI BRJOD, ,SEMS NI RJES SU BSRUNGS PAS NA, ,GZHAN GYI SEMS
NI

SHES PA 'THOB, ,LHAM DANG BZHON PA BYIN PA DANG, ,NYAM CHUNG BKUR
BA BYAS BA DANG, ,BZHON PAS BLA MA BKUR BA YIS, ,MKHAS PAS RDZU
'PHRUL THOB PAR 'GYUR, ,CHOS KYI CHED DANG DE BZHIN DU, ,CHOS
GZHUNG DON DAG DRAN PA DANG, ,CHOS KYI SBYIN PA DRI MED PAS, ,TSE
RABS DRAN PA

'THOB PAR 'GYUR, ,DNGOS RNAMS NGO BO NYID MED PAR, ,YANG DAG JI
BZHIN YONGS SHES PAS, ,MNGON SHES DRUG BA ZAG PA KUN, ,ZAD PA
MCHOG NI 'THOB PAR 'GYUR, ,SEMS CAN THAMS CAD DGROL BA'I PHYIR,
,DE BZHIN NYID SHES MNYAM LDAN PA, ,SNYING RJES BRLAN PA BSGOMS

PA YIS; ,RNAM PA'I MCHOG LDAN RGYAL BAR 'GYUR, ,SMON LAM SNA
CHOGS DAG PA YIS, ,SANGS RGYAS ZHING NI DAG PAR 'GYUR, ,THUB
DBANG RIN CHEN PHUL BA YIS, ,MTHA' YAS 'OD NI RNAM PAR 'PHRO, ,DE
BAS DE LTAR LAS 'BRAS DAG ,MTHUN PAR MKHYEN MDZAD DON DU NI,
,'GRO

LA PHAN PA RTAG TU MDZOD, ,DE NYID KHYOD LA PHAN PA LAGS, ,RIN PO
CHE'I PHRENG BA LAS BYANG CHUB KYI TSOGS BSDUS PA ZHES BYA BA STE
LE'U GSUM PA'O,, ,,GANG PHYIR BZOD DAM MI BZOD PA, ,SHES PAR DKA'
PAS RGYAL PO NI, ,CHOS MIN RIGS PA MIN SPYOD KYANG, ,RJES

SU 'TSO BA PHAL CHER STOD, ,RE ZHIG GZHAN SU'ANG RUNG BA LA 'ANG,
,MI SNYAN PHAN PA BRJOD DGA' NA, ,SA CHEN MNGA' BA'I RGYAL KHYOD
LA, ,DGE SLONG BDAG LTA SMOS CI DGOS, ,KHYOD KYIS DGYES PA MDZAD
SLAD DANG, ,'GRO BA LA YANG BRTZE SLAD DU, ,KHYOD LA MI SNYAN
YANG SMAN PA, ,BDAG LTA

@118B GCIG PUS TE POR GSOL, ,BDEN 'JAM DON LDAN 'PHROD PA NI,
,BRTZE BAS DUS SU SLOB MA LA, ,BRJOD PAR BYA ZHES BCOM LDAN
GSUNG, ,DE LTA BAS NA DE SKAD BRJOD, ,BRTAN PA KHRO BA MED GYUR
PA, ,BDEN PA'I TSIG NI BSGRAGS PA NA, ,KHRUS BYED BZANG PO'I CHU
BZHIN DU, ,MNYAN 'OS NYAMS

SU LEN PAR BGYID, ,KHYOD LA BDAG GIS 'DI DANG NI, ,GZHAN DU PHAN
PA BRJOD BGYID PA, ,MKHYEN PAR MDZOD DE BDAG NYID DANG, ,GZHAN LA
SMAN PAR 'GYUR DE MDZOD, ,SLONG LA SNGON CHAD SBYIN BGYIS PAS,
,DON BRNYES GYUR NA MI SBYIN NA, ,BYAS MI GZO DANG CHAGS PA YIS,
,PHYI NAS DON RNAMS

'THOB MI 'GYUR, ,'JIG RTEN 'DI NI LAS BYED PA, ,BLA MED LAM
BRGYAGS KHYER MI BTUB, ,SLONG BA DMAN PA MA DRAN PAR, ,PHYI MA'I
TSE NA BRGYA 'GYUR TE, ,RTAG TU THUGS RJE CHEN PO DANG, ,MDZAD PA
RGYA CHEN LAS DGYES MDZOD, ,RGYA CHEN LAS LAS 'BRAS BU NI, ,THAMS
CAD RGYA CHEN 'BYUNG BAR 'GYUR, ,

RGYAL PO DMAN PA RNAMS KYIS NI, ,YID LA'ANG BSAMS PAR MA GYUR
PA'I, ,CHOS BZHIN DKON MCHOG GSUM GYI RTEN, ,GRAGS PA DPAL DANG
LDAN PA'I MDZOD, ,CHOS BZHIN GANG ZHIG KUN 'BYOR PA'I, ,RGYAL PO
BA SPU MI LDANG BA, ,SHI NA'ANG SNYAN BAR MI 'GYUR BAS, ,RGYAL PO
DE NI MA BYAS BLA, ,

RGYA RAB CHE PHYIR RGYA CHEN RNAMS, ,SNYEMS BRAL SPRO BA SKYED
BYED CING, ,DMAN RNAMS SPRO BA 'JOMS BYED PA, ,BDOG PA THAMS CAD
GTUGS TE MDZOD, ,KHYOD NI BDOG PA KUN BOR NAS, ,DBAD MED GA SHED
GSHEGS 'TSAL BAS, ,CHOS KYI SLAD DU SPYAD PA KUN, ,KHYOD KYI MDUN
DU 'DOR BA

NYID; ,MI DBANG SNGA MA'I BDOG PA KUN, ,SAR PA YIS NI DBANG GYUR
NA, ,SNGA MA'I CHOS SAM BDE BA 'AM, ,GRAGS PA DAG TU 'GYUR RAM
CI, ,NOR SPYAD PA YIS 'DI LA BDE, ,BYIN PAS GZHAN DU BDE BAR
'GYUR, ,MA SPYAD MA SBYIN CHUD ZOS PAS, ,SDUG BSNGAL 'BA' ZHIG GA
LA BDE, ,

'CHI KHAR BLON PO RJES NGAN CAN, ,GCES PAR MI 'DZIN RGYAL PO
GSAR, ,BYAMS PAR 'DOD PA RNAMS KYIS KYANG, ,DBANG MED BYAS PAS
SBYIN MI SPYOD, ,DE BAS RNAL GNAS MYUR DU NI, ,BDOG PA KUN GYIS
CHOS GZHI MDZOD, ,'CHI BDAG RKYEN GYI NANG GNAS PA, ,RLUNG DMAR
NANG 'DUG MAR

@119A *, ,ME BZHIN, ,SNGON GYI RGYAL POS CHOS KYI GZHI, ,LHA
KHANG LA SOGS GZHAN BGYIS PA, ,GANG DAG LAGS PA DE DAG KYANG,
,SNGA LUGS BZHIN DU SKYONG BAR MDZOD, ,DE DAG 'TSE MED DGE SPYOD
CING, ,BRTUL ZHUGS LA GNAS GLO BUR BYAMS, ,BDEN BZOD 'THAB

KROL MA MCHIS PA, ,RTAG TU BRTZON RNAMS SPYOD DU GSOL, ,LONG BA
NAD PA DMAN PA DANG, ,MGON MED SDUG PHONGS YAN LAG NYAMS, ,DE DAG
KYANG NI ZAS DANG SKOM, ,DGAG PA MED PAR SNYOMS THOB MDZOD, ,CHOS
LDAN DON DU MI GNYER BA, ,RGYAL PO GZHAN YUL GNAS RNAMS

LA'ANG; ,RJES SU GZUNG BAR BGYID PA DAG ,CI RIGS PA NI RAB TU
MDZOD, ,CHOS KYI GZHI NI THAMS CAD DU, ,CHOS 'KHOR SNA BOS MI
G-YEL BA, ,MI GZAN MKHAS SHING CHOS MTHUN PA, ,DE DAG RNAMS LA MI
GNOD SKOS, ,LUGS SHES CHOS DANG LDAN LA 'BYAR, ,GTZANG ZHING
SNYING NYE MI

SDANG BA; ,RIGS BZANG NGANG TSUL PHUN SUM TSOGS, ,BYAS PA GZO
BA'I BLON PO SKOS, ,GTONG PHOD MA CHAGS DPA' BA DANG, ,'JAM ZHING
RAN SPYOD BRTAN PA DANG, ,RTAG TU BAG NI YOD PA DANG, ,CHOS DANG
LDAN PA'I DMAG DPON SKOS, ,CHOS KYI DANG TSUL GTZANG LA GZO, ,DON
SHES

GTZUG LAG LA MKHAS PA, ,TSUL LDAN SNYOMS SHING NGANG 'JAM PA,
,RGAN RABS RNAMS NI SNA BOR SKOS, ,ZLA RE ZHING NI DE DAG LAS,
,NYID KYIS 'DU 'GOD KUN GSON TE, ,GSAN NAS CHOS KYI GZHI SOGS
KYI, ,DON KUN NYID KYIS BKA' STZOL CIG ,KHYOD KYI RGYAL SRID CHOS
DON DU, ,

GRAGS DON 'DOD SLAD MA LAGS NA, ,DE NI SHIN TU 'BRAS BUR BCAS,
,DE LAS GZHAN DU 'GYUR MA MCHIS, ,MI DBANG DA LTA 'JIG RTEN NA,
,PHAL CHER PHAN TSUN LTOR 'DZUD PAS, ,JI LTAR KHYOD KYIS RGYAL
SRID DANG, ,CHOS SU 'GYUR BA DE BZHIN GSON, ,SHES PAS RGAN ZHING
RIGS

BZANG BA, ,RIG PA SHES LA SDIG LA 'DZEM, ,NANG GSHIN DGOS PA
MTHONG 'GYUR BA, ,MANG PO RTAG TU KHYOD KYIS SOGS, ,CHAD PA GZUNG
DANG BRDEG LA SOGS, ,RIGS PA'ANG KHYOD KYIS MI BGYI STE, ,SNYING
RJES BRLAN PAR BGYIS NAS NI, ,RTAG TU RJES SU GZUNG BAR MDZOD,
,MI

@119B BZAD SDIG PA BYED PA YI, ,LUS CAN DAG NI THAMS CAD LA'ANG,
,RGYAL PO KHYOD KYIS RTAG PAR YANG, ,SNYING RJES PHAN SEMS KHO NA
SKYED, ,MI BZAD SDIG CAN GSOD BYED LA, ,KHYAD PAR DU YANG SNYING
RJE BGYI, ,BDAG NYID NYAMS PA DE BDAG NYID, ,BDAG NYID CHEN PO'I
SNYING RJE'I GNAS, ,

NYIN GCIG BZHIN NAM ZHAG LNGA BAR, ,NYAM CHUNG BTZON RNAMS GTONG
BAR MDZOD, ,LHAG MA RNAMS KYANG CI RIGS MDZOD, ,'GA' YANG MI
DGROL MIN PAR MDZOD, ,KHYOD NI 'GA' LA'ANG GTANG SEMS MED, ,DE
LAS SDOM PA MIN PA SKYE, ,SDOM PA MA YIN DE LAS NI, ,RGYUN MI
'CHAD

PAR SDIG PA SOGS, ,BTZON NI JI SRID MA BTANG BA, ,DE YI BAR DU
'DREG MKHAN DANG, ,KHRUS DANG BZA' DANG BTUNG BA DANG, ,SMAN DANG
LDAN PAS BDE BAR BGYI, ,SNOD MED PA YI BU DAG LA, ,SNOD DU RUNG
BAR BYA 'DOD LTAR, ,SNYING RJE YIS NI TSAR GCAD

BYA'I; ,SDANG BAS MA YIN NOR PHYIR MIN, ,RAB SDANG GSOD PAR BYED
PA'I MI, ,BRTAGS TE LEGS PAR SHES BGYIS NAS, ,MI GSAD GNOD PAR MI
BGYI BAR, ,YUL NAS BSKRAD PA DAG TU MDZOD, ,RANG DBANG YOD PAR
YUL KUN YANG, ,BYA MA RTA YI SPYAN GYIS GZIGS, ,RTAG TU BAG YOD

DRAN LDAN PAS, ,CHOS DANG MTHUN PA'I DON MDZOD CIG ,YON TAN GNAS
LA BDAG NYID KYIS, ,RAB SBYIN BKUR STI RIM GRO DAG ,RGYA CHE RJES
SU MTHUN SBYAR ZHING, ,LHAG MA RNAMS LA'ANG CI RIGS BGYI, ,RGYAL
PO'I LJON SHING BZOD GRIB CAN, ,BKUR STI'I ME TOG RGYAS GYUR
CING, ,

RAB SBYIN 'BRAS BU CHE LDAN LA, ,DMANGS KYI BYA RNAMS BSTEN PAR
'GYUR, ,RGYAL PO GTONG BA'I NGANG TSUL CAN, ,BRJID DANG LDAN NA
DGA' 'GYUR TE, ,SUG SMEL NA LE SHAM RTZUB PA'I, ,SHA KHA RA YI LA
DU BZHIN, ,DE LTAR RIGS PAS DPYAD NA NI, ,KHYOD KYI RGYAL SRID
'GOD MI

'GYUR; ,RIGS PA MA YIN MI 'GYUR ZHING, ,CHOS MIN MA YIN CHOS SU
'GYUR, ,RGYAL SRID 'JIG RTEN PHA ROL NAS, ,BSNAMS TE MA BYON
BSNAMS MI 'GYUR, ,CHOS KYIS SNYEMS PAS DE'I SLAD DU, ,CHOS MIN
KHYOD KYIS BGYI MI RIGS, ,'TSOG CHAS ZONG NI RGYAL SRID KYIS,
,SDUG

@120A *, ,BSNGAL 'TSOG CHAS BRGYUD PA DAG ,CI NAS BSGRUB PAR MI
'GYUR BAR, ,RGYAL PO DE LTAR NAN TAN MDZOD, ,'TSOG CHAS ZONG NI
RGYAL SRID KYIS, ,RGYAL SRID 'TSOG CHAS BRGYUD PA DAG ,RGYAL PO
CI NAS MNYES 'GYUR BA, ,DE LTA BUR NI NAN TAN MDZOD, ,GLING BZHI
PA

YI SA THOB KYANG, ,'KHOR LOS SGYUR BA'I BDE BA NI, ,LUS KYI DAG
DANG SEMS KYI STE, ,'DI GNYIS KHO NAR ZAD PAR 'DOD, ,LUS KYI TSOR
BA BDE BA NI, ,SDUG BSNGAL PHYIR NA BCOS MA TZAM, ,SEMS KYI 'DU
SHES RANG BZHIN TE, ,RTOG PAS BYAS PA KHO NAR ZAD, ,'JIG RTEN

BDE BAS BDOG PA KUN, ,SDUG BSNGAL PHYIR NI BCOS TZAM DANG, ,RTOG
PA TZAM NYID YIN DE'I PHYIR, ,DE NI DON DU DON MED DO, ,GLING
DANG YUL DANG GNAS DANG KHYIM, ,KHYOGS DANG STAN DANG GOS RNAMS
DANG, ,MAL CHA BZA' BTUNG GLANG PO RTA, ,BUD MED SPYAD BYA RE RER
ZAD, ,GANG TSE

GANG LA SEMS 'JUG PA, ,DE TSE DE YIS BDE ZHES GRAG ,LHAG MA YID
LA MI BYED PAS, ,DE TSE DON DU DON MED NYID, ,MIG LA SOGS PA'I
DBANG PO LDAS, ,YUL LNGA 'DZIN TSE GANG GI PHYIR, ,RTOG PAR MI
BYED DE YI PHYIR, ,DE TSE DE LA BDE BA MED, ,GANG TSE YUL NI GANG
DANG GANG, ,

DBANG PO GANG GIS SHES GYUR PA, ,DE TSE LHAG MAS LHAG MA MIN,
,GANG TSE DE PHYIR DON MED NYID, ,DBANG PO YIS NI MIG GYUR PA,
,'DAS PA'I YUL GYI RNAM PA LA, ,YID KYIS DMIGS NAS RTOGS PA NA,
,BDE'O SNYAM DU RLOM PAR BYED, ,'DI NI DBANG PO GCIG GIS NI, ,DON
GCIG SHES

PA GANG YIN PA, ,DE YANG DON MED PAR DON MED, ,DON YANG DE MED
PAR DON MED, ,JI LTAR PHA DANG MA DAG LA, ,BRTEN NAS BU NI 'BYUNG
BSHAD PA, ,DE BZHIN MIG DANG GZUGS BRTEN NAS, ,RNAM PAR SHES PA
'BYUNG BAR BSHAD, ,YUL NI 'DAS DANG MA 'ONGS RNAMS, ,DBAD PO DANG
BCAS

DON MED LA, ,DE GNYIS LAS THA DAD MED PHYIR, ,GANG DAG DA LTAR
YANG DON MED, ,JI LTAR MIG NI 'KHRUL PA YIS, ,MGAL MA'I 'KHOR LO
'JIG BYED PA, ,DE BZHIN DBANG PO RNAMS KYIS NI, ,DE LTA'I YUL DAG
'DZIN PAR BYED, ,DBANG PO RNAMS DANG DBANG DON RNAMS, ,'BYUNG

@120B BA RNAMS KYI RANG BZHIN 'DOD, ,'BYUNG BA SO SOR DON MED
PAS, ,'DI DAG DON DU DON MED DO, ,'BYUNG RNAMS SO SOR THA DAD NA,
,BUD SHING MED BA'I MER THAL 'GYUR, ,'DUS NA MTSAN NYID MED 'GYUR
TE, ,LHAG MA LA YANG DE LTAR NGES, ,DE LTAR 'BYUNG RNAMS RNAM
GNYIS SU'ANG, ,DON

MED PAS NA 'DUS DON MED, ,'DUS PA DON MED NYID KYI PHYIR, ,GZUGS
KYANG DON DU DON MED DO, ,RNAM SHES TSOR DANG 'DU SHES DANG, ,'DU
BYED RNAMS KYANG THAMS CAD DU, ,SO SOR BDAG NYID DON MED PHYIR,
,DAM PA'I DON DU DON MED DO, ,JI LTAR SDUG BSNGAL PHYIR BCOS LA,
,DON DU BDE

BAR NGA RGYAL BYED, ,DE BZHIN BDE 'JOMS 'BYUNG BA LA, ,SDUG
BSNGAL DU YANG NGA RGYAL BYED, ,DA LTAR NGO BO NYID MED PHYIR,
,BDE DANG PHRAD PA'I SRED PA DANG, ,SDUG BSNGAL BRAL BA'I SRED PA
SPONG, ,DE PHYIR DE LTAR MTHONG BA GROL, ,GANG GIS SEMS MTHONG
'GYUR ZHE NA, ,THA SNYAD DU NI

SEMS BRJOD DE, ,SEMS BYUNG MED PAR SEMS MI 'BYUNG, ,DON MED LHAN
CIG MI 'DOD DO, ,DE LTAR YANG DAG JI BZHIN DU, ,'GRO BA DON MED
SHES NAS NI, ,RGYU MED PA YI ME BZHIN DU, ,GNAS MED LEN MED MYA
NGAN 'DA', ,DE LTAR BYANG CHUB SEMS DPAS KYANG, ,MTHONG NAS

BYANG CHUB NGES PAR 'DOD, ,DE NI SNYING RJE 'BA' ZHIG GIS, ,BYANG
CHUB BAR DU SRID MTSAMS SBYOR, ,DE BZHIN GSHEGS PAS THEG CHEN
LAS, ,BYANG CHUB SEMS DPA'I TSOGS BSTAN NA, ,DE LA KUN DU RMONGS
PA DANG, ,RAB TU SDANG BAS SMOD PAR BYED, ,YON TAN SKYON DAG MI
SHES

PA'AM; ,YON TAN SKYON DU 'DU SHES PA'AM, ,YANG NA YON TAN SDANG
BA ZHIG ,THEG PA CHE LA SMOD BYED GRANG, ,GZHAN LA GNOD PA SKYON
DANG NI, ,GZHAN LA PHAN PA YON TAN DU, ,SHES NA THEG PA CHEN PO
LA, ,SMOD BYED YON TAN SDANG ZHES BRJOD, ,RANG GI DON LA MI LTA
ZHING, ,GZHAN

DON RO GCIG DGA' BA GANG, ,YON TAN 'BYUNG GNAS THEG CHEN TE, ,DES
NA DES SDANG BSREG PAR 'GYUR, ,DAD PA CAN NI BZUNG NYES PAS, ,CIG
SHOS SDANG ZHING KHROS PA YIS, ,DAD PA CAN YANG BSREG BSHAD NA,
,SDANG BAS PHYIR PHYOGS SMOS CI DGOS, ,DUG GIS DUG NI BSAL BYA

@121A *, ,BAR; ,JI LTAR SMAN DPYAD LAS BSHAD BZHIN, ,SDUG BSNGAL
GYIS KYANG MI PHAN PA, ,BSAL BAR BYA BA CI ZHIG 'GAL, ,CHOS RNAMS
SNGON DU YID 'GRO ZHING, ,YID NI GTZO BO ZHES GRAGS PAS, ,SDUG
BSNGAL GYIS KYANG PHAN YID KYIS, ,PHAN PAR BYED PA CIS MI

PHAN; ,MI BDE'ANG PHYIS RJES PHAN 'GYUR BA, ,BYA NA BDAG DANG
GZHAN DAG LA, ,BDE PHAN LTA ZHIG CI SMOS TE, ,CHOS 'DI GNA' YI
LUGS YIN NO, ,GAL TE BDE CHUNG YONGS BTANG BAS, ,BDE BA RGYA CHEN
MTHONG 'GYUR NA, ,BRTAN PAS BDE CHEN YANGS GZIGS LA, ,BDE BA
CHUNG DU

BTANG BAR MDZOD, ,GAL TE DE YANG MI BZOD NA, ,DES NA SMAN PA LA
SOGS PA, ,MI ZHIG SMAN NI SBYIN BYED PA, ,BCOM 'GYUR 'DI NI RTAD
MA YIN, ,GNOD PAR 'GYUR BA GANG YIN DE, ,LA LAR MKHAS PAS PHAN
PAR MTHONG, ,SPYIR BTANG DMIGS KYIS BSAL BA DAG ,BSTAN

BCOS DAG NI KUN LA BSNGAGS, ,THEG PA CHEN PO GANG ZHIG LAS,
,SNYING RJE SNGON BTANG SPYOD YUL DANG, ,YE SHES DRI MA MED BSHAD
PA, ,SEMS YOD SU ZHIG DE LA SMOD, ,SHIN TU RGYA CHE RAB ZAB LA,
,SGYID LUG BDAG NYID MA SBYANGS PAS, ,BDAG GZHAN DGRA RNAMS
RMONGS PA YIS, ,

'DI NI THEG PA CHE LA SMOD, ,SBYIN DANG TSUL KHRIMS BZOD BRTZON
'GRUS, ,BSAM GTAN SHES RAB SNYING RJE'I BDAG ,THEG CHEN YIN NA DE
YI PHYIR, ,'DI LA NYES BSHAD CI ZHIG YOD, ,TSUL KHRIMS SBYIN PAS
GZHAN GYI DON, ,BRTZON 'GRUS BZOD PAS BDAG NYID KYI, ,BSAM

GTAN SHES RAB THAR PA'I RGYU, ,THEG CHEN DON NI BSDUS PA YIN,
,BDAG DANG GZHAN PHAN THAR PA'I DON, ,MDOR SANGS RGYAS BSTAN DE
DAG NI, ,PHA ROL PHYIN DRUG KHO NA YIN, ,DE BAS 'DI NI SANGS
RGYAS BKA', ,BYANG CHUB LAM CHEN BSOD NAMS DANG, ,YE SHES RANG
BZHIN SANGS

RGYAS KYIS, ,GANG LAS BSTAN PA'I THEG CHEN DE, ,MI SHES LDONGS
RNAMS MI BZOD DO, ,YON TAN MKHA' LTAR BSAM YAS PAS, ,RGYAL PO'I
YON TAN BSAM YAS GSUNGS, ,GANG PHYIR SANGS RGYAS BDAG NYID CHE,
,THEG CHEN LAS BSHAD 'DIR BZOD KYI, ,'PHAGS PA

@121B SHA RADVA TI'I BUS, ,TSUL KHRIMS TZAM YANG MI SHES PAS,
,DES NA SANGS RGYAS BDAG NYID CHE, ,DE BSAM YAS PAR CI MI BZOD,
,THEG PA CHE LAS SKYE MED BSTAN, ,GZHAN GYI ZAD PA STONG PA NYID,
,ZAD DANG MI SKYE DON DU NI, ,GCIG PAS DE PHYIR BZOD PAR GYIS,
,STONG NYID

SANGS RGYAS CHE BDAG NYID, ,DE LTAR RIGS PAS RJES BLTAS NA, ,THEG
CHEN CIG SHOS LAS GSUNGS PA, ,MKHAS PA RNAMS LA CIS MI MNYAM, ,DE
BZHIN GSHEGS DGONGS GSUNGS PA RNAMS, ,SHES PAR BLA MIN DE YI
PHYIR, ,THEG GCIG THEG PA GSUM GSUNGS PAS, ,

BTANG SNYOMS KYIS NI BDAG BSRUNG BYA, ,BTANG SNYOMS KYIS NI SDIG
MI 'GYUR, ,SDANG BAS SDIG 'GYUR DGER MI 'GYUR, ,DE BAS THEG CHEN
ZHE SDANG BA, ,BDAG LEGS 'DOD PAS BYAR MI RIGS, ,NYAN THOS THEG
PA DE LAS NI, ,BYANG CHUB SEMS DPA'I

SMON LAM DANG, ,SPYOD PA YONGS BSNGO MA BSHAD DES, ,BYANG CHUB
SEMS DPAR GA LA 'GYUR, ,BYANG CHUB SEMS DPA'I BYANG CHUB PHYIR,
,BYIN RLABS SANGS RGYAS KYIS MA BSHAD, ,DON 'DI LA NI RGYAL BA
LAS, ,LHAG PA'I TSAD MA GZHAN SU YOD, ,BYIN RLABS 'PHAGS PA'I
BDEN DON DANG, ,

BYANG CHUB PHYOGS MTHUN LDAN PA YI, ,LAM NI NYAN THOS THUN MONG
LAS, ,SANGS RGYAS 'BRAS BU GANG GIS LHAG ,BYANG CHUB SPYOD LA
GNAS PA'I DON, ,MDO SDE LAS NI BKA' MA STZAL, ,THEG PA CHE LAS
BKA' STZAL PAS, ,DE PHYIR MKHAS PA RNAMS KYIS BZUNG, ,BRDA SPROD
PA DAG

JI LTA BUR, ,YE GE'I PHYI MO'ANG KLOG 'JUG LTAR, ,DE BZHIN SANGS
RGYAS GDUL BYA LA, ,JI TZAM BZOD PA'I CHOS STON TO, ,KHA CIG LAS
NI SDIG PA LAS, ,RNAM PAR BZLOG PHYIR CHOS STON TE, ,KHA CIG BSOD
NAMS 'GRUB BYA'I PHYIR, ,KHA CIG LA NI GNYIS BRTEN PA, ,KHA CIG

LA NI GNYIS MI BRTEN, ,ZAB MO KHU 'PHRIGS CAN 'JIGS PA, ,STONG
NYID SNYING RJE'I SNYING PO CAN, ,BYANG CHUB SGRUB PA KHA CIG LA,
,DE LTAR MKHAS PAS THEG CHEN LA, ,KHONG KHRO BA NI ZAD BYA ZHING,
,RDZOGS PA'I BYANG CHUB 'GRUB BYA'I PHYIR, ,LHAG PAR RAB TU DANG
BAR BYA, ,THEG PA CHE

@122A *, ,LA RAB DANG ZHING, ,DE LAS BSHAD PA SPYAD PA YIS, ,BLA
MED BYANG CHUB THOB 'GYUR ZHING, ,BDE BA KUN KYANG ZHAR LA 'GRUB,
DER NI SBYIN DANG TSUL KHRIMS DANG, ,BZOD PA'I CHOS NI KHYAD PAR
DU, ,KHYIM PA LA BSHAD SNYING RJE YI, ,SNYING PO CAN

DE BSTAN GOMS MDZOD, ,'ON TE 'JIG RTEN MI SRUN PHYIR, ,CHOS KYI
RGYAL SRID BGYID DKA' NA, ,DES NA CHOS DANG GRAGS DON DU, ,KHYOD
KYIS RAB TU BYUNG THOB MDZAD RIGS, ,RIN PO CHE'I PHRENG BA LAS
RGYAL PO'I TSUL BSTAN PA STE LE'U BZHI PA'O,, ,,DE NAS

RAB TU BYUNG BA YIS, ,DANG POR BSLAB LA RAB GUS BYA, ,SO SOR THAR
PA 'DUL BCAS DANG, ,MANG THOS DON GTAN DBAB LA BSGRIM, ,DE NAS
NYES PA PHRAN TSEGS SHES, ,NYES PA'I GZHI RNAMS SPANG BAR BYA,
,LDA BCU RTZA BDUN BSGRAGS PA RNAMS, ,'BAD DE NGES

PAR BRTAG PAR BYA, ,KHRO BA SEMS KYI 'KHRUGS PA STE, ,DE DANG
RJES 'BREL KHON DU 'DZIN, ,'CHAB PA SDIG PA 'CHAB PA STE, ,'TSIG
PA SDIG LA ZHEN PA'O, ,G-YO NI SHIN TU SLU BA STE, ,SGYU NI SEMS
RGYUD GYA GYU LA, ,PHRAG DOG GZHAN GYI YON TAN GDUNG, ,SER SNA
GTONG

BAS 'JIGS PA NYID, ,NGO TSA MED DANG KHREL MED PA, ,RANG DANG
GZHAN LA MI 'DZEM PA'O, ,KHENGS PA 'DUD PAR MI BYED PA, ,NYES
RTZOM KHROS PAS BSLAD PA'O, ,RGYAGS PA DREGS PA BAG MED PA, ,DGE
BA RNAMS LA MI SBYOR BA'O, ,NGA RGYAL RNAM PA BDUN YIN TE, ,DE NI

RAB TU PHYE STE BSHAD, ,DE LA MNGON PAR RLOM BYED PA, ,DMAN PA
DMAN ZHING MNYAM DANG MNYAM, ,MNYAM PAS LHAG PA MNYAM SNYAM PA,
,BDAG NYID NGA RGYAL ZHES PA'O, ,CHOS GANG BDAG NYID KHYAD 'PHAGS
DANG, ,MNYAM PAR RLOM PA GANG YIN DE, ,LHAG PA'I NGA RGYAL

KHYAD 'PHAGS PAS, ,KHYAD PAR 'PHAGS PAR RLOM PA GANG, ,SHIN TU
MTHO BAS MTHO SNYAM PA, ,NGA RGYAL LAS KYANG NGA RGYAL TE, ,'BRAS
KYI STENG DU PHOL MIG DAG ,BYUNG BA BZHIN DU THU BA YIN, ,NYE BAR
LEN PA ZHES BYA BA, ,LNGA PO STONG PA DE DAG LA, ,RMONGS PAS NGA

@122B SNYAM 'DZIN PA GANG, ,DE NI NGA'O SNYAM PAR BSHAD, ,'BRAS
MA THOB PAR THOB SNYAM PA, ,GANG YIN MNGON PA'I NGA RGYAL TE,
,SDIG LAS BYED LA BSTOD PA NI, ,MKHAS PAS LOG PA'I NGA RGYAL
RTOGS, ,BDAG DGOS MED PA NYID DO ZHES, ,BDAG NYID SMOD PA GANG
YIN DES, ,DMAN

PA'I NGA RGYAL ZHES BYA STE, ,DE DAG MDOR BDUN BSHAD PA'O, ,TSUL
'CHOS RNYED DANG BKUR STI'I PHYIR, ,DBANG PO SDOM PAR BYED PA
STE, ,KHA GSAG RNYED DANG BKUR STI'I PHYIR, ,TSIG 'JAM SNGAR NI
SMRA BA'O, ,GZHOGS SLONG DE NI THOB BYA'I PHYIR, ,GZHAN GYI RDZAS
LA BSNGAGS BYED PA'O, ,

THOB KYIS 'JAL BA RNYED PA'I PHYIR, ,MNGON SUM GZHAN LA SMOD BYED
PA, ,RNYED PAS RNYED PA RNAM 'DOD PA, ,SNGAR THOB PA LA BSNGAGS
BYED PA'O, ,SKYON ZLOS GZHAN GYI 'KHRUL GYUR PA, ,DE DANG DE NI
GANG ZLOS PA'O, ,SBUNGS MED SO SOR MA BRTAGS PAR, ,NAD LAS GYUR
PA'I SLONG

BA'AM; ,BDAG GI YO BYAD NGAN PA LA, ,CHAGS NGAN LE LO CAN GYI
YIN, ,THA DAD 'DU SHES 'DU SHES GANG, ,CHAGS SDANG MUN GYIS
BSGRIBS PA'O, ,YID LA MI BYED GANG YIN DE, ,SEMS LA LTA BA MED
PAR BSHAD, ,MTHUN PAR BYA BA RNAMS LA NI, ,LE LOS BKUR STI NYAMS

PA GANG; ,BLA MAR BCOS LDAN TSUL MIN TE, ,SKYE BO NGAN PA YIN PAR
'DOD, ,ZHEN PAS KUN NAS DKRIS PA CHUNG, ,'DOD PA'I 'DOD CHAGS LAS
BYUNG BA'O, ,YONGS ZHEN 'DOD PA LAS BYUNG BA'I, ,KUN NAS DKRIS PA
CHE RAB YIN, ,CHAGS PA RANG GI RDZAS LA NI, ,CHAGS PAS

'DOD CHAGS LDAN PA'I YID, ,GZHAN GYI RDZAS LA ZHEN PA NI, ,MI
RIGS CHAGS PA ZHES BYA'O, ,SPANG BYA BUD MED CHAGS STON PA,
,CHAGS PA MA YIN 'DOD CHAGS SO, ,SDIG 'DOD YON TAN MED BZHIN DU,
,YON TAN LDAN PAR TSUL 'CHOS PA'O, ,'DOD CHEN SHIN TU BRKAM

PA STE; ,CHOG SHES DPAL LAS 'DA' BA'O, ,THOB 'DOD BDAG NYID CI
NAS KYANG, ,YON TAN YANG DAG LDAN SHES 'DOD, ,MI BZOD GNOD PA
BYED PA DANG, ,SDUG BSNGAL DAG KYANG MI BZOD PA'O, ,TSUL MED SLOB
DPON BLA MA YI, ,BYA BA RNAMS LA MA GUS PA'O, ,BKA'

@123A *, ,BLO BDE BA MA YIN GANG, ,CHOS MTHUN TSIG SMRAS MA GUS
PA'O, ,NYE DU DANG 'BREL RNAM RTOG NI, ,NYE DU LA BYAMS CHAGS
PA'O, ,DE BZHIN YUL SRED DE DON DU, ,DE YI YON TAN BRJOD PA'O,
,DE BZHIN MI 'CHI RTOGS PA GANG, ,'CHI BA'I 'JIGS

PAS MI DOGS PA'O, ,RJES RNAM RIG DANG LDAN RTOG NI, ,BDAG NYID CI
NAS GZHAN DAG GI ,YON TAN BDOG PA'I RNAM PA YIS, ,BLA MAR BYED
PAR 'GYUR SNYAM PA'O, ,GZHAN RJES CHAGS DANG LDAN PA YI, ,RNAM
RTOG GANG YIN GZHAN DAG LA, ,CHAGS DANG GNOD SEMS REG

PA YIS; ,PHAN DANG MI PHAN RNAMS SEMS PA'O, ,MI DGA' BRTAN PA MED
PA YI, ,PHRAG DOG RNYOGS PA'I YID YIN NO, ,SNYAM PA BRTZON PA MED
PA'I LUS, ,SGYID LUG DON NI NYES PA YIN, ,'GYUR BA NYON MONGS
DBANG GIS NI, ,LUS DANG KHA DOG 'GYUR BA'O, ,ZAS MI

'DOD PA BZA' DRAGS PAS, ,LUS MI BDE BA YIN PAR BSHAD, ,SEMS NI
SHIN TU DMA' BA NYID, ,SEMS ZHUM YIN PA NYID DU BSTAN, ,'DOD 'DUN
YON TAN LNGA DAG PA, ,'DOD PA DON DU GNYER BA NYID, ,GNOD SEMS
DAG DANG GROGS DANG DGRA'I, ,PHYOGS LA DUS

GSUM DON MIN PA, ,GNOD BYAS GNOD PA GNOD DOGS PHYOGS, ,DOGS PA'I
GZHAN LA GNOD PA'I SEMS, ,RGYU DGU LAS NI BYUNG BA YIN, ,LUS SEMS
LCI PHYIR LAS BRAL BA, ,GANG YIN PA NI RMI BA'O, ,GNYID NI GNYID
NYID RGOD PA NI, ,LUS SEMS RAB TU MA ZHI BA'O, ,

'GYOD PA NGAN PAR BYAS LA 'GYOD, ,PHYIS GDUNG BA LAS BYUNG BA'O,
,BDEN DANG DKON MCHOG GSUM STZOGS LA, ,BLO RNAM GNYIS NI THE TSOM
MO, ,DE DAG BYANG CHUB SEMS DPAS SPANG, ,SDOM BRTZON CAN GYIS
LHAG PAR SPANG, ,NYES PA DE RNAMS DANG BRAL BA, ,YON TAN RNAMS

LA BDE BLAG BSTEN, ,DE LA BYANG CHUB SEMS DPA' YI, ,YON TAN MDOR
BSTAN BYA BA NI, ,SBYIN DANG TSUL KHRIMS BZOD BRTZON 'GRUS, ,BSAM
GTAN SHES RAB SNYING BRTZE SOGS, ,SBYIN PA RANG NOR YONGS GTONG
BA, ,TSUL KHRIMS GZHAN PHAN BYA BA'O, ,BZOD PA KHRO BA SPANGS BA

@123B STE; ,BRTZON 'GRUS DGE LA SPRO BA NYID, ,BSAM GTAN RTZE
GCIG NYON MONGS MED, ,SHES RAB BDEN DON GTAN LA 'BEBS, ,SNYING
BRTZES SEMS CAN THAMS CAD LA, ,SNYING RJE RO GCIG BLO GROS SO,
,SBYIN PAS LONGS SPYOD KHRIMS KYIS BDE, ,BZOD PAS MDANGS LDAN

BRTZON PAS BRJID, ,BSAM GTAN GYIS ZHI BLO YIS GROL, ,SNYING BRTZE
BAS NI DON KUN 'GRUB, ,BDUN PO 'DI DAG MA LUS PAR, ,CIG CAR PHA
ROL PHYIN PA YIS, ,YE SHES BSAM GYIS MI KHYAB YUL, ,'JIG RTEN
MGON PO NYID THOB 'GYUR, ,JI LTAR NYAN THOS THEG PA

LA; ,NYAN THOS SA NI BRGYAD BSHAD PA, ,DE BZHIN THEG PA CHEN PO
LA, ,BYANG CHUB SEMS DPA'I SA BCU'O, ,DE DAG DANG POR RAB DGA'
BA, ,BYANG CHUB SEMS DPA' DGA' BYED PHYIR, ,KUN DU SBYOR BA GSUM
SPANGS SHING, ,DE BZHIN GSHEGS PA'I RIGS SKYES PHYIR, ,

DE YI RNAM PAR SMIN PAS NA, ,SBYIN PA'I PHA ROL PHYIN MCHOG
'GYUR, ,'JIG RTEN KHAMS NI BRGYA G-YO ZHING, ,'DZAM GLING DBANG
PHYUG CHEN POR 'GYUR, ,GNYIS PA DRI MA MED CES BYA, ,LUS DANG
NGAG DANG SEMS KYI LAS, ,BCU CHAR DRI MA MED PA'I PHYIR, ,NGANG
GIS DE

DAG LA GNAS PHYIR, ,DE YI RNAM PAR SMIN PAS NA, ,TSUL KHRIMS PHA
ROL PHYIN MCHOG 'GYUR, ,DPAL LDAN RIN CHEN BDUN GYI BDAG ,'GRO
PHAN 'KHOR LOS SGYUR BAR 'GYUR, ,SEMS CAN RNAMS KYI 'CHAL BA'I
KHRIMS, ,SPONG BAR BYED LA MKHAS PAR 'GYUR, ,

SA GSUM PA NI 'OD BYED PA, ,YE SHES ZHI BA'I 'OD 'BYUNG PHYIR,
,BSAM GTAN MNGON SHES SKYE BA DANG, ,'DOD CHAGS ZHE SDANG YONGS
ZAD PHYIR, ,DE YI RNAM PAR SMIN PAS NI, ,BZOD DANG BRTZON 'GRUS
LHAG PAR SPYOD, ,LHA YI DBANG CHEN MKHAS PA STE, ,'DOD PA'I

'DOD CHAGS ZLOG PA YIN, ,BZHI PA 'OD 'PHRO CAN ZHES BYA, ,YANG
DAG YE SHES 'OD 'BYUNG PHYIR, ,BYANG CHUB PHYOGS MTHUN MA LUS PA,
,KHYAD PAR DU NI BSGOMS PA YIS, ,DE YI RNAM PAR SMIN PAS NI, ,RAB
'THAB BRAL GNAS LHA RGYAL 'GYUR, ,'JIG TSOGS LTA BA

@124A *, ,RAB BYUNG BA, ,KUN NAS 'JOMS BYED MKHAS PA YIN, ,LNGA
PA SHIN TU SBYANG DKA' BDUD, ,KUN GYIS SHIN TU THUB DKA'I PHYIR,
,'PHAGS PA'I BDEN SOGS PHRA MO'I DON, ,SHES LA MKHAS PA 'BYUNG
BA'I PHYIR, ,DE YI RNAM PAR SMIN PAS NI, ,DGA' LDAN GNAS

KYI LHA RGYAL 'GYUR, ,MU STEGS BYED PA THAMS CAD KYI, ,NYON MONGS
LTA GNAS ZLOG BYED PA'O, ,DRUG LA MNGON PHYOGS SHES BYA STE,
,SANGS RGYAS CHOS LA MNGON PHYOGS PHYIR, ,ZHI GNAS LHAG MTHONG
GOMS PA YIS, ,'GOG PA THOB PAS RGYAS PA'I PHYIR, ,DE YI RNAM PAR
SMIN

PAS NI; ,LHA YI RGYAL PO RAB 'PHRUL 'GYUR, ,NYAN THOS RNAMS KYIS
MI 'PHROGS PA, ,LHAG PA'I NGA RGYAL CAN ZHI BYED, ,BDUN PA RING
DU SONG BA STE, ,GRANGS NI RING DU SONG LDAN PHYIR, ,GANG PHYIR
SKAD CIG SKAD CIG LA, ,DER NI 'GOG LA SNYOMS PAR 'JUG ,DE

YI RNAM PAR SMIN PAS NI, ,DBANG SGYUR LHA YI BDAG POR 'GYUR,
,'PHAGS PA'I BDEN MNGON RTOGS SHES PA'I, ,SLOB DPON KHYU MCHOG
CHEN POR 'GYUR, ,DE BZHIN BRGYAD PA GZHON NU'I SA, ,MI G-YO BA DE
MI RTOG PHYIR, ,MI G-YO DE BZHIN LUS DANG NI, ,DAG SEMS SPYOD YUL

BSAM MI KHYAB, ,DE YI RNAM PAR SMIN PAS NI, ,STONG GI BDAG PO'I
TSANGS PAR 'GYUR, ,DGRA BCOM RANG SANGS RGYAS SOGS KYIS, ,DON
GTAN 'BEBS LA 'PHROGS PA MED, ,SA DGU PA NI LEGS PA YI, ,BLO GROS
ZHES BYA RGYAL TSAB BZHIN, ,GANG PHYIR SO SO YANG DAG

RIG ,THOB PAS 'DI LA BLO GROS BZANG, ,DE YI RNAM PAR SMIN PAS NI,
,STONG GNYIS BDAG PO TSANGS PAR 'GYUR, ,SEMS CAN BSAM PA DRIS PA
LA, ,DGRA BCOM SOGS KYIS 'PHROGS PA MED, ,BCU PA CHOS KYI SPRIN
YIN TE, ,DAM PA CHOS KYI CHAR 'BEBS PHYIR, ,BYANG CHUB SEMS

DPA' SANGS RGYAS KYIS, ,'OD ZER DAG GIS DBANG BSKUR PHYIR, ,DE YI
RNAM PAR SMIN PAS NA, ,GNAS GTZANG LHA YI BDAG POR 'GYUR, ,BSAM
YAS YE SHES YUL GYI BDAG ,DBANG PHYUG CHEN PO MCHOG YIN NO, ,DE
LTAR BCU PO DE DAG NI, ,BYANG CHUB SEMS DPA'I SA BCUR BSGRAGS, ,

@124B SANGS RGYAS RNAMS KYI SA GZHAN TE, ,RNAM PA KUN DU GZHAL
YAS PAR, ,RGYA CHE DE NI STOBS BCU DANG, ,LDAN PA YIN PA TZAM
ZHIG BRJOD, ,DE YI STOBS NI RE RE YANG, ,'GRO BA KUN BZHIN DPAG
TU MED, ,SANGS RGYAS RNAMS KYI TSAD MED NYID, ,PHYOGS RNAMS KUN
GYI NAM MKHA' DANG, ,

SA CHU ME RLUNG JI LTA BA, ,DE TZAM ZHIG TU BRJOD PA BAS, ,GAL TE
RGYU NI DE TZAM DU, ,TSAD MED NYID DU MA MTHONG NA, ,SANGS RGYAS
RNAMS KYI TSAD MED PA, ,DE LA YID CHES MI 'GYUR BAS, ,DE PHYIR
SKU GZUGS MCHOD RTEN GYI, ,SPYAN SNGA 'AM YANG NA GZHAN YANG
RUNG, ,TSIGS SU BCAD PA

NYI SHU 'DI, ,NYIN GCIG BZHIN YANG DUS GSUM BRJOD, ,SANGS RGYAS
CHOS DANG DGE 'DUN DANG, ,BYANG CHUB SEMS DPA' RNAMS LA YANG,
,RNAM KUN BTUD DE SKYABS MCHIS NAS, ,MCHOD 'OS RNAMS LA PHYAG
'TSAL LO, ,SDIG PA LAS NI LDOG BGYID CING, ,BSOD NAMS THAMS

CAD YONGS SU BZUNG, ,LUS CAN KUN GYI BSOD NAMS DAG ,KUN LA RJES
SU YI RANG NGO, ,BDAG NI SPYI BTUD THAL SBYAR TE, ,CHOS KYI 'KHOR
LO BSKOR SLAD DANG, ,'GRO GNAS BAR DU BZHUGS SLAD DU, ,RDZOGS
PA'I SANGS RGYAS RNAMS LA GSOL, ,DE LTAR BGYIS PA'I

BSOD NAMS DANG, ,BDAG GIS BGYIS DANG MA BGYIS GANG, ,DES NI SEMS
CAN THAMS CAD KYANG, ,BLA MED BYANG CHUB SEMS LDAN SHOG ,SEMS CAN
THAMS CAD DRI MED DBANG, ,YONGS RDZOGS MI KHOM KUN 'DAS SHING,
,SPYOD PA RANG DBANG YOD PA DANG, ,'TSO BA BZANG DANG

LDAN PAR SHOG ,LUS CAN DAG NI THAMS CAD KYANG, ,LAG NA RIN CHEN
NYID LDAN ZHING, ,YO BYAD THAMS CAD MTHA' YAS PA, ,'KHOR BA SRID
DU MI ZAD SHOG ,BUD MED THAMS CAD DUS KUN DU, ,SKYES MCHOG NYID
DU 'GYUR BAR SHOG ,LUS CAN THAMS CAD RIG PA DANG, ,RKANG PAR

LDAN PA NYID DU SHOG ,LUS CAN KHA DOG LDAN PA DANG, ,GZUGS BZANG
GZI BRJID CHE BA DANG, ,BLTA NA SDUG CING NAD MED DANG, ,STOBS
CAN TSE DANG LDAN PAR SHOG ,THAMS CAD THABS LA MKHAS GYUR TE,
,SDUG BSNGAL KUN LAS THAR PA DANG, ,DKON MCHOG GSUM LA GZHOL

@125A *, ,BA DANG; ,SANGS RGYAS CHOS NOR CHE LDAN SHOG ,BYAMS
DANG SNYING RJE DGA' BA DANG, ,NYON MONGS BTANG SNYOMS GNAS PA
DANG, ,SBYIN DANG TSUL KHRIMS BZOD BRTZON 'GRUS, ,BSAM GTAN SHES
RAB KYIS BRGYAN CING, ,TSOGS RNAMS THAMS CAD YONGS

RDZOGS TE, ,MTSAN DANG DPE BYAD GSAL BA DANG, ,BSAM GYIS MI KHYAB
SA BCU DAG ,RGYUN MI 'CHAD PAR BGROD PAR SHOG ,BDAG KYANG YON TAN
DE DAG DANG, ,GZHAN KUN GYIS KYANG BRGYAN LDAN TE, ,NYES PA KUN
LAS GROL BA DANG, ,SEMS CAN KUN MCHOG

BYAMS PA DANG, ,SEMS CAN KUN YID RE BA YI, ,DGE BA THAMS CAD
RDZOGS BGYID CING, ,RTAG TU LUS CAN THAMS CAD KYI, ,SDUG BSNGAL
SEL BAR BGYID PAR SHOG ,'JIG RTEN KUN NA SKYE BO GANG, ,SU DAG
'JIGS PAS SKYE BO KUN, ,BDAG GI MING TZAM THOS

PAS KYANG, ,SHIN TU 'JIGS PA MED PAR SHOG ,BDAG NI MTHONG DANG
DRAN PA DANG, ,MING TZAM THOS PAS SKYE BO RNAMS, ,RAB DANG 'KHRUG
MED RNAL MA DANG, ,RDZOGS PA'I BYANG CHUB NGES PA DANG, ,TSE RABS
KUN DU RJES 'BRANG BA'I, ,MNGON SHES LNGA PO THOB PAR SHOG ,

SEMS CAN KUN LA RNAM KUN DU, ,RTAG TU PHAN BDE BGYID PAR SHOG
,'JIG RTEN KUN LA SKYE BO GANG, ,SDIG PA BYED PAR 'DOD GYUR PA,
,DE DAG THAMS CAD GNOD MED PAR, ,RTAG TU CIG CAR ZLOG GYUR CIG
,SA DANG CHU DANG ME DANG RLUNG, ,SMAN DANG DGON PA'I SHING BZHIN

DU; ,RTAG TU SANGS RGYAS THAMS CAD KYIS, ,RANG DGAR DGAG MED
SPYOD PAR SHOG ,SEMS CAN RNAMS LA SROG BZHIN PHANGS, ,BDAG LAS DE
DAG CHES PHANGS SHOG ,BDAG LA DE DAG SDIG SMIN CING, ,BDAG DGE MA
LUS DER SMIN SHOG ,JI SRID SEMS CAN

'GA' ZHIG KYANG, ,GANG DU MA GROL DE SRID DU, ,DE PHYIR BLA NA
MED PA YI, ,BYANG CHUB THOB KYANG GNAS GYUR CIG ,DE LTAR BRJOD
PA'I BSOD NAMS GANG, ,GAL TE DE NI GZUGS CAN GYUR, ,GANG G'A'I
BYE MA SNYED KYI NI, ,'JIG RTEN KHAMS SU SHONG MI 'GYUR, ,DE NI

@125B BCOM LDAN 'DAS KYIS GSUNGS, ,GTAN TSIGS KYANG NI 'DI LA
SNANG, ,SEMS CAN KHAMS NI TSAD MED LA, ,PHAN 'DOD DE NI DE
'DRA'O, ,DE LTAR BDAG GIS KHYOD LA NI, ,MDOR BSDUS CHOS BSHAD
GANG YIN DE, ,KHYOD LA JI LTAR RTAG TU SKU, ,PHANGS PA BZHIN DU
PHANGS

PAR MDZOD, ,GANG LA CHOS DE PHANGS GYUR PA, ,DE LA DON DU BDAG
LUS PHANGS, ,PHANGS LA PHAN PA BYA DGOS NA, ,DE NI CHOS KYI BYED
PAR 'GYUR, ,DE BAS CHOS NI BDAG BZHIN BSTEN, ,CHOS BZHIN DU NI
BSGRUB PA DANG, ,SGRUB PA BZHIN DU SHES RAB DANG, ,SHES RAB

BZHIN DU MKHAS PA BSTEN, ,GTZANG ZHING BYAMS LA BLO LDAN PA,
,PHEBS PAS PHAN PA SMRA BA LA, ,GANG ZHIG BDAG NGAN DOGS BYED PA,
,DE NI RANG DON CHUD KYANG GSON, ,GTZANG ZHING BYAMS LA BLO LDAN
PA, ,SPOBS LA PHAN PAR SMRA BA LA, ,BDAG NI MGON DANG BCAS 'GYUR
ZHES, ,

MI DBANG BDAG THUL THUGS DAM MDZOD, ,DGE BA'I BSHES GNYEN DE DAG
GI ,MTSAN NYID MDOR BSDUS MKHYEN PAR MDZOD, ,CHOG SHES SNYING RJE
TSUL KHRIMS LDAN, ,NYON MONGS SEL BA'I SHES RAB CAN, ,DE DAG GIS
NI KHYOD BSTEN NA, ,KHYOD KYIS MKHYEN GYI GUS PAR MDZOD, ,

LUGS NI PHUN SUM TSOGS PA 'DIS, ,GRUB PA YI NI MCHOG THOB 'GYUR,
,BDEN DANG SEMS CAN 'JAM SMRA ZHING, ,BDE BA'I NGANG TSUL BSNYEN
DKA' BA, ,TSUL LDAN KHYAD DU GSOD MI 'DOD, ,RANG DBANG LEGS PAR
SMRA BAR MDZOD, ,LEGS BTUL BAG LA NYAL GTONG DANG, ,BRJID

BAG LDAN ZHING SEMS ZHI BA, ,RGOD PA MED CING MTHA' MI RING,
,G-YO BA MED DANG NGES PAR MDZOD, ,ZLA BA NYA BZHIN NGES PA DANG,
,STON GYI NYA BZHIN GZI LDAN DANG, ,RGYA MTSO BZHIN DU ZAB PA
DANG, ,RI RAB BZHIN DU CHES BRTAN MDZOD, ,NYES PA KUN LAS RNAM
GROL ZHING, ,YON TAN

KUN GYIS BRGYAN GYUR TE, ,SEMS CAN KUN GYI NYER 'TSO DANG, ,THAMS
CAD MKHYEN PA NYID DU MDZOD, ,CHOS 'DI RGYAL PO 'BA' ZHIG LA,
,BSTAN PA KHO NAR MA BAS KYI, ,SEMS CAN GZHAN LA'ANG CI RIGS PAR,
,PHAN PAR 'DOD PAS BSTAN PA LAGS, ,BDAG DANG GZHAN RNAMS

@126A *, ,YANG DAG PAR, ,RDZOGS PA'I SANGS RGYAS 'GRUB BGYI SLAD,
,RGYAL PO GTAM DU BGYI BA NI, ,GDUGS RE ZHING YANG BSAM PA'I
RIGS, ,TSUL KHRIMS SKYE BO BLA MA MCHOG BKUR BZOD DANG DE BZHIN
PHRAG DOG MED, ,SAR SNA DANG BRAL RE BA MED PAR BYAS NAS

GZHAN DON NOR CAN DANG, ,PHONGS PAR GYUR LA PHAN BYED MCHOG DANG
MCHOG MIN YONGS BZUNG DOR BA DANG, ,DON CHOS YONGS BZUNG BYANG
CHUB DON PHYIR GNYER BA RNAMS KYIS RTAG TU BYA, ,RIN PO CHE'I
PHRENG BA LAS BYANG CHUB SEMS DPA'I SPYOD PA'I LE'U STE LNGA
PA'O,, ,,RGYAL

PO LA GTAM BYA BA RIN PO CHE'I PHRENG BA ZHES BYA BA SLOB DPON
CHEN PO 'PHAGS PA KLU SGRUB KYIS MDZAD PA RDZOGS SO,, ,,RGYA GAR
GYI MKHAN PO DZNY'A NA GARBHA DANG, BOD KYI LO TZ'A BA DGE SLONG
KLU'I RGYAL MTSAN GYIS BSGYUR CING ZHUS TE GTAN LA PHAB PA'O,
,SLAD KYIS RGYA GAR GYI MKHAN PO KA

NA KA WA RMA DANG, BOD KYI LO TZ'A BA PA TSAB NYI MA GRAGS KYIS
RGYA DPE GSUM LA GTUGS NAS LEGS PAR BCOS PA'O,,