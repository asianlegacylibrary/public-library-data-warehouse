@176A #, ,RGYA GAR SKAD DU, A'ARYA BADZRA
BI D'A RA nA N'A MA DH'A RA n'I t'I K'A RATNA BHA SVA RA N'A MA,
BOD SKAD DU, 'PHAGS PA RDO RJE RNAM PAR 'JOMS PA ZHES BYA BA'I
GZUNGS KYI RGYA CHER 'GREL PA RIN PO CHE GSAL BA ZHES BYA BA, RDO
RJE RNAM PAR

'JOMS PA LA PHYAG 'TSAL LO, ,'PHAGS PA 'JAM DPAL GSUNG GI DBANG
PHYUG LA PHYAG 'TSAL LO, ,DON DAM DBYINGS NYID MNYAM MED CHOS SKU
MCHOG TU GSANG BA'I BDAG ,SANGS RGYAS BYANG CHUB SEMS DPA' LA
SOGS BSKYED MDZAD RDO RJE'I SKU, ,SNA TSOGS DON RNAMS

@176B 'BYOR PA SKU GSUM YE SHES BDAG GYUR PA'I, ,'JAM DPAL GSUNG
GI DBANG PHYUG LA NI SPYI BOS RAB TU 'DUD, ,RDO RJES THAMS CAD
'JOMS MDZAD CING, ,KHYAD PAR GDUG PA KUN 'DUL PHYIR, ,RDO RJE'I
SKUR GNAS RNAM 'JOMS DANG, ,BLA MA GZHON NU'I SNGA LA BSTOD,
,SANGS

RGYAS KUN GYIS GSUNGS PA YI, ,DON GRUB RDO RJE RNAM 'JOMS NI,
,BLA MA LHAS NI BYIN BRLABS NAS, ,'JAM DPAL GO CHAS GSOL BTAB
BSHAD, ,SANGS RGYAS MCHOG GIS CHOS GSUNGS PA, ,MDO SDE MNGON PA
'DUL BA DANG, ,RIG PA 'DZIN PA'I SDE BZHIR GNAS, ,DE YANG

BZHI STE BYA BA'I RGYUD, ,SPYI DANG BYE BRAG DE LA GNYIS, ,RTOG
PA BDAG NI LAS SU BSHAD, ,RIGS GSUM PHYE LA RDO RJE STE, ,MI
BSKYOD PHYAG RDOR BDUD RTZI DANG, ,M'A MA K'I DANG LU GU RGYUD,
,DE DAG DON STON RDO RJE NI, ,RNAM PAR 'JOMS GZUNGS GSUNGS PA NI,
,LOG PA'I SNYING PO

GDUL PHYIR DANG, ,MA 'ONGS PA LA PHAN PHYIR GSUNGS, ,'DI NI RTZA
BA'I RGYUD CHEN TE, ,RDO RJE LHUN PO'I RI RAB ZOM, ,RGYUD DO COG
NI BRGYA RTZA BRGYAD, ,DE YI DANG POR 'DI GSUNGS PAS, ,RTZA BA'I
BSHAD PAR RAB TU GRAGS, RGYUD CHEN DE YI DON RNAMS KUN, ,MDOR
BSDUS ZAB MOR

STON PAS NA, ,MDO SDER BDE BAR GSHEGS PAS GSUNGS, ,DE YI DON
RNAMS MDOR BSDU NA, ,SNGON BYUNG SANGS RGYAS 'PHRUL PA DANG,
,RJES 'JUG MNGON RTOGS MAN NGAG GO, ,DANG PO LA NI RNAM BZHI STE,
,RGYU DANG RKYEN DANG 'BRAS BU DANG, ,DE YI MJUG NI BSDU BAR
'DOD, ,DANG

PO LNGA YIN GNYIS PA LA, ,GNYIS TE DE DAG GNYIS GNYIS GSUNGS,
,GSUM PA GSUM STE DANG PO LA, ,GNYIS GNYIS DAG TU SHES PAR BYA,
,BZHI PA GNYIS BSDUS DANG PO GNYIS, ,GNYIS PA BZHI RU SHES PAR
BYA, ,DANG PO GNYIS PA MAN NGAG BZHIN, ,DBANG PO RAB 'BRING

THA MA LA; ,BSHAD PA RNAM PA GSUM BYA'O, ,DGOS PA RNAM PA GNYIS
SU BSTAN, ,TSIG DON BRGAL LAN MTSAMS SBYAR BA, ,RNAM PA LNGAR NI
'DIR SHES BYA, ,DE LA LHA DANG SNGAGS DBYER MED PAS RIG PA 'DZIN
PA'I SDE SNOD DE, DE YANG RIG PA 'DZIN PA'I SDE SNOD GSAL BA'O
ZHES

@177A *, ,GSUNGS PA DANG, SNGAGS NYID LHA STE DE NYID SNGAGS,
,ZHES GSUNGS SO, ,DE LTA BU DE LA MDO SDER YANG GRAGS TE, ,DON
NYID MDOR STON MDO SDE ZHES PA DANG, ,GSANG SNGAGS MDO SDE'I TSUL
DU DAS BSHAD NYON, ,ZHES GSUNGS SO, ,DE BSHAD PAR BYA BA NI LNGA
STE,

BRJOD PAR BYA BA NI STONG PA NYID KYI DON RDO RJE RNAM PAR 'JOMS
PA'I THABS DANG BCAS PA'O, ,RJOD PAR BYED PA NI GZHUNG GI TSOGS
SO, ,DE'I DGOS PA NI RGYAL PO LOG PA'I SNYING PO DANG, ,GDON MA
RUNGS PA 'DUL BA DANG, MA 'ONGS PA'I SKYE BO BYANG CHUB LA GNAS
PAR BYA'O, ,DGOS PA'I YANG

DGOS PA NI DE DAG KYANG DNGOS GRUB RNAM PA GNYIS THOB PAR BYED
PA'O, ,'BREL BA NI BRJOD BYA RJOD BYED DAG THABS DANG THABS LAS
BYUNG BA STE, DE YANG, THABS DANG THABS BYUNG JI LTA BU, ,ZHES
GSUNGS SO, ,DA NI RGYUD KYI DON NYID BSHAD PAR BYA STE, DE YANG
SHES RAB DANG LDAN PA LA MTSAN NYID

BSTAN PAS GO LA, DE YANG PHAN PA'I PHYIR MJUG NAS DRANG BAR BYA
STE, RDO RJE RNAM PAR 'JOMS PA ZHES BYA BA'I GZUNGS ZHES SMOS TE,
DE LA RDO RJE NI MI PHYED CING MI SHIGS PA'I PHYIR NA RDO RJE
STE, STONG PA NYID KYI YE SHES SO, ,DE NYID LHA DANG GZUNGS LA
GDAGS PAR BYA STE, DE YANG RDO RJE ZHES

BRJOD PAS, RNAM PA KUN MCHOG LDAN PA YI, ,STONG PA NYID LA RDO
RJER BRJOD, CES PA DANG, LHA DANG SNGAGS NI RDO RJER 'DUS, ZHES
GSUNGS SO, ,DES NI BDAG GI DON GRUB PAR BYED PA STE 'OG GNAS STON
TO, ,RNAM PA NI DNGOS PO MA LUS PA STE, DE YANG 'BYUNG PO LA SOGS
PA DANG,

RNAM PAR RTOG PA'O, ,DE DAG SNGAGS DANG RDO RJE'I TSIG BLA DAGS
KYI GNYIS SU MED PA'I YE SHES KYIS 'JOMS PA NI MED CING BRLAG PAR
MDZAD PA'O, ,DE YANG, 'JOMS PHYIR YE SHES BRJOD PA YIN, ,ZHES SO,
,DES NI GZHAN DON 'GRUB PAR BYED PA YIN TE, DE YANG 'CHAD PAR

'GYUR RO, ,YANG RDO RJE RNAM PAR 'DZIN PA ZHES BYA STE, DON DANG
RNAM PA'I SGO NAS BRJOD DO, ,GNYIS KA'I DON SGRUB PA NI GZUNGS TE
DE YANG NYAMS PA LAS 'DZIN CING MI BRJED LA DON THAMS CAD 'GRUB
PAS NA'O, ,DE YANG GNYIS TE, DON NI BRJOD PAR BYA BAS 'BYUNG PO
DANG 'KHOR BA LAS

@177B SKYOB LA; TSIG GIS KYANG DE DAG 'BYUNG BA'O, ,DE YANG,
NYAMS PA LAS NI SKYOB PAS GZUNGS, ,DE YANG DON DANG TSIG TU 'DUS,
,ZHES GSUNGS SO ZHES BYA BA NI MING STE 'DI ZHES PA'O, ,'DI DAG
GIS NI GZHUNG GI DON MA LUS PA STON PAR BYED PAS, GSUNGS PA DANG
MI 'GAL

BA YIN NO, ,MA 'ONGS PA DAG GIS NI RDO RJE RNAM PAR 'JOMS PA NAN
TAN DU BYAS PAS BDAG DANG GZHAN GYI DON RDZOGS PAR BYED DO ZHE
SHES PAR BYA'O, ,DE LTAR MTSAN BRJOD NAS, DA NI RDO RJE'I MDO'I
DON BSTAN PAR BYA BA NI 'DI SKAD CES BYA BA LA SOGS PA GSUNGS TE,
DE YANG SNGON GYI

DBANG DU BYAS NAS RDO RJE'I MDO 'BYUNG BA'I RGYU YIN LA, MA 'ONGS
PA LA NI 'BRAS BUR YANG 'GYUR RO, ,DE YANG MA TSANG BA MED PA'I
PHUN SUM TSOGS PA LNGAR 'GYUR TE, DE LA 'DI SKAD BDAG GIS THOS PA
ZHES BYA BAS SDUD PA PO BSTAN TE, SNGON MTHONG ZHING RJES SU
GNANG BA'I BKA'

YIN PAS 'GAL BA MED DO, ,DE LA JI LTAR THOS SHE NA, DE LA 'DI
SKAD THOS ZHES PA NI GZHUNG 'DI'I DON DANG TSIG MA LUS PA LA 'JUG
PAR BYED DE NYE BAR MNGON SUM DANG MA BCOS PA STE, SGRO SKUR DANG
BRAL BA'O, ,SUS THOS ZHES PA NI BDAG GIS THOS PA NI SDUD PA PO
YANG PHYAG NA

RDO RJE NYID KYIS MDZAD PA STE, BDAG GSANG BA THAMS CAD 'DZIN
PA'I PHYAG NA RDO RJES BCOM LDAN 'DAS LA RNAM BAS MNGON SUM DU
SGRA DON GYI RNAM PAR THOS TE, BRGYUD PA MA YIN PA'O, ,DA NI DUS
PHUN SUM TSOGS PA STON TE, DE YANG DUS JI TZAM NA THOS SHE NA,
DUS GCIG NA

THOS TE MI 'DA' BAS DUS DE KUN TSOGS PA'O, ,DES NI DKON PAR BSTAN
PA'O, ,YANG NA DUS NI SKAD CIG MA STE, SHES RAB CHE BAR STON TO,
,GANG LAS THOS SHE NA, BCOM LDAN 'DAS LAS THOS TE ZHES GSUNGS TE,
DES NI STON PA PHUN SUM TSOGS PA NI BDE BAR GSHEGS PA

LA SOGS PA'I YON TAN DPAG TU MED PA DANG LDAN PA'I BCOM LDAN 'DAS
SH'AKYA THUB PA BDUD BZHI BCOM ZHING, YON TAN DRUG DANG LDAN PA'I
STON PA MCHOG TU GYUR PA LAS THOS PAR STON TO, ,'O NA 'DI NI BCOM
LDAN 'DAS KYIS MA GSUNGS LA RDO RJE RNAM PAR 'JOMS PAS

@178A *, ,SMRAS PA NA BCOM LDAN 'DAS LAS THOS PA ZHES PA 'DI JI
LTAR RUNG ZHE NA, 'DI NI BCOM LDAN 'DAS NYID KYIS GSUNGS PA YIN
TE, KHRO BO GNYIS PA NYID DE NYID KYI NGO BO YIN PA DANG, DE LA
DE'I NUS PA ZHUGS PA YIN PAS 'GAL BA MED DE MDO GZHAN BZHIN NO,
,GANG

DU THOS SHE NA, GNAS PHUN SUM TSOGS PA NI RDO RJE LA BZHUGS PA
LAS THOS PA STE, DE YANG DON NI GNYIS SU MED PA'I YE SHES YIN LA,
RNAM PA NI RDO RJE RIN PO CHE'I GNAS RI RAB KYI BYANG SHAR NAS
RDO RJE LHUN PO RI RAB KYI ZOM ZHES BYA BA'I SA PHYOGS LA SOGS
PA'I RDO RJER GTAMS

PAR THOS PA'O, ,RDO RJE GDAN NI MA YIN TE RDO RJE GDAN DU SNGAGS
GSUNGS PA NI MED DE, DE YANG BSAM GYIS MI KHYAB PA'I MDO LAS,
SH'A RI'I BU DE BZHIN GSHEGS PA THAMS CAD NI DANG PO RDO RJE GDAN
LA MNGON PAR RDZOGS PAR SANGS RGYAS PA YIN YANG DER CHOS GSUNGS
PAR NI MI

'GYUR RO, ,DE CI'I PHYIR ZHE NA, DER NI BDUD 'DUL BA LAS SEMS CAN
GZHAN 'DUL BA'I DON DU NI MA YIN TE, RDO RJE SNYING PO DE DA
LTA'I SEMS CAN RNAMS KYIS MA RTOGS PA'I PHYIR RO, ,ZHES GSUNGS
PA'I LUNG DANG 'GAL BA'I PHYIR RO, ,DER BZHUGS PA NI GNAS SHING
BRTEN

PAR STON TE MDZAD PA RNAM PA GSUM GYIS RDO RJE'I SKYIL KRUNG DU
RDO RJE DANG SENG GE'I GDAN LA BZHUGS SO, ,DE NI BZHI PA'I DON
LAS GSUM PA STE CHOS STON PA'I DON DU'O, ,'KHOR GANG DANG LHAN
CIG TU THOS SHE NA, PHYAG NA RDO RJE ZHES PA THOG MAR DRANGS NAS
BSTEN TO, ,DE YANG MA

SMOS KYANG RGYAL PO LTA BU STE DE'I DUS NA 'KHOR PHYAG NA RDO RJE
LA SOGS PA'I RDO RJE MING CAN DU GRAGS PA'I BYANG CHUB SEMS DPA'
DPAG TU MED PA DANG, SH'A RI'I BU LA SOGS PA NYAN THOS DPAG TU
MED PA DANG, 'OD SRUNGS LA SOGS PA'I DGRA BCOM PA DANG, GZHAN
YANG LHA LA

SOGS PA GRANGS MED PA DANG, LHAN CIG TU THOS PAR STON TE, RDO RJE
LHUN PO RI RAB KYI ZOM GYI MDO BZHIN NO, ,DE DAG GIS NI RDO RJE'I
MDO 'DI RGYUD DANG MDO GZHAN LAS KHYAD PAR DU 'PHAGS PAR BSTAN
TO, ,'DIS NI 'DI SKAD BSTAN PAR 'GYUR TE, MA 'ONGS PA'I GANG ZAG
DAG

@178B RIG SNGAGS KYI SGO'I SPYOD PA SPYAD PAR 'DOD PA DBANG DANG
DAM TSIG THOB CING YON TAN DANG LDAN PAS 'KHOR BZANG PO DANG LHAN
CIG TU GNAS LEGS PAR DUS BZANG PO LA GNAS TE, YO BYAD DANG LDAN
PAS MAndALA BYAS LA 'OG NAS 'BYUNG BA'I BUM PA BCAS PA STE BSGRUB
PAR

BYA'O ZHES PA'O, ,DE YANG, SNGAGS PAS GNAS BZANG GNAS TE DUS DANG
LDAN, ,'KHOR DANG 'BYOR PA RTEN DANG LDAN PAS BSGRUB, ,CES GSUNGS
SO, ,DE LTAR RDO RJE'I MDO LAS 'BYUNG BA'I RGYU BSHAD NAS, DA NI
DE'I RKYEN GLENG BSLANG PA BSTAN PA NI DE NAS SANGS RGYAS KYIS
MTHUS

ZHES BYA BA LA SOGS PA GSUNGS TE, DES NI 'KHOR GYI GTZO BO TING
NGE 'DZIN LA GNAS PA'I GLING BSLANG GI RGYU RU GYUR PA'O, ,DE
YANG DUS DER BCOM LDAN 'DAS KYIS 'KHOR RNAMS LA CHOS GSUNGS PA NI
THOG MAR DGE BA LA SOGS PA STE, 'DZAM BU'I GLING NA RGYAL PO
GZUGS

CAN SNYING PO'I BU MA SKYES DGRA ZHES KYANG GRAGS, LOG PA'I
SNYING PO SKYES TZAM NA RKANG PA LA LCAGS KYI SDIG PA'I GZUGS CAN
DES KHA NAS M'A RA YA 'DON CING MA DANG PHA BSAD DE 'KHOR MI DGE
BA BCU LA BTZUD PAS MI MA YIN PA THAMS CAD 'KHRUGS PAS NAD LA
SOGS PA SNA

TSOGS BYUNG NGO, DES SEMS CAN THAMS CAD SDUG BSNGAL NAS SKYABS SO
SO LAS 'DOD ZHING SMRA'O, ,DE RGYAL PO BZHIS GZIGS NAS BCOM LDAN
'DAS LA BSKYABS PAS CANG MI GSUNGS PAR PHYAG NA RDO RJE LA BSKUL
TE RDO RJE GSOR ZHING KHAS BLANGS TE RDO RJE RNAM PAR 'JOMS PA

'KHOR GRANGS MED PA BCAS TE, DES SNGAGS GSUNGS PAS 'BYUNG PO DANG
LOG PA'I SNYING PO BTUL TE 'DI LA ZHUGS PAS BYANG CHUB THOB PAR
MDO NAS BSHAD DO, ,DE YANG BRAM ZE NI MA YIN NO, ,DE LA SANGS
RGYAS NI NYON MONGS PA'I GNYIS LAS SAD CING, YE SHES PADMA LTAR

GYUR PA STE, SPANGS PA DANG YE SHES PHUN SUM TSOGS PA'O, ,DE NI
SH'AKYA THUB PAR BSTAN TE DES BSKUL BA'O, ,DE'I MTHU NI NUS PA
STE DE'I STOBS KYIS NUS PA DANG LDAN PA'O, ,GANG ZHE NA, LAG NA
RDO RJE ZHUGS SO ZHES BYA BAR 'BREL PA'O, ,DON GNYIS SU MED PA'I
YE SHES

@179A *, ,'CHANG BA YIN LA, RNAM PA NI SANGS RGYAS THAMS CAD KYIS
BYIN GYIS BRLABS SHING, GSANG BA GSUM STON PA DRAG PO'I RDO RJE
THOGS PA STE, 'KHOR GYI GTZO BO GNOD SBYIN KHRO BO 'JIGS PA MTHU
STOBS DANG LDAN PA SANGS RGYAS THAMS CAD KYI BSTAN PA 'DZIN PAR

GRAGS PA 'DI'O, ,GANG LTAR ZHE NA LUS THAMS CAD RDO RJER BYIN
GYIS BRLABS NAS ZHES PA'O, ,DE YANG LUS NI SPYI BO LA SOGS PA'O,
,THAMS CAD CES PA NGAG DANG YID KYANG NGO, ,RDO RJE NI DE DAG
DANG STONG PA NYID DANG THOGS PA MED CING NUS PA DANG LDAN PAR
BYIN GYIS BRLABS PA

NI BSGYUR BA STE NUS PA CAN DU'O, ,DES NI KHRO BOR GYUR PAR BSTAN
TO, ,DES NI MA 'ONGS PA'I RNAL 'BYOR PAS SRUNG BA'I 'KHOR LO
BYA'O ZHES PA'I THA TSIG GO ,GANG LA ZHE NA, RDO RJE'I TING NGE
'DZIN LA STE GNYIS SU MED PA'I YE SHES DANG THOGS PA MED PA LA
RTZE GCIG PAR SNYOMS

PAR ZHUGS PA NI MNYAM PAR GZHAG PA'O, ,MDOR NA STONG PA NYID LAS
THUGS KYI SPRUL PA RDO RJE RNAM PAR 'JOMS PA GDON PAR THUGS RTZE
GCIG PAR DGONGS PA STE, KHYAD PAR DU BSTAN PA'I PHYIR RO, ,THUGS
KYI SPRUL PA DNGOS POS BSTAN PA'I PHYIR RO, ,DE NAS ZHES BYA BA

LA SOGS PA GSUNGS TE, SMRAS SO ZHES BYA BAR 'BREL TO, ,DE LA DE
NAS NI 'DAS MA THAG PA'O, ,LAG NA RDO RJE NI BSHAD DO, ,SANGS
RGYAS SH'AKYA THUB PA LA SOGS PA THAMS CAD KYI MTHU NI NUS PA'O,
,BYIN GYIS BRLABS PA NI RANG BZHIN GYI SHUGS KYIS SO, ,GZHAN YANG
BYANG CHUB

SEMS DPA' STE DE YANG DON DAM PA'I 'BRAS BU GNYIS SU MED PA LA
SMON PA DANG 'JUG PAS GNAS PA'O, ,DE YANG, BYANG CHUB NAM MKHA'I
MTSAN NYID DE, ,KUN TU RTOG PA THAMS CAD SPANGS, ,DE LA SEMS DPA'
GANG YIN PA, ,BYANG CHUB SEMS DPA' ZHES BSHAD DO, ,ZHES BYA BA

DANG; BYANG CHUB NI DON DAM PA'O, ,SEMS DPA' NI KUN RDZOB CES
GSUNGS SO, ,DE YANG SEMS DPA' CHEN PO ZHES SBYAR RO, ,THAMS CAD
NI MA LUS PA STE RDO RJE SPYAN RAS GZIGS LA SOGS PA'O, ,DE DAG
GIS KYANG BYIN GYIS BRLABS TE, DES NA TING NGE 'DZIN GZHAN LAS
KHYAD PAR

@179B DU 'PHAGS PA BSTAN TO, ,LAG NA RDO RJE'I THUGS GNYIS SU MED
PA'I KHRO BO GDUG PA'I TSUL DGU DANG LDAN PAR 'BYUNG BA NI RDO
RJE KHRO BO'O, ,LAS BYUNG BA NI DES SPRUL BA STE BZHI PA'O, ,GANG
BYUNG ZHE NA RDO RJE SNYING PO STE RDO RJE RNAM PAR 'JOMS PA'I
KHRO BO RDO RJE BSNAMS PA NI LHA DANG

SNGAGS THAMS CAD KYI 'BYUNG GNAS SU GYUR PA'O, ,DES RAB TU SMRAS
PA NI MYUR BAR RAB TU SNGAGS GSUNGS PA STE GSUM PA'O, ,'O NA 'DI
NI PHYAG NA RDO RJE DANG RDO RJE RNAM PAR 'JOMS PAS SMRAS PAS
BCOM LDAN 'DAS KYI BKA' MA YIN ZHE NA, 'DI NI BCOM LDAN 'DAS KYI
BKA' NYID

YIN TE, BCOM LDAN 'DAS KYIS BYIN GYIS BRLABS PA'I PHYIR DANG, THA
MI DAD PA'I PHYIR TE, DPER NA MDO GZHAN BZHIN NO, ,DE DAG NI
PHYAG NA RDO RJES RDO RJE RNAM PAR 'JOMS PA 'KHOR BCAS 'OG NAS
SPRUL TE MDUN NA GNAS PA LA BKA' BSGOS NA, DES RDO RJE RNAM 'JOMS

SNGAGS KYIS 'BYUNG PO 'DUL BAR BYED PA GSUNGS PA'O, ,PHYAG NA RDO
RJE SMRAS PA NI MA YIN TE, RGYUD DANG 'GAL BA'I PHYIR RO, ,'DIS
NI 'DI SKAD CES STON TE, RNAL 'BYOR PAS KHRUS LA SOGS PA BYAS TE,
KHRO BO MI 'CHI BA DANG GNOD PA MED PAR BYAS TE, STAN LA GNAS

NAS SRUNG BA BYAS LA TSOGS BSAGS TE, RDO RJE GDAN LA GNAS PAS
BYIN GYIS BRLAB PAR GSOL TE SANGS RGYAS DANG BYANG CHUB SEMS DPA'
ZHUGS PAS STONG PA NYID LA SOGS PA'I BYANG CHUB PA'I LHA DRUG GIS
BDAG PHYAG NA RDO RJER BYA BA DANG, MDUN DU BUM PA LHA DRUG 'KHOR

DANG BCAS PA BSAM PA DANG, SPYAN DRANG BA DANG, MCHOD PA LA SOGS
PA RGYUD LA BRTEN PA SGRUB THABS BZHIN DU BYA'O ZHES PA'I DON TO,
,DE YANG RGYUD LAS, DANG PO KHRUS BYAS RNAL 'BYOR PAS, ,RDO RJE
GDAN LA GNAS NAS NI, ,MCHOD DANG GSOL BAS LHA DRUG BSGOM, ,STONG

DANG YI GE SGRA GZUGS DANG, PHYAG RGYA MTSAN MA DRUG YIN TE, ,BUM
PAR BSKYED SOGS RDZOGS BYAS LA, NOR BU SPYOD LAM SNGAGS BZLAS TE,
SHA LA SOGS PA BDUN SPONG NGO, ,ZHES GSUNGS SO,, ,,DE LTAR GLENG
BA SLANG BA'I RGYU BSTAN NAS, DA NI GLENG BSLANG BA DNGOS BSTAN

@180A *, ,PA'I PHYIR, MI CHOD PA ZHES BYA BA LA SOGS PA GSUNGS
SO, ,DE YANG 'DI RNAMS NI RDO RJE RNAM PAR 'JOMS PA'I SNGAGS KYI
YON TAN 'DI LTA BU ZHES TSIG TU GSUNGS PA DNGOS TE, DE LA YANG
GNYIS LAS BDAG GI DON PHUN SUM TSOGS PA NI RDO RJE'I TSIG BDUN

GYIS STON TO, ,DE LA STONG PA NYID DANG SNGAGS DANG TING NGE
'DZIN RDO RJE STE PHYI ROL GYI RDO RJE RIN PO CHE LA CHOS BDUN
YOD PA DANG 'DRA BAR 'DI LA 'BYUNG BAS DUM BUR MI CHOD CING
SNYING PO YOD PA'O, ,DE LA CHUS PHYE MAR MI SHIGS SHING MI PHYED
PA'O, ,BDEN PA NI GNAS PA STE MES THAL BAR

MI 'GYUR BA'O, ,SRA BA NI GZHIG PAR DKA' BA STE RLUNG GIS GTOR DU
MED PA'O, ,TSIG DE DAG GIS RDO RJE YE SHES DE LA SKYE BA LA SOGS
PA BZHI DANG, MTHA' BZHI DANG BRAL BAR SHES PAR BYA'O, ,DES NA
MTSAN MA'I DNGOS PO DANG, ,GDON THAMS CAD LA THOGS PA MED PA STE
GCOD CING

'JOMS LA BEMS PO MA YIN PA'O, ,DE'I PHYIR MI 'GYUR PAR GNAS PAS
BRTAN PA ZHES SBYAR RO, ,TSUR LA TSUGS SAM ZHE NA, THAMS CAD DU
MA PHAM PA STE RANG LA NYAMS PA MED CING MA BCOM LA RGYAL BAS SO,
,DE YANG, SRA BRTAN SNYING LDAN KHONG STONG MED, ,MI PHYED MI

SHIGS MI 'TSIG PAS, ,RDO RJE ZHES NI BRJOD PA'O, ,ZHES GSUNGS SO,
,DE DAG GIS NI SNGON BYUNG BA RGYAL PO LOG PA'I SNYING PO LA SOGS
PAS NYAMS SU BLANGS NAS BDAG GI DON CHOS SKU RDO RJE LTA BU'I
TING NGE 'DZIN DANG, LONGS SPYOD RDZOGS PA'I SKU RDO RJE LTA BU
GRUB PA'O, ,MA 'ONGS

PAS NI SNGON DU BSNYEN PA RDZOGS PAS BDAG DON 'GRUB PAR SHES PAR
BYA'O ZHES BSTAN TO, ,BDAG GI DON GRUB NAS GZHAN GYI DON MED DAM
ZHE NA, SEMS CAN THAMS CAD SKRAG PAR BYED PA ZHES BYA BA LA SOGS
PA BCO LNGAS SPRUL PA'I SKU RDO RJE LTA BUS GZHAN GYI DON 'GRUB
PAR

STON TO; ,DE YANG BSDU NA LAS BZHI'O, ,DE YANG, BDE GSHEGS LAS NI
SNA TSOGS PA, ,BSDU NA ZHI SOGS LAS BZHI'O, ,MNGON SPYOD BRGYAD
DU RNAM PAR GRAGS, ,TSAR GCAD DANG NI RJES GZUNG NGO, ,ZHES
GSUNGS SO, ,DE LA SEMS KYI KUN GZHI SROG DANG BCAS SHING

@180B YID KYI RNAM PAR SHES PA DANG LDAN PA STE SKYE GNAS BZHI SA
BSDUS PA 'GRO BA RIGS DRUG PO THAMS CAD DO, ,DE DAG SKRAG PAR
BYED PA NI LUS SEMS 'JIG CING DANG NGAS TE DRAG PO TSAR GCOD PAR
BYED PA'I RIG SNGAGS 'DI SMRAS SO ZHES BYA BAR SBYAR RO, ,'JIL BA
NI LUS SEMS SBA

BKOD NAS 'GUL MI NUS PA'O, ,DE YANG GSANG SNGAGS DANG LHA 'DIS
BYED PA'O, ,DE YANG DRAG PO'O, ,RIG PA NI LHA STE DE'I SNGAGS NI
NUS PA CAN DE SHES NAS SKYOB PA'O, ,DE YANG GZHAN THAMS CAD KYI
SBYAR BA STE DE DAG GCOD PA NI NUS PA'I RGYUN MED PAR BYED PA'O,
,DE YANG DRAG

PO'O; ,GNON PAR BYED PA NI NUS PA MED CING ZIL GYI SA MNAN NAS MI
G-YO BA STE, SGYU MA MKHAN BZANG PO'I SGYU MA BZHIN NO, ,DE NI
DBANG NGO, ,ZHI BA'I LAS NI LAS THAMS CAD 'JOMS PAR BYED PA STE
PHA ROL GYI SBYOR BA NGAN PA BYAD SEMS LA SOGS PA DANG GOS PA'I
NANG LA STE

SNGON GYI LAS KYI SGRIB PA THAMS CAD DO, ,DE DAG PAR BYED CING
BZLOG PA'O, ,GZHAN NI PHA ROL TE 'BYUNG PO SEMS CAN NO, ,DE DAG
GI LAS NI NAD LA SOGS PA DANG SGRIB PA STE 'JIG PA NI BRLAG PAR
MDZAD PA'O, ,GDON NI GNOD PAR BYED PA STE LHA LA SOGS PA BCO
BRGYUD PA LA

SOGS PA THAMS CAD DO, ,DE DAG BRLAG PA NI THAL BAR BYED PA STE
DRAG PO'O, ,THAR PA NI SNGAR BZUNG PA LAS GROL BA'O, ,DE NI ZHI
BA'O, ,GZHAN YANG DBANG NI 'BYUNG PO STE SEMS CAN THAMS CAD DE
KHAMS GSUM DU 'BYUNG BAS SO, ,DE DAG 'GUGS PA NI 'DREN PA STE
DBANG DU BYAS NAS

BSTAN PA LA GNAS PAR BYED PA'O, ,RIG SNGAGS NI 'JIG RTEN PA DANG
'JIG RTEN LAS 'DAS PA'O, ,LAS NI MA LUS PA STE ZHI BA LA SOGS PA
THAMS CAD 'DIS MYUR DU BYED DU 'JUG PA SE LAS LA 'DZUD PA'O, ,DE
YANG DBANG NGO, ,SNGAR MA GRUB PA NI MNGON DU MA GYUR PA STE LHA

RNAM PA GNYIS KYI DNGOS GRUB PO, ,DE DAG 'DIS GRUB PAR BYED PA NI
MNGON SUM DU GYUR PA'O, ,SNGAR GRUB ZIN PA NI 'BRAS BU DE YANG
PAR CHAD KYIS MI KHYER BAR BYED CING DON YOD PA CHUD MI ZA BA'O,
,'DOD PA NI YID KYIS MNGON PAR 'DOD CING DON DU GNYER BA STE NOR
LA SOGS PA

@181A *, ,PHUN SUM TSOGS PA THAMS CAD DO, ,DE DAG 'DIS SBYIN PA
'DI LAS BYUNG ZHING STER BA'O, ,DE DAG NI RGYAS PA'O, ,SRUNG BA
NI NAD DANG GDON LA SOGS PA SNGAR MA 'ONGS PA DAG PHYIS MI 'ONG
BAR BYED CING SDOM PA'O, ,DE YANG ZHI BA'O, ,MJUG BSDU BA NI ZHI
BA STE NAD LA

SOGS PA THAMS CAD MED PAR BYED PA'O, ,RGYAS PA NI TSE LA SOGS PA
MA LUS PA THAMS CAD 'PHEL BAR BYED PA STE, DE GNYIS DANG DBANG NI
RJES SU GZUNG BA'O, ,GZHAN THAMS CAD NI TSAR GCOD PA'O, ,DRAG
PO'I LAS 'BYUNG PO DANG SEMS CAN GANG DAG SANGS RGYAS KYI BSTAN

PA LA MA DAD PA DE DAG RENGS PAR BYED PA NI MI G-YO BA STE NGAG
DANG LUS SO, ,RMUGS PA NI SEMS RMONGS PA STE CI YANG MI SHES PAR
BYED PA'O, ,GSUM PA'I SGRA DANG 'OG GI TSIG NI RE RE LA SBYAR RO,
,YANG NA TSIG DE RNAMS NI MAN NGAG GI 'OG GI SNGAGS RE RE LA
SBYAR BAR BYA'O ZHES

BSTAN PA'O, ,DE LTA BU 'DI RDO RJE RNAM PAR 'JOMS PAS KHRO BO'I
TSIG TU SMRAS SO ZHES SBYAR TE BRJOD PA'O, ,GANG GIS BRJOD CE NA
LAG NA RDO RJE STE 'DIR RDO RJE RNAM PAR 'JOMS PA LA BYA'I, PHYAG
NA RDO RJE DNGOS MA YIN NO, ,GANG GIS NA SH'AKYA THUB PA LA SOGS
PA'I NUS PAS BYIN

GYIS BRLABS PA NI SANGS RGYAS KYI MTHU STE, DE YANG, RGYAL BA'I
NYAN THOS PA DAG JI SNYED CHOS STON DANG, ,ZHES PA LA SOGS PA
DANG, YANG STON CING 'CHAD PA RNAMS NI SANGS RGYAS KYI MTHU'O
ZHES BSTAN PA'I PHYIR RO, ,GANG LTA BU ZHE NA, GSANG SNGAGS TE
SBA ZHING DMAN PA

LA MI BSTAN PAS NUS PA KHYAD PAR DU 'PHAGS PA'O ZHES BYA BA'I THA
TSIG GO, ,NUS PA GZHAN LAS KHYAD PAR DU 'PHAGS SHING PHUL DU
BYUNG BA'I 'OG GI RDO RJE'I SNGAGS NI MTHU CHEN PO 'DI ZHES PA
STE DE DAG SMRAS PA'O, ,DE DAG GIS NI SNGON GYI 'KHOR LA YON TAN
NI GZHAN DON

THAMS CAD 'GRUB PAR BSTAN LA MA 'ONGS PA LA NI SNGON DU BSNYEN PA
RDZOGS PAS SGRUB THABS BZHIN BYAS PAS DE DAG 'GRUB PAR 'GYUR RO
ZHES PA'O, ,'DI SKAD STON TE DE LTAR MCHOD PA LA SOGS PA RDZOGS
NAS SNGAGS KYI NOR BU BZUNG STE, SNGAGS KYI GNAS DANG LDAN PAS

@181B RDO RJE'I TSIG DANG KHRO BO'I NGAG DU BZLAS PAS BDAG DANG
GZHAN GYI DON SGRUB PA'I SPRO BSDU BYA STE, DE YANG BSNYEN PA
DANG LAS SBYOR GYI DUS SU SGRIB PA LA SOGS PA MED PA'I SBYOR BAS
SPYOD LAM BYA'O ZHES PA'I DON TO, ,DE LTAR RGYU DANG RKYEN RNAM
PA GNYIS BSTAN NAS, DA NI DE'I

'BRAS BU GANG BSTAN PAR BYA BA'I CHOS PHUN SUM TSOGS PA RDO RJE'I
RGYUD DNGOS RDO RJE'I SNGAGS ZAB MO SNGAR GYI YON TAN CAN DE
BSTAN PA'I PHYIR, NA MO ZHES BYA BA LA SOGS PA GSUNGS SO, ,DE LA
DE DAG GIS NGAG GI DON RTOGS SLA BA'I PHYIR BRJOD PAR BYA STE,
SNGON BYUNG BA LA NI RDO RJE'I

SNGAGS 'DI DAG BKRA SHIS PA BDAG PO LA MCHOD PA BRJOD NAS RNAM
PAR 'JOMS PA'I RDO RJE GSUNGS PAS 'BYUNG PO THAMS CAD LA RNAM PA
BZHIS TSAR GCAD PA DANG, RJES SU BZUNG BAS SANGS RGYAS LA SKYABS
SU 'DOD PA LA SOGS PA'I TSUL GYIS DKYIL 'KHOR DU BTZUD DE NAD

LA SOGS PA ZHI BAS MI DAG SANGS RGYAS LA SOGS PA LA DAD DE, RGYAL
PO LOG PA'I SNYING PO YANG GNAS DER 'OD ZER LA ZHON TE 'ONGS NAS,
DE BZHIN DU BYAS PAS BKRA SHIS LA THAR PA LA GNAS SO, ,DE YANG
'OG NAS RGYAL PO ZHES PAS SO, ,BSKRAD PA DANG, LAS BZHI DANG,

KHRO BO BZHI DANG, BCU BSKUL BA DANG, GTZO BO LA SOGS PA DRUG PO
BSKUL BA'I TSUL GYIS SO, ,MA 'ONGS PA'I SGRUB PA POS NI SNGON DU
BSNYEN PA LA SOGS PA BSRUNG PA DANG, BSNYEN PA LA SNGAGS TSIG
GSUM GANG YANG RUNG BA BZLAS PA DANG, LAS SBYOR LA GNYIS SU BYA
BA DANG,

LAS SGRUB NA GTZO BO DANG 'BREL PA DANG 'KHOR DANG GNYI GA DANG
'BREL PA GSUM GYIS ZHI BA LA SOGS PA'I LAS KYIS LHA DANG RDZAS
DANG BSAM PA DANG, PHYOGS DANG DUS DANG SNGAGS DANG 'KHOR LO DANG
TING NGE 'DZIN DANG BYA BAS SGRUB PA NI SGRUB PA'I THABS BZHIN DU
SHES PAR BYA'O ZHES BYA

BA'I DON TO, ,DE YANG, RNAL 'BYOR BSNYEN PA GSUM DU BYA, ,LAS LA
GNYIS TE LAS LA GSUM, ,GTZO DANG 'KHOR DANG 'DUL BA NI, ,LAS BZHI
SNGAGS SOGS DBYE BAR BYA, ,ZHES 'DI'I BSHAD PA'I RGYUD LAS GSUNGS
SO, ,DA NI GZHUNG NYID LA 'JUG PAR BYA STE, DE LA DANG

@182A *, ,PO BKRA SHIS PA'I DON RNAM PA GNYIS KYIS PHYAG BYA BA
NI, NA MO RATNA TRA Y'A YA ZHES BA LA SOGS PAS GTZO BO GSUM LA
'DUD PA'O, ,DE DAG NI SNGAGS KUN LA SHES PAR BYA'O, ,'BRU NI DON
NYAMS PA'I PHYIR BSHAD PAR MI BYA STE RANG NYID KYI SGRAS SHES
BAR BYAS

LA DON YID LA DRAN PAR BYA'O, ,DE NAS TSAR GCOD CING BSRUNG BA'I
SNGAGS NI TADYA TH'A AOm LA SOGS PA STE NYE BAR BSTAN PA'O, ,DE
YANG DANG PO DANG THA MAR YE SHES DANG DRAG PO DANG SHIS PA BZHI
'JUG PA CAN TE DE BZHIN DU SHES PAR BYA'O, ,DA NI GZUNGS LA GSUM
LAS DANG PO

RGYAS PA STE DE YANG GTZO BO'I SNGAGS NI SARBA BIDY'A BADZRA
BADZRA ZHES PA LA SOGS PA STE BSTOD CING BOD PA'O, ,MA 'ONGS PAS
NI 'DI LA SNGAGS GDAGS PAR SHES PAR BYA'O, ,GTZO BO'I LAS DANG
'BREL PA NI MAN NGAG BZHIN DU ZHI BA'I SNGAGS NI HE PHU LU ZHES
PA LA SOGS PA STE

SNGA MA BZHIN NO, ,TZA RA NI TZA RA LA SOGS PA NI RGYAS PA'I'O,
,K'I LI K'I L'A YA LA SOGS PA NI DBANG GI'O, ,M'A RA YA LA SOGS
PA NI BSAD PA'O, ,TSINDA TSINDA LA SOGS PA NI RIG SNGAGS BCAD
PA'O, ,BHINDA LA SOGS PA NI RIG SNGAGS MNAN PA'O, ,DE BZHIN DU
SKRAG PAR

BYED PA LA SOGS PA LA YANG MAN NGAG BZHIN DU SBYAR RO, ,DA NI
'KHOR GYI SNGAGS BSTAN PA NI, TZU RU ZHES PA LA SOGS PA STE, SNGA
MA BZHIN DU BYAS PA NI RDO RJE PHUR PA'I SNGAGS SO, ,TR'A SA YA
LA SOGS PA NI RDO RJE BE CON GYI'O, ,HA RA LA SOGS PA NI RDO RJE
THO BO'I'O, ,PRA HA RA LA

SOGS PA NI RDO RJE GTUM PO'I'O, ,DE DAG LA BSTOD CING SKUL BAR
BYED PA NI AE HYE LA SOGS PA'I SNGAGS BTAGS TE BZLAS PAR BYA'O,
,DE DAG DANG 'BREL BA'I LAS SNGAGS LA ZHI BA'I SNGAGS NI MA TI
STHIR BADZRA ZHES BYA BA LA SOGS PA'O, ,RGYAS PA'I SNGAGS NI DHA
RA DHA RA ZHES PA

LA SOGS PA'O, ,DBANG GI SNGAGS NI NA MA:SA M'ANTA ZHES PA LA SOGS
PA'O, ,GSOD PA'I SNGAGS NI AA MU KAm M'A RA YA PHAt CES PA'O,
,RIG SNGAGS BCAD PA'I SNGAGS NI MAH'A BA LE ZHES PA LA SOGS PA'O,
,RIG SNGAGS MNAN PA NI DA HA ZHES PA LA SOGS PA STE, 'DIR YANG

@182B THAMS CAD SNGA MA BZHIN DU BYAS PAS LAS KUN 'GRUB PAR 'GYUR
TE SBYAR BA GSUM SHES PAR BYA'O, ,DE YANG RDO RJE'I GSANG SNGAGS
'DI YIN TE, LAS KUN THOGS PA MED PAR 'GRUB, ,CES GSUNGS SO, ,'DIR
MAN NGAG GIS GTZO BO YAB YUM GYI SNGAGS NI DANG PO AOm DANG THA

MA'I YAN LAG BOR LA DZRA LA LA SOGS PA'I NA BYIN TE YA H'Um PHAt
SV'A H'A ZHES PA BYA'O, ,STENG DANG 'OG KYANG DE BZHIN DU BYAS LA
'KHOR GYI RGYAS PA'I SKU LA LA ZHI BA LA MA BOR TE PHYAG 'TSAL BA
NA BYIN TE RGYAS PA'I DHA RA'I RA LA AI BYIN LA GTZO BO'I RIG PA
'PHROG LA GNYIS SU BYA'O, ,YANG NA

'DI LTAR YANG YIN TE, THAMS CAD SNGA MA BZHIN LA BSKRAD PA'I SHA
LA SAm GYI STONG PHROGS TE BYIN LA GTZO BO ZHI BA'I KU RU GNYIS
KYIS AU PHYI MA LA AE BYIN TE 'KHOR GYI LHA'I MA H'A DANG DBANG
GI SA MAN GYI NA BSANG BA'I YA GSOS LA AE BYIN PA NI GCIG STE, DE
GNYIS GANG YANG

RUNG BAS DAM TSIG BSTAN CING BSTAN PAR BYA BA YIN NO, ,ZHES BLA
MAS BSTAN TO, ,YANG NA DE RNAMS NI SEMS CAN THAMS CAD SKRAG PAR
BYED PA ZHES PA LA SOGS PA DANG RIM PA BZHIN DU SBYAR BAR BYA'O
ZHES DGONGS SO, ,DA NI SNYING PO BSDUS PA BSTAN PA'I PHYIR, NA MO
ZHES

BYA BA LA SOGS PA GSUNGS TE SNGA MA BZHIN DU SHES PAR BYA'O, ,DE
LTAR LHA LNGA PO'I 'KHOR NA GNAS PA'I THUGS KYI KHRO BO BCU SNGON
NI BSKUL LA, MA 'ONGS PA LAS BZHI 'GRUB PA YIN PAS DE BSHAD PA
NI, HA RA NI H'Um MDZAD BSKUL BA STE DRAG PO'O, ,MA THA NI RNAM
PAR RGYAL BA

BSKUL BA STE DE YANG DRAG PO'O, ,DHU NA NI DBYUG SNGON CAN DE
DBANG NGO, ,DA HA NI GSHIN RJE MTHAR BYED DE DE YANG DBANG NGO,
,PA TZA NI MI G-YO BA STE DRAG PO'O, ,DH'A RA NI RTA MCHOG STE
ZHI BA'O, ,D'A RA YA NI GZHAN GYIS MI THUB PA STE RGYAS PA'O,
,D'A RU nA NI BDUD RTZI 'KHYIL PA STE ZHI BA'O, ,

TZTSINDA NI KHAMS GSUM LAS RNAM PAR RGYAL BA STE RIG SNGAGS GCAD
PA'O, ,BHINDA NI STOBS PO CHE'I SNGAGS TE DES RIG SNGAGS MNAN PA
'GRUB PA'O, ,DE DAG GIS BYA BA KUN SNGA MA BZHIN DU SBYAR BAS LAS
THAMS CAD 'GRUB PAR 'GYUR RO, ,DA NI LHA RNAMS KYI YANG SNYING
SHIN TU

@183A *, ,YANG BSDUS PA GSUNGS PA NI NA MA ZHES PA LA SOGS PA STE
DE YANG GTZO BO RNAM GNYIS LA MCHOD CING DE'I SNYING PO'O, ,HU LU
NI RDO RJE K'I LA YA'I STE BYAS PA'O, ,TIshthA NI RDO RJE BE CON
GYI ZHI BA'I'O, ,BANDH'A NI RDO RJE THO BA STE DBANG GI'O, ,HA NA
NI RDO RJE GTUM PO STE DRAG

BO'I'O; ,AA MRi TE NI PHO NYA DANG MNGAG PA YAB YUM KHRO BO MI
'CHI BA DANG, LU GU RGYUD MA'I SNGAGS TE KHRUS DANG BSKRAD PA LA
SHES PAR BYA STE DE DAG GIS KYANG DE BZHIN DU 'GYUR RO, ,'DI SKAD
STON TE SNGON DU BSNYEN PA LA NI GSUM PO GANG YANG RUNG BA BZLAS
LA SGRUB PA LAS LA SBYAR BA NI

GNYIS SU MED PAR SHES PAR BYA STE LAS SGRUB PA LA NI MAN NGAG
BZHIN DU SBYAR RO, ,DE YANG BSNYEN PA GSUM STE SGRUB PA GNYIS,
,LAS SGRUB SO SOR SHES PAR BYA, ,ZHES GSUNGS SO, ,DA NI DE DAG GI
MJUG BSDU BA'I CHO GA PHAN YON DANG BCAS PA PHUN SUM TSOGS PA
BSTAN TE, DE YANG

SDUG BSNGAL THAMS CAD BRAL BAR BYED PA'I PHAN YON NI, ,SDIG PA
THAMS CAD BYANG BYAS NAS, ZHES BYA LA SOGS PA GSUNGS TE, DE DAG
GI SNGON BYUNG DU RGYAL PO LOG PA'I SNYING PO LA SOGS PA'I 'KHOR
RNAMS THE TSOM SKYES PA LA DE DAG BROD PA BSKYED PA'I PHYIR
GSUNGS LA, MA

'ONGS PA LA NI SGRUB PA'I PHAN YON DU SBYAR RO, ,DE LA SDIG PA NI
SGRIB PAS NA SDIG PA STE SROG GCOD PA LA SOGS PA MI DGE BA BCU'I
LAS SO, ,THAMS CAD NI DE DAG DANG NYE BA MA LUS PA'O, ,'DIS DE
DAG BYANG BAR BYAS PA NI DAG PAR BYED PA'O, ,GZHAN YANG DER MA
ZAD DE LUS

NGAG YID GSUM ZUG RDUS GZIR BAS NA SDUG BSNGAL TE 'GYUR PA LA
SOGS PA GSUM MAM BRGYAD DO, ,MED PAR BYED PA NI SEL BAR BYED
PA'O, ,DE NAS SEMS CAN ZHES BYA BA LA SOGS PAR 'BREL TE, SEMS CAN
GANG DAG SNGON GYI LAS DANG RKYEN DANG 'BYUNG POS MIG

LA SOGS PA'I DBANG PO DRUG NYAMS PA NI LONG BA LA SOGS PA STE, DE
LA SNGAGS 'DIS BKRUS NAS NYAMS PA LAS SOS TE THAR ZHES PAR 'BREL
TO, ,DE BZHIN DU TSE NI 'TSO BA STE DE ZAD PA NI DUS LA BAB PA
STE DE YANG RING BAR 'GYUR RO, ,TSE NYAMS PA NI RKYEN GYI TSE
TSAD LAS

@183B THUNG BAR GYUR BA STE DE YANG TSAD DU 'TSO'O, ,PHUN SUM
TSOGS PA NI MA TSANG BA MED PA STE NOR LA SOGS PA YIN LA, DE DAG
MA TSOGS PA'I BYUR NI MIN PA STE DES SEMS CAN GANG LA CHAGS PA NI
GANG LA BYUNG ZHING GNAS PA YANG PHUN SUM TSOGS PAR 'GYUR RO,
,LHA RNAMS NI

MTHU DANG RDZU 'PHRUL LA SOGS PA DANG LDAN PA'I 'JIG RTEN PA DANG
'JIG RTEN LAS 'DAS PA'I LHA STE, DE DAG BSGRUBS KYANG 'PHANGS NAS
'GRUB PAR MI STER BA NI RGYAB KYIS TE PHYOGS PA NI RING BA'O, ,DE
YANG NYE BAR BYED DO, ,BDAG DANG YID GCUGS SHING YID DU 'ONG BA
NI

MDZA' SDUG STE SO SOR GNAS PAS SKYE BO STE BDEN PA MA MTHONG
BA'O, ,DE SDANG BA NI BYAMS PA DANG BRAL BA STE DE YANG BYAMS
PA'O, ,BRAN NI 'KHOR BZANG PO'O, ,BZA' MI NI CHUNG MA LA SOGS
PA'O, ,SOGS PA NI MA LUS PA'I NYE BA'O, ,DE DAG 'BYUNG POS GTZES
PA NI SKRAG CING

BCOM PA STE DE YANG MI 'TSE BA'O, ,YANG NA, BRAM ZE LA SOGS GTZES
PA DANG, ,ZHES GLEGS BAM LA LAN GNAS TE, 'JIG RTEN NA BRAM ZE
DANG RGYAL PO DANG RJE'I DANG DMANGS KYIS BDAG GTZES PA LAS THAR
PA'O, ,YANG NA BDAG GIS BRAM ZE DANG DGE SLONG LA SOGS PA

NUS PA CAN DANG ZHING DAG PAS GTZES PA YANG NUS PA BZLOG LA SDIG
PA 'DAG PAR 'GYUR RO, ,YANG NA BRAM ZES KHYER BA ZHES PA STE GZA'
SKAR NGAN PA LA SHI BA YANG CHO GAS PHAN NO, ,BDAG DANG GZHAN
GNYIS NI PHAN TSUN TE DE DAG MI MTHUN PA NI SEMS MI GCUGS SHING
NGAG

DANG LUS 'THAB BA STE MTHUN PAR 'GYUR RO, ,SNGAR LONGS SPYOD CHE
BA LA PHYIS BYIN PA YIN PAS NOR TE GSER LA SOGS PA'O, ,'GRIB PA
NI BRI PA'O, ,DES RGYUD LA SDUG BSNGAL BSKYED PAS GNOD PA'O, ,MYA
NGAN NGAL DANG GNOD PA NI GDUNGS PAS DUB PA STE DE LA GDON GYIS

TSUGS PAR SLA'O, ,YANG NA DANG ZHES SBYAR TE DUB PAS GNOD PA DANG
PHAL PAR GNOD PA THAMS CAD DO, ,GZHAN YANG SKRAG CING BAG TSA BA
NI 'JIGS PA STE RGYAL PO'I CHAD PA LA SOGS PA BRGYAD DO, ,PHONGS
PA NI SNGA NAS DBUL BA'O, ,GZHAN YANG GDUG CING 'DZIN PAS

@184A *, ,GZA' STE PA BA SANGS LA SOGS PAS GNOD CING DA DAG NGAN
PA LA BAB PA'O, ,RGYU SKAR NI NAM MKHA' LA SO SOR 'THOR NAS RGYU
BA STE SMIN DRUG LA SOGS PA'O, ,DE DAG LA KHRUS BYAS TE BZLOG PAS
ZHI BAR 'GYUR RO, ,BYAD STEMS ZHES PA NI RIG SNGAGS NGAN PA'I

'KHRUL 'KHOR GYIS MING BCUG STE GSOD PAR 'DOD PA'O, ,MI BZAD PA'I
GDON NI NAD LA SOGS PA TSABS CHER 'DEBS PA STE RDZU 'PHRUL CHE
BA'I LHA LA SOGS PA'O, ,DE DAG GIS NYEN PAS NI BTAB PA'O, ,MYA
NGAN NI LUS NGAG YID GSUM GDUNGS PA'I KHYAD PAR TE DES

PHUNG PO NGAL TE GNYID LOG PA'AM, DNGOS SU 'BYUNG PO BYUNG BA'O,
,DE'I STOBS KYIS GNYID LOG PAS SEMS RMONGS TE YID KYI RNAM SHES
RGYU BAS RMI LAM STE, DER SDIG PA MTHONG BAS NI NGAN PA STE BTZON
RA LA SOGS PA'O, ,YANG ZHES PA BZLAS PA STE KUN LA SBYAR RO,
,YANG

NA DANG ZHES PA SO SOR SBYAR RO, ,DE DAG THAMS CAD KYANG 'DI'I
SGO NAS SEL CING DE DAG LAS THAR BAR 'GYUR RO ZHES SBYAR RO, ,DE
DAG GI RGYUD LAS 'BYUNG BA THAMS CAD SEL BA'O, ,DA NI RGYUD LA
BDE BA THAMS CAD LDAN PAR BYED PA GSUNGS PA NI, ,RGYUD DO COG GI
RTZA BA STE, ,ZHES

PA BLANG NGO, ,DE YANG SNGON 'BYUNG DU NI 'BREL CING RGYUN CHAGS
PAS RGYUD DE RGYUD DO, ,COG NI MA LUS PA'O, ,RTZA BA NI GZHAN LA
MA LTOS SHING GZHAN SKYED PAR BYED PA STE, DE NI RDO RJE LHUN PO
RI RAB ZOM GYI RGYUD CES BYA BA LE'U BRGYA DANG BRGYAD PA'I LE'U
DANG POR 'DI GSUNGS LA,

DES 'DI BSHAD PA'O, ,RGYUD DE BDAG GIS MTHONG NGO, ,MA 'ONGS PA
LA NI BDAG GI YON TAN MA LUS PA NI RGYUD DO COG YIN LA DE LAS
'BYUNG BAS RTZA BA'O, ,YANG NA CHOS THAMS CAD KYI RTZA BA RDO RJE
LTA BU'I TING NGE 'DZIN YIN PAS SO, ,LA LA DAG RGYUD THAMS CAD
KYI RTZA BA DBANG BSKUR

BA STE; DE YANG CHU LA RAG LAS PAS ZHES 'CHAD DE MA YIN NO,
,GZHAN YANG DPAL KUN TE BSTEN PAR 'OS SHING YON TAN CHE BA STE,
'BYOR BA DANG BU LA SOGS PA'AM TSOGS GNYIS SO, ,DES LEGS PAR
BRGYAN PA NI DE DAG YONGS SU RDZOGS SHING TSANG BA 'DI'I SGO NAS
BYED PA

@184B YIN NO; ,DE NAS, TSE DANG BSOD NAMS 'PHEL BAR 'GYUR, ZHES
PAR SBYAR TE BSOD NAMS NI GRAGS PA DANG LONGS SPYOD DE YID BDE
ZHING LUS NGAG RGYAS PAR BYED PA'O, ,SDIG PA KUN NI GONG DU BSTAN
PA'O, ,DE LA THAR BA NI GROL BA STE, MNGON PAR MTHO BA DANG NGES
PAR LEGS

PA THAMS CAD THOB PAR 'GYUR PA'O ZHES DGONGS SO, ,DE DAG NI
SPYI'I BYA BA'I CHO GA'I PHAN YON NO, ,YANG NA LAS DE DAG LA BYA
BA SO SOR SBYAR BAR SHES PAR BYA'O, ,DE LTAR PHAN YON 'BYUNG BA
BSHAD NAS DA NI CHO GA BSHAD PAR BYA BA'I PHYIR, DES NI ZHES BYA
BA LA SOGS PA GSUNGS

TE; DE YANG SGRUB PA PO DANG BSGRUB BYA DAG STA GON LA GNAS PA'O,
,'DI DAG GIS NI 'DAS PA LA 'DI LTAR GYIS SHIG CES GDAMS LA MA
'ONGS PA LA CHO GA BYA BA DNGOS YIN NO, ,DE LA SGRUB PA PO DANG
BSGRUB BYA, DES NI RAB BSKRUS GTZANG MA YIN, ,ZHES GSUNGS TE,
PHYI'I KHRUS NI

CHU DANG SAS LEGS PAR BKRUS PAS DRI MA DAG PAR BYA BA STE LAN
GSUM DU'O, ,GTZANG MA'I GOS NI GZHAN DU LONGS MA SPYAD PA'I GOS
SAR PA LAN GSUM DU BRJE'O, ,DE BZHIN DU ZAS DKAR GSUM BZA' BA
DANG, ZHAG GCIG SMYUNG BAR GNAS PAR BYAS LA'O, ,NANG GI KHRUS NI,

GANG DAG YID DGE SEMS DANG ZHING, ZHES PA STE LUS DANG NGAG DANG
YID GSUM GYIS MI DGE BA BCU MI BYED PAR SNGOM PA LA, SEMS DANG BA
NI DAD PA'O, ,DE DAG GIS NI RTEN GYI GANG ZAG DANG STA GON LA
GNAS PA BSTAN TO, ,DE NAS SA BLANG BA LA SOGS PA CHO GA DANG
SGRUB THABS LAS

BYUNG BA BZHIN DU DKYIL 'KHOR 'BYOR BA'I BYE BRAG GIS BRIS LA
RDZAS BKOD DE BSGRUB PAR BYA'O, ,ZHES BYA BA'I BAR DU'O, ,DE YANG
DANG PO STA GON GNAS PA YIS, ,SA YI CHO GA RDZOGS BYAS TE, ,'BYOR
PA DKYIL 'KHOR BRI BYAS LA, RTEN LA BRTEN DE BSGRUB PAR BYA,
,ZHES GSUNGS

SO; ,DE'I 'OG DU KHRUS LA SOGS PA SNGON DU SONG BAS LHA BSKYED PA
NI MDO SDE ZHES BYA BA LA SOGS PA'O, ,DE YANG SNGON BYUNG LA NI
MDO SDE ZAB MO SANGS RGYAS KYI GSUNGS PA 'DI MNYAN PAR BYA BA
DANG, DE'I PHAN YON BSTAN PA LA RJES SU 'JUG PA NI LHA BSKYED PA
DANG SNGAGS BZLAS

@185A *, ,PA'I THABS SU 'GYUR RO ZHES DGONGS PA'O, ,DE LA MDO SDE
NI RGYUD DANG GCIG PA STE DON ZAB MO SDER STON LA TSIG GI MDO
TZAM DU GSUNGS PAS SO, ,YANG NA GNAS DANG STON PA LA SOGS PA
GSUNGS PA'O, ,DE YANG, GNAS RNAMS DANG NI MTSAN NYID DANG,

CHOS DON SMOS PHYIR MDO SDE'O, ,ZHES PA DANG, TSIG NYUNG BA LA
DON RGYAS PA'I, ,MDO SDE DAM PA BLTA BAR BYA, ,ZHES GSUNGS SO,
,DON DU BYA NA GZUNGS SNGAGS THAMS CAD DANG BCAS PA STE DAM PA NI
MCHOG GO, ,MNYAN PAR BYA BA NI GDAMS PA STE SANGS RGYAS DANG BLA
MA LA RNA BAS THOS

SHING SHES PAR BYA BA'O, ,DE NYID GZHAN GYIS RTOGS PAR DKA' BAS,
ZAB MO SANGS RGYAS SPYOD YUL TE, SANGS RGYAS KYIS GSUNGS PA'O,
,YANG NA CHOS NYID STONG PA'I LHA LA SOGS PA DRUG PO ZAB CING DES
SANGS RGYAS KYI SKU STE SPYOD YUL DU BSKYED PA'O, ,DES NI BSNYEN
PA SGRA LA GNAS

PA'I BSAM GTAN GYI SNGAGS BZLAS PA YANG SHES PAR BYA'O ZHES BYA
BA'I DON TO, ,NYAN BYED NA NI THOS NA'O, ,GZI BRJID NI 'OD ZER TE
DPAL GANG YIN PA'O, ,YANG NA LHA DRUG PO'I DON NI MDO SDE YIN LA
DE NYAN PA NI SGOM PA'O, ,DA NI BZLAS PA'I BSAM GTAN NI NOR BU'I
PHRENG BA

DANG LDAN PAS MDO SDE'I LHA RNAMS KYI THUGS KA NA GNAS PA'I ZLA
BA DANG, RDO RJE DANG SNGAGS SO, ,DE'I 'OD ZER GYIS SPRO BSDU NI
GZI BRJID DO, ,DES JI LTAR BSAMS NA SROG CHAGS TE RLUNG NANG NA
GNAS PA 'TSO BA'O, ,MI BZAD PA'I NAD NI 'TSO BAR DKA' BA'I MDZE
STE 'BYUNG BA LAS GYUR PA DANG,

KLU'I GDON NO, ,KYANG ZHES PA NI MI MTHUN PA'I RKYEN TE DE YANG
ZHI NA GNAS GZHAN SMOS CI DGOS ZHES PA'I DON TO, ,ZHI BAR BLTA NI
ZHI BAR 'GYUR BA'O, ,YANG NA ZHI BAR BLTA NI SNGAGS BZLAS SO, ,DE
NI KHRO BO'I NGAG TU LAS SBYOR GYI SNGAGS BZLAS PAR BSTAN TO, ,DA
NI RTEN GANG LA BRTEN

TE SGRUB PA NI GSER RAM YANG NA NI ZHES BYA BA LA SOGS PA GSUNGS
TE, ,BSNYEN PA LA BUM PA GCIG ,LAS LA LNGA'O, ,DE'I RGYU NI RIN
PO CHE GSER NI RAB BO, ,YANG NA NI ZHES PHYOGS GZHAN STON PA STE
DNGUL NI 'BRING NGO, ,KYANG RUNG ZHES PA NI BSDU BA STE ZANGS NI
THA MA'O, ,DE LTAR MA

@185B 'BYOR NAS LAS BUM PA DMAR PO NAG PO RA RI MED PAR BYA'O,
,DE YANG, BUM PA PADMA DMAR PO'I MDOG 'DRA ZHING, ,ZHES PA LA
SOGS PA GSUNGS SO, ,DES NI BUM PA'I RGYU BSTAN TO, ,'DI DAG NI
SNGON GYI DUS DANG RJES KYI DUS 'DRA BA'O, ,DA NI SNYING PO DANG
RGYAN NI CHU YIS DGANG ZHES

PA LA SOGS PAS STON TE, DE YANG 'DIR CHU BO CHEN PO'I CHU DANG 'O
MAS NANG DGANG BA STE BKRU BA DANG BSANG BAS BYA'O, ,'DIR CHU YI
GSER RAM ZHES BYA BAR 'DOD DE 'DI NI RMONGS PAS MI SHES PAR
BLTA'O, ,DE NAS GZHAN DU LONGS MA SPYAD PA'I RAS KYI GTZANG MAS
THOR COG GSUM

GYI TSUL DU DKRI'O, ,DER SNYING PO NI NOR BU STE YID DU 'ONG BA'I
MU TIG MIG MED PA DANG, YUNGS KAR TE SGRUB PA'I RDZAS BGEGS
BSKRAD PA SNOD DAM PAR BLUGS TE STENG DU GZHAG GO, ,D'UR BA NI
RAM PA STE, BKRA SHIS PAS LO MA DANG BCAS PA DANG, KU SHA DANG
RMA BYA'I SGRO BDUN BDUN

BUM PA'I KHAR GZUGS SO, ,DKON PAS NA RIN CHEN TE DE DAG RMA MED
PA NI MA SPYAD CING MA RNYINGS PA'I SAR PA'O, ,YANG NA MIG MED PA
STE GSER LA SOGS PA LNGA DANG, TZANDAN NI DRI DANG LDAN PA DKAR
PO STE, DE LA SOGS PA DRI LNGA DANG BCAS PA NI LHAN CIG DON TE
TIL LA SOGS PA

'BRU LNGA DANG, HA SA DE BA LA SOGS PA SMAN LNGA DANG, BU RAM LA
SOGS PA SNYING PO LNGA GSANG BA SPYI RGYUD BZHIN DU BLUGS PAR
BYA'O, ,DER YANG SHEL DANG, RDO RJE PHA LAM DANG ME TOG SNGON PO
BCUG LA DE'I PHRENG BAS KHA LA BRGYAN NO, ,DE'I KHAR NI BKRA SHIS
PA'I SHING MYA NGAN

MED PA LA SOGS PA 'BRAS BU CAN GYIS BRGYAN LA, RDO RJE GZHAG STE
BKRA SHIS PA'I THAG PAS BTAGS TE LAS LA SNGAR GZHUG GO, ,DE DAG
NI SNYEN PA LA YANG SHES PAR BYA'O, ,DE YANG RIN PO CHE LA SOGS
PA'I YON TAN SHES PAR BYA STE, LHA'I MTSAN MA NI DGOD PA MA YIN

PAR SHES PAR BYA'O, ,DE NAS BZLAS PA'I GRANGS BSTAN PA'I PHYIR
SLAN GRANGS ZHES PA LA SOGS PA GSUNGS TE, YANG NAS YANG DU BSKYAR
BAS LAN GRANGS TE GZUNGS RINGS NI NYI SHU RTZA GCIG LA, SNYING PO
DANG YANG SNYING NI BRGYA RTZA BRGYAD DU BZLAS SO, ,SU NI BYED PA
GSUM PA'I

@186A *, ,GSUM PA STE DE NAS KHRUS BYA ZHES PA'O, ,'DI SKAD STON
TE 'DAS PA LA NI GRANGS DES CHOG PA YIN LA, MA 'ONGS PA LA NI
SNGON DU BSNYEN PA 'BUM RDZOGS NAS LAS LA BSAM GTAN DANG LDAN PAS
SHES PAR BYA'O ZHES PA'I THA TSIG GO, ,LAS LA SBYAR BA DNGOS

BSTAN PA'I PHYIR RGYAL PO ZHES GSUNGS TE, SNGON BYUNG BA LA NI
LHA'AM MI CHE BAS RGYAL PO STE LOG PA'I SNYING PO'O, ,DE NI 'KHOR
NYE BA'I GDUL BYA LA DGONGS PA STE 'KHOR GZHAN YANG BKAG PA NI MA
YIN NO, ,RJES 'JUG LA NI RGYAL PO BSOD NAMS CHE BAS SMOS TE,
RGYAL PO LA

SOGS PA THAMS CAD CES SBYAR RO, ,RTAG TU NI DUS GSUM DU'O, ,BUM
PA'I CHU DES KHRUS KYIS SHING DANG ZHES GDAMS PA'O, ,DE LTAR BYAS
NA GONG GI PHAN YON THOB PAR 'GYUR RO ZHES SBYAR RO, ,DES NA RNAL
'BYOR PA DUS GSUM DU BKRU LA, BSGRUB BYA LA NI MA ZHE BAR DU
KHRUS

BYA BA DANG, BYA BA'I RGYUD YIN PAR BSTAN TO, ,DE YANG, RTEN
MCHOG DAG DANG LDAN BYAS NAS, ,MKHAS PA GANG LA BKRU BYAS NA,
,MNGON MTHO NGES LEGS 'BYUNG BAR 'GYUR, ZHES GSUNGS SO, ,DE DAG
GIS NI 'DI SKAD BSTAN PAR 'GYUR TE, SNGON DU BSNYEN PA RDZOGS

NAS STA GON LA GNAS PAS SA'I CHO GAS DKYIL 'KHOR 'BYOR PA'I BYE
BRAG GIS BRIS TE BUM PA DGOD CING LHAR BSKYED LA SNGAGS DANG TING
NGE 'DZIN DANG LDAN PAS BZLAS TE KHRUS KYI MAN NGAG BZHIN BYA BA
DANG, BSRUNG BA DANG BKRU BA LA SOGS PA BYAS TE 'BYOR PA CHUNG
BAS

DPA' BO GCIG PA BSTAN PAR BYA'O ZHES DGONGS SO, ,RDZOGS PA NI
YANG DAG PAR THOB PA STE RGYUD CHEN PO NAS PHYUNG ZHES PA'O, ,'DI
LTAR RDO RJE'I GDAMS NGAG 'DI, ,NGA YIS SNGON DU DON MTHONG GIS,
,THE TSOM MED PAR SGRUBS SHIG DANG, ,DPAG MED BSAM PA RDZOGS PAR
BYED, LHA

DANG BLA MAS BSKUL BA'I PHYIR, ,'GREL PA DRI MA MED PA 'DI,
,SANGS RGYAS GSANG BAS BYAS PA STE, ,'DI YIS KUN KYANG DE GROL
SHOG ,'PHAGS PA RDO RJE RNAM PAR 'JOMS PA'I 'GREL PA RIN PO CHE
GSAL BA ZHES BYA BA, BYA BA'I RGYUD KYI GRUB PA SANGS RGYAS GSANG
BAS MDZAD

@186B BA RDZOGS SO,, ,,MKHAN PO DE NYID DANG, LO TZ'A BA DABS
MANYDZU SHR'I WARMAS BSGYUR BA'O, ,PHYIS PAndI TA 'JON TE TA'U LA
DANG, LO TZ'A BA 'OG BSOD NAMS MOS PAS BSGYUR CING ZHUS TE GTAN
LA PHAB PA'O,, ,,