@250B #, ,RGYA GAR SKAD DU, SI HA N'A DA LO KE SHRA RA BHA tt'A RA KA
SYA STU TI, BOD SKAD DU, RJE BTZUN 'JIG RTEN DBANG PHYUG SENG GE
SGRA LA BSTOD PA, 'PHAGS PA 'JIG RTEN DBANG PHYUG LA PHYAG 'TSAL
LO, ,SRID PA'I GNAS NI GRANGS BRAL BGRANG 'DOD 'DIR KHYOD LA,
,'ONG [?] LDAN SNYAN NGAG

MKHAN PO CHES CHER DGA' BA'I GTAM, ,YON TAN TSOGS BRJOD DE LTAR
BDAG NI BLO NGAN YANG, ,'GRO BA GNYIS SU MNGON BSTOD SAR PA'I
TSIG DAG 'GOD, ,RGYA CHEN SRID PA'I PHA ROL BYANG CHUB STON MDZAD
PA, ,DUS RING THANG GCIG BZHIN DU BYAS TE BRTZE BAS SKU BZUNG
NAS, ,SEMS CAN

GNAS PA MA LUS KUN MKHYEN DE NYID LA 'GOD MDZAD, ,'GRO BA'I MGON
PO BRTZE LDAN SENG GE'I SGRA DE RGYAL GYUR CIG ,GANG TSE RI BONG
MTSAN MA MKHA' LA 'OD DANG 'GRO BA MTSON, ,GANG GANG CHOS MKHAS
SGRUB BYED BI SHVA KARMA BZHIN, ,MA LUS DKAR BA'I SNYING PO NYAMS
DGA'I DNGOS MDZAD PA, ,DE

YANG SENG GE'I SGRA STE 'OD ZER 'PHRO ZHING RGYAL GYUR CIG ,DBU
LA RIN CHEN 'BAR BA 'BAD PAS GNAS PAR MDZAD PAS CI, ,LEGS BYAS
RANG BZHIN SGRON ME 'DI NI NYER 'DZIN MDZAD PA LAGS, ,DE LTAR
GANG ZHIG LAG 'GRO LTA BU'I THE TZOM BDUD NI 'JOMS, ,PHA ROL RGOL
LAS RNAM RGYAL SENG

GE'I SGRA DES KHYED LA SRUNGS, ,'GRO BA GSUM GYI SA LA MKHAS
SHING BDUD KYI PHYOGS NI 'JOMS, ,LAG 'GRO'I BDAG POR GNAS PA'I
NAD NI 'JOMS SHING BZHUGS, ,GANG GI RTZE GSUM DMYAL BAR 'GRO BA'I
RTZA BA 'JOMS PA STE, ,MCHOG LDAN RE nU'I SRAS PO SENG GE SGRA LA
PHYAG

@251A *, ,'TSAL LO, ,PHUL BYUNG DKAR BA'I RAB LTA BU YI SHEL GYI
BGRANG PHRENG YANG, ,DGE BA MDZAD PA'I PHYAG TU THOGS PAS GSHIN
RJE YANG DAG GNON, ,RAB TU MDZES PA NOR BU'I ROL PA BRTZE DANG
TSUL KHRIMS LDAN, ,DGES PA'I SPYAN LDAN SENG GE'I SGRA DES KHYED
LA SRUNG

GYUR CIG ,SNYING LA 'BAB PA'I GANG GI RAL PA MDZES PA'I ZER 'DI
NI, ,'BAR ZHING G-YO BA SA 'DZIN LAG 'GRO LHAG MA LA NI NYAL,
,'OD GSAL MKHAR ROL 'O MA'I RGYA MTSOR AINDRA N'I LA BZHIN, ,SENG
GE'I SGRA DES KHYED LA SHIS PA MTHA' DAG STON GYUR CIG ,'GRO BA
RNAM PAR PHONGS PA'I

THABS SU GYUR PA'I RKYEN GANG YIN, ,BDUD BCU PO RNAMS RAL GRI'I
SO YIS ZHI MDZAD PA, ,SRID PA GSUM GYIS ZHABS LA BTUD PA SENG
GE'I SGRA DE YIS, ,DE NI 'GRO BA'I NAD DANG NYER 'TSE 'JOMS SHING
SEL GYUR CIG ,RI DAGS BDAG PO YANG NI DPAL LDAN LHA RIGS SKYABS
'OS TE, ,BDE

GSHEGS THEG PA RIG MNGON PA YI NGA RGYAL KUN LAS GROL, ,BDE
GSHEGS PHRIN LAS RNAM RGYAS GANG GI SKU LA 'DZIN MDZAD PA, ,SENG
GE'I SGRA DES KHYED KYI MNGON PAR 'DOD DON SGRUB GYUR CIG ,DE
LTAR BDAG GIS KHYOD KYI YON TAN TSOGS NI YONGS SU BRJOD PA LAS,
,ZHI BA'I RANG BZHIN DGE

BA'I 'BRAS BU BSAGS PA'I TSOGS RNAMS KYIS, ,MA LUS 'GRO BA 'DI
DAG DGA' BA'I BDAG PO'I LAG TU MA LHUNG ZHING, ,RGYAL BA RGYA
MTSO'I TSOGS LA KUN NAS RAB TU 'JUG GYUR CIG ,MGON PO 'DI YI
GZUGS KYI RANG BZHIN SKU NI KUN NAS THOB GYUR TE, ,MA LUS 'GRO BA
JI SNYED 'DI NI

RNAM PAR 'DREN PA NYID GYUR CIG ,KUN NAS GTZANG MAR BYAS PA SKYE
BO'I BZHIN GYI ME LONG 'DI, ,DPAL THOB LDAN PA SNYAN NGAG MKHAN
GYI BDAG PO GNYIS SKYES SRUNG BAS BYAS, RJE BTZUN 'JIG RTEN DBANG
PHYUG SENG GE'I SGRA LA BSTOD PA RDZOGS SO,, ,,DPAL LDAN BLA MA
DAM PA RGYAL

BA SPYAN SNGA RIN PO CHE'I BKA' BZHIN ZHA LU LO TZ'A BA DGE SLONG
DHARMMA P'A LA BHA DRAS BSGYUR BA'O,, 