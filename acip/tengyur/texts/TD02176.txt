@31A #, ,RGYA GAR SKAD DU, GA nA TZAKRA BI DHI: BOD SKAD DU,

TSOGS KYI 'KHOR LO'I CHO GA ,DPAL RDO RJE CAN LA PHYAG 'TSAL LO,
,TSOGS CHEN KHYAD PAR BSAGS PA DANG, ,DAM TSIG NYAMS PA BSKANG BA
DANG, ,SGRIB SBYANG MCHOG NI THOB BYA'I PHYIR, ,RNAL 'BYOR LUGS
MTHUN BDAG GIS BSHAD, ,TSOGS NI GNYIS SU SHES PAR BYA'O, ,

@31B PHAN GDAGS PA DANG TSAR GCAD PA'I, ,DE YANG 'KHOR LO BSKOR
DANG MCHOD PA BRTZAM, ,PHAN PA MCHOG DANG THUN MONG NGO, ,DGUG
DANG BSKRAD DANG MNAN PA DANG, ,GSAD PA LA SOGS TSAR GCAD PA'O,
,DE SGRUB RNAL 'BYOR BSTAN PA NI, ,SNGAGS PA GCIG TU RTOG BYED
DANG,,

DUS RNAMS KUN DU RTZE GCIG LDAN, ,RGYUD RNAMS KYI NI SNYING PO
SHES, ,DE NYID BCU NI MCHOG TU RIG ,ZAB CING RGYA CHEN CHOS LA
MOS, ,YID NI SHIN TU 'JAM PA DANG, ,BSNYEN BKUR LDAN ZHING 'JIGS
PA MED, ,NGA RGYAL MED CING GSHEGS LA BRTZON, ,BRDA DANG PHYAG
RGYA'I

MCHOD PA YI, ,LAN DANG SBYOR PA SOGS LA MKHAS, ,GSANG THUB TSOD
RIG LUS NGAG GZO, ,DE LA SOGS PA'I CHO GA MKHAS, ,GU RU LA SOGS
LHA DANG BSTUN, ,DE STENG LAS KYI RNAL 'BYOR GNYIS, ,BYAN PO BYAN
MO GSOL KA GSUM, ,PHYI MTSAMS NANG MTSAMS

ROL MO PA, ,DE NI RNAL 'BYOR RGYAS PA'I TSAD, ,LHA STENG LAS KYI
SKAR MA DANG, ,MTSAN MA NYID NI BSDUS PA'O, ,LNGA PA YAN CHAD
SHIN TU BSDUS, ,'KHOR LO BSDUS RGYAS MKHAS PAS BYA, ,MCHOD PA
BZHI GSUM GNYIS SU BYA, ,DE YI RIM PA'ANG GONG BZHIN DU, ,BSOD

NAMS RIM PA'ANG DE BZHIN THOB, ,'KHOR LO GRAL NI DKYIL 'KHOR
TSUL, ,YANG NA MCHOG 'DOD PA DANG THUN MONG NI, ,GRAGS MA GRANGS
KYI RIM PA YIS, ,MCHOD PA'I TSUL GYIS RIM PAS BYA, ,BYIN GYIS
BRLABS SAM RIGS MTHUN PAR, ,NYAMS DGA' YID 'JUG GNAS

DAG TU, ,'KHOR KHANG SUM RIM DANG PO YI, ,SGO BZHI GNYIS PA LHO
LA GSUM PA SHAR, ,DE YI THUN MONG KHYAD PAR NI, ,DANG POS 'OG
PHYI MA STE, ,RIM GSUM GYEN DU BRTZIGS PA NI, ,LUS 'DOD PA DANG
PHYI MA'I LUGS, ,PHAN 'DOGS DON DU BSTAN PA'O, ,DUR KHROD MTSO
GLING

'JIGS PA'I GNAS, ,'DI 'DRA'I RIGS MTHUN LA SOGS PAS, ,CHAR GCAD
DON DU GONG BZHIN BYA, ,DUS NI RGYUN NAM LO'AM ZLAR, ,KHYAD PAR
BZHI GSUM GNYIS DANG GCIG ,BCU GNYIS BZHI RU DAM TSIG GO, ,DE
LTAR MA BYAS MKHA' 'GROS GSOD, ,BYAS NA DNGOS

@32A *, ,GRUB CHEN PO 'THOB, ,YON TAN SBYOR BA'I RIM PA DANG,
,SGRUB PO 'DOD PA'I RIM PA YIS, ,GONG GI KHYAD PAR SHES PAR BYA,
,PHYI LTAR BA YI RNAM LNGAS BYUG ,NANG NI BDUD RTZI RNAM LNGAS
BYUG ,PHYI NI MDZES PA'I RGYAN RNAMS BRIS, ,NANG NI DUR KHROD
CHAS KYIS

BRGYAN; ,DKYIL 'KHOR GSANG MCHOG NUB MO BRI, ,NGAG GI BRDA SKAD
THABS GSUM GYIS, ,RNAL 'BYOR RNAMS NI BSDU BAR BYA, ,DBYUG SNGON
GYIS NI LUS NGAG BRDA, ,BUM PA NAS BZUNG PHYI NANG GSANG, ,DRIL
NAS DBYE GSAL RIM PAS BYA, ,SLOB DPON MDUN DU 'KHON GCUGS

SBYANG; ,LAS KYI SEMS DPA' GRAL LA DGOD, ,RGYAN CHA GAN LA GO
BGOR GNAS, ,SLOB DPON GYIS NI BYIN BRLABS SHING, ,LAS KYI SEMS
MAS RTAGS GSUM GDAB, ,RANG GIS LHAG PA'I NGA RGYAL BYA, ,GAR MAS
MAndALA MCHOD PA RNAMS, ,RIM PAR BYAS NAS GSOL BA

GDAB, ,BSKYED PA'I RIM PA TSUL BZHIN BSGOM, ,SO SO'I LHA YI NGA
RGYAL BYA, ,DE LTAR MI SHES LHAG PA'I LHA, ,DE LTAR BYAS NAS GTZO
BO'I BRDAS, ,KARMA LA NI BSKUL BAR BYA, ,KARMA 'KHOR MA DANG BCAS
LA, ,TSOGS KYI BYE BRAG BRGYA RTZA BRGYAD, ,'GYING BAG TSUL GYIS
DRANG BAR BYA, ,

TSOGS KYI DBYE BA BSTAN PA NI, ,RTZA BA LNGA LAS RTZA LNGAR GYUR,
,THUN MONG DU NI BRGYA BYA LA, ,RNAL 'BYOR ZAB MO'I SPYOD PA YIN,
,SHA YI BYE BRAG NYI SHU LNGA, ,BTUNG BA'I BYE BRAG DE BZHIN NO,
,SMAN GYI BYE BRAG NYI SHU DANG, ,BSHOS DANG DKAR GYI BYE BRAG
KYANG, ,PHYED MAR BYAS PA'I SUM CU

YIN; ,SPOS KYI BYE BRAG BRGYAD DU BSTAN, ,DE NAS BSDUS PA PHYED
DU BSTAN, ,SHIN TU BSDUS PA DE YI PHYED, ,DE NI TSOGS KYI 'KHOR
LO'O, ,TSOGS KYI 'KHOR LO'I MCHOD PA'I RIM PA NI, ,BCU DANG LNGA
DANG GSUM DU BYA, ,DE YI RAB 'BRING SGRUB PA'O, ,BSOD NAMS CHE
CHUNG RIM PA

DE'O; ,TSOGS DE SLOB DPON BYIN GYIS BRLABS, ,RLUNG GIS ME SBAR
MTSAN LDAN DROS, ,DE NYID GSUM GYI LAS BYAS LA, ,BDUD RTZI BAB
CING RDO RJES DKRUGS, ,BDUD RTZI'I RANG BZHIN 'OD DU ZHU, ,BTUNG
BA'I BYIN RLABS LA SOGS KYANG, ,MAN NGAG BZHIN DU BYIN BRLABS
LA,,

@32B BDUD RTZI MCHOD PA PHYOGS BKRAM LA, ,DANG PO LAS KYI RNAL
'BYOR GYIS, ,MDUN DU LHA BSKYED SPYAN DRANGS BSTIM, ,DANG PO
PHYAG 'TSAL MCHOD LNGA 'BUL, ,DE NAS BDUD RTZI'I MCHOD PA 'BUL,
,DE 'OG LCAGS KYU LNGA PO DANG, ,GLU DANG GAR GYI MCHOD PA 'BUL,
,H'Um GI GLU

BLANGS MCHOD PA NI, ,NYI SHU YANG NI BYA BAR GSUNGS, ,BSTOD CING
ROL MO'I MCHOD PA 'BUL, ,DE NAS RNAL 'BYOR RNAMS LA MCHOD, ,LHAG
MA MKHA' 'GRO RNAMS LA MCHOD, ,MAndALA SNGON PO BYAS NAS NI,
,BDUD RTZI LNGA YIS CHAG CHAG GDAB, ,ME TOG SNGON PO'I TSOM BU
BYA, ,

SA LA GNAS PA'I MKHA' 'GRO MA, ,BSKYED CING SPYAN DRANGS BSTIM
BYAS LA, ,BYIN GYIS BRLABS LA MCHOD PA BYA, ,LHAG MA KHA CHUS
BTAB NAS NI, ,SBYANG DANG SPRO BA BSDUS BYAS LA, ,'KHOR KHANG
PHYI LOGS MAndALA BYA, ,KHRAG GIS BYUG CING ME TOG DGRAM, ,BSHUD
GLU BRDA

YIS SPYAN DRANGS NAS, ,RNAL 'BYOR SKRA BSHIG THAL BAS BYUG ,RGYAN
CHAS GON LA RTAGS RNAMS GDAB, ,LHA YI TING 'DZIN GSAL BYAS NAS,
,RDO RJE'I GLU BLANGS ROL MO BRDUNG, ,MCHOD CING BSTOD NAS MTHOL
BSHAGS BYA, ,PHRIN LAS BCOL LA GSHEGS SU GSOL, ,

TSOGS KYI SBYOR KA'I PHRIN LAS KYIS, ,RNAL 'BYOR PA YI LAS RNAMS
'GRUB, ,SLOB DPON BHA BAS MDZAD PA RDZOGS SO,, *, ,ZAB BA DON GYI
CHO GA RNAMS, ,RIN CHEN LTA BU'I GANG ZAG LA, ,ZAB PHYIR MAN NGAG
BKOL NAS BSTAN, ,MCHOG GI TSOGS

KYI 'KHOR LO NI, ,THUN MONG CHO GA THAMS CAD NI, ,THUN MONG TSOGS
'KHOR DANG MTHUN NO, ,KHYAD PAR CHO GA BSTAN PA NI, ,RIN CHEN
PHUB PA DGU RIM MAM, ,BDUN RIM LNGA RIM SUM RIM NI, ,MU STEGS
NYAN THOS SKYE BO YIS, ,SKRAG 'GYUR LOG SPYOD SPYAD BYED GSUM, ,

DE DAG SPANG PHYIR GONG BZHIN BSTAN, ,RGYAL RIGS RJE'U RIGS BRAM
ZE'I RIGS, ,BU MO MTSAN DANG LDAN PA NI, ,MTSAN RNAMS BCU PO
RDZOGS PA DANG, ,SHES RAB CHE DANG SNYING RJE CHE, ,DAD PA LA
SOGS CHE BA DANG, ,RNAL 'BYOR LDAN PA PHYAG RGYA MKHAS, ,SBYOR
THABS

@33A *, ,KUN LA RAB TU MKHAS, ,DE LTA'I RNAL 'BYOR NYUNG YANG
LNGA, ,MANG BAR GYUR NA RNAL 'BYOR KYANG, ,BSKYED DE DE LTAR RIGS
PAR SPYAD, ,LNGA GNYIS ZUNG DU GNAS PA LAS, ,BSKYED PA'I RIM PA
MTHAR PHYIN PAS, ,NANG GI MCHOD PA BRTZAM PAR BYA, ,DE NAS

GSANG BA'I MCHOD PA BRTZAM, ,GSANG BA'I MCHOD PA'I CHO GA YIS,
,DGA' BA'I YE SHES BCU DRUG NI, ,'KHOR LO'I TSUL LAS LHAN CIG
SKYED, ,YE SHES 'KHOR LO ZHES SU GRAGS, ,YANG NA SPRUL PA'I 'KHOR
LO LA, ,THIG LE PHRA MO BSAM PA NI, ,RNAL 'BYOR

PHA YIN RTZA RNAMS MA, ,RLUNG NI LAS KYI SEMS DPA' YIN, ,DE LA
SOGS PA'I MAN NGAG RNAMS, ,SLOB DPON ZHAL LAS SHES PAR BYA,
,'KHOR LO GSUM LA'ANG DE BZHIN NO, ,TSOGS ZHES BYA BA MANG PO
YIN, ,'KHOR LO ZHES BYA BA SKOR DU BTUB, ,MCHOG CES BYA BA LHAN

CIG DGA', ,DE LTAR MCHOG GI 'KHOR LO NI, ,YANG YANG SBYANG ZHING
BSGOM PAR BYA, ,MCHOG GI TSOGS KYI 'KHOR LO'I SBYOR KA STE GNYIS
PA'O,, ,,DGUG PA'I TSOGS KYI 'KHOR LO NI, ,THUN MONG CHO GA THAMS
CAD NI, ,THUN MONG TSOGS 'KHOR DANG MTHUN NO, ,KHYAD PAR CHO GA

BSTAN PA NI, ,DUR KHROD 'JIGS PA'I GNAS DAG TU, ,SHIN TU DMAR
BA'I GOS GYON NAS, ,NUB PHYOGS SU NI KHA BLTAS TE, ,CHO GA GSUM
GYIS LHAR BSKYED NAS, ,'KHOR BSKYED PA'AM MI BSKYED PA'O, ,BSKYED
PA H'Um GIS BSKYED PA DANG, ,MI BSKYED SKAD CIG SPRUL PA'O, ,YE
SHES

DKYIL 'KHOR SPYAN DRANGS SOGS, ,BYAS NAS BSKYED RIM MTHAR PHYIN
NAS, ,MDUN GYI DKYIL 'KHOR SPRUL PA LA, ,CHO GA LA SOGS RDZOGS
BYAS NAS, ,DUR KHROD RAS MA DAG LA NI, ,MDUN DU GZUGS SAM 'KHOR
LO BRI, ,DGUG PA'I YI GE'I 'OD ZER GYIS, ,BSGRUB BYA BKUG

NAS BSTIM PAR BYA, ,'JIG RTEN 'DAS DANG 'JIG RTEN PA'I, ,DKYIL
'KHOR BZHI PO DE DAG LA, ,MCHOD BSTOD LA SOGS BYAS NAS NI, ,PHRIN
LAS BCOL ZHING RBAD PA DANG, ,SNGAGS BZLAS BRGYA RTZA BRGYAD DU
NI, ,RAB KYIS BYA BA 'BRING GIS NI, ,LNGA BRGYA THA MA STONG GIS
NI, ,

@33B BZHI PO RAB TU RE RE YANG, ,DE BZHIN GCIG GIS 'GRUB PA DANG,
,YANG NA THUN PAR BZHI DAG TU, ,RTZA GCIG LNGA BCU BRGYA RTZA
BRGYAD, ,DE LTA'I 'KHOR LO RTZA GCIG DANG, ,LNGA BCU BRGYA RTZA
BRGYAD DU NI, ,SGRUB PO KHYAD PAR RAB 'BRING GIS, ,BSGRUB BYA
GANG YIN KHUG PAR 'GYUR, ,

NYI SHU RTZA DRUG MTHA' LA NI, ,BSGRUB BYA'I MING NI BCUG NAS SU,
,'GUGS BYED BSRE BAS GZHUG PAR BYA, ,DGUG PA TSOGS KYI SBYOR KA
LA, ,NYIN DANG MTSAN DU BRTZAM PAR BYA, ,DGUG PA TSOGS KYI SBYOR
KA STE GSUM PA'O,, ,,BSKRAD PA TSOGS KYI 'KHOR LO NI, ,THUN MONG
CHO

GA THAMS CAD NI, ,PHAN GDAGS PA NI NYID DANG MTHUN, ,KHYAD PAR
'JIGS PA'I GNAS DAG TU, ,LHO PHYOGS SU NI KHA BLTAS TE, ,SNGON PO
LA SOGS GOS GON LA, ,BSKYED RIM TSUL DU BYA BA DANG, ,CHO GA GSUM
GYIS BYA BA YIN, ,DE NAS YE SHES SPYAN DRANGS NAS, ,CHO GA LA

SOGS RDZOGS PAR BYA, ,MDUN DU DUR KHROD RAS MA LA, ,RLUNG GI
DKYIL 'KHOR BRIS NAS NI, ,DE STENG ZLA BA'I DKYIL 'KHOR LA,
,BSGRUB BYA'I GZUGS BRNYAN BRIS NAS NI, ,RNAL 'BYOR CI 'DOD MDUN
DU BSAM, ,YANG NA GTZO BO LNGA'AM DRAG PO GNYIS, ,LAS LA MED DU
MI RUNG NGO, ,

GTZO BO DRAG PO'I LAS NI BSDUS, ,SLOB DPON GNYIS PO SHIN TU
BSDUS, DKYIL 'KHOR GSUM PO SPRUL PA LAS, ,CHO GA LA SOGS RDZOGS
PAR BYA, ,TSOGS KYI RDZAS RNAMS MA LUS BSAGS, ,KHYAD PAR TZITTA
SNA TSOGS DANG, ,SHA SNA KHRAG SNA LA SOGS PAS, ,TSUL KHRIMS
BSRUNG

LDAN NAS BZUNG NAS, ,SGO MANGS CAN NI YAN CHOD KYI, ,RANG GI
SBYOR BA MA BYAS PAR, ,GZHAN LA NYOS DANG BSLANGS PA YIS, ,RDZAS
RNAMS RDO RJE CAN GYIS NI, ,RGYUD LAS BSNGAGS PAR BCOM LDAN
GSUNGS, ,BYAN POS BTZO BSREG BYAS NAS NI, ,YON BDAG 'KHOR DANG
BCAS NAS

NI; ,BSKOR BA BDUN NAM GSUM BYAS LA, ,'GYING BAG 'DZUM PA'I
MDANGS KYIS NI, ,SLOB DPON LA NI RDO RJE'I GLUS, ,PHYAG RGYA
BSGYUR NAS DRANG BAR BYA, ,H'Um BLA MA RDO RJE SLOB DPON NI,
,GNYIS MED YE SHES MTHU LDAN PAS, ,DBYINGS LAS MA G-YOS RTOGS MED
KYANG, ,SEMS

@34A *, ,CAN GDUL BA'I DON SLAD DU, ,RDO RJE CAN GYI SKU SPRUL
NAS, ,RTZE GCIG LDAN PA'I TING 'DZIN GYIS, ,TSOGS KYI 'KHOR LO
RGYA CHEN 'DI, ,BDAG GZHAN LHA RNAMS MCHOD PA'I PHYIR, ,BYIN GYIS
BRLAB BA MDZAD DU GSOL, ,DE NAS RDO RJE SLOB DPON GYIS, ,YI GE

GSUM GYI BDUD RTZI YIS, ,BSREG SBYANGS BDUD RTZI ZHU NAS KYANG,
,BDE GSHEGS MCHOD BSTOD RDZOGS BYAS NAS, ,PHRIN LAS BCOL BAS KHRO
BO YI, ,SNGAGS BZLAS PAS NI BSGRUB BYA STE, ,'KHOR LO RLUNG GI
DKYIL 'KHOR LA, ,BSGRUB BYA DE RU BZHAG NAS SU, ,KHRO BO DPAG MED
SPROS

PA YI; ,ZHAL NAS RLUNG NAG 'TSUB MA NI, ,BTANG BAS BSGRUB BYA
BTEG NAS KYANG, ,NUB BYANG MTSAMS KYI RLUNG LHAS NI, ,KHYAD PAR
DE NYID BSKYOD NAS KYANG, ,NAM MKHA'I MTHAS GTUGS SA RU BSKYAL,
,DE LTAR LAN GSUM LHA GSUM GYIS, ,CHO GA BYAS TE BSKYAL BAR BYA,
,BSKRAD

PA'I TSOGS KYI 'KHOR LO'I SBYOR KA STE BZHI PA'O,, ,,MNAN PA
TSOGS KYI 'KHOR LO NI, ,THUN MONG CHO GA THAMS CAD NI, ,PHAN
GDAGS PA NI NYID DANG MTHUN, ,KHYAD PAR CHO GA BSTAN PA NI, ,RI
BO DBEN PA'I GNAS DAG TU, ,SLOB DPON LHO PHYOGS KHA BLTAS TE,
,SER NAG LA

SOGS RGYAN CHA GON, ,CHO GA LA SOGS RDZOGS BYAS LA, ,RNAL 'BYOR
RNAMS KYI MDUN DU NI, ,DUR KHROD RAS MA DAG LA NI, ,BA BLA'AM
LDONG ROS KHU BAS SAM, ,GSER GYIS RI RAB BRIS NAS KYANG, ,DE 'OG
MTHING SHUN DAG GIS NI, ,RGYA MTSO CHEN PO'I GZUGS BRIS LA, ,DE
GNYIS

DAG GI BAR DU NI, ,BSGRUB BYA'I MING RNAMS BRIS NAS KYANG, ,SHUGS
LDAN PA DANG MGO 'CHOS DANG, ,KUN DU RGYUG PA YAN CHOD KYI, ,RNAM
GSUM PO NI THAMS CAD KUN, ,CHOS MTHUN SPYOD PAS BTZAL NAS KYANG,
,BYAN PO DE RDZOGS RDZAS RNAMS LA, ,YID 'ONG DPAG MED

BSHAMS NAS KYANG, ,BSKOR NAS SLOB DPON LA PHUL BAS, ,CHO GA LA
SOGS RDZOGS NAS NI, ,DKYIL 'KHOR GNYIS PA'I CHO GA YIS, ,SNGAGS
BZLAS BRGYA RTZA BRGYAD PA GNYIS, ,TING 'DZIN LDAN PAS BSGRUB BYA
STE, ,MING GI YI GE BSKYED NAS KYANG, ,YI GE GNYIS PO RI

@34B RAB BRI, ,RGYA MTSO BSKYED NAS MNAN PAR BYA, ,DKYIL 'KHOR
MTHA' MA'I CHO GA YIS, ,KHANG PA'I PHYI ROL DAG TU NI, ,DRAG PO'I
'BRUB KHUNG BYAS NAS KYANG, ,NAG POS KHA NI BCAD NAS KYANG, ,DE
STENG LAS KYI RGYA GRAM BRI, ,DE SOGS CHO GA'I SBYOR BAS SU,
,MKHA' 'GRO

RNAMS KYIS MNAN PAR BYA'O, ,MNAN PA'I CHOGS KYI SBYOR KA STE LNGA
PA'O,, ,,GSAD PA'I TSOGS KYI SBYOR KA NI, ,THUN MONG CHO GA THAMS
CAD NI, ,PHAN GDAGS PA DANG MTHUN PAR BSAM, ,KHYAD PAR CHO GA
BSTAN PA NI, ,DUR KHROD 'JIGS PA'I GNAS DAG TU, ,SLOB DPON LHO

PHYOGS KHA BLTAS TE, ,GNAG CING DRAG PO'I RGYAN CHA GON, ,RNAL
'BYOR RNAMS KYI MDUN DU NI, ,DUR KHROD RAS LA GZUGS BRIS LA,
,PHUR BU GRI GUG MTSON CHA RNAMS, ,KHRO BO'I SNGAGS KYIS BYIN
BRLABS NAS, ,PHUR BUS GDAB CING GRI GUG GTUB, ,THUN MONG RDZAS

RNAMS STENG DU NI, ,GDONG PA CAN NI SNA TSOGS KYIS, ,GSUM DANG
LDAN PA YID DU 'ONG, ,SLOB DPON LA NI PHUL NAS KYANG, ,DANG PO
BSGRUB BYA DE NYID LA, ,BKUG NAS KHRO BO'I MTSON CHA YIS, ,GSANG
BA'I CHO GA BYAS NAS SU, ,RTZA GCIG LA SOGS SNGAGS KYIS NI, ,DE
BZHIN

BYIN BRLABS BYAS NAS NI, ,DANG PO 'KHOR LO MCHOD NAS KYANG, ,CHO
GA LA SOGS RDZOGS BYAS LA, ,SLAR YANG BSGRUB BYA BKUG NAS NI,
,MDUN BSAMS GSAD PA'I SBYOR BA YIS, ,CHO GA RDZOGS NAS THA MA NI,
,MKHA' 'GRO MA YIS GSAD PA YI, ,SBYOR BAS CHO GA RDZOGS PAR

BYA'O; ;GSAD PA'I TSOGS KYI 'KHOR LO'I SBYOR KA STE DRUG PA'O,,
,,SREG PA TSOGS KYI SBYOR KA NI, ,CHO GA THAMS CAD GZHAN DANG
MTHUN, ,DKYIL 'KHOR GSUM DU SBYIN SREG GSUM, ,RNAL 'BYOR PA NI
THAMS CAD KYIS, ,SNGAGS LA SOGS PA'I 'KHOR LO YIS, ,BSKOR

BA'I TSUL DU THA MA NI, ,LAS MKHAN GYIS NI BSREG PAR BYA'O, ,DE
YI CHO GA THAMS CAD NI, ,SBYIN SREG CHO GAR SHES PAR BYA'O, ,SREG
PA'I TSOGS KYI 'KHOR LO'I SBYOR KA STE BDUN PA'O,, ,,BSTABS PA
TSOGS KYI 'KHOR LO NI, ,CHO GA THAMS CAD GZHAN DANG MTHUN, ,KHYAD
PAR

@35A *, ,CHO GA BSTAN PA NI, ,RNAM PAR BAM PA MA YIN PA'I, ,MTSAN
LDAN BAM CHEN BLANGS NAS NI, ,MING GI YI GE BSKYED NAS KYANG, ,DE
NYID DKYIL 'KHOR GSUM PO LA, ,BSTABS TE YANG NA RDZAS LA NI,
,BSAMS TE BYIN BRLABS BYAS NAS KYANG, ,GAR MA DBYUG SNGON

RTA MGRIN GYIS, ,LAN GSUM LAN BDUN NYI SHU GCIG ,BSTABS PA'I
TSOGS NI MKHAS PAS SO, ,DE NAS PHYI ROL DAG TU BYA, ,DE LTAR
GNYIS BSTABS GSUM DU BSTABS, ,SLOB DPON MAN NGAG SHES PAR BYA'O,
,BSTABS PA TSOGS KYI 'KHOR LO'I SBYOR KA STE BRGYAD

PA'O,, ,,THUN GSUM THUN BZHI DAG TU NI, ,NYIN DANG MTSAN NI LAN
GSUM DU, ,TSOGS KYI 'KHOR LO'I SBYOR KA LA, ,RNAL 'BYOR CAN GYIS
BRTZON PAR BYA'O, ,DNGOS GRUB RNAM GNYIS 'DOD PA DANG, ,BAR CHAD
RNAM GNYIS BSAL BA'I PHYIR, ,CHO GA 'DI BYAS DGE BAS SU, ,

THAMS CAD BYANG CHUB THOB PAR SHOG ,TSOGS KYI 'KHOR LO'I SBYOR KA
SLOB DPON BHA BAS MDZAD PA RDZOGS SO,, ,,LO TZ'A BA DGE SLONG
TSUL KHRIMS GZHON NUS BSGYUR CING GTAN LA PHAB PA'O,,