@170B #, ,RGYA GAR
SKAD DU, BADZRA A'A SA NA S'A DHA NA, BOD SKAD DU, RDO RJE GDAN
GYI SGRUB THABS, SANGS RGYAS LA PHYAG

'TSAL LO, ,YON TAN TSOGS LDAN GZHAN DON BLA MAR GYUR PA'I DE
BZHIN GSHEGS RNAMS THAMS CAD LA NI 'DUD, ,DPAL LDAN RDO RJE GDAN
ZHES BYA BAS BRGYAN PA'I LUS CAN 'KHOR BA'I SKYON GYIS BZUNG BA
RNAMS, ,REG TU MI 'DOD SANGS RGYAS MCHOG NYID DUL BA BSDAMS

PA DAM PA'I SGRUB THABS DE NYID NI, ,DE BZHIN GSHEGS PA LA SOGS
KHA DOG SNA TSOGS MDZES PA'I SKU DE DAG NI LEGS PAR BRI, ,DE LAS
MDUN DU 'CHAD PAR 'GYUR BA'I TSUL GYI MDOG DANG PHYAG LA SOGS PA
DANG LDAN PA'I BCOM LDAN 'DAS LEGS PAR BSAMS LA ME TOG

@171A *, ,LA SOGS PA DBUL BAR BYA'O, ,AOm MI BSKYOD PA LA PHYAG
'TSAL LO, ,H'Um, AOm RDO RJE'I ME TOG H'Um SV'A H'A, RE RE ZHING
LAN GSUM GSUM DBUL BAR BYA'O, ,AOm RNAM PAR SNANG MDZAD LA PHYAG
'TSAL LO AOm, AOm RDO RJE'I ME TOG H'Um SV'A H'A, AOm RIN CHEN
'BYUNG

LDAN LA PHYAG 'TSAL LO,, TRA'm ,AOm RDO RJE'I ME TOG H'Um SV'A
H'A, AOm SNANG BA MTHA' YAS LA PHYAG 'TSAL LO,, HR'I: AOm RDO
RJE'I ME TOG H'Um SV'A H'A, AOm DON YOD GRUB PA LA PHYAG 'TSAL
LO, ,A'A: AOm RDO RJE'I ME TOG H'Um SV'A H'A, AOm SPYAN MA LA
PHYAG 'TSAL LO, LAm ,AOm RDO RJE'I ME TOG H'Um SV'A H'A, AOm M'A
MA

K'I LA PHYAG 'TSAL LO,, M'Am, AOm RDO RJE'I ME TOG H'Um SV'A H'A,
AOm GOS DKAR MO LA PHYAG 'TSAL LO, ,P'Am, AOm RDO RJE'I ME TOG
H'Um SV'A H'A, AOm SGROL MA LA PHYAG 'TSAL LO, ,T'Am, AOm RDO
RJE'I ME TOG H'Um SV'A H'A, DE NAS YANG MI BSKYOD PA'I RANG BZHIN
GYI RDO RJE GDAN LA RAB TU PHAL ZHING CHES SHIN TU PHAL CHE

BA'I ME TOG DBUL BAR BYA'O, ,RIM PA 'DI NYID KHO NAS AOm RDO RJE
BDUG SPOS H'Um SV'A H'A, AOm RDO RJE'I DRI H'Um SV'A H'A, AOm RDO
RJE'I LHA BSHOS H'Um SV'A H'A, AOm ZHES BYA BA LA SOGS PAS MCHOD
PA'I CHO GA RNAMS BYAS LA, BYAMS PA BSGOM PA LA SOGS PA SNGON DU
BTANG BAS, DE NAS RANG GI SNYING GAR

AA YONGS SU GYUR BA LAS ZLA BA'I DKYIL 'KHOR RO, ,DE'I STENG DU
YI GE H'Um GSER BZANG PO'I MDOG GO, ,DE LAS 'OD ZER KUN NAS SPROS
PAS BLA MA DANG, SANGS RGYAS DANG, BYANG CHUB SEMS DPA' RNAMS
BLTAS LA, DE'I RJES LA SKU KHRUS DANG, ME TOG LA SOGS PA MCHOD
PA'I SPRIN

GYI BKOD PAS LEGS PAR MCHOD PAR BYA'O, ,DE NAS SDIG PA BSHAGS PA
DANG, BSOD NAMS LA RJES SU YI RANG BA DANG, BSOD NAMS YONGS SU
BSNGO BA DANG GSUM LA SKYABS SU 'GRO BA DANG, LAM LA BRTEN PA
DANG, BYANG CHUB TU SEMS BSKYED PA RNAMS KYANG, DKON MCHOG

GSUM LA BDAG SKYABS MCHI, ,ZHES BYA BA LA SOGS PA RNAMS KYIS
BYA'O, ,DE NAS STONG PA NYID RNAM PAR BSGOM PAR BYA'O, ,CHOS
THAMS CAD RANG BZHIN MED PA'I NGO BOR RNAM PAR BSGOMS NAS KYANG,
MI ZAD PA'I NGO BO'I BYANG CHUB KYI SEMS KYI RANG BZHIN 'OD GSAL
BA'I BDAG NYID BLTA

@171B BA'O; ,BRTAN PAR BYA BA'I DON DU SNGAGS BRJOD PAR BYA STE,
AOm RANG BZHIN GYIS RNAM PAR DAG PAS CHOS THAMS CAD RANG BZHIN
GYIS RNAM PAR DAG PA NI NGA YIN NO, ,'OD KYI RANG BZHIN GYIS
GZUGS DE NYID KHO NA YONGS SU GYUR NAS ZLA BA'I DKYIL 'KHOR DU'O,
,DE'I STENG DU YI GE H'Um AA LA

SOGS PA DBYANGS YIG BCU DRUG GIS YONGS SU BSKOR BA'O, ,YANG KA LA
SOGS PA GSAL BYED KYI YI GE RNAMS KYIS KYANG YONGS SU BSKOR BA'O,
,THAMS CAD MDOG DKAR PO'O, ,MA LUS PA YONGS SU GYUR NAS ZLA BA'I
DKYIL 'KHOR GZUGS SU BSAM PAR BYA'O, ,DE'I STENG DU

SA BON GYI YI GE H'Um NGO, ,DER GYUR PA LAS RDO RJE'O, ,RDO RJE
DE'I LTE BA LA YANG YI GE H'Um NGO, ,DE DAG MA LUS PA YONGS SU
GYUR PA LAS GSER BZANG PO'I MDOG GI RDO RJE GDAN GYI SKU'O, ,DE'I
GDAN NI BDUD BZHI'O, ,DE YANG PHUNG PO DANG, NYON MONGS PA DANG,
'CHI BDAG DANG, LHA'I BU'I

BDUD RNAMS TE, DKAR PO DANG, DMAR PO DANG, NAG PO DANG, LJANG
GU'I KHA DOG TU RIM PA JI LTA BAR DE DAG RNAMS KYI LUS BSGOM PAR
BYA'O, ,BDUD 'DI DAG RNAMS YONGS SU DKRIGS PA LAS SENG GE'I KHRI
YIN NO, ,DE'I STENG DU SNA TSOGS PADMA DANG RDO RJE'O, ,DE LA
BZHUGS PA'I

BCOM LDAN 'DAS NI PHYAG GNYIS PA RDO RJE'I SKYIL MO KRUNG GIS
GNAS PA, PHYAG G-YAS PAS SA BO NON GYI PHYAG RGYA DANG LDAN PA
G-YON PA MNYAM PAR GZHAG PA SKUL NA BZA' DUR SMIG MAN PAS BA ZHI
PA'I BDAG NYID CAN DU RNAL 'BYOR PAS BSGOM PAR BYA'O, ,DE NAS AOm
CHOS KYI DBYINGS KYI

RANG BZHIN GYI BDAG NYID NI NGA YIN NO BAR NGA RGYAL BSKYED PAR
BYA'O, ,DE NAS BCOM LDAN 'DAS KYI G-YAS PHYOGS SU MDOG SER BA
PHYAG GNYIS PA RAL PA DANG COD PAN DANG LDAN PA G-YAS RIN PO
CHE'I RNGA YAB BSNAMS PA G-YON NA KLU SHING ME TOG GIS RGYAS PA
BSNAMS PA'I BYANG CHUB

SEMS DPA' BYAMS PA'O, ,DE BZHIN DU G-YON PHYOGS SU NI BYANG CHUB
SEMS DPA' 'JIG RTEN DBANG PHYUG STE, MDOG DKAR BA G-YAS PAS RIN
PO CHE'I RNGA YAB BSNAMS PA G-YON GYI PADMA DMAR SKYA BSNAMS
PA'O, ,GNYIS KA YANG BCOM LDAN 'DAS KYI ZHAL LA RNAM PAR

@172A *, ,BLTA BAR BSGOM PAR BYA'O, ,DE'I RJES LA NI GO CHA DRUG
DGOD PAR BYA STE, BCOM LDAN 'DAS KYI SPYAN GNYIS LA ZLA BA'I
DKYIL 'KHOR RO, ,DE'I STENG DU YI GE KIshAm KHA DOG DKAR PO'O,
,RNA BA GNYIS KA LA ZLA BA'I DKYIL 'KHOR GYI STENG DU YI GE
DZR'Im KHA DOG

MTHING NAG GO, ,SNA BUG GNYIS LA ZLA BA'I DKYIL 'KHOR RO, ,DE'I
STENG DU YI GE KHAm KHA DOG SER PO'O, ,LCE LA ZLA BA'I DKYIL
'KHOR GYI STENG DU YI GE GAm MDOG DMAR PO'O, ,DPRAL BAR ZLA BA'I
DKYIL 'KHOR GYI STENG DU YI GE KAm MDOG LJANG GU'O, ,NU MA GNYIS
KYI BAR DU ZLA BA'I DKYIL

'KHOR GYI STENG DU YI GE SOm MDOG DKAR PO'O, ,'DI DAG NI GO CHA
DRUG DGOD PA BSGOM PA'O, ,DE NAS RANG GI SNYING GAR ZLA BA'I
DKYIL 'KHOR LA YI GE H'Um YONGS SU GYUR PA LAS, RDO RJE LTE BA LA
H'Um DANG BCAS PA ZLA BA'I DKYIL 'KHOR GYI STENG DU STE, DE DAG
THAMS CAD YONGS SU GYUR PA LAS,

YE SHES SEMS DPA' DAM TSIG SEMS DPA' LTA BU RNAM PAR BSAM PAR
BYA'O, ,DE NAS MGO BO LA ZLA BA'I DKYIL 'KHOR GYI STENG DU YI GE
AOm YONGS SU GYUR PA LAS 'KHOR LO KHA DOG DKAR PO'O, ,DE'I DKYIL
'KHOR DU YANG ZLA BA LA GNAS PA'I YI GE AOm ZHES BYA BA NI BCOM
LDAN 'DAS KYI SKU'I RNAM

PAR DAG PA BSGOM PA'O, ,MGRIN PAR ZLA BA'I DKYIL 'KHOR GYI STENG
DU YI GE A'A:YONGS SU GYUR PA LAS PADMA DMAR PO 'DAB MA BRGYAD
PA'O, ,DE'I DBUS SU ZLA BA'I DKYIL 'KHOR LA GNAS PA'I A'A: YI GE
BYA BA NI BCOM LDAN 'DAS KYI GSUNG RNAM PAR DAG PA BSGOM PA'O,
,LTE

BA'I GONG DU ZLA BA'I DKYIL 'KHOR DE'I STENG DU YI GE H'Um YONGS
SU GYUR PA LAS RDO RJE KHA DOG NAG PO'O, ,DE'I DBUS SU ZLA BA'I
DKYIL 'KHOR LA GNAS PA'I YI GE H'Um NGO ZHES BYA BA NI BCOM LDAN
'DAS KYI THUGS RNAM PAR DAG PA BSGOM PA'O, ,'BRAS BU SANGS RGYAS
NYID NI GRUB PAR BYA'O, ,

DE NAS NAM MKHA' LA GNAS PA'I BCOM LDAN 'DAS SNYING GA'I SA BON
GYI 'OD ZER GYIS SPYAN DRANGS LA, DZA: H'Um: BAm HO: ZHES BYA BA
YI GE BZHIS MDUN DU BZHUGS SU GSOL LO, ,DER MCHOD YON DANG ZHABS
BSIL DANG, GDAN DANG, BSANG GTOR RNAMS DBUL BAR BYA'O,

@172B DE NAS NI 'O THUG LA SOGS PA'I ZHAL ZAS DRANG BAR BYA STE,
'DIS NI BDUD RTZI MYANG BA BRJOD DO, ,DE'I RJES SU, ,SANGS RGYAS
KUN LA BDAG PHYAG 'TSAL, ,ZHES BYA BA'I BSTOD PA 'DI DAG GIS
BSTOD PAR BYA'O, ,DE NAS YE SHES SEMS DPA' DANG, DAM TSIG SEMS
DPA' LHAN CIG GCIG

TU BYAS LA, DAM TSIG KHYOD DAM TSIG KHYOD DAM TSIG KHYOD BDAG AOm
A'A: H'Um ZHES BYA BA'I SNGAGS 'DIS GNYIS SU MED PAR BYA BA'O,
BSGOMS PAS NGAL BAR GYUR NA NI PHYI NAS BZLAS PA BYA BA'O, ,AOm
A'A: BADZRA H'Um SV'A H'A, ZHES BYA BA NI BZLAS PA'I SNGAGS SO,
,PHYI NAS NI BLA NA MED PA YANG DAG

PAR RDZOGS PA'I BYANG CHUB TU BSOD NAMS YONGS SU BSDOS LA, GSHEGS
SU GSOL TE, JI LTAR BDE BAR RGYU BAR BYA BA'O ZHES BYA BA'O,
,BSOD NAMS 'DIS SEMS CAN RNAMS THAMS CAD MYUR DU DE BZHIN GSHEGS
PA'I YE SHES THOB PAR GYUR CIG, GDAMS NGAG GI RIM PA'I BCOM

LDAN 'DAS RDO RJE GDAN GYI SGRUB THABS YONGS SU RDZOGS SO,,
,,PAndI TA CHEN PO AA BHA Y'A KA RA'I ZHAL SNGA NAS DGE SLONG
TSUL KHRIMS RGYAL MTSAN GYIS BSGYUR BA'O,, 