@245B #, ,RGYA GAR SKAD DU, AA TZINTYA MA H'A MU DRA

N'A MA, BOD SKAD DU, ,PHYAG RGYA CHEN PO BSAM GYIS MI KHYAB PA
ZHES BYA BA, ,DPAL RDO RJE SEMS DPA' LA PHYAG 'TSAL LO, ,SKYE
'GAG MED PA'I CHOS NYID 'OD GSAL NI, SMRA BAS BRJOD MED PHYAG
RGYA CHEN PA'I LAM, ,NGOS GZUNG DANG BRAL YOD LA MI BYED PA'O,
,ZAB ZHI 'DUS MA

BYAS LA PHYAG 'TSAL LO, ,AE MA HO, ,RDO RJE DBYER MED KYIS 'JIG
BRAL, ,DRAG PAS KHAMS GSUM 'GRO BA THAMS CAD 'DU, ,MUN KHUNG GTER
LA SGRON ME LTAR, ,MA RIG SBUBS NAS RANG RIG GSAL, CHOS KUN RTZA
BA BYANG CHUB SEMS, ,RANG BZHIN GNYIS SU MED PA'I PHYIR, ,

SEMS NYID RANG BYUNG YE SHES TE, ,MA 'DRES YONGS RDZOGS RGYAL
BA'I THUGS, ,DE NYID JI BZHIN RTOGS GYUR NA, ,SANGS RGYAS ZHES NI
DE LA BYA, ,GDOD NAS GNAS PA'I DKYIL 'KHOR LA, ,GRUB MED SPRUL
PA'I DKYIL 'KHOR SHAR, ,DE LTAR RTOGS PA'I RNAL 'BYOR PA, ,GDAL

KHYAB SA LA 'BAD PA MED, ,ZAG MED RNAM GROL NGANG DU GDAB, ,RGYAL
BA'I DGONGS PA 'DI KHO NA, ,DKYIL 'KHOR LA SOGS 'PHRO 'DU RNAMS,
,CHED DU MA BYAS NGANG NAS SHAR, ,'OD GSAL CHU BO'I DPA' RLABS
KYI, NGO MTSAR RNAM SBRUL BSAM MI KHYAB, ,DE PHYIR CHOS

@246A *, ,RNAMS SNA TSOGS KUN, ,JI BZHIN MA YIN MA BCOS BZHIN DU
SNANG, ,NYON MONGS LNGA SOGS RANG BZHIN RNAMS, ,RNAM GROL YE SHES
CHEN POR SHAR, ,DE NYID MNGON GYUR BRTAN PA NA, ,MI ZAD RGYAN GYI
'KHOR LO SNANG, ,GNYIS SNANG RNAM PA MI MNGA' BAS, ,RANG DON RANG

BZHIN LHUN GYIS GRUB, ,'DI LTAR SNANG BA'I CHOS RNAMS KUN,
,DBYINGS DANG YE SHES GNYIS SU MED, ,'KHOR BA'I RNAM RTOG SNA
TSOGS LAS, ,RGYAL BA'I SKU DANG YE SHES 'BYUNG, ,RANG BZHIN MA
SKYES YUM GYI KLONG, ,MA 'GAGS SHAR BA YAB KYI MKHA', ,DE LTAR
GNYIS MED BDE BA NI, ,

RNAL 'BYOR RIG PA'I DGONGS PA YIN, ,BYA BYED RIG PA'I RTZOL BA
RNAMS, ,THABS DANG SHES RAB GNYIS SU MED, ,'KHOR BA'I NYON MONGS
DUG GSUM 'DI, ,LHUN GRUB MA BCOS SKU GSUNG THUGS, ,'DUS BYAS
PHUNG PO'I RANG BZHIN NI, ,ZAG MED RNAM PAR GROL BA DANG, ,SNA
TSOGS

SNANG BA'I 'KHOR LO 'DI, ,RANG BZHIN SPYOD PA SGYU MA'I GROGS,
,GSANG CHEN BLA MED THEG PA 'DI, ,THABS DANG SHES RAB PHUL DU
PHYIN, ,SNANG DANG MI SNANG GNYIS SU MED, ,'DZIN PA BRAL BA DE
TZAM MO, ,JI BZHIN MA BCOS SEMS NYID LA, ,MA YENGS BCOS BSLAD MED
PAR GNAS, ,DES NA

GSANG BA'I SNYING PO NI, ,TSIG GI BRJOD PA'I YUL LAS 'DAS, ,RANG
LUS DPEN BA'I DGON PA DER, ,PHYI NANG GSANG BA'I YO BYAD 'DZIN,
,SEMS NYID RIN CHEN ZA MA TOG ,CHAGS BRAL NAM MKHA' LTAR DU
'CHAR, ,SNANG BSGYUR BYED RNAL 'BYOR PA, ,RIN CHEN MDZES PA SNA
TSOGS LA, ,

'PHRUL DGA' LTA BUR SNANG BAS NA, ,DON DU MI 'GYUR YONGS MA
GSUNGS, ,BDAG NYID CHEN PO RGYAL BA'I SEMS, ,RTOGS PAR 'DOD PA
DGAD BRO AANG, ,KHAMS GSUM YE NAS RGYAL BA'I SKU, ,'KHOR BA MYANG
'DAS GNYIS SU MED, ,DUS GSUM RGYAL BA RANG GI SEMS, ,'BAD

CING RTZOL BA'I NANG DANG BRAL, ,BDE DANG SDUG BSNGAL DA BYER MED
LA, ,SPONG LEN MTSAN MA 'DOD PA CI, ,DE NYID RANG GSAL 'DZIN PA
MED, ,'DZIN MED GRUB MTHA' LTA BA BRAL, ,SEMS KYI ME LONG DE GSAL
BA, ,SNGAGS 'CHANG DGONGS PA MNYAM PA NYID, ,RANG LA GNAS

@246B BAS GZHAN DU MIN, ,RGYUN DU GNAS KYANG GTING DPAG DKA',
,RTZOL SGRUB BRAL BAR YANGS LA KHYAB, ,DNGOS SU MTHONG BA BLA
MA'I DRIN, ,MA SKYES SPROS BRAL SEMS NYID NI, ,KHA DOG DBYIBS
DANG GNAS RIG BRAL, ,ZAB CING RGYA CHE GSAL BAR LDAN, ,BRTAN G-YO
MA LUS DE LTAR

BYOS, ,'GRO BA 'DE KUN SANGS RGYAS TE, ,GSAL BAR YOD KYANG RTOGS
PA MED, ,SEMS NYID NOR BU RIN CHEN DE, ,SBUBS NA MKHA' LDING PHRU
GU 'DRA, ,DAM PA MNYES BYED SKYES BU YIS, ,BDE GSHEGS DGONGS PA
RDZOGS PA'I DON, ,DUG GSUM SKU GSUNG THUGS SU DAG ,

DPA' BO SENG GE BZHIN DU RGYU, ,THEG CHEN GSANG BA'I RNAL 'BYOR
GYIS, ,SPYOD PA'I KHYAD PAR CI SPYAD KYANG, ,TSOGS BSGYUR LEN MED
'DZIN DANG BRAL, ,DKYIL 'KHOR CHEN PO'I GSANG BAR ZHUGS, ,SKU
GSUNG YON TAN PHRIN LAS LA, ,'OD GSAL YE SHES SNYOMS MDZAD PA,
,BDAG

GZHAN GNYIS KYI 'DOD PA SGRUB, ,THUGS RJES KHAMS GSUM SGROL LA
BRTZON, ,ROL PA'I YE SHES DGYES PA LAS, ,THABS CHEN ZAB MO'I THEG
PA SPRO, ,MI ZAD BSDU BA ZUNG DU 'JUG ,DE LTAR MNYAM SPYOD RNAL
'BYOR GYIS, ,RNAL 'BYOR GYI DBANG PHYUG TI LLI PAS GO RI SHAR
BA'I RGYAL PO'I

KHAB TU RNAL 'BYOR PA LA GDAMS PA, RANG BZHIN BSAM GYIS MI KHYAB
PA ZHES BYA BA AI THI,,