@3A *, ,RGYA GAR SKAD DU,
A'ARYA AA NANTA MU KHA NIRH'A RA DH'A RI n'I BY'A KHY'A NAm K'A
RI K'A, BOD SKAD DU, 'PHAGS PA SGO MTHA' YAS PA SGRUB PA'I GZUNGS
RNAM PAR BSHAD PA'I TSIG LE'UR BYAS PA, 'JAM DPAL GZHON NUR GYUR
PA

LA PHYAG 'TSAL LO, ,RDZOGS PA'I SANGS RGYAS CHOS DANG NI, ,DGE
'DUN LA YANG PHYAG 'TSAL NAS, ,MTHA' YAS SOGS SGRUB GZUNGS KYI
DON, ,MDOR BSDUS RNAM PAR DBYE BAR BYA, ,RDZOGS PA'I SANGS RGYAS
SRAS DANG BCAS PA SHES BYA KUN GYI YANG DAG THUGS CHUD PA'I,
,SPYOD YUL ZAB

MO'I GZUNGS 'DI CIG BDAG 'DRA NYON MONGS BLO ZHAN PA YIS GA LA
LCOGS, ,DE NI GNAS MA YIN PAR SHIN TU MNGON BZHIN 'ON KYANG
GZUNGS DON RNAM PAR DBYE BYA BAR, ,BDAG NI DAD PAS GUS PAR BSKUL
LA GZHAN DBANG BLO CAN BDAG GIS MI BYA CI YANG MED, ,'JIG RTEN MA
LUS YANG

@3B DAG 'DOD PA'I DNGOS PO SGRUB PA YI, ,MTHU DANG LDAN PA MA YIN
DMAN ZHING DON KYANG MA BYAS PA, ,BDAG NI TSE RABS PHYI MA LA
YANG BLUN PO 'DI 'DRA BAR, ,'GYUR DU DOGS PHYIR 'DI YI LUS NI RAB
TU DBYE BAR BYA, ,GLENG BSLANG BA DANG GLENG GZHI DANG, ,'DUS PA
DANG NI DGOS PA LA, ,

YANG DAG BRTAGS NA DON CHEN PHYIR, ,ZHU BA LA NI NAN TAN BYAS,
,DON CHEN BAS NA THUB PA LA, ,RGYA CHER MKHYEN PAR GSOL BA DANG,
,THUB LA GSOL BA 'DEBS PA DANG, ,DAM BCA' MNGON DU PHYOGS BYA
DANG, ,SGRUB DANG GZUNGS KYI NGO BO DANG, ,DE LA BSTOD DANG PHAN
YON DANG, ,THOB

PA'I THABS DANG PHAN YON DANG, ,DE NI SNGON BYUNG BRJOD PA DANG,
,CHOS KYI RNAM GRANGS CHE NYID DANG, ,MING ZHUS PA DANG BYA BA
GNYIS, ,YI RANGS PA DANG BSTAN PA STE, ,'DI LA 'DI NI MDOR BSDUS
PA'O, ,BSGRUB BYA SGRUB PA'I BYE BRAG GIS, ,GLENG BSLANG RNAM PA
BRGYAD DU BSTAN, ,MDOR

NA 'DI LA BSGRUB BYA GSUM, ,SGRUB PA RNAM PA LNGAR 'DOD DO,
,GLENG GZHI THUB PAS GSUNGS PA 'DI, ,DE YIS GDUL BA'I DBANG MDZAD
NAS, ,RNAM PA LNGA DANG LDAN PA STE, ,PHONGS PA RNAM PA GSUM DU
'DOD, ,'DI DAG LA SOGS TSIG GIS NI, ,DE DAG BYIN GYIS BRLAB PAR
BSTAN,,

BDUD GNYIS DE DAG BCOM PA YIS, ,GDUL BA LA NI THUGS BRTZE'I
PHYIR, ,SPRUL PA'I SKUS NI MYA NGAN LAS, ,'DA' BAR 'DOD KYI CIG
SHOS MIN, ,GTAN DU GNAS PA'I RGYU LDAN LA, ,MYA NGAN 'DA' BAR
YANG MI RIGS, ,RDZOGS SANGS RGYAS KYI MTHUS BSTAN PAS, ,MA
BSGRIMS

BSGRIMS DANG BSGRIMS PA YIS, ,'PHYAS SU 'GYUR BA BSAL BA'I PHYIR,
,BSDU BA RNAM PA GSUM DU GZHAG ,BTZUN PAR MI 'GYUR BSAL BA'I
PHYIR, ,THUB PAS MNGON DU MDZAD DE, ,GUS PA BSKYED PAR BYA BA'I
PHYIR, ,GZHAN DAG SDUD PAR BYED DU BCUG ,DES 'DUL DBANG

MDZAD BCOM LDAN GYIS, ,DE GNYIS MYA NGAN 'DAS PAR BSTAN, ,'DIR NI
DE SMOS PA YI PHYIR, ,YANG DAG MYA NGAN 'DAS MA YIN, ,BSDU BA
GSUM LA SKO BA DANG, ,BSKO BAR BYA BA'I BYA BA DANG, ,DE YI 'BRAS
BU GO RIMS DAG ,BSTAN PA ZAD PAR 'DOD PA YIN, ,BYANG CHUB MCHOG
GI RIM YIN LA, ,

@4A *, ,BLO ZHAN BSHES GNYEN DMAN BSTEN PA, ,GANG DAG DMAN PA'I
LAM BSTEN PA, ,DE DAG RNAM PA BZHI DAG GIS, MNGON DU PHYOGS PAR
MDZAD PA MA ,MTHA' DAG KYANG NI 'DUS PA DANG, ,CHE BA NYID NI
RGYAL BAS BSTAN, ,GANG ZHIG BSGRIMS TE BSDU BA DANG, ,GANG YANG
BSGRIM

NI MI DGOS LA, ,'JIG RTEN SPYOD PA'I TSUL GYIS 'JUG ,GANG PHYIR
DE BZHIN GSHEGS PA NI, ,SKYON DANG NYON MONGS PHUNG PO BSTZAL,
,DON KUN YANG DAG MKHYEN PA STE, ,DE PHYIR RGYAL BA ZHU BAR 'OS,
,DAD PAS MOS PA LA SOGS PAS, ,GONG NAS GONG DU THOB PA'I PHYIR,
,GDUL BYA'I BSAM PA'I

BYE BRAG GIS, ,DON NI RNAM LNGAR BSTAN PA YIN, ,SDUG BSNGAL LA
SOGS YUL RNAMS LA, ,NEM NUR BYED PA SOM NYID BSTAN, ,DE SPANGS SA
THOB 'DI YIN PAR, ,'DIR NI DON GYIS BSTAN PA YIN, ,PHYIR MI LDOG
PA'I SA LA NI, ,THOB PA RNAM PA GNYIS SU BSTAN, ,SKYE BA GCIG GIS

THOGS PA RNAMS, ,SA NI RTEN BZHIS THOB PAR 'GYUR, ,SPYOD PA SBYIN
SOGS PHA ROL PHYIN, ,TSOGS KYIS RNAM PA GNYIS SU 'GYUR, ,GSUM NI
BSOD NAMS PHA ROL PHYIN, ,LHAG MA YE SHES CIG SHOS GNYIS, ,DES
GDUL PHYIR NI GNAS PA DANG, ,BSTAN PA DON YOD MTSUNGS PA MED,

SMON LAM 'BRAS BU 'GRUB PA DANG, ,DGA' DGUR ZHING NI STON PAR
BYED, ,SEMS CAN LA SOGS RNAM DAG NI, ,SEMS CAN CHOS DON GNYER
DANG ZHING, ,RANG BZHIN BDAG MED MTHONG BA YIN, ,DE NI 'DOD PA'I
DON GRUB BYED, ,GDUL BYA RNAMS KYI BYE BRAG GIS, ,LUS SOGS YID
DU'ANG

BAR GZHAG ,THAMS CAD MKHYEN PA'I YON TAN GYIS, ,TSOGS KYI GZHI
YANG SKYE BA YIN, ,GZUNGS NI RNAM GSUM GANG GI PHYIR, ,TSIG DANG
DON DANG GNYI GA 'DZIN, ,LEGS PA LAS NI NYAMS PA NA, 'DZIN PAR
BYED PAS DE PHYIR GSUNGS, ,BDAG DANG GZHAN GYI DON GRUB PHYIR,
GZUNGS

NYID SGO MO SGO YIN NO, ,DE LA 'JUG PA DE SHES PA, ,DE YANG RNAM
BZHIR BSTAN PA YIN, ,ZHU BA 'DI NI MDOR BSTAN, ,BYANG CHUB SEMS
DPA' KUN LA YANG, ,GANG LA JI SNYED 'OS PA YIN PA, DE LA DE SNYED
'GYUR BA YIN, ,ZHU BA'I 'BRAS BU BLO LDAN GYIS, ,ZHU BA NYID DU
RAB TU GSUNGS,

@4B YANG NA 'BRAS DANG THA DAD PAR, ,SGRO BTAGS ZHU BA NYID DU
GSUNGS, ,TSIG DANG DON DANG GNYI GA DANG, ,THOS SOGS SHES PA'I
BYE BRAG DANG, ,MNGON SUM RJES DPAG RNAM GNYIS KYIS, ,RNAM PAR
DAG PAS RNAM GSUM MO, ,SPYOD PA PHA ROL PHYIN BCU DANG, YANG NA
STON NYID SKYON MED NYID, ,DE YI

DAG PAS THOB PAS NA, ,THAMS CAD MKHYEN PA'I GO 'PHANG THOB, ,SNOD
NI KHAS PHUB RDOL BA DANG, ,MI GTZANG BA YI GNYEN POR RAM, ,GZU
BA LA SOGS YON TAN LDAN, ,KHYOD KYIS NYON LA GZHAN BU MIN, ,GANG
PHYIR TSAD MA LDAN PAS NA, ,THOG MA BAR DANG THA MAR DGE ,CHUNG
NGU 'BRING DANG CHEN

PO YI, ,NYES PA RNAMS NI ZAD BYED DANG, ,TSIG 'BRU DON DANG GNYI
GA SHES, ,MNGON SUM LA SOGS MI 'GAL BA, ,THOS LA SOGS PAS BLO
BSKYED DANG, BDAG SOGS 'BYOR BA'I RGYU YIN PHYIR, ,DON GSOL ZHAL
GYIS BZHES PAS NA, ,DE YIS BDAG NYID GSOL BAR PHYOGS, THUB PA

SEMS CAN DON MKHYEN PHYIR, ,'DIR NI BSRUNG BA LA SOGS GSUNGS,
,YANG DAG TU NA CHOS LDAN, ,DNGOS PO'I NGO BO KHAS MI LEN, ,RKYEN
LA RAG LAS 'BYUNG PHYIR TE, ,SGYU MA RMI LAM SMIG RGYU BZHIN,
,DGAG PAR BYA BA MED PAS NA, ,YANG DAG TU NA BDAG MED MNGON,
,YANG DAG

MKHYEN TE CHOS RNAMS KUN, ,THAMS CAD DNGOS POR 'DZIN MI MDZAD,
,TSAD MA LDAN PA MA YIN PAS, ,YOD MED LA SOGS MTSAN NYID DU, ,DE
NI CHOS KUN KHAS MI LEN, ,DE PHYIR MKHAS PA 'DZIN MI BYED, ,DE
PHYIR DE NI STONG PA MIN, ,MI STONG MA YIN YOD MED MIN, ,MI SKYE
MA YIN

SKYE MIN ZHES, BYA BA LA SOGS BCOM LDAN GSUNGS, ,BSAM GTAN GYI NI
LAM 'DI YIS, ,GSANG SNGAGS TSIG RNAMS BSAMS NA NI, ,'BRAS BU
RDZOGS PAR 'THOB 'GYUR GYI, ,'DOD PA NYI TSES DE LTA MIN, ,TSIG
RNAMS RE RE'I RNAL 'BYOR LA, ,MNGON DU PHYOGS PAR BYED BZHIN DU,

GSANG SNGAGS RAN PAR BRJOD BYA STE, ,DE PHYIR 'DIR NI TSIG SMRAS
SO, ,YI GE RE RE BSAM PA YI, ,RNAL 'BYOR SUS KYANG MI NUS TE,
,TSIG RE NAS NI NGES PAR YANG, ,BRJOD PAR BYA BAS DE SMOS SO,
,RNAL 'BYOR MED PA'I GSANG SNGAGS 'DRI, ,DE LTAR 'BRAS BU STON MI
'GYUR, ,GSANG

@5A *, ,SNGAGS TSIG NI GSANG SNGAGS TE, ,DE PHYIR RNAL 'BYOR MED
MI BYA, ,GSUNGS PA'I MING NI 'DOGS PA DANG, ,THOB PA'I THABS NI
BSTAN PA DANG, ,DES ZHES BYA BA SOGS TSIG GIS, ,GZUNGS NI 'OG NAS
'BYUNG BA NYID, ,'DI ZHES GSUNGS PA BRJOD BYA YIN, ,'DZIN

PA DON LAS BZHED PA YIN, ,RLOM SEMS MNGON PAR ZHEN PA STE, ,MA
DMIGS PHYIR NA DE 'DIR MED, ,MI SDUG MA YIN GNYI GAR SDUG ,SDUG
PA DE YANG RNAM GNYIS 'DOD, ,CHOS RNAMS THAMS CAD THUB PA YIS,
,RNAM PA BZHIR NI BSDU BA MDZAD, ,GNOD SEMS GTI MUG 'DOD CHAGS

RNAMS, ,DE YI SGO NAS 'BYUNG PHYIR RO, ,SPANG BA'I THABS NI
BSGRUB PA'I PHYIR, ,DE DAG DNGOS PO MED PAR BSTAN, ,'DI LA THOB
BYA RNAMS THOB DANG, ,DE DAG NYID NI BSGOM PA DANG, ,SPANG BYA
RNAMS NI SPANG BA DANG, ,'PHEL BA THAMS CAD YIN PAR BZHED, ,DE
PHYIR RNAL 'BYOR CAN DE NI, ,

THOS BSAM LA SOGS BYUNG BA YI, ,SHES PA RNAMS KYIS NAM DU YANG,
,'DUS BYAS 'DUS MA BYAS KYI CHOS, ,DE DAG THOB SOGS SBYOR MI
BYED, ,YANG NA CHUNG 'BRING CHEN PO YI, ,SBYOR BA RNAMS KYIS
SBYOR MI BYED, ,DE BZHIN ZAG BCAS SLOB SOGS KYI, ,LAM RNAMS KYIS
KYANG SBYOR MI BYED

RGYU DANG RKYEN NAM CHAGS SOGS KYI, ,BAG NYAL RNAMS DANG LDAN DE
DAG ,'DIR NI MTSUNGS LDAN SHES BYA STE, ,BZLOG PA LAS NI LDAN PA
MIN, ,RNAM PA MED PA'I SHES PA YIS, ,YUL LA 'DZIN PAR MI RUNG
NGO, ,RNAM PA TSAD MA MIN PHYIR DANG, ,MI RUNG PHYIR NA CIG SHOS
MIN, ,LUS DANG LUS

MED 'PHEL BA DE, ,RDZAS DANG RDZAS MED RNAM PA GNYIS, ,LTOS PAR
GNAS PA'I NGO BO'I PHYIR, ,MI MTHUN PA DANG LHAN CIG BSHAD, ,YANG
DAG TU NA SKU GNYIS KYI, ,RANG BZHIN MA MTHONG GANG YIN PA, ,DE
NYID SANGS RGYAS RJES DRAN TE, ,RTOG PA THAMS CAD SEL BA YIN,
,RKYEN LA RAG LAS 'BYUNG

BA'I PHYIR, ,SGYU MA BZHIN DU GANG MA SKYES, ,BDEN PAR BSAMS NA
GZUGS LA SOGS, ,DE NI DE BZHIN GSHEGS MA YIN, ,DGAG PAR BYA BA
MED PAS NA, ,YANG DAG TU NA DGAG MED MNGON, ,DE PHYIR BRTAGS NA
GZUGS MED SOGS, ,DE NI DE BZHIN GSHEGS MA YIN, ,DES NA GNYI GA MA
YIN

@5B DANG, ,CIG SHOS DE DAG BKAG SHES BYA, ,DE YI PHYIR NA DE
GNYIS DE, ,SO SOR DGAG PA MA MDZAD DO, ,DE LTAR RNAM RTOG MED
GYUR NA, ,CHOS KYI SKU NI MTHONG BA STE, ,SANGS RGYAS RJES DRAN
KUN MKHYEN GYI, ,YON TAN PHUN SUM TSOGS PA'I GZHI, ,LONGS SPYOD
RDZOGS PAR MDZAD PA'I SKU, ,RNAM

PA NYI SHUS BSHAD PA YIN, ,CIG SHOS BCO BRGYAD SHES PAR BYA,
,'DIR NI DE GNYIS 'PHRIN LAS BZHI, ,DE YI MDZAD PA'I 'BRAS BU
DRUG ,DE DNGOS RNAM GNYIS RGYU RNAMS BDUN, ,MNYAM PA NYID LA GNAS
NAS SU, ,DE DAG LA NI BSGOM PAR BYA, ,YANG NA LONGS SPYOD RDZOGS
PA'I SKU, ,RGYU DANG

BCAS DANG 'BRAS BUR BCAS, ,YANG DAG TU NA GANG MA MTHONG, ,DE NI
SANGS RGYAS RJES SU DRAN, ,LONGS SPYOD RDZOGS PA NYI SHU STE,
'BRAS BU NYI SHU GNYIS SU BZHED, ,DE YI RGYU NI BCO LNGA STE,
,GANG GI PHYIR NI NAN TAN BYED, ,JI LTAR GANG LA BYE BRAG GIS,
,ZAG BCAS CIG SHOS BYE

BRAG GIS, ,BYA BA RNAM GNYIS SHES PAR BYA, ,LHAG MA DAG NI SNGAR
BSHAD BZHIN, ,SAR PA 'JUG PA'I RGYU NYID YIN, ,GANG TSE DE LAS MA
THOB BA, ,SANGS RGYAS NYID DU GCIG TU NGES, ,SANGS RGYAS NYID KYI
SA THOB LA, ,GNAS SKABS DAG NI THAMS CAD DU, ,BDUD KYI LAS NI
RNAM SPONG

NA, ,GZUNGS KYI SA THOB PAR MI 'GYUR GANG, ,THOB BYA GZHAN NI CI
ZHIG YOD, ,YANG NA DAD PAS MOS LA SOGS, ,DBANG DU MDZAD DE GO
RIMS BZHIN, ,MING RNAMS LNGA PO 'DI DAG NI, ,DON DANG MTHUN PAR
GSUNGS PA YIN, ,'BRAS BU YANG DAG BSTAN PAS KYANG, ,'DUL BA RNAMS

NI 'JUG 'GYUR TE, ,DE YI PHYIR NA THUB PA YIS, ,THUGS RJES PHAN
YON YANG DAG GSUNGS, ,CHOS DANG DAD PAS RJES 'BRANG BA'I, ,DBANG
MDZAD 'DI YI PHAN YON GNYIS, ,RGYAL BAS GSUNGS TE SNGA MA SNGA,
,PHYI MA PO NI PHYI MA YIN, ,YANG NA PHAN YON GNYIS KA YANG,
,CHOS DANG DAD

PAS RJES 'BRANGS PA'I, ,PHYI MA SNGA MA'I BTAGS PA YIN, ,PHYI MA
YI NI GNYIS KA DNGOS, ,STOBS DANG PHA ROL PHYI NAS DANG, ,MI
'JIGS YON TAN LA SOGS PA, ,RNAM THAR SGO DANG MNGON SHES DANG,
,GZUNGS SGOR BCAS PA MTHA' YAS SAM, ,DE DAG MTHA' YAS THABS RNAMS
KYI,

@6A *, ,BSGRUB PAR BYA BA GANG YIN PA, ,DE PHYIR MTHA' YAS SOGS
SGRUB PA'I, ,GZUNGS ZHES BYA BAR BSGRAGS PA YIN, ,'DIR NI DON GYI
GZUNGS YIN PA'AM, ,YANG NA GZUNGS DON STON PA YIN, ,YI GE TSOGS
NI 'DI NYID LA, ,GZUNGS ZHES BYA BAR DGONGS PA YIN, ,THOS SOGS

LAS BYUNG SHES PA RNAMS, ,CHUNG DANG 'BRING LA SOGS LDAN PA,
,GZUNGS KYI DON NI THOB 'GYUR NAS, ,BYANG CHUB SEMS DPAR 'GYUR BA
GANG, ,DE DAG PHYIR MI LDOG NYID DU, ,MTSUNGS DE DUS NI THA DAD
DO, ,BYANG CHUB MYUR BA NYID GSUNGS DANG, ,DE NI GZHAN LA LTOS TE
DGONGS, ,

DMIGS PA THAMS CAD YOD MIN PA, ,'DIR NI DMIGS PA MED PAR BSGRAGS,
,DMIGS PA YOD PA MA YIN PHYIR, ,DMIGS PA MED PA'ANG RIGS LDAN
MIN, ,GANG TSE 'DI LA DMIGS MED PA'I, ,SPYOD PA CHEN PO YOD GYUR
NA, ,DE NYID YANG DAG SHES DE'I PHYIR, ,DE LAS MI 'GRUB CI

ZHIG YOD, ,KHYOD KYIS NYES PA MA LUS PA, ,SPONG BA SANGS RGYAS
RJES DRAN NYID, ,DE YI GNYEN PO YIN PAS NA, ,DE PHYIR CI BDER
BSGOM PAR GYIS, ,'KHOR GSUM RNAM PAR DAG PA'I PHYIR, ,SBYIN PA LA
SOGS MCHOG DANG LDAN, ,YANG DAG RDZOGS PA'I BYANG CHUB RGYU'I,
,KHYAD PAR 'DI LAS THOS

PAR 'GYUR, ,'DIR NI THUB PA'I DBANG PO YIS, ,YI GE'I DON DANG
GNYI GA YI, ,GZUNGS KYI PHAN YON BKA' STZAL TE, ,CI RIGS PAR NI
SBYAR BAR ZAD, ,YANG NA PHAN YON THAMS CAD KYANG, ,GZUNGS RNAMS
KUN LA BSHAD BYA STE, ,KHA CIG DAG NI DUS GZHAN LAS, ,DGONGS PA
TZAM

DU ZAD PA YIN, ,MNYAM NYID CES BYA DUS DANG DON, ,GANG ZAG GZHAN
ZHES BYA BA YI, ,DGONGS PA RNAMS KYIS THUB PA'I GSUNG, ,CI RIGS
PAR NI RTOGS PAR BYA, ,GZUNGS ZHES BYA 'DIR KHA CIG TU, ,MGON PO
THUGS RJE CAN GYIS NI, ,GZUNGS ZHES PA NI CHEN PO YI, ,CHEN
PO'ANG

YIN PAR BKA' STZAL TO, ,GSANG SNGAGS TSIG NI SNGA MA YIS, ,BSRUNG
BA'I CHO GA 'DI BYAS LA, ,GTZANG MAS 'DU DANG CHAGS SPANGS SHING,
,LUS KYI 'DU 'DZI SPANG BYA STE, ,DE NI RTOG PA'I DRA BA YI,
,RGYUN RNAMS MA LUS SPANGS NA NI, ,SANGS RGYAS RJES SU DRAN PA
TZAM, ,RAB TU BSGOM PA

@6B GUS BYAS LAS, ,SEMS NI RTZE GCIG BYAS NAS SU, ,SANGS RGYAS
RJES SU DRAN PA NI, ,DE NI CHO GA BZHIN DU SGOM, ,SKYO BAR GYUR
NA BLO CAN GYIS, ,DER GNAS SEMS KYIS DUS BSTUD DO, ,BLO CAN DE
LTAR SGOM BYED PA, ,DE LA ZHAG BDUN THA MAR NI, ,SANGS RGYAS BYE
BA BRGYAD CU RNAMS,

DE YI 'OG TU GZUNGS SBYIN MDZAD, ,GSANG SNGAGS TSIG NI RE RE
ZHING, ,SANGS RGYAS BYE BAS BYIN BRLABS PA, ,DES KYANG SNGAR NI
DE DAG GIS, ,BZLAS NAS BSRUNG SOGS PHUN TSOGS BYAS, ,DE PHYIR
SANGS RGYAS BYE BA NI, ,BRGYAD CUS DE LA GZUNGS SBYIN MDZAD,
,YANG NA DGU BCU

LAS THOS LTAR, ,BSGOMS MTHU DE NI 'DI 'DRA'O, ,GZUNGS SOGS BSAM
PA BSAM BYA YIN, ,GZUNGS MED SOGS PA BSAM BYA MIN, ,YANG NA SPRUL
PA BSAM BYA YIN, ,LONGS SPYOD RDZOGS PA BSAM BYA MIN, ,YANG NA
BSAM BYA BSAM BYA MIN, ,DNGOS BSAM BSAM BYA BSAM BYA MIN, ,GZOD
NAS MA SKYES

PAS MED PHYIR, ,BSAM PA DE DAG BSAM MI BYA, ,CHOS DBYINGS SOMS
SHIG DE LA YANG, ,LOG PAR BSAM PAR MI BYA'O, ,DE LTAR ZHAG BDUN
SEMS NA NI, ,DE YI 'OG TU GZUNGS THOB 'GYUR, ,BLO LDAN CI 'DRA
GANG DU DANG, ,JI LTAR GNAS DANG GANG BSGOMS DANG, ,GANG BYAS PAS

NI THOB 'GYUR BA, ,DE NI BZHI PA RNAMS KYIS BSTAN, ,KHRIMS LDAN
DE YI MI MTHUN PHYOGS, ,GNYIS GROL DE YI 'PHEL BYED LDAN, ,NYES
PA DANG NI PHAN YON RNAMS, ,BSTAN PAS DE LA 'DZUD PAR BYED,
,SNGAR BSTAN PA YI DON NYID NI, ,CHOS KYI RJES 'BRANGS CHED DU
STE, ,RIGS

PA PHAN YON BYE BRAG GIS, ,TSIGS BCAD RNAMS KYIS YANG BSTAN TO,
,DGON SOGS GNAS SHING ZAB MO LA, ,CHOS RNAMS LA NI LEGS PAR
SPYOD, ,RNYED DANG BKUR STI TSIGS BCAD LA, ,LHAG PAR CHAGS MED
BRTUL ZHUGS CAN, ,RTAG TU SDUG PA'I DNGOS PO KUN, ,

'BRAS BU LA NI MI LTA'AM, ,'DZIN MED SEMS KYIS GTONG BYED PAS,
,GZUNGS 'DI THOB PAR 'GYUR BA YIN, ,DANG PO GNAS YIN DE NAS LAS,
,DE NAS RNYED SOGS TSOL BA SPONG, ,DER YANG MA ZAD THAMS CAD LA,
,MI LTA BAR YANG GTONG BAR BYED, ,DON GCIG

@7A *, ,RTOGS NAS KUN SHES NA, ,BRGYAD CES BYA BAS CI ZHIG BYA,
,YI GE SO SO'I DON SHES NA, ,'DI YANG HA CANG NYUNGS PA YIN,
,BSTAN BYA STON PA NYEN PA YIN, ,NGO BO DE NYID RNAM GSUM BSTAN,
,BRGYA LAS BSTAN BYA GANG YIN DE, ,RNAM GNYIS THAMS CAD RNAM PA
GCIG ,

YI GE 'BRU BRGYAD 'DI DAG NI, ,BYANG CHUB SEMS DPA' MKHAS LDAN
PA, ,BRGYAD PO DAG GI TING 'DZIN RNAMS, ,SMOS PA YIN PAR THUB PAS
GSUNGS, ,DE YI DON NI BSGOMS PA LA, ,DE KUN MNGON DU PHYOGS PAR
GNAS, ,GZUNGS NI THOB PAR BYA BA'I PHYIR, ,KUN DU BRTZON PAR RAB
TU

BYED, ,BYANG CHUB SEMS DPA' RNAMS DANG NI, ,SANGS RGYAS RNAMS
DANG GNOD SBYIN RNAMS, ,RIM BZHIN BKOD PA'I DKYIL 'KHOR 'DI, ,RMI
LAM DU NI BSTAN PA YIN, ,PADMA'I RGYAL PO DKAR PO ZHIG ,'DAB MA
BRGYAD PA YID DU 'ONG, ,DE DBUS THUB PA MTSUNGS MED PA, ,BUM PA
DANG NI

BCAS PAR GZHAG ,'DAB BRGYAD DAG LA THUB PA'I SRAS, ,RNAM PAR SNAD
BYED SOGS BRGYAD KUN, ,THUB PA DANG NI RANG RANG GI, ,YI GE SA
BON LDAN PAR DGOD, ,'DAB MA RNAMS KYI BAR DAG TU, ,GNOD SBYIN
BRGYAD GZHAG CHO GA GCIG ,CHO GA GZHAN YANG DE BZHIN DU, ,TSON
PHYE SNA LNGAS

GRU BZHIR BRI, ,MKHAS PAS DE DBUS THUB PA NI, ,PADMA DKAR PO 'DAB
BRGYAD LA, ,BUM PA CHUS BKANG LDAN PAR GZHAG ,DE BZHIN THUB SRAS
DE DAG KYANG, ,PADMA GDAN BCAS CHU BUM BCAS, ,PHYOGS BZHI DAG TU
GNYIS GNYIS DGOD, ,PHYOGS KUN BYANG CHUB SEMS DPA' YI, ,BAR DU
GNOD

SBYIN DE DAG DGOD, ,DKAR PO'I STAN LA 'KHOD RNAMS SO, ,SLOB MA
GTZANG MA YON TAN CAN, ,GZUNGS BSGOMS RNAL 'BYOR GRUB 'DOD LA,
,BUM PA DE DAG GIS DBANG BSKUR, ,DE LTAR RMI LAM BSTAN PA YIN,
,CHO GA BDAG GIS GSAL BRJOD LA, ,BDAG NYID LEGS DRAN BYA PHYIR

GYIS, ,MNGON PA'I NGA RGYAL CUNG ZAD MED, ,DAM PA'I DON DU STONG
PA DANG, ,STONG MIN LA SOGS CHOS RNAMS KUN, ,NGO BO NYID MED RNAM
SHES PA, ,KHONG DU CHUD PHYIR DANG POR BZHED, ,LONGS SPYOD RDZOGS
PA'I SKU DANG NI, ,SPRUL PA'I SKU GNYIS LAS SKUR BSTAN, ,DE GNYIS
'JIG RTEN DON

@7B 'BYOR PA, ,MA LUS PHYIR NI MDZAD PHYIR RO, ,KUN RDZOB TU DANG
DON DAM PAR, ,MTSAN DANG MTSAN MED LA SOGS PA'I, ,SKU GNYIS RNAM
PAR SHES PA NI, ,KHONG DU CHUD PHYIR GZHAN DU BZHED, ,BYIS PA
DANG NI MKHAS PA'I CHOS, ,DRI MA CAN DANG DRI MA MED, ,MI STONG
MIN SOGS STONG MIN SOGS, ,JI

BZHIN GNYIS NI BSTAN PA YIN, ,DE YI 'JUG PAR RNAM PAR SHES,
,KHONG DU CHUD PA MNGON SUM BYED, ,GSUM PA 'DI NI MKHAS PA YIS,
,DE LTA BUR NI SHES PAR BYA, ,SKYE SOGS SKYE BA MED SOGS KYIS,
,'JUG PA SKYE BA MED PA DANG, ,'GAG MED SHES PA GANG YIN DE,
,KHONG DU CHUD

PHYIR GZHAN DU BZHED, ,SNGA MA JI LTAR SNANG BAR TE, ,PHYI MA DAM
PA'I DON DU YIN, ,DE LTAR GANG GANG DON SHES PA, ,KHONG DU CHUD
PHYIR LNGA PAR BZHED, ,YANG NA YANG DAG MI SNANG PHYIR, ,DE GNYIS
NGO BO NYID MED NYID, ,DE LTAR YANG DAG DON SHES PA, ,KHONG DU
CHUD PHYIR LNGA PAR BZHED, ,GZUNGS

KYI CHOS KYI RNAM GRANGS KYI, ,STONG PA NYID LA SOGS PA YI, ,CHOS
KYI DBYINGS NI 'DI SHES PA, ,RTOGS PHYIR DRUG PA 'DIR BZHED DO,
,YANG NA GZUNGS CHOS RNAM GRANGS KYIS, ,STONG PA NYID LA SOGS PA
NYID, ,CHOS DBYINGS YIN PAR RNAM SHES PA, ,KHONG DU CHUD PHYIR
DRUG PAR BZHED, ,NGO BO NYID

SOGS RNAM RTOG PA, ,SPANG BA'I THABS NI GDUL RNAMS LA, ,BSTAN PAR
BYA PHYIR MGON RNAMS KYIS, ,STONG NYID LA SOGS BSTAN PA MDZAD,
,ZHI GNAS LA SOGS NYID YIN ZHES, ,CHOS RNAMS THAMS CAD MDOR SDUD
DE, ,DE DAG DE BZHIN NYID SHES PA, ,KHONG DU CHUD PHYIR BDUN

PAR BZHED, ,KUN RDZOB TU NI CHOS RNAMS KUN, ,SKAD CIG PA GANG DE
DAG NI, ,GZOD NAS ZHI PHYIR DON DAM DU, ,ZAD MED LA SOGS BYE BRAG
BSTAN, ,MNGON ZHEN RNAM GSUM SPANG PA'I PHYIR, ,ZAD MED LA SOGS
BYE BRAG GAM, ,YANG NA KHAMS KYI BYE BRAG GIS, ,RNAM PA GSUM DU
GSUNGS

PA YIN, ,CHOS KUN MYA NGAN 'DAS PA GANG, ,DE 'DIR DE BZHIN NYID
DU BSTAN, ,DE LA 'JUG PA RTOGS PA STE, ,DE RTOGS PHYIR NA BRGYAD
PAR BZHED, ,DES NI BSOD NAMS SKYED PA NA, ,GZUNGS SAM YANG NA YI
GE YI, ,DON LA GANG GIS 'JUG 'GYUR BA, ,DON RTOGS DE NI GSUM DU
BSTAN, ,

@8A *, ,THOS PAR 'DOD PAS NYIN RE ZHING, ,LHAG PAR RJES SU DRAN
PAR BYED, ,GZUNGS NI BSOD NAMS CHUNG NGU YIS, ,SHIN TU THOS PAR
MI 'GYUR RO, ,BYE BRAG LA NI DGONGS PA'I PHYIR, ,BRTZON PA YI NI
TSIG KYANG GSUNGS, ,DE PHYIR KHRUS SOGS SNGAR BYAS LA, ,KLOG PA
LA SOGS

DE DAG BYA, ,DE NI SBYIN PA LA SOGS LA, ,RTAG TU YANG DAG DGA'
SOGS DANG, ,DE NI BDAG MED LA 'JUG BYA, ,YANG NA DE DAG NYID LA
'JUG ,GZUNGS KYI CHOS KYI RNAM GRANGS LA, ,ZHUGS PA DAG LA SOGS
PA DE, ,YANG DAG DGA' BA LA SOGS BYA, ,YANG NA GZUNGS LA

GZHUG PAR BYA, ,DON NI SNGAR YANG BSHAD MOD KYI, ,CHOS KYI RJES
SU 'BRANG BA'I PHYIR, ,RIGS PA PHAN YON BYE BRAG GIS, ,TSIGS SU
BCAD PA GNYIS KYIS BSTAN, ,GZUNGS LA BRTZON PA'I RNAL 'BYOR PA,
,THOB BYA MA THOB BAR DU YANG, ,PHAN YON RNAM PA BZHI PO DAG
,BZHI

PO GSUM GYIS THOB PAR 'GYUR, ,SNGON 'BYUNG BA NI MDOR BSDU NA,
,RNAM PA DGUR NI BSTAN PAR MDZAD, ,DER YANG SO SOR DBYE BA NI,
,RNAM PA MANG PO'I DBYE BA YOD, ,CHAGS BRAL SLOB DANG MI SLOB
DANG, ,BSE RU LA SOGS RGYAL BA'I SRAS, ,DE DAG GIS SHES LAM LAS
'DAS, ,GRANGS MED LA SOGS BSTAN

PA YIN, ,GZHAL BYA'I DNGOS PO BYE BRAG DAG ,GO BYED GRANGS DANG
BSTOD GZHAL DANG, ,KUN NAS GZHAL DANG TSAD CES BYA, ,DE DAG MED
PHYIR DE SKAD BSTAN, ,SNGA MA SNGA MA SGRUB PA YI, ,GTAN TSIGS
PHYI MA PHYI MA YIN, ,YANG NA LA LA SNGAR MA THOS, ,GANG YANG
RUNG BAS DON DE STON, ,GDUL

BYA'I DON NI RAB SGRUB PHYIR, ,YE SHES SPANGS PA'I RANG BZHIN
NYID, ,CI 'DRA DE NI RGYUD PA BCAS, ,PHUN SUM TSOGS GNYIS BSTOD
PA GSUNGS, ,STON PA RNAM GNYIS GANG GIS THOB, ,CI 'DRA DE YI LAM
RNAM GNYIS, ,GANG DAG LA NI DE GNAS DANG, ,DE DANG LDAN PAR STON
PAR BYED, ,

'JIG RTEN TSE NI DPAG MED TSE, ,THUB PA CHEN PO SKYES PA DE,
,YONGS SU MYA NGAN 'DAS PA YI, ,DUS BAB PA NI DE 'DRA'O, ,DE YI
RGYU NI SPANGS PA'I PHYIR, ,DES NI RMUGS GNYID DE MA BSTEN,
,DNGOS PO'I NGO BO NYID SHES PAS, ,DGA' BA RNAM GSUM SPANG BAR
BYA, ,'JIG RTEN KHAMS GZHAN SANGS

@8B RGYAS RNAMS, ,SNANG BA THOB PA DES MTHONG STE, ,CHOS BSTAN PA
NI THOS SO ZHES, ,BYAS PA'I CHOS LA NYES PA MED, ,YANG NA BLO
BZANG 'JIG RTEN KHAMS, ,'DI GZHAN SANGS RGYAS BZHUGS PA MTHONG,
,BSTAN PA 'BYUNG LA BRTEN NAS NI, ,CIG CAR SKYE BA 'GAG PA YIN,
,RDZOGS PA'I

SANGS RGYAS THAMS CAD KYIS, ,BSTAN DE DGU BCU LAS THOB PA, ,DES
NA CHOS KYI DE KHO NA, ,BSTAN PA THABS DANG BCAS PA BRJOD, ,'DI
LAS CHOS NI NAN TAN DU, ,LEGS SU NYAMS SU LEN PAR BSTAN, ,YANG NA
'DZIN PA LA SOGS PA, ,YON TAN BSKYED PAR 'GYUR BA YIN, ,SANGS

RGYAS GZHAN DAG MA YIN ZHES, ,DE YI MTSAN NI SMOS PA MDZAD, ,DES
NA THUB PA BZHUGS PA NI, ,'JIG RTEN PHAN PHYIR NYID DU BSTAN,
,SDOM BRTZON TSUL KHRIMS LDAN PA DANG, ,GZHAN DON GZHOL BAS RTZOL
BA LAS, ,GZUNGS NI THOB PAR THUB PA DES, ,RAB TU BYUNG DANG LDAN
PAS

BSTAN, ,MOD LA ZHES BYA DE MA THAG ,YANG NA CIG CAR 'BYUNG BA
YIN, ,DGU BCU ZHES BYA LA SOGS TSIG ,DES NI DUS GZHAN DGONGS PA
YIN, ,PHUL PHYIN YON TAN LDAN PA YI, ,GZUNGS NI THOB PAR 'GYUR
BA'I PHYIR, ,BDE BAR GSHEGS PA'I SRAS PO DE, ,GZUNGS THOB RNAMS

KYI MCHOG YIN NO, ,YE SHES KHYAD 'PHAGS 'BREL PA DANG, ,YON TAN
PHUL PHYIN LDAN PA'I PHYIR, ,DE NI GZUNGS TSIG LDAN RNAMS KYI,
,MCHOG TU RGYAL BA RNAMS KYIS BSTAN, ,SPOBS PA RGYUN MI CHAD PA
RNAMS, ,SO SO YANG DAG RIG THOB RNAMS, ,DE DAG PHUL PHYIN LDAN
PA'I

PHYIR, ,DE NANG RGYAL SRAS DE MCHOG GO, ,DE DAG GIS GSUNGS TSUL
KHRIMS NI, ,BSGRUB PA MNYES BYED RUNG BAR 'DOD, ,BSKAL PA GSUM DU
TSOGS RNAMS NI, ,YONGS SU RDZOGS BYAS BYANG CHUB THOB, ,DNGOS PO
STONG PAS 'DOD MI BYA, ,TSAD MA DANG YANG 'GAL BA'I

PHYIR, ,MI MTHUN BLO NI MI BSKYED CING, ,CIS KYANG THE TSOM MI
BYA'O, ,THOS PA LA SOGS SHES PA'AM, ,YANG NA TSAD MA GSUM PO YIS,
,YONGS SU BCAD PAR MI RUNG PHYIR, ,SOM NYI LA SOGS TSIG GSUM
SMOS, ,SPYIR BSTAN PA NI YOD MOD KYI, ,'ON KYANG BDAG GIS 'BRAS

@9A *, ,BUR BSHAD, ,'DI NI MTSON PA KHO NA STE, ,MDO YI TSIG GIS
MNGON PA YIN, ,DE NI MI LDOG SA YI DANG, ,RDZOGS PA'I SANGS RGYAS
MNYES BYA YI, ,RGYUR 'GYUR BAS NA DE YI PHYIR, ,DE YIS BYANG CHUB
MYUR DU THOB, ,DON DANG YI GE GNYIS KA LAS, ,'DI NI KUN CHUB BYED
PAR

BSTAN, ,THOS BSAM LA SOGS THAMS CAD DANG, ,YANG NA YI GER 'DRI
SOGS KUN, ,RIGS PAS 'GAL BA MA YIN DANG, ,YANG NA JI SKAD THOS PA
BZHIN, ,YID LA BYED PA GANG YIN PA, ,DE NI TSUL BZHIN YID BYED
YIN, ,DON DANG YI GE'I SGO NAS 'DI, ,RGYA CHER YANG DAG STON PAR

BYED, ,YANG NA RNAM PA THAMS CAD DU, ,GZUNGS 'DI YANG DAG STON
PAR BYED, ,DE YI DE NI BDAG NYID KYIS, ,TSAD MAS SHES PAR MI NUS
LA, ,GZHAN DAG GIS NI BSTAN NA YANG, ,DE NI BSAM PAR MI NUS SO,
,SHES BYA MA LUS MKHYEN PA'I PHYIR, ,'DREN PA RNAMS KYIS DE TSAD
DE, ,MNGON

SUM YONGS SU MKHYEN PA DANG, ,DGONGS PAR YANG NI SPYOD PA YIN,
,BLO RMONGS RNAMS DANG MA 'DUS DANG, ,SKYE BO BLO NI G-YENGS
RNAMS PHYIR, ,DON DE TSIGS SU BCAD RNAMS KYIS, ,THUB PA YIS NI
BZLAS TE GSUNGS, ,GZHI DANG RDZAS BZANG MANG PO DANG, ,YONGS SU
BKANG PA'I

BYE BRAG GIS, ,SBYIN PAR BYA BA'I KHYAD LAS 'DI, ,SBYIN PA KHYAD
PAR 'PHAGS PAR BSTAN, ,GZUNGS KYI CHOS KYI RNAM GRANGS LA, ,MNGON
PAR BRTZON PA GANG YIN PA, ,DE NI GZUNGS LA BRTZON ZHES BYA, ,DE
LTAR SKABS KYIS MNGON PA YIN, ,LUS DANG NGAG DANG BLO GROS LA,
,STOBS

DANG GZI BRJID RAB RNO BA, ,RIM BZHIN GZI BRJID SHES PAR BYA,
,LUS KYIS SGRA DES LUS GNAS BSDU, ,LUS NI RNAM GSUM BYE BRAG GIS,
,BSRUNG SKYOB SDE GSUNGS YANG NA NI, ,GANG PHYIR GNAM BSKOS LA
SOGS PA'I, ,BYE BRAG GIS NI GNOD PA GSUM, ,YANG NA BDAG

GZHAN RKYEN GYUR LAS, ,GNOD PA RNAM GSUM SHES PAR BYA, ,SEMS CAN
SEMS CAN MIN BGRANG BA'I, ,BYE BRAG GIS NI GZHAN GNYIS BSTAN,
,MNGON DU PHYOGS PAR BYA BA GNYIS, ,'ONG BAR BYA BA'I PHYIR
GSUNGS TE, ,GCIG GIS SPRO BAR BYA BA BSTAN, ,GNYIS KYIS DE DAG

@9B GUS PA STE, ,GNOD SBYIN RNAMS NI 'DOD BYA'I PHYIR, ,'CHAG PA
BSU BA'I BSAM PAR BSTEN, ,DE LTAR MIN DU ZIN NA NI, ,DE YI LHAG
PA CI ZHIG BSTAN, ,DE LTAR DON DU GNYER SHES NAS, ,'ONG BAR SPRO
BA'I SEMS LDAN RNAMS, ,SPRO BA'I MTHU LA DMIGS NAS NI, DE DAG
NGES PAR 'ONG BAR

'GYUR, ,GNOD SBYIN DE DAG LHAGS NAS NI, ,BRTAN BZHIN BRTUL ZHUGS
SPYOD DE LA, ,MYUR DU GZUNGS KYI SGO RNAMS NI, ,THE TSOM MED PAR
STON PAR BYED, ,YAN LAG KUN GYI GTZO BO BZHIN, ,BSNYAD PAS DE DAG
BLO DGA' BAS, ,LHAGS PA YIN TE DE DAG LAS, ,'BRAS BUR 'GYUR BAR
THE TSOM

MED, ,YI GE BRGYAD PO DE DAG NI, ,BYANG CHUB SEMS DPA' BRGYAD PO
YIN, ,DE PHYIR DON DE BSGOMS PA LA, ,DE DAG THAMS CAD PHAN 'DOGS
SO, ,GZHAN LA PHAN 'DOGS ZHUGS PA'I PHYIR, ,SMON LAM STOBS KYIS
DE DAG RNAMS, ,DE DANG DER NI SKYED BYED PA, ,GANG YIN DE LA THE
TSOM MED, ,

SEMS DPA' ZHES NI GSUNGS PA 'DI, ,SEMS NI SNYING RJES BRLAN RNAMS
KYIS, ,PHAN PAR BYA BA 'DOD PA'I BLOS, ,SNYING BRTZE NAS NI BLTAS
PA YIN, ,RGYAL BA'I SRAS PO DE DAG NI, ,PHAN PA NYE BAR BSGRUB PA
DANG, ,GNOD PA MED PAR SPANG BA YIS, ,GZUNGS THOB BYA PHYIR MNGON

PAR BRTZON, ,GZUNGS LA BRTZON BYED GANG ZHE NA, ,GANG ZHIG NYAN
SEMS RJES YI RANG, ,'DRI DANG LUNG NOD 'DON LA SOGS, ,STON PA'I
TSUL GYIS BRTZON BYED PA'O, ,GZUNGS BSKYED CHO GA RGYAL BA YIS,
,BDAG GZHAN LTOS LAS BZLAS TE GSUNGS, ,STON PA LA SOGS BYE BRAG

GIS, ,GZHAN NI RNAM PA GSUM DU 'GYUR, ,CHOS DANG ZANG ZING BYE
BRAG LAS, ,BGO BSHA' RNAM PA GNYIS SU BSTAN, ,CHUNG DANG NYUNG
DANG MANG PO NI, ,RDZAS DANG GRANGS DANG GNYI GAR BSTAN, ,GZUNGS
DON BSTAN PA YIN MOD KYI, ,'ON KYANG SPYIR YANG BSTAN PA MDZAD,
,BYAS GZO

LA SOGS GZHAN DU YANG, ,BYA BA'I PHYIR NA GSUNGS PA YIN, ,'DIR NI
GTZO BOR THUB PA YIS, ,'BRAS BU GNYIS SU BSTAN PA YIN, ,MTHO RIS
LA SOGS 'BRAS BU NI, ,GZHAN BSTAN PA LAS RTOGS PAR 'GYUR, ,BDAG
DANG GZHAN DON RIM BZHIN DU, ,ZHUS PA DANG

@10A *, ,NI DGOS PA LTAR, ,YANG NA DON NI CHE BA'I PHYIR, ,TSIG
GNYIS KYIS NI BZLAS TE ZHUS, ,'DI NI GO RIMS KHO NA BZHIN, ,RGYU
DANG 'BRAS BU'I DNGOS PO YIS, ,MING NI RNAM PA BZHIR MDZAD DE,
,DE PHYIR MING NYUNG LHAG PA MED, ,LUGS 'BYUNG LUGS

'BYUNG MA YIN LAS, ,SGRUB DANG BSGRUB BYA'I DNGOS PO YIS, ,MING
NI RNAM PA BZHIR MDZAD TE, ,DE PHYIR MI NYUNG LHAG PA MED, ,YANG
NA YON TAN THAMS CAD DANG, ,YE SHES PHUN SUM SPONG PHUN SUM,
,KHYAD PAR 'PHAGS PA PHUN SUM GYI, ,RTEN NI DE NYID YIN PHYIR RO,
,THUB PA'I

GSUNG LAS 'JIG RTEN GYIS, ,DON CHEN SKYES PA MTHONG GYUR NAS,
,SEMS NI RANGS PAR GYUR PA'I PHYIR, ,MKHAS RNAMS MNGON PAR BSTOD
PAR BYED, ,THUB PA'I GSUNG LAS RKYEN RKYEN DU, ,KHYAD PAR THOB
PAR GYUR NAS NI, ,YID KYANG DGA' BAR GYUR PA'I PHYIR, ,MKHAS PAS
KHA CIG

MNGON PAR BSTOD, ,GSAL ZHING DRI MED YON TAN LDAN PA SHIN TU
GTING DPAG DKA' BAS NYAMS DGA' GZUNGS SNGAGS 'DI, ,BDAG 'DRA NYON
MONGS SHIN TU BLO ZHAN GZHAN DU BDAG GIS TSE LONG RNAM PAR PHYE
BA YI, ,BSOD NAMS PHUNG PO PHAL CHEN RNAMS LA PHAN PA RNYED PA'I
MTHU

CAN THOS PA GANG YIN PA, ,DE DAG THAMS CAD KYIS NI 'GRO BA 'DI
DAG KUN GYIS YE SHES SNYING PO RTAG TU 'CHANG BAR SHOG ,'PHAGS PA
SGO MTHA' YAS PA BSGRUB PA'I GZUNGS RNAM PAR BSHAD PA TSIG LE 'UR
BYAS PA, SLOB DPON YE SHES SNYING POS MDZAD PA RDZOGS SO,, ,,

RGYA GAR GYI MKHAN PO PRADZNY'A BARMA DANG, ZHU CHEN GYI LO TZ'A
BA BANDE YE SHES SDE LA SOGS PAS BSGYUR CING ZHUS TE GTAN LA PHAB
PA'O,, ,,