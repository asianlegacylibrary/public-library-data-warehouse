@4A #, ,RGYA GAR SKAD DU,
SA HA DZA SIDDHI PATTHA TI N'A MA, BOD SKAD DU, LHAN CIG SKYES
GRUB KYI GZHUNG 'GREL ZHES BYA BA, ,BYANG CHUB SEMS DPA' PHYAG NA

RDO RJE LA PHYAG 'TSAL LO, ,DRI MED CHOS 'BYUNG GTZANG BA'I GNAS
MCHOG NYAMS DGA' BAR, ,PHUNG PO LA SOGS BDUD RNAMS BZHI PO MI
'JUG PHYIR, ,TSAD MED BZHI YI SGO GLEGS LEGS PAR GTAMS MDZAD NAS,
,'DREN PA GANG ZHUGS DE RNAMS LA NI BDAG PHYAG 'TSAL, ,SKYES

MCHOG DE RNAMS ZHABS LA PHYAG BYAS NAS, ,'GRO BAS LHAN CIG SKYES
RTOGS MED PA'I PHYIR, ,DRI MED LHAN CIG SKYES PA'I GZHUNG 'GREL
'DI, ,'GRO LA PHAN PHYIR DPAL MO BDAG GIS BRI, ,CI'I PHYIR ZHE
NA, LHAN CIG SKYES PA'I RANG BZHIN LAS KHA PHYIR PHYOGS PAR GYUR
PA'I

DBANG GIS 'DZAM BU'I GLING BA'I SKYE BO RNAMS SDIG PA'I LAS LA
GZHOL BAR 'GYUR TE, DE YANG DGONGS PA LUNG STON PA ZHES BYA BA'I
RNAL 'BYOR CHEN PO'I RGYUD LAS JI SKAD DU, DE NAS BCOM LDAN 'DAS
KYI GSANG BA PA'I BDAG PO BYANG CHUB SEMS DPA' PHYAG NA RDO RJE
LA BKA'

STZAL PA, ,GSANG BA'I BDAG PO DON RGYAS TSUL, ,TSUL CHEN 'DI NI
RNYED GYUR NA, ,JI BZHIN DON RNYED MA BZUNG BAS, ,DE PHYIR LAM
NGAN DAG TU LTUNG, ,RTAG PAR MNGON PA'I NGA RGYAL LA, ,RAB TU
DGA' DANG LDAN PA YIS, ,RNAL 'BYOR PA RNAMS BDAG CES SMRA, ,CHOS
NI G-YO

@4B YIS BYED GYUR LA, ,DES NI 'DUS PA MI SHES PAR, ,DAM TSIG LA
SOGS SPYOD BYED PA, ,GSANG BA GSUNG PAR MI BYED CING, ,THAMS CAD
DU NI RAB TU STON, ,MNGON SUM SANGS RGYAS DANG 'DRA BA'I, ,SLOB
DPON LA SMOD BKUR MI BYED, ,SKAD CIG TZAM GYIS KHONG KHRO ZHING,,

DE BZHIN SKAD CIG GIS RJES CHAGS, ,MA DANG SRID MO BU MO SOGS,
,BGROD MIN LA NI 'KHRIG SPYOD CING, ,PHA DANG MA GSOD DE BZHIN
DU, ,SROG CHAGS GZHAN YANG MANG DU GSOD, ,DE BZHIN BRDZUN GYI
TSIG SMRA ZHING, ,KHYAD PAR DU YANG RKU BAR BYED, ,GZHAN GYI
CHUNG MA'I

THAD 'GRO ZHING, ,NYES SMAD GZHAN YANG BYED PAR 'GYUR, ,DE NYID
YE SHES RANG BYUNG BA'I, ,DAM TSIG RNAMS NI DES MI SHES, ,NYES PA
CUNG ZAD TZAM LA YANG, ,MNGON SPYOD DRAG PO BYED 'GYUR LA, ,RNAL
'BYOR RAB SBYOR SMAN PA YIS, ,SNGAGS PA RNAMS NI GRUB MI 'GYUR, ,

BRTAG PA PHYI YI BSTAN BCOS DGA', ,DE PHYIR SBYOR LA MKHAS PA
DANG, ,RANG GI DAM TSIG SPANGS NAS NI, ,LCAGS KYU MED PA'I GLANG
CHEN BZHIN, ,'DOD DGU DAG TU 'KHYAM PAR BYED, ,SNGAGS DANG PHYAG
RGYA'I SBYOR BA YIS, ,'TSO BA DAG KYANG SGRUB PAR BYED, ,GANG DU

RNYED PA THOB PAR 'GYUR, ,GSANG SNGAGS TSUL CHEN 'CHAD PAR 'GYUR,
,ZHES GSUNGS PA DE BAS NA BDAG GIS LHAN CIG SKYES PA'I TSUL ZAB
MO NYAN THOS DANG, RANG RGYAL BA DANG, PHYI ROL PA'I THUB PA
RNAMS DANG, RTAG PA DANG CHAD PAR LTA BA PA RNAMS KYIS RTOG PAR
DKA'

BA DANG, ,DUS GSUM GYI DE BZHIN GSHEGS PA RNAMS KYIS RGYAS BTAB
PA, BLA MA YONGS SU BSTEN RNAMS LA RNA BA NAS RNA BAR 'PHO BAR
'GYUR BA GANG YIN PA DE LEGS PAR BSTAN PAR BYA'O, ,DE YANG RE
ZHIG BRJOD PAR BYA BA'I LHAN CIG SKYES PA 'DI'I RJOD PAR BYED
PA'I GZHUNG

GI TSOGS NI, DANG PO KHO NAR DPAL LDAN ROL PA'I LHA MO ZHES PA
NAS, YANG DANG YANG DU KUN LA 'DUD, ,CES PA'I BAR GYIS NI LHAN
CIG SKYES PA'I MAN NGAG DPAL AO RGYAN GYI GNAS NAS, BYANG CHUB
SEMS DPA' PHYAG NA RDO RJE'I SPRUL PA LAS, BLA MA GCIG NAS GCIG
TU

@5A *, ,BRGYUD PA'I LO RGYUS DANG, ,LHAN CIG SKYES PA 'DI NYID
KYIS MA RIG PA'I NYON MONGS PA MTHAR BYED PAS GSHIN RJE YIN PA
DANG, SA'I BDAG PO DBANG PO'I BLOS RGYAL SRID YONGS SU SPANGS NAS
RAB TU BYUNG STE, DUR KHROD BSTEN PA LA SOGS PA'I GLENG

GZHI STON CING, BLA MA GONG MA RNAMS LA PHYAG 'TSAL BA STON PAR
BYED DO, ,DE RNAMS ZHABS LA ZHES PA NAS BRJOD PAR BYA ZHES PA'I
RKANG PA GNYIS KYIS LHAN CIG SKYES PA'I RTZOM PA STON PAR BYED
DO, ,KUN 'GRO LHAN CIG SKYES ZHI BA, ,ZHES PA NAS, GZHUNG LAS ME

GTOGS RNYED MI 'GYUR, ,ZHES PA'I BAR GYIS NI, ,LHAN CIG SKYES
PA'I RANG BZHIN RGYU BA DANG MI RGYU BA'I DNGOS PO MTHA' DAG LA
KHYAB PA YIN YANG BLA MA'I ZHAL LAS MA GTOGS PA MI RNYED PAR STON
PAR BYED DO, ,GANG DANG MTSUNGS PAR SKYES PA NAS, ,ZHES PA NAS,
DE NI 'BAD

PA MED PAR 'THOB, ,CES BYA BA'I BAR GYIS NI, ,BLA MA'I ZHAL LAS
RNYED PA'I RJES LA 'BAD PA MED PA'I TSUL GYI TING NGE 'DZIN GYI
RO NYAMS SU MYONG BA DANG LHAN CIG SKYES PA'I NGES TSIG STON PAR
BYED DO, ,THE TSOM MED CING RTOG MED PA, ,ZHES PA NAS, LHAN CIG
SKYES PA

THOB PAR 'GYUR, ,ZHES PA'I BAR GYIS NI, LHAN CIG SKYES PA NYAMS
SU MYONG NAS ZA BA DANG 'CHAG PA LA SOGS PA'I DUS SU YANG MI
'BRAL BAR STON PAR BYED DO, ,RTOG DANG BRAL ZHING MNGON SUM PA,
,ZHES PA NAS, LHAN CIG SKYES PAR NGES BRJOD BYA, ,ZHES PA'I BAR

GYIS NI RTOG PA MED PA'I LHAN CIG SKYES PA'I BSKUL BA'I DBANG GIS
SNYING RJE CHA BCU DRUG PA ZLA BA YAR GYI NGO BZHIN PA'I CHOS
CAN, SEMS CAN DANG CHOS DANG DMIGS PA MED PA LA SOGS PA LA LHAN
CIG SKYES PA YIN PAR STON PAR BYED DO, ,LHAN CIG SKYES 'DI DNGOS
RNAMS

KYIS; ,ZHES PA NAS, 'GRO BA'I GRONG KHYER DAG TU 'KHYAM, ,ZHES
PA'I BAR GYIS NI, ,LHAN CIG SKYES PA 'DI NYID BDE SDUG THAMS CAD
KYI GZHI YIN PA DANG, LTA BA DANG GRUB PA'I MTHA' 'DZIN PA THAMS
CAD KYI RTZOD PA'I GZHIR GYUR PA DANG, ,'GRO BA GANG GIS LHAN

@5B CIG SKYES PA MA SHES PA DE DAG SDUG BSNGAL GYI PHUNG PO LAS
MI GROL BAR STON PAR BYED DO, ,SANGS RGYAS BDAG NYID LUS LA NI,
,ZHES PA NAS, DE YIS SDIG PA MA BYAS SAM, ,ZHES PA'I BAR GYIS NI,
,GANG ZHIG LHAN CIG SKYES PA'I RANG BZHIN LA, ,DE'I RANG BZHIN

DU MI RTOGS PA'I SKYES BU DE RNAMS SDIG CAN YIN PAR STON PAR BYED
DO, ,BDAG NYID NGES PAR SANGS RGYAS KUN, ,ZHES PA NAS, DNGOS PO
KUN LA YANG DAG GNAS, ,ZHES PA'I BAR GYIS NI, ,'GRO BA THAMS CAD
SANGS RGYAS LA SOGS PA'I RANG BZHIN YIN PAR STON TE,

'DI LTAR LHAN CIG SKYES PAS DNGOS PO THAMS CAD LA KHYAB PA YIN
PA'I PHYIR RO ZHES BYA BAR STON BAR BYED DO, ,LHA DANG LHA MIN
KLUR BCAS DANG, ,ZHES PA NAS, GLEN PA RMONGS PAS MI SHES SO,
,ZHES PA'I BAR GYIS NI, ,BDAG TU LTA BA CAN GYI LHA TSANGS PA LA
SOGS PA DANG,

DRANG SRONG RGYAS PA LA SOGS PA RNAMS KYIS LHAN CIG SKYES PA SHES
PAR MI 'GYUR RO ZHES STON PAR BYED DO, ,MCHOG GI GO 'PHANG MI
SHES PHYIR, ,ZHES PA NAS, DE YIS KUN NAS MI SHES SO, ,ZHES PA'I
BAR GYIS NI, LHAN CIG SKYES PA MI SHES PAS GRUB PA'I MTHA'

DU MA 'DZIN CING RTZOD PA STON PAR BYED DO, ,THEG CHEN SHIN TU
YANGS PA LA, ,ZHES PA NAS, BLA MA DE YIS 'GRO BA SGROL, ,ZHES PA'I
BAR GYIS NI, GSANG BA'I THEG PA NYID DU BSTAN PA'I LHAN CIG SKYES
PA BLA MA GCIG NAS GCIG TU 'ONGS PA'I STON PA GANG YIN PA'I BLA
MA DES

NYON MONGS PA RTZAD NAS GCOD PA STON PAR BYED DO, ,BSGOM BYA SGOM
BYED 'BREL BA'AM, ,ZHES PA NAS, NGOR BA NYID DU YONGS SU BRTAG
,CES PA'I BAR GYIS NI, SLOB BZHIN PA'I RNAL 'BYOR PA RNAMS LA
GDAMS PA STON PAR BYED DO, ,DE BZHIN DU YANG ZHES PA NAS, DE

YIS THAMS CAD RDZOGS PAR 'GYUR, ,ZHES PA'I BAR GYIS NI RTOG PA'I
TING NGE 'DZIN NA MA LUS PAR STON PAR BYED CING, ZHAR LA LAN CIG
SKYES PA MA YIN PAR STON PAR BYED DO, ,THUB PAS SNGON DU GANG
GSUNGS PA, ,ZHES PA NAS, GANG ZHIG MTHONG BAS DE BDEN MIN, ,ZHES

@6A *, ,PA'I BAR GYIS NI, JI LTAR BRTAGS PA DE LTAR RTOGS PA'I
RNAL 'BYOR BLO'I YUL DU 'BYUNG BAR STON PAR BYED DO, ,GANG MA
MTHONG BA DE BDEN TE, ,ZHES PA NAS, BLA MA MCHOG GIS SNGON GSUNGS
PA, ,ZHES PA'I BAR GYIS NI LHAN CIG SKYES PA'I RANG GI NGO BO
RGYAS

PAR STON PAR BYED DO, ,DPAL LDAN ROL PA'I LHA MO'I DRIN GYIS NI,
,ZHES PA NAS, LHAN CIG GIS NI BDE BA CHEN PO MKHYEN, ,ZHES PA'I
BAR GYIS NI, BLA MA GONG MA LAS BRGYUD PA'I DBANG GIS SA'I BDAG
PO DBANG PO'I BLOS KYANG LCAM DPAL MO LAS RTOGS SHING KHONG DU

CHUD PA STON PAR BYED DO, ,THE TSOM MED CING RTOG PA MED, ,CES PA
NAS, SRID PA'I MTSO LAS SANGS RGYAS BZHIN, ,ZHES PA'I BAR GYIS
NI, ,BDAG DBANG PO'I BLO YIS JI LTAR SPYAD PA LTAR, BDAG LAS
GZHAN PA'I RNAL 'BYOR PA RNAMS KYIS KYANG LHAN CIG SKYES PA

LA DE LTAR 'JUG PAR BYED NA YANG, ,SRID PA'I GZEB LAS GROL BAR
'GYUR RO ZHES STON PAR BYED DO, ,BDAG NYID KYIS NI DRAN DON TU,
,ZHES PA NAS, BDAG LA BZOD MDZOD SEMS CAN CHE, ,ZHES PA'I BAR
GYIS NI, ,BDAG GI GZHUNG BRTZAMS PA LA RANG NYID NGA RGYAL MED
PA'I

TSUL DANG BZOD PAR GSOL BA STON PAR BYED DO, ,GANG ZHIG CUNG ZAD
'DI BRJOD PAS, ,ZHES PA NAS, LHAN CIG SKYES GRUB THOB PAR SHOG
,CES BYA BA'I BAR GYIS NI DGE BA'I RTZA BA BSNGO BA STON PAR BYED
DO, ,DE LTAR DON MDOR BSDUS NAS, DA NI YAN LAG GI DON

DGROL BAR BYA'O, ,DE LA, DPAL LDAN ROL BA'I LHA MO CHE, ,ZHES BYA
BA LA SOGS PA SMOS PA STE, DE LA BDAG DANG GZHAN GYI DON BYED NUS
PA GANG LA YOD PA DE NI SHR'I STE DPAL YIN LA, DE 'GRO BA'I DON
DU ROL PA MDZAD CING LUS NGAG GI SPYOD PA RLABS PO CHE'I ROL PA
MDZAD CES

BYA BA'I DON TO, ,LHA MO ZHES BYA BA NI LUS LA SKYES PA'I BDE BA
LA LONGS SPYOD CING BDE BA DE DANG LDAN PA LA LHA MO ZHES DGONGS
SO, ,DE YANG DPAL AU RGYAN GYI YUL NA RIN PO CHES BRGYAN PA ZHES
BYA BA'I NAGS TSAL DGON PA ZHIG NA, GSANG BA'I BDAG PO'I SPRUL
PAR GYUR PA,

@6B DRANG SRONG 'GRO BA DBUGS 'BYIN PA ZHES BYA BA SKAL BA DANG
LDAN PA RNAMS LHAN CIG SKYES PA'I RIN PO CHE'I MAN NGAG GI RGYUD
BSTAN PAR BYA BA'I CHED DU BZHUGS PAR GYUR TO, ,DUS DE NAS YUL
DE'I RGYAL PO MTHONG NA DGA' ZHES BYA BA LA, BU MO ROL PA MO ZHES
BYA BA MDZES PA,

BLTA NA SDUG PA, SKYES BU THAMS CAD KYI YID 'PHROG PA CIG BTZAS
SO, ,BU MO DE CHUNG DU NAS SANGS RGYAS KYI SGRA DANG, ,CHOS DANG,
DGE 'DUN LA DAD CING, LUS DANG, NGAG DANG, YID KHYAD PAR DU DUL
BA DANG LDAN NO, ,DE CHER SKYES NAS G-YOG MO BU MO LNGA BRGYA
DANG LHAN

CIG TU RIN PO CHES BRGYAN PA'I NAGS TSAL DGON PA BLTAR DONG DONG
BA LAS DGON PA DER PHYIN PA NA, DGON PA DE NA DRANG SRONG MDOG
GNAG BA SKRA KHAM PAR 'DUG PA, RTZVA DANG SHING SHUN LUS LA GON
PA 'DUG PA MTHONG BA LAS, BU MO LNGA BRGYA PO SKRAG PAR 'GYUR
NAS,

AE MA GNOD SBYIN AE MA GNOD SBYIN ZHES BYA BA'I SGRA SO SO NAS
BTON TO, ,GZHON NU MA ROL PA MOS DRANG SRONG DE MTHONG MA THAG
TU, YID DGA' BA DANG BDE BA SKYES PAR GYUR NAS, BU MO LNGA BRGYA
PO LA SMRAS PA, BU MO RNAMS MA 'JIGS SHIG DANG, 'DI NI DRANG
SRONG YIN TE,

GNOD SBYIN MA YIN PAR NGES SO, ,DE CI'I PHYIR ZHE NA, KHO MOS
MTHONG MA THAG KHO MO YID DGA' BA DANG BDE BA SKYES PA LAS NA,
'DI NI GDON MI ZA BAR GNOD SBYIN MA LAGS KYI, KHO MO CAG RJES SU
'DZIN PA'I BYANG CHUB SEMS DPA' ZHIG LAGS SO, ,DE CI'I SLAD DU
ZHE NA,

GZHAN YANG YUL KHAMS 'DI NI DPAL AU RGYAN ZHES BYA BA BYANG CHUB
SEMS DPA' CHEN PO PHYAG NA RDO RJES BYIN GYIS BRLABS PA'I GNAS
YIN NO, ,ZHES GRAGS PAS GNOD SBYIN MI MA LAGS PA 'DIR GNAS PAR MI
'GYUR RO ZHES BSGO BA DANG, BU MO LNGA BRGYA PO YANG YID

BRTAN ZHING SKRAG PA MED PAR GYUR TO, ,DE NAS GZHON NU MA ROL PA
MOS G-YOG BU MO LNGA BRGYA DANG BCAS ME TOG DRI ZHIM PA DANG BCAS
PAS, DRANG SRONG LA MAndALA BYAS TE GUS PA DANG BCAS PHYAG BYAS
NAS MGRIN GCIG TU 'DI SKAD CES GSOL TO, ,DRANG SRONG CHEN PO KHO
MO CAG LA

@7A *, ,BSKYAB TU GSOL, KHO MO CAG RJES SU GZUNG DU GSOL, KHO MO
CAG GI BDAG TU LTA BA'I MDUD PA BCAD DU GSOL, KHO MO CAG GI MA
RIG PA'I LING TOG BSAL DU GSOL, ZHES GSOL PA DANG, BU MO DE DAG
LA DRANG SRONG GIS SMRAS PA, KYE GZHON NU MA

RNAMS KHO BO NI YANG DAG PA'I GNOD SBYIN NO, ,KHO BO NI 'KHOR
BA'I NYON MONGS PA GCOD PA'I GNOD SBYIN NO, ,KHO BO NI 'GRO BA
RNAMS KYI BDAG TU LTA BA'I SROG DANG PHRAL NAS BDAG MED PA'I GNAS
SU 'KHRID PAR BYED PA'I GNOD SBYIN NO ZHES BSGRAGS TE, BU MO ROL

PA MO'I SPYI BOR LAG PA G-YAS PA BZHAG NAS, BU MO DRAN PAR GYUR
TAM DRAN PAR GYUR TAM ZHES BRJOD PAS, BU MO DES SNGON GYI SKYE BA
DRAN TE SNGON GYI DGE BA'I BSHES GNYEN GSANG BA'I DKYIL 'KHOR DU
MNGON PAR DBANG BSKUR BAR BYED PA, BYANG CHUB SEMS DPA' PHYAG NA

RDO RJE'I SPRUL PA YIN PA DRAN PAR GYUR TE, LAN BRGYA STONG DU
MAR G-YAS PHYOGS NAS BSKOR BA BYAS NAS ZHABS LA YANG DANG YANG DU
GTUGS SO, ,BU MO LNGA BRGYA PO YANG BU MO ROL PA MO'I RJES SU
SLOB PAR BYED DO, ,DE NAS DRANG SRONG GIS SMRAS PA, ROL PA MO BU
MO

KHYOD KYIS SKYE BA SNGA MAR YID LA BYAS SHING BZUNG BA'I LHAN CIG
SKYES PA'I TING NGE 'DZIN SANGS RGYAS THAMS CAD KYI YUL LA 'JUG
PA, BSAM DU MED PA, THOGS PA MED PA, NAM MKHA' MDZOD KYI GTER
ZHES BYA BA YID LA GYIS SHIG ,DE BZHIN GSHEGS PA THAMS

CAD KYI SKU DANG GSUNG DANG THUGS DANG YE SHES KYI DAM TSIG
BSRUNG BAR GYIS SHIG ,BU MO GZHAN YANG RE BA MED PA'I BSAM PA
RGYA CHEN PO SKYED CIG ,CES BA SGO NAS DE NYID DU DRANG SRONG DE
MI SNANG BAR GYUR TO, ,DE NAS BU MO ROL PA MOS NAM MKHA' MDZOD
KYI GTER ZHES BYA

BA NAS SENG GE RNAM PAR BSGYINGS PA ZHES BYA BA LA SOGS PA'I TING
NGE 'DZIN GYI SGO MTHA' YAS PA SKAD CIG DE NYID LA THOB NAS DE
BZHIN GSHEGS PA THAMS CAD KYI SKU DANG, GSUNG DANG, THUGS DANG YE
SHES KYI DAM TSIG BSRUNGS SHING, BU MO LNGA BRGYA DANG BCAS PA AU

@7B RGYAN GYI YUL BYANG CHUB SEMS DPA' PHYAG NA RDO RJES BYIN
GYIS BRLABS PA'I GNAS NA RNAL 'BYOR GYI SPYOD PA MDZAD CING, SKAL
BA DANG LDAN PA RNAMS LA LHAN CIG SKYES PA'I TING NGE 'DZIN SANGS
RGYAS THAMS CAD KYI YUL LA 'JUG PA BSAM DU MED PA, THOGS

PA MED PA, NAM MKHA' MDZOD KYI GTER, DE BZHIN GSHEGS PA THAMS CAD
KYI SKU DANG, GSUNG DANG, THUGS YE SHES KYI DAM TSIG DANG LDAN
PA'I DON 'DI STON CING BZHUGS TE DE'I TSUL NI DE 'DRA'O, ,DE
BZHIN DPA' BO RDO RJE DPAL, ,ZHES BYA BA NI DE NAS

DUS PHYI MA ZHIG NA AU RGYAN GYI GNAS DE NYID DU RGYAL PO CHEN PO
DPA' BO RDO RJE ZHES BYA BA, RGYAL SRID KYI 'BYOR PA PHUN SUM
TSOGS PA DANG LDAN PA, DKON MCHOG GSUM LA MI PHYED PA'I DAD PA
DANG LDAN PA ZHIG BYUNG BAR GYUR TO, ,RGYAL PO DE BSNYEN GNAS KYI
SDOM PA LA

GNAS SHING SBYIN PA RGYA CHE BA YANG GTONG NGO, ,DUS DER RNAL
'BYOR MA ROL PA MO BU MO RNAL 'BYOR MA LNGA BRGYA DANG BCAS PA
GDOL PA MO'I CHA BYAD DU BYAS NAS RGYAL PO'I DRUNG DU RGYAL PO DE
LA PHYAG RGYA CHEN PO'I DNGOS GRUB KYI SKAL BA DANG LDAN PAR
GZIGS NAS, DE LA

TING NGE 'DZIN 'DI BSTAN PA'I CHED DU RGYAL PO'I DRUNG DU GDOL BA
MO RNAL 'BYOR MA RNAMS KYIS SDUG BSNGAL BA'I TSIG DANG LDAN PAS
SLONG BA'I TSUL BYAS SO, ,RGYAL POS KYANG GOS DANG KHA ZAS MANG
PO BYIN PA LAS DA DUNG MDUN NA 'KHOD DO, ,GDOL PA MO DE DAG 'KHOD

PA NA SNGA MA MED PA'I DRI BSUNG BZANG POS RGYAL PO DE'I PHO
BRANG GANG BAR GYUR TO, ,RGYAL POS 'KHOR MI RNAMS LA SMRAS PA,
KHO BO'I PHO BRANG 'DI NA SNGA MA MED PA'I DRI 'DI GANG LAS
BYUNG, ME TOG GAM, SPOS SAM, CI BSGOS ZHES BTZAL DU BCUG PA LAS
MA RNYED DO, ,

SKABS DER GDOL PA MO RNAMS LANGS TE 'GRO BAR CHAS PA LAS DRI DE
MED PAR GYUR TE, RGYAL POS BSAMS PA GOR MA CHAG PAR DRI 'DI NI
GDOL PA MO RNAMS LAS BYUNG BAS 'DI RNAMS NI GDOL PA MO MA LAGS
KYI AU RGYAN GYI GNAS 'DI NA RNAL 'BYOR MA ROL PA MO RNAL

@8A *, ,'BYOR MA LNGA BRGYA DANG BCAS NAS 'GRO BA'I DON LA SPYOD
PA MDZAD CES GRAGS PA 'DI RNAMS RNAL 'BYOR MA YIN NO, ,ZHES RTOGS
TE MCHOD PA'I YO BYAD BSHAM PA LAS, RNAL 'BYOR MA RNAMS KYIS
MNGON DU MA BYED CES PA'I BRDAS GO BAR BYAS NAS

MTSAN MO TSOGS KYI MCHOD PA GYIS SHIG ,KHO MO CAG 'ONG NGO ZHES
BRDA MDZAD NAS DE NAS MI SNANG BAR GYUR TO, ,DE NAS RGYAL PO
MCHOG TU DGA' BA SKYES NAS, TSOGS KYI MCHOD PA CHEN PO BSHAMS NAS
'DUG PA LAS, RNAL 'BYOR MA RNAMS BYON NAS RGYAL PO'I

TSOGS KYI MCHOD PA LA LONGS SPYAD NAS, RGYAL POS KYANG RGYAL SRID
KYI 'BYOR PA RTZVA DANG 'DRA BAR LTOS PA MED PA'I TSUL GYIS RNAL
'BYOR MA RNAMS LA PHUL BA DANG, RNAL 'BYOR MA RNAMS KYIS SMRAS
PA, KHYOD NYID KYIS RGYAL SRID KYI 'BYOR BA ZUNG ZHIG ,RGYAL POS
GSOL

PA; RGYAL SRID KYI 'BYOR PAS KHO BO 'CHING BA'I RGYUR MI 'GYUR BA
LAGS SAM, RNAL 'BYOR MA RNAMS KYIS SMRAS PA, SENG GE RNAM PAR
BSGYINGS PA ZHES BYA BA'I TING NGE 'DZIN LA MNYAM PAR BZHAG NA
GANG GIS KYANG 'CHING BA MED DE, BDE BAR GSHEGS PA RNAMS

KYIS KYANG KHYIM LA GNAS PA DANG RAB TU BYUNG BA STE, BYANG CHUB
SEMS DPA'I SPYOD PA RNAM PA GNYIS SO ZHES GSUNGS PA'I PHYIR RO,
,RGYAL POS SMRAS PA, SENG GE RNAM PAR BSGYINGS PA ZHES BYA BA'I
TING NGE 'DZIN GANG LAGS SHING CI 'DRA BA BDAG LA BSTEN DU GSOL,

RNAL 'BYOR MA RNAMS KYIS MGRIN GCIG TU RGYAL PO LA 'DI SKAD CES
SMRAS SO, ,SA'I BDAG PO 'DI LTA STE, DPER NA RI DAGS KYI RGYAL PO
SENG GE NI RANG LAS GZHAN PA'I RI DAGS KYI 'JIGS PA'AM, BAG TSA
BA'AM, SPU ZING ZHES BYED PA'AM, DOGS PA TZAM

YANG MED KYIS GZHAN DU NA RANG GI KHA ZAS TZAM YID LA BYED DO,
,SA'I BDAG PO DE BZHIN DU TING NGE 'DZIN GANG LA GNAS NA RNAM PAR
RTOG PA DANG MTSAN MA'I 'DU SHES THAMS CAD ZIL GYIS MNAN CING
DOGS PA MED PAR GNAS LA, GZHAN DU NA DNGOS POR LTA BA

@8B RNAMS BDAG MED PA LA 'DZUD PA TZAM CIG YID LA BYED DO, ,SA'I
BDAG PO DE NI SENG GE RNAM PAR BSGYINGS PA ZHES BYA BA'I TING NGE
'DZIN YIN NO, ,SA'I BDAG PO GNOD SEMS SPANG BYA STE, ,MKHA' LA
BYA BZHIN GANG LA MA THOGS PAR, ,THOGS MED TING 'DZIN 'DI

LA RAB GNAS NAS, ,SANGS RGYAS BYE BA PHRAG BRGYA KHYOD MTHONG
'GYUR, ,ZHES GSUNGS NAS RNAL 'BYOR MA DE DAG MI SNANG BAR GYUR
TO, ,DE NAS RGYAL PO DES KYANG SKAD CIG DE LA LHAN CIG SKYES PA'I
TING NGE 'DZIN SANGS RGYAS THAMS CAD KYI YUL LA 'JUG PA, BSAM

DU MED PA, THOGS PA MED PA, NAM MKHA' MDZOD KYI GTER ZHES BYA BA
JI LTA BA BZHIN DU RTOGS SHING KHONG DU CHUD DE, KHA NA MA THO BA
MED PA'I RGYAL SRID KYIS 'GRO BA SKYONG ZHING, RNAL 'BYOR GYI
SPYOD PA BYED LA SKAL PA DANG LDAN PA RNAMS LA TING NGE 'DZIN 'DI
DE

BZHIN GSHEGS PA THAMS CAD KYI SKU DANG, GSUNG DANG, THUGS YE SHES
KYI DAM TSIG DANG LDAN PAR STON TE RNAL 'BYOR PA DE'I TSUL NI DE
'DRA'O, ,DAM TSIG CES BYA RDO RJE DPAL, ,ZHES BYA BA NI RGYAL PO
DPA' BO RDO RJE DE NYID KYI BRAM ZE MDUN NA 'DON DAM TSIG RDO RJE
ZHES

BYA BA TSIG BDEN PAR SMRA ZHING, DAM BCAS PA'I DAM TSIG LAS 'DA'
BAR MI BYED PA, BLA MA LA SRI ZHU BYED PA, CHOS DANG MTHUN PA'I
SMRANG 'DON GYI, PHUR BU PA DANG 'JIG RTEN PA'I SMRANG 'DON PAR
MI BYED PA CIG GNAS TE, DES GNYUG MAR CHOS DANG

MTHUN PA'I SPYOD PA 'BA' ZHIG GIS GNAS SHING, RGYAL PO MNYES PAR
BYED CING RGYAL PO'I BKA' LAS NAM YANG 'DA' BAR MI BYED PA ZHIG
GNAS PA LAS, DE LA RGYAL POS BKA' STZAL PA, MDUN NA 'DON SHES PAR
GYIS SHIG ,KHYOD KYIS DAM TSIG

LA GNAS PA LEGS SO, ,BDEN PAR SMRA BA LEGS KYIS DA DUNG DAM TSIG
LA GNAS PAR GYIS SHIG DANG, DAM TSIG GIS NI 'GRO BA RNAMS KYI YID
DU 'ONG BA DANG, KUN GYIS BKUR BAR YANG 'GYUR RO, ,MDUN NA 'DON
GYIS YANG GSOL PA, LHA LAGS

@9A *, ,DAM TSIG CES BGYI BA BDEN PAR SMRA BA LAGS SAM, BKA'
STZAL PA, MDUN NA 'DON DAM TSIG NI BDEN PAR SMRA ZHING DAM BCAS
PA LTAR BYED PA'O, ,GSOL PA, LHA LAGS BDEN PAR SMRA BAS 'JIG RTEN
'DI'I BYA BA YONGS SU RDZOGS PA

BDEN PAR SMRA BA'I DAM TSIG LAGS NA, BLA MA DANG SANGS RGYAS DANG
BYANG CHUB SEMS DPA' DANG PHRAD PAR 'GYUR ZHING MI 'BRAL BAR
'GYUR BA'I DAM TSIG GANG LAGS, BKA' STZAL PA, MDUN NA 'DON BLA MA
DANG SANGS RGYAS DANG, BYANG CHUB SEMS DPA' DANG

PHRAD PAR 'GYUR ZHING MI 'BRAL BAR 'GYUR BA'I DAM TSIG GANG YIN
PA DE BSTAN NA KHYOD YID CHES PAR MI 'GYUR LA, DE'I DBANG GIS
MDUN NA 'DON KHYOD MNAR MED PAR SONG NA MI LEGS SO, ,GSOL PA,
SA'I BDAG PO YID MI CHES PA MA MCHIS SO, ,

BKA' STZAL PA, DUS GSUM GYI DE BZHIN GSHEGS PA THAMS CAD KYI SKU
DANG, GSUNG DANG, THUGS DANG, YE SHES MI ZAD PA ZHES BYA BA'I DAM
TSIG LA GNAS PAR BYAS NA BLA MA DANG SANGS RGYAS LA SOGS PA DANG
MI 'BRAL BAR 'GYUR RO, ,GZHAN YANG

SANGS RGYAS KYI ZHING KHAMS YON TAN RIN PO CHE BSAM GYIS MI KHYAB
PA YANG MTHONG BAR 'GYUR RO, ,GSOL PA, DAM TSIG DE MA 'TSAL LO,
,BKA' STZAL BA, MDUN NA 'DON THOG MAR JE RANG GI SEMS LA SO SOR
RTOG LA, DE'I RJES LA SEMS DE YANG BSAM

GYIS MI KHYAB PA'I DBYINGS LA ZHOG SHIG DANG, DES NI DAM TSIG
THAMS CAD YONGS SU RDZOGS SHING, SANGS RGYAS THAMS CAD DANG PHRAD
PAR 'GYUR RO, ,ZHES GSUNGS NAS CANG MI GSUNG BAR GYUR TO, ,MDUN
NA 'DON GYIS KYANG DAM TSIG DE YID LA BYAS PA TZAM

GYIS SANGS RGYAS KYI ZHING KHAMS YON TAN RIN PO CHE BSAM GYIS MI
KHYAB PA RNAMS MTHONG BAR GYUR TE, MDUN NA 'DON DAM TSIG RDO RJE
ZHES BYA BA'I RNAL 'BYOR PA DE'I TSUL NI DE 'DRA'O,, ,,DE BZHIN
PADMA'I RDO RJE DPAL, ,ZHES BYA BA NI DPAL AU RGYAN GYI YUL

@9B DE NYID NA ZHING PA PADMA'I RDO RJE ZHES BYA BA, SNGA NAS
BDAG DANG BDAG GIR 'DZIN PA SHAS CHUNG BA GTZANG BA DANG, MI
GTZANG BA'I RNAM PAR RTOG PA DANG DMAN PA ZHIG GNAS PA LAS, DE
DUS GZHAN ZHIG NA S'A LU'I ZHING RMED PA LAS, ZHING GI LAS KYIS
SUN PAR GYUR CING

SKYO BA SHAS CHER SKYES NAS, DES BSAMS PA AU RGYAN GYI GNAS 'DI
NA RNAL 'BYOR PA GNAS ZHES GRAGS NA, KHO BO YANG RNAL 'BYOR CIG
LAS YANG DAG PA'I LAM BTZAL LA, RNAL 'BYOR GYI SPYOD PA SPYAD PAR
BYA'O ZHES DAM BCAS PA LAS, DE'I LHAG

PA'I BSAM PA RGYA CHEN PO DE RNAL 'BYOR PA MDUN NA 'DON GYIS
MKHYEN CING SKAL PA DANG LDAN PAR GZIGS NAS, ZHING PA PADMA'I RDO
RJE GA NA BA DER BYON NAS, ZHING PA PADMA'I RDO RJES MTHONG NAS,
RAB TU DGA' BA THOB NAS RKANG PA LA SPYI BOS GTUGS TE 'DI

SKAD CES SMRAS TE, KYE SKYES BU CHEN PO KHYOD NI RNAL 'BYOR PA
ZHIG LAGS GRANGS NA, KHO BO LA RNAL 'BYOR GYI SPYOD PA BSTAN DU
GSOL ZHES SMRAS PA DANG, MDUN NA 'DON GYIS SMRAS PA, RIGS KYI BU
RNAL 'BYOR PA THAMS CAD KYI SPYOD PA RLABS PO CHE,

SANGS RGYAS THAMS CAD KYI YUL LA 'JUG PA, RNAL 'BYOR RTOG PA'I
RLUNG TSUBS KYIS MI BSGUL BA'I SPYOD PA LA SPYAD PAR GYIS DANG
RNAL 'BYOR GYI SPYOD PA MTHAR PHYIN PAR 'GYUR RO, ,ZHES BSGO NAS
RANG GI RNAL 'BYOR GYI GNAS SU SONG BAR GYUR TO, ,

ZHING PA PADMA'I RDO RJES RNAL 'BYOR PA THAMS CAD KYI SPYOD PA
RLABS PO CHE SANGS RGYAS KYI YUL LA 'JUG PA RNAM PAR RTOG PA'I
RLUNG GIS MI BSGYEL PA LEGS PAR RTOGS SHING, DPAL AU RGYAN GYI
GNAS DE NYID KYANG SKAD CIG DE NYID LA RIN PO CHE SNA TSOGS

PAS BRGYAN PAR MTHONG ZHING, SNGAGS KYI TSUL GYIS SPYAD PA SPYOD
PA'I RNAL 'BYOR PA DANG RNAL 'BYOR MA GRUB PA RNYED PA 'BA' ZHIG
GIS YONGS SU GANG BA MTHONG TE, RNAL 'BYOR PA PADMA'I RDO RJE'I
TSUL NI DE 'DRA'O,, ,,DPAL LHAN CIG SKYES PA'I

@10A *, ,RDO RJE ZHES BYA BA NI, DPAL AO RGYAN GYI GNAS DE NYID
NA CHANG 'TSONG MA LHAN CIG SKYES PA'I RDO RJE ZHES PA GNAS PA
LAS, CHANG 'TSONG MA DES BSAMS PA, AE MA'O KHO MO NI RTAG PAR
'JIG RTEN THAMS CAD KYI BYA BA 'TSOR BAR BYE BA'I

CHANG 'DI SPYOD CING, GZHAN LA TSONG BA NI CHA MA YIN GYI, MA LA
NI LHAN CIG SKYES PA'I CHANG ZHES BYA BA DUS GSUM GYI SANGS RGYAS
THAMS CAD KYI GSOL BA ZHIG YOD KYANG ZER LA, DE DE LTAR DPA' AO
RGYAN GYI GNAS 'DI NA BZHUGS PA'I RNAL 'BYOR

PA RNAMS KYIS SPYOD CES GRAGS PAS, KHO MOS KYANG RNAL 'BYOR PA
'GA' ZHIG LA CHANG DE BTZAL LA LONGS SPYAD CING GZHAN DAG LA YANG
BSTAN PAR BYA'O, ,ZHES SEMS LA DRAN ZHING TSIG TU YANG BRJOD NAS
DE KUN DU 'GRO ZHING KHO MO LA LHAN CIG SKYES PA'I

CHANG GI RO BSTAN DU GSOL, ,ZHES DUS RTAG PAR BRJOD PA LAS, ,DE'I
SEMS RGYA CHEN PO DE DAG RNAL 'BYOR PA PADMA'I RDO RJES MKHYEN
CING PHYAG RGYA CHEN PO'I 'BRAS BU MNGON DU BYED PAR GZIGS NAS,
CHANG 'TSONG MA GA LA BDER BYON NAS PHYAG BRKYANG BA

TZAM GYIS CHANG 'TSONG MA DE RAB TU DGA' NAS, RNAL 'BYOR PA
PADMA'I RDO RJE'I ZHABS LA MGO BOS BTUGS [?] NAS 'DI SKAD CES GSOL
TO, ,SKYES BU CHEN PO KHO MO LA LHAN CIG SKYES PA'I BTUNG BA
BSTAN DU GSOL ZHES ZHUS PA DANG, RNAL 'BYOR PA

PADMA'I RDO RJES 'DI SKAD CES GSUNGS SO, ,RIGS KYI BU SUS KYANG
MA BYAS PA'I CHANG, DE BZHIN GSHEGS PA RNAMS KYIS GSOL BA ZAD PA
MED PA, MA RIG PA'I GNYID SANGS PAR BYED PA, 'KHOR BA'I 'BROG
DGON PAR MING LA BA LAS DBUGS

'DON PAR BYED PA 'THUNG SHIG DE NI 'DI LTA STE, SANGS RGYAS THAMS
CAD KYI YUL LA 'JUG PA MI ZAD PA'I ZA MA TOG CES BYA BA YANG YIN
LA, BSAM GYIS MI KHYAB PA'I YUL ZHES BYA BA YANG YIN TE, RIGS KYI
BU TING NGE 'DZIN DE LA MNYAM PAR ZHOG DANG

@10B GDOD LHAN CIG SKYES PA'I CHANG SANGS RGYAS RNAMS KYIS GSOL
BA 'GRO BA KUN LA 'GYED NUS PA KHYOD KYIS MYONG ZHING SKOM PA LAS
SEL BAR 'GYUR RO, ,ZHES BA SGO NAS RNAL 'BYOR GYI GNAS SU GSHEGS
SO, ,CHANG 'TSONG DES KYANG TING NGE 'DZIN DE LA MNYAM PAR

GZHAG PA TZAM GYIS LHAN CIG SKYES PA'I BTUNG BA ZAD PA MED PA'I
GTER ZHES BYA BA NYAMS SU MYONG STE, RNAL 'BYOR MA LHAN CIG SKYES
PA'I RDO RJE'I TSUL NI DE 'DRA'O,, ,,DE BZHIN DGA' BA'I RDO RJE
DPAL, ,ZHES BYA BA NI DPAL AO RGYAN GYI GNAS DE NYID NA,

THA GA PA DGA' BA'I RDO RJE ZHES BYA BA RNAL 'BYOR PA GANG DAG
MTHONG BA DE DAG LA DGA' BA'I SEMS BSKYED PA CIG GNAS PA LAS, THA
GA PA ZLA BO DAG LA RNAL 'BYOR GYI SPYOD PA SPYAD PA'I BSNGAGS PA
'BA' ZHIG BRJOD CING, BDAG NYID KYANG 'DI LTAR SEMS

TE; MA LA BDAG NI DKYIL 'KHOR GYI 'KHOR LO SNGON DU 'GRO BAS BLA
MA DAM PA DAG LAS MNGON PAR DBANG BSKUR BA THOB STE, MTSAN MA MED
PA'I GNAS LA GNAS SHING RNAL 'BYOR PA DE DAG DANG 'GROGS TE, DE
DAG GI ZHABS LA BSNYEN BKUR BYED NA CI MA

RUNG ZHES YID LA RTAG TU BYED PA LAS, THA GA PA DES DE MA THAG TU
BYA BA LHAG MA DAG YONG SU SPANGS TE, BLA MA DAM PA NGAG LAS
YONGS SU RNYED DE, YONGS SU RNYED NAS, MTSAN MA MED PA'I GNAS LA
NAM ZHIG 'GOD PAR 'GYUR BA'I BLA MA DE 'DRA BA TSOL TSOL

BA LAS, RNAL 'BYOR MA LHAN CIG SKYES PA'I RDO RJE ZHES BYA BA,
BLA MA DAM PA RNAMS SNYEN BSNYEN PA CIG DA LTAR 'CHANG 'TSONG
BA'I GRONG NA RNAL 'BYOR GYI SPYOD PA MDZAD DO ZHES THOS NAS,
RNAL 'BYOR MA DE GA LA DER SON PA LAS, RNAL 'BYOR MA DES THA GA
PA

DE'I SEMS KYI RGYUD RJES SU RTOGS TE, 'DI SKAD CES, KYE THAG PA
KHYOD KYIS BSAM PA BRGYA CHEN PO DE MCHOG TU LEGS SO, ,MYUR BA
MYUR BAR DKYIL 'KHOR GYI 'KHOR LO DAM PAR ZHUGS SHIG DANG, SKYES
BU CHEN PO KHYOD KYIS BSAM PA RGYA CHEN PO KHO BOS MYUR

@11A *, ,DU BSKANG NGO ZHES SMRAS PA DANG, THA GA PA RAB TU DGA'
NAS ZHABS LA SPYI BOS GTUGS TE DKYIL 'KHOR SNGON DU 'GRO BAS
MNGON PAR DBANG BSKUR BA BLANGS NAS, THA GA PA DE LA MTSAN MA MED
PA'I GNAS LA GNAS PA SANGS RGYAS THAMS

CAD KYI YUL LA 'JUG PA YANG DAG PA THOB CING RNAL 'BYOR PA GZHAN
DAG LA YANG BSNYEN BKUR CING THAG PA'I TSUL SPYOD CING RNAL 'BYOR
GYI SPYOD PA BYED DE, RNAL 'BYOR DGA' BA'I RDO RJE'I TSUL NI DE
'DRA'O,, ,,RDO RJE DANG LDAN BRAM ZE MO, ,ZHES BYA BA NI DPAL

AO RGYAN GYI GNAS DE NYID NA, BRAM ZE MO RDO RJE ZHES BYA BA
KHRUS DANG GTZANG SBRA MTHAR PHYIN PA, KHRUS DANG GTZANG SBRA DE
TZAM GYIS DAG PA DANG GROL BAR 'DZIN PA ZHIG GNAS PA LAS DE DUS
GZHAN ZHIG NA 'JUG NGOGS NA KHRUS BYED CING, DE'I MTHAR RANG GI
SDUG

PA'I LHA LA MCHOD PA BYED CING GNAS PA LAS, RNAL 'BYOR PA DGA'
BA'I RDO RJE ZHES BYA BA DES BRAM ZE MO DE'I SNGA PHYI'I LO
RGYUS, THA GA PA GCIG NAS GCIG TU BRGYUD PA LA THOS TE, BRAM ZE
MO DE RJES SU GZUNG BAR BZHED DE, BRAM ZE MO DE'I 'JUG NGOGS SU
THA GA PA

DE SONG BA DANG, BRAM ZE MO DE YANG DE NA KHRUS BYED PA DANG
PHRAD DE, BRAM ZE MO DE LA 'DI SKAD CES SMRAS SO, ,CI BRAM ZE MO
KHYOD DE LTAR KHRUS BYAS PAS PHYI'I DRI MA 'BA' ZHIG DAG PAR LTA
BA'AM, 'ON TE NANG YANG DAG PAR LTA, BRAM ZE MOS SMRAS PA, GNYIS
KA

DAG PAR BLTA STE LEGS LDAN CHEN PO TSANGS PAS KYANG DE SKAD CES
BSTAN TO, ,RNAL 'BYOR PA DGA' BA'I RDO RJES SMRAS PA, BRAM ZE MO
KHYOD KYIS PHYI'I DRI MA DAG PA LA NI KHO BO MI 'GEGS KYI, GAL TE
KHYOD KYI PHYI'I KHRUS KYI NANG GI BDAG NYID CAN YANG DAG PAR
'DOD PA LTA

NA NI KHO BO DAG PAR MI 'DOD DE, DE YANG JI SKAD DU, GAL TE KHRUS
KYIS 'DAG LTA NA, ,NYA PA RNAMS KYANG DON BYAS SHING, ,NYIN DANG
MTSAN DU GNAS PA YI, ,NYA LA SOGS PA SMOS CI DGOS, ,ZHES GSUNGS
LA, GZHAN YANG S'A LU'I SA BON LAS NI S'A LU NYID

@11B 'BYUNG GI, KHRE RGOD NI MA YIN NO, ,BRAM ZE MO DE BZHIN DU
NYON MONGS PA'I GZHI LAS NYON MONGS PA NYID SKYE'I, RNAM PAR
BYANG BA NI MA YIN NO, ,BRAM ZE MOS SMRAS PA, 'O NA GANG GIS NANG
GI BDAG NYID DAG PAR 'GYUR BA'I KHRUS DE KHO MO LA BSTAN DU GSOL,

RNAL 'BYOR PAS SMRAS PA, GANG LUS DANG NGAG GI 'BAD PA MED PA'I
KHRUS KYIS DAG PAR GYIS SHIG DANG, KHYOD KYI PHYI NANG MA LUS PAR
DAG PAR 'GYUR RO, ,SMRAS PA SKYES BU CHEN PO DE LTA BU'I KHRUS DE
KHO MOS MI 'TSAL GYIS LEGS PAR BSTAN DU GSOL ZHES SMRAS

NAS; SNYIM PA ME TOG GIS BKANG STE RANG NYID KYI STOD G-YOGS DANG
BCAS PA PHUL LO, ,RNAL 'BYOR PAS SMRAS PA, BRAM ZE MO NAM MKHA'
YONGS SU DAG PA'I DBYINGS NAS SPRIN DAG BYUNG NAS DE NYID DU THIM
PA'AM, CHU KLUNG YONGS SU DAG PA LAS NYA DAG BYUNG

BA JI LTA BA BZHIN DU BRAM ZE MO KHYOD KYIS SEMS LA LTA BAR GYIS
DANG, GDOD SANGS RGYAS THAMS CAD KYI YUL LA 'JUG PA'I YE SHES KYI
CHU ZHES BYA BAS BDAG TU LTA BA'I DRI MA MA LUS PAR 'DAG PAR
'GYUR RO ZHES BSGO NAS RANG GI GNAS SU DENGS TE, BRAM ZE

MO DES KYANG SANGS RGYAS THAMS CAD KYI YUL LA 'JUG PA'I YE SHES
KYI TSUL JI LTA BA BZHIN DU RTOGS TE, BDAG TU LTA BA'I DRI MA CAN
GYI BRAM ZE GZHAN RNAMS KYANG 'DREN CING GNAS TE BRAM ZE MO DE'I
TSUL NI DE 'DRA'O,, ,,DE BZHIN GRUB PA'I RDO RJE DPAL, ,ZHES BYA
BA NI

DPAL AO RGYAN GYI GNAS DE NYID NA, 'DREG MKHAN GRUB PA'I RDO RJE
ZHES BYA BA GNAS PA LAS, DE DMAN PA'I LUS KYIS YID BYUNG NAS BRAM
ZE MO RDO RJE ZHES BYA BA'I RNAL 'BYOR MA ZHIG YOD PA THOS NAS
DE'I DRUNG DU PHYIN PA DANG, RNAL 'BYOR MA DES KYANG DE'I BSAM PA

RTOGS NAS DE LA GSO SBYONG GI SDOM PA BYIN TE, MTHAR GYIS BCOM
LDAN 'DAS SANGS RGYAS THAMS CAD MNYAM PAR 'DUS PA ZHES BYA BA'I
DKYIL 'KHOR DU BKOD CING, RTOG PA'I RNAL 'BYOR LA MTHAR PHYIN PAR
GYUR TE, DE'I SEMS KYI MOS PA DANG LHAG PA'I

@12A *, ,BSAM PA RGYA CHEN PO RNAL 'BYOR MA DES MKHYEN NAS, 'DREG
MKHAN DE PA SANGS RGYAS THAMS CAD KYI YUL LA 'JUG PA NA NAM MKHA'
MDZOD KYI GTAR ZHES BYA BA SKAD CIG TZAM GYIS BSTAN PA DANG,
'DREG MKHAN DES KYANG SKAD CIG DE NYID

LA TING NGE 'DZIN DE YID LA BYAS PA TZAM GYIS LHA'I MIG LA SOGS
PA MNGON PAR SHES PA DANG YANG LDAN LA, RNAL 'BYOR GYI SPYOD PA
'GRO BA GZHAN GYI DON MDZAD CING GNAS TE, RNAL 'BYOR PA GRUB PA'I
RDO RJE'I TSUL NI DE 'DRA'O,, ,,DPAL LDAN GSHIN RJE'I

RGYAL PO 'DI, ,ZHES BYA BA NI GONG DU BRJOD PA'I LHAN CIG SKYES
PA'I TING NGE 'DZIN SANGS RGYAS THAMS CAD KYI YUL LA 'JUG PA,
BSAM DU MED PA, THOGS PA MED PA, NAM MKHA' MDZOD KYI GTER ZHES
BYA BA THA SNYAD SNA TSOGS PAS MTSON PA 'DI NYID DE,

TING NGE 'DZIN 'DI NYID KYIS KHAMS GSUM PA THAMS CAD KYI BDAG TU
RTOG PA'I BGEGS MTHAR BYED PA'I PHYIR RO, ,DE BAS NA GSHIN RJE
STE, GANG LA GSHIN RJE'I NGANG TSUL YOD PA DE NI GSHIN RJE ZHES
BYA ZHING, DES BDAG CAG RNAMS KYI DPAL DU BYED PAS

DPAL GSHIN RJE'I RGYAL PO ZHES BYA'O, ,'DI ZHES BYA BA NI BYED
PA'I SGRA DU SBYAR TE, 'DI LTAR, DPAL LDAN 'KHOR LO'I MNGON BRJOD
PAS, ,ZHES BYA BAS SRID PA'I 'KHOR LO GANG ZHIG DPAL GYI 'BYOR PA
PHUN SUM TSOGS PAR MNGON PAR BSTOD CING STON PA STE,

'KHOR LO'I NI LAS SU BYA BA'I TSIG GO, ,DE BAS NA, DPAL LDAN
'KHOR LO'I MNGON BRJOD PA, ,ZHES BYA'O, ,BLA MA DGE SLONG GNYID
LOG PA, ,ZHES BYA BA NI, SA'I BDAG PO DBANG PO'I BLO RGYAL SRID
KYI 'BYOR PAS RAB TU YENGS PAR GYUR PA LAS, DPAL MO BDAG

GIS RGYAL SRID KYI 'BYOR PA SPONG BA LA BKOD DE, SH'AKYA'I DGE
SLONG GIS ZHES BSGOS NAS, DES KYANG RGYAL SRID KYI 'BYOR PA
MCHIL MA'I THAL BA LTAR BOR NAS DGE 'DUN GYI GTZUG LAG KHANG DU
DGE SLONG GI DNGOS BOR GYUR NAS, CHOS GOS DUR SMRIG YANG DAG PAR

@12B BLANGS TE, MKHAN PO DANG SLOB DPON GYI RJES SU YANG DAG PAR
SLOB PA LAS, DA DUNG BLON PO DANG MDUN NA 'DON LA SOGS PAS BSNYEN
BKUR ZHING RJES SU 'BRANGS PAS DE'I DGE BA'I PHYOGS KYI GEGS SU
GYUR TO, ,DUS DE NA KHO MO DPAL GYI RI ZHES BYA BA LA GNAS

PA DANG, DPAL MOS LTOS SHIG SA BDAG LTOS, ,MI DBANG SA BDAG MING
PO LTOS, ,DA DUNG RGYAL SRID 'BYOR PA YIS, ,MI DBANG RNAL 'BYOR
GEGS BYED DO, ,ZHES NAM MKHA' LA SGRAR GRAGS PAR GYUR TO, ,DE MA
THAG TU KHO MOS DPAL AU RGYAN GYI GNAS MI

DBANG DGE SLONG GA LA BA DER PHYIN TO, ,GZHAN GYIS RIG PAR YOD MA
GYUR, ,KHO MO'I RKANG PAR DE BTUD NAS, ,AA HO LA KshMIm ZHES
KYANG BRJOD, ,DGA' BA'I MDANGS KYIS ME TOG GTOR, ,DE LA KHO MOS
'DI SKAD CES, ,KYE DBANG PO BLO KHYOD RGYAL PO'I 'BYOR PAS

'KHOR BA'I G-YANG SA CHEN POR KHRID PA'I GNAS YONGS SU DOR LA,
DGE SLONG GI DNGOS PO ZUNG CIG CES BSGO BA YIN NA, CIG DGE SLONG
DU GYUR KYANG 'DOR BAR MI BYED DAM ZHES SMRAS SO, ,DGE SLONG DES
KHO MO LA 'DI SKAD CES, KYE SRING MO BDAG GIS NI RGYAL SRID

'CHIL [?] MA'I THAL BA LTAR BOR LAGS KYIS KYANG, SKYE BO'I TSOGS CHEN
PO 'DI DAG NI DA LTA BDAG GI SLAD BZHIN 'BRANG BA LAGS NA, DE
BDAG GIS JI LTAR BSGRUB PAR BGYI BA GSUNGS SHIG CES ZER BA LAS,
KHO MOS DE LA DUR KHROD DU SONG LA DE NYID YID LA BYOS SHIG

CES BSGO BA NA, DGE SLONG GIS BDAG GI NGAG GI RJES SU ZHUGS TE
MTSAN PHYED NAS LANGS TE MKHAN PO DANG DGE 'DUN LA SOGS PAS DUR
KHROD DU GNAS PA'I GEGS BYED PA'I 'JIGS PA DANG LDAN PAS MKHAN PO
DANG, SLOB DPON LA SOGS PA GNYID KYIS YONGS SU NON PA

GANG NA BA DER SONG STE, DE DAG GIS MI TSOR BA'I TSUL DU RKANG PA
LA GTUGS NAS, GTZUG LAG KHANG LA LTOS PA MED PAR DUR KHROD DU
SONG STE, DE NYID YID LA BYED CING GNAS PA NA RGYAL PO'I BTZUN
MO'I TSOGS SNGAGS 'CHANG MA RNAMS KYIS DGE SLONG DE'I SEMS KYIS

@13A *, ,LHAG PA'I BSAM PA BRTAN NAM MI BRTAN ZHES CO 'DRI BAR
BSAMS PA LAS, DGE SLONG DE SANGS RGYAS THAMS CAD KYI YUL LA 'JUG
PA'I TING NGE 'DZIN YID LA BYED PA'I STOBS KYIS SNGAGS 'CHANG MA
RNAMS KYIS MTHONG BAR MA GYUR CING, DGE SLONG LA BA

TZAM CIG SNANG BA LA 'DI SKAD CES BRJOD DE, AE MA SH'AKYA'I DGE
SLONG DAG NI G-YO CHE STE, LA BA LTAR LUS BSGYUR BA YIN GRANG, LA
BA 'DI NYID BZA'O ZHES, LA BA DUM BUR BYAS TE KHAR SO SOR BCUG
PA LAS, SNGAGS 'CHANG MA DE RNAMS MA LUS PA LUG LTA BUR GYUR TE,

YUL YUL POR GYUR NAS RGYAL PO'I THAD DU LHAGS TE 'DI SKAD CES,
KYE RGYAL PO BDAG CAG RNAMS DGE SLONG DUR KHROD PAS 'DI LTAR
BGYIS TE, AE MA KYI HUD RGYAL POS BSKYAB TU GSOL ZHES BRJOD DO,
,RGYAL POS BTZUN MO RNAMS MTHONG BAS MYA NGAN GYIS GDUNGS NAS DGE

SLONG GA LA BDER KHRID DE ZHABS LA GTUGS NAS 'DI SKAD CES, 'PHAGS
PA'I RNAL 'BYOR LA CO DRI BA BZOD PAR GSOL ZHES SMRAS PA DANG,
DGE SLONG GIS RGYAL PO DE LA 'DI SKAD CES, KYE RGYAL PO'I BTZUN
MO 'DI DAG GIS KHO BO'I LA BZOS PA PHYIR BYIN CIG CES SMRAS PA
DANG,

DE DAG GIS LA BA'I DUM BU RNAMS PHYIR SKYUGS TE SNGON JI LTA BA
BZHIN BSGRUBS NAS PHUL BA TZAM GYIS KYANG LUG LTA BU'I DNGOS PO
LAS SLAR LOG PAR GYUR TE DGE SLONG RNAL 'BYOR PA DE LA GZHAN DAG
TU LA BA PA ZHES KYANG GRAGS TE TING NGE 'DZIN DE'I BYIN GYI
RLABS NI DE DANG 'DRA'O,, ,,

DA BZHIN GZHAN YANG GANG ZHIG LHA, ,ZHES BYA BA NI GONG DU BRJOD
PA'I RNAL 'BYOR PA RNAMS LA, ,RANG LAS BYUNG BA'I BDE BA DANG
LDAN PAS LHA YIN LA, DE LAS GZHAN PA'I LHA'I RNAL 'BYOR PA GZHAN
YANG YOD DE, DPAL LDAN KUN 'GRO'I MGON PO DANG, ,ZHES BYA BA NI,
DPAL

AU RGYAN GYI GNAS 'DI NYID NA, DPAL KUN 'GRO'I MGON PO ZHES BYA
BA'I RNAL 'BYOR PA ZHIG DPAL AU RGYAN GYI GNAS KUN DU 'GRO ZHING,
DE KHO NA NYID TSOL TSOL BA DANG, RNAL 'BYOR PA GRUB PA'I RDO RJE
ZHES BYA BA'I DRUNG DU PHYIN TE, LO DU MA BSNYEN BKUR NAS, DE KHO
NA NYID

@13B STZAL DU GSOL ZHES GSOL PA DANG, RNAL 'BYOR PA DES 'DI SKAD
CES, RIGS KYI BU DUS GSUM GYI DE BZHIN GSHEGS PA THAMS CAD KYI
SKU GSUNG THUGS YE SHES KYI DE KHO NA NYID NI 'BAD PA DANG, YI GE
DANG, BRDA DANG, BRJOD PA DANG, SGRA'I YUL MA YIN TE,

DE KHO NA NYID NI SANGS RGYAS THAMS CAD KYI YUL LA 'JUG PA ZHES
BYA BA YIN PAS 'BAD PA DANG, YI GE DANG, BRDA DANG, SGRA BRJOD PA
DANG SGRAS RNYED PAR MI 'GYUR RO ZHES BRJOD MA THAG TU TING NGE
'DZIN DE NYID MNGON DU GSAL BAR GYUR TE, RNAL 'BYOR PA KUN 'GRO
MGON PO'I

TSUL NI DE 'DRA'O,, ,,DE BZHIN DPAL LDAN THUGS RDO RJE, ,ZHES BYA
BA NI DPAL AU RGYAN GYI YUL DE NYID NA, RNAL 'BYOR PA THUGS KYI
RDO RJE ZHES BYA BA BDAG DANG 'GRO BA THAMS CAD KYI SEMS KYI
RGYUN LA KUN DU SPYOD CING SEMS KYI RANG BZHIN TSOL TE, RNAL
'BYOR PA DAG

GI DRUNG DU 'GRO ZHING SEMS KYI RANG BZHIN CI 'DRA BA'I MAN NGAG
ZHU BA DANG, DES RNAL 'BYOR PA KUN 'GRO MGON PO ZHES BYA BA, 'GRO
BA RNAMS KYI SEMS KYI RGYUN LA MKHAS PA ZHIG YOD CES THOS TE, DE
GA NA BA DER SONG NAS RNAL 'BYOR PA DE LA JI LTA BA'I BSNYEN BKUR

PHUL NAS SEMS KYI RANG BZHIN DRIS PA DANG, RNAL 'BYOR PA KUN 'GRO
MGON POS 'DI SKAD CES, RIGS KYI BU DPER NA NAM MKHA' NI KHA DOG
MA YIN, DBYIBS MA YIN, TSAD MA YIN, BSTAN DU MED PA, BRJOD DU MED
PA, RDZAS SU GRUB PA MED PA'O, ,RIGS KYI BU

DE BZHIN DU 'GRO BA RNAMS KYI SEMS KYI RGYUN GYI RANG BZHIN YANG
NAM MKHA' LTAR KHA DOG MA YIN, DBYIBS MA YIN, TSAD MA YIN, BSTAN
DU MED PA, BRJOD DU MED PA, RDZAS SU GRUB PA MED PA'O ZHES BRJOD
PA TZAM GYIS, RNAL 'BYOR PA DE SANGS RGYAS THAMS CAD

KYI YUL LA 'JUG PA ZHES BYA BA YANG SHES SHING KHONG DU CHUD LA,
'GRO BA RNAMS KYI SEMS KYI RANG BZHIN YANG JI LTA BA BZHIN DU
SHES PAR GYUR TE, RNAL 'BYOR PA THUGS KYI RDO RJE DE'I TSUL NI DE
'DRA'O,, ,,DE LTAR KHO MOS KYANG LHAN CIG SKYES PA'I TING NGE
'DZIN SANGS RGYAS

@14A *, ,THAMS CAD KYI YUL LA 'JUG PA, BSAM DU MED PA, THOGS PA
MED PA, NAM MKHA' MDZOD KYI GTER ZHES BYA BA, 'GRO BA THAMS CAD
KYI SEMS KYI RGYUN RTOGS PAR BYED PA 'DI TSOL BA LAS, RNAL 'BYOR
PA THUGS KYI RDO RJE ZHES BYA BA ZHIG JI

DE 'DZIN 'DI'I RANG BZHIN LA MKHAS ZHES BYA BA THOS NAS, DE'I
DRUNG DU PHYIN TE KHO MOS LO DU MAR MCHOG GI RNAL 'BYOR PA DE'I
ZHABS LA BSNYEN BKUR TE, DE'I MTHAR TING NGE 'DZIN NGES GNANG NAS
KHO MOS DPAL GYI RI LA YID LA BYAS PA LAS MNGON DU GYUR PA YIN
ZHING

SA'I BDAG PO DBANG PO'I BLO LA RNAM GRANGS DU MAS BSTAN CING
KHONG DU CHUD PAR BYA STE, RGYAL SRID KYI 'BYOR PA DANG BRAL NAS,
DUR KHROD DU BSTEN PA LAS MNGON DU GYUR PA YIN NO, ,DE LTAR BRJOD
PA'I RIM PAS LHAN CIG SKYES PA'I TING NGE 'DZIN 'DI NI RNYED PAR

DKA' LA, NYAN THOS DANG RANG SANGS RGYAS DANG, BYIS PA PHAL PA
RNAMS KYIS RNYED PAR RAB TU DKA' ZHING, BLA MA LEGS PAR BSTEN PA
SKAL BA DANG LDAN PA RNAMS KYI SPYOD YUL YIN ZHES DGONGS SO,
,DPAL LDAN ROL PA'I LHA MO SOGS, ,YANG DANG YANG

DU KUN LA 'DUD, ,CES BYA BA NI SA'I BDAG PO DBANG PO'I BLOS LHAN
CIG SKYES PA'I GZHUNG GI DUM BU LNGA BCU RTZA BRGYAD PO 'DI RTZOM
PAR 'DOD PAS, BAR DU GEGS MI 'JUG PAR BYA BA'I PHYIR DANG, TSOGS
BSAGS PA'I PHYIR SNGON GYI BLA MA DPAL AO RGYAN GYI GNAS NA

BZHUGS PA'I RNAL 'BYOR CHEN PO RNAMS LA GUS PA'I TSUL GYIS MCHOD
PAR BRJOD PA YIN NO, ,DE RNAMS ZHABS LA PHYAG BYAS NAS, ,GZHUNG
LUGS MTHA' NI MCHOD PAR BYA, ,ZHES BYA BA NI, BLA MA RNAL 'BYOR
CHEN PO DE RNAMS LA PHYAG BYAS NAS, LHAN CIG SKYES

PA'I MAN NGAG BLA MA DAM PA RNAMS KYI ZHAL NAS BYUNG BA RNYED
DKA' BA'I TSUL BDAG GIS GSAL BAR BYA, ZHES BYA BA'I DON TE, ,KUN
'GRO LHAN CIG SKYES ZHI BA, ,ZHES BYA BA NI, LHAN CIG SKYES PA
GANG YIN PA DE 'GRO BA KUN LA KHYAB PAR GNAS PAR STON TO, ,'DI

@14B LTAR RE ZHIG LHAN CIG SKYES PA'I RANG BZHIN GANG ZHIG MA
SHES PA DE NI SDUG BSNGAL DANG MTSUNGS PAR LHAN CIG STE, DE BAS
SA HA DZA ZHES BYA LA, DE YANG 'DI SKAD DU, 'BUM PHRAG LNGA PA'I
KYE'I RDO RJE'I RGYUD LAS, LUS CAN THAMS CAD SDUG BSNGAL LO, ,HA
ZHES SMRE

SNGAGS 'DON ZHING 'BYUNG, ,RGA SHI'I RANG BZHIN LUS CAN RNAMS,
,DA LTAR SDUG BSNGAL DANG MTSUNGS SKYE, ,YANG, LUS CAN THAMS CAD
SKYE BA NI, ,HA ZHES SROG RLUNG PHYIR 'BYUNG LA, ,RGA SHI DE YI
DBANG GIS 'BYUNG, ,DE PHYIR RGA SHI MED LA 'BAD, ,YANG,

KHU BA'I KHAMS NI JI SNYED PA, ,DE SNYED HA ZHES DBUGS KYIS NI,
,DBANG PO'I LAM NAS 'DZAG PAR BYED, ,GANG DE SKYE DANG 'CHI BA
GNAS, ,YANG, LUS CAN 'DI DAG THAMS CAD NI, ,NGA ZHES NGA RGYAL
GYIS BCINGS TE, ,RIGS SU BZUNG BAS PHUNG KHROL BYED, ,

DE BA SA BDAG 'DZIN RNAM SPANG BYA, ,ZHES GSUNGS LA, GZHAN YANG
SDUG BSNGAL GYI PHUNG PO DE DAG LAS GO BZLOG STE, GZOD MA NAS
LHAN CIG SKYES PA'I CHOS RNAMS KYI DE BZHIN NYID GANG YIN PA DE
LA SKYES BU GANG ZHIG GNAS PA DE LTA NA NI, ZHI BA'I BDAG NYID

DU LHAN CIG GNAS PA YIN TE, YANG JI SKAD DU, 'BUM PHRAG LNGA PA'I
KYE'I RDO RJE'I DE NYID LAS, ,THAMS CAD GZOD NAS BDAG NYID GNAS,
,HA ZHES ROL CING RGED [?] PAS GNAS, ,RGA SHI MED PAR DE GNAS SHING,
,LHAN CIG SKYES PAS RNAM PAR ROL, ,YANG,

LUS CAN 'DI DAG THAMS CAD NI, ,'DI NYID KYIS NI DBUGS 'BYIN CING,
,DNGOS MED GZHI LAS SKYES PAR BYAD, ,DE 'DI LHAN CIG SKYES PA
YIN, YANG, 'GRO KUN GZOD MA NYID NAS STONG, ,RGYU RKYEN GANG GIS
STONG MA BYAS, ,'DI LAS SKYE RGA YOD MA YIN, ,LHAN

CIG SKYES PAR DE LTAR BRJOD, ,CES GSUNGS SO, ,DE BAS NA LHAN CIG
SKYES PA ZHES BYA BA'I SGRA'I DON NI DE LTAR RTOGS PAR BYA BA'I
DON TO, ,RTAG TU 'BYUNG ZHING RANG LA GNAS, ,ZHES BYA BA NI, GONG
DU BRJOD PA'I RIM PA DE LTAR LUS CAN KUN LA GNAS SO ZHES PA'I

@15A *, ,DON TO, ,DUS KUN DU NA MI ZAD PA, ,ZHES BYA BA NI, DA
LTAR GONG DU BRJOD PA'I BDE BA DANG SDUG BSNGAL GYI BDAG NYID,
GNAS SKABS RNAM PA GNYIS PO DAG ZAD CING DENGS PA YIN LA, DE LA
CIG SHOS SANGS RGYAS THAMS CAD KYI YUL LA 'JUG PA

ZHES BYA BA'I RANG BZHIN NI, ,RTOG PAS BRTAGS PA SPANGS PA NYID,
,CES SMOS TE, SANGS RGYAS THAMS CAD KYI YUL LA 'JUG PA GANG YIN
PA DE NI RTOG PA'I RNAL 'BYOR GYIS RNYED PAR MI 'GYUR RO ZHES BYA
BA'I DON TO, ,RANG DANG PHYI ROL NANG NA GNAS, ,ZHES BYA BA NI,

MA BRTAGS PA'I DE KHO NA NYID RGYU BA DANG MI RGYU BA'I DNGOS PO
THAMS CAD KYI RANG BZHIN LA GNAS ZHES DGONGS SO, ,PHYI DANG NANG
LAS MA SKYES PA, ,ZHES BYA BA NI DE LTAR RGYU BA DANG MI RGYU BA
MTHA' DAG LA GNAS KYANG, BSKYED BYA DANG SKYED BYED KYI TSUL DU
GNAS PA MA YIN NO ZHES

BYA BA'I DON TO, ,ZUNG 'JUG TSIG GI DON DE NI, ,RGYU DANG MI
RGYUS GNAS PA LA, ,DUS KUN DU NI YANG DAG GNAS, ,ZHES BYA BA NI,
LHAN CIG SKYES PA ZHES BYA BA DE YOD PA'AM MED PA'AM GNYIS KA LAS
'DAS PA ZHE'AM, RTAG PA'AM, MI RTAG PA'AM, BDE BA'AM,

SDUG BSNGAL BA'AM, BDAG GAM, BDAG MED PA'AM, NYIN MO ZHE'AM,
MTSAN MO ZHE'AM, 'KHOR BA ZHE'AM, MYA NGAN LAS 'DAS PA ZHES GANG
GIS BRJOD PA'I MTHA' DANG BRAL BA'I MTSAN NYID DE, DE BAS RGYU BA
DANG MI RGYU BA THAMS CAD DUS CHAD PA MED PAR GNAS

ZHES DGONGS SO, ,DE LTAR NA 'GRO BA RNAMS DE KHO NA NYID DE DANG
LDAN PAS, BLA MAS BSGO BAS CI ZHIG BYA ZHE NA, ,GZHUNG LAS MA
GTOGS RNYED MI 'GYUR, ,ZHES SMOS TE, DPER NA BUD MED DBUL MO ZHIG
LA LTO BA NA BU GLING BZHI LA DBANG BYED PA YOD KYANG, RANG NYID
SLONG

BA 'BA' ZHIG YID LA BYED PA LTAR, SO SO'I SKYE BO GANG YIN PA DE
DAG KYANG DE DANG 'DRA BA DE BAS NA, KYE SEMS CAN RNAMS BLA MA'I
YON TAN RIN PO CHE GTER YANG DAG PAR BSTEN CIG CES BYA BA'I DON
TO, ,GANG DANG MTSUNGS PAR SKYES PA'O, ,DES NA LHAN CIG SKYES

@15B PAR BRJOD, ,CES BYA BA'I LHAN CIG SKYES PA'I DE KHO NA GANG
ZHIG RGYU BA DANG MI RGYU BA'I DNGOS PO RNAMS DANG LHAN CIG TU
GNAS PAS DE BAS DE SKAD CES BYA'O, ,RTOG PA'I BDAG NYID CAN GYIS
LHAN CIG SKYES PA PHYIN CI MA LOG PA'I DE BZHIN NYID LA REG PA
MED PAS,

LHAN CIG SKYES PA RTOG PA MED, ,MI RTOG LAS SKYES LHAN CIG SKYES,
,ZHES BYA'O, ,SANGS RGYAS RNAMS LA LHAN CIG SKYES, ,RDZOGS PA'I
BYANG CHUB STER MDZAD PA, ,ZHES BYA BA NI, GANG ZHIG JI LTAR GNAS
PA DE LTAR GNAS PA'I TSUL DU GNAS PAS, BDE BAR

GSHEGS PA RNAMS KYIS KYANG YANG DAG PAR RDZOGS PA'I BYANG CHUB
BRNYES SO ZHES BYA'O, ,SEMS KYI BCOS PA KHO NA BDUD DU BSTAN
CING, 'BAD PAS LHAN CIG SKYES PA THOB PA MED DO ZHES BSTAN PAR
BYA BA'I CHED DU, RTOG LAS PHYI ROL LHAN CIG SKYES, ,BLANG BYA
DOR

BYA SPANGS PA NYID, ,GANG DU JI LTA DE LTA BUR, ,DE NI 'BAD PA
MED PAS THOB, ,CES BYA BA SMOS TE TING NGE 'DZIN 'DI LA NI GNAS
PA NGES PA'AM, RE BA'AM, DOGS PA'AM, 'DUG STANGS SAM, ZAS KYI BYE
BRAG GAM, PHYAG RGYA BCING BA'AM, ME THAB BAM, GZA'

DANG TSES GRANGS LA SOGS PA RNAM PAR DBEN PA YIN TE, DE LTA BU
DAG NI BRTAGS PA'I RNAL 'BYOR ZHES BYA'O, ,BRTAGS PA MA YIN PA
DANG, RTOG PAS MA BRTAGS PA 'THOB PA NI 'GAL BA YIN NO, ,GZHAN
YANG JI SKAD DU, JI SRID YID KYI RNAM G-YO BA, ,

DE SRID BDUD KYI SPYOD YUL YIN, ,ZHES BYA BA LA SOGS PA RGYA CHER
GSUNGS SO, ,THE TSOM MED CING RTOG MED PA, ,MNGON SUM DU NI RNYED
PAR 'GYUR, ,ZHES BYA BA NI GONG DU BRJOD PA'I LHAN CIG SKYES PA'I
THE TSOM DANG RTOG PA'I DRA BA THAMS CAD GCOD PA BLA MA DAM PA
LAS

MNGON SUM DU RTOGS TE LEGS PAR NYAMS SU MYONG BA DE LTA BU NI,
,NYIN MTSAN BSKAL PA DE BZHIN LO, ,BSKAL PA BYE BA BRGYA DAG GAM,
,RGYUN MI CHAD PAR DUS KUN DU, ,LHAN CIG SKYES PA THOB PAR 'GYUR,
,ZHES BYA BA SMOS TE, TSIG 'DI'I DON NI GANG YANG SANGS

@16A *, ,RGYAS THAMS CAD KYI YUL LA 'JUG PA BSAM GYIS MI KHYAB
PA'I DBYINGS DE LA GNAS PA, DE BZHIN GSHEGS PA THAMS CAD KYI SKU
DANG, GSUNG DANG, THUGS YE SHES KYI GSANG BA'I DAM TSIG CES BYA
BA DRI MA MED PA'I CHU BO'I RGYUN LTAR 'BAB PA

YIN LA, CHU RGYUN DE YANG BDAG NYID 'DOD NA NI, ,NYIN MTSAN GYI
GRANGS SAM, ZLA BA'I GRANGS SAM, LO'I GRANGS SAM, BSKAL PA BYE BA
BSAM GYIS MI KHYAB PA'I GRANGS SU YANG DUS KUN DU RGYUN MI 'CHAD
PAR GNAS PA YIN ZHING, NYAMS SU MYONG BA YIN NO, ,GANG YANG

CHU RGYUN DE NI BSAM GYIS MI KHYAB PA'I DBYINGS DANG, STONG PA
NYID DU DUS MTHA' MED, ,CES BYA BAR GSUNGS PA, 'OG MIN GYI GNAS
DPAL RNAM PAR SNANG MDZAD KYI ZHING KHAMS YE SHES GANG CHEN MTSO
ZHES BYA BA NAS RAB TU 'BAB STE, SRID PA GSUM NA GNAS PA'I SEMS

CAN NYI MA'I ZER RAB TU TSA BAS 'KHRI SHING DANG GEL PA LA SOGS
PA BSREGS PA LTAR GNAS PA RNAMS LA GNYIS SU MED PA'I YE SHES KYI
MYU GU SKYED PAR BYED PA YANG YIN NO, ,GZHAN YANG DRI MA MED PA'I
YE SHES KYI CHU RGYUN 'DI KHO NA, RNAL 'BYOR CHEN PO'I RGYUD
THABS

KYI BDAG NYID DANG, SHES RAB KYI BDAG NYID KYI RGYUD DU THABS SAM
MAN NGAG DAM PA ZHES SU BSTAN LA, THEG PA GZHAN DAG GAM, BYA
BA'AM, RNAL 'BYOR GYI RGYUD LA SOGS PA LAS KHYAD PAR 'PHAGS PAR
STON TO, ,RTOG PA BRAL ZHING MNGON SUM PA, ,RGYAL BAS

YID KYI NANG GNAS GSUNGS, ,ZHES BYA BA NI LHAN CIG SKYES PA MA
BCOS PA GANG YIN PA DE RNAL 'BYOR PA'I MNGON SUM PA'I RTOG PA
DANG BRAL BA YIN NO, ,DE NYID RTZOL BA MED PA'I BRTZON 'GRUS KYIS
PHRAD DE, RNAM PAR SHES PA'I THUGS KYI RDO RJE DNGOS KYI RANG
BZHIN DU GNAS

ZHES RDO RJE 'CHANG RNAMS KYIS GSUNGS SO, ,RTAG DANG CHAD DANG
BRAL BA NYID, ,CES BYA BA NI RTAG CHAD DU LTA BA SPANGS PA'O,
,MTSON PAR BYED PA DANG MTSAN GZHI BTAGS PA SPANGS PAS NA, MCHAN
DANG MTSAN GZHI SPANGS PA NYID, ,CES BYA'O, ,GZHAN YANG SNYING
RJE MNGON

@16B BRJOD PA, ,ZHES BYA BA YANG, SNYING RJE NI RNAM PA GSUM STE,
SEMS CAN LA DMIGS PA ZHES BYA BA DKAR PO'I TSES GCIG NAS LNGA'I
BAR DANG, CHOS LA DMIGS PA ZHES BYA BA DRUG NAS BCU'I BAR DANG,
DMIGS PA MED PA ZHES BYA BA BCU GCIG NAS BCO LNGA'I BAR

YIN LA, DE LTA BU'I SNYING RJE NANG GI BDAG NYID CAN DAG LA
SNYING RJE ZHES BYA BA BRJOD PAR BYA'O, ,DE NYID BSKUL ZHING 'JUG
PA MED PA'I BYED PA PO DMIGS PA MED PA'I SHES RAB KYI PHA ROL TU
PHYIN PA'O, ,LHAN CIG SKYES PAR YONGS BRJOD BYA, ,ZHES BYA BA NI
DE LTAR SKUL

BAR BYED PAS BSKUL BAR BYA BA BSKUL BA'I BDE BA CHEN PO GANG YIN
PA DE LHAN CIG SKYES PA CHEN PO YIN ZHES DGONGS SO, ,LHAN CIG
SKYES 'DI DNGOS RNAMS KYI, ,RGYU DAG TU NI YONGS SU BRJOD, ,CES
BYA BA NI, LHAN CIG SKYES PA 'DI NYID YONGS SU SHES PA DE LTA NA

NI BYANG BA DANG GROL BA'I GZHI YIN LA, YONGS SU MA SHES PAS SDUG
BSNGAL GYI PHUNG PO CHEN PO YONGS SU BSKYED PA'AM, YANG NA, SANGS
RGYAS RANG SANGS RGYAS RNAMS DANG, ,NYAN THOS RNAMS KYIS KHYOD
BSTEN NA, ,THAR PA'I LAM NI GCIG NYID KHYOD, ,GZHAN

DAG MED CES BYA BAR NGES, ,ZHES BYA BA'I DON TO, ,LA LAS BDAG NI
LHAN CIG SKYES, ,KHA CIG RMONGS PAS DBANG PHYUG STE, ,ZHES PA NI,
BYIS PA'I SKYE BO KHA CIG BDAG RTAG PA LA LHAN CIG SKYES PA ZHES
ZER RO, ,KHA CIG PHYVA'AM DBANG PHYUG CIS BYA BA LEGS PA

DANG NYES PA SPYAD PA'I 'BRAS BU MA YIN PA PHYVA'AM DBANG PHYUG
DE DAG LEGS PAR MCHOD NA BDAG 'DOD PA STER RO, ,ZHES DE LA LHAN
CIG SKYES PAR RTOG GO, ,'O NA GANG YIN SNYAM PA LAS, ,BDAG BCAS
MA YIN BDAG MED PA, ,RTOG PA GNYIS NI SPANGS PA NYID, ,

CES BYA BA SMOS TE, LHAN CIG SKYES PA NI CHOS DANG GANG ZAG GI
BDAG NYID LAS KYANG STONG PA STE, DE BAS NA RTOG PA GNYIS SPANGS
PA'I BDAG MED PA KHO NA LA BRJOD PAR BYA'O, ,GANG LA GNYIS KYI
'DU SHES MED PA DE LA ZUNG 'JUG GI GO 'PHANG STE, DE ZHES BYA BA
LHAN

@17A *, ,CIG SKYES PA DE ZHES SBYOR RO, ,RGYAL BAS LHAN CIG SKYES
PAR GSUNGS, ,ZHES BYA BA NI GZHAN YANG GNYIS KYI 'DU SHES SPANGS
PA'I ZUNG 'JUG LA GNAS PA LDAN CIG SKYES PAR GSUNGS SO, ,SUS SHE
NA, RGYAL BAS ZHES BYA BA SMOS SO, ,

DE NYID SROG CHAGS RNAMS KYI SROG ,CES BYA BA NI GANG ZHIG YONGS
SU SHES NA DE NI SKYE BO THAMS CAD KYI SROG CHEN PO YANG YIN NO,
,DE NYID ZAD PA MED CING MI 'GYUR BAS, ,DE NYID MCHOG TU MI 'GYUR
BA ZHES BYA'O, ,DE NYID KUN PA KHYAB PA'O, ,LUS KUN LA MI RNAM

PAR GNAS, ,ZHES BYA BA NI, GONG DU BRJOD PA'I SNYING RJE RNAM PA
GSUM STE, DE YANG LHAN CIG SKYES PA YIN TE DE BAS NA 'GRO BA KUN
LA KHYAB CING LUS THAMS CAD LA DBYER MED PAR GNAS ZHES BYA'I DON
TO, ,BUD MED NI MI MO'O, ,BYIS PA NI DON LA SHED MA BYE BA'O, ,

BA LANG RDZI NI BA LANG SKYONG NGO, ,KLA KLO NI GANG LA CHOS MED
PA DE'O, ,RIGS NGAN NI GDOL BA'O, ,CHU YI NANG GNAS SEMS CAN
DANG, ,ZHES BYA BA NI, CHU'I SKYE BO STE CHU MI LA SOGS PA'O,
,LHA NI RGYAL PO CHEN PO BZHI LA SOGS PA'O, ,GNOD SBYIN NI 'GRO
BA'I MDANGS 'PHROG

PA LA SOGS PA'O, ,KLU NI DGA' BO LA SOGS PA STE, DE DAG GI TSOGS
LA BCAS PA ZHES BYA'O, ,DE RNAMS LHAN CIG SKYES MI SHES, ,ZHES
BYA BA NI 'GRO BA DE RNAMS KYIS LHAN CIG SKYES PA GANG ZHIG MA
SHES PAS SRID PA GSUM GYI 'GRO BA'I GRONG KHYER DAG TU 'KHYAM PA

YANG YIN NO, ,SANGS RGYAS BDAG NYID LUS LA NI, ,ZHES BYA BA NI
LUS CAN THAMS CAD KYI PHUNG PO DANG, KHAMS DANG, SKYE MCHED RNAMS
GZOD MA NAS SANGS RGYAS KYI RANG BZHIN YIN NO, ,DE BAS DE'I
PHYIR, DNGOS GRUB BDE BA MI NUS SHING, ZHES BYA BA STE, SANGS
RGYAS

KYI RANG BZHIN DU LTA ZHING RTOG PAR MI BYED PA'I PHYIR, BDAG
NYID 'PHROG PA'I CHOM RKUN TE, ,ZHES SMOS TE RANG GI RANG 'JOMS
PA'I PHYIR RO, ,DE YIS SDIG PA MA BYAS SAM, ZHES PA NI, GANG ZHIG
GANG GI RANG BZHIN LA, ,DE DANG DE YI RANG BZHIN DU, ,MA BYAS
DE'I PHYIR SDIG CAN

@17B NO; ,BDAG NYID 'DI DAG GZHAN PA LA, ,ZHES PA NI, LUS CAN
RNAMS KYIS STONG PA GZHAN PA LA, ,GZHAN DAG TU NI RTOG PAR BYED,
CES BYA STE, BDAG MED PA LA BDAG TU RTOG PA'I PHYIR NA'O, ,DE'I
PHYIR NA YANG, ,BDAG NYID 'PHROG PA'I CHOM RKUN TE, ,

DE YIS SDIG PA MA BYAS SAM, ,ZHES BYA STE, GONG MA BZHIN DU SBYAR
RO, ,'O NA CI ZHE NA, BDAG NYID NGES PAR SANGS RGYAS KUN, ,ZHES
BYA BA SMOS TE, KYE SEMS CAN RNAMS MA RTOGS PA'I PHYIR, SEMS CAN
ZHES PA'I MING YIN LA, RTOGS PAS SANGS RGYAS ZHES

BYA BA'I DON TO, ,MDZA' BO THAMS CAD NYID KYANG NGO, ,ZHES BYA BA
NI BDAG NYID SANGS RGYAS KUN GYI RANG BZHIN GANG YIN PA DE NI,
MDZA' BO DANG GROGS DANG, PHA MA DANG, RTZA LAG LA SOGS PA YANG
YIN ZHES PA'I DON TO, ,RANG GI LHAG PA'I LHAR SBYOR BAS, ,ZHES

PA NA 'DOD PA'I LHAR SBYOR BAS SO, ,DE PHYIR BDAG NYID BSGRUB PAR
BYA, ,ZHES PA NI BDAG NYID LHAN CIG SKYES PA'I SANGS RGYAS YIN,
DE BAS NA SANGS RGYAS LHAN CIG SKYES PAR SHES PAR GYIS SHIG CES
PA'I DON TO, ,LUS GNAS LUS LAS MA SKYES PA, ,ZHES PA

NI; LHAN CIG SKYES PA NI RTOG PA GANG YIN PA DE LUS LA GNAS KYANG
LUS KYI RGYU'I TSUL DU SKYED PA NI MED DO, ,RTOG PA GNYIS NI ZHES
NI, GZUNG BA DANG, 'DZIN PA DANG, YOD PA DANG, MED PA'AM, RTAG PA
DANG CHAD PAR RTOG PA YIN LA LHAN CIG SKYES PA LA DE MI MNGA'

BAS SPANGS PA'O, ,KHYAB BYA KHYAB BYED TSUL GYIS NI, ,DNGOS PO
KUN LA YANG DAG GNAS, ,ZHES BYA BA NI, RGYU BA DANG MI RGYU BA'I
DNGOS PO KHYAB PAR BYAS PA LHAN CIG SKYES PA'I NGO BOS KHYAB NAS
GNAS ZHES BYA BA'I DON TO, ,LHA DANG LHA MIN KLUR BCAS DANG,
,THUB PA RNAMS DANG

DRANG SRONG DANG, ,ZHES PA NI, LHA NI SNGON DU BSTAN PA'O, ,LHA
MA YIN NI CHANG LA MI DGA' BA'AM KUN NAS STOBS DANG LDAN PA'O,
,KLU NI DGA' BO LA SOGS PA STE, SNGON DU BSTAN TO, ,THUB PA NI ME
SBYIN LA SOGS PA'O, ,DRANG SRONG NI RGYAS PA LA SOGS PA'O, ,BDAG

@18A *, ,TU 'DZIN PA MTHAR GNAS PA, ,ZHES BYA BA, BDAG MED PA LA
BDAG TU LTA BA'I PHYIR GLEN PA RMONGS PA YIN LA, DE BAS NA LHAN
CIG SKYES PA MI SHES SO, ,MCHOG GI GO 'PHANG MI SHES PHYIR,
,RMONGS PA THAMS CAD NYON MONGS 'GYUR, ,

ZHES BYA BA NI, LHAN CIG SKYES PA'I MCHOG GI GNAS MA SHES PAS
'KHOR BAR NYON MONGS SHING SDUG BSNGAL LO ZHES BYA BA'I DON TO,
,BSKAL PA GSUM DU NGAL BYAS NAS, ,ZHES BYA BA NI BSKAL PA CHEN PO
GRANGS MED PA GSUM DUS DMA' BA'I TSUL KHRIMS SU

KHAS LEN CING LHA DANG MI'I 'BYOR BA'I STEGS TZAM TSOL ZHING, DAG
PA DANG GROL BAR 'DZIN PA YIN TE, 'DI LTAR, BDAG NYID GCIG PU
'DUL BA'O, ,ZHES BYA BA NI SEMS BSKYED PA DMAN PAS JI SRID 'TSO'I
BAR DU ZHES DAM BCA' BA'I PHYIR DANG, BDAG NYID

GCIG PU DUL ZHING ZHI BA'I BSAM PA DANG LDAN PA'I PHYIR DANG,
RNAM PA KUN DU 'DI DAG MIN, ,ZHES BYA BA NI BDAG NYID GCIG PU ZHI
ZHING DUL BA LAS, GZHAN DU 'GRO BA NI RNAM PA KUN DU ZHI ZHING
DUL BA LA MI BRTZON PA STE, BDAG NYID 'BA' ZHIG 'JUG PA BZHI DANG
'BRAS BU

BZHI TZAM ZHIG GIS CHOG PAR 'DZIN PA NI, NYAN THOS PA YI BYANG
CHUB 'DOD, ,CES BYA BA YIN NO, ,DE BAS KYANG LHAN CIG SKYES PA MI
SHES ZHES BYA BA'I DON TO, ,DBU MA'I 'DOD LUGS GZHUNG GI TSUL,
,DE NI RTZOD PA KUN LA MOS, ,ZHES BYA BA NI, RTOG GE PA GANG ZHIG

DBU MA PA KHAS LEN CING DAM BCA' BA DANG, RTAGS KYI RJES SU 'GRO
BA DANG, LDOG PA TZAM GYIS GZHAN DAG SUN 'DON CING, BDAG RANG GI
GZHUNG YANG CHOS THAMS CAD DBUS DANG MTHA' DMIGS SU MED DO ZHES
DAM BCA' BA DANG, GTAN TSIGS LA SOGS PA

TZAM GYIS SGRUB STE, GANG YANG TSIG TZAM GYIS CHOS THAMS CAD
STONG PAR BRJOD PA RTOG GE BRTZAD PA LA MOS PA ZHES BYA BA YIN
LA, SKYES BU DE DAG GIS CHOS THAMS CAD BDAG YOD PA'AM MED PAR DAM
BCA' BA LA SOGS PA'I SBYOR BAS, BSKAL PA'I YAL KAR

@18B TE, BSKAL PA GRANGS MED PAR BRTZAD KYANG NGAL BA DON MED PA
YIN PAS, LHAN CIG SKYES PA'I RANG BZHIN DE YIS KUN NAS MI SHES SO
ZHES BYA BA'I DON TO, ,'DI LTA STE DPER NA SKYES BU 'GA' ZHIG GLA
RTZI'I DRI NYAMS SU MA MYONG BAS, GLA RTZI'I YON TAN SKYES BU
GZHAN

DAG LA STON PA DANG MTSUNGS PA NI DBU MA'I GZHUNG YIN TE, GANG
YANG RDO RJE 'CHANG GIS GSUNGS PA'I CHOS THAMS CAD STONG PA DANG,
ZHI BA DANG, BDAG MED PA NYID NYAMS SU MYONG ZHING, GZHAN LA YANG
TSIG GIS MTSON PAR BYED CING STON PAR BYED PA DAG GI RNAL

'BYOR PA NI KHO BO 'GOG PAR MI BYED DO, ,THEG CHEN SHIN DU YANGS
PA LAS, ,ZHES BYA BA NI SANGS RGYAS THAMS CAD KYI SKU DANG GSUNG
DANG THUGS KYI GSANG BA STON PAR BYED PA RNAL 'BYOR CHEN PO'I
RGYUD DO, ,RGYAL BA MCHOG CES PA NI, RDO RJE 'CHANG RNAMS SO,
,SNGON

GSUNGS PA ZHES PA NI LHAN CIG SKYES PA'O, ,'DI LTAR GCIG PU NYID
KYIS ZHES PA NI, SANGS RGYAS THAMS CAD KYI YUL LA 'JUG PA RTOG
PA'I DRI MAS DBEN PA'I TING NGE 'DZIN 'DI GCIG PU NYID KYIS SO,
,YANG DAG RDZOGS PA'I BYANG CHUB MCHOG ,PHYAG NA RDO RJE'I

RIM PAS 'ONGS, ,ZHES PA NI GSANG BA'I BDAG PO'I SPRUL PA LAS
BRGYUD DE GONG DU BSTAN PA NYID DO, ,RNA BA NAS NI RNA BAR RNYED,
,CES PA NI, BLA MA GCIG NAS GCIG TU RNA BA NAS RNA BAR BRGYUD PA
YIN ZHING, GZHUNG GI TSOGS NAS MI RNYED CES BYA BA'I DON TO,,

GANG LA BYANG CHUB GZHUNG GNAS PA, ,BLA MA DE YIS 'GRO BA SGROL,
,ZHES BYA BA NI GANG YANG SANGS RGYAS THAMS CAD KYI YUL LA 'JUG
PA NAM MKHA' MDZOD KYI GTER GYI TING NGE 'DZIN GYI GZHUNG GANG LA
GNAS PA'I BLA MA CHEN PO DES SKYE BO SKAL PA DANG LDAN PA RNAMS
GROL

BAR NUS KYI, GZHAN DU TSIG TZAM DANG KUN DU BRTAGS PAS MI GROL
ZHES BYA BA'I DON TO, ,BSGOM BYA SGOM BYED 'BREL PA'AM, ,ZHES BYA
BA NI LHAN CIG SKYES PA BSGOM PAR 'DOD PA RNAMS KYIS KYANG BSGOM
PAR BYA ZHE'AM, BSGOM PA PO ZHES NI NAM DU YANG BRTAG PAR

@19A *, ,MI BYA'O ZHES PA'I DON TO, ,YANG DANG YANG DU BRTAGS PA
NI, ,ZHES PA NI GDAN DANG SA BON DANG MTSAN MA LA SOGS PA'AM,
RTZA 'AM, THIG LE 'AM, RLUNG GI GONG BU'AM, SGRA 'AM, ZLA BA'I
DUM BU 'AM, LTE BAR ME'I GZUGS LA SOGS

PA YANG DANG YANG DU BRTAG PAR MI BYA'O ZHES PA'I DON TO, ,CI'I
PHYIR MI BRTAG SNYAM PA LAS, ,RTOG PA BSGOM PA'I BDAG NYID KYIS,
,DNGOS GRUB DON DU SGRUB PA'I THABS, ,ZHES BYA BA SMOS TE, RDO
RJE 'CHANG CHEN PO'I GNAS KYI DNGOS GRUB 'DOD PA GANG DAG YIN BA
DE

DAG GIS KUN BRTAGS PA'I RNAL 'BYOR GYIS RDO RJE 'CHANG GI GNAS LA
REG PA MED DE BRTAGS PA YIN PA'I PHYIR RO, ,GANG YANG GNAS DE NI
MA BRTAGS PA, 'DUS MA BYAS PA, RGYU RKYEN GYIS MA BSKYED PA, RDO
RJE LTAR GZHIG TU MED PA'I PHYIR RO, ,DE BAS NA DE'I PHYIR,

DE KUN RTAG TU RNAL 'BYOR PAS, ,DOR BA NYID DU YONGS SU BRTAG
,CES BYA BA SMOS SO, ,BRTAG PA'I BDAG NYID KYI TING NGE 'DZIN
GANG YIN PA DE DAG YONGS SU SPANGS ZHES BYA'O, ,DE BZHIN DU YANG
ZHES PA NI MDOR BSDUS PA'I TSUL LO, ,JI SRID JI SRID RNAM RTOG
PA, ,DE SRID

THAMS CAD KUN NAS BRDZUN, ,ZHES BYA BA NI MDOR NA JI SRID DU RNAM
PAR RTOG PA YIN PA DE SRID DU BRDZUN PA DANG, SLU BA'I CHOS CAN
YIN PAS SPANG ZHES PA'O, ,MI 'GYUR BA'I CHOS CAN GANG YIN ZHE NA,
GANG ZHIG DE NYID MA BRTAGS PAS, ,DE BZHIN YANG DAG DE BDEN

PA; ;ZHES BYA BA SMOS TE GANG ZHIG STE TING NGE 'DZIN GANG ZHIG
MA BRTAGS PA DANG, MA BCOS PA DANG, BTZAL BA THAMS CAD DANG BRAL
BA DE NI BDEN PA DANG, BRTAG PA DANG, BRTAN PA DANG, GZHIG TU MED
PA'O ZHES BYA BA'I DON TO, ,DE YANG 'DI SKAD DU, GANG DAG

STONG NYID MI SHES PA, ,DE DAG MYA NGAN 'DAS MI SHES, ,DE PHYIR
DNGOS DANG DNGOS MED PA, ,'JIG PAS STONG NYID SHES PAR BYA, ,ZHES
GSUNGS PA DANG, GZHAN YANG, MA BCOS LAM LA GNAS NA NI, ,THAMS CAD
BYAS KYANG GROL 'GYUR ZHING, ,ZHES BYA BA LA

@19B SOGS PA RGYA CHER GSUNGS SO, ,DE BAS NA DE'I PHYIR SEMS KYI
KUN DU RTOG PA KHO NA BDUD YIN LA DE DANG BRAL BAS SANGS RGYAS SU
SHES PAR BYA'O, ,RTEN 'BREL LAS SKYED SKAD CIG MA, ,ZHES BYA BA
NI, BYIS PA GANG DAG SKYES PA DANG MI MO LAS BYUNG BA NYID DNGOS
GRUB TU

'DOD DE, DE NI, KHA CIG DNGOS GRUB DBANG GNYIS SKYES, ,ZHES BYA
BA YIN TE, THUGS RDO RJE CHEN PO MNGA' BA'I SANGS RGYAS RNAMS
KYIS MA 'ONGS PA'I DUS KYI SKYE BO 'DUL BAR DKA' BA 'DOD CHAGS
KYI DBANG DU GYUR PA RNAMS LA DPE'I YE SHES DANG MTSON PAR BYED
PA DANG

BRID PAR GSUNGS PA KHO NA MCHOG DANG, DAM PA DANG, GTZO BO DANG,
KHYAD PAR 'PHAGS PAR 'DZIN PAR BYED DE, DE NI GNAS PHYI MA PHYI
MA'I DBANG GIS SPANG PAR BYA'O GSUNGS SO, ,GANG YANG DPE'I YE
SHES DE YANG GSANG SNGAGS KYI SGO NAS SPYAD PA SPYOD PA LAS KYI
DANG POR

GTOGS PA RNAMS KYIS DPE'I YE SHES BRTEN PAR MA GYUR GYI BAR DU
BLA MA DAM PA RNAMS KYI ZHAL LAS RTOGS PAR BYA ZHING, SPANG BAR
YANG MI BYA LA, GANG ZHIG YONGS SU SHES PA'I RJES LA SPANG BAR
BYA ZHES GSUNGS SO, ,GZHAN YANG 'DI NA GANG DAG LAM 'DI LA SMOD
CING

SKUR PA DAG KYANG PHYI MI'I DUS SU 'BYUNG BAR GSUNGS LA, DE DAG
LA JI SKAD DU, TZAKRA SAMBHA RA'I RGYUD LAS GDAMS PA BSTAN TE,
ZAB MO'I CHOS 'DI STON PA LA, ,GAL TE MOS PAR MA GYUR KYANG,
,SMAD PA DAG TU MI BYA STE, ,CHOS NYID BSAM MI KHYAB DRAN BYA,
,ZHES PA GSUNGS

SO; ;DE BAS NA MTSON PA'I YE SHES BYA BA YIN GYI, DE DNGOS GRUB
TU MI LTA ZHING MCHOG TU MI GZUNG NGO, ,BYIS PA YUN RING RGAN
SOGS KYIS, ,'BAD PA YIS NI THOB MI 'GYUR, ,ZHES BYA BA LA LHAN
CIG SKYES PA DE NYID LAS GZHAN PA SPROD PA LAS BYUNG BA, KHAMS
THAMS CAD

ZAD PAR BYED PA, MCHOG GI DNGOS GRUB KYI DON DU BSKAL PA DPAG TU
MED PA'I YUN DU BYIS PA DANG RGAN PO KHA CIG GIS BSGRUBS KYANG
'GRUB PAR MI 'GYUR TE, 'BAD PAR BYAS KYANG 'GRUB PAR MI 'GYUR
ZHES PA'I DON TO, ,RGYU DANG BCAS PA'I SKAD CIG MA, ,ZHES BRTAG

@20A *, ,PA'I RNAL 'BYOR THAMS CAD KYI RGYU LA RAG LUS PAS SKAD
CIG PA STE, MI BRTEN ZHES BYA'O, ,'KHRUL DANG RNAM PAR 'KHRUL
'DRA BA, ,KHA CIG LONGS SPYOD RDZOGS PA'I GZHUNG, ,ZHES BYA BA
'DI NI THEG PA CHEN PO LA KHA CIG CHOS THAMS CAD SGYU MA

DANG RMI LAM DANG MIG YOR ZHES ZER YANG RMI LAM DANG MIG YOR NYID
KYANG JI LTA BA BZHIN RTOGS PA MED NA, CHOS THAMS CAD SEMS TZAM
MO ZHES SEMS NYID GZUNG BA DANG 'DZIN PAS KUN NAS STONG PA NYID
CES TSIG TU BRJOD LA KUN DU RTOGS PA NI MED DO, ,KHA CIG

CHOS THAMS CAD SEMS TZAM STE, GZUNG BA DANG 'DZIN PAS STONG PA'I
SEMS STON KA'I NYI MA PHYED PA'I NAM MKHA' DRI MA MED PA LTA BU
KHO NA BSGRUB PAR BYA BAR 'DOD DE, DE LTAR BRJOD PA'I RIM PA DE
NI, LHAN CIG SKYES PAR DE MI BRJOD, ,CES BYA STE RNAM PAR SHES

BA'I CHOS NYID 'DAS, ,YE SHES GNYIS MED TSUL 'CHANG BA, ,ZHES
GSUNGS PA'I PHYIR RO, ,LTE BA'I DBUS SU 'KHOR LO MCHOG ,DE DBUS
GZI BRJID GZUGS CAN NI, ,SGRUB PA PO YIS RTAG BSGOMS PA, ,ZHES
BYA BA NI, BYIS PA DAG SPRUL PA'I 'KHOR LO ZHES BYA

BAR NYI MA DANG ZLA BA KUN DU KHA SBYAR BA'I DBUS SU A'A LI DANG
K'A LIS KUN NAS BSKOR BA'I DBUS SU ME'I GZUGS CAN GYI SHES RAB
BSAMS PA LAS, DKAR PO 'DZAG PA LAS SHES RAB TU 'DOD DE, DE YANG
RTOG PAS BRTAG PA'I PHYIR, ,LHAN CIG SKYES PA DER MI BRJOD, ,

CES BYA'O, ,SPYI BOR GNAS PA'I 'KHOR LO CHE, ,ZHES BYA BA'I BDE
BA CHEN PO'I 'KHOR LO'O, ,DE LA REG DANG BDE BA 'BAB, ,CES BYA BA
NI BDE BA CHEN PO'I 'KHOR LO LA GNAS PA'I BYANG CHUB SEMS KYIS
GANG BA'I RTZA HAm THUR DU BLTAS PA LTA BU TZAndA LI'I MING CAN
GYI MES

REG PA NA BDE BA 'BYUNG STE, DE YANG, BYA BA'I RAB TU SBYOR BAS
THOB, ,CES BYA BA SMOS TE, KHA MIG LA SOGS PA KARnA BCING PA'I
SBYOR BAS RLUNG DANG ME SBAR LA DES 'DZAG PAR BYED CES BYA, DE
YANG 'JIG RTEN PA'I SPYOD PA NYID YIN PAS, LHAN CIG SKYES PA DER
MI

@20B BRJOD; ,CES BYA STA, BRJOD BRAL LHAN CIG SKYES PA YIN, ,ZHES
GSUNGS PA'I PHYIR RO, ,SROG GI RLUNG NI 'GOG PA YIS, ,SNA YI RTZE
MOR RAB GZHUG BYA, ,ZHES GSUNGS PA NI, RLUNG GI RGYUN RIM GYIS
BGRANG BA LA SOGS PA SNGON DU 'GRO BAS KUN RDZOB KYI SNA RTZER
RLUNG

GI GONG BU 'I TSUL DU 'JUG PAR BYED PAS, DE 'GOG PA YIS GANG THOB
PA, ,CES BYA BA DE LTAR RLUNG ZHUGS PA NA DUS CUNG ZAD TZAM GSAL
ZHING GNAS PA LA BYIS PA SHES RAB CHUNG BA CAN RNAMS DNGOS GRUB
TU 'DOD DE, DES NI PHYIS YANG SLAR ZHING 'BYUNG BA'I PHYIR, ,LHAN
CIG

SKYES PA DER MI BRJOD, ,CES SMOS PA STE, GANG YANG GNAS MIN LHAN
CIG SKYES, ,ZHES GSUNGS PA'I PHYIR RO, ,THUR SER RLUNG NI 'GOG PA
YIS, ,LUS NI RTAGS PAR BYAS PA YIS, ,YANG NAS YANG DU GOMS PAR
BYED, ,CES BYA BAS, DE LAS SROG GI RLUNG

DANG THUR SEL DANG, ,ME DANG MNYAM DU GNAS PA DANG, ,GYEN DU RGYU
DANG KHYAB BYED DANG, ,RGYU DANG RNAM PAR RGYU BA DANG, ,YANG DAG
RGYU DANG RAB RGYU DANG, ,NGES PAR RGYU BA ZHES BYA STE, ,RLUNG
NI RNAM PA BCU RU 'DOD, ,CES GSUNGS LA, DE YANG THUR DU SEL BA
ZHES BYA BA'I RLUNG NI

'DOMS NA GNAS LA DE NI BCOM LDAN 'DAS RIN CHEN 'BYUNG LDAN GYI
NGO BO YIN TE, GANG YANG RLUNG DE'I RGYU BA DRAG SHUL GYI SBYOR
BAS 'GEGS PAR BYED CING LUS SDUG BSNGAL BAR BYED PA, YANG NAS
YANG DU GOMS PAR BYED DE, DE YANG DUS MA YIN PAR TSE'I DUS BYED
PAR

'GYUR BAS, LHAN CIG SKYES PA DER MI BRJOD, ,CES SMOS TE, THOG MAR
DGE BA MA YIN PA'I PHYIR RO, ,MNYAM GNAS CHED BRJOD BRGYAD RNAMS
KYIS, ,GANG ZHIG RLUNG NI 'GOG PA RU, ,'BAD PA YIS NI GANG BYED
PA, ,ZHES BYA BA NI YANG, SROG DANG THUR SEL GYEN

RGYU DANG, ,KHYAB BYED MNYAM GNAS ZHES BSHAD DANG, ,KLU DANG RU
SBAL RTZANGS PA DANG, ,LHA SBYIN DANG NI GZHU LAS RGYAL, ,ZHES PA
RNAMS TE, RLUNG BCU PO RNAMS 'BAD PAS 'GOG PAR BYED KYANG MTSAN
MA LA GNAS PA YIN PA'I PHYIR, LHAN CIG SKYES PA DER MI BRJOD,

@21A *, ,CES SMOS PA YIN NO, ,SA LA SOGS PA GZUNG BA YIS, ,ZHES
BYA BA NI, SNA SGO G-YAS NAS SA LA SOGS PA DBYUG TSOD LNGAR RGYU
LA, DE LNGA LAS KYANG SA LA SOGS PA GANG YANG RUNG BA'I DBYUG
TSOD GCIG 'GAGS PA TZAM GYIS, SGRUB PO GANG ZHIG THAMS CAD

'DOD, ,CES BYA BA STE, BZUNG BAS SPYOD PA GROL BA'I 'BRAS BUR
'DOD, ,DE BAS SHIN DU 'BAD PAR SGRUB BYED PA, ,ZHES BYA BA SPYOD
PA DANG GROL BAR 'DOD PAS 'BAD PAS SGRUB PAR BYED DO, ,DE YANG
'JIG RTEN PA'I SPYOD PA YIN PAS, LHAN CIG SKYES PA DER NI

BRJOD, ,CES BYA BA YIN NO, ,PHRA MO'I THIG LE RNAL 'BYOR NI,
,ZHES BYA BA NI, BYANG CHUB KYI SEMS BAB PAR BYA BA'I CHED DU YAR
'GRO BA SKYON GYI RANG BZHIN DANG, MAR 'ONG BA YON TAN GYI RANG
BZHIN DAG PHRA BA'I PHRA BAR LTA BA DANG, GZHAN YANG SNYING GA LA
SOGS PAR

PADMA'I 'DAB MA KHA DOG LNGA DANG LDAN PA'I THIG LE LA DMIGS PA,
KHA CIG SGRUB PAR BYED CES PA STE, DE DANG 'DRA BA'I TING NGE
'DZIN LA GNAS PAS LHAN CIG SKYES PA MTHONG BA MED DE, DE CI'I
PHYIR ZHE NA, BSAM GTAN BSAM BYAR GANG YOD PA, ,ZHES BYA BA, GANG
DU SGOM

PA PO DANG BSGOM PAR BYA BA'I 'BREL BA'I DRA BA MA CHAD PA DE
SRID DU MTSAN MA LA GNAS PA STE, LHAN CIG SKYES PA NI MTSAN MA'I
KHAMS LA MI GNAS PA'I PHYIR, LHAN CIG SKYES PA DER MI BRJOD, ,CES
BYA BA SMOS SO, ,BHA GA NANG GNAS THIG LE NI, ,ZHES BYA BA NI, AA

BA DH'U T'I ZHES BYA BA'I RTZA'I RTZE MOR BYANG CHUB KYI SEMS KYI
THIG LE RGYA SHUG GI TSIG GU TZAM BSAMS PAS LUS SIM PA LA SOGS PA
DANG, KHA CIG SGRUB POS SGRUB BYED DE, ,DE NI RTOG BCAS GO 'PHANG
STE, ,ZHES BYA BA DE YANG, RTOG PA'I GNAS LA BRTEN CING GNAS PA
YIN

PAS; LHAN CIG SKYES PA DER MI BRJOD, ,CES SMOS PA YIN NO, ,SNYING
GA'I DBUS SU BSAM GTAN NI, ,YID 'DOD RNAMS KYIS GOMS PAR BYED,
,CES BYA BA LA, 'DI NI SGRUB PA PO KHA CIG BDAG GI SNYING GAR
'BYUNG BA BZHI'I RANG BZHIN PADMA DMAR PO 'DAB MA BZHI

@21B PA LA NYI MA DANG ZLA BA'I BAR DU CHUD PA'I THIG LE KHA
SBYAR LA PADMA'I RTZA BA'I SKUD PA 'DRA BA RI MO SGRA ZHES BYA
BAR GRAGS PA PHYED DANG BDUN BSKOR DU BSDAMS TE, RTZE MO STENG DU
PHYUNG NAS, DE NAS ZLA BA'I BU GAR ZHUGS TE RJES SU 'GRO BA DANG
'ONG BAR GYUR PAS BRJOD CING SPRO BAR BYA BA

DANG; SROG DANG RTZOL BA BSDAMS TE SNGAGS SLAR BSDU BA DANG, YI
GE GSUM GYI SGRAS GZHUG CING DBYUNG BAR BYA BA NI, STENG DU 'GRO
BA'I RLUNG YI GE GSUM DANG LDAN PA'I SGRAS DBYUNG ZHING GZHUG PAR
BYA BA'I GZHI LA YANG BCUG LA, GNAS PAR BYA BA'I GZHI LA YANG
RLUNG PHRA

MO'I THIG LE DKAR PO'I DBUS SU 'JUG PA'I DE NYID DAL ZHING DAL
BAS GZHAN DU MI GTONG ZHING, AOm A'A: H'Um ZHES RTAG PAR ZLOS PAR
BYED DO, ,DE LTAR NA DE DAG KYANG, DE NI RTOG BCAS GO 'PHANG STE,
,ZHES BYA BA SMOS TE, GANG LA RTOG BA DANG BRTAG PAR BYA BA'I
GZHI DANG

LDAN PA'I PHYIR, LHAN CIG SKYES PA DER MI BRJOD, ,CES SMOS PA YIN
NO, ,LUG DANG SER SKYA DAG DANG NI, ,ZHES BYA BA NI G-YAS PA
G-YON PA'O, ,DE DBUS LA GNAS YID BZANG MA, ,ZHES BYA BA NI, AA BA
DH'U T'I STE G-YAS G-YON GNYIS KYI DBUS NA GNAS PA ME'I RI MO

CAN GYI RTZA'O, ,DE 'GOG PA YIS GANG THOB PA, ,ZHES PA NI DE GSUM
NA RGYU BA'I KHAMS RNAMS 'GAGS PA LAS BYUNG BA'I BDE BA TZAM LA
MCHOG GI GNAS SU BLTA STE, GANG BDE BA DE NI RTOG PAS MTSAMS
SBYAR BA YIN PAS, LHAN CIG SKYES PA DER MI BRJOD, ,CES PA YIN

NO; ,DGA' DANG KHRO BA'I DBANG GI SEMS, ,RTZE GCIG CES SU MTSAN
PAR NI, ,ZHES BYA BA NI, BYIS PA'I RNAL 'BYOR PA LA LA DAG 'DI
SKAD CES, KYE RIGS KYI BU DAG SHES PAR GYIS SHIG GANG DU CHAGS
PA'I SEMS SKYES PA DER NI 'DOD CHAGS RDO RJE SHES PAR BYAS LA,

GZHAN YANG GANG DU ZHE SDANG RDO RJE ZHES BYA BAR SEMS RTZE GCIG
PAR GNAS PAR BYA'O, ,ZHES BRJOD CING DE LTA BU'I SEMS KYI GNAS
SKABS LA, BYIS PA RNAMS KYIS LHAN CIG SKYES PA'I YE SHES SU RTOG
PAR BYED DE, DE RNAMS KYIS LHAN CIG SKYES PA'I RANG BZHIN LOG PAR

@22A *, ,RTOG PAR BYED PA DE BAS NA, LHAN CIG SKYES PA DER MI
BRJOD, ,CES PA YIN NO, ,KUN DU GNAS SU 'KHYIL PA LA, ,ZHES BYA BA
NI, GNAS GANG NA GANG ZHIG GI RTZA DANG PHRAD NA, G-YA' ZHING BDE
BAR GYUR PA'O, ,RLUNG 'GOG PA YIS ZHES PA

NI; ;RTZA BA DE DAG PHRAD PA'I SBYOR BA STE RLUNG 'GOG PAR BYED
PA'O, ,'BAR BA ZHES PA NI SBYOR BA DE DAG MA LUS PAS KYANG ME'I
TSUL CAN GYI DROD SKYED PAR BYED LA, DROD KYI DBANG GIS LUS CAN
RNAMS KYI KHU BA 'BYUNG BAR BYED DO, ,GZHAN YANG DE'I SBYOR BA NI
'DI LTA STE, ZUM

PA'AM NI RGYAS PA STE, ,ZHES BYA BA NI GSER GLING ZHES BYA BA'I
GNAS KYI SGO 'BYED PA DANG, BCAD PA'I SBYOR BAS KYANG RTZA GANG
ZHIG PHRAD PAR BYED DE, GANG YANG SBYOR BA DE DAG THAMS CAD NI
'JIG RTEN PA'I SPYOD PA NYID YIN PAS, LHAN CIG SKYES PA DER MI
BRJOD, ,CES BYA

BA SMOS SO, ,'DAR DANG BRGYAL DANG DE BZHIN NYID, ,CES BYA BA NI
YI DAGS LA SOGS PA 'BEBS PAR BYED PA'I SBYOR BAS, KHA CIG 'DAR
ZHING SPRUG PAR BYED PA DANG, KHA CIG BRGYAL BAR 'GYUR BA DANG,
KHA CIG BDAG LA NI RNAL 'BYOR MA RNAMS DANG MKHA' 'GRO MA'I TSOGS

RNAMS KYIS BYIN GYIS BRLABS SHING, CHOS KYANG 'CHAD LA 'GRO BA
GZHAN GYIS RTOGS PAR MA GYUR PA'I ZAB MO'I TING NGE 'DZIN YANG
STON TO ZHES BRJOD PA DANG, KHA CIG RDO RJE'I GLU LHA'I SKAD LTAR
'GRO BA'I YID 'PHROG PA LEN CING, RDO RJE'I GLU DE NYID DON DANG
LDAN PAR 'KHOR GYI TSOGS

LA STON PA DANG, 'BYED DANG 'DZUMS PA LA SOGS DANG, ,ZHES BYA BA
NI, KHO BO NI MIG 'DZUMS PAS LHA LA SOGS PA'I TSOGS MTHONG NGO
ZHES ZER BA DANG, KHA CIG NAM MKHA' LTA BAR BYED CING, KHO BOS
TSANGS PA DANG, SRED MED KYI BU LA SOGS PA MTHONG NGO ZHES ZER

BA DANG, KHA CIG LUS LA SOGS PA LAS 'BAR BAR STON PA DANG, KHA
CIG LAS SGRA SKAD DRAG POS SROG CHAGS RNAMS SKAG PAR BYED PA
'BYUNG BA DANG, KHA CIG RANG GI LUS MI BZAD PA CHEN PO STE, MI
SDUG PA'I CHA BYAD DU STON PA DAG YOD DE, GANG DE DAG THAMS CAD

@22B NI SHA ZA DANG GRONG GI LHA MO LA SOGS PAS BYIN GYIS BRLABS
PA YIN PAS SANGS RGYAS RNAMS KYI LHAN CIG SKYES PAR MI 'GYUR TE,
DE BAS, LHAN CIG SKYES PA DER MI BRJOD, ,CES BYA BA SMOS SO, ,BUM
PA BZHIN DU KHONG STONG DU, ,ZHES BYA BA NI SKYES BU LA LA NI
BDAG GI

LUS BUM PA LTAR NANG STONG LA PHYI'I SHA'I DRA BAS G-YOGS PA LTAR
LTA BA DANG, LA LAS BDE BA CHEN PO'I RANG BZHIN GYIS LUS SUN 'DON
TE 'DI SKAD CES, GSOD LDAN NGAL SKYEN PHOL MIG LDAN, ,RGYUN LAM
DGU NAS RTAG TU NI, ,MI GTZANG RAB TU 'DZAG PAR BYED, ,

GAL TE BDAG GIS KHYOD MTHONG NA, ,DBYAR DUS PHYI SAS BSLAD PA
BZHIN, ,THAG RING RNAM PAR 'DOR BAR BGYID, ,CES BRJOD CING MI
GTZANG BA'I RANG BZHIN DU RTOGS TE, GANG YANG DES NI GSANG SNGAGS
KYI THEG PA'I RIM PA SPANGS PA YIN NO, ,YANG NA STONG PAR SMRA
BA'I BLO,,

ZHES BYA BA NI RGYU DANG 'BRAS BU LA SKUR PA 'DEBS PA'AM, NYAMS
SU MYONG BA'I DNGOS PO LA SOGS PA 'DI DAG 'GOG PA STE, DE NI CHAD
PAR SMRA BA YIN PAS, LHAN CIG SKYES PA DER MI BRJOD, ,CES SMOS
SO, ,DNGOS PO GANG ZHIG DE DAG KUN, ,CES BYA BA NI GONG DU

BRJOD PA'I RTOG PA'I RNAL 'BYOR RNAMS SO, ,RTOG PA'I YE SHES LAS
SKYES BRJOD, ,CES BYA BA NI RTOG PA'I RANG BZHIN YIN ZHES BYA
BA'I DON TO, ,BSGOM PA'I STOBS KYI SEMS KYIS NI, ,DE YIS THAMS
CAD RDZOGS PAR 'GYUR, ,ZHES BYA BA GANG ZHIG RTOG PA'I

RNAL 'BYOR PA DE THAMS CAD JI LTAR RTAG PAR MTHONG BAR 'GYUR TE
JI SKAD DU, SA BON GANG DANG GANG LAS NI, ,'BRAS BU DE DANG DE
'DRA 'BYUNG, ,ZHES PA DANG GZHAN YANG, 'DOD DANG MYA NGAN BLO
DANG MTSUNGS, ,ZHES BYA BA LA SOGS PA RGYA CHER BRJOD LA, KUN
RDZAB

KYI DNGOS PO THAMS CAD DE DANG DE'I RNAM PAR MI SLU ZHES BYA BA'I
DON TO, ,THUB PAS SNGON DU GANG GSUNGS PA, ,ZHES PA NAS, SPYI
BLUGS DPUNG MGOR THOGS PA STE, ,ZHES BYA BA YAN CHAD NI RTOGS PAR
SLA STE GRAGS PA NYID YIN PAS 'DIR GZHUNG MANG BA'I 'JIGS PAS MA

@23A *, ,BKROL LO, ,DE LTAR SNA TSOGS RNAM PA NI, ,BSGOMS PA'I
STOBS KYIS MTHONG BAR 'GYUR, ,ZHES BYA BA NI, RTOG PA'I RNAL
'BYOR PA GANG DAG GOMS PAS DE DAG MNGON DU GYUR PA'I DPE RGYAS
PAR BSTAN PA YIN NO, ,'DIR NI BDEN MIN MTHONG

BAS NA; ,ZHES BYA BA NI SANGS RGYAS THAMS CAD KYI YUL LA 'JUG PA
RNAM PA'I LAM ZHES BYA BA MTHONG BA MED LA, BDEN PA MA YIN PAR
BRTAGS PA'I YUL RNAMS MTHONG BAS, LHAN CIG SKYES PA MTHONG BA
MED, ,CES PA'I DON DE YIN NO, ,DE BZHIN DU YANG ZHES PA NI

GZHAN YANG ZHES BYA BA'I DON TO, ,DON GZHAN YANG 'DI LTA STE ZHES
BYA BA'I DON, GANG ZHIG MTHONG BA DE BDEN MIN, ,ZHES PA BDAG LAS
GZHAN PA'I DNGOS PO GANG ZHIG PHYVA'AM DBANG PHYUG GAM BYED PA PO
LA SOGS PAR LTA BA DANG RTOG PA RNAMS NI BDEN PA MA YIN TE, BDAG
LAS

GZHAN PA'I DNGOS PO YOD PA MA YIN NO, ,GANG MA MTHONG BA DE BDEN
TE, ,ZHES BYA BA'I DON TO, ,GANG ZHIG MTHONG BA MED PA'I TSUL DU
GANG MTHONG PA MTHONG BA ZHES SU THA SNYAD GDAGS SO, ,DE LAS
GZHAN DU DNGOS POR RTOG PA STE BDAG DANG BDAG GI ZHES BYA BA LA
SOGS PAR

GANG RTOG NA, DE NI DE KHO NA LTA BA'I SKABS LA DMUS LONG CHEN PO
ZHES STON TO, ,CI'I PHYIR NA, RAB RIB LA SOGS GNOD PA BZHIN,
,ZHES BYA BA SMOS TE DPER NA MIG SER LA SOGS MIG LA GNOD PA'I NAD
KYIS SKYES BU 'GA' ZHIG BZUNG NA, DNGOS PO THAMS CAD SER POR

MTHONG BA'AM, NAM MKHA' LA SKRA SHAD 'DZINGS PA LA SOGS PAR
MTHONG BA LTAR, DNGOS POR RTOG PA RNAMS KYANG DE LTAR BLTA BAR
BYA'O, ,SKYE 'GRO THAMS CAD BDEN PA'I TSUL, ,ZHES BYA BA NI LHAN
CIG SKYES PA'I TSUL DANG RANG BZHIN DU GNAS PA'I DON TO, ,GZUNG
DANG 'DZIN

PA SPANGS PA NYID, ,LHAN CIG SKYES BYA'I GO 'PHANG GNAS, ,GANG
GIS MTHONG BA DE YIS MTHONG, ,ZHES BYA BA NI 'DI LTAR GNAS PA 'DI
DAG GZOD MA NAS RANG BZHIN GYIS RNAM PAR DAG PA, SKYE BA DANG
GNAS PA DANG 'JIG PAS DBEN PAR SKYES BU GANG GIS MTHONG BA'AM,
RIG

@23B PA DES LHAN CIG SKYES PA MTHONG BA'O ZHES BYA BA'I DON TO,
,DNGOS DANG DNGOS MED GO 'PHANG GNAS, ,ZHES BYA BA 'DI NI DNGOS
PO STE DOR BA YIN LA, 'DI NI DNGOS PO MED PA STE, BLANG BAR BYA'O
ZHES BYA BA'I 'DU SHES THAMS CAD DANG BRAL BA'I GNAS LA GNAS PA'O
ZHES BYA BA'I

DON TO, ,GZHAN YANG, RTOG DANG BRTAGS PA MIN LAS GROL, ,ZHES BYA
STE MI RTAG PA'I DBYINGS CHEN PO LA GNAS PA'I PHYIR RO, ,LHAN CIG
SKYES PA'I RANG BZHIN NI DNGOS PO KUN LA RANG BZHIN DU YOD DE,
'ON KYANG RDO BA DANG SHING DAG LA ME GNAS KYANG MA GTZUBS NA
MNGON

DU MI 'GYUR BA LTAR LHAN CIG SKYES PA YANG GSAL BA MA BYAS ZHES
BYA BA DE LTAR GNAS KYANG, SKYE BO KUN GYIS MTHONG BA'I SKAL BA
LAS 'DAS ZHES BYA BA'I DON TO, ,DE LTAR BRJOD PA'I RIM PAS LHAN
CIG SKYES KYANG, RDO DANG SHING DAG GTZUBS PA LA LTOS NAS GDOD ME
'BYUNG

BA LTAR, BLA MA RJE BTZUN GYI ZHAL LAS RTOGS PAR BYA ZHES BYA
STE, LHAN CIG SKYES PAR SNGON DU BRJOD, ,CES BYA BA LA LHAN CIG
SKYES PA'I RANG BZHIN SNGON DU BSTAN PA RNAMS RJE BTZUN GYI ZHAL
SNGA NAS RTOGS PAR BYA BA'I DON TO, ,BYIS PA'I BRJOD PA DAG DANG
BRAL, ,BRJOD

BYA BRJOD BYED SPANGS PA NYID, ,LHAN CIG SKYES PA DE LTA BUR,
,BLA MA MCHOG GIS SNGON DU GSUNGS, ,ZHES BYA BA NI, BLA MA RNAMS
KYIS CI ZHIG STON ZHE NA, BYIS PA RNAMS KYIS KUN NAS RTOGS PA'I
RANG GI NGO BO DANG BRAL BA, BRJOD BYA DANG RJOD BYED KYI KUN DU
STONG PA KHO NA BSTAN

PAR BYA BA YIN LA, SNGON RABS KYI BLA MA RJE BTZUN RNAMS KYIS
KYANG DE KHO NA DANG DU BZHES PA YIN NO ZHES BYA BA'O, ,DE LA
SLOB MA RNAMS KYIS KYANG JI LTA BA'I TSUL BSLAB PAR BYA ZHES BYA
BA'I DON TO, ,DE YANG JI SKAD DU, BTZAL BAS RNYED PA MA YIN LA,
,MA BTZAL PAS KYANG

RNYED MI 'GYUR, ,CHU ZLA BZHIN DU RTOGS DKA' BA, ,DE 'DI LHAN CIG
SKYES PAR BRJOD, ,CES GSUNGS PA'I TSUL DU BSLAB PAR BYA'O, ,DPAL
LDAN ROL PA'I LHA MO'I DRIN GYIS NI, ,DE BZHIN DPAL LDAN BLA MA
DAG DANG NI, ,ZHES BYA BA NI GONG DU BSTAN PA'I BLA MA

@24A *, ,GCIG NAS GCIG TU BRGYUD DE RTOGS PAR BYAS ZHES BYA BA
YIN LA, SA BDAG DBANG PO BLO'I BDAG PO DPAL BDE BA CHEN PO'I RDO
RJE ZHES BYA BAS KYANG SRING MO RNAL 'BYOR GYI DBANG PHYUG MA
DPAL MO YONGS SU MNYES PA LAS LHAN CIG SKYES PA RIN PO CHE'I MAN
NGAG

ZHAL NAS 'PHROS PA TZAM GYIS LHAN GCIG GIS NI BDE BA CHEN PO
MKHYEN ZHES BYA BA, RJE BTZUN MAS GSUNGS PA TZAM GYIS RTOGS
SHING, KHONG DU CHUD PA ZHES BYA BA'I DON TO, ,THE TSOM MED CING
RTOG PA MED, ,RANG RANG NGO BO STON PA PO, ,BDAG GIS YANG DAG
NYAMS SU MYONG

ZHES PA NI DBANG PO'I BLO BDAG GIS LHAN CIG SKYES PA'I RANG BZHIN
DNGOS PO THAMS CAD KYI NGO BO STON PAR BYED PA NYAMS SU MYONG BA
NI, DPER NA, MUN PA LA NI SGRON MA BZHIN, ,ZHES BYA BA STE MUN
RUM SMAG TU GYUR PA LA ZAS KYI BYA BA BYED BDE BA MA YIN PA LA
SGRON

MAS GSAL BAR BYAS PAS BDE ZHING TSIM PA LTAR, BDAG KYANG BDE BA
CHEN PO'I RANG BZHIN GYIS TSIM ZHES BYA'O, ,ZA BA'AM NI 'KHRIG NA
YANG, ,GNAS SKABS KUN LA THAMS CAD DU, ,GSANG BA MED CING 'JIGS
PA SPANGS, ,ZHES BYA BA NI TING NGE 'DZIN

CHEN PO 'DI LA GNAS PA RNAMS NI BZA' BA DANG 'KHRIG PA DANG,
BTZUN MO'I 'KHOR GYI NANG DANG RGYAL PO'I PHO BRANG 'KHOR NA 'DUG
KYANG KUN NAS 'CHING BA MED DE, GZHAN YANG TING NGE 'DZIN 'DI LA
GNAS PA'I RNAL 'BYOR PA LA NI RGYAL PO DANG CHOM PO LA SOGS PAS
BRTZE

BA'I 'JIGS PA LAS BSRUNG BA DANG, GSANG BA DANG, SBA BA MI DGOS
TE, BDAG NYID KUN GYI MNGA' BDAG CHEN PO YIN PA'I PHYIR RO, ,YE
SHES CHEN PO RANG GIS RIG ,CES BYA BA NI, RANG LA YOD PA'I YE
SHES CHEN PO RANG GIS RIG STE, SANGS RGYAS THAMS CAD KYI YE

SHES RGYA MTSO YANG YIN ZHES BYA BA'I DON TO, ,GANG ZHIG 'DI LA
RJES DRAN PAR, ,YANG DANG YANG DU DRAN BYED PA, ,DE NI DNGOS GRUB
RGYAS 'GYUR TE, ,SRID PA'I MTSO LAS SANGS RGYAS BZHIN, ,ZHES BYA
BA NI, LHAN CIG SKYES PA'I GNAS 'DI LA DRAN CING MOS PA BYED

@24B PAS KYANG, MCHOG GI GO 'PHANG THOB PAR 'GYUR NA TSUL BZHIN
YID LA BYED PA RNAMS LTA SMOS KYANG CI DGOS ZHES BYA'O, ,BDAG
NYID KYIS NI DRAN DON DU, ,BDAG GI 'DI NI BRJOD PA YIN, ,ZHES BYA
BA NI LHAN CIG SKYES PA'I DE KHO NA NYID 'DI GZHAN LA BSTAN KYANG

RTOGS PA'I SKAL BA MED DE DE BAS NA BDAG NYID DBANG PO'I BLOS
SLAR ZHING DRAN PA'I DON DU BRTZAMS LA, GZHAN DAG SKAL PA DANG
LDAN PA RNAMS KYANG BKAG PA NI MED DO ZHES BYA BA'I DON TO, ,GANG
ZHIG SNYING RJES BCINGS PA YI, ,ZHES BYA BA NI BLA MA RJE BTZUN
GONG NA

BZHUGS PA RNAMS KYIS GZHUNG GI SKYON GYI DRI MA BCOM PA DANG BSAL
BAR GSOL ZHES BYA BA'I DON TO, ,BDAG LA GZOD MDZOD SEMS DPA' CHE,
,ZHES BYA BA NI GAL TE GZHUNG GI DON LA 'KHRUL PA NA YANG DAM
TSIG DAM PAS BDAG LA MI GUS PAR MI MDZAD PA'I RIGS

ZHES BYA BA'I DON TO, ,GANG ZHIG CUNG ZAD 'DI BRJOD PAS, ,ZHES
BYA BA NI LHAN CIG SKYES PA'I GZHUNG GI TSOGS ZUR CUNG ZAD BRJOD
PAS ZHES BYA'O, ,DE YIS BSOD NAMS GANG GYUR PA, ,ZHES BYA BA NI
LHAN CIG SKYES PA'I GZHUNG BRTZAMS PA'I BSOD NAMS ZHES

SBYAR RO, ,BSOD NAMS DES ZHES BYA BA NI, ,DE LAS BYUNG BAS ZHES
BYA'O, ,SEMS CAN RNAMS ZHES BYA BA NI, ,NAM MKHA'I MTHAS KHYAB
PA'I SEMS CAN RNAMS SO, ,LHAN CIG SKYES GRUB THOB PAR SHOG ,CES
BYA BA NI BSOD NAMS DE'I SHUGS KYIS NI, NAM

MKHA'I MTHA' JI TZAM DU KHYAB PA DE TZAM DU 'GYUR BA MED PA'I
LHAN CIG SKYES PA PHYIN CI MA LOG PA NAM MKHA' MDZOD KYI GTER
ZHES BYA BA THOB PAR SHOG CIG CES BYA BA'I DON TO, ,LHAN CIG
SKYES PA GRUB PA YI, ,GZHUNG 'GREL BRTZAMS PA'I DGE TSOGS KYIS,
,SKYE BO DPAL

MO BDAG BZHIN DU, ,LHAN CIG SKYES LA GNAS PAR SHOG ,DPAL AU RGYAN
GYI YUL DU SKU 'KHRUNGS PA'I RGYAL PO AINDRA BUDDHI, ZHES BYA BAS
MDZAD PA'I LHAN CIG SKYES PA GRUB PA'I GZHUNG 'GREL LHA LCAM RJE
BTZUN MA DPAL MOS MDZAD PA RDZOGS SO,, ,,RGYA GAR GYI

@25A *, ,MKHAN PO CHEN PO MA N'A BI HA RA LA DANG, BOD KYI LO
TZ'A BA DGE SLONG PRADZNY'A K'I RTIS LEGS PAR MNYAN NAS BSGYUR
BA'O,, 