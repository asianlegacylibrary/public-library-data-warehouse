@25A #, ,RGYA GAR SKAD DU, SHR'I TATTVA SIDDHI, BOD SKAD DU,
DPAL DE KHO NA NYID GRUB PA, DPAL RDO RJE SEMS DPA'

LA PHYAG 'TSAL LO, ,SANGS RGYAS BYANG CHUB RDO RJE NI, ,TSE 'DIS
'GRUB KYI GZHAN DU MIN, ,LUS DANG NGAG YID LEGS GNAS PAS, ,MED
PAR 'GRUB PAR MI 'GYUR RO, ,'DOD PA'I LONGS SPYOD RGYUN MI 'CHAD,
,MED NA DE YANG 'GRUB MI 'GYUR, ,DE YANG JI LTAR 'DOD

PA BSTEN, ,GNYIS MED YE SHES DAG PA LAS, ,DE LTAR MIN NA LOG PAR
LTUNG, ,DE NAS SDUG BSNGAL BRGYUD PAR 'BYUNG, ,DE PHYIR SNGAGS
KYIS BYIN BRLABS PA'I, ,MKHAS PAS DAG PAR SNGON 'GRO SPYAD, ,JI
LTAR CHU YI THIGS PA NI, ,RGYA MTSOR BABS NAS

LAN TSVAR 'GYUR, ,LAN TSVA 'O MA'I MTSOR ZHUGS NAS, ,DE NYID SLAR
YANG BDUD RTZIR 'GYUR, ,JI LTAR DUG SBRUL DE NYID SHES, ,NUS PA
'PHROG PAR BYED NUS MED, ,DE NYID RGYUD GZHAN DAG LA NI, ,LNGA
PO'I GNAS SKABS LAS MI 'DA', ,GZHAN YANG 'DOD PA ZIL

NON NA, ,'DOD PA NYID NI SMAN YIN NO, ,JI LTAR DUG GIS GDUNGS PA
LA, ,DUG NYID SMAN DU CHE BA YIN, ,JI LTAR ME YIS TSIG LA ME,
,TSER MAS ZUG LA TSER MA NYID, ,DE BZHIN NYON MONGS KYIS NYEN
NA, ,NYON MONGS NYID NI BDUD RTZER CHE, ,DPER NA DUG GI DE

NYID SHES, ,DUG ZOS KYANG NI GNOD MI 'GYUR, ,DE BZHIN YUL GYI DE
NYID SHES, ,'DOD PA SPYOD PAS GNOD PA MED, ,JI LTAR 'DAM GYI
PADMA NI, ,'DAM LA GNAS KYANG DES MI GOS, DE NYID RIG PAS RTAG TU
NI, ,'DOD PA ROL PAS SPYAD PAR BYA, ,DE PHYIR

KUN NAS DOGS MED PAR, ,KHYAD PAR DU NI LONGS SPYOD 'GYUR, ,'DOD
PA LNGA LA BRTEN BYAS NA, ,DNGOS GRUB MYUR DU NGES THOB 'GYUR,
,DKA' THUB BRTUL ZHUGS GDUNG BA YIS, ,KHAMS RNAMS SKAM PAR 'GYUR
BA YIN, ,SKAMS PAS SDUG BSNGAL 'GYUR BA

@25B STE; ;SDUG BSNGAL GYIS NI SEMS G-YENG 'GYUR, ,G-YENGS PAS
BYANG CHUB GZHAN DU 'GYUR, ,DE PHYIR DNGOS GRUB MCHOG GNYER NA,
,DKA' THUB BRTUL ZHUGS SPYAD MI BYA, ,JI LTAR BDE BAS DE BZHIN
GNOS, ,BDE BA SPANGS NA DNGOS GRUB MED, ,DE BAS YID 'ONG

GNAS SU NI, ,NYAMS DGA'I BU MO BCU GNYIS MA, ,YID 'ONG MIG GI
DKYUS RING MA, ,GZUGS DANG LANG TSOS RNAM PAR MDZES, ,BRTAN ZHING
MI G-YO DAM TSIG CAN, ,'DAM LAS SKYES PA'I DRI 'BAB MA, ,CHAGS PA
CHEN PO'I ROS ROL PA, ,MCHOG TU MKHAS SHING

SGEG PA DANG, ,NYAMS DANG LDAN PA'I RNAL 'BYOR PAS, ,RANG NYID
'KHOR LO'I DBUS SU GNAS, ,DAM TSIG CAN NI RGYUD DAG PA'I, ,NANG
DU NYIN MTSAN 'DU BAR BYA, ,SPU LDANG 'DAR ZHING CHER 'DAR LA,
,MDZUM DANG DGOD DANG RAB TU RGOD, ,MYOS PA DANG NI BCAS PA YI, ,

'BEBS PA RNAM PA BDUN DU BSHAD, ,RENGS DANG MYOS DANG 'GYUR BA
DANG, ,ROL DANG YUL DANG SHIN DU 'PHEL, ,RKANG PA 'DOR DANG LAG
PA BSGYUR, ,PHYAG RGYA MTSAN MA LTA STANGS DANG, ,SNGANGS DANG
RGOD DANG DRAG PO SOGS, ,KI LI KI LI PHRENG SGROGS BYED, ,ROL PA
DPA'

BA RNAM PAR NYED, ,SA BSKYOD CA CO'I BYE BRAG LDAN, ,BRGYAL BA
RAB ZHI DU BAS RTOGS, ,BYAMS SHING DGA' BA RGYA MTSO NI, ,BDE
BA'I RTAGS LAS SKYES PA'I 'OD, ,NGO BO NYID KYIS GSAL BA'I YID,
,GNYIS MED RNAM PAR GSAL BA YI, ,RDZU 'PHRUL MNGON SHES DAG

DANG LDAN, ,DE LTAR BDEN DON RAB ZHI BA'I, ,BYE BRAG BCU GNYIS
DAG GIS MDZES, ,AE YI CHA BYAD BZANG PO GANG, ,DBUS SU BAm GYIS
RNAM PAR BRGYAN, ,BDE BA KUN GYI GNAS YIN TE, ,SANGS RGYAS RIN
CHEN ZA MA TOG ,DER NI DGA' BA SKYE 'GYUR TE, ,SKAD CIG DBYE BAS
BYE

BA NI; ,DGA' BA'I GRANGS KYI RIM PA YIS, ,DE DAG SO SOR GSAL BAR
BYAS, ,STONG NYID GSUM GYI NYAMS SBYAR BAS, ,THAMS CAD STONG NYID
RAB TU GSAL, ,DE NYID GSAL BAS DAG PA NI, ,MCHOG GI GO 'PHANG DE
GSAL 'GYUR, ,DE PHYIR MI G-YO PHRA BA'I YID,,

@26A *, ,LDAN PA'I RNAL 'BYOR PAS MTSON BYA, ,JI SRID GSAL BAR MA
GYUR PA, ,DE SRID BSGOM PA LA 'JUG BYA, ,RAB TU GSAL BA THOB NAS
NI, ,RANG DGA'I GZUGS SU SKYE BAR 'GYUR, ,DER NI SKAD CIG MA BZHI
DANG, ,DE BZHIN DU NI DGA' BA BZHI,,

DE LA SNA TSOGS SKAD CIG DANG, ,RNAM PAR SMIN PA RNAM PAR NYED,
,MTSAN NYID MED PAR BRJOD PA YI, ,BYE BRAG MKHAS PAS SHES PAR
BYA, ,SNA TSOGS DU MA'I RNAM PA CAN, ,'KHYUD DANG 'O BYED LA SOGS
PA'O, ,RNAM SMIN DE LAS GYUR PA STE, ,BDAG GI BDE BA LA

SPYOD MDZES, ,RNAM NYED SPYOD PA'I BDAG NYID DE, ,BDAG GI BDE BA
LA SPYOD MDZES, ,DE DAG LAS GZHAN MTSAN NYID BRAL, ,DGA' BA DANG
PO MCHOG DGA' DANG, ,DGA' BRAL LA SOGS LHAN CIG SKYES, ,DGA' BA'I
BDE BA CUNG ZAD BDE, ,MCHOG TU DGA' BA DE BAS

LHAG ;DGA' BRAL CHAGS PA BRAL BA STE, ,LHAN CIG SKYES PA DE DAG
SPANG, ,BRGYAL DANG PHYI MO PHYED TZAM DANG, ,PHYI MO ZHES BYA
SKAD CIG GSUM, ,DAM PA'I BDE BA RNAM PAR ROL, ,DBYE BA LHAN CIG
SKYES PA SHES, ,BRGYAL BA KUN NAS YE SHES MED, ,CUNG ZAD SHES

PA PHYI MO'I PHYED, ,RNAM PA KUN GYI MCHOG LDAN PA'I, ,YE SHES
PHYI MO NYID DU 'GYUR, ,DE PHYIR DE NYID YE SHES NI, ,GNYIS MED
YE SHES RAB TU GSAL, ,DE LA CHAGS DANG CHAGS BRAL MED, ,GNYI GA
MA YIN STONG NYID MIN, ,KUN MIN THAMS CAD MIN PA MIN, ,YANG

NA THAMS CAD RNAM PAR THIM, ,JI LTAR CHAR GYI RGYUN SNA TSOGS,
,RO GZUGS DU MA GZHAN YIN KYANG, ,SNOD GCIG TU NI ZHUGS PA NA,
,ZHU NAS RO GCIG NYID DU 'GYUR, ,DE BZHIN YE SHES BDE CHEN PO,
,RNAM PAR NGO BO NYID KYIS GSAL, ,GNYIS MED RNAM PA'I RNAL 'BYOR

GYIS; ,CHOS KUN RNAM PAR BCOM PAS NA, ,YE SHES RGYUN 'BAB GTONG
BA'I BLO, ,MKHAS PAS DE LTA BU NYID MTSON, ,MI G-YO SGRIB BRAL
PHRA BA YI, ,THIG LE'I GZUGS CAN RTOG PA MED, ,THOG MTHA' MED
PA'I DE NYID NI, ,MA BYUNG MA BYAS MCHOG YIN NO, ,SKYE

@26B BO'I CHOS RNAMS THAMS CAD KUN, ,GZHI NI DE NYID NYID YIN NO,
,SANGS RGYAS BYANG CHUB SEMS DPA' DANG, ,RNAL 'BYOR PA YIS DE
NYID LA, ,MTHONG BA DE NYID MA MTHONG BAS, ,DE LA PHYI ROL CI
ZHIG BSAM, ,DE PHYIR 'KHRUL PA'I MCHOD PA SOGS, ,PHYI ROL PA

YIS CI BYAR YOD, ,THAMS CAD SPANGS NAS DE NYID BSGOM, ,THAMS CAD
'DI LAS 'GRUB PAR 'GYUR, ,A'A LI K'A LI MNYAM SBYOR LAS, ,GANG
TSE NOR BUR CHUD PA NA, ,MAN NGAG GIS NI RLUNG BZUNG STE, ,DE TSE
YE SHES MTHONG BAS 'GRUB, ,BSKAL PA MTHA'

YAS PAR DU NI, ,DER NI 'DOD PA YANG DAG GNAS, ,'OD GSAL BA YI
GNAS THOB NAS, ,SEMS CAN KUN GYI PHYAG BYAS PA'I, ,THA MAL SNANG
BA'I RNAL 'BYOR GYIS, ,BZHI PA'I DE NYID LA BRTEN BYA, ,SNGON DU
GOMS BYED RNAL 'BYOR PAS, ,DES NI MYUR DU 'GRUB

PAR 'GYUR, ,RGYU LA 'BRAS BUS RGYAS GDAB CING, ,'BRAS BU LA YANG
RGYUS RGYAS GDAB, ,RGYU 'BRAS GCIG TU RGYAS BTAB PAS, ,PHYAG RGYA
CHEN PO SKYE BAR 'GYUR, ,MTSAN MO SNANG BA'I CHA YIN TE, ,GSAL
BA'I NYI MA'I 'OD ZER SNANG BA 'GYED PA SNANG BA 'CHED PA

YIN; ,MTSAMS NI SNANG BA THOB PA RANG GI RANG BZHIN RNAMS KYIS
LAN GCIG MIN PAR 'GRO, ,MTSAN MIN NYIN PAR MIN PA MTSAN MIN GANG
ZHIG RANG BZHIN RNAMS DANG RNAM BRAL BA, ,DE NAS BYANG CHUB YIN
PAR BLA MA MCHOG BSHAD RNAL 'BYOR PA NYID YUL, ,JI LTAR PHYI ROL
DE

BZHIN NANG, ,JI LTAR NANG BZHIN PHYI ROL TE, ,GNYIS SU MED PA'I
RNAL 'BYOR 'DIS, ,SGRUB PA RU NI RIGS PA YIN, ,SLOB DPON CHEN PO
KE RA LI PAS MDZAD PA DE KHO NA NYID GRUB PA RDZOGS SO,,