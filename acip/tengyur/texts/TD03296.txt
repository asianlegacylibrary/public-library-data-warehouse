@39A #, ,RGYA GAR
SKAD DU, BADZRA B'A R'A H'I BA SHYA BI DHI:, BOD SKAD DU, RDO RJE
PHAG MO'I DBANG DU BYA BA'I CHO GA, RDO RJE PHAG MO LA PHYAG
'TSAL LO, ,SEMS CAN DBANG DU BYAS NAS 'PHAGS PA'I BDEN PA BZHI LA
'JUG PA RNAMS LA DBANG

DU BYA BA'I CHO GA BSHAD PAR BYA BA'O, ,DE NI SNGON BSHAD PA'I
RIM PAS BCOM LDAN 'DAS MA YONGS SU RDZOGS PAR BYA BA LAS, GZHAN
YANGS BON DANG PHYAG MTSAN DMAR PO YONGS SU GYUR PA LAS SKU MDOG
DMAR MOR RNAM PAR BSGOMS SHING LEGS PAR MCHOD DE, MI BSKYOD RDO
RJE ZHES

BYA BA LA SOGS PA'I TSIGS SU BCAD PAS BSTOD PA YANG BYAS LA, DE
KHO NA NYID GSUM LAS NGES PAR GRUB PA'I THOD PA KHA SBUB PA GSUM
GYI STENG DU YI GE A'A DMAR PO LAS BYUNG BA'I PADMA'I SNOD KYI
STENG DU DAM TSIG BCU DANG, DBYANGS BCU DRUG DANG, KA LA SOGS
PA'I GSAL BYED

SUM CU RTZA BZHIS KYANG BYIN GYIS BRLABS PAR BLTAS PA'O, ,'OG TU
YAm DANG RAm YONGS SU GYUR PA LAS RLUNG DANG, ME'I DKYIL 'KHOR
GNYIS KYIS BAR ZHING BSKOL TE, DAM TSIG RNAMS DANG SA BON DE DAG
GI 'OD ZER GYIS KYANG BSKUL BA'I DE BZHIN GSHEGS PA'I TSOGS SPYAN
DRANGS LA DE'I

NANG DU BSTIM MO, ,DBYANGS YIG DANG PO LAS BYUNG BA'I ZLA BA'I
DKYIL 'KHOR GYI STENG DU YI GE H'Um LAS BYUNG ZHING, DES BYIN
GYIS BRLABS SHING ZLA BA LA GNAS PA'I RDO RJE DKAR PO RTZE LNGA
PA 'OD ZER GYI DRA BA 'PHRO BA DANG LDAN PA'O, ,RDO RJE 'DZIN PA
YANG ZLA BA DANG RDO RJE LA LEGS PAR BZHUGS

@39B PAR BYA BA'O, ,MA SMIN PA DANG YID GNYIS LA SOGS PA'I SKYON
DAG PAR BYED PA DE'I STENG DU YI GE AOm BSGOM PAR BYA STE, DE'I
'OD SPROS PAS BDUD RTZI'I SKU MNGA' BA'I DE BZHIN GSHEGS PA RNAMS
DANG, 'JIG RTEN GYI KHAMS SNA TSOGS NA GNAS PA'I BDUD RTZI YANG
DE LA GZHUG PAR BYA BA'O, ,

RANG SNGAGS KYANG RAB TU GZHUG PAR BYA BA'O, ,JI LTA BA BZHIN DU
BDUD RTZI GRUB PA MTHONG BA DANG, DE KHO NA NYID GSUM GYIS BYIN
GYIS BRLABS LA, CHO GA BZHIN DU BDUD RTZI MYANG BAR BYA STE, JI
SRID 'DOD PA'I BAR DU RNAM PAR BSGOM PAR BYA ZHING, RANG GI MING
GI YI GE YONGS SU GYUR PA LAS BSGRUB

BYA MDUN DU MNGON DU PHYOGS PAR BLTAS LA, SNGAGS KYI PHRENG BA DE
DAG LAS KUN NAS BYUNG BA'I 'OD ZER GYIS DE BKUG LA DE LA BSTIM
PAR BYA BA'O, ,DE'I SEMS KYIS AA YONGS SU GYUR PA LAS SHIN TU
DMAR BA'I ZLA BA'I DKYIL 'KHOR LA AA BSGOMS LA, SNGAGS KYI PHRENG
BA DE DAG LAS

NGES PAR BYUNG BA'I LHA MO MDOG DMAR MO PHYAG G-YON PAS YI GE
HR'I: LAS BYUNG BA'I ZHAGS PA BSNAMS PA, PHYAG G-YAS PAS AUTPALA
DMAR PO'I RIG PA DANG MTSUNGS PA'I RDO RJE LCAGS KYU DANG LDAN PA
BSGRUB BYA'I MDUN DU BLTA STE, RNAL 'BYOR BAS AOm A'A: HR'I: CHE
GE MO'I SEMS

KHUG CIG H'Um DZA: BYA BA 'DIS DE LA BKA' BSGO BAR BYA BA'O, ,DE
NAS LHA MO DE CHO GA BZHIN DU LEGS PAR ZHUGS TE, ZHAGS PAS LEGS
PAR BZUNG ZHING LCAGS KYUS BSKUL BAR GYUR PAS JI LTA BA BZHIN DU
LEGS PAR BKUG NAS RANG GI SEMS LA LEGS PAR BCUG PA DANG, LHA MO
YANG SNGAGS KYI

PHRENG BA LA NANG DU THIM PAR BLTA BAR BYA BA'O, ,DE NAS DE SKRA
ZHIG PA MYOS SHING LUS RANG DBANG MED PAR DGA' BAR BYA 'DOD PAS
GCIG TU MCHOG TU DBANG DU GYUR PAR BYAS PAS LAG PA THAL MO SBYAR
BA DANG LDAN PAS CI BGYI BA NYID DU SGRUB PA PO LA MNGON DU
PHYOGS PAR BYA BA'O, ,RDO RJE PHAG MO'I

SGRUB THABS RDZOGS SO,, ,,AA BHA YA'I ZHAL SNGA NAS DGE SLONG
TSUL KHRIMS RGYAL MTSAN GYIS BSGYUR BA'O,,