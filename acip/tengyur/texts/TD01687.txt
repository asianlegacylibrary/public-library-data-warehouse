@24B #, ,RGYA GAR SKAD DU, T'A RA S'A DHA N'Am AU PA DE SHA KRA MA,
BOD SKAD DU, SGROL MA'I SGRUB THABS MAN NGAG GI RIM PA, RJE BTZUN
'PHAGS MA SGROL MA LA PHYAG 'TSAL LO, ,PHUN SUM TSOGS LDAN DPAL
'BYOR DRI MED YON TAN GYI, ,GZHIR GYUR 'GRO LA DAM PA'I LAM STER
RGYAL BA'I

@25A *, ,YUM; ,SGROL MA'I ZHABS RDUL SPYI BOS BLANGS TE 'GRO BA
LA, ,PHAN PHYIR BRTZE BAS SGRUB PA'I CHO GA BSHAD PAR BYA, ,RDO
RJE SLOB DPON YON TAN MTSO, ,JI BZHIN SBYOR BAS BSTEN BYAS NAS,
,CHO GA'I RIM PAS DBANG BSKUR BA'I, ,RNAL 'BYOR BAS NI RNAM PAR
BSGOM, ,

JI LTAR BSHAD BZHIN RNAM BSAMS LA, ,SA BON GYIS NI BSKUL BA YI,
,BLA MA RDO RJE RNAMS MCHOD LA, ,GUS PA'I BSAM PAS RTZE GCIG TU,
,BTUD LA PHYI NAS RANG LUS GZHUG ,SLAR YANG DKYIL 'KHOR RDZOGS
PAR BYA, ,PU DZA AO AA GO RA DE M'A, K'A AO TRi KO KA LA K'A HI
BRE GRI SOO

SUN SI MA KU, SPYI BO'I GNAS SU PULLI RAR, ,MYUR ZHING DPA' MA
DRAN PAR BYA, ,SPYI GTZUG 'BAR BA 'DZIN PA RU, ,STON ZLA LTA BUR
DRI MA MED, ,GSER GYI MDOG CAN RNA BA NI, ,G-YAS PA AO TYAN NYID
DU BSAM, ,AARBU DA NI LTAG PA STE, ,GTZUG TOR RNAM PAR RGYAL BAR
GRAGS,,

GOD BA RI RNA BA G-YON, ,H'Um SGRA SGROGS PA'I LHA MO'O, ,SMIN
DBUS RA ME SHVA RI STE, ,RDO RJE SKU YI SGROL MA'O, ,'KHOR LO
DANG NI CHER SGROGS PA'I, ,DRIL BU G-YAS DANG GZHAN DU BSAM,
,DBANG MCHOG DE B'I KO tI STE, ,KHAMS GSUM RNAM PAR RGYAL BYED
DO, ,GZHAN 'JOMS

LHA MO DPUNG PAR NGES, ,M'A LAR SGRUB PO DAM PAS BSAM, ,MCHAN
KHUNG K'A MA R'U PA STE, ,BDUD 'JOMS DAM PA SBYIN PA MO, ,AO tE
ZHES BYA NU MA STE, ,'KHOR LOS SGYUR BYED 'DOD STER MA, ,TRI SHA
KU NE LTE BA RU, ,MYA NGAN KUN 'JOMS BSAM PAR BYA, ,DRI 'DZIN
GNAS SU KO SA

LAR; ,'GRO BA KUN 'GUGS PHONGS PA SEL, ,KA LING+KA NI KHA YIN TE,
,LHA MO BKRA SHIS THAMS CAD STER, ,MGRIN PA'I GNAS NI LAM PA KAR,
,LHA MO GSUNG GI SGROL MA STE, ,PADMA DRIL BU 'DZIN PA RU, ,MNYAM
PAR BZHAG LA RTAG TU BSAM, ,K'ANYTZI SNYING GI GRONG KHYER TE, ,

RDO RJE THUGS KYI SGROL MA'O, ,MIG SMAN GYI NI KHA DOG CAN, ,RDO
RJE DAL BUS 'GYING BA YIN, ,KHA BA'I RIR NI SMIN BYED MA, ,SUM
MDO'I GNAS SU BSAM PAR BYA, ,YI DAGS GRONG DU 'GUGS BYED MA,
,KHRA MO RTAGS KYI RTZE MO LA, ,ZHI BA CHEN MO KHYIM GYI LHAR,
,'OG GI

@25B PHYOGS SU BSGOM PAR BYA, ,BRLA GNYIS SOO R'AshtA YIN TE,
,'DOD CHAGS THAMS CAD 'JOMS PA MO, ,GSER GLING BYIN PA ZUNG GI
TSAL, ,LHA MO BDE BA SGRUB BYED DO, ,SOR MO PHAL PA NA GA RAR,
,RNAM PAR RGYAL MKHAS BSAM PAR BYA, ,SDUG BSNGAL SREG BYED SINDTU
STE, ,RKANG PA'I BOL

DU RNAM PAR DGOD, ,RGAN PO MA RU DNGOS GRUB KUN, ,LEGS 'BYUNG LHA
MO BSGOM PAR BYA, ,KU LU TAR NI YONGS RDZOGS MA, ,PUS MO'I DKYIL
'KHOR GNYIS LA GNAS, ,DE LTAR CHO GA RDZOGS PA DANG, ,PHYIS NI
RDO RJE SGROL MA YI, ,DKYIL 'KHOR BCAS PA'I LHA RNAMS KUN, ,RANG
GI

LUS LA GZHUG PAR BYA, ,DRI MA THAMS CAD SBYANG BA'I PHYIR, ,SPYAN
DRANG MCHOD NAS GSOL BA GDAB, ,DE BZHIN THUB PAS DBANG BSKUR LA,
,DBU RGYAN RANG GI LHAG PA'I LHA, ,GSANG SNGAGS BZLAS BRJOD CHO
GA DANG, ,MTSAN MA KHA DOG LA SOGS PA, ,GZHAN DU BSHAD BZHIN

MKHAS PA YIS, ,MNYAM PAR GZHAG PAS RTAG TU BYA, ,ZAB MO'I DON LA
SKYE BO YI, ,BLO GROS RNAM PAR 'KHRUL GYUR KYANG, ,DAM PA'I BLA
MA LAS BYUNG BA'I, ,MAN NGAG RIM PAS BRIS PA YIN, ,BSOD NAMS 'DI
YIS NYES PA'I DBA' KLONG G-YO BA'I CHUS, ,RNAM PAR DKRUGS

TE 'KHRIGS PA'I NOR 'DZIN BRTAN PA DANG, ,DES SKYED DGE LEGS SNYE
MA'I ME TOG 'BRAS LDAN PA'I, ,SKYE BO'I DON DU DPAG BSAM LJON
SHING BYED PAR SHOG ,DPAL AU RGYAN NAS BYUNG BA'I MAN NGAG GI RIM
PA'I SGRUB THABS SLOB DPON CHEN PO NYI MA SBAS PA'I ZHABS KYIS
MDZAD PA

RDZOGS SO,, ,,MAN NGAG GI RIM PA'I SGRUB THABS 'DI DANG PO MA
'GYUR BA LAS PHYIS KHA CHE'I PAndI TAS KHA BA CAN GYI LJONGS SU
ASPYAN DRANGS PA'I DPE LAS BOD SKAD DU DPAL SA SKYA'I DBEN GNAS
DAM PAR BSGYUR BA'O,, 