@278A #, ,RGYA GAR SKAD DU, SHR'I GU HYA SA M'A DZA MA H'A YO GA TA
NTRA BA LIm BI DHI N'A MA, BOD SKAD DU, RNAL 'BYOR CHEN PO'I
RGYUD DPAL GSANG BA 'DUS PA'I GTOR MA'I CHO GA ZHES PA, 'JIG RTEN
DBANG PHYUG LA PHYAG 'TSAL LO, ,CHAGS DANG CHAGS MED LAS GROL
BA'I, ,YONGS SU NGAG

BA'I SKU MNGA' BA, ,KUN GYI 'BYUNG GNAS DE LA NI, ,CHE BA'I YON
TAN BSAM YAS SO, ,BGEGS RNAMS MA LUS BSRUNG BA DANG, ,ZHI BA LA
SOGS LAS RNAMS DANG, ,GRUB CHEN BRGYAD DANG DNGOS GRUB MCHOG
,BSGRUB PHYIR GTOR MA'I CHO GA BSHAD, ,DE LA DANG PO GTOR MA'I
RDZAS BSHAM PA NI, RTZA BA'I

@278B RGYUD LAS, SNGAGS RNAMS THAMS CAD NYID LA YANG, ,RMAD DU
BYUNG BA'I GTOR MA DBUL, ,BSHAD GCI SHA DANG 'BRU MAR DANG, ,SEMS
LAS BYUNG BA'I TZANDAN DANG, ,KHU BDAG GI SNGAGS RNAMS KUN, ,TSIM
PAR 'GYUR BA KUN DU BSHAD, ,CES GSUNGS PAS, BZA' BA DANG BCA' BA
DANG BSOD PA RNAMS

DANG; BDUD RTZI LNGA LAS GTOR MA BSHAMS LA, TSAD MED PA BZHIS
BYANG CHUB TU SEMS BSKYED LA, AOm SH'U N+YA T'A DZNY'A NA BADZRA
SVA BH'A WA A'ATMA KO&HAm, ZHES BRJOD PAS STONG NYID LA LHAG
PAR MOS PAR BYAS LA, DE'I RJES LA H'Um ZHES PA DANG BRUm ZHES PAS
RDO RJE'I GUR DANG GZHAL YAS KHANG GDAN DANG BCAS PAR

BSGOMS BDAG NYID KYANG DON YOD GRUB PA'I TING NGE 'DZIN DU SKAD
CIG GIS BSKYED LA LUS NGAG YID GSUM BYIN GYIS BRLABS TE, TING NGE
'DZIN SEMS DPA'I 'OD ZER 'PHROS PAS, KHAMS GSUM GYI SEMS CAN SKYE
BA RNAM PA BZHIS BSDUS PA RNAMS SBYANGS SHING BSDUS NAS, GZHAL
YAS KHANG

GI NANG DU PHYIN PA TZAM GYIS LHA SUM CU RTZA GNYIS SU GYUR NAS,
SO SO'I GDAN LA BZHUGS PAR BSAMS LA, GNOD MDZES LA BKA' BSGO BAS
YE SHES KYI LHA SUM CU RTZA GNYIS PO SPYAN DRANGS TE, GZHAL YAS
KHANG GI DAM TSIG GI LHA LA BSTIMS LA BYIN GYIS BRLAB PAR BYA'O,
,DE NAS KHA ZAS

SBYONG BA'I TING NGE 'DZIN GYIS GTOR MA BYIN GYIS BRLAB PAR BYA
STE, H'Um GIS SBYANG BA BYAS NAS NI, ,'BUD PA DANG NI SBAR BA
DANG, ,BDE BSKYED PAR BYED PA DANG, ,MI 'CHI BCU PHYED LCAGS KYU
MDA', ,RI BONG CAN LA RDO RJE SEMS, ,'OD 'PHRO DAM TSIG BDUD
RTZIS SBYANGS, ,RTOGS BYA SBYANG BAR BYAS NAS NI, ,YI GE

GSUM BRJOD BYIN GYIS BRLAB, ,AOm A'A: BADZRA DHRi KA PANYTZA AA
MRi TA H'Um, ZHES PA NAS, AOm SUMBHA R'A DZA H'Um, ZHES PA'I BAR
GYIS BDUD RTZI LNGAS MCHOD LA, DE NAS LHA RNAMS KYI LJAGS RDO RJE
RTZE LNGA PAR BSAMS TE, RA DBUS MA LA YOD PA'I AOm GYI 'OD ZER
GYIS BDUD RTZI DRANGS NAS AOm LA LHA SUM CU SO

GNYIS THUGS KAR BABS PAS DGYES SHING MNYES NAS PHOG PAR BSAMS
NAS, DE NYID LNGA PAS BSTOD PAR BYA'O, ,CHOS RNAMS GZUGS BRNYAN
LTA BU STE, ,DAG CING ZHI LA RNYOG PA MED, ,GZUNG DU MED CING
BRJOD DU MED, ,RGYU DANG LAS LAS KUN DU BYUNG, ,NGO BO MED CING
GNAS MED PAR, ,DE LTAR CHOS 'DI

@279A *, ,SHES KYIS LA, ,SEMS CAN DON NI MNYAM MED KYIS, ,'ON
KYANG SANGS RGYAS SRAS SU SKYES, ,ZHES BRJOD LA LAS GZHOL,
,GSHEGS SU GSOL, ,'KHOR GSUM YONGS SU DAG PA'I BSNGO BA BYA'O,
,DPAL LDAN 'DUS PA ZHES BYA BA'I GTOR MA'I CHO GA BYAS PA LAS,
NYES

GYUR RGYAL BAS BZOD PAR MDZOD, ,DGE BAS 'GRO KUN SANGS RGYAS SHOG
,DPAL GSANG BA 'DUS PA'I GTOR MA'I CHO GA ,ZA HOR GYI MKHAN PO
CHEN PO SH'ANTA DE BA ZHES BYA BA MNGON PAR SHES PA LNGA DANG
LDAN PAS MDZAD PA RDZOGS SO,, ,,PAndI TA DE NYID DANG LO TZ'A BA
'GOS KYIS

BSGYUR,,