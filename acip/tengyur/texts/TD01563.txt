@222A #, ,RGYA GAR SKAD DU,
BADZRA YO GI N'I AA BHI shE KA SAm KshE PA N'A MA, BOD SKAD DU,

RDO RJE RNAL 'BYOR MA'I DBANG MDOR BSDUS PA ZHES BYA BA, RDO RJE
RNAL 'BYOR MA LA PHYAG 'TSAL LO, ,SPROS PA DANG BCAS ZHAL NAS
GSUNGS PA MANG YOD KYANG, ,SPROS BRAL MOS PA BDAG 'DRA'I BYIN
RLABS DON, ,PHAG MO MNGON 'BYUNG RGYUD LA BRTEN NAS NI, ,BYIN
RLABS MDOR BSDUS BDAG GIS

BSHAD PAR BYA, ,DE LA SNYING PO'I DON DO SPROD PA'I MAN NGAG LA
THUN MONG GI DBANG DANG, THUN MONG MA YIN PA'I DBANG NGO, ,DE LA
THUN MONG GI DBANG NI BUM PA'I DBANG LA SOGS PA'I RIG PA'I DBANG
LNGA'O, ,THUN MONG MA YIN PA'I DBANG NI RDO RJE RNAL 'BYOR MA'I
BYIN RLABS KYI DBANG NGO, ,DE LA RDO RJE

RNAL 'BYOR MA'I BYIN RLABS KYI DBANG NI DANG PO DUR KHROD LA SOGS
PA DBEN PA'I GNAS SU SA GZHI BRTAG PA LA SOGS PA BYAS PA'I RJES
SU LHAG GNAS GSUM NI GZHAN NAS SHES PAR BYA'O, ,DE NAS RDO RJE
RNAL 'BYOR MA'I BYIN RLABS KYI DUS SU DKYIL 'KHOR TSUL BZHIN DU
BRI BAR BYA STE, DBUS

GRU GSUM BSNOL MA LA DGA' BA 'KHYIL BA BRI, DE'I MTHAR PADMA 'DAB
MA BCU DRUG GAM BRGYAD LA RDO RJE ME RIS 'KHOR BAR BRI'O, ,DBANG
BSKUR BA'I RDZAS NI DE'I STENG DU BUM PA DMAR PO GSUM GYI NANG
DU, RIN CHEN LNGA DANG SMAN LNGA DANG RDZAS GZHAN CHU LA SOGS PAS
BKANG LA, KHA RGYAN DANG

MGUL CHINGS DMAR POS BRGYAN TE GZHAG ,DBU RGYAN DANG RDO RJE DRIL
BU RTZAR GZHAG ,DE'I STENG DU THOD PA MTSAN NYID DANG LDAN PA
GSUM GYI NANG DU, MTSAN NYID DANG LDAN PA'I BU MO GZHON NU MA BCU
DRUG MA'AM NYI SHU RTZA LNGA MA'I LAG PAS CHANG GIS THOD PA
'GENGS SU GZHUG GO, ,DE LA MTSAN MA BRTAG

PAR BYA'O, ,DE NAS BU MOS MCHOD PA BYAS YON YANG DBUL LO, ,DE'I
DGOS PA NI RTAGS RAB 'BRING GSUM GANG RUNG CIG BYUNG BA DANG,
DE'I STENG DU ME LONG G-YA' DAG PA LA GUR KUM GYI CHUS BKRUS LA
SINDH'U RA BTZAGS LA GSER SMYUG GIS GRU GSUM BSNOL MA BRI, DE'ANG
GNYIS SPRAD DU BYA'O, ,

@222B DE'I DBUS SU SNGAGS KYI RGYAL PO BRIS LA, DE LAS SNGAGS
GZHAN YANG G-YON SKOR DU BRI'O, ,DE'ANG MAN NGAG GIS BRI'O,
,DE'ANG RAS DMAR POS ZHAL KHEBS BYA'O, ,DE'ANG MCHOD PA SNA TSOGS
PA'I RDZAS LA, MKHA' 'GRO MA MCHOD PA'I RDZAS NI ZHAL GCIG MA'I
DBANG DU BYAS NAS MCHOD PA BZHI

BZHIR BYA ZHING, ME TOG DMAR PO SHA BZHI CHU LAS SKYES DANG THANG
LAS SKYES, SPOS SNA BZHI LA GU GUL NAG PO DANG AA RU RA SHA CHEN
DANG BZHI'O, ,DRI SNA BZHI NI TZANDAN DANG GLA RTZI DANG GA PUR
DANG GUR KUM MO, ,SGRON ME SNA BZHI LA

'BRU MAR DANG MAR DKAR LA SOGS PA LAS BYA'O, ,LHA BSHOS SNA BZHI
'BRAS LA SOGS PA LAS BYA'O, ,DE DAG NI KHRO MO'I ZHAL DU MCHOD
PA'O, ,DE LA GTOR MA'I KEN [?] NI CHANG SNA BZHI LA 'BRU CHANG
SBRANG CHANG GNYIS, ,BUR CHANG 'BRAS CHANG GNYIS TE BZHI'O, ,KHUR
BA SNA BZHI LA GRU GSUM ZLA GAM

GNYIS, ZLUM PO GRU BZHI GNYIS TE BZHI'O, ,SHA SNA BZHI LA MI SHA
RTA SHA KHYI SHA BA LANG DANG BZHI'O, ,BDUD RTZI SNA BZHI LA
BYANG SEMS DKAR DMAR GNYIS DANG DRI CHEN DRI CHU GNYIS TE BZHI'O,
,PHAG GDONG GI ZHAL DU MCHOD PA'I RDZAS SO, ,DE LTAR MCHOD PA LA
SOGS PA'I RDZAS

BSHAMS PA DANG, RDO RJE RNAL 'BYOR MA'I BSKYED RIM LA SOGS PA
BSGOM PAR BYA'O, ,DE NAS SKYO NA BZLAS PA BYA'O, ,DE NAS BSTOD PA
BYA STE MCHOD PA DANG TSOGS DBUL BA LA SOGS PA BYA'O, ,DE NAS
BYIN GYIS BRLAB PAR BYA'O, ,DE LA BZHI STE, MCHOD PA DANG RDZAS
DANG SNGAGS DANG TING

NGE 'DZIN TO, ,DE NAS SLOB MA GZHUG CING DBANG BSKUR BA NI SLOB MA
RNAMS LA MIG RAS DMAR POS BKAB STE, LAS KYI SLOB DPON GYIS NANG
DU DRANGS TE, BGEGS BSKRAD LA DKYIL 'KHOR GYI SHAR NAS 'JUG PAR
BYA'O, ,JI SKAD BRJOD DE, ,DE RING KHYOD MKHA' 'GRO MA THAMS CAD
KYI RIGS SU

GZHUG GI ,YE SHES GANG GIS MKHA' 'GRO MA KUN GYI DNGOS GRUB THOB
PAR 'GYUR LA, DNGOS GRUB GZHAN LTA SMOS KYANG CI DGOS TE DE LTA
BU'I RDO RJE YE SHES NGAS KHYOD LA BSKYED PAR BYA YIS, KHYOD KYIS
RDO RJE RNAL 'BYOR MA'I DKYIL 'KHOR MA MTHONG BA RNAMS KYI DRUNG
DU SMRA BAR MA BYED CIG

@223A *, ,GAL TE KHYOD KYIS SMRAS NA DAM TSIG NYAMS PAR 'GYUR TE,
DE NAS YANG 'DI NI DAM TSIG RDO RJE STE, GAL TE TSUL 'DI GANG SU
YANG RUNG BA'I DRUNG DU BZLAS NA, KHYOD KYI MGO RDO RJE RNAL
'BYOR MAS 'GAS PAR BYED DO, ,RDO RJE MKHA' 'GRO MA KHYOD DENGS,
,KHYOD KYI SNYING LA YANG DAG ZHUGS, ,

GAL TE TSUL 'DI SMRAS NA NI, ,DE MA THAG TU DRAL TE GSHEGS, ,'DI
NI KHYOD KYI DMYAL BA'I CHU, ,DAM TSIG NYAMS NA SREG PAR BYED,
,DAM TSIG BSRUNGS NA DNGOS GRUB NI, ,RDO RJE BDUD RTZI'I CHU 'DIS
'GRUB, ,AOm BADZRA d'A K'I N'I AA MRi TO DA KA ,DE NAS 'DI BRJOD
DE, DE RING PHAN CHAD KHYOD KYI

RDO RJE MKHA' 'GRO MA NGA YIN GYI, NGAS GANG GYIS [*GIS] BRJOD PA DE BU
KHYOD KYIS BYA DGOS LA, NGA LA BRNYAS PA'I LAS MA BYED CIG ,GAL
TE BYAS NA YANG BA MA SPANGS PAR TSE 'DI'I 'DU BYED BYAS NAS,
SEMS CAN DMYAL BA CHEN PO RNAMS SU LHUNG BAR GYUR TA RE, DE NAS
'DI SKAD BRJOD DE, DE BZHIN GSHEGS

PA DANG MKHA' 'GRO MA THAMS CAD KYIS BYIN GYIS RLOBS LA RDO RJE
RNAL 'BYOR MA BDAG LA DBAB TU GSOL, DE NAS 'DI SKAD BRJOD PAR BYA
STE, RDO RJE MKHA' 'GRO'I DKYIL 'KHOR 'DIR, ,BDAG GIS SLOB MA
GZHUG PAR BYA, ,MKHA' 'GRO'I RIGS KYI RIM PA BZHIN, ,BSOD NAMS
GANG YIN

DE BZHIN SHOG, ,'DIS NI DNGOS GRUB GANG THOB PA, ,RIGS NI GANG GI
SNOD DU 'GYUR, ,'DI LA BSOD NAMS CI YOD PA, ,DKYIL 'KHOR 'DIR NI
DE BZHIN SHOG ,BADZRA d'A KI N'I BADZRA HO:, LHA GANG GIS DNGOS
GRUB THOB PA BRTAG PAR BYA'O, ,DE NAS ME TOG BLANGS LA SLOB MA'I
MGO LA GANG GAS PAR

BYA'O; ,MIG DBYE BA NI, AOm RDO RJE MKHA' 'GRO KHYOD NYID KYIS,
,MIG DBYE BAR NI NAN TAN MDZAD, ,PHYE BAS THAMS CAD MTHONG 'GYUR
LA, ,RDO RJE'I MIG NI BLA NA MED, ,CES BRJOD DO, ,DE NAS SLOB MA
LA LHA'I DKYIL 'KHOR BSTAN PAR BYA'O, ,DE NAS DBANG BSKUR BAR BYA
STE, ,RDO RJE RNAL

'BYOR MA RNAMS LA, ,MCHOD CHEN JI LTAR MDZAD PA LTAR, ,BDAG KYANG
RAB TU BSGRUB SLAD DU, ,DBANG BSKUR DAM PA BDAG LA STZOL, ,ZHES
GSOL BA GDAB BO, ,DE NAS BUM PAS DBANG BSKUR BA, ,SANGS RGYAS KUN
GYI BUM PA'I DBANG, ,DE RING KHYOD LA BSKUR BAR BYA, ,SANGS RGYAS
KUN NI RAB

@223B BSGRUB PHYIR, ,BUM PA'I DBANG NI KHYOD LA BSKUR, ,BUM PA
BYANG CHUB SEMS KYIS BKANG, ,SPYI BO NAS TSANGS PA'I BUG PA NA
MAR SONG BAS BDUD RTZI'I RGYUN GYI LHAG MA SPYI BOR MI BSKYOD PAR
BZHUGS PAR BSAM MO, ,DE NAS DBU RGYAN GYI DBANG BSKUR BA NI,
SANGS RGYAS KUN GYI DBU RGYAN DBANG, ,

DE RING KHYOD LA BSKUR BAR BYA, ,SANGS RGYAS KUN DU RAB BSGRUB
PHYIR, ,DBU RGYAN DBANG NI KHYOD LA BSKUR, ,DE NAS DRIL BU'I
DBANG BSKUR BA NI, SANGS RGYAS KUN GYI DRIL BU'I DBANG, ,DE RING
KHYOD LA BSKUR BAR BYA, ,SANGS RGYAS KUN DU RAB BSGRUB PHYIR,
,DRIL BU'I DBANG NI KHYOD LA BSKUR, ,DE

NAS MING GI DBANG BSKUR BA NI, ,SANGS RGYAS KUN GYI MING GI
DBANG, ,DE RING KHYOD LA BSKUR BAR BYA, ,SANGS RGYAS KUN DU RAB
BSGRUB PHYIR, ,MING GI DBANG NI KHYOD LA BSKUR, ,ZHES MA RIG PA
LAS GNAS GYUR NAS RIG PA YE SHES SU BSGRUB PAS RIG PA'I DBANG
BZHI'O, ,DA NI GSANG

BA'I DBANG BSKUR BA NI, SANGS RGYAS KUN GYI THOD PA'I DBANG, ,DE
RING KHYOD LA BSKUR BAR BYA, ,SANGS RGYAS KUN DU RAB BSGRUB
PHYIR, ,GSANG BA'I DBANG 'DI KHYOD KYIS LONG, ,ZHES THOD PA'I
CHANG 'THUNG DU GZHUG GO, ,DE NAS SHES RAB YE SHES KYI DBANG
BSKUR BA NI, ,SANGS RGYAS KUN GYI ME LONG

DBANG, ,DE RING KHYOD LA BSKUR BAR BYA, ,SANGS RGYAS KUN DU RAB
BSGRUB PHYIR, ,SHES RAB YE SHES KHYOD KYIS LONG, ,SKABS 'DIR
RDZOGS PA'I RIM PA BSGOM STE, ,RANG GI LTE BA'I NANG DU ME LONG
GI DKYIL 'KHOR 'BAR BAR BSAM MO, ,PHAG GDONG GI DPRAL BAR G-YUNG
DRUNG RIS DMAR PO

'KHOR BAR BSAMS LA, ,SRIN PO'I ZHAL CUNG ZAD BSDOM MO, ,GSUM BA'I
DON DRAN PAS BSGOM MO, ,DE LA DBANG BZHI BA'I THUN MONG MA YIN
PA'I LTA BA PHYAG RGYA CHEN PO'I DON JI LTA BA BZHIN DU RTOGS PAR
BYAS LA, GANG DU YANG GNAS PAR MI BYA'O, ,DE YANG BRDA SNA TSOGS
KYI SGO NAS BSTAN

BAR BYA'O, ,DE LTA BU'I BYIN RLABS THOB PA'I SLOB MAS BLA MA LA
YON PHUL NAS MNYES PAR BYA STE, MKHA' 'GRO MA LA GTOR MA GTANG,
TSOGS KYI 'KHOR LOS MNYES PAR BYAS NAS GTOR MA GTANG BAR BYA'O,
,BKRA SHIS BRJOD, ,SBYIN SREG KYANG BYA'O, ,DE NAS RDUL TSON
GSHEGS LA YI GE

@224A *, ,BRGYA PAS KHA BSKANG BAR BYA'O, ,RDO RJE RNAL 'BYOR
MA'I BYIN BRLABS KYI CHO GA MDOR BSDUS PA ZHES BYA BA GRUB PA
THOB PA SHA BA RI ZHAGS KYIS MDZAD PA RDZOGS SO,, ,,RGYA GAR GYI
YUL MA GA DH'A'I PAndI TA GOO TA MA BHA DRA'I ZHAL SNGA NAS MNYAN
TE, LO TZ'A MA SH'AKYA'I DGE SLONG NYI MA RGYAL MTSAN DPAL

BZANG POS, GTZANG TSONG DUS MGUR MO'I SA CHA, CHOS GNAS CHEN PO
GNYAL SPER LEGS PAR BSGYUR BA'O,, 