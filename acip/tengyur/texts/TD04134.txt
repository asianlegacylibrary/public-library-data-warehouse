@70B #,
,RGYA GAR SKAD DU, BI NA YA PRA SHNA K'A RI K'A, BOD SKAD DU,
'DUL BA DRI BA'I TSIG LE'UR BYAS PA,

THAMS CAD MKHYEN PA'I NYI MA THE TSOM GYI MUN PA MANG PO MI BZAD
PA BSAL BA LA PHYAG 'TSAL LO, ,RGYAL BA NYI MA THE TSOM GYI, ,MUN
'JOMS YUN RINGS PHYAG 'TSAL NAS, ,'DUL BA LAS NI LEGS BTUS TE,
,DRI BA KUN LAS BTUS PA BSHAD, ,GANG ZHIG 'DUL BA LA BRNYAS

ZHING; ,DE RIG PA LA RNAM SMOD PA, ,BDAG NYID LA YANG SNYEMS
'CHANG BA, ,DE YI CHED DU 'DI BRJOD DO, ,SEMS CAN MI YI 'GRO BA
YIN, ,BAR CHAD RNAMS KYANG SPANGS PA LA, ,SDOM PA MI 'CHAGS PAR
GSUNGS PA, ,JI LTA BU YIN BSGRIMS TE SMROS, ,PHA MA CHED DU BSAMS

GSOD DANG, ,DGE SLONG MA NI SUN PHYUNG DANG, ,DGE 'DUN DBYEN BYED
SDOM PA YI, ,ZHING DU GSUNGS PA JI LTA BU, ,SNGON DU PHAM PA BYAS
GYUR LA, ,DGE SLONG RNAMS LA RAB BSGRIMS TE, ,BSNYEN RDZOGS GSOL
BA GANG YIN PA, ,DE LA JI LTAR 'CHAGS 'GYUR SMROS, ,BSAM

PA THAG PAS DKON MCHOG GSUM, ,PHYIR SPONG BAR NI BYED PA LA,
,SDOM PA MED PAR MI 'GYUR BA, ,CI PHYIR 'DI LA LAN BRJOD CIG
,SNGON DU LAS KYI CHO GA YIS, ,LEGS PAR BSNYEN PAR RDZOGS BYAS
TE, ,'KHRIG PA BSTEN BA BYAS NAS PHYIS, ,CI PHYIR DGE SLONG MING
MI 'DOR, ,GANG

@71A *, ,ZHIG DGE SLONG NYID GNAS SHING, ,'DOD PA LA YANG STEN
BYED PA, ,DE LA MTHAR MA GSUNGS CI PHYIR, ,DRI YIS DE NI BDAG LA
SMROS, ,DGE SLONG GCIG PU ZLA MED PAR, ,GNAS NA 'DUG PAR GYUR PA
LA, ,PHAS PHAM 'GYUR BA JI LTA BU, ,SDOM BRTZON SOMS TE SMRA

BAR GYIS, ,GANG GIS YAN LAG LNGA LDAN PAS, ,GZHAN GYI NOR NI BRKU
BYAS PAS, ,DE LA PHAM PAR MA GSUNGS PA, ,DE NI CI PHYIR GSAL BAR
SMROS, ,SDOM BRTZON BLO LDAN GANG ZHIG GIS, ,GZHAN RDZAS 'GRANG
'DAS BRKUS PA DE, ,CI PHYIR PHAM PAR MA GSUNGS PA, ,DE NI

BDAG LA MYUR DU SMROS, ,SDOM BRTZON RIN THANG TSANG BA YI, ,YO
BYAD GNAS NAS MA SPANGS PAR, ,MTHAR 'GYUR BA NI CI PHYIR KYE,
,BDAG LA NGES PAR LEGS PAR SMROS, ,SDOM BRTZON RKU BA'I SEMS KYIS
NI, ,MA BYIN GNAS NAS SPAGS PA LA, ,PHAS PHAM MI GSUNG JI LTA BU,
,KHYOD

KYIS BDAG LA RGYU SMROS SHIG, ,DGE SLONG TSUL KHRIMS LDAN PA YIS,
,MA BYIN YAN LAG LNGA LDAN PAR, ,BRKUS NA LTUNG BA MED GSUNGS PA,
,CI PHYIR KHYOD KYIS THE TSOM CHOD, ,DUD 'GRO'I MNGAL NA GNAS PA
YI, ,BU NI GSAD SEMS KYIS BSAD NA, ,THUB PA DE NYID MKHYEN PA

YIS; ,PHAM 'GYUR GSUNGS PA JI LTA BU, ,SDOM BRTZON GSAD PA'I SEMS
LDAN GYIS, ,MI YI MNGAL NAS LTUNG BYED PA, ,PHAM BYED MIN GSUNGS
JI LTA BU, ,GAL TE KHYOD LA MTHU YOD SMROS, ,PHAM BSAMS BZHIN
GSAD PA LA, ,PHAM 'GYUR MIN ZHING MNAR MED PA'ANG,

MIN ZHES GSUNGS PA CI YI PHYIR, ,DE DRIS BDAG GI MDUN DU SMROS,
BRDA PHRAD MDUN DU BDAG SANGS RGYAS, ,DGRA BCOM STON PA ZHES
SMRAS PA, ,PHAM PAR MA GSUNGS CI YI PHYIR, ,KHO BO DON DU GNYER
GYIS SMOS, ,KHYOD 'BRAS THOB CES DE SKAD 'DRIS, ,DE BZHIN NO ZHES
GSAL

SMRAS NA, ,PHAM 'GYUR BYED PA YIN GSUNGS PA, ,CI PHYIR DON BZHIN
SMRA BAR GYIS, ,BRDA PHRAD PA YI MI'I MDUN DU, ,'BRAS BU RNAM PA
BZHI SMRAS PA, ,DE NYID GZIGS PAS MTHAR 'GYUR BA, ,CI YI PHYIR NA
GSUNGS PA YIN, ,DGE SLONG 'BRAS CIG SMRA BYA LAS, ,GAL TE

@71B 'BRAS BU GZHAN SMRAS NA, ,MTHAR 'GYUR BYED PA MIN GSUNGS PA,
,CI PHYIR RGYU 'DI SMRA BAR GYIS, ,'DUL BA DRI BA'I TSIG LE'UR
BYAS PA LAS LE'U DANG PO'O,, ,,YAN LAG BCU LDAN 'BYIN BYED PA,
,DGE 'DUN LHAG MA BYED PA ZHES, ,BDE BAR GSHEGS PAS MA GSUNGS
PA,,

JI LTAR RGYU NI BDAG MDUN SMROS, ,'DOD CHAGS LA SOGS MTSUNGS LDAN
PA'I, ,SEMS KYIS BUD MED BZOD PA LA, ,REG PA DGE 'DUN LHAG MA
ZHES, ,THUB PAS MA GSUNGS JI LTA BU, ,SDOM BRTZON BSAMS BZHIN DGE
'DUN GYI, ,LHAG MA BYAS NAS CHO GA BZHIN, ,BSHAGS

PA LA SOGS MA BYAS PAR, ,NGAG GSUNG CI PHYIR NGES PAR SMROS,
,GANG ZAG GCIG LA SPO BA DANG, ,SPYAD PA NYID DE BZHIN PO DAG
,GANG GIS SRID PAR SMRA BAR GYIS, ,JI SRID 'TSO BAR RANG GI GOS,
,RAB TU MANG PO MA BSNGOS SHING, ,BYIN MA BRLABS PAR 'CHANG YANG
NI, ,DRI MA

MED PAR JI LTAR BZHED, ,THA DAD GNAS NI SPANGS PA'I GNAS, ,GCIG
NA GNAS PA'I DGE SLONG LA, ,'BREL BA'I DRI MAS DRI MA DANG, ,BCAS
PAR GYUR PA JI LTA BU, ,ZLA BAS SPANG GOS DGE SLONG GIS, ,JI SRID
'TSO BAR MA SPANGS NA, ,CI PHYIR LTUNG BA MED PA ZHES, ,GSUNGS

PA DRI YIS GSAL BAR SMROS, ,SDOM BRTZON CAN NI PHA MA LAS, ,CHOS
GOS RUNG BA BLANGS BYAS NAS, ,CI PHYIR SPANGS PA'I NYES PA YIS,
,DRI MA CAN DU GYUR PAR GSUNGS, ,ZHAG BDUN PA YI SMAN DAG NI, ,JI
SRID 'TSO BA'I BAR BCANGS NA, ,JI LTAR SDOM BRTZON LTUNG MED
PAR,,

GSUNGS PA'I DON DE SMRA BAR GYIS, ,SHES BZHIN DU NI BRDZUN GYI
TSIG ,SMRAS NA LTUNG BYED ME YIS NI, ,CI YI PHYIR NA SDOM BRTZON
CAN, ,SHIN TU SREG MIN GSAL POR SMROS, ,DGE SLONG GIS NI DGE
SLONG LA, ,SKYON NAS SMRA BAR BYED PA LA, ,KUN MKHYEN THUB PAS CI
YI PHYIR, ,LTUNG BYED

MA GSUNGS NGES PAR SMROS, ,DGE SLONG NYON MONGS CAN SEMS KYIS,
,DGE SLONG GIS SMRAS PHRA MA NI, ,DGE SLONG LA BYAS THUB PA YIS,
,JI LTAR DAG GSUNGS KHYOD BCOL SMROS, ,SDOM BRTZON GYIS NI RUNG
BA YI, ,SA BON RNAM PA LNGA ZOS NA, ,JI LTAR LTUNG BYED BYED PAR
GSUNGS, ,

@72A *, ,SDOM BRTZON GYIS NI BSGRIMS TE SMROS, ,G-YOGS MA MED PAR
DGE 'DUN GYIS, ,GNAS MAL RUNG BA BSHAMS NAS NI, ,MA BRUBS MA
BLTABS PAR SONG NA, ,JI LTAR BUR NA DAG PA GSUNGS, ,SDOM BRTZON
GYI NI RUNG BA'I GOS, ,NYE DU MIN PA'I DGE

SLONG MA, ,BYIN LA LTUNG BA MED PA ZHES, ,GSUNGS PA CI PHYIR NGES
PAR SMROS, ,MTSAN GCIG GNAS PA'I DGE SLONG DAG ,MANG PO KHA ZAS
MA BSRUL DANG, ,THA DAD ZA BA CI YI PHYIR, ,DAG PAR GSUNGS PA
GSAL BAR SMROS, ,KHA ZAS BCA' BAR BYA LA SOGS, ,RUNG BA DUS MIN

ZA BYED PA, ,JI LTAR DAG PA ZHES GSUNGS PA, ,THE TSOM GTAN LA
DBAB PAR GYIS, ,DGE SLONG CHO GA SNGON 'GRO BA'I, ,BYIN LEN BYAS
NAS ZA BYED PA, ,JI LTAR LTUNG DANG BCAS ZHES GSUNGS, ,KHYOD LA
MTHU YOD GSAL BAR SMROS, ,DGE SLONG GIS NI DGE SLONG LA, ,NYON
MONGS

SEMS KYIS RDEG BYED PA, ,THUB PAS JI LTAR NYES BYAS GSUNGS,
,KHYOD KYIS GSAL BAR LAN THOB CIG ,SDOM BRTZON ME LA REG BYED PA,
,KUN MKHYEN THUGS RJE LDAN PA YIS, ,CI PHYIR LTUNG BA NYES BYAS
GSUNGS, ,DRI YIS NGES PAR SMRA BAR GYIS, ,DGE SLONG NUB GNYIS

LAS LHAG PAR, ,BSNYEN PAR RDZOGS DANG BRAL BA DANG, ,NYAL BAR
BYED PA JI LTA BUR, ,NYES BYAS LTUNG BAR BYED PAR 'GYUR, ,SDOM
BRTZON TSON RTZI SNA GSUM GYIS, ,KHA MA BSGYUR BA'I GOS GYON PA,
,CI PHYIR LTUNG BA MED GSUNGS PA, ,KHO BOS BCOL GYI KHYOD SMROS
SHIG ,SDOM

BRTZON TSON RTZI SNA GSUM GYIS, ,LEGS PAR KHA BSGYUR GOS GYON PA,
,CI PHYIR LTUNG BA BCAS GSUNGS PA, ,THE TSOM GYI NI MCHOG CHOD
CIG ,SDOM BRTZON RIN CHEN LA REG NA, ,JI LTAR DGE 'DUN LHAG MA
DANG, ,SBOM GSUNGS MDZA' BO KHO BO YI, ,THE TSOM BRTAN PO MYUR DU
CHOD, ,RIN

PO CHE DANG DE SMOS LA, ,REG PA'I DGE SLONG JI LTA BUR, ,NYES
BYAS GSUNGS PA KHO BO YI, ,THE TSOM BSAL BAS RANGS PAR GYIS, ,DGE
SLONG RIN CHEN LA REG PA, ,THUB PAS JI LTAR LTUNG MED CES,
,GSUNGS PA KHO BO DON GNYER KHYOD, ,MYUR DU GSAL BAR SMRA BAR
GYIS, ,SDOM BRTZON RTAG TU KHRUS

@72B BYED PA, ,BDE BAR GSHEGS PAS JI LTA BUR, ,NYES PA CIR YANG
MA GSUNGS KHYOD, ,GAL TE 'DUL DON SHES NA SMROS, ,GAL TE SDOM CAN
GYIS NI DUS, ,BYIN GYIS BRLABS NAS BRTAG BYED NA, ,THUB PA THAMS
CAD GZIGS PA YIS, ,JI LTAR LTUNG DANG BCAS PAR GSUNGS, ,DGE SLONG
GIS NI DGE SLONG

LA; ,G-YA' BSGAG BSAM PAS GA GA TSIL, ,BYED PA CI PHYIR THUB PA
YIS, ,NYES BYAS LTUNG GSUNGS BCOL GYIS SMROS, ,LO NI NYI SHU MA
LON PA, ,BSNYEN PAR RDZOGS PAR BYED PA LA, ,JI LTAR LTUNG BA MED
PA DANG, ,DE DON GNYER LA'ANG CHAGS PAR GSUNGS, ,SDOM BRTZON MYOS

'GYUR 'DU SHES KYIS, ,CHANG 'THUNGS JI LTAR NYES BYAS KYI, ,LTUNG
BAR GSUNGS BA GAL TE MTHU, ,YOD NA DOGS PA MED PAS SMROS, ,SDOM
BRTZON MTSAN MO RIN CHEN DAG ,'DUG BZHIN DU NI RGYAL PO YIS,
,GTAN BRTEN BTZUN MO'I GNAS YOD LA, ,GTUGS NA JI LTAR LTUNG BA
MED, ,

GRONG GNAS DGE SLONG MA LA NI, ,SDOM BRTZON DE NA GNAS DAG GIS,
,KHA ZAS BLANGS NA JI LTA BUR, ,SO SOR BSHAGS BYA'I NYES BYAS
GSUNGS, ,'DUL BA DRI BA'I TSIG LE'UR BYAS PA LAS LE'U GNYIS
PA'O,, ,,DGE SLONG SO SOR THAR PA YI, ,GDON PA LNGA CHAR MA BTON
PAR, ,

JI LTAR DE YI GSO SBYONG BYAS, ,DRI YI KHO BO LA SMOS SHIG ,SO
SOR THAR PA MI 'DON CING, ,GZHAN GYI DRUNG DU BYIN MI RLOB, ,CI
PHYIR GSO SBYONG BYAS 'GYUR 'DIR, ,BDAG LA THE TSOM YOD KYIS
SMROS, ,DGE 'DUN RNYED PA DGE SLONG NI, ,GCIG PUS BLANGS NA JI
LTA BUR, ,NYES MED

GSUNGS PA KHO BO YIS, ,DON DU GNYER GYIS KHYOD GSAL SMOS, ,SDOM
BRTZON CAN GYIS DGE 'DUN GYI, ,RNYED PA RUNG BA BDAG GIR BYAS,
,LTUNG BCAS ZHES GSUNGS RGYU CI YOD, ,'BAD DE BDAG LA SMRA BAR
GYIS, ,MCHOD RTEN LA PHUL RNYED PA GANG, ,DE LAS DGE SLONG GIS
BLANGS NA,

JI LTAR LANG BA MED PA ZHES, ,RGYAL BAS GSUNGS PA SDOM BRTZON
SMROS, ,NYAN THOS KYI LA BSNGOS PA'I RDZAS, ,SDOM BRTZON MCHOD
RTEN LAS BLANGS NA, ,JI LTAR LTUNG BA DANG BCAS PAR, ,THUB PAS
GSUNGS PA SDOM BRTZON SMROS, ,SPO BA SPYOD GNYIS GNAS GCIG NA,
,GNAS BYED CI PHYIR

@73A *, ,NYES MED NYID, ,KHYOD LA NUS PA YOD CE NA, ,KHO BO LA NI
SHIN TU SMROS, ,NAM YANG LTUNG BA MED CES PA, ,CI YI PHYIR NA
THUB PA YIS, ,SPO BAR 'OS PA YIN PAR GSUNGS, ,BRTZE LDAN KHYOD NI
GSAL BAR SMROS, ,LTUNG BA YOD PA MA YIN LA, ,GAL TE SPO BA SBYIN

BYED NA, ,CI PHYIR THUB PAS LTUNG MED GSUNGS, ,KHO BO LA NI NGES
PAR SMROS, ,GSAR BUS RGAN PO LAS 'DAS NA, ,GNAS MAL LEN PAR BYED
PA LA, ,CI PHYIR LTUNG BA MED PAR GSUNGS, ,KHO BO THE TSOM BZLOG
PAR GYIS, ,GNAS MAL DE NYID SPYOD PA LA, ,CI YI PHYIR NA THUB PA
YIS, ,

NYES PA MED DANG NYES BYAS GSUNGS, ,'BOD DE GSAL BAR SMRA BAR
GYIS, ,DGE 'DUN GYI NI GNAS MAL LA, ,RANG GI GOS KYIS MA G-YOGS
PAR, ,SPYOD PA CI LTAR LTUNG MED GSUNGS, ,BRTUL ZHUGS CAN GYIS
BDAG LA SMROS, ,'DUL BA DRI BA'I TSIG LE'UR BYAS PA LAS LE'U

GSUM PA'O,, ,,LTUNG BA RNAM PAR RIG BYED DAM, ,CI ZHIG GZUGS CAN
BSTAN YOD DAM, ,THOGS DANG BCAS SAM ZAG BCAS SAM, ,'DUS BYAS YIN
NAM 'ON TE CI, ,'JIG RTEN PA'AM PHUNG POR LDAN, ,KHAMS DANG SKYE
MCHED LDAN PA'AM, ,ZIN PA'AM

LUNG BSTAN 'BYUNG BAR LDAN, ,DE BZHIN 'BYUNG BA LAS GYUR PA'AM,
,KUN SBYOR SGRIB PA'AM NYON MONGS CAN, ,ZANG ZING BCAS PA'AM 'ON
TE NA, ,ZHEN PA BRTAN PA'AM 'THAB BCAS SAM, ,DMIGS PA DANG BCAS
YIN NAM CI, ,SEMS SAM LAS SAM 'ON TE NA, ,RNAM SMIN

BCAS SAM DE LAS GZHAN, ,'DAS PA'AM MA 'ONGS DA LTAR YIN, ,DGE
BA'AM 'DOD DANG GZUGS KHAMS LDAN, ,SLOB PA'AM 'ON TE MI SLOB BAM,
,CI ZHIG DE NYID SPANG BYA'AM, ,CI ZHIG BSGOM PAS SPANG BYA'AM,
,'ON TE MTHONG BAS BYA BA YIN, ,LUS KYI 'AM 'ON TE NGAG

GI'AM, ,'ON TE CI ZHIG SEMS KYI YIN, ,DGE SLONG BDAG LA MYUR DU
NI, ,DON BZHIN DAG TU SMRA BAR GYIS, ,CI DNGOS DE NYID BYED PA
LA, ,LTUNG BA DANG NI LTUNG BA MED, ,GNYIS SU 'GYUR PA SRID YOD
DAM, ,KHYOD LA DRI YIS MYUR DU SMROS, ,CI ZHIG GANG GIS LHAG MED
PAR, ,'GYUR

@73B PA'I GZHI NI DE NYID KYIS, ,LHAG MA DANG BCAS LTUNG 'GYUR
RAM, ,DRI YIS BDAG LA GSAL POR SMROS, ,CI ZHIG GANG GIS PHAS PHAM
PA'I, ,LTUNG 'GYUR GZHI NI DE NYID KYIS, ,DGE 'DUN LHAG 'GYUR DE
BZHIN LTUNG, ,'GYUR RAM JI LTAR BDAG LA SMROS, ,GANG GIS DGE 'DUN

LHAG 'GYUR BA'I, ,GZHI DE NYID KYIS DGE SLONG LA, ,LTUNG BYED
DANG NI DE BZHIN DU, ,NYES BYAS SU YANG CI PHYIR 'GYUR, ,CI ZHIG
GANG GIS LTUNG BYED PA'I, ,LTUNG BAR 'GYUR BA DE NYID KYIS, ,SO
SOR BSHAGS 'GYUR CI YI PHYIR, ,DGE SLONG JI LTAR 'DOD BZHIN
SMROS, ,GZHI CI GANG GI

LTUNG BYED KYI, ,LTUNG BAR 'GYUR BA DE NYID KYIS, ,NYES PAR 'GYUR
RAM DGE SLONG KHYOD, ,GAL TE NUS PA YOD BDAG SMROS, ,GANG GIS SO
SOR BSHAGS PA YI, ,LTUNG BAR 'GYUR BA'I GZHI DE CI, ,NYES BYAS
SRID DAM MTHU YOD NA, ,DRI YIS BDAG GI MDUN DU SMROS, ,JI LTAR
DGE

LUNG MA BSTAN PA'I, ,SEMS GNAS PA LA GSOD BYED PA, ,MNAR BAR
GSUNGS MI DGE BA YI, ,SEMS LA GNAS PA LAS MA GSUNGS, ,DGE SLONG
RUNG BA GNAS GCIG DANG, ,MTSAMS GCIG GNAS BZHIN DE YI TSIG ,MED
PAR DGE 'DUN LAS BYAS NA, ,NYES BYAS MIN GSUNGS

CI 'DRA SMROS, ,KHYIM PA GNAS BZHIN DGE 'DUN GYIS, ,LAS SHIG BYAS
NA JI LTA BUR, ,DE YIS LAS KYANG BYAS 'GYUR ZHING, ,LTUNG BA MED
PAR 'GYUR BA SMROS, ,DGE DANG LUNG MA BSTAN SEMS LA, ,GNAS PA LA
NI JI LTA BUR, ,LTUNG DANG BCAS PA ZHES GSUNGS SRID, ,BDAG MDUN

JI LTAR 'DOD PA SMROS, ,CI DGRA BCOM LA LTUNG 'BYUNG NGAM, ,'DI
LA BDAG LA THE TSOM NI, ,BRTAN PO YOD KYIS 'BOD DE KHYOD, ,DOGS
PA MED PAR BDAG MDUN SMROS, ,DGE 'DUN DBYEN BYED GANG YANG RUNG,
,DE KUN BSKAL PAR GNAS SAM CI, ,DGE SLONG GAL TE KHYOD BYAMS NA,,

KHO BO'I THE TSOM MYUR DU SOL, ,DGE SLONG GYUR NAS LTUNG 'GYUR
DANG, ,BZLOG PA YANG NI JI LTA BUR, ,BDAG GI THE TSOM MYUR DU
CHOD, ,DGE SLONG GNYID MA LOG PA'I TSE, ,LTUNG BA BYAS NAS GNYID
LOG NA, ,LTUNG BAR 'GYUR DANG BZLOG PA YANG, ,JI LTAR DRI YIS
GSAL BAR SMROS, ,STAN GCIG

@74A *, ,LA NI 'DUG PA YI, ,DGE SLONG LA NI RGYU GANG GIS, ,LTUNG
BA RIS NI LNGA BO DAG ,'BYUNG BAR 'GYUR BA SRID YOD DAM, ,DGE
SLONG SBYOR BA GCIG GIS NI, ,JI LTAR LTUNG BA STONG BYED 'GYUR,
,GAL TE DE NYID RIG CE NA, ,DRI YIS KHYOD NI SMRA BAR GYIS, ,BSAM

GTAN DANG PO LA SOGS LA, ,SNYOMS PAR ZHUGS PA THUB PA YIS, ,DGE
'DUN LHAG MAR CI YI PHYIR, ,RAB TU GSUNGS PA BDAG LA SMROS, ,DGE
SLONG THA NA NYES BYAS KYI, ,LTUNG BA NAM DU'ANG MI 'BYIN KYANG,
,'ON KYANG DGE SLONG MA YIN PAR, ,GSUNGS PA CI PHYIR GSAL BAR

SMROS; ,DGE SLONG MA NI NAM DU YANG, ,NYES BYAS KYANG NI MI BYED
KYANG, ,'ON KYANG JI LTAR DGE SLONG MA, ,MIN GSUNGS BDAG DON
GNYER GYIS SMROS, ,GAL TE DGE SLONG DGRA BCOM MIN, ,PHA MIN BSAD
NA JI LTA BUR, ,MTSAMS MED PA DANG DE BZHIN DU, ,PHAS PHAM

GSUNGS PAR 'GYUR BA SMROS, ,GZHAN GYIS TSIG SMRAS GZHAN LA NI,
,JI LTAR LTUNG BA RIS LNGA PO, ,'BYUNG BAR 'GYUR BA BDAG LA NI,
,SDOM BRTZON MYUR DU SMRA BAR GYIS, ,JI LTAR DGE SLONG GCIG PU
LA, ,PHAS PHAM 'GYUR BA BZHI 'BYUNG BA, ,DRI YIS KHYOD KYIS BDAG
LA NI,,

DON BZHIN DU NI SMRA BAR GYIS, ,'DUL BA DRI BA'I TSIG LE'UR BYAS
PA LAS LE'U BZHI PA'O,, ,,'DI LA GSOL BA'I LAS DANG NI, ,GSOL BAR
BCAS PA DU ZHIG YOD, ,LEGS GRAGS DE DANG RNAM DBYE BA, ,KHYOD NI
'BOD DE SMRA BAR GYIS, ,TSIG TU YANG NI MI SMRA LA, ,LUS KYI

RTZOL BA MI BYED PAR, ,PHAS PHAM LTUNG BA 'BYUNG 'GYUR BA, ,JI
LTA BUR NI KHYOD SMROS SHIG ,LTUNG BA RIS LNGA BYAS NAS NI,
,'CHAGS PAR YANG NI MI BYED CING, ,PHYIR BCOS PAR YANG MI BYED
PAR, ,JI LTAR DAG PAR GSUNGS PAR SMROS, ,GZHAN GYIS PHAS PHAM
BYAS GYUR LA, ,

GZHAN ZHIG PHAM PAR 'GYUR BA NI, ,THUB PAS JI LTAR GSUNGS PA
DRIS, ,DES NA 'DI LTAR BDAG LA SMROS, ,LTUNG BA KUN LA GANG GIS
NI, ,BSTAN PA DANG NI BSDU BAR 'GYUR, ,NGAG GIS KUN NAS BSLANG BA
YI, ,KHA NA MA THO GANG CHE DANG, ,LUS KYI KHA NA MA THO CHE,
,GANG YIN

@74B PHRA MAS GANG ZHIG 'GYUR, ,DGE 'DUN GANG ZAG LAS BYUNG
KHYED, ,KHA NA MA THO GANG CHER 'DOD, ,SROG GCOD RGYU LAS SDIG
CHEN YANG, ,KHYOD NI GSAL BAR SMRA BAR GYIS, ,'KHRIG DANG BRDZUN
LAS GANG YIN TE, ,DES NI BDAG LA SMRA BAR GYIS, ,MANG DU SMRA LTA
CI ZHIG DGOS, ,MDOR BSDUS

TSIG GCIG KHYOD LA NI, ,KHRO SPANGS MDZA' BOR GYUR BYAS NAS, ,RAB
TU BSGRIMS TE SMRA BAR BYA, ,SDOM PA KUN LA KUN MKHYEN GYIS,
,SKYABS GSUM DGE SLONG NYID LA NI, ,JI LTA BUR NI MA GSUNGS PA,
,DE NI BDAG LA GSAL BAR SMROS, ,DE LTAR 'DUL BA RGYA MTSO LAS,
,DRI BA THIGS

PA TZAM BRGYA ZHIG ,BDAG GIS 'BAD DE BRNYAS BYED LA, ,MA RANGS
NAS NI BRGYUS PA YIN, ,NONGS BGYIS BLA MAS THUGS RJES KYANG,
,BCOS SHING BZOD PA MDZAD DU GSOL, ,MTHONG BA RNAMS KYIS LONG BA
NI, ,DAM PA'I LAM DU CIS MI GZUNG, ,'DUL BA DRI BA RNAMS BYAS
NAS,,

DGE BA ZLA BA LTA BUR NI, ,DKAR PO BRTZAMS PA DE YIS NI, ,'GRO BA
RTAG TU DGE LEGS SHOG ,'DUL BA DRI BA'I TSIG LE'UR BYAS PA LE'U
LNGA PA RDZOGS SO,, ,,'DUL BA DRI BA'I TSIG LE'UR BYAS PA SLOB
DPON MDO SDE 'DZIN PA KA LY'A nA MI TRAS MDZAD PA RDZOGS SO,, ,,

RGYA GAR GYI MKHAN PO DHARMA KA RA DANG, ZHU CHEN GYI LO TZ'A PA
BANDE DPAL BRTZEGS KYIS BSGYUR CING ZHUS TE GTAN LA PHAB PA'O,,
,, 