@142B #, ,RGYA GAR SKAD DU,
AA MRi TA SIDDHI M'U LA N'A MA, BOD SKAD DU, BDUD RTZI GRUB PA'I
RTZA BA ZHES BYA BA, DPAL HE RU KA LA PHYAG 'TSAL LO, ,SPYAN GSUM
RAB LDAN DBU BCAS SKU MDOG DMAR, ,

@143A *, ,'CHI BA'I 'JIGS SEL RNAL 'BYOR PHO MO YI, ,PHYAG RGYA
'DZIN CING BIRWA TING 'DZIN GYIS, ,SKYOB MDZAD PHYAG RGYA'I ZHABS
LA BDAG 'DUD DO, ,PHYAG RGYA CHEN PO RNAMS BSHAD BYA, ,MI NI GANG
GIS THOS PA LA, ,LHA RNAMS KUN

GYIS BKUR STI MDZAD, ,SKYE BA BYE BA STONG DAG TU, ,LEGS LAS RGYA
CHEN RNAMS BYAS PAS, ,DE THOB 'KHOR BA'I RGYA MTSO LA, ,PHA ROL
TU NI RNAL 'BYOR 'GRO, ,G-YON PA'I RTING PAS BSHANG LAM DGAG
,G-YAS PA CUNG ZAD BRKYANG BYAS LA, ,MTHEB CHEN BOL GONG

LAG PAS GZUNG, ,SNYING GA LKOG MAS MNAN PA NI, ,SGO DGU DGAG PA'I
SBYOR BA'O, ,DE YI RTZA GSUM DAG LA NI, ,RIM PA BZHIN DU BSNUN
PAR BYA, ,'DI NI LAS KYI PHYAG RGYA'O, ,RKANG PA GCIG PA SEMS
BSDU ZHING, ,RLUNG RNAMS GCIG TU BSDUS BYA STE, ,

RLUNG GIS BSDAM PA BRTZAM PAR BYA, ,NYI ZLA GNYIS NI GCIG PAR
BYA, ,DE LTAR BYAS NA RLUNG NI 'GAG ,'DI NI DAM TSIG PHYAG
RGYA'O, ,BSHANG LAM 'KHOR LO GYEN DU BZLOG ,THIG LE SGRA BCAS
GYEN DU BSLANG, ,RTZA RNAMS THAMS CAD RAB TU G-YO, ,MCHOG GI

RTZA NI GYEN DU 'ONG, ,LUS NGAG YID GSUM SBYOR BA YIS, ,SKU GSUNG
THUGS NI BSGRUB PAR BYA, ,GOMS PA BRTAN PAR GYUR PA YIS, ,RANG GI
ME NI GSAL BA'O, ,PHYAG RGYA 'DI YIS THAMS CAD DU, ,RNAL 'BYOR PA
NI NGES PAR 'GRO, ,'DI NI KHA SBYOR SBYOR

BA STE; ,RTZA BA'I GDAMS PAR 'DOD PA'O, ,'DI NI RLUNG GI SBYOR BA
YIN, ,MKHAS PA RNAMS KYIS 'DI BSGRUB PO, ,PHYAG RGYA GNYIS SU
SHES PAR BYA, ,JI BZHIN BSDAM PA'I CHO GA SHES, ,DZO NI LHA MO'I
PHYAG RGYA YIN, ,LING+GA'I PHYAG RGYA LHA YIN NO, ,PHO DANG MO

YI SBYOR BA LAS, ,PHYI ROL DU NI SKYES PA 'BYUNG, ,JI BZHIN SBYOR
BA 'DI GNYIS KYIS, ,SKYE BA NANG DU GSANG BAR BYA, ,RTZA NI BUD
MED GZUGS CAN TE, ,SKYES PA MED NA 'BRAS BU MED, ,PHYAG RGYA CHE
DANG BSDAMS PA CHE, ,DBYE BA MED NA 'BRAS BU MED, ,RLUNG NI

@143B 'KHOR LO GCIG TU BSDU, ,JI SRID BSDAMS PA BZHIN DU BYA,
,RNAL 'BYOR BA YIS BSHIG PAR BYA, ,RANG GI RLUNG SEMS BSHIG PAR
BYA, ,SBYOR BA'I RIM PAS BSHIG PAR BYA, ,RLUNG NI STOBS DANG LDAN
BYAS LA, ,DBU MA'I SGO RU GZHUG BYA STE, ,'KHOR LO BZHI PO

RLUNG GIS DBUG ,LAG GNYIS LING+GA'I PHYAG RGYA BCA', ,DE NI SA LA
GZHAG NAS SU, ,RKANG PA'I TZE MOS LA GZUGS, ,BRLA NI BRDAB PAR
BYA BA YIS, ,RLUNG GIS RLUNG NI BSHIG PAR BYA, ,RLUNG GIS RLUNG
LA BTEG PAR BYA, ,RLUNG GIS RLUNG NI GSAD PAR BYA, ,RLUNG GIS

YONGS LA KHYAB PA YIS, ,RLUNG GIS DNGOS GRUB THAMS CAD SBYIN,
,RLUNG GIS 'CHI BA MED PAR 'GYUR, ,DES NI BDUD RTZI GRUB PAR NI,
,BI RWA NGA YIS YANG DAG BSHAD, ,LEGS PAR BSDAMS PA LUS KYI LAS,
,RDO RJE RLUNG RTZE BYE BA YIS, ,LHUN PO YI NI BAR DAG TU, ,

DGUG PA'I SBYOR BA 'DI YIS NI, ,TSANGS SOGS MDUD PA BSHIG PAR
BYA, ,LHUN PO'I STENG DU LHA RNAMS 'GRO, ,LHUN PO DAG NI G-YO
'GYUR TE, ,DES NI THAMS CAD BRGYAL BAR 'GYUR, ,TSANGS PA LA SOGS
LHA RNAMS BSAD, ,DANG PO YI NI SBYOR BA YIS, ,TSANGS

PA'I MDUD PA BSHIG PAR BYA, ,DE NAS DBANG PHYUG MDUD PA BSHIG ,DE
BSHIG NAS NI BIshnU BSHIG ,DE NAS GTI MUG LA SOGS SPANGS, ,GTZUG
TOR SGO NI SBAS PA LA, ,RLUNG GIS SGO NI RNAM PAR DBYE, ,DE NI
'BIGS PA CHEN PO'O, ,BSDAM PA CHE DANG 'BIGS PA

CHE; ;PHYAG RGYA CHE NI GSUM PA YIN, ,'DI NI GSANG DBANG GSUM YIN
NO, ,'DI DAG GIS NA SBYOR GRUB GRAGS, ,DE NYID GSUM NI GANG RIG
PAS, ,DE NI 'JIG RTEN GSUM RIG GO, ,GANG GIS 'DI LA GOMS BYAS NA,
,THAMS CAD KYI NI MNGA' BDAG 'GYUR, ,

GSANG BA LHA YI LHA RNAMS DANG, ,MI YI BDAG PO'I BDAG POR 'GYUR,
,DBANG BSKUR KUN LA DBANG BA YIN, ,THAMS CAD MA LUS LHAG PAR
'GYUR, ,DES NA LHA RNAMS KUN GYI DBANG, ,CHOS KYI PHYAG RGYAR
'DOD PA'O, ,PHYAG RGYA CHE LA GOMS PAR BYA, ,PHYAG RGYA

@144A *, ,'DI LAS THAMS CAD 'BYUNG, ,GRUB PA CHEN PO 'BYUNG BA
YIN, ,PHYAG RGYA CHEN PO GANG YIN PA, ,RNAM GNYIS DE NI DAM PA
DANG, ,'CHI BA LAS NI GROL BA DANG, ,LUS SEMS DAG LA BDE BA
'BYUNG, ,SEMS LA GNAS PA TZAM GYIS KYANG, ,MNGAL

DU SKYE BAR MI 'GYUR RO, ,DANG PO'I MING NI YI GE YIN, ,SBYOR BA
LDAN PA BSHAD PAR BYA, ,DAD DANG LDAN PA'I SBYOR BA YIN, ,RNAL
'BYOR PA NI NGES PAR NI, ,PHYAG RGYA CHEN PO 'GRUB PA YIN, ,PHYAG
RGYA CHEN PO BSHAD PAR BYA, ,RKANG PA LAG PA BSDAM BYA STE,
,RLUNG NI

LAN GSUM 'THUNGS BYAS LA, ,RTZA RNAMS THAMS CAD 'THEN PAR BYA,
,LANGS PAS RTZA RNAMS GYEN DU PHYOGS, ,NAD RNAMS THAMS CAD BCOM
NAS NI, ,PHYAG RGYA CHEN PO'I DON YANG RDZOGS, ,JI LTAR NAM MKHA'
BAR SNANG LA, ,SPRIN TSOGS 'BAR BA 'KHRIGS PA

DE; ;RLUNG GI SHUGS KYIS GTOR BA LTAR, ,DE LTAR LUS 'DI DAG LA
NI, ,NAD KYIS YONGS SU BSGOS GYUR KYANG, ,THABS KYI RLUNG GIS
GZHOM PAR BYA, ,'DI NI PHYAG RGYA CHEN PO'O, ,DZHA YE DHA YI
KARMA YI, ,LAG PAS 'BYUNG BA LNGA DAG KYANG, ,LAS KYI BYA BAS
MNYE BYA

ZHING; ,BSDAMS PA CHEN POS GNAS PA YI, ,STOBS KYI 'KHOR LO 'DI
YIS NI, ,STENG DU LHA YI 'JIG RTEN SKRAG ,LAG PA BRKYANG BSKUM
'DI YIS NI, ,PHYOGS BZHI DAG KYANG G-YO BAR BYED, ,RKANG PA 'OG
TU BRKYANG PA YIS, ,KLU RNAMS THAMS CAD SKRAG PAR BYED,,

DBANG PO NGAL ZHING DUB BA'I TSE, ,RTZE GCIG SEMS KYI NGANG LAS
GZHAG ,BSDAM PA'I SBYOR BA BSHAD PAR BYA, ,RLUNG GIS LUS NI 'DZIN
PAR 'GYUR, ,BSDAM PA GNYIS NI SHES BYA STE, ,JI LTAR THIG LE GNAS
PA DANG, ,DZO NI BHA DHA'I LHA MO YIN, ,MGRIN PA BSDAMS PA

LHA YIN NO, ,DGANG BA CAN DANG BUM PA CAN, ,PHYAG RGYA GZUNG BA
RNAM PAR BYA, ,LHA DANG LHA MIN KUN LA GSANG, ,RNAL 'BYOR BSDAM
PAR BYA BA YIS, ,DBU MA'I SGO GU GTAD PAR BYA, ,LAM GSUM RNAM PAR
BKAG BYAS LA, ,RLUNG NI NANG DU GZUNG BAR BYA, ,SROG NI

@144B RLUNG YANG RLAN PAR BYA, ,DE LTAR BYAS PAS 'OG TU 'BAB,
,SKAD CIG NYID LA BSDAM PAR BYA, ,STENG 'OG RLUNG GI SBYOR BA
YIS, ,MNYAM PA'I RLUNG DANG BSREG PAR BYA, ,DES NI GYEN DU BSKYOD
PAR BYA, ,BSHANG LAM BSDAMS PA DANG LDAN PAS, ,RLUNG NI RNAM

PAR BSKUM PA DANG, ,GYEN DU BLANG BA BYAS PA YIN, ,'KHRUL 'KHOR
DANG NI RLUNG SBYOR GYIS, ,DGRAM DANG RAB TU BSDAM PAR BYA, ,ZUNG
'JUG LAM GSUM BSGOM PAR BYA, ,'DI LTAR MI YI LUS LA NI, ,GRUB
PA'I LAM NI RAB GSAL BA, ,NYAMS MYONG SKYE ZHING

LUS RGYAS 'GYUR, ,RGAS PAR YANG NI MI 'GYUR RO, ,RTZA RNAMS RGYUN
GYIS 'BAB PA DANG, ,RTAG PAR 'OG TU 'GRO BA DE, ,BSDAMS PA CHEN
PO 'DI YIS NI, ,RNAM PAR LDOG PAR 'GYUR BA YIN, ,GSHIS NI THUR DU
'GRO BA YIN, ,YUR BA'I NANG DU CHU 'BAB

PA; ,DE NI BSDAMS PAS LDOG PAR 'GYUR, ,DE BZHIN NANG GI LUS LA
YANG, ,LUS KYI PHYI ROL 'GRO BA DE, ,RNAL 'BYOR RTAG TU SHES PAR
BYA, ,LUS KYI RTZA NI MA LUS PA, ,'DIS NI BSDAMS PAR RAB TU
GRAGS, ,BSDAMS PA 'DI YI MTHU YIS NI, ,

LHA RNAMS KUN KYANG GSAL BAR 'GYUR, ,DE LTAR PHYAG RGYA BZHI YIS
NI, ,LAM GSUM RNAM PAR BKAG PA'O, ,LAM GCIG PA NI GSAL BA'O,
,GRUB PA LHA YI LAM DU 'GRO, ,SKYE DANG 'CHI BA'I LAM GNYIS PO,
,'OG NI LAM DU BSHAD PA YIN,,

BSOD NAMS DANG NI SDIG RGYU YI, ,DE PHYIR SKYON GNYIS RNAM PAR
SPANGS, ,RLUNG GI DE NYID BUM PA CAN, ,DE NI RAB TU MNYAM PAR
BYA, ,STENG GI LAM DU RNAM BYAS LA, ,RLUNG DANG LHAN CIG SBYOR BA
YIS, ,BSDAMS PAS CHU RGYUN 'GAG PA LTAR, ,'GRO BA THAMS

CAD RNAM PAR 'GOG ,DES NA DE YI BKA' DRIN GYIS, ,DZO NI GDAMS PA
ZHES GRAGS SO, ,GRUB PA'I LAM DANG YANG DAG LDAN, ,MI NI 'GYUR TE
GZHAN DU MIN, ,PHYAG RGYA 'DI NI SHES PA YIS, ,DREGS PA YOD KYANG
DON DANG LDAN, ,DES NA THAMS CAD SHES PA YIN,,

@145A *, ,BDUD RTZI GRUB PA ZHES BYA BA SLOB DPON CHEN PO BI R'U
PAS MDZAD PA RDZOGS SO,, ,,RGYA GAR GYI MKHAN PO RNAL 'BYOR PA
LAS GRUB PA THOB PA'I RGYA GAR AE DE BAS BSGYUR BA'O,, 