@80A *, ,DPAL RDO RJE RNAM PAR 'JOMS PA LA PHYAG 'TSAL LO, ,SKAR
MA RGYU BA RNAMS KYI LAS SNA TSOGS NYE BAR BSGRUB PAR 'DOD PA'I
SGRUB PA PO DAM TSIG DANG LDAN PAS, DPAL RDO RJE RNAM PAR 'JOMS

PA'I RNAL 'BYOR SNGON DU SONG BAS, ZHI BA'I LAS BYED PAR 'DOD
PAS, ME BZHI LA BYA'O, ,RGYAS PA'I LAS LA RGYAL, DBANG GI LAS LA
KHRUMS SMAD LA, DRAL SHUL SNA TSOGS KYI LAS BYED PAR 'DOD PAS NAG
PA LA BYA'O, ,BSKRAD PAR 'DOD PAS LAG LA, DBYE BAR 'DOD PAS SA RI
LA,

BKAR BAR 'DOD PAS GRO BZHIN LA, RMUGS BAR 'DOD BAS MON GRE LA,
RENGS PAR 'DOD PAS NAB SO LA, ,SKRAG PAR 'DOD PAS SMIN DRUG LA,
'GUGS PAR 'DOD PAS BYI BZHIN LA, 'JIL BAR 'DOD PAS SNAR MA LA,
'KHRUG PAR 'DOD PAS BRA NYE LA, RGYAL BAR 'DOD PAS LHA MTSAMS

LA; ,DPUNG DANG LDAN PAR 'DOD PAS MGO LA, SA'I LAS BYED PAR 'DOD
PAS KHRUMS STOD LA, CHU'I LAS BYED PAR 'DOD PAS CHU STOD LA, ME'I
LAS BYED PAR 'DOD PAS NAM GRU LA, RLUNG GI LAS BYED PAR 'DOD PAS
MCHU LA, SA'I SDE PHAM PAR 'DOD NA KHRUMS SMAD LA, CHU'I SDE PHAM
PAR

'DOD NA CHU SMAD LA, ME'I SDE PHAM PAR 'DOD NA DBO LA, RLUNG GI
SDE PHAM PAR 'DOD NAS GA LA, MA GRUB PA GRUB PAR 'DOD NA MON GRU
LA, GRUB BA CHUD MI ZA BAR BYED PA THA SKAR LA, 'DOD PA'I DON RAB
TU SBYIN PAR 'DOD PAS BREL BYA'O, ,BSGRUB BYA PHUNG BAR BYED PAR
'DOD PAS SKAG LA, NOR

@80B BSGRUB PAR 'DOD PAS SNRON LA BYA'O, ,GZHAN 'JIG RTEN BA'I
LEGS PA SNA TSOGS SGRUB PAR 'DOD PAS RGYAL LA BYA'O, ,PHA ROL LA
NYAMS PA SNA TSOGS GTONG BAR 'DOD PAS BRA NYE LA BYA'O, ,DE LTAR
DMAG DRANG BAR 'DOD BA DANG, NOR RNYED PAR 'DOD PA DANG, TSONG
RGYAL BAR 'DOD PAS

SNUBS LA BYA'O, ,RTZA RA DANG RKUN MA'I LAS GRUB PAR 'DOD PAS THA
SKAR LA BYA'O, ,'JIGS PA BRGYAD LAS THAR BAR 'DOD NA MON GRU LA
BYA'O, ,BGEGS BZLOG PA DANG MI MTHONG BA DANG, PHA ROL GYI DPUNG
BZLOG PAR 'DOD PAS LHA MTSAMS LA BYA'O, ,SKRA BKRU BA DANG, KHRUS
BYED PA DANG, DPAL

DBANG PHYUG DANG, RGYAL SAR 'DON PA DANG, TSONG BZANG BAR 'DOD
PAS RGYAL LA, BAG MA GTONG BA DANG, SKRA BKRU BA DANG, KHRUS BYED
PA DANG, GOS DANG SA BON 'DEBS PAR 'DOD PAS LAG LA, STON MO DANG
'DU PA SBUD PA DANG, 'DUN MA DANG, GROS LEGS PAR 'DOD PAS NAB

SO LA BYA'O, ,GZHAN GNYEN SBYOR DANG, MKHAR LEN DANG NYO BA DANG,
'KHOR BA'I LAS GANG YANG GRUB PAR 'DOD PAS ME BZHI LA BYA'O, ,DE
LTAR NA NYE BA STON PA'I LAS SNA TSOGS LA YANG MKHAS PAR SPYAD
PAR BYA'O, ,DE LTAR RGYU SKAR RNAMS DUS NGES PA LAS MA 'KHRUL BAR
BYAS NA,

GDON MI ZA BAR 'GRUB PA LA THE TSOM MED DO, ,DE'I PHYIR NA RGYU
SKAR RNAMS NI BZANG PO YIN ZHES BYA'O, ,DE NAS SO SO'I PHYOGS KYI
GZA' RNAMS DANG BTUB PAR NGES PAR 'GRUB PA YIN NO, ,DE LTAR RGYU
SKAR 'DI DAG GIS NI LEGS PA DANG NYES PA DANG, 'JIG RTEN GYI
'KHRUL 'KHOR SNA

TSOGS STON PAS GTZO CHE'O, ,RGYU SKAR RNAMS KYI LAS SNA TSOGS PA
SGRUB PAR BYED PA, DUS 'DZIN BZANG PO ZHES BYA BA, DPAL MAR ME
MDZAD BZANG POS MDZAD PA RDZOGS SO,, 