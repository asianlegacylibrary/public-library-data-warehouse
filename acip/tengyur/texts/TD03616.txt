@239A #, ,RGYA GAR SKAD DU, SAm KshIPTA SHR'I

DZAm BHA LA S'A DHA NAm, BOD SKAD DU, DPAL DZAm BHA LA'I SGRUB
THABS MDOR BSDUS PA, DPAL LDAN DZAm BHA LA LA PHYAG 'TSAL LO,
,SNGON DU GSUNGS PA'I CHO GAS SNYING GAR ZLA BA'I DBUS SU DZAm
YIG SER PO LAS DPAL DZAm BHA LA SKU MDOG SER PO PHYAG GNYIS PA,
PHYAG G-YAS NA B'I DZA P'U RA KA DANG,

G-YON NA NE DU LE RIN PO CHE'I CHAR 'BEBS BZHIN PA BSNAMS PA,
SANGS RGYAS LNGA'I COD PAN CAN, ZHABS GNYIS KYIS DUNG GI MGO DANG
PADMA'I MGO'I GTER CHEN PO DAG MNAN PA, AUTPA LA SNGON PO'I
PHRENG BA CAN RGYAN THAMS CAD KYIS BRGYAN PA'I DZAMBHA LA'I SKUR
RANG NYID BSGOM PAR BYA'O, ,RANG GI KHYIM DU

YANG RIN PO CHE SNA TSOGS PA'I CHAR 'BAB BZHIN PA RAB TU 'JUG
PA'I BDAG NYID BSAM PAR BYA'O, ,DE NAS LAG PA GNYIS KHU TSUR
BCINGS TE, GUNG MO DAG GI DBUS MA'I TSIGS GSUM PA BKUG PA NI DZAm
BHA LA'I PHYAG RGYA'O, ,AOm DZAm BHA LA DZA LENDRA YE SV'A H'A,
SNGAGS 'DIS RJE BTZUN LA CHU KHYOR BA

BRGYA RTZA BRGYAD DBUL BAR BYA'O, ,PHYI NAS MCHOD NAS SNGAGS
BZLAS PAR BYA'O, ,DNGOS GRUB NI SBYIN BDAG CHEN POR 'GYUR TE THE
TSOM MED DO, ,DPAL DZAm BHA LA'I SGRUB THABS MDOR BSDUS PA RDZOGS
SO,, ,,SLOB DPON CHEN PO TZANDRA GO MIS MDZAD PA'O,, ,,

