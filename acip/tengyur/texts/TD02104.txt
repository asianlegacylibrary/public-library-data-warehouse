@134A #, ,RGYA GAR SKAD DU, ,TI LA KA AE KA N'A MA, BOD SKAD DU, THIG
LE GCIG PA ZHES BYA BA, 'PHAGS PA 'JAM DPAL YE SHES SEMS DPA'
CHEN PO LA PHYAG 'TSAL LO, ,RANG BZHIN BDE BA BRNYES PA YI, ,YE
SHES SEMS LA PHYAG 'TSAL LO, ,DMIGS PA LA NI SEMS BZHAG NAS,
,SBYOR

PA YE SHES THIG LE BSHAD, ,SNA TSOGS CHOS KUN SHES RAB KYIS BLTAS
NAS, ,GCIG DANG DU MA MTHA' YIS BRTAGS PA DANG, ,GCIG KYANG MI
DMIGS RANG BZHIN STONG PA YIN, ,THAMS CAD RIG PA'I NGO BOR GSAL
'GYUR PA, ,GNYIS KYI MTHA' YIS DBEN PA GNYIS MED DE, ,RNAM PA

THAMS CAD LDAN PA YE SHES SKUR, ,BSGOMS TE SA BON NYID DU SEMS
GNAS BYA, ,DE LA DMIGS PA NYE BA NYID DU GYUR PA NI, ,GSAL DANG
MI GSAL PHYI MA'I BLO YIS BRTAGS NA YID KYI YI GE NYID, ,RJES LA
'GRO BA RNAM PAR DAG BYAS LA, ,RTEN DANG BRTEN PA SKUL BA'I KU RU
BZHAG ,YI GE LA

SEMS GZUNG BA'I THIG LE DANG PO'O,, ,,THABS DANG SHES RAB KHA
SBYOR LA, ,SHIGS PA MED PA'I YI GE NAS, ,TSANGS PA'I MIG GSUM
BZHI YIS BSKOR, ,DE LA RNAM SHES BRTAN PA DANG, ,'DREN PA BRGYAD
DANG DGUR LDAN PA'O, ,BDE BA'I LHAG PA'I BZLAS PA BYA, ,REG BYA
CHEN PO

SKYES PA NI, ,LHAG PA'I THIG LE CHEN POR BSDU, ,MTHAR PHYIN REG
BYA SKYES PA NA, ,STENG GI GNAS SU 'PHO BAR BYA, ,REG BYA LA SEMS
GZUNG BA'I THIG LE STE GNYIS PA'O,, ,,YE SHES SEMS DPA' RAB MDZES
SKU, ,ZLA BA LTAR RGYAS RDO RJE LA, ,BCU DRUG THIG LE GCIG PA
GANG, ,BCU

@134B BDUN LDAN PAR BZLAS BYA STE, ,'PHO BA 'BYUNG LA BZLAS PA
BYA, ,'JUG PA THIG LA BZLAS PA BYA, ,GSAL DANG BDE DANG YONGS
RDZOGS NAS, ,DBYU GU DRUG CU'I GRANGS SU BGRANG, ,PHRA MO'I RNAL
'BYOR RDZOGS 'GYUR BA, ,BAG DANG LDAN PA'I SBYOR BAS BRTZAM,
,PHRA MO LA SEMS GZUNG BA'I THIG LE STE

GSUM PA'O,, ,,RNAM PAR SHES PA'I RDO RJE'I SKU, GANGG'A'I KLUNG
GI SANGS RGYAS KYIS, ,BYIN GYIS BRLABS LA BSGOM PAR BYA, ,DE NYID
YE SHES THIG LE BSGOM, ,MI SHIGS SA BON 'DZIN PA CAN, ,DRAN PA
LHAN CIG SKYES PA GSAL, ,'GRO 'ONG MED PAR NYIN MTSAN DU, ,YUL
MIN SHES PA'I MTSAN

NYID NI; ,GNAS PA'I THIG LE RDZOGS PA YI, ,CUNG ZAD MI GSAL PHRA
MOR GSANG, ,YE SHES LA SEMS GSANG BA'I THIG LE STE BZHI PA'O,,
,,RNAL 'BYOR LAM LA BSLAB PA NI, ,STENG DANG 'OG GI MDUD PA LA,
,AOm DANG H'Um GI THIG LE BLTA, ,THIG LE STONG PA'I SA BON LAS,
,A'A LI K'A LI 'DZAG

PA'I PHRENG, ,RLUNG GIS MNAN LA SO KAR BSTIM, ,DE LA LEGS ROL
SKYES PA DANG, ,'OG GI THIG LE STONG PA LAS, ,NYIS 'GYUR PHUL LA
STENG DU BSTIM, ,DE LA LEGS ROL SKYES BAS NA, ,RANG 'BYUNG YE
SHES CHEN PO BSGOM, ,DBANG PO LNGA LA YI GES KHYAB, ,YUL LNGA
LEGS ROL CHEN

POR BSGOM, ,DE NAS BCOM LDAN 'DAS MA LAS, ,THIG LE YI GE MED PA
GNYIS, ,DBUGS 'BYUNG CHEN PO BDAG MED BSGOM, ,LHAN CIG SKYES DGA'
RNA BA'I DUS, ,GSAL STONG BDE BA DBYER MED PA, ,GNYUG MA NYAMS SU
MYONG BAS SHES, ,GAL TE MI GSAL GYUR PA NA, ,RDO RJE'I

BZLAS PA BRTZAM PAR BYA, ,SBYOR BA LAS BYUNG 'OD GSAL SEMS, ,RNAM
PAR SHES PA'I CHOS NYID 'DAS, ,YE SHES GNYIS MED TSUL 'CHANG BA,
,RNAM PAR RTOG MED LHUN GYIS GRUB, ,DUS GSUM SANGS RGYAS LAS BYED
PA, ,SANGS RGYAS THOG MA THA MA MED, ,DANG PO'I SANGS RGYAS RGYU
MED

PA; ,YE SHES MIG GCIG DRI MA MED, ,YE SHES LUS CAN DE BZHIN
GSHEGS, ,THIG LE CHEN PO GRUB PA BSTAN PA STE LNGA PA'O,, ,,MAN
NGAG BDUD RTZI LTA BU GROL BA'I RIM PA THIG LA GRUB PA GSAL BYED
GCIG PA BSTAN, 'DI LAS BYUNG BA'I BSOD NAMS JI SNYED DES, ,BDE BA
CHEN PO'I

@135A *, ,GNAS DNGOS RNYED PAR SHOG ,THIG LE GCIG PA ZHES BYA BA,
,SLOB DPON DPAL LDAN GNYIS SU MED PA'I RDO RJES MDZAD PA RDZOGS
SO,, ,,RNAL 'BYOR BA BSOD SNYOMS PA PRA DZNY'A SHR'I DZNY'A NA
K'IRTIS RANG 'GYUR DU MDZAD PA'O,,