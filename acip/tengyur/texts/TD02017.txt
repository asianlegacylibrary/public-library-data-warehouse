@76B #, ,RGYA GAR SKAD DU, RAKTA YA M'ANTA

KA S'A DHA NAm, BOD SKAD DU, GSHIN RJE MTHAR BYED DMAR PO'I SGRUB
THABS, DPAL GSHIN RJE GSHED LA PHYAG 'TSAL LO, ,KUN NAS BLA MA LA
BTUD DE, ,LHAN CIG SKYES DGA'I NGO BO NYID, ,GSHIN RJE GSHED SKU
DMAR PO YI, ,SGRUB THABS GSAL POR BRI BAR BYA, ,DANG POR RE ZHIG
SEMS CAN

GDON PA'I BSAM PA CAN GYI SNGAGS PAS SNGA DRO LANGS TE KHA GTZANG
BA LA SOGS PA BYAS LA, BDE BA'I STAN LA 'DUG STE RANG GI SNYING
GAR YI GE AAm DMAR PO YONGS SU GYUR PA LAS NYI MA'I DKYIL 'KHOR
BSGOM PAR BYA'O, ,DER YI GE H'Um DMAR PO YONGS SU GYUR PA LAS
DBYUG PA DKAR PO RDO

RJE'I RTZE MO CAN MI MGOS MTSAN PA BSGOM MO, ,DE'I DBUS SU NYI
MA'I DKYIL 'KHOR DMAR PO'I STENG DU YI GE H'Um KHA DOG DMAR BO'I
'OD ZER GYIS SPYAN DRANGS BA'I GSHIN RJE GSHED DMAR PO DANG BLA
MA DANG, SANGS RGYAS DANG BYANG CHUB SEMS DPA' RNAMS NAM MKHA'I
PHYOGS SU BSAM MO, ,

DE NAS YI GE H'Um LAS 'THON PA'I ME TOG DANG SPOS LA SOGS PAS
YANG DAG PAR MCHOD LA SDIG PA BSHAGS PA LA SOGS PA BYAS TE, BYAMS
PA DANG SNYING RJE DANG DGA' BA DANG BTANG SNYOMS TE TSANGS PA'I
GNAS BZHI BSGOMS NAS STONG PA NYID DU BSGOM PAR BYA'O, ,AOm SH'U
N+YA T'A DZNY'A NA BADZRA

@77A *, ,SVA BH'A BA A'ATMA KO&HAm, ZHES PA YID KYIS BKLAG GO,
,SNGON GYI SMON LAM GYI DBANG LAS YI GE PAm YONGS SU GYUR PA'I
PADMA'I DBUS SU NYI MA'I DKYIL 'KHOR LA GNAS PA'I YI GE H'Um
YONGS SU GYUR PA LAS DBYUG PA DKAR PO STE DER YANG NYI MA'I DKYIL
'KHOR YI GE H'Um GIS

MTSAN PA'O, ,DE LAS H'Um YIG GI 'OD ZER RNAMS KYIS 'JIG RTEN GSUM
BKANG STE SEMS CAN MTHA' DAG GSHIN RJE MTHAR BYED KYI GZUGS SU
BYAS NAS H'Um YIG DE LA GZHUG GO, ,DE THAMS CAD YONGS SU GYUR PA
LAS BDAG NYID GSHIN RJE MTHAR BYED SKU MDOG DMAR PO ZHAL GCIG
PHYAG

GNYIS PA GSUS PA 'PHYANG BA G-YON BRKYANG GI GOM STABS KYIS MA HE
LA BZHUGS PA, PHYAG G-YAS NA DBYUG PA DKAR PO G-YON NA KHRAG GIS
YONGS SU GANG BA'I THOD PA, DBU SKRA DMAR SER GYEN DU BSGRENG BA,
MI MGO LNGA'I PHRENG BAS BRGYAN PA, KLU LA SOGS PA'I RGYAN GYIS
BRGYAN

PA; STAG GI PAGS PA'I SHAM THABS CAN, MGUL PAR MI MGO 'DZAG PA'I
PHRENG BA CAN, 'BAR BA'I PHRENG BA DMAR PO'I PHYOGS MTHA' DAG
KHYAB PA, GSHIN RJE 'JIGS PAR BYED PA, MCHE BA RNAM PAR GTZIGS
PA, SPYAN GSUM DMAR LA ZLUM PA, LJAGS 'GYUR BA,

ZHAL KHRAG 'DZAG PA, RANG SNANG GI SHES RAB KYIS MGUL NAS 'KHYUD
PAR BDAG NYID BSGOM PAR BYA'O, ,BCOM LDAN 'DAS CI 'DRA BA DE 'DRA
BA'I SHES RAB STE, 'ON KYANG BYE BRAG TU SHES RAB NI MGO BO SKAM
PO'I PHRENG BA CAN NO, ,SLAD NAS RANG GI SNYING GAR SNA TSOGS
PADMA'I STENG DU NYI MA'I

DKYIL 'KHOR GYI DBUS SU YI GE H'Um YONGS SU GYUR PA LAS DBYUG PA
DKAR PO STE DE'I DBUS SU NYI MA DMAR PO YI GE H'Um GIS BRGYAN PA
BSGOM MO, ,DE NAS BCOM LDAN 'DAS KYI RDO RJE YI GE H'Um LAS BYUNG
BA DANG, BCOM LDAN 'DAS MA'I PADMA'I YI GE AA LAS BYUNG BA, AOm
SARBA TA TH'A GA TA AA NU R'A GA

nA BADZRA SVA BH'A BA A'ATMA KO&HAm, ZHES BRJOD CING DBANG PO
GNYIS SNYOMS PAR ZHUGS PAS LHAN CIG SKYES PA'I DGA' BA'I RANG
BZHIN BCOM LDAN 'DAS BSGOM PAR BYA'O, ,DE'I RJES LA BCOM LDAN
'DAS MA'I LTE BA'I 'OG TU PADMA DMAR PO 'DAB MA BRGYAD PA'I STENG
DU YI GE HR'I:DMAR PO RTZE MOR

@77B RE KH'A DKAR PO GNAS PAR BSGOM MO, ,THUGS KA'I SA BON GYIS
NAM MKHA'I PHYOGS SU SPYAN DRANGS BA'I DE BZHIN GSHEGS PA RNAMS
SNGA MA BZHIN MCHOD LA DBANG BSKUR BA'I DON DU GSOL BA GDAB PAR
BYA'O, ,AOm AA BHI shINYCA TU MAm SARBA TA TH'A GA TA, DE DAG GIS
DANG RIN PO CHE LA SOGS

PAS SPRAS PA'I GSER GYI BUM PA YE SHES KYI BDUD RTZIS YONGS SU
GANG BAS BDAG LA DBANG BSKUR ZHING GUR GUM DANG ME TOG LA SOGS
PA'I CHAR DBAB PA DANG RNGA BO CHE'I SGRA LA SOGS PA YANG BSGOM
PAR BYA'O, ,SLAR YANG RANG GI SNYING GA'I SA BON GYI 'OD ZER GYIS
NAM MKHA'I PHYOGS SU GSHIN RJE

MTHAR BYED DMAR PO SPYAN DRANGS LA, SNGA MA BZHIN YANG DAG PAR
MCHOD DE DZA:H'Um BAm HO:ZHES PA 'DIS DGUG PA DANG GZHUG PA DANG
BCING BA DANG DBANG DU BYAS LA, DAM TSIG SEMS DPA' LA GNAS PA'I
YE SHES SEMS DPA'I THUGS KAR NYI MA LA GNAS PA'I YI GE H'Um LA
GNAS PA'I HR'I:shtRi:LA

SOGS PA'I SNGAGS KYI PHRENG BA 'BAR BAR BLTAS LA YID KYIS BZLAS
PA BZHIN DU KHRO BO'I TSIG BZLAS SO, ,AOm HR'I:shtRi:WI KRi T'A
NA NA H'Um H'Um PHAt PHAt SV'A H'A, THUN GZHAN LA SNGA MA BZHIN
DU SA BON DANG PHYAG MTSAN GYI RIM PAS BDAG NYID BSKYED LA DBANG
BSKUR BA SNGON DU 'GRO BAS YE SHES SEMS

DPA' GZHUG PAR BYA'O, ,NYAL BA'I DUS SU STONG PA NYID KYI RNAL
'BYOR BSGOM ZHING NYAL BAR BYA'O, ,DAM TSIG SNGON DU 'GRO BA'I
RIM PA 'DIS BSGOM ZHING BZLAS NA DE'I GSHIN RJE MTHAR BYED DMAR
PO 'DI NGES PAR 'GRUB PAR 'GYUR RO ZHES PA NI, BCOM LDAN 'DAS KYI
BKA'O, ,RIM PA 'DI

GSHIN RJE MTHAR BYAD DMAR PO'I SBYOR BA 'KHRUL 'KHOR LA SOGS PA
DANG LAS RAB 'BYAMS LA SOGS PA 'GRUB PA'O, ,'ON KYANG 'DIR BYE
BRAG TU ZHI BA DANG RGYAS PA DANG DBANG DANG, MNGON SPYOD KYI
DBYE BAS DKAR PO DANG SER PO DANG DMAR PO DANG NAG PO'I GZUGS SU
BSGOM MO, ,GSHIN RJE

MTHAR BYED DMAR PO'I SGRUB THABS RNAL 'BYOR GYI DBANG PHYUG BI
R'U PAS MDZAD PA RDZOGS SO,, ,,RGYA GAR GYI MKHAN PO BLA MA RJE
BTZUN CHEN PO NYI MA'I DBANG PO'I 'OD ZER GYI ZHAL SNGA NAS, CHAG
LO TZ'A BA DGE SLONG CHOS RJE DPAL GYIS BSGYUR CING ZHUS TE GTAN
LA PHAB PA,, ,,