@58B *, ,ZHEN LOG SGRON MA
BZHUGS,, #, ,MCHOD

GNAS DKON MCHOG GSUM LA PHYAG 'TSAL LO, ,CHOS LA 'JUG THABS DON
'DI BRTAN PAR BYA, ,GANG ZHIG BDAG GZHAN SDUG BSNGAL SPANG 'DOD
CING, ,BDE BA 'DOD PAS DAM CHOS SPYAD PAR BYA, ,MI RTAG CHOS LA
BYE BRAG BSAM LAS 'DAS, ,CI PHYIR 'JIG RTEN 'DI

DAG MI RTAG STE, ,SNOD KYI 'JIG RTEN RI RAB LHUN PO DANG, ,GSER
GYI RI BDUN ROL MTSO CHEN PO BDUN, ,GLING BZHI GLING PHRAN LCAGS
RI MU KHYUD YANG, ,'JIG PA'I DUS NA BSKAL PA'I ME BYUNG BAS,
,THAL BA'I LHAG MA TZAM YANG MI LUS TE, ,THA MAR CHU DANG RLUNG
GIS 'JIG PAS

NA; ,BRTAN ZHING NGES PA 'DRA STE BRTAG MI BZOD, ,LO ZLA TSES
GRANGS SHOL NI MI THEBS PAS, ,LO ZLA 'DAS ZHING 'JIG PA'I DUS
DANG NYE, ,DUS BZHI 'KHOR BA SDOD PA MED PAS NI, ,DBYAR DRO SKYE
LA DGUN GRANG SKAM PA DANG, ,LO LEGS LO NYES THAN ZHOD NGES PA
MED, ,RTZI THOG LJON

SHING LO 'DAB RGYAS PA 'DRA, ,DUS KYI DROD BRAL RLUNG GIS MI RTAG
GO, ,RTAG PA LAGS NA CI PHYIR 'GYUR ZHING 'GRO, ,DE LA SOGS PA MI
RTAG DGONGS NAS GDA', ,BCUD KYI 'JIG RTEN 'DI YANG MI RTAG STE,
,NYIN ZHAG 'DAS SHIN SHI DANG PHAR PHAR NYE, ,'KHOR BA'I SDUG
BSNGAL GSUM

GYIS RTAG TU 'KHOR, ,SKYE RGA NA 'CHI RANG THAG RI MO 'DRA, ,'CHI
BDAG BDUD NI SO BYA NYA SDOD 'DRA, ,'JIG RTEN 'DI NA CHE CHUNG
PHYUG DBUL KUN, ,'CHI BDAG BDUD KYI LAG TU MI 'GRO MED, ,SNGA MA
SHI BA'I MI RNAMS KUN GYIS KYANG, ,RTAG TU RE ZHING BU DANG NOR
BSAGS KYANG, ,RANG NI

@59A *, ,DGE SDIG GNYIS DANG 'GROGS TE 'GRO, ,BU NOR PHYIR LUS
BDAG LA PHAN MED PAS, ,DE PHYIR BU NOR ZAS LA CHAGS MI BYA, ,YOD
PAS DGE BA'I LAS LA MI 'BAD NA, ,DE NI 'JIG RTEN 'DI YI GTER
BSRUNG YIN, ,SHES PAS DAM PA'I CHOS LA MI SPYOD NA, ,

RTAG PAS GCAM BU DON MED GLEN PA YIN, ,DE BAS NOR MED DBUL LO
BSNYEN DGA' DANG, ,BRAM ZE LDAN PA PHUL BA DAG LA SPYOD, ,'JIG
RTEN 'DI YI PHA MA BU TSA DANG, ,PHU NU MDZA' BSHES BRAN KHOL NOR
RNAMS KUN, ,SDUG BSNGAL SKAL LEN 'GA' YI MI 'ONG STE, ,'CHI BA'I

PHYIR NI GCIG KYANG MI 'ONG NGO, ,DON DE MA RIG SEMS CAN MANG PO
KUN, ,TSE 'DI'I 'KHOR BA'I NYE BSHES CHED DAG TU, ,SDIG PA'I BYE
BRAG RNAM PA MANG PO SPYOD, ,PHAN MED RANG NI NGAN SONG GSUM DU
LTUNG, ,DE TSE 'GYOD KYANG PHAN MED NYON MONGS SNON, ,TSE 'DIR
PHRAD PA'I LAS MTHUN NYE

BZHI RNAMS, ,'GRON PO GNAS MTHUN TZAM STE SO SOR 'GRO, ,SDIG DANG
BSNGOS NAS ZAS DANG NOR BSAGS KYANG, ,SDIG PA'I RNAM SMIN RMONGS
PA BDAG GIS KHUR, ,BSAGS PA'I NOR NI PHYIR LUS BU TSAS KHYER,
,SBRANG BUS 'BAD DE SBRANG RTZI BSAGS PA 'DRA, ,DE BAS LONGS
SPYOD MED

CING DBUL BA YANG, ,RGYU 'BRAS MI SLU CHOS LA YID CHES PA, ,MOS
PAS DGE BA DAD PA'I YON PHUL NAS, ,DGE SLONG GSER 'BYIG LTA BUR
GYUR PA YOD, ,DE PHYIR 'PHAGS PA'I NOR BDUN DANG DU BLANG, ,DAD
DANG TSUL KHRIMS GTONG DANG THOS PA DANG, ,NGO TSA SHES SHING
KHREL YOD

SHES RAB NI, ,'PHAGS PA'I NOR BDUN LAGS PAR THUB PAS GSUNGS,
,DPER NA NOR GYI NANG NA CHOG SHES PA, ,RAB MCHOG LAGS PAR LHA
MI'I STON PAS GSUNGS, ,KUN DU CHOG SHES MDZAD CING CHOG MKHYEN
NA, ,NOR MI BDOG KYANG YANG DAG 'BYOR PAR 'GYUR, ,BDAG LA SHIN

TU PHANGS PA'I LUS 'DI YANG, ,GOS RNYING LAM DU BOR BA BZHIN DU
'GRO, ,DA LTA SA STENGS 'DI NA GNAS PA KUN, ,LO BRGYA TSUN CHAD
GCIG KYANG MI LUS SO, ,BRGYA THUB 'BUM LA GCIG KYANG MI 'BYUNG
NA, ,BRGYA LA SRID KYANG PHAL CHER YENGS 'GYUR TE, ,MTSAN MO NYAL
BAS BRGYA PHYED

@59B GNYID DBANG DU, ,SONG STE DE LA DRAN MED SHI DANG 'DRA,
,LHAG MA LNGA BCU YOD DU ZAD KYANG NI, ,RA RO NYAL DANG 'DU BYED
RNAMS KYI RKYEN, ,LNGA BCU PHYED NI DER YANG ZAD PAS NI, LEGS PAR
DRAN PA NYI SHU RTZA LNGA YOD, ,DE YANG RANG LA DBANG BYAR MA
MCHIS TE, ,DE RING DO NUB 'CHI 'AM

GTOL MED KYI, ,DA LTA NYID DU BRTUN TE 'BAD LA BYA'O, ,TSE 'DI
ZIL PA 'DRA STE MED LA KHAD, ,DBUGS NI NA BUN 'DRA STE YAL LA
KHAD, ,LUS NI SGYU MA 'DRA STE SNANG LA MED, ,SEMS NI GLOG DANG
'DRA STE SKAD CIG MA, ,PHUNG PO MI RTAG 'CHI ZHING 'GYUR BA STE,
,DAR BA'I MDOG NI NYON

MONGS NAD KYIS 'PHROG ,'CHI BA'I SROG NI 'CHI BDAG BDUD KYIS
'PHROG ,DPER NA CHU 'GRAM G-YANG SA'I SDONG PO 'DRA, ,RING POR MI
THOGS BYA KHYI DUR PA DANG, ,SRIN BYA 'UG PA BYA RGOD KHVA STEG
DANG, ,KHYI LTOGS WA DANG 'BU SBRANG GZAN DU 'GYUR, ,DE BZHIN
SGYU MA MI RTAG MI RTOGS

PAR; ,PHUNG PO 'DI YI CHED DU SDIG SPYOD PA, ,MA RIG GLEN PA NYON
MONGS SNYING RE RJE, ,ZAS NOR 'BREL PA'I LONGS SPYOD 'JA' TSON
'DRA, ,RMI LAM LONGS SPYOD RNYED DANG MTSUNGS PA STE, ,DE LTAR
'DUS BYAS THAMS CAD MI RTAG PAS, ,DAM PA'I CHOS LA MYUR DU 'BAD
PAR BYA'O, ,DE BAS 'PHAGS

PA'I GZUGS BRNYAN MCHOD GNAS LA, ,MOS PA'I DAD PAS DGE LA BRTZON
PA NI, ,BLA MED BYANG CHUB THOB PAR 'GYUR BA'I DPE, ,RGYAL PO
GSAL THUB LTA BUR GYUR PA'O, ,DE PHYIR MCHOD PA'I LAS LA BRTZON
PAR BYA, ,CIS TE MI LUS THOB PA SHIN TU DKA', ,KHOM LDAN MI LUS
THOB PAR GYUR PA

NA; ,PHYI MA'I PHAN PA 'DI LA MA BSGRUBS NA, ,PHYIS NI MTHO RIS
THOB PAR GA LA 'GYUR, ,NGAN SONG SKYES NAS SDUG BSNGAL 'BYUNG
BA'I TSE, ,TSE 'DI'I BTZAN PHYUG BDE SKYID CI LA PHAN, ,SNGA MAR
CI SPYAD DRAN PAS SHIN TU SDUG ,DE PHYIR 'KHOR BA'I CHOS LA MA
YENGS PAR, ,ZHE SDANG CHEN PO ME LTAR

'BAR BA LA, ,SNYING RJE CHEN PO'I CHU YIS MYUR DU SOD, ,'DOD
CHAGS SER SNA'I MDUD PA DAM PO DE, ,CHAGS MED SBYIN PA CHEN PO'I
SEMS KYIS KHROL, ,GTI MUG MUN PA CHEN PO 'THIBS PA DE, ,SHES RAB
GSAL BA'I SGRON ME CHEN PO THEG ,NYON MONGS KUN LA GNYEN PO BCUG
NAS NI, ,

@60A *, ,'KHOR BA'I CHU BO CHEN PO BZHI RNAMS LA, ,BRTZON 'GRUS
GRU BCUGS NAS NI RGAL BAR BYA, ,DO CIG YOD PAS SANG PHOD YOD PA
BZHIN, ,TSE 'DI YOD PAS PHYI MA YOD PAR NGES, ,SANG PHOD LO DANG
SKU TSE SLAD MA NI, ,GANG SNGAR 'ONG BA SU LA'ANG GTOL MED PAS,
,SANG PHOD DON

DU SO NAM 'BAD BA BZHIN, ,PHYI MA'I DON DU DAM CHOS SPYAD PAR
RIGS, ,DE RING DO NUB KHO NA MI 'CHI ZHES, ,BAG MED BDE BAR 'DUG
PA RIGS MA YIN, ,TSE 'DI MI SDOD RI GZAR CHU DANG 'DRA, ,RING POR
MI RTAG RTZVA KHA'I ZIL PA 'DRA, ,YANG NA SKYE SHI CHU YI CHU BUR
'DRA, ,'KHOR BAR SKYE BA

SHING RTA'I 'KHOR LO 'DRA, ,DE BAS RANG GI LUS LA MA CHAGS PAR,
,SKYABS KYI SBYIN PAS 'GRO LA PHAN BTAGS NA, ,BLA MED BYANG CHUB
THOB PAR 'GYUR BA'I DPE, ,RGYAL PO SHI BYIN LTA BUR GYUR BA'ANG
YOD, ,MI YI CHOS LUGS LEGS PAR SPYAD PAS NA, ,MTHO RIS LHA YUL
BGROD PA THAG

MI RING, ,MTHO RIS THAR PA'I GO 'PHANG GANG YIN PA, ,'JOG NA THAR
PA GAM NA 'DUG PAS NA, ,DE BAS MI DGE BCU SPANG DGE BCU SPYOD,
,GRAGS PA NYAMS PAR 'GYUR BA'I CHOS DRUG SPONG, ,DGE LA MI SKUR
SDIG LA MI BSTOD DE, ,'BRAS BU GANG SPYAD DE DANG MNYAM PAR
GSUNGS, ,NGAN

SONG SDUG BSNGAL SHES KYANG MI 'JIGS PAR, ,MI RTAG LUS LA CHAGS
NAS SDIG SPYOD PA, ,AE MA'O RANG GIS RANG RLAG SNYING RE RJE, ,YI
DAGS BYOL SONG SDUG BSNGAL SKYI RE BUNG, ,DMYAL KHAMS BCO BRGYAD
SDUG BSNGAL YA RE CHA, ,SKYE RGA NA 'CHI'I SDUG BSNGAL RGYUN RE
RING, ,PHUNG PO SGYU MA ZAS

NOR BSNYEN MA YIN, ,'KHRUL PA'I GNYEN BSHES 'KHOR BA'I BSHAL THAG
PAS, ,DE RING RANG DBANG YOD PA'I MI RNAMS KYIS, ,RANG DANG 'BREL
PA'I ZAS NOR GNYEN BSHES LA, ,SER SNAS MI BCING CHAGS SEMS MI
SKYED DO, ,SEMS CAN RTZAL SHUGS MED LA SKUR MI BYA, ,CHANG NI HA
LA'I DUG

BZHIN RAB TU BSRUNG, ,GZHAN GYI BUD MED DAG LA CHAGS MI BYA,
,RNAM SMIN MED PA'I SO NAM MI BOR ZHING, ,GZHAN GYI NOR LA BRTZI
BDAG CHOM RKUN SBANG, ,DON DU LUS NGAG YID GSUM SPYOD PA GZAB,
,MDOR NA MTSAMS MED LNGA DANG NYE BA LNGA, ,LCI BZHI LOG BRGYAD
KHA NA MA THO GSUM, ,'DI

@60B SPYOD NGAN SONG GSUM DU GDON MI ZA, ,MI RIGS SDIG PA SNGON
DU SPYOD PA LAS, ,'GYOD PA DRAG PO SEMS NI BSKYED NAS SU, ,SDIG
PA 'PHRO BCAD DGE BA SPYOD PA NI, ,'BRAS BU MTHO RIS THOB PAR
GDON MI ZA, ,DE YANG CIS MNGON STON PA'I BKA' LAS NI, ,DANG PO
RGYAL PO MA SKYES

DGRA YIS SU, ,MTSAMS MED PA YI SDIG PA BYAS PA LAS, ,NAGS KYI
DRANG SRONG DAG LAS SEMS BSKYED NAS, ,'GYOD PA'I SEMS KYIS 'BRAS
BU THOB PA 'DRA'O, ,DE PHYIR NGES PA 'PHRAL BSHAGS DGE LA SBYOR,
,GZHAN YANG DANG PO KHA NA MA THO BA'I, ,TSIG GIS SKUR BA BTAB
STE SNANG BA LAS, ,

MOD LA 'GYOD DE BSHAGS PA PHUL NA NI, ,BU MO RDO RJE LTA BUR
SKYES PA'O, ,MDOR NA GZHAN DON SPYOD PAR GSUNGS PA STE, ,BDAG
PHYIR GZHAN LA GNOD BYAS BDE BAR 'GYUR, ,MA RIG SKYE BO RANG GI
DON BYED DANG, ,STON PA SANGS RGYAS GZHAN GYI DON BYED GNYIS,
,'BRAS BU CHE CHUNG KHYAD PAR DE 'DRA

BAS; ,SEMS CAN BKRES PAS NYEN PAR GYUR PA LA, ,ZAS NOR LUS KYI
SGO NAS PHAN 'DOGS PA, ,RGYAL PO SHUD LO GAR NE LTA BU DE, ,GZHAN
DON SPYAD NA 'BRAS BU THOB PAR 'GYUR, ,'DI DAG SHES NAS DGE MED
SDIG SPYOD PA, ,MI SHES SDIG SPYOD SDIG PA BRGYA 'GYUR CHE, ,DE
BAS DON MED

LAS LA MA BRTZON PAR, ,DGE BA'I LAS LA RTAG TU SPYAD PAR BYA,
,RGYU 'BRAS SHES RKYEN DGE BA'I BSHES GNYEN PAS, ,DE PHYIR DGE
BSHES DAM PA BTZAL BAR BYA, ,DE NI LEGS PA KUN STON NYES PA
SKYOB, ,YANG DAG LAM STON 'BRAS BU SKYED BYED PAS, ,PHA MA SA
MKHAN DUS KYI DBYAR DANG 'DRA'O, ,

DE PHYIR DGE BSHES DAM PA RTAG TU BSTEN, ,CHOS KYANG SHES PAS MI
CHOG SPYAD PA GCES, ,CI YI PHYIR NA MI CHOS SO NAM 'DRA, ,CHOS
KYIS BDAG BSHAD BDAG GIS CHOS MA BSHAD, ,DON RTOGS BYA PHYIR DANG
PO MNYAN YANG DGOS, ,NGES PA RNYED NAS TSIG MANG BSLAB MI DGOS,
,TSIG MI ZAD

PHYIR NYAN PAS MTHAR THUG MED, ,NYAN CING 'CHAD PA SPYAD THABS
BTZAL PHYIR YIN, ,MI SPYOD NYAN 'CHAD DON CHUNG TSI RE CHAD,
,GZHAN LA 'CHAD PA TSIG GI THAN PA YIN, ,GZHAN GYI THAN 'BYAL
NGANG LA MI PHAN TE, ,BRO MKHAN SGRUNG MKHAN BRO SGRUNG 'CHAD PA
'DRA, ,DE NI MI NAG CHOS KYI LO RGYUS

@61A *, ,MKHAN; ,THOS PAS BRGYAGS NAS RANG SEMS MA THUL NA,
,MKHAS KYANG PHAN MED SLAR LA 'KHOR BA'I RGYU, ,THOS MANG TSIG LA
MKHAS PA NE TZO 'DRA, ,'GRO BA GANG ZHIG RANG LA MED PA YI, ,NOR
BU RIN PO CHE YI YON TAN DAG ,JI SNYED BRJOD KYANG RANG LA PHAN
MED 'GYUR, ,DE BZHIN

CHOS SHES CHOS DANG MI LDAN PAS, ,SPYAD THABS CHE BA'I YON TAN JI
SNYED CIG ,BRJOD KYANG RANG GI DON LA PHAN MED 'GYUR, ,GZHAN YANG
SHES NAS DAM CHOS MA SPYAD NA, ,RGYA MTSO'I NANG DU SKOM NAS SHI
BA 'DRA, ,GZHAN YANG KHE PHYIR GZHAN LA CHOS 'CHAD PA, ,RIN CHEN
RNYED KYANG SBRANG PO 'DRA ZHES

GSUNGS; ,DPER NA SMAN MKHAN NAD LA MI GTONG DANG, ,DBUL MOS PHYUG
PO'I NOR BGRANGS BA DANG 'DRA, ,LAM RGYUS SHES KYANG MA PHYIN
'DRA ZHES GSUNGS, ,DE BAS 'GRO BA KUN KYANG CHOS LA GZUD, ,PHA MA
BU TSA GNYEN 'DUN THAMS CAD DANG, ,'KHOR G-YOG LAS KYIS 'BREL PA

THAMS CAD KUN, ,GROS BTAB GAL GYIS GCU DE DGE LA GZUD, ,CHOS LA
CHUNG NA BYANG CHUB SPYOD PA YIN, ,DGE BA NYAM CHUNG SDIG PA
STOBS CHEN DANG, ,BLA MED BYANG CHUB SEMS NI MA BSKYED PAR, ,DGE
BA GZHAN GYI ZIL GYIS MI NON PAS, ,'KHOR BA'I BTZON RA BSDAMS
SHING NYAM

THAG PA'I, ,BDAG GZHAN MI BDE BSAL BAR 'DOD PA DES, ,BYANG CHUB
SEMS GNYIS RTAG TU GTANG MI BYA, ,SDIG MED DGE BA'I SEMS DANG
LDAN DE LA, ,BDE GSHEGS RNAMS KYI SRAS SU DGONGS PA DANG, ,LHA
MIR 'GOD PA KUN GYIS PHYAG BYA'I 'OS, ,MDOR NA BYANG CHUB RNAM PA
GSUM DGOS

TE; ,DANG POR SMON DGOS BAR DU 'JUG KYANG DGOS, ,THA MAR DON DE
NYID LA GNAS PAR BYA, ,SMON KYANG MA ZHUGS DON LA MA GNAS NA,
,YID SMON BYAS PAS 'BRAS BU MI THOB PAS, ,BYANG CHUB SPYOD PA
RLABS CHEN SPYAD PAR BYA, ,RGYU NI DKA' BA DANG DU MA BLANGS PAR,
,'BRAS BU BYANG CHUB THOB

PAR MI 'GYUR TE, ,GANG LA SBYIN PA MCHOG TU GTANG DKA' BA, ,YAN
LAG KUN GYI DANG PO MGO BO YIN, ,SBYIN PAR BTANG BA RGYAL PO ZLA
'OD YIN, ,DE BZHIN SPYAD NA BYANG CHUB THOB PAR 'GYUR, ,DE PHYIR
'KHOR BA'I CHOS 'DI GTAN DU SBANG, ,MYA NGAN 'DAS PA'I LAM LA
'JUG PAR BYA, ,SBYIN

@61B PA'I PHA ROL PHYIN PA YONGS RDZOGS NA, ,SA NI DANG PO RAB TU
DGA' BA THOB, ,TSUL KHRIMS PHA ROL PHYIN PA YONGS RDZOGS NA,
,GNYIS PA DRI MA MED PA'I SA YANG THOB, ,BZOD PA'I PHA ROL PHYIN
PA YONGS RDZOGS NA, ,GSUM PA 'OD BYED PA YIS YANG THOB, ,BRTZON
'GRUS PHA ROL PHYIN PA YONGS

RDZOGS NA, ,BZHI PA 'OD 'PHRO BA YIS YANG THOB, ,BSAM GTAN PHA
ROL PHYIN PA YONGS RDZOGS NA, ,LNGA PA SHIN TU SBYANG DKA'I SA
YANG THOB, ,SHES RAB PHA ROL PHYIN PA YONGS RDZOGS NA, ,DRUG PA
MNGON DU GYUR PA'I SA YANG THOB, ,THABS KYI PHA ROL PHYIN PA
YONGS RDZOGS NA, ,BDUN PA

RING DU SONG BA'I SA YANG THOB, ,SMON LAM PHA ROL PHYIN PA YONGS
RDZOGS NA, ,BRGYAD PA MI G-YO BA YIS YANG THOB, ,STOBS KYI PHA
ROL PHYIN PA YONGS RDZOGS NA, ,DGU PA LEGS PA'I BLO GROS SA YANG
THOB, ,YE SHES PHA ROL PHYIN PA YONGS RDZOGS NA, ,BCU PA CHOS KYI
SBYIN GYIS YANG THOB, ,

'BRAS BU SKU GSUM LHUN GYIS GRUB PAR 'GYUR, ,JI LTAR SNGON GYI
BDE GSHEGS RNAMS KYIS SU, ,BYANG CHUB MCHOG TU THUGS NI BSKYED PA
DANG, ,BYANG CHUB SEMS DPA'I SPYOD PA RLABS PO CHE, ,RIM PAR GNAS
NAS 'BRAS BU THOB PA LTAR, ,DE BZHIN BDAG DANG GZHAN LA PHAN DON
DU, ,

SEMS BSKYED NAS NI DGE BA GZHUNG DU SPYOD, ,DE LTAR DAM CHOS
GZHUNG DU SPYAD PA NA, ,NYON MONGS 'CHI BDAG BDUD NI 'JOMS PA YI,
,BDUD RTZI MCHOG NYID KYANG NI DE YIN NO, ,DE PHYIR DAM CHOS
GZUNG BZHIN SPYAD PAR BYA, ,CHOS GZHUNG MI SPYOD CHOS PA'I MING
CI YOD, ,TSUL KHRIMS MI

SRUNG DGE SLONG CI LA ZER, ,DAM TSIG MED NA SNGAGS PA GANG LA
ZER, ,SDIG NI CHUNG YANG MI BRNYAS SPANG BAR BYA, ,DGE BA CHUNG
YANG DANG DU BLANG BAR BYA, ,MDOR NA TSAD MED BZHI DANG BSDU BA
BZHI, ,GZHAN DON SPYAD NA BDAG DON CHUNG MI ZA, ,DE PHYIR SGRIB
GNYIS SBONG SA LA TSOGS GNYIS

BSGRUB; ,STON PA'I BKA' DANG DON DU MTHUN BYED CING, ,CHAGS MED
DGE BAR GTONG BA'I GANG ZAG NI, ,BYANG CHUB SEMS DPA'I RIGS CAN
YIN PAS NA, ,DE LA PHRAG DOG DBANG GIS SGRO SKUR ZHING, ,THABS
KYIS SMOD BYED 'KHOR BA'I G-YANG SAR LTUNG, ,DGE BA'I SNGON LA
ZHUGS PA'I GANG

@62A *, ,ZAG GIS, ,NYON MONGS 'DU 'DZI MED PA'I DGE GNAS NA,
,MTSAN MO STOD SMAD DGE LA GNAS NAS NI, ,GUNG LA NYAL TSE DGE
DRAN 'PHRO LA NYAL, ,DE YIS BAG CHAGS DGE LA GNAS PAR 'GYUR, ,BAG
CHAGS RTAGS PAR GNAS NA DANG PO'I DROD, ,YIN BAS DGE BA

NYAMS 'OG CHUD DE BYA, ,ZAS KYANG CHAGS PHYIR MA YIN BRGYAGS
PHYIR MIN, ,DGE RTAG BYA PHYIR TSOD NI ZIN PAR BZA', ,RGOD DANG
'GYOD DANG GNOD SEMS RMUGS PA DANG, ,GNYID DANG 'DOD LA 'DUN DANG
THE TSOM STE, ,SGRIB PA LNGA PO 'DI DAG DGE BA'I NOR, ,'PHROG
PA'I CHOM RKUN

LAGS PAS RIG PAR MDZOD, ,STON PA'I BKA' LA BRDZUN PA MI MDA' BAS,
,THE TSOM NEM NUR YID GNYIS MI BYA'O, ,DON LA SPYAD CING TSIG
PHYIR MI 'BRANGS TE, ,DON NI GSER 'DRA TSIG NI SGRON MA BZHIN,
,GSER RNYED NAS NI SGRON MA GDEG MI DGOS, ,DON LA SPYAD CING
BSGOMS NA RANG

RIG SKYE, ,TSIG PHYIR NYAN CING 'CHAD PA MANG BYAS KYANG, ,RANG
RIG MI SKYE NYON MONGS 'PHEL BA'I RGYU, ,MDOR NA THEG PA KUN LA
BLO SBYANGS TE, ,NGES PA GCIG LA ZHUGS TE MI SGRUB PAR, ,YE RNGAM
ZOS NAS BYANG CHUB 'KHRUL PA STE, ,DES NI 'BRAS BU THOB PAR MI
'GYUR RO, ,CHOS KYANG

RANG GI NYAMS DANG DPYAD CING SPYAD, ,'BRAS BU GONG MA CHE LA
GTANG BYAS NA, ,NYAMS KYIS MI LCOGS BZHIN DU KHAS LEN PA, ,THANG
STONG SDIG PA RANG GIS BLANGS PA YIN, ,THEG PA'I GRANGS NI GCIG
TU MA NGES LA, ,THEG PA'I KHYAD PAR SHES RAB CHE CHUNG STE,
,NYAMS 'OG CHUD PAR SPYAD NA

CHUD MI ZA, ,DAM CHOS GZHUNG DU SPYOD PA'I MI DE LA, ,DAM CAN KUN
YANG MA BSKUL RANG BZHIN 'OG ,MKHAS PA CHEN PO'I MTHU NI NYI SHAR
'DRA, ,'GRO BA KUN KYANG DAD CING 'DUN PAS NA, ,'DUS BYAS 'DUS MA
BYAS KYI DGE BA LA, ,THUN MONG DAG TU SPANG LEN MED PAR BYA,
,SPANG LEN

BYAS NA STON PA'I BKA' DANG 'GAL, ,THEG CHEN SGOR ZHUGS GANG ZAG
RNAMS KYIS KYANG, ,SHES RAB SNYING RJE GNYIS GYIS GZHI BZUNG STE,
,THAMS CAD DBYER MED RTOGS PA SHES RAB YIN, ,KUN LA BU BZHIN
BYAMS PA SNYING RJE YIN, ,DE GNYIS MI LDAN THEG CHEN KHAS 'CHE
BA, ,LONG

@62B SPRANG RGYAL PO YIN ZHES ZER TE BRDZUN, ,DA LTA'I GANG ZAG
SNGAGS KYI SGOR ZHUGS PAS, ,GSANG SNGAGS ZAB MO NOR RDZAS BRNYAN
MAR BTZONGS, ,'KHOR BA'I BU TSA PHO MO KHYIM THAB BYED, ,GSANG
SNGAGS SHES PAS BDAG PHUNG SNYING RE RJE, ,DES NI TZANDAN SOL BAR
'TSOD BA DANG, ,GSER

PHYE SBANG PHYER 'TSONG DANG 'DRA BAR GSUNGS, ,GZHAN YANG DAD PA
CAN GYI NOR BLANGS NAS, ,DGE BAR MA SPYAD MI CHOS NOR DU SPYAD,
,'BRAS BU DAG NI RNGA MO'I LUS SU SKYE, ,DE YI NOR LA NOR BDAG
LONGS SPYOD BYA, ,SPYOD RES SDUG BSNGAL NYAMS SU MYONG BAR 'GYUR,
,LCAGS RDO DNGUL

RDO BZHU RU BTUB PAS NA, ,DAD PA CAN GYI NOR NI BZHUR MI BTUB,
,TSIG TZAM MA YIN SEMS KYIS MNYAM PA NYID, ,RTOGS NAS KLONG DU
GYUR CING DROD LDAN DANG, ,CHAGS MED DGE BAR SPYOD PA'I GANG ZAG
GIS, ,MA BYIN BLANGS NAS SPYAD KYANG MI SGRIB BO, ,MDOR NA SNGAGS
KYI RTZA BA

DAM TSIG BSRUNG, ,BYA BA'I RGYUD KYI DAM TSIG BSTAN PA NI, ,THUN
MONG BSLAB PA BZHI PO NYAMS MI BYA, ,BLA MED RNAM GSUM MCHOD CING
BLA MA BKUR, ,GROGS LA GDUNG ZHING MI MTHUN KHA ZAS SBANG, ,MTSAN
MAR BYAS SHING LHA LA PHUL BA YI, ,KHRUS LA BRTZON PA BSKYED CING
LUS SPYOD BZANG,,

MA NYAMS BSRUNGS NA RIGS GSUM DNGOS GRUB THOB, ,RNAL 'BYOR PHYI
PA'I DAM TSIG BSTAN PA NI, ,SPYI YI DAM TSIG GSUM PO NYAMS MI
BYA, ,RTZA BA'I DAM TSIG DRUG NI GZHUNG DU BSRUNG, ,YAN LAG DAM
TSIG GSUM DANG LDAN PAR BYA, ,MA NYAMS BSRUNGS NA 'BRAS BU THOB
PAR 'GYUR, ,

RNAL 'BYOR NANG PA'I DAM TSIG BSTAN PA NI, ,DAM TSIG BYE BRAG
BSAM GYIS MI KHYAB KYANG, ,MDO RU BSDU NA RTZA BA GSUM DU 'DUS,
,LUS SROG BSKYED PA'I DUS GSUM PHA MA DANG, ,MA RIG SGO 'BYED
'DREN STON SLOB DPON DANG, ,DAM PAS 'BREL PA'I GROGS MCHED RNAMS
LA NI, ,LUS

NGAG YID GSUM DON DANG MTHUN PAR BSRUNG, ,YI DAM LHA YI TING
'DZIN G-YANG MI BYA, ,DE YI SNGAGS DANG PHYAG RGYA RGYUN MI BCAD,
,DAM TSIG NYAMS DANG MA 'DRES SNOD MED LA, ,GSANG BA'I MAN NGAG
SPEL BAR MI BYA'O, ,DA LTA GANG ZAG SNGAGS PAR KHAS 'CHES NAS,
,SKU YI DAM TSIG

@63A *, ,GZHUNG DU MI SRUNG BAR, ,PHA MA SPONG BRDUNG BLA MA SMOD
MI KHUR, ,PHRAG DOG DBANG GIS GROGS LA BRTZE GDUNG BCAD, ,NGAN
SONG GNAS SU THE TSOM MED PAR 'GRO, ,GSUNG GI DAM TSIG GZHUNG DU
MI SRUNG BAR, ,TING 'DZIN 'DOD SGRUB 'DZAB TU MNA' 'CHA' ZHING,
,PHYAG RGYA

MA BYIN ZAS NOR LEN BYED PA'I, ,SNGAGS PAR KHAS 'CHES 'KHOR BA'I
G-YANG SAR LHUNG, ,GSANG SNGAGS ZAB MO DGON PAR MA SPYOD PAR,
,SNOD DANG MI LDAN NYAN MI RNYED THAD LA, ,BEG CO BCAS NAS MAN
NGAG LHUG PAR BSHAD, ,THUGS KYI DAM TSIG NYAMS PAS DMYAL BAR
SKYE, ,

GSANG SNGAGS GAB PA'I DON RNAMS MA RTOGS PAR, ,DAM MED MI NAG
KHRAL THEG KUN BSDUS NAS, ,SBAS PA'I GSANG BA MNGON SUM 'CHOL BAR
SPYOD, ,BKA' DANG 'GAL BAS 'KHOR BA'I G-YANG SAR LTUNG, ,DANG POR
DAM TSIG GZHUNG DU MI SRUNG DANG, ,BAR DU DBANG RNAMS RIM PAR

MI NOD DANG, ,THA MAR BKA' GZHUNG BZHIN DU MI SGRUB PAR, ,SNGAGS
PAR KHAS 'CHE GANG ZAG SNYING RE RJE, ,BZA' SHING RA BAR DUG GI
SDONG SKYES NAS, ,DUG DES BZA' SHING BYIN YANG MED BYED PAS,
,BDAG POS DUG DE NGO NI SHES MA THAG ,RTZA NAS PHYUNG STE MYUR DU
MED BYED LTAR, ,GANG

ZHIG RTZA BA NYAMS PA'I PHYAL BA DANG, ,'DRES NYAMS 'GYUR BA NYES
PA 'PHEL 'GYUR BAS, ,DON RIG NAS NI MYUR DU SPANG BAR BYA, ,DPER
NA 'O MA NYUNG NGU'I THIGS PA GCIG ,RUL BAS 'O MA KUN KYANG RUL
BA BZHIN, ,DAM NYAMS SNOD NGAN DE DANG 'DRES PA NA, ,NYAMS PA DE
DANG DE NI

'DRA BAR GSUNGS, ,DE BAS LUNG GCIG CHU LA'ANG MI BTUNG NGO, ,DAM
TSIG SA GZHI 'DRA STE KUN GYI RTEN, ,DAM TSIG NOR BU 'DRA STE
'DOD PA 'BYUNG, ,DAM TSIG MKHAR DAD 'DRA STE 'JIGS PA SKYOBS,
,DAM TSIG GRU DANG 'DRA STE CHU BO SGROL, ,MDOR NA CHOS KYI RTZA
BA DAM TSIG BSRUNG, ,PHYI

RABS RNAL 'BYOR RNAMS KYI SEMS LA 'JOG ,RNAM SMIN GZHAN NI KHAD
DANG RIM GYIS SMIN, ,GSANG SNGAGS THUN MONG MA YIN RNAM SMIN DRAG
,SGYU MAR SBRUL ZHUGS BZHIN DU 'GRO BA'O ZHES, ,GSANG BA'I RGYUD
RNAMS KUN LAS GSAL BAR 'BYUNG, ,GANG ZAG SNGAGS PAR KHAS LEN
RNAMS

@63B KYIS NI, ,RANG GZHAN TING 'DZIN GZUGS BRNYAN DKYIL 'KHOR
GSUM, ,DAM TSIG DBANG DANG MCHOD BA'I SGOR ZHUGS NAS, ,RANG NYID
ZAB MO'I DON DANG LDAN PAR BYA, ,THEG PA 'OG MA'I SGOR ZHUGS
BSRUNG SDOM DANG, ,CHOS SPYOD BYED PA MI DGAG MI SMOD DO, ,CI
PHYIR CHOS LA SPANG LEN

PHYOGS RIS DANG, ,BZANG NGAN GNYIS SU STAN PAS MA GSUNGS BAS,
,'DI LTAR SNANG BA'I CHOS 'DI THAMS CAD LA, ,GNYIS MED MNYAM PA
CHEN POR RTOGS PA NI, ,'BAD RTZOL CI BYAS DGE BAR GYUR PAS NA,
,DGE BA'I RTZA BA PHYOGS RIS MED PAR BYA'O, ,DA LTA'I GANG ZAG
THEG PA 'OG

MA PA'I, ,RGYU 'BRAS DON LA ZHEN PA KHA CIG NI, ,GSANG SNGAGS ZAB
MO'I DON RNAMS MA RTOGS PAR, ,SNGAGS KYI TAN GAN CHOS SPYOD
'PHRIGS MTHONG NAS, ,BAN DE LOG CHOS SPYOD CING RTZING CHOS BYED,
,GSANG SNGAGS CHOS MIN STON PAS MA GSUNGS ZER, ,MAN NGAG ZAB MO'I
DON LA SKUR

BTAB PAS, ,'BRAS BU MNAR MED DMYAL BA'I YANG STENG DU, ,SKYE BAR
GYUR PAS RMONGS PA SNYING RE RJE, ,STON PA'I ZHAL NAS NGES PAR
GSUNGS PA YI, ,MAN NGAG DON DAM GSANG SNGAGS ZAB MO LA, ,BKA'
BSLAD GZHUNG BZHIN DANG DU MI LEN PAR, ,MTSAN NYID CHOS SPYOD DAG
LA BLO ZHEN PAS,,

BSKAL PA GSUM DU SANGS RGYAS ZHAL MI MTHONG, ,SKAL BA CHUNG ZHING
SHES RAG ZHEN PA DANG, ,BLO NGAN DON LA RMONGS PA'I GNAG ZAG GIS,
,ZAB MO'I DON LA MA ZHUGS SKUR PA BTAB, ,RNAM SMIN DPAG GIS MI
LANG BRJOD LAS 'DAS, ,GSANG SNGAGS ZAB MO'I DON LA YID CHES NAS,,

LTA SPYOD DAM TSIG GZHUNG DU LDAN PA DANG, ,SGRUB LA SHIN TU
BRTZON PA'I GANG ZAG NI, ,SANGS RGYAS SA LA THE TSOM MED PAR
'GRO, ,SKYE BO MA RIG CHOS LA GZUD PA DANG, ,CHOS PA CHOS DANG MI
LDAN PA RNAMS KYI, ,DON DU BDAG GIS YI GE 'DI BRTZAMS PAS, ,KUN
KYANG DAD CING DON LA

'JUG PAR SMON, ,ZHEN LOG SGRON MA ZHES BYA BA SLOB DPON MKHAS PA
KLU SGRUB KYIS MDZAD PA RDZOGS SO,,