@1B [DD] #, ,RGYA GAR SKAD DU, AARGHA BI DHI, BOD SKAD DU,
AARGHA'I CHOG ,DPAL RDO RJE SEMS DPA' LA PHYAG 'TSAL LO, ,SANGS
RGYAS RGYAL BA RNAM 'PHRO SHIN TU RNAM RGYAL BYANG CHUB PA, , [DD]

RIG MA'I LUS SBYOR LAS SKYES BDE BAS SHIN TU KHYAB PA'I SKU,
,'KHRUL PA MA LUS SPANGS SHING 'GRO BA RNAMS KYI DON MDZAD LA,
,PHYAG BYAS NAS NI 'DUS PA'I GZHUNG GI AARGHA'I CHO GA BSHAD,
,GTZUG

LAG KHANG DANG MCHOD RTEN RAS RIS GSUNG RAB SKU GZUGS DANG,
,KHANG BZANGS GZHAL MED KHANG DANG KHYAMS DANG RDZING BU WA CHU
RNAMS, ,KHRON PA CHU MIG SHING BZANGS LJON SHING RNAMS KYI NAGS,
,RTZED MO'I

DE'U SKYED MOS TSAL NI SBYIN PA'I SA LA MDOR BSDUS NA'O, ,DE LA
THOG MA NYID DU SLOB DPON GYI MTSAN NYID DANG LDAN PA'I SLOB DPON
GZHAN GYIS MAndALA SNGON DU SONG BAS LAN GNYIS SAM GSUM GSOL BA

BTAB PAS SAM, RANG NYID BSOD NAMS 'DOD PA LA SOGS PAS GTZUG LAG
KHANG BRTZIG PA'I PHYIR BGROS PAS NYIN ZHAG DGE BA RGYU SKANG
BZANG PO LA THO RANGS KYI DUS SU SA BRTAG PAR BYA'O, ,TZINYTZA
SKYER PA

@2A *, ,BA HUR RAMS SHING DANG, ,KO PI DA RA KA RANYDZA DANG
YUNGS KAR DGOD, ,RI YI ZE'U 'BRAS BUR BCAS DANG RUS SBAL RGYAN
DANG NI, ,GLANG PO'I BSHUL PA LTA BU'I SA NI RNAM PAR SPANG,
,SHAR PHYOGS SU NI PI PA

LA YI SHING RNAMS DANG, ,P'AG SHA'I SHING DANG GSHIN RJE'I PHYOGS
SU YANG DAG LDAN, ,N+YA GRO DHA YI LJON SHING RNAMS DANG NUB
PHYOGS SU, ,SA GZHI'I BYANG PHYOGS SU NI BA KU LA DANG BCAS, ,ME
YI MTSAMS SU KA KU BHE DANG YANG

DAG LDAN, ,PA LA SHA YI LJON SHING SRIN PO'I PHYOGS SU GRAGS, ,SA
SKYES SHAL MA LI NI RLUNG GI PHYOGS SU STE, ,DBANG LDAN AU DUMW'A
RAR BCAS PA'I SA GZHI SPANG, ,MYA NGAN MED DANG PRI YANG KU DANG
KU SHA NIM, ,AA SHVADTHA

MAL MO TZA LA KU TZA DANG NI, ,AA SMRA DA DIM SA NI BYANG DANG
SHAR DU GZHOL, ,SA NI DKAR LDAN GRU BZHI YANG NI MTSAN NYID
BZANG, ,DE RU DONG NI GRU BZHIR BRKOS TE DE NYID LAS, ,BYUNG BA'I
SA YIS DE NI DGANG BAR BYA BA NYID, ,DE NI

GAL TE MA KHENGS NA NI MA BSNGAGS SO, ,GAL TE SA NI DANG PO LAS
LHAG RAB TU BSNGAGS, ,SA YI KHUNG BU MTHO GANG TZAM DU BRKOS NAS
SU, ,DE NI LHAG MED CHU YIS RAB TU DGANG BAR BYA, ,GOM PA BRGYA
NI SONG NAS LOG STE BLTA

@2B BAR BYA; ,CHU NI GAL TE MA 'GRIB DGE BA'O GZHAN DU GZHAN, ,SA
LA GNAS PA'I CHU NI G-YAS SKOR GYIS, ,DBANG LDAN MTSAMS SU MYUR
DU BAB NA NI, ,BRTAN BYED SA GZHI SHIN TU DAG PA STE, ,'JIGS PA'I
DUS SU YANG NI NYAMS PA MED, ,DE LA DE LTAR SA'I MTSAN NYID RIG
PA'I

SNGAGS PAS LUS BKRU ZHING DRI ZHIM PAS JI LTAR RNYED PAS GOS DANG
RGYAN DANG COD PAN DANG BDE BA'I STAN MTHON PO LA 'DUG STE, DGOS
PA YONG SU TSANG BA DANG BSRUNG BA'I SNGAGS BZLAS PA 'GRUB PAS
LAG PA RDO RJE DANG DRIL BU 'DZIN PAS MNYAM PAR GZHAG PAR BYA
STE, LHA'I RNAL 'BYOR BYAS NAS

DGONGS KA ZHI BA'I GTOR MA BYIN TE, DAG PA'AM SBYANGS PA'I SA
GZHIR LCI BA DANG SAS BA LANG GI KO BA TZAM BYUGS PA'I DBUS SU
MAndALA BYA BA 'AM BYED DU GZHUG GO, ,DE NAS DE RU DKYIL 'KHOR
GYI 'KHOR LO RNAM PAR BSGOMS LA MCHOD PA LNGA YIS DE LA YANG DAG
PAR MCHOD DE, GTOR MA RGYA CHEN

PO MAN NGAG JI LTA BA BZHIN DU SBYANGS TE, PHYOGS SKYONG BA THAMS
CAD LA TU RYA'I SGRA DANG BCAS PAS 'BUL LO, ,DE'I RJES LA PUS MO
G-YAS PA'I LHA NGA SA LA BTZUGS NAS LUS BTUD DE SANGS RGYAS DANG
BYANG CHUB SEMS DPA' THAMS CAD DANG LHA RNAMS LAS BSLANG BAR
BYA'O, ,KHAMS GSUM GANG NA

SANGS RGYAS DANG, ,BYANG CHUB SEMS DPA' RDZU 'PHRUL CHE, ,LHA KLU
GNOD SBYIN CHEN PO DANG, ,DRI ZA RNAMS DANG LHA MIN SOGS, ,THAMS
CAD LA NI GSOL BAR 'TSAL, ,SEMS CAN KUN GYI DON BSGRUB PHYIR, ,SA
YI CHA NI MDZES PA 'DIR, ,GTZUG LAG 'BYOR BA RGYAS PHYIR DANG,
,THOS DANG

BSAM SOGS 'PHEL BA YI, ,DAM PA'I CHES NI RTOGS PHYIR DANG, ,GRAGS
PA MTHAR THUG GTZUG LAG KHANG, ,LUS CAN KUN GYI YANG DAG 'TSO,
,BDAG MING 'DI ZHES BGYI BA YIS, ,BZANG PO 'DI NI BDAG PHYIR
YANG, ,KHYED LA GNOD PA MI MNGA' BAS, ,GRAGS PA DAM PA BGYID PAR

'TSAL, ,KHYED KYIS BZOD CING GNANG BA NI, ,BGYID PAR 'TSAL GYI
GZHAN DU MIN, ,RMI LAM LA SOGS MTSAN MA YIS, ,DGE BA'I SA 'DI
BDAG LA STZOL, ,ZHES BYA BAS SO, ,DE LTAR LAN GSUM BRJOD NAS
BRJOD NAS AOm MU TZU LE SV'A H'A, AOm MO H'A NI SV'A H'A, AOm
DATTA LI SV'A H'A, ZHES BYA BA RMI LAM

@3A *, ,STON PA'I SNGAGS 'DIS LAG PA G-YON PA LAN NYI SHU RTZA
GCIG TU MNGON PAR BSNGAGS TE, SA PHYOGS GTZANG MAR GOS DANG RGYAN
GTZANG MAS SNGAGS LHOR BSTAN TE, BA SHAR DU BLTAS PAS SENG GE'I
NYAL STABS KYIS NYAL BAR BYA'O, ,YANG NA RJE BTZUN 'JIG RTEN
DBANG

PHYUG YANG DAG PAR MCHOD DE, DE DANG NYE BAR SNGA MA BZHIN NYAL
BAR BYA'O, ,THO RANGS RMI LAM GYI MTSAN MA DGE MI DGE NYE BAR
GZUNG BAR BYA STE, RMI LAM SANGS RGYAS ZHAL MTHONG DANG, ,MCHOD
RTEN SKU GZUGS MCHOD PA DANG, ,DAM CHOS NYAN DANG DE SHES PA'I,
,DGE SLONG DGE 'DUN MTHONG BA

DANG; ,GTZUG LAG KHANG DANG SANGS RGYAS SRAS, ,DGE SLONG MA RNAMS
SKYED MOS TSAL, ,SA 'DZIN 'DZEGS DANG BSTI GNAS DANG, ,CHU BO
RDZING BU RGYA MTSO DANG, ,RI BO CAN DANG RI DAGS DANG, ,AE NA
YANG DANG BA LA BSNGAGS, ,DUR PA RMA BYA LA SOGS KHYAD 'PHAGS
'DAB GSHOG CAN, ,TING

'DZIN LDAN PAS RMI LAM DU NI NGES PAR MTHONG, ,BZHON PA GLANG
CHEN KHYU MCHOG DANG NI SA 'DZIN DANG, ,GZHAL MED GNAS MCHOG DPAG
BSAM GYI NI SHING RNAMS DANG, ,DGE BSNYEN DANG NI SDOM CAN MI YI
BDAG PO RNAMS, ,GSANG SNGAGS DBANG PHYUG RNAMS DANG BUD MED
MCHOG,

PHA DANG MA DANG LHA RNAMS DANG NI BLA MA DANG, ,LHA YI BTZUN MO
RNAMS DANG MCHOG GI GSANG BA BA, ,SGRUB PO DAM PA DANG NI YON TAN
CAN DANG GNYIS SKYES RNAMS, ,DGA' STON CHEN PO DANG NI RGYAL BA'I
MCHOG GI DKYIL 'KHOR RNAMS, ,RGYAN RNAMS DANG NI GOS DANG 'BRU
DANG NOR DANG

MCHOG ,SBYIN SREG LAS DANG 'BRAS BU DANG NI ME TOG RNAMS, ,RGYAL
PO DBANG BSKUR THOB BYED PHUN SUM TSOGS PA'I DNGOS, ,G-YUL LAS
RGYAL DANG RKUN PO BCINGS DANG RANG GI TSOGS, ,RGYA MTSO DANG NI
CHU BO RNAMS DANG 'PHRANG LA SOGS, ,RGAL BAR DKA' BA RNAMS LAS
NGES

PAR THAR BA YANG, ,DER DE LTA BU LA SOGS PA'I RMI LAM NI BZANG
STE, DE LAS BZLOG PA NI NGAN PAR SHES NAS GAL TE NGAN PA MTHONG
NA DE'I TSO BGEGS MTHAR MDZAD KYI SNGAGS BZLAS TE, CHOS THAMS CAD
NI RMI LAM LTA BU STE, RMI LAM NYE BAR MI DMIGS PA'I NYE BAR LEN
PAS SO ZHES LHAG PAR

@3B MOS PAS SAM, YANG NA RMI LAM STON PA'I SNGAGS BRJOD PAS, ,RMI
LAM NGAN PA ZHI BAR BYA'O, ,DE NAS RMI LAM BZANG PO 'AM BZANG POR
BSGYUR NAS, AOm BHU KHAm ZHES BYA BA'I SNGAGS KYIS NAM MKHA' LTA
BUR BSAMS NAS, H'Um LAm H'Um ZHES BYA BA'I SNGAGS KYIS RDO RJE'I
RDUL PHRA RAB KYI RANG BZHIN GYIS

GZHI RNAM PAR BSGOMS NAS, AOm ME DI N'I BADZRA BHA BA BADZRA
BANDHA H'Um ZHES BYA BA 'DIS BYIN GYIS BRLAB PAR BYA'O, ,DE NAS
DER LUS PHYED 'THON PA GSER GYI MDOG CAN RIN PO CHE'I BUM PA
PHYAG NA BSNAMS SHING NA BZA' DANG RGYAN MCHOG DANG LDAN PA'I
SA'I LHA MO MDUN DU RNAM PAR BLTAS TE, TSIGS SU

BCAD PA GNYIS KYIS LHAG PAR GNAS PAR BYA'O, ,'BYUNG PO KUN GYI
'DREN PA YIN, ,SPYOD PA'I TSUL GYI BYA BA DANG, ,SA DANG PHA ROL
PHYIN PA LA, ,LHA MO KHYOD NI DBANG DU GYUR, ,SKYOB PA SH'AKYA
SENG GE YIS, ,JI LTAR BDUD KYI SDE BCOM PA, ,DE BZHIN BDAG GIS
BDUD KYI SDE, ,BCOM NAS

GTZUG LAG KHANG MCHOG BYED, ,CES BYA BAS SO, ,LAN GSUM DU NI
BSKUL NAS SU, ,SA LA YON CHAB LA SOGS PA, ,NYE BAR SPYOD PA LEGS
MCHOD DE, ,DE NYID DU NI THIM PAR BSAM, ,DE NAS YONGS SU DAG PA
THOB PA'I SA'I CHAR SEMS MGU BA'I SNGAGS PAS CHOS THAMS CAD

RANG BZHIN GYIS RNAM PAR DAG PA'O ZHES LHAG PAR MOS PAS CHOS
THAMS CAD KUN DU SPYOD DO, ,SNA TSOGS PADMAR SNA TSOGS RDO RJE'I
STEGS BU LA, ,ZLA BAR BH'Um LAS DAG PA'I 'KHOR LO RTZIBS BRGYAD
PA, ,DE YI LTAR GNAS BHR'Um GYI 'OD KYI DRA BA LAS, ,NGES PAR
'BYUNG BA'I DE BZHIN GSHEGS PA THAMS

CAD RNAMS, ,KUN NAS BSDUS TE GYUR BA LAS NI KHYAD 'PHAGS PA'I,
,RIG MA MCHOG NI BZHI PO LAS BYUNG MDZES PA YI, ,KHANG PA BRTZEG
PA THAR PA'I GRONG KHYER NGO MTSAR CAN, ,NOR BU CHEN PO 'OD 'BAR
BA YI RANG BZHIN RAB TU BLTA, ,DER NI DKYIL 'KHOR DRI BZANGS SOGS
KYIS BYAS NAS NI, ,

'DE LA DKYIL 'KHOR 'KHOR LO RNAM PAR BSGOM PAR BYA, ,DE LA SNA
TSOGS NYER SPYOD RNAMS KYIS YANG DAG MCHOD, ,PHYOGS RNAMS SU NI
RIM PA BZHIN DU GTOR MA SBYIN, ,DE NAS DRI ZHIM PO'I ME TOG DANG
BCAS PA'I THAL MOS AOm SARBA TA TH'A GA TA SU LA LI TA, BI L'A SI
N'A MI TEE RN'A M'A MI BHA GA B'ANTA

@4A *, ,DZA:H'Um BAm HO:, PRA T'ITZTSA KU SU MA AANYDZA LI N'A
THA HO, ZHES BRJOD BZHIN DU STENG DU BLTAS TE SNYIM PAS ME TOG
GTOR BAR BYA'O, ,DE NAS PUS MO G-YAS PA'I LHA NGAS LA BTZUGS TE
LAG PA G-YAS PAS DRI ZHIM PO'I BDUG SPOS KYI RENG BU BZUNG NAS
SNGAGS LCE LA H'Um YIG LAS BYUNG BA'I

RDO RJE DKAR PO PHRA MO RNAM PAR BSGOMS NAS, SANGS RGYAS DANG
BYANG CHUB SEMS DPA' THAMS CAD DANG GZHAN DAG KYANG SNYAN GSAN
DBAB PAR BYA'O, ,BCOM LDAN CHE GE RDO RJE MCHOG ,RIG PA'I RGYAL
PO PHYAG 'TSAL STOD, ,MGON PO THUGS RJE'I BDAG NYID BDAG ,GTZUG
LAG KHANG

NI BGYID PAR 'TSAL, ,SLOB MA RNAMS LA PHAN PHYIR DANG, ,KHYED
RNAMS LA YANG MCHOD PA'I PHYIR, ,BCOM LDAN GUS BYED BDAG LA NI,
,RJES SU GZUNG BAR MDZAD PA'I RIGS, ,'GRO BA'I 'KHOR LO'I DON
MDZAD PA, ,SANGS RGYAS RNAMS DANG DGRA BCOM PA, ,'JIG RTEN

SKYONG DANG GSANG SNGAGS LHA, ,GANG GZHAN RNAMS DANG 'JIG RTEN
SKYONG, ,LHA RNAMS DANG NI RDZOGS SANGS KYI, ,BSTAN LA GNAS PA'I
'BYUNG PO DANG, ,SEMS CAN GANG ZHIG BSTAN DGA' BA, ,RDO RJE'I MIG
LDAN DGONGS SU GSOL, ,RDO RJE CAN BDAG CHE GE MO, ,GTZUG LAG
KHANG

NI CHO GA BZHIN, ,'GRO BA RNAMS NI DAG BYA'I PHYIR, ,CI NUS BYA
BA BGYID PAR 'TSAL, ,DE PHYIR BDAG DANG SLOB MA LA, ,RJES SU
BRTZE BAS NYER DGONGS TE, ,'DIR NI 'KHOR BCAS THAMS CAD KYIS,
,GDAN NI GNOD PAR MDZAD PA'I RIGS, ,DE LTAR LAN GSUM BRJOD PAS

SNYAN GSAN PHAB NAS YANG DAG PAR MCHOD DE BSTOD PA YANG BYA'O,
,DE NAS LEGS PAR BRTAGS SHING SHIN TU MNYAM PA'I SA'I CHAR STAN
BDE BA LA 'DUG STE, MDUN DU CHU GTZANG KU SHA'I TSOM BU DANG BCAS
PA DANG, 'OM D'UR BA DANG BCAS PA DANG, DRI CHU ME TOG DKAR PO
DANG BCAS PA CHU LA

SOGS PA'I SNOD YONGS SU BZLAS PA RNAMS G-YON DU RIM PAS BZHAG
CING, TING NGE 'DZIN GSUM DANG LDAN PA'I RNAL 'BYOR PAS BUM PA
LHAG PAR GNAS PAR BYA'O, ,DE LA NAG PO DANG RTZA BA MED PA, MCHU
'PHYANG BA, MGRIN PA RING BA LTO BA CHE BAR NAS DANG GRO DANG
'BRAS SO BA DANG MA SHA DAR

@4B TIL RNAMS TE 'BRU LNGA DANG, BRi HA TI DANG KA ndA KA RI DANG
AA PAR DZI TA DKAR PO DANG, HA SA DANG HA SA DE BA RNAMS TE SMAN
LNGA DANG, GSER DANG DNGUL DANG MU TEG DANG BYI RU DANG, MU MEN
TE RIN PO CHE LNGA DANG LDAN PA, DRI'I CHUS GANG BTZU TA LA SOGS
PA'I YAL GAS KHA BRGYAN PA GOS ZUNG GIS MGRIN PA DKRIS

PA; DE LA CHOS 'BYUNG GI NANG DU GNAS PA RANG GI LHA'I MTSAN MAS
MTSAN PA, YI GE BAm LAS RIN PO CHE'I RANG BZHIN LAS BYAS NAS
GDUGS DANG BCAS PAR 'KHOR DANG BCAS PA'I BDAG POR KUN TU BTAGS
TE, ME TOG GI PHRENG BAS DKRIS PA'I RDO RJE RNAM PAR RGYAL BA'I
BUM PA'I STENG DU BZHAG

STE; LAG PA G-YON PA'I KHU TSUR GYIS RDO RJE DANG 'BREL PA'I ME
TOG GI PHRENG BA'I RTZE MO BZUNG NAS, SNGAGS PAS YI GE GSUM DANG
SPEL TE RANG GI LHA'I SNGAGS BRGYA RTZA BRGYAD BZLA BAR BYA'O,
,DE BZHIN DU GZHAN DKYIL 'KHOR BA'I BUM PA RNAMS KYANG CHO GA DE
BZHIN DU LHA RANG RANG GI MTSAN MAS MTSAN PA

BYAS NAS DKYIL 'KHOR BA'I LHAS BYIN GYIS BRLABS PA RNAMS LA RANG
RANG GI SNGAGS YI GE GSUM DANG SPEL BA LAN BDUN DU MNGON PAR BZLA
BAR BYA'O, ,DE BZHIN DU GZHI BDAG GI BUM PA YANG JI LTA BAR RANG
GI MTSAN MAS MTSAN PA RNAMS LA YI GE GSUM DANG SPEL BAS RANG RANG
GI SNGAGS BZLAS PAR BYA'O, ,

THAMS CAD KYANG SROG LDAN NYA DANG BCAS PA RNAMS LA RIM PA BZHIN
LHAG PAR GNAS PAR BYAS NAS, BSANG GTOR LA SOGS PA BYAS TE MCHOD
PA LNGAS YANG DAG PAR MCHOD DE, DRIL BU DKROL BZHIN PAS BSTOD PAR
BYA'O, ,DE NAS LAS BYED KYI SKYES BU BGEGS MTHAR BYED KYI RNAM
PAR BSGOMS TE,

RGYA DANG ZABS SU KHRU DO BA'I DONG GRU BZHI PAR BRKOS LA DBANG
LDAN DU DE'I TSAD DAM, DE'I PHYED DU ZLUM POR BRKOS TE SROL BTOD
NAS GNYIS KA LCI BA DANG SA DANG CHU RNAMS KYIS BYUG GO, ,DE NAS
AARGHA LA SOGS PA BYIN NAS DONG GRU BZHI PAR GO RIMS BZHIN RNAM
PAR RGYAL BA LA SOGS PA'I BUM PA

RNAMS KYIS CHU BLUGS PAR BYA'O, ,DER SHAR RAM BYANG DU BA LTAS TE
NYA RNAMS 'PHYO BA NA GTZUG LAG KHANG 'KHOR DANG BCAS PA MYUR DU
'GRUB PAR 'DOD PA YIN NO, ,DE NAS DE'I SBUBS PHYE STE DONG ZLUM
POR CHU BTANG NGO, ,DE'I CHU'I BSKOR PHYOGS BRTAG PAR BYA'O, ,GAL
TE CHU G-YAS SKOR DU 'BAB NA

@5A *, ,DER DGE SLONG BRTUL ZHUGS DAM PA YON TAN RNAMS NGES PAR
'BYUNG BAR 'GYUR RO, ,DE'I RJES LA KLU MA LUS PA DBANG DU BYA
BA'I PHYIR, DER 'O MA CAN GYI YAL GA RNAMS KYIS G-YOGS TE NYI MA
LA GNAS PA'I DZAm YIG LAS BYUNG BA'I RDO RJE YONGS SU GYUR PA
LAS, DZAm GU

LI SKU MDOG SER PO ZHAL SER PO DANG NAG PO DANG DKAR PO, GDENGS
KA BDUN GYIS BRGYAN PA, RIN PO CHE'I COD PAN CAN, RTZA BA'I PHYAG
GNYIS KYIS RANG SNANG GI THABS LA 'KHYUD PA, G-YAS GNYIS NA RDO
RJE DANG MDA' 'DZIN PA, G-YON GNYIS KYIS GZHU DANG SDIGS MDZUB
DANG

BCAS PA'I ZHAGS PA CAN, SNA TSOGS PA'I NA BZA' DANG BCAS PA'I
SPRUL GYI RGYAN GYIS BRGYAN PA, NYI MA'I GDAN DANG 'OD CAN BSGOMS
NAS BDAG NYID KYANG DZAm GU LI'I GZUGS SU RNAM PAR BSGOMS TE, SA
'OG TU DMIGS NAS SNA TSOGS RDO RJE'I RANG BZHIN GYI SA GZHI BSGOM
PAR

BYA'O; ,DE'I TSE YANG LTAD MO BA'I SKYE BO RNAMS TAMBO LA DANG
DRI ZHIM PO'I ME TOG DANG, TZANDAN LA SOGS PA BYIN PAS MGU BAR
BYA'O, ,DE NAS BSRUNG BA'I DON DU MCHOD SBYIN GYI SHING NGAM SENG
LDENG GI RANG BZHIN LAS BDE BAR GSHEGS PA'I SOR GYI BRGYAD KYI
TSAD DU STENG DANG 'OG RTZE LNGA BA DANG

RTZE GCIG PA'I RDO RJE'I RNAM PA CAN TZANDAN DMAR POS BYUGS PA ME
TOG DANG SKUD PA DANG, YUNGS KAR DANG BCAS PA RNAMS LA BGEGS
MTHAR BYED KYI SNGAGS KYIS LAN BRGYA RTZA BRGYAD BZLAS TE GDAB
PAR BYA'O, ,AOm GHA GHA GH'A TA YA GH'A TA LA, SARBA DUsht'AN
PHAt, K'I LA YA K'I LA YA SARBA P'A PAm H'Um H'Um H'Um,

BADZRA K'I LA YA BADZRA DHA ROD AADZNY'A PA YA TI K'A YA W'A KA
TZINTA BADZRA K'I LA YA H'Um PHAt CES BYA BA'I SNGAGS 'DIS PHYOGS
THAMS CAD DU BRDEG PAR BYA'O, ,SLAR YANG BGEGS THAMS CAD RNAM PAR
GZHIG PA'I CHED DU RANG RANG GI PHYOGS SU SON PA'I DPUNG DANG BU
DANG CHUNG MAR BCAS PA'I DBANG PO LA SOGS

PA RNAMS BZHENGS PAR 'GYUR BA'I GTZUG LAG KHANG GI DBUS SAM,
DBANG LDAN DU GCIG TU GNAS PAR BLTAS LA, BDUD RTZI 'KHYIL BA
STONG KHRO BO SMAD MDUNG GI RNAM PAS SNGAGS DE NYID KYI BLOS PHUR
BU GDAB PAR BYA'O, ,DE NAS PHYOGS KYI DKYIL 'KHOR BGEGS MED PAR
RNAM

@5B BAR BSGOMS NAS SGRUB PA'I GROGS DANG LHAN CIG TU RDO RJE KHU
TSUR GYIS THIG SKUD BZUNG NAS G-YAS SKOR DU 'KHOR BAS THIG GDAB
PA BSGRUB PAR BYA'O, ,DE NAS SLOB DPON ME'I MTSAMS NAS BYANG DU
KHA BLTAS TE, SGRUB PA'I GROGS DBANG LDAN NAS LHO RU MNGON PAR
PHYOGS PAS SHAR GYI THIG

GDAB PAR BYA'O, ,DE NAS RLUNG GI MTSAMS SU SONG STE LHO RU MNGON
PAR PHYOGS BA DANG, SRIN PO'I MTSAMS NAS BYANG DU BLTAS PAS NUB
KYI CHA THIG GDAB PAR BYA'O, ,SLAR YANG G-YAS SKOR GYIS RLUNG GI
MTSAMS SU SONG STE DBANG LDAN DU GNAS PA DANG BYANG GI CHA THIG
GDAB PAR BYA'O, ,DE

BZHIN ME'I MTSAMS SU SONG NAS SRIN POR 'DUG PA DANG, LHO'I CHA
THIG GDAB BO, ,DE'I TSE YANG SNGAGS PAS DGE MI DGE'I MTSAN MA
BRTAG PAR BYA STE, DE TSE GAL TE DGE SLONG NGAM, ,BRAM ZE MNYAM
GZHAG 'ONGS PA NA, ,SBYIN BDAG LA NI DGE BA STE, ,ZHI DANG RGYAS
PA

CHEN PO BYED, ,MKHAS PA 'ONGS PAR GYUR PA NA, ,RGYAL PO'I PHUN
SUM TSOGS PA STON, ,GAL TE BA LANG 'ONGS PA NA, ,BU DANG BU MO
SOGS 'THOB, ,BUM PA GANG BA 'ONGS NA NI, ,NOR DANG SO BA LA SOGS
'PHEL, ,RGYAL PO 'AM NI RGYAL RIGS 'ONGS, ,BA LANG MA HE

LA SOGS RNYED, ,GAL TE DGA' BYED GZUGS LDAN MA, ,'ONGS NA DPAL NI
'PHEL BAR 'GYUR, ,ME TOG LA SOGS 'ONGS NA NI, ,GRAGS PA YANG DAG
'PHEL BAR 'GYUR, ,SGUR PO MI'U THUNG RDUM PO SOGS, ,YAN LAG DMAN
DANG MTHA' SKYES DAG ,DE TSE DER NI 'ONGS

PA NA; ,DGE LEGS BYED 'GYUR THE TSOM MED, ,GTOR ZAN BYA RGOD KANG
KA SOGS, ,DUR KHROD BYA NI GAL TE NI, ,STENG GI NAM MKHAR RGYU BA
NA, ,'CHI BAR 'GYUR BA NYID YIN NO, ,DON RIG PA YIS THIG 'DEBS
TSE, ,DE PHYIR BRTAG PAR BYA BA STE, ,MI DGE'I RTAGS NI BYUNG BA
NA, ,

MKHAS PAS THIG NI BSHOL BAR BYA, ,GANG DU LAS KYIS BSKUL BA YIS,
,GAL TE THIG NI 'GOM PA NA, ,'OG NA DE YI RIGS KYI NI, ,RUS PA
YOD PAR MKHAS PAS BSHAD, ,GZHAN YANG CHO GA JI BZHIN DU, ,BLO
LDAN RDO DU MA DE NI GDON, ,GAL TE RDO DE MA BTON NA, ,NYES PA

@6A *, ,SKYED PAR 'GYUR BA YIN, ,RUS PA'I ZUG RDUS LUS NI MDZES
BYED CING, ,SOL BA'I ZUG RDUS ME YI 'JIGS PA SKYED, ,THAL BAS NOR
BRLAG MI YI RUS PAS 'CHI, ,SBRUL SOGS ZUG RDUS SNA TSOGS NAD LA
SOGS, ,RDO BRDUL DANG BYE MA SEN MO SKRA DANG

PA GAS PA DANG, ,SHING DANG PHA GU BSHAD PA PHUB MA LCAGS DANG
CHOR MA SOGS, ,ZUG RDU RNAMS KYIS BCING DANG BRDEG SOGS RNAM PA
MANG PO YI, ,NYON MONGS RNAMS SKYED DE PHYIR ZUG RDU CHUNG YANG
BRTAGS TE GZHOM, ,DE NAS LAS KYI RDO RJE YIS, ,RTZIG PA'I RMANG
NI RIM PA BZHIN, ,

GZHI BDAG KLU NI LEGS BRTAGS TE, ,THO RANGS BSOD NAMS 'PHEL PHYIR
BRKO, ,MON GRE THA SKAR SMIN DRUG ZLA BA DANG, ,NYI MA'I 'GROS
KYIS DBANG PO'I PHYOGS SU MGO ,GSHIN RJER KHA BLTAS KLU NI NYAL
'GYUR TE, ,THAMS CAD DU YANG G-YON PA PHAB NAS SO, ,MGO DANG

RGYAL MCHU RNAMS LA MGO BO NI, ,GSHIN RJE'I PHYOGS SU STON PA KHO
NA STE, NUB TU KHA BLTAS LUS KYI DANG PO NI, ,MI YI CHA BYAD RO
SMAD SBRUL DANG 'DRA, ,DBO DANG NAG PA SA GA'I ZLA BA LA, ,BYANG
GI PHYOGS SU KHA NI BLTAS GYUR TE, ,STOBS CHEN SA GZHI BZHI NI
BDAG PO'I KLU, ,SNGAS

NI NUB KYI PHYOGS SU BSTAN TE NYA LA, ,SNRON DANG CHU STOD BYI
BZHIN RNAMS LA NI, ,KLU NI GZHOGS KYIS NYAL BAR BYED PA STE,
,CHUR NI MGO BO BSTAN TE SHAR PHYOGS SU, ,KHA BLTAS GZHI NI THAMS
CAD NON PAR RO, ,KUN DU GAL TE KLU 'DI YIS, ,SNYING GA'I MDUN DU
BRKOS PA NA, ,SBYIN

BDAG GI NI 'DOD PA YI, ,DNGOS GRUB 'BYUNG BAR THE TSOM MED, ,GAL
TE MGO BOR BRKOS NA NI, ,PHA MA SNYING GROGS RTZA LAG DANG, ,BU
DANG BU MO LA SOGS RNAMS, ,NGES PAR BRLAG PAR 'GYUR BA YIN, ,GAL
TE RGYAB TU BRKOS NA NI, ,GNAS NYAMS DGA' BA'AM

YANG NA 'CHI, ,MJUG MA'I CHA YIS MYUR DU YANG, ,BA LANG MA HE
SOGS BRLAG 'GYUR, ,DE LTAR CHO GA BZHIN G-YAS SKOR GYIS SNYING
GA'I MDUN DU BRKOS NAS, ZUG RDU THAMS CAD KYANG RNAM PAR SKYANGS
TE SLOB DPON GYIS G-YAS SKOR DU RIM PA BZHIN DU KUN NAS GRAGS PA

@6B DANG LDAN PA'I GNAS BRTAG PAR BYA'O, ,DE NAS YON BDAG DANG,
SA DANG GNAS KYI LHA DANG PHYOGS SKYONG DANG 'JIG RTEN SKYONG BA
DANG, ZHING SKYONG DANG, MI'I BDAG PO LA SOGS PA'I ZHI BA'I DON
DU DGONGS MO ZHI BA'I SBYIN SREG BYAS NAS GTOR MA GTANG BAR
BYA'O, ,DE NAS TSES GRANGS

BZANG PO LA YON BDAG GI RJES SU MTHUN PA'I GZA' DANG RGYU SKAR
DANG DUS SBYOR DANG YUD TZAM LA, ,SHAR LA SOGS PA'I PHYOGS THAMS
CAD DU BA DAN DKAR PO DANG DMAR PO DANG SER PO DANG SNGON PO DANG
DUD MDOG DANG TSON SNA TSOGS DANG SER PO DANG LJANG GU RNAMS
BTZUGS TE SA GZHIR ME TOG DRI ZHIM

BO GCAL BKRAM NAS, DRI ZHIM PO'I SPOS KHANG MANG PO BKOD DE, SHIN
TU GSAL BA'I MAR ME'I PHRENG BA'I TSOGS RNAMS DANG, ,DRI CHU ZHIM
POS BSANGS TE DAM PA'I CHOS BKLAG PA DANG, BSTOD PA DANG, BKRA
SHIS DANG GLU DANG TURYA'I SGRA DANG BUD MED BZANG MO RNAMS KYI
CA CO DANG GZHA'I

SGRA DANG BCAS PAS PHYOGS KYI TSOGS NAS SA GZHI NGER BYED DU BCUG
NAS LTAD MO BA'I SKYE BO RNAMS MGU BAR BYA'O, ,DE NAS SBYIN BDAG
DANG GZHAN DAG GI YANG RGYAS PA'I DON DU SNGAGS PA GOS BZANG PO
DANG RGYAN DANG COD PAN DANG, YO BYAD YONGS SU TSANG BAS RGYAS
PA'I SBYIN SREG BYAS NAS YON BDAG GIS

KYANG DE'I TSE GAL TE NUS NA RGYAL PO DBANG POR BYAS NAS DE'I
BKA' YANG THOG MAR BYAS TE, RTZIG MKHAN RGYAN THAMS CAD KYIS
BRGYAN NAS GOS LA SOGS PA'I SBYIN PAS YONGS SU MGU BAR BYAS TE,
PHA GU 'DZEG TU GZHUG PAR BYA'O, ,DE'I RJES LA DGA' BA'I YID KYIS
RANG GI 'BYOR PA DANG MTHUN

PAS RGYAN THAMS CAD KYIS BRGYAN PA'I BU MO DANG, GLANG PO DANG
RTA DANG BA LANG DANG MA HE LA SOGS PA'I NOR DANG, GSER DANG
DNGUL DANG ZANGS DANG NOR BU DANG MU TIG LA SOGS PA'I RDZAS RNAMS
DANG, RGYAN DANG GOS BZANG PO RNAMS DANG, ME TOG YONGS SU RGYAS
PA'I ZHING, KHANG KHYIM

DANG; KUN DGA' RA BA LA SOGS PA'I GNAS DANG, BRAN PHO DANG, BRAN
MO LA SOGS PA'I 'KHOR RNAMS MNGON PAR 'DOD PA'I DGOS PA BSGRUB
PA'I PHYIR THAMS CAD KYIS SLOB DPON MNYES PAR BYA'O, ,DE'I RJES
LA SLOB DPON GYIS BSANG GTOR LA SOGS PA PHUL NAS YANG DAG PAR

@7A *, ,MCHOD DE BSTOD PA BYAS NAS BDUD RTZI MYANG BA BYAS TE YI
GE BRGYA PA LAN BDUN BRJOD NAS PHYAG BYAS TE, BZOD PA GSOL NAS
SBYIN SREG RDZOGS PA DANG, SANGS RGYAS LA SOGS PA GSHEGS SU GSOL
BAR BYA'O, ,DE NAS YON BDAG SLOB DPON GYI MDUN DU BYAS TE RANG

GI KHYIM DU SONG NAS DGE SLONG DANG DGE SLONG MA DANG DGE BSNYEN
DANG DGE BSNYEN MA LA SOGS PA RNAMS LA CHOS STON DRANGS TE YON
YANG PHUL NAS SLAR GSHEGS PAR BYA'O, ,DE NAS SLOB DPON 'KHOR DANG
BCAS PA RNAMS DANG, RTZIG MKHAN DANG LAS BYED RNAMS DANG, GZHAN
DAG

LA YANG STON MO BYIN NAS NUS PA DANG MTHUN PAR PHUL TE BZOD PA
GSOL NAS SLAR GTANG NGO, ,MTSAN MO TSOGS KYI 'KHOR LO BYAS NAS
PHYOGS SKYONG LA SOGS PA RNAMS LA GTOR MA PHUL TE, THAMS CAD NYE
BAR BSDU BAR BYA'O, ,GTZUG LAG KHANG GI AARGHA'I CHO GA'O,, ,,DE
BZHIN DU

MCHOD RTEN DANG, GZHAL MED KHANG KHYAMS KYI AARGHA YANG RIG PAR
BYA'O, ,GTZUG LAG KHANG SOGS ZHIG RAL RNYING, ,'CHOS PAR 'DOD NA
SNGAGS PA YIS, ,GTOR MA LA SOGS BYIN NAS NI, ,DER GNAS LHA NI SPO
BAR BYA, ,PHYI NAS SNYING RJE'I BDAG CAN GYIS, ,RIM PA

BZHIN DU BCOS NAS NI, ,RDZOGS PAR MTHONG NAS SPROS PA DE, ,DER NI
SNGA MA BZHIN DU GZHAG, CES BYA BA NI GTZUG LAG KHANG LA SOGS PA
RNYING PA DANG ZHIG RAL GYI AARGHA'I CHO GA'O,, ,,DE NAS RAS RIS
LA SOGS PA BRTZAM PAR 'DOD PA'I SNGAGS PAS STAN BDE BA LA 'DUG
STE, ZHI

BA'I GTOR MA BTANG NAS CHOS THAMS CAD RANG BZHIN GYIS DAG PAR
LHAG PAR MOS PAR BYAS TE, BRTZAMS PA'I LHA'AM RNAM PAR SNANG
MDZAD KYI RNAL 'BYOR BYAS NAS DE NAS NAM MKHAR SANGS RGYAS LA
SOGS PA MNGON PAR BLTAS TE, SNYIM PA'I ME TOG GTOR NAS PHYAG BYAS
TE CHO GA BZHIN LHAG

PAR GNAS PAR BYA'O, ,DE'I RJES LA GOS GTZANG MA 'AM, ,SHING LA
SOGS PA RNAMS LA JI LTA BAR RANG GI LHA'I SA BON YONGS SU GYUR PA
LAS PHYAG MTSAN SA BON GYIS MTSAN PA DE YONGS SU GYUR PA LAS ZHAL
GSUM PHYAG DRUG PA, RJES SU MTHUN PA'I GZUGS SKU MDOG DANG PHYAG
MTSAN DANG

@7B GDAN DANG 'OD CAN THUGS KAR MTSAN MA DANG SA BON GYIS BYIN
GYIS BRLABS PA, SNYING GA DANG SPYI BO DANG LKOG MAR YI GE H'Um
DANG AOm DANG A'A:, ZHES BYA BAS BYIN GYIS BRLABS PA LA RIGS DANG
MTHUN PA'I COD PAN CAN SNYOMS PAR ZHUGS PA SKAD CIG MAS GRUB PA'I
LHA RNAM PAR BSGOMS NAS

MCHOD PA LNGA YIS MCHOD DE BSTOD PA BYA BA'O, ,DE NAS BZO BYED
RNAMS BGEGS MTHAR BYED KYI GZUGS CAN LA LUS DANG NGAG DANG YID LA
PHYAG MTSAN DANG SA BON GYIS BYIN GYIS BRLABS PA RNAM PAR BSAMS
NAS DE'I LAG PA G-YON DANG G-YAS DAG ZLA BA RDO RJER BYIN GYIS
BRLABS

LA BDUD RTZI 'KHYIL BA'I SNGAGS KYIS LAN BRGYA RTZA BRGYAD DU PIR
NGANG TSON LA SOGS PA BSNGAGS TE SHES RAB KYI YE SHES KYI BDUD
RTZIR RNAM PAR BSGOMS NAS SLAR YANG YI GE BRGYA PA'I SNGAGS KYIS
BRTAN PAR BYAS TE GTAD NAS RTZOM DU GZHUG PAR BYA'O, ,DE NAS
BSANG GTOR LA

SOGS PA PHUL TE LEGS PAR MCHOD DE BSTOD PA BYAS NAS BDUD RTZI
MYANG BA BYAS TE, SANGS RGYAS LA SOGS PA GSHEGS SU GSOL BAR
BYA'O, ,DE NAS PHYOGS SKYONG BA RNAMS LA GTOR MA BTANG NAS SLOB
DPON DANG LAS BYED DANG GZHAN DAG KYANG STON MO BYIN TE NUS PA
BZHIN YON

PHUL NAS GTANG BAR BYA'O, ,RAS RIS LA SOGS PA'I AARGHA'I CHO
GA'O,, ,,DAM CHOS GLEGS BAM RTZOM PA YIS, ,CHO GA DE BZHIN BYAS
NAS NI, ,SHOG BU LA NI DHI LAS BYUNG, ,SHES RAB PHA ROL PHYIN
BLTAS NAS, ,DE YONGS GYUR LAS BYUNG BA YI, ,YI GE'I

PHRENG NI BLTA BAR BYA, ,SNAG TSA MYU GU YONGS BZLAS TE, ,BRTZAM
PAR BYA BA NYID YIN NO, ,DE DAG LA BZLAS PA'I SNGAGS NI, ,AOm DHI
SU TI SMRi TI MA TI BI DZA YE SARTHA AADZNY'A NA PA tA L'A PA HA
RI nI HRI SV'A H'A, SLOB DPON DANG NI 'DRI MKHAN LA 'ANG, ,STON
MO DRANGS NAS NAN TAN GYIS, ,YON

PHUL NAS NI GTANG BYA STE, ,LHAG PA SNGAR BZHIN RIG PAR BYA,
,GSANG SNGAGS KYI GLEGS BAM RTZOM PA NA YANG SNGA MA BZHIN THAMS
CAD BYA STE, SHOG BU LA SA BON DANG PHYAG MTSAN GYI SA BON YONGS
SU GYUR PA LAS BYUNG BA'I 'OD DPAG MED YONGS SU GYUR PA BRIS PA'I
YI GE'I TSOGS

@8A *, ,KYIS DKRIGS PAR RNAM PAR BSGOM MO, ,LHAG MA NI THANG KA
RTZOM PA'I CHO GA BZHIN BSGRUB PAR BYA'O, ,YANG NA NI DAM PA'I
CHOS KYI GLEGS BAM YANG CHO GA 'DI NYID KYIS BYA'O, ,GSUNG RAB
KYI AARGHA'I CHO GA'O,, ,,DE NAS GTOR MA GTONG BA YI, ,YO BYAD
CHO GAS PHUL

NAS NI, ,SNGAGS PAS LHAG GNAS BYAS NAS SU, ,BSANG GTOR LA SOGS
BYIN NAS NI, ,DER NI CHU LHA'I GZUGS CAN DU, ,RNAM PAR SNANG
MDZAD BLTA BAR BYA, ,SBRUL ZHAGS RAL GRI RIN CHEN DANG, ,CHU
SKYES SHES RAB SNYOMS 'JUG DKAR, ,YI GE AOm LA SOGS PA DANG, ,

BADZRA BA RU nA H'Um ZHES BRJOD, ,DE YONGS GYUR LAS BYUNG BA YI,
,RIGS BRGYAD KLU YI PHO BRANG NI, ,YE SHES BDUD RTZI'I CHUS GANG
BA, ,ZHI BA'I KLU YIS BYIN GYIS BRLABS, ,DNGOS KUN GYIS NI RNAM
BSAMS NAS, ,SLAR YANG GSANG SNGAGS BRJOD PAR BYA, ,AOm BADZRA SA
MA YA STVAm ZHES BYA'O, ,

SA 'OG MTHAR THUG YAN LAG NI, ,BRGYAD LDAN CHU YIS YONGS GANG BA,
,CHU YI RGYUN NI BLTA BYA STE, ,GZHAN NI THAMS CAD SNGA MA BZHIN,
,ZHES BYA BA NI RDZING BU DANG WA CHU DANG KHRON PA LA SOGS PA'I
AARGHA'I CHO GA'O,, ,,CHO GA BZHIN DU MCHOD PA DANG, ,LHAG GNAS
SNGAR BZHIN

BYAS NAS NI, ,NANG GI SA YI SBYANG BA NI, ,RIM BZHIN DAG PAR BYA
BA STE, ,BLO LDAN MNYAM PAR BZHAG PA YIS, ,GSANG SNGAGS BRJOD DE
BYIN GYIS BRLAB, ,ROL MO'I GNAS NI NYAMS DGA' BAR, ,SANGS RGYAS
LA SOGS BSGOM BYA STE, ,DE NAS SBYIN SREG KYANG NI BTAB, ,

SANGS RGYAS SANGS RGYAS SRAS DE BZHIN, ,GZHAN YANG LHA RNAMS
THAMS CAD LA, ,MKHYEN BYA DE NAS BZOD PAR GSOL, ,RDZOGS SANGS LHA
MO DE SRAS DANG, ,TSANGS SOGS LHA YI TSOGS KYIS GANG, ,CHO GA
MTSANG BZOD MDZAD RIGS, ,THAMS CAD DU YANG SBYIN BDAG NI, ,

ZHI DANG RGYAS CHEN MDZAD NAS KYANG, ,SLAR YANG 'BYON PAR MDZAD
SLAD DU, ,SANGS RGYAS YUL DU GSHEGS SU GSOL, ,THAMS CAD DU BZOD
PA GSOL BA DANG GSHEGS SU GSOL BA'I SNGAGS SO, ,YANG NA, AOm
KHYED KYIS SEMS CAN DON KUN MDZAD, ,RJES SU MTHUN PA'I DNGOS

@8B GRUB STZOL, ,SLAR YANG 'BYON PAR MDZAD PA'I PHYIR, ,SANGS
RGYAS YUL DU GSHEGS SU GSOL, ,AOm BADZRA MU: ,ZHES BYA BA 'DIS
GSHEGS SU GSOL BAR BYA'O, ,KUN DGA' RA BA DANG ROL MO'I DE'U DANG
LDUM RA'I SBYIN PA'I SA GZHI'I AARGHA'I CHO GA'O,, ,,DPAL LDAN
GSANG

'DUS GSUNG BA YI, ,CHO GA GANG ZHIG MA TSANG BA, ,SPYI RGYUD
GSUNGS PA'I CHO GA LA, ,BRTEN NAS DE NI BSKANGS PA YIN, ,DPAL
LDAN ZHI BA BZANG PO'I ZHABS KYI SPRIN LAS BYUNG, ,MAN NGAG CHU
RGYUN DRI MED PHUN TSOGS THOB PA YIS, ,SNANG BYED ZLA BA'I SA
GZHI LA NI GANG

SKYES PA'I, ,'DUS PA'I AARGHA'I CHO GA'I LO TOG 'GRO LA BSNGO,
,NYON MONGS 'PHROG BYED AARGHA'I CHO GA BYAS PA LAS, ,BDAG LA
RNAM DAG BSOD NAMS SKYES PA GANG GYUR PA, ,DE YIS 'GRO BA MA LUS
RDO RJE SEMS DPA' NI, ,SEMS CAN GYI NI DGONGS PA MDZAD PA NYID DU
SHOG, ,

AARGHA'I CHO GA SNYING PO BSDUS PA ZHES BYA BA SLOB DPON SNANG
BYED ZLA BAS MDZAD PA RDZOGS SO,, ,,RGYA GAR GYI MKHAN PO DPAL BA
RENDRA BA'I ZHAL SNGA NAS DANG, LO TZ'A BA DGE SLONG PRADZNY'A
K'IRTIS BSGYUR BA'O,, 