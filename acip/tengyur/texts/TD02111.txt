@149B ,SKYABS 'GRO SEMS BSKYED
DBANG BZHI'I GDAMS PA BZHUGS,,

@150A *, ,DA NI SMON 'JUG GNYIS DANG LDAN PA'I SEMS BSKYED PAR
BYA STE, DE LA YANG DANG POR SDIG PA BSHAGS PAR BYA BA NI, SLOB
DPON DGONGS SU GSOL, ,BDAG MING 'DI ZHES BGYI BA SKYES BA NAS DA
LTA'I LUS 'DI BLANGS PA TSUN CHAD MI DGE BA'I LAS BGYIS PA DANG,
BGYID DU STZAL BA DANG, BGYID

PA LA RJES SU YI RANG BA RNAMS BLA MA DKON MCHOG YID DAM, MKHA'
'GRO'I SPYAN SNGAR MTHOL LO BSHAGS SO, ,DA NI SKYABS SU 'GRO STE,
BDAG MING 'DI ZHES BGYI BA SNYING PO BYANG CHUB LA THUG GI BAR
DI, PHYOGS BCU NA BZHUGS PA'I SANGS RGYAS LA SKYABS SU MCHI'O,
,CHOS LA SKYABS SU MCHI'O, ,DGE

'DUN LA SKYABS SU MCHI'O, ,DA NI SDOM PA GZUNG STE, BLA MA DKON
MCHOG GI SPYAN SNGAR, ,SANGS RGYAS RNAL 'BYOR SDOM PA LA, ,TSUL
KHRIMS KYI NI BSLAB PA DANG, ,DGE BA'I CHOS NI SDUD PA DANG,
,SEMS CAN DON BYED TSUL KHRIMS GSUM, ,BDAG GIS RTAG PAR GZUNG BAR
BGYI, ,DE NI SMON

PA'I SEMS BSKYED DE, DA NI 'JUG PAR BYA STE, DANG PO BSHAGS PA
BYA STE, BLA MA YI DAM MKHA' 'GRO RNAMS BDAG LA DGONGS SU GSOL,
BDAG MING 'DI ZHES BGYI BAS SKYE BA THOG MA MED PA NAS DA LTA'I
SKU 'DI BLANGS PA YAN CHAD DU MI DGE BA'I LAS BGYIS PA DANG,
BGYID DU STZAL BA DANG, GZHAN

BGYID PA LA RJES SU YI RANG BA RNAMS, BLA MA YI DAM MKHA' 'GRO
RNAMS KYI SPYAN SNGAR MTHOL LO BSHAGS SO, ,BDAG MING 'DI ZHES
BGYI BA SNYING PO BYANG CHUB LA THUG GI BAR DU BLA MA LA SKYABS
SU MCHI'O, ,YI DAM LA SKYABS SU MCHI'O, ,MKHA' 'GRO LA SKYABS SU
MCHI'O, ,DA NI SDOM PA

GZUNG BAR BYA STE, SANGS RGYAS CHOS DANG DGE 'DUN TE, ,BLA MA YI
DAM MKHA' 'GRO GSUM, ,DENG NAS BRTZAMS TE GZUNG BAR BGYI, ,NAM DU
YANG NI MI GTONG NGO, ,RDO RJE RIGS MCHOG CHEN PO YI, ,RDO RJE
DRIL BU PHYAG RGYA YANG, ,YANG DAG NYID DU GZUNG BAR BGYI, ,SLOB
DPON DAG KYANG GZUNG

BAR BGYI, ,RIN CHEN RIGS MCHOG CHEN PO YI, ,DAM TSIG YID DU 'ONG
BA LA, ,NYIN RE BZHIN DU DUS DRUG TU, ,SBYIN PA RNAM BZHI RTAG TU
SBYIN, ,BYANG CHUB CHEN PO LAS BYUNG BA'I, ,PADMA'I RIGS CHEN DAG
PA LA, ,PHYI NANG GSANG BA THEG PA GSUM, ,DAM PA'I CHOS KYANG
GZUNG BAR BGYI, ,LAS KYI

@150B RIGS MCHOG CHEN PO YI, ,SDOM PA THAMS CAD LDAN PAR NI,
,YANG DAG NYID DU GZUNG BAR BGYI, ,MCHOD PA'I LAS KYANG CI NUS
BGYI, ,BYANG CHUB SEMS NI BLA NA MED, ,DAM PA BDAG GIS BSKYED PAR
BGYI, ,SEMS CAN RNAMS KYI DON GYI PHYIR, ,BDAG GIS SDOM PA LUS
GZUNG, ,MA BSGRAL BA

RNAMS BDAG GIS SGROL, ,MA GROL BA RNAMS BDAG GIS DGROL, ,DBUGS MA
BYIN PA DBYUGS DBYUNG ZHING, ,SEMS CAN MYA NGAN 'DAS LA DGOD,
,CES 'JUG GO, ,NUB DANG PO LA SMON 'JUG GI SEMS BSKYED DO, ,SO
SHING DOR LA RANG RE'I RMI LAM BRTAG GO, ,DE NAS DBANG BSKUR

BAR BYA STE, ,DKYIL 'KHOR SGRUB PA'I DUS SU BZLAS PA BYA BA NI,
AOm W'A G'I SHVA RI MUm, AOm BADZRA T'IKshnA DU:KHA TZTSE DA
PRADZNY'A DZNY'A NA M'U RTA YE, DZNY'A NA K'A YA W'A G'I SHVA RA
AA RA PA TZA N'A YA TE NA MA:, AA A'A SARBA TA TH'A LA SOGS PA LA
THAMS CAD PA'I BSNYEN PA RDZOGS PAR BYA'O, ,NUB GNYIS PA LA BYANG
CHUB LAM DU DRANG

BA NI; MIG RAS KYIS BKA' LA LAG TU ME TOG THOGS LA, SGO'I PHYI
LOGS SU BZHAG LA, SLOB DPON NYID KYIS 'DI SKAD BRJOD DO, ,SKAL
LDAN RIGS KYI BU MCHOG KHYOD, ,DANG DANG MOS PA CI LA DGA', ,ZHES
LAN GSUM BRJOD PAS, ,SLOB MAS 'DI SKAD BRJOD DO, ,BDAG CAG

'KHOR BA LAS BSGRAL PHYIR, ,KUN MKHYEN YE SHES PHUNG PO CAN,
,SRID PA'I 'KHOR LO GNAS SBYOR BA, ,DI RANG BSHAD PA'I RIN CHEN
GYIS, ,GTZO BOS BDAG LA BKA' DRIN GSOL, ,ZHES LAN NO, ,YANG SLOB
DPON GYIS, ,MA RIG RMONGS PA'I BU MCHOG KHYOD, ,RDO RJE BYANG
CHUB LAM NAS

DRANGS NAS NI, ,GSANG BA'I DKYIL 'KHOR BSTAN PAS BYA, ,BLA MED
BYANG CHUB LAM NAS DRANG BAR BYA'O, ,BADZRA AAm KU SHA DZA ZHES
BRJOD PAS LAS THAMS CAD PA'I SNGAGS KYI BGEGS BSKRAD DO, ,DE NAS
LAS KYI SLOB DPON LAG TU RDO RJE GTAD LA, LAG PA NAS DRANGS NAS
GRAL SO SOR BYA'O,,

RANG GI GDONG G-YOGS BYAS LA GZHAG GO, ,YANG SLOB DPON KHO RANG
GIS, SKAL LDAN RIGS KYI BU MCHOG KHYED, ,LAS DANG SPYOD PA CI LA
DGA', ,BYAS PAS, YANG SLOB MAS, BDAG NI SKAL LDAN BDE CHEN LA,
,'PHAGS PA 'JAM DPAL DNGOS GRUB GSOL, ,ZHES SO, ,DE NAS

@151A *, ,ME TOG LAG TU THOGS LA, THAL MO SBYAR LA 'DI SKAD BRJOD
DO, ,BYANG CHUB RDO RJE 'JAM DPAL LA, ,RIN CHEN ME TOG DAM PA
'BUL, ,BDAG KYANG 'JAM DPAL SKUR GYUR CIG ,'JAM DPAL SKU YI RDO
RJE GSOL, ,PRA T'I TZTSA HO ZHES ME TOG DBUL LO, ,ME TOG LHA LA
TSUD NA DES

CHOG GO, ,MA TSUD NA LAN GSUM BSKYAR RO, ,DE YANG MA TSUD NA LAS
THAMS CAD BSKYAR RO, ,DE NAS SLOB DPON GYIS 'DI SKAD BRJOD DO,
,DI RING DANG BA'I SHUGS KYIS NI, ,DKYIL 'KHOR DAM PA BSTAN PAR
BYA, ,SNGAGS DANG PHYAG RGYAS BYIN GYIS BRLAB, ,DAM TSIG MCHOG TU
GYUR PAR BYED,,

BADZRA TZAKshU PRA BE SHA PHAt CES MIG DBYE'O, ,DE NAS DBANG
BSKUR TE, DANG PO BUM PA'I DBANG BSKUR TE BDAG GI THUGS KA NAS
'OD 'PHROS PAS BUM PA 'OD DU ZHU BA LAS DE 'KHOR LOR GYUR, 'KHOR
LO 'OD DU ZHU, H'Um DU GYUR, DE LA RDO RJE MI BSKYOD PA'I DBANG
NGO, ,DE SPYI BO'I THOG TU BZHAG LA MCHOD

PA DBUL TE, MCHOD PA CHEN PO 'DOD CHAGS CHE, ,SEMS CAN THAMS CAD
DGA' BAR BYED, ,MCHOD PA CHEN PO ZHE SDANG CHE, ,NYON MONGS KUN
GYI SGRA CHE BA, ,MCHOD PA CHEN PO GTI MUG CHE, ,GTI MUG BLO STE
GTI MUG SEL, ,MCHOD PA CHEN PO KHRO BA CHE, ,KHRO BA CHEN PO SGRA
CHE BA, ,MCHOD PA

CHEN PO CHAGS PA CHE, ,CHAGS PA THAMS CAD SEL BAR BYED, ,AOm
BADZRA PUshPE H'Um, DH'U PE, A'A LO KE, GANDHE, NEE WE TYE,
SHABDA H'Um, AOm BADZRA T'IshnA DU:KHA TZTSE DA PRADZNY'A DZNY'A
NA M'URTA YE DZNY'A NA K'A YA W'A G'I SHVA RA AA RA PA TZA N'A YA
TEN MA:AA A'A AI A'I AU A'U AE AEE AO AOO AAm AA:STHI TO HRi DI,
DZNY'A NA M'URTI RA HI BUDDHO BUDDH'A N'Am AA A'A

SARBA TA TH'A GA TA LA SOGS PA LAS THAMS CAD PA'I SNGAGS BTANG,
DE NI BUM PA'I DBANG BSKUR RO, ,DE NAS DBU RGYAN DANG COD PAN GYI
DBANG BSKUR TE, DBU RGYAN DANG COD PAN MDUN DU BZHAG LA, BDAG GI
THUGS KA NAS 'OD KHA DOG LNGA 'PHROS TE, DBU RGYAN DANG COD PAN
'OD DU ZHU RIN PO CHE'I SUL

MANGS CIG TU GYUR, RIN PO CHE 'OD DU ZHU BAS, RIN CHEN 'BYUNG
LDAN GYI DBANG NGO, ,SLOB MA'I MGO LA BSKON LA, GONG GI MCHOD PAS
MCHOD DO, ,DE NAS RDO RJE'I DBANG BSKUR TE RDO RJE LAS 'OD 'PHROS
PAS RDO RJE 'OD DU ZHU NAS PADMA DMAR PO CIG TU GYUR, ,PADMA DE
ZHU BAS AAm DU GYUR,

@151B AAm ZHU BAS SNANG BA MTHA' YAS KYI DBANG BSKUR RO, ,DE SLOB
MA'I LAG TU BZHAG PAS MCHOD BSTOD GONG BZHIN DU BYA'O, ,DE NAS
DRIL BU'I DBANG BSKUR TE, SLOB DPON GYI MDUN DU DRIL BU BZHAG LA
THUGS KA NAS 'OD 'PHROS PAS DRIL BU ZHU, ZLA BA'I DKYIL 'KHOR CIG
TU GYUR, ZLA BA'I DKYIL 'KHOR

DE HA CIG TU GYUR, DE LAS DON YOD GRUB PA'I DBANG NGO, ,DRIL BU
SLOB MA'I LAG TU BZHAG LA MCHOD BSTOD GONG BZHIN DU BYA'O, ,DE
NAS MING GI DBANG BSKUR TE, SLOB DPON GYI PHYAG G-YAS PA'I STENG
DU THUGS KA NAS AA DE 'OD DU ZHU ZLA BA'I DKYIL 'KHOR CIG TU
GYUR, ZLA BA 'OD DU ZHU AOm DU GYUR,

DE LAS RNAM PAR SNANG MDZAD KYI DBANG NGO, ,SLOB DPON GYI PHYAG
SLOB MA'I SPYI BO'I STENG DU BZHAG STE, MCHOD BSTOD GONG BZHIN DU
BYA'O, ,DE LTAR DBANG BSKUR BA NI PHUNG PO LNGA NI RIGS LNGA'I
SANGS RGYAS TE, YE SHES LNGA'I DBANG THOB PA'O, ,DES NI BUM PA'I
DBANG NGO, ,GSANG BA'I DBANG NI, BDAG LHA'I

RNAL 'BYOR DU BYAS LA, DE'I SPYI GTZUG TU BLA MA BSGOM, DE'I SPYI
GTZUG TU GSHIN RJE GSHED YAB YUM BSGOM, DE'I SPYI GTZUG TU DUS
GSUM GYI BDE BAR GSHEGS PA RNAMS BSGOM MO, ,DUS GSUM GYI SANGS
RGYAS THAMS CAD SNYOMS PAR ZHUGS PA'I BYANG CHUB KYI SEMS GSHIN
RJE GSHED YAB YUM

LA THIM PAR BSAM, GSHIN RJE GSHED YAB YUM SNYOMS PAR ZHUGS BYANG
CHUB KYI SEMS LA BABS NAS, BLA MA YAB YUM LA ZHUGS PAR BSAM, BLA
MA YAB YUM SNYOMS PAR ZHUGS PA'I BYANG CHUB KYI SEMS DE DAG GI
LAM DU ZHUGS NAS LCE STENG DU SBYAR LA, AARGHA DANG BSRES LA SLOB
MA'I LCE STENG

DU BZHAG LA SLOB MA'I NGAG SKYON DAG PAR BSAM, DE MGRIN PAR, DE
SNYING GAR, DE LTE BAR, DE RIM GYIS YAR DRANGS PAS NGAG GI LAM DU
ZHUGS, DE SNA BUG G-YAS SU ZHUGS, DE G-YON DU ZHUGS, NGAG RLUNG
NI 'GRO 'OD BZLAS PA BYAS PAS SGRA NGOS GZUNG MED PAS NGAG GI
SGRA GRAG STONG DU 'GRO STE NGO

SPRAD DO, ,SHES RAB YE SHES KYI DBANG NI, RNAL 'BYOR PA G-YAS SU
GZHAG ,RNAL 'BYOR MA G-YON DU GZHAG ,DE NAS SLOB DPON GYIS RDO
RJE DANG DRIL BU MDUN DU BZHAG LA, GSHIN RJE GSHED YAB YUM DU
BSKYED DO, ,RDO RJE DE LA BDAG GI THUGS KA NAS 'OD ZER 'PHROS PAS
RDO RJE 'OD DU ZHU 'OD ZER

@152A *, ,GYIS DE BZHIN GSHEGS PA THAMS CAD KYI THUGS DAM GYI
RGYUD BSKUL, SLAR 'DUS PAS YI GE H'Um CIG TU GYUR, H'Um 'OD DU
ZHU BA LAS 'JAM DPAL GSHIN RJE GSHED SKU MDOG NAG PO ZHAL GCIG
PHYAG GNYIS PA, G-YAS DBYUG TO, G-YON SDIGS MDZUB DANG ZHAGS PA
BCAS

PA, GLANG CHEN STOD G-YOGS, ZHING CHEN G-YANG GZHI STAG GI SHAM
THABS DANG, SPRUL GYI CHUN PO DANG THOD PA'I PHRENG BA DANG, DUR
KHROD KYI CHAS CAN DU BSKYED LA SLOB MA'I THUGS KAR BZHAG LA, YE
SHES SEMS DPA' DGUG GZHUG BYA'O, ,DE NAS RDO RJE DE SLOB MA'I LAG
TU GTAD THABS KYI RANG

BZHIN DU DBANG BSKUR RO, ,DRIL BU LA BDAG GI THUGS KA NAS 'OD
'PHROS PAS DRIL BU 'OD DU ZHU, DRIL BU'I 'OD ZER GYIS DE BZHIN
GSHEGS PA THAMS CAD KYI THUGS DAM GYI RGYUD BSKUL, TSUR 'DUS PAS
YI GE AA CIG TU GYUR, AA DE 'OD DU ZHU BA LAS RDO RJE PHAG MO SKU
MDOG DMAR MO,

G-YAS GRI GUG ,G-YON THOD PA BSNAMS PA CIG TU BSKYED LA SLOB MA'I
SPYI BO THOG TU BZHAG LA YE SHES DGUG GZHUG BYA'O, DE NAS MO'I
LAG PA G-YON DU GZHAG ,DNGOS KYI RIG MA MED NA DRIL BU'I 'OD KYIS
RIG MAR BSGOM MO, ,DE LTAR SHES RAB KYIS RIM PAR DBANG BSKUR RO,
,DE NAS

SLOB DPON GYIS MKHA' GSANG BYIN GYIS BRLAB, SLOB DPON GYI GSANG
BA'I GNAS NAS H'Um CIG 'PHROS PAS SLOB MA'I GSANG BAR THIM, RDO
RJE RTZE LNGA PA PHYED PA CIG TU GYUR, RDO RJE'I BUM PAR AOm GYIS
MTSAN PA CIG TU GYUR PAR BSGOM, YUM GYI MKHA' GSANG BYIN GYIS
BRLAB STE,

BDAG GI YUM GYI MKHA' LAS MA DMAR MO CIG 'PHROS PAS SLOB MA'I YUM
GYI GSANG BAR THIM, MA DE 'OD DU ZHU BA LAS PADMA 'DAB MA BRGYAD
ZE'U 'BRU DANG BCAS PA CIG BSGOM, ,DE NAS SLOB DPON GYIS H'Um
ZHES BRJOD PAS RDO RJE BSKUL, AA ZHES DRIL BU BSKUL, AA A'A SARBA
TA TH'A GA TA HRi DA YA, HA RA

HA RA; AOm H'Um HR'I:BHA GA W'A NA, DZNY'A NA M'URTI W'A G'I SHVA
RA MA H'A PA TZA, SARBA DHARM'A GA GA NA, AA MA LA SU PA RI
SHUDDHA DHARMA DH'A TU DZNY'A NA GARBHA AA:ZHES PAS SKAD CIG MA
LA BSKYED DE, BDE BA NGOS BZUNG NGO, ,DE NI BDE BA BSKUR BA'I RIM
PA'O, ,DBANG GI DON LAM DU BSLANG BA NI, DE'I DUS LAS MA G-YOS
PAR YAB

@152B YUM GNYIS KYI BSRUBS PAS RLUNG MA'I DROD CAN GYI ME LCE AA
BA DH'U T'I NA YAR ZHUGS TE, SPYI BO GTZUG TOR GYI HAm ZHU BA
LAS, KLANG [*KLAD?] RGYAS BDE BA'I 'KHOR LO'I RTZA 'DAB MA SUM CU
RTZA GNYIS GROL, DE LA BDUD RTZI BYANG CHUB KYI SEMS BABS TE DGA'
BA'O, ,BYANG CHUB KYI SEMS DE MGRIN PA LONGS

SPYOD KYI 'KHOR LOR BSKYIL BAS RTZA 'DAB MA BCU DRUG GROL TE
MCHOG DGA', DE CHOS KYI 'KHOR LOR BSKYIL BAS RTZA 'DAB BRGYAD
GROL TE DGA' BRAL, DE LTE BA SPRUL PA'I DKYIL 'KHOR DU BABS RTZA
'DAB DRUG CU RTZA BZHI GROL TE, DE LHAN CIG SKYES PA'I DGA' BA'O,
,DE RANG GNAS SU 'PHANGS TE HA HA ZHES

PAS LTE BA NAS SNYING GAR DRANGS, HI HI ZHES PAS SNYING GNAS
MGRIN PAR DRANGS, H'Um H'Um ZHES PAS MGRIN PA NAS KLAD PA BDE
CHEN DU DRANGS PAS GTZUG TOR CHEN PO'I HAm LA SPUR LEN LA SPUR
'DUS PA'AM KHAB LEN LA LCAGS 'DUS PA BZHIN DU 'UB KYIS 'DUS SO,
,DE LA SENG GE RNAM PAR ROL GYI KHYAB

PAR BSGOM MO, ,DE LTAR YAR DRANGS MAR DBAB BYED KYIN BDE STONG GI
NYAMS NGOS ZIN PAR BYA'O, ,DBANG BZHI PA NI BZHI PAR MING BTAGS
KYANG GSUM LAS BSKUR BAR MI 'DOD DO, ,GONG MA'I NYAMS DE SEMS
NYID LA NGO SPROD PA LA BZHI LAS SHES ZER RO, ,DE LA BZHI PA'I
DBANG GI NGO SPRAD DE, GDAMS

NGAG NGO SPRAD KYIS SEMS NGOS ZUNG SHIG BYA, DAR CIG LON PA DANG,
DE KA RANG YIN BYAS LA, LAG PA NAM MKHA' LA YUG BYAS LA, BZHI PA
BDE BA'I DON NO, ,PHYAG RGYA CHEN PO'I LHAN CIG SKYES PA'I YE
SHES DE GZUGS KHA DOG TU MA GRUB PAS NAM MKHA' LA NGO SPRAD DO,
,GSUM PA'I NYAMS DE NGOS

GZUNG DANG BRAL BAS, GZHON NU MA'I BDE BA NYAMS SU MYONG DU YOD
PA LA DNGOS PO MNGON SUM DU BSTAN DU MED, DE KA LA NGO SPRAD PAS
DBANG BZHI PA'I GDAMS NGAG GO, ,LTA STANGS BZHIS RIGS PA SPROS PA
DANG BRAL BAR NGO SPRAD DO, ,BUM PA'I DBANG GI DUS SU RIGS LNGA'I
BKRA SHIS GSOL ZHING DBANG

BSKUR, GSANG DBANG MAN CHAD DBANG BZHI PA RDZOGS NAS BKRA SHIS
KYI DBANG BSKUR TE DNGOS GRUB BLANG NGO, ,BKRA SHIS GSOL BA NI,
RGYUD LAS, BKRA SHIS KUN GYI BKRA SHIS PA, ,GRAGS PA'I BKRA SHIS
SNYAN GRAGS DGE ,DBUGS 'BYIN CHEN PO DGA' STON CHE, ,ZHES SO,
,RDZAS LA BRTEN PA'I

@153A *, ,BKRA SHIS KYI STON MO NI, 'BRANG RGYAS DANG, MAR DANG,
THUD DANG, ZHO DANG, MNGAR GSUM DANG, KHUR BA DANG, LA PHUG DANG,
ZAS SNA MANG DU THOGS LA RIGS LNGA'I BKRA SHIS GSOL TE, BKRA SHIS
DAM PA CHOS DBYINGS BSKYOD PA MED MOD KYANG, ,RGYAL BA RIGS
LNGA'I BKRA SHIS BDE LEGS SHOG ,BKRA

SHIS KUN GYI BKRA SHIS PA, ,GRAGS PA'I BKRA SHIS SNYAN GRAGS DGE
,DBUS PHYOGS SANGS RGYAS RIGS KYI ZHING KHAMS NAS, ,SPROS DANG
BRAL BA'I BKRA SHIS GANG LAGS PA, ,BKRA SHIS DAM PA DES KYANG
DENG 'DIR BDE LEGS SHOG ,SHAR PHYOGS RDO RJE RIGS KYI ZHING KHAMS
NAS, RDO RJE

RIGS KYI BKRA SHIS SKYE 'CHI MED, ,BKRA SHIS DAM PA DES KYANG
DENG 'DIR BDE LEGS SHOG ,BKRA SHIS KUN GYI BKRA SHIS PA, ,GRAGS
PA'I BKRA SHIS SNYAN GRAGS DGE ,LHO PHYOGS RIN CHEN RIGS KYI
ZHING KHAMS NAS, ,RIN CHEN RIGS KYI BKRA SHIS DGOS 'DOD 'BYUNG, ,

BKRA SHIS DAM PA DES KYANG DENG 'DIR BDE LEGS SHOG ,BKRA SHIS KUN
GYI BKRA SHIS PA, ,GRAGS PA'I BKRA SHIS SNYAN GRAGS DGE ,NUB
PHYOGS PADMA RIGS KYI ZHING KHAMS NAS, ,SKYON MED PADMA LTA BU'I
BKRA SHIS PA, ,BKRA SHIS DAM PA DES KYANG DENG 'DIR BDE LEGS SHOG
,BKRA SHIS KUN

GYI BKRA SHIS PA, ,GRAGS PA'I BKRA SHIS SNYAN GRAGS DGE ,BYANG
PHYOGS LAS KYI RIGS KYI ZHING KHAMS NAS, ,LAS RNAMS GRUB PA'I
BKRA SHIS GANG LEGS PA, ,BKRA SHIS DAM PA DES KYANG DER 'DIR BDE
LEGS SHOG ,AOm BUDDHA K'A LA SHA AA BHI shINYTZA AOm, ,AOm BADZRA
K'A LA SHA AA BHI shINYTZA H'Um, AOm

RATnA K'A LA SHA AA BHI shINYATZI T'Am, AOm PADMA K'A LA SHA AA
BHI shINYTZA HR'I, AOm KARMA K'A LA SHA AA BHI shINYTZA A'A:,
,LONGS SPYOD RDZOGS PA'I SKU MTSAN DANG DPE BYAD KYIS BRGYAN PA
RGYAL BA RIGS LNGA'I BKRA SHIS PA DE BZHIN DU, BDAG CAG DPON SLOB
BKRA SHIS PAR GYUR CIG ,BKRA SHIS RDZAS BRGYAD KYI BKRA SHIS NI,
BKRA

SHIS KUN GYI BKRA SHIS PA, ,CHOS KYI RGYAL MTSAN LEGS PAR 'DZUGS,
,SANGS RGYAS SKU YI BKRA SHIS SHOG ,CHOS KYI DUNG STE SGRA CHEN
LDAN, ,BUDDHA GSUNG GI BKRA SHIS SHOG ,'OD BZANG 'BAR BA DPAL GYI
BE'U, ,BUDDHA THUGS KYI BKRA SHIS SHOG ,KHYAB BDAG CHEN PO RIN

@153B CHEN GDUGS, ,BUDDHA DBU YI BKRA SHIS SHOG ,SPYAN LNGA CHAGS
PA MED PA 'CHANG, ,BUDDHA SPYAN GYI BKRA SHIS SHOG ,BUM PA BZANG
PO CHE BA'I MCHOG ,BUDDHA MGUL GYI BKRA SHIS SHOG ,NYID KYI ZHAL
NAS LJAGS BZANG BA, ,BUDDHA LJAGS KYI BKRA SHIS SHOG ,BKRA SHIS
KUN GYI BKRA SHIS PA, ,GRAGS

PA'I BKRA SHIS SNYAN GRAGS DGE ,SPRUL PA'I 'KHOR LO SNA TSOGS
'CHANG, ,SANGS RGYAS ZHABS KYI BKRA SHIS SHOG ,SKYABS 'GRO SEMS
BSKYED DBANG BZHI'I GDAMS PA SLOB DPON SDOM PA BZANG POS MDZAD PA
RDZOGS SO,,