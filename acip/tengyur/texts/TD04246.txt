@197A #, ,RGYA GAR SKAD DU, AA N+Y'A PO HA BI TZA RA K'A RI K'A, BOD
SKAD DU, GZHAN SEL BRTAG PA'I TSIG LE'UR BYAS PA, THAMS CAD
MKHYEN PA LA PHYAG 'TSAL LO, ,DE PHYIR RANG BZHIN THA DAD LA,
,'BRAS SOGS MTSUNGS PA MTHONG BA'I PHYIR, ,BLO YI GCIG

TU SGRO BTAGS NAS, ,THA SNYAD RNAMS LA RAB TU 'JUG ,GANG DAG RTAG
PAR DUS GCIG TU, ,DON GYI BYA BA GCIG BYED PA, ,DE DAG 'DUS PA'I
SGRAR BRJOD DO, ,KHYIM DANG DMAG DANG NAGS TSOGS BZHIN, ,GANG DAG
DUS DANG RNAM RTOG GIS, ,'BRAS BU GCIG NI BYED PA

RNAMS, ,DE DAG RIGS SGRAR BRJOD BYA STE, ,DPER NA BDE SDUG LA
SOGS BZHIN, ,GANG DAG RIM GYIS 'BREL PAR NI, ,SKYE ZHING DON BYED
BZOD PA RNAMS, ,DE DAG RGYUN SGRAR BRJOD BYA STE, ,RGYUN DANG
RANG BZO'I RGYUN BZHIN NO, ,GCIG YIN DU MAR RUNG YIN ZHING, ,BLO
YIS

@197B CHAR NI RNAM BRTAGS NAS, ,GNAS SKABS BYE BRAG BSTAN BYA
STE, ,GNAS DANG SKYE DANG RNAM 'JIG BZHIN, ,GANG YANG DNGOS GCIG
YUL CAN NI, ,NYI ZLA NAM MKHA'I SGRA BZHIN NO, ,MCHU DUS CHA SHAS
BYE BRAG LA, ,DE YANG BYE BRAG MED PAR 'JUG ,GANG DAG DNGOS SGRA
DER DE BZHIN, ,DNGOS MED LA

NI GANG DAG YIN, ,DE DAG PHYI LA MI LTOS PAR, ,BLO YIS RNAM
BRTAGS DON BRJOD BYA, ,GAL TE SGRA'I DON RNAM SHES LA, ,RANG GI
MTSAN NYID MI SNANG NA, ,DE LA SNANG BA MA YIN PA, ,DER NI NGES
PA GA LA YOD, ,'DI LTAR BYE BRAG DON MED CING, ,BYE BRAG MTHONG
BA SNGON 'GRO'I PHYIR, ,BYE BRAG

RNAMS SU SGRO BTAGS SMRAS, ,KHO NA NYID DU 'KHRUL BA YIN, ,DBANG
DON SGRA YI DON MA YIN, ,DE MED BZHIN DU SNANG PHYIR DANG, ,THA
DAD RNAM PAR DMIGS PHYIR RO, ,GCIG DANG DU MA'I GZUGS LDAN MIN,
,MNGON SUM GYIS NI DON GZUGS GCIG ,MTHONG STE SGRA DANG NYER GYUR
NA, ,DE NYID

BYED PO LA SOGS GZUGS, ,SNA TSOGS SU NI 'DZIN PAR 'GYUR, ,LCE YI
DBANG POS GZHAN DU MYANG, ,SGRA YI MNGAR BAR BRJOD PA GZHAN, ,DE
PHYIR DBANG DON RNAM KUN DU, ,SGRA YI SPYOD YUL MA YIN NO, ,SGRA
YI DON GSAL BYED PA NI, ,RNAM PAR RTOG PAS SGRO BTAGS NYID, ,DE

NYID PHYIR NA BYED PO RNAMS, ,BRJOD 'DOD SGO NAS 'JUG PAR 'DOD,
,GANG DU BA LANG LTOS ZHES SMRA, ,MIG NI RIG RIG BYED 'GYUR BA,
,DE SGRA'I DON GYI RNAM SHES NI, ,RANG MTSAN NYID LA BLTA BAR
'DOD, ,BLTA BA'I BYA BA SBYOR BA NI, ,DER RUNG RAB TU STON BYED
NA, ,DGA' DANG BCAS

PA'I RGYUD LA NI, ,BLTA BAR 'DOD PAR BYED PAR 'GYUR, ,'ON TE DER
NI DON GYI GZUGS, ,SGRA YIS RAB TU GSAL 'DOD NA, ,GANG GI MING NI
'JUG 'GYUR BA, ,BLTA BYA LHAG PA DE CI ZHIG ,MTHONG BZHIN DU NI
MI RNAMS KYIS, ,'GA' ZHIG GIS NI SGRA BRJOD GANG, ,DE MTHONG
BTAGS

PA MI PHYED PA, ,RMONGS SHING SHIN TU G-YO RNAMS KYIS, ,GNYIS
KA'I RNAM PAR RTOG PA LA, ,DON YOD NA NI GZUGS GZHAN ZHIG ,SNANG
BA GANG YIN DON GCIG LA, ,ZHEN PAS DE LA BRDAR 'DOGS SO, ,BRDAS
BSGOS 'DI NI CI ZHIG YIN, ,CIG SHOS KYIS KYANG 'DI YIN ZHES, ,JI

@198A *, ,SRID RNAM RTOG MI DMIGS PA, ,DE SRID BRDA NI MI 'BYUNG
NGO, ,DE PHYIR SMRA PO NYAN PA PO'I, ,BLO GNYIS MTSUNGS SNANG
SPYOD YUL GCIG ,KHO NA NYID DU PHYI ROL DON, ,SGRA YI SPYOD YUL
'GA' YANG MED, ,RANG GI BLO LA SNANG BA NI, ,RIG PA YIN YANG PHYI
ROL DANG, ,GCIG

PAR 'DZIN PA'I NGA RGYAL SKYE, ,RAB RIB CAN DU MTSUNGS BLO BZHIN,
,RANG GI MTSAN NYID MTHA' YAS PHYIR, ,BRJOD BYA MIN PHYIR DE LA
NI, ,BRDAR 'DOGS MI 'DOD BLO LA NI, ,SNANG BA'I PHYIR NA SPYI
LA'ANG MIN, ,DE PHYIR BLO YI DON LA NI, ,BRDAR 'DOGS PHYI ROL
GNAS LA MIN, ,GANG LA SKYES

BU BRDAR 'DOGS PA, ,THA SNYAD LA YANG DE RTOGS SO, ,PHYI'I DON
YOD DAM MED KYANG RUNG, ,BLO YIS BRTAN PA'I GZUGS GANG YIN, ,DE
NYID NYAN PO'I SEMS LA NI, ,SGRA DE RNAMS KYIS GO BAR BYED, ,KUN
LAS BZLOG PA'I NGO BO NI, ,'GA' ZHIG LAS NI RNAM LDOG PA, ,MI
RNAMS KYIS

NI RAB BSGRUBS PAR, ,SGRA NI YANG DAG SBYOR BAR BYED, ,'GA' ZHIG
LAS NI RNAM LDOG PA, ,LDOG PA LA NI YANG LTOS NAS, ,KHYAD PAR
KHYAD PAR GZHI NYID DE, ,DE LTAR SGRA DON THA DAD DO, ,'GA' LAS
LDOG PA'I BYE BRAG GIS, ,BRDA YI RJES SU BYED PA'I SGRA, ,THA DAD
DON TE DE NYID DU, ,

DNGOS MIN GZHAN YANG GCIG PA MIN, ,DE PHYIR MANG LAS LDOG SRID
NA, ,DE LA JI LTAR BRDA GCIG TU, ,'DOGS ZHES SMRA BA GANG YIN PA,
,DE NI DPYAD PA MA YIN NO, ,THAMS CAD LAS NI LDOG PA YI, ,GCIG PO
DE NI GANG GANG LAS, ,RNAM PAR LDOG PA'I SEMS BYED PA, ,NGO BO

DES NI SGRA SBYOR RO, ,MED KYANG MTHONG BA GANG YIN DANG, ,GANG
YANG YOD KYANG MA MTHONG BA, ,DE GNYI GA YANG BOR NAS NI, ,DE YI
LDOG PA BSAM PAR BYA, ,LDOG RNAMS DE LA SNGON PO DANG, ,SER PO
BZHIN DU MI SNANG GI ,DE LA LDOG PA'I NGO BO YI, ,DON GCIG 'BA'
ZHIG SNANG BAR

'GYUR, ,GANG GI SPYI NI GCIG YIN ZHING, ,MNGON SUM GYIS NI NGES
'GYUR DE'I, ,JI LTAR BA LANG ZHES BYA'I BRDAS, ,BA LANG NYID NI
'BA' ZHIG BRJOD, ,KUN LA 'BREL BA MA MTHONG BA'I, ,BYIS PAS BRDA
'DOGS JI LTA BU, ,DE PHYIR 'BREL BRTAG GO ZHES, ,KHA CIG SMRA BA
DE MI BZANG, ,

@198B GANG ZHIG NYE NA SGRA GANG ZHIG ,RTOGS SHING MA RTOGS GZHAN
DU NI, ,MTHONG DANG MA MTHONG GOMS PA LAS, ,BDAG NYID KYIS NI
BRDA NGES SO, ,SGRA RJES 'GRO DANG LDOG GNYIS KYIS, ,DNGOS PO
GCIG PU LA YANG 'DI, ,KHYAD PAR SPYI YI NGO BOR NI, ,YANG DAG
'JOG PAR BYED PA YIN, ,

THAMS CAD LA NI BRDA KUN GYIS, ,SA BON KHONG NA YOD MOD KYI,
,GANG DU BLO YONGS SMIN 'GYUR PA, ,DER DE RAB TU RTOGS PAR 'GYUR,
,RANG GI RKYEN GYI STOBS KYIS NI, ,MI RNAMS KYIS NI BRDAR 'DOGS
SO, ,GZHAN LA DE YI MTSAN MA STE, ,DE PHYIR DE ZHES RJOD PAR
BYED, ,'BREL BA

BRTAG PA YIN NA NI, ,SKYES BU'I 'DOD LA RAG LAS NAS, ,GZHAN GYIS
GZHAN LA SBYOR BYED PA'I, ,BRDA NI DON LA MI SRID DO, ,THA SNYAD
LA NI BYANG GYUR PA, ,SGRA TZAM 'DZIN PAR BYED PAS NA, ,BRJOD PAR
BYA BA LA DRAN PA SKYE, ,DU BA LAS NI ME BZHIN NO, ,LKOG GI DON
LA BRDAR 'DOGS

PA, ,DE YI MTSAN NYID 'DI 'DRA'O ZHES, ,MTHONG BA BSTAN NAS RJOD
BYED DE, ,MTHO RIS LA SOGS SGRA BZHIN NO, ,DE PHYIR SGRA DON
THAMS CAD DU, ,NOR BA YIN TE BRDA BSGOS PA, ,YANG DAG MIN DON
STON BYED DE, ,RTZVA MCHOG LA NI GLANG TSOL BZHIN, ,DON NYID LOG
PA YIN YANG NI, ,

GANG LA BRGYUD DON 'BREL YOD PA, ,DE MI SLU STE GZHAN MA YIN,
,RMI LAM BDEN DANG BRDZUN SOGS BZHIN, ,NOR BU RIN CHEN 'OD GNYIS
LA, ,RIN CHEN BLOS NI MNGON RGYUG PA, ,SHES PA NOR BAR KHYAD MED
KYANG, ,DON BYA BA LA KHYAD PAR YOD, ,GANG PHYIR BYE BRAG DON
BYED CING, ,BYE BRAG

MTHONG BA SNGON 'GRO BA, ,DE PHYIR BYE BRAG RNAMS LA NI, ,SGRA
DON SGRO BTAGS NAS 'JUG GO, ,BYE BRAG YONGS SU MA SHES PHYIR,
,SKYES PA DAG NI SGRA DON LA, ,PHYI ROL SNYAM DU RLOM BYED CING,
,PHYI ROL NYID LA RGYUG PAR BYED, ,BLO YIS BSTAN PA'I NGO BO LA,
,SMRA BA PO NI SGRA DAG GIS, ,

YOD DANG 'GOG PA THAMS CAD BYED, ,JI LTAR YANG NI PHYI LA MIN,
,YOD PA BSAGS PA'I NGO BO'I DON, ,'GOG PA MED PA'I BDAG NYID DE,
,SMRA BA PO YI BYE BRAG GIS, ,SGRA LAS CIG CAR GCIG LA NGES,
,RANG RKYEN DBANG GIS GCIG PA DANG, ,DU MA'I NGO BOR NGES 'GYUR
TE, ,NYE BAS

@199A *, ,KHA DOG BSGYUR BA YIS, ,NOR BU RNAMS DANG SHEL BZHIN
NO, ,DE PHYIR BSTAN BCOS BYED PA RNAMS, ,DNGOS PO GCIG PU LA YANG
NI, ,BLO GROS THA DAD GZHAN DU NA, ,THAMS CAD MTSUNGS PAR 'DZIN
PAR 'GYUR, ,BRDA YIS RJES SU MTHUN BYED PA, ,NOR BA'I SA BON

MTSUNGS PA'I PHYIR, ,SMRA BA PO DANG NYAN PA'I BLO, ,DON GCIG
'DZIN PAR SNANG BAR MTSUNGS, ,THOG MED BAG CHAGS GOMS PHYIR
ZHING, ,DE YANG RANG BZHIN GYIS GNAS PHYIR, ,SGRA DON YUL LA DE
LTA BUR, ,BLO NI 'KHRUL BAS RAB TU 'JUG ,KUN DU THA DAD MI SNANG
LA, ,BLO YI SGRA DON DE NYID

LA, ,SPYI'O SNYAM DU RLOM BYED CING, ,DE BZHIN BYE BRAG SOGS
MTSAN NYID, ,GZHAN LAS LOG PA'I NGO BO YIS, ,DNGOS PO'I NGO BO
GZHAN DU SNANG, ,DE PHYIR GZHAN SEL ZHES BSHAD DE, ,DE BZHIN DU
NI DNGOS PO'I CHA, ,DE PHYIR SGRA 'DI DE DE MIN, ,'JUG DANG MI
'JUG 'BRAS BU YIN, ,DE PHYIR

GZHAN RNAMS BCAD PA NI, ,DNGOS PO'I CHAR NI RAB BSTAN, ,GANG LAS
LOG PA'I DNGOS DE DAG ,DE DAG DE BZHIN KHO NAR SNANG, ,SPYIR NI
BYE BRAG RNAMS LA MIN, ,BLO LA SNANG BA MA YIN NO, ,SHES BYA MIN
SOGS LAS LOG PA, ,THA SNYAD 'DOGS PA RNAMS LA SNANG, ,DE PHYIR
SHES BYA

SOGS TSIG LA'ANG, ,GZHAN SEL RAB TU BSGRUBS PA YIN, ,SHES BYA MIN
PA'I SGRA DON GANG, ,DE NYID RNAM PAR LOG BYED DE, ,SHES BYA'I
SGRA DANG 'GAL BA'I PHYIR, ,SENG LDENG SHING SHA PA SOGS BZHIN,
,'ON TE SHES BYA MIN DON MED, ,SGRA NI JI LTAR RAB TU 'JUG ,GAL
TE SHES BYA

MED LA DE, ,DE NYID RNAM PAR ZLOG PAR BYED, ,GANG PHYIR MED PAR
DGAG PA YANG, ,LDOG PAR BYAS PA YIN PAS NA, ,DE MED PA YI SGO NAS
NI, ,BSGRUB BYA SGRUB BYED GTAN TSIGS YIN, ,GZHAN DNGOS RNAM PAR
BCAD PA LA, ,BRDA RU 'DOGS PAR BYED NA NI, ,SHING DANG SHING MIN
DNGOS PO

DAG ,PHAN TSUN RTEN PA NYID DU 'GYUR, ,SHING MIN LTOS NAS SHING
MA YIN, ,SHING LA BRTEN NAS SHING MIN MIN, ,PHAN TSUN RNAM PAR
DPEN PA YIS, ,DE DE MIN DBYE RIG SGO NAS, ,DE'I DNGOS MIN PAR BOR
NAS SU, ,DE LTA BU LA CI NAS KYANG, ,MI NI 'JUG PAR 'GYUR SNYAM
NAS, ,THA SNYAD

@199B 'DOGS PAS BRDAR 'DOGS SO, ,BRDAR 'DOGS PA LA RIGS MI MTHUN,
,RNAM PAR BCAD NAS 'DI NYID CES, ,BYA BAR GDON MI ZA BAR 'DOD,
,GSAL BA NGES LA BRTEN PHYIR RO, ,GZHAN LA YIN NA DE LTA NA, ,DE
DON NGES PA NYID MI 'GYUR, ,NGAG GI 'BRAS BU RNAM GCOD DE, ,DE

MED NA NI 'BRAS BU MED, ,SHING NI SHING MIN RNAM GCOD DO, ,SHING
LA BRTEN NAS MIN MIN, ,SHING MIN MED PA MA RTOGS PA, ,SHING DE
PHAN TSUN LTOS MA YIN, ,SGRA YI BYED PA'I BYE BRAG GIS, ,BYE BRAG
'DIR NI RAB BSGRAGS KYIS, ,DNGOS PO'I BYE BRAG GIS MIN NA, ,CI
PHYIR DE SGRO

BTAGS SUN 'BYIN, ,SHING MIN ME YI NGO BO YI, ,SHING LA SOGS SEL
BA'I PHYIR, ,SHING DNGOS BYE BRAG GIS MIN TE, ,DE PHYIR PHAN TSUN
RTEN MA YIN, ,SGRA YI DON YANG GZHAN YIN LA, ,DNGOS PO'I DON YANG
GZHAN DU 'DOD, ,SHING NI SGRA SOGS SOGS PA STE, ,SGRA DON 'BREL
BA

MED PA NYID, ,RTAGS DANG GRANGS DANG RNAM DGE SOGS, ,THAMS CAD
'DRES PA'I BDAG NYID DE, ,MIG GIS GSAL BYA SGRA YIS NI, ,SKYES BU
LA SOGS BSTAN PA YIN, ,DE LTAR BYE BRAG LDOG MTSAN NYID, ,BDAG
NYID GCIG TU GO BA YIN, ,THA DAD MIN PHYIR DE BZHIN DU, ,RIGS
DANG BYE

BRAG SOGS BRJOD MIN, ,'DIS NI GZHAN SEL ZHES BYA LA, ,BA LANG
SOGS RTOGS BYA BA'I PHYIR, ,SGRA GZHAN BTZAL BAR BYA'O ZHES,
,SMRAS PA GANG YIN DE BSAL TO, ,LDOG PA DANG NI LOG PA GNYIS,
,THA DAD NA NI 'DIR 'GYUR NA, ,THA DAD MIN NA SGRA GZHAN ZHIG ,CI
YI PHYIR NA YONGS SU

RTOG ,DE LA SOGS PA GZHAN SEL LA, ,NYES PA BSTAN PA GANG DAG YIN,
,DE DAG GIS NI GNAS MI THOD, ,MKHAL LA LCAG GIS RDOB PA BZHIN,
,'DI NI KHO NA NYID BSAM PA, ,SGRA YI DON YANG GNAS PAR BYA,
,'JIG RTEN THA SNYAD RNAMS LA NI, ,RANG GI BSAM PA'I RJES SU
'JUG, ,

DON DE JI LTAR GO 'GYUR BA, ,DE DE BZHIN DU GTAN LA 'BEBS, ,THA
SNYAD KYIS NI GNYER BA'I PHYIR, ,DE DE BZHIN DU GZHAN DU MIN,
,KUN MKHYEN KHO NA'I DON LA NI, ,GLANG PO MIG 'DZUMS BZHIN MDZAD
NAS, ,THA SNYAD LA NI RNAM GNAS NAS, ,'JIG RTEN BZHIN DU DON STON
MDZAD, ,GA TAM

@200A *, ,KAR GO TA KA PA TA SOGS, ,PHAN TSUN RNAM LDOG DNGOS PO
GANG DAG YIN, ,DE DAG BLOS DNGOS GCIG TU YONGS BRTAGS NAS, ,SHING
DANG LJON SHING SGRAR NI BTAGS PA YIN, ,GCIG PA YIN YANG DU MAR
YONGS BRTAGS NAS, ,SKYE 'JIG GNAS DANG GZUGS CAN, ,

GZUGS CAN MIN, ,BDAG NYID THA DAD SGRA RNAMS RAB TU SBYOR, ,DE
PHYIR SGRA NI DNGOS PO MI SMRA YIN, ,GZHAN SEL BRTAG PA'I TSIG
LE'UR BYAS PA, ,SLOB DPON DGE SRUNGS KYIS MDZAD PA RDZOGS SO,, ,,