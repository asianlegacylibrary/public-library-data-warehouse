@359A #, ,RGYA GAR SKAD DU, BO DHI TZITTA BINDU AU PA DE SHA N'A
MA, BOD SKAD DU, BYANG SEMS THIGS PA'I MAN NGAG CES BYA BA,
,DPAL DGYES PA'I RDO RJE LA PHYAG 'TSAL LO, ,SA BON ZLA BA RGYAS
'DRA BA, ,'KHOR LO CHEN PO'I GNAS SU 'KHYIL, ,SANGS RGYAS KUN
GYI SNYING PO STE, ,

'GRO BA KUN LA RANG BZHIN GNAS, ,YANG DAG PAR TE DANG POR BSHAD,
,RTOG YUL CHU RLUNG GIS 'KHYAGS TE, ,DE NA SDUG BSNGAL SNA TSOGS
BSKYED, ,DE 'GAGS NAS NI 'JUG PAR 'DOD, ,CHA NI SNA RTZER BSGOM
PAR BYA, ,PADMA'I LTE BAR SHES RAB THABS, ,KHA SBYOR BAR NI DER
GAS PA, ,

SHEL LTAR DRI MED YUNGS KAR RO, ,RNGA 'BRUM BRGYAR GSHAGS SKAR
KHUNG NI, ,THABS KYI CHA YI DKYIL 'KHOR DU'O, ,BA THAG YI GER
LDAN PA YIS, ,RDO RJE LAS SU DKRI BAR BYA, ,RNAL 'BYOR MIG GI
'OD ZER GYIS, ,YUNGS KAR DAG LA BLTA BAR BYA, ,NAM ZHIG DE LA
BRTEN 'GYUR NA, ,MTSAN

@359B MA LNGA DAG 'BYUNG BAR 'GYUR, ,RGYAL BA SKYED PAR BYED PA
YI, ,TSOGS KYI RANG BZHIN DRI MA MED, ,'DI LTAR KHAMS GSUM KUN
KYANG STE, ,RGYU YI YE SHES DMIGS MED PA, ,GNYIS SU MED PA'I
RNAM PA STE, ,RNAL 'BYOR CHEN PO'I YE SHES SO, ,SNA YI LAM NAS
'PHRO BA YI, ,RANG GI GNAS NAS RLUNG

BSKYOD PA'O, ,G-YON PA DANG NI 'BAR BA YIS, ,SKAR KHUNG DAG GI
LAM NAS NI, ,'KHOR LO CHER NI 'GRO BAR 'DOD, ,YANG DAG PA STE
'JU BAR 'GYUR, ,RTZA YI RDO RJE'I LAM NAS NI, ,TIL GYI 'BRU BZHI
RGYAS PAR 'GYUR, ,RNAL 'BYOR MTHAR PHYIN 'BRAS BU STE, ,BDE BA
CHEN PO'I SKU ZHES BYA, ,

GZHAN GYI DON SOGS YON TAN RNAMS, ,'BAD PA MED PAR LHUN GYIS
GRUB, ,YE SHES DRUG PA GSANG CHEN PO, ,RGYU ZHES BYA BA YIN PAR
BSHAD, ,SANGS RGYAS ZHABS KYIS BDAG LA BSTAN, ,RKYEN DANG RNAL
'BYOR GNYIS SU 'GYUR, ,'BRAS BU BZHI NI GSANG CHEN PO, ,BDE BA
CHEN PO ZHES BYA

STE, ,SBYOR BA'I RGYUD NI THAMS CAD LAS, ,RGYAL BA RNAMS KYIS
SPAS PA YANG, ,SHIN TU SBYANGS LA RAB GNAS PA'I, ,SNOD LDAN BDAG
NYID CHEN POS GZUNG, ,LUS SEMS BDE BAR SPYAD NAS NI, ,NYID
MTSAMS SBYOR BA BSTEN PAR BYA, ,SANGS RGYAS ZHABS KYIS BSTAN
PA'O, ,THABS DANG SHES

RAB GNYIS MED PA'I, ,BYANG CHUB SEMS KYI YE SHES 'DI, ,SANGS
RGYAS 'DOD PA BSGOM PAR SHOG, ,,THABS DANG SHES RAB GNYIS SU MED
PA BYANG SEMS THIGS PA'I MAN NGAG CES BYA BA, RNAL 'BYOR GYI
DBANG PHYUG CHEN PO LAS KYI ZHABS KYI ZHAL SNGA NAS MDZAD PA
RDZOGS SO,, ,,