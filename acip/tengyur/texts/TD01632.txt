@245A #, ,RGYA GAR SKAD DU, TATTVA AU PA DE SHA
,BOD SKAD DU, DE KHO NA NYID KYI MAN NGAG ,BCOM LDAN 'DAS DPAL
RDO RJE SEMS DPA'

@245B LA PHYAG 'TSAL LO, ,GANG GI SNYING GAR PADMA KHA SBYAR DBUS
GNAS GSAL, ,PHRA BAR BLTA BA RANG BYUNG MYONG BA'I SEMS 'JUG PA,
,KHAMS GSUM MA LUS GNYIS MED PAR NI NYER 'GRO BA, ,GSAL BA'I CHOS
KYI DBYINGS MCHOG DE LA BDAG PHYAG 'TSAL, ,DBANG PO G-YO BA'I RTA
KUN NANG DU NGES

SBYAR BA'I, ,YE SHES RGYAL BA MA LUS 'DUS PA'I SNOD GYUR PA,
,KHAMS GSUM BSKYED PA'I RGYU NYID DU NI NYER 'GRO BA, ,MTHONG BA
MKHA' DANG 'DRA BA DRI MED DPAL DU 'GYUR, ,SANGS RGYAS RJES DRAN
SBYOR BA YIS, ,CHOS NI RJES SU DRAN PAR BSGOM, ,CHOS RJES DRAN
PA'I SBYOR BA YIS, ,CHOS KYI

SKUR NI RANG NYID 'GYUR, ,DBUS NA GSAL BYED RNAM PAR BSGOM, ,YE
SHES MCHOG NI SHES RNAMS KYIS, ,SHIN TU BSGOMS PA GOMS PA LAS,
,'BAR BA 'DI NI THE TSOM MED, ,SNYING LA RTAG TU GNAS PA YIS,
,THIG LE GCIG PU YI GE MED, ,SKYES BUS DE NI BSGOMS

GYUR NA, ,YE SHES SKYE BAR 'GYUR BA'I MCHOG ,RDO RJE MKHA' 'GRO
THUGS RJE CAN, ,'DI NYID DU NI GNAS MDZAD CING, ,RDZOGS SANGS
RGYAS KUN BYANG CHUB SEMS, ,'GRO BA GSUM PO 'DI LA GNAS, ,'DI
NYID MCHOD PA NYID KYIS NI, ,MCHOD 'OS THAMS CAD MCHOD PA YIN, ,

GANG ZHIG 'DI LA RTAG LTA BA, ,DE NI RGYAL BA MCHOD PAR BZHED,
,NANG GI SBYOR BA'I RDO RJE YIS, ,RNAL 'BYOR RDO RJE CAN DU 'DOD,
,DE BAS RDO RJE MCHOD PA YIS, ,YID 'DOD RNAMS KYIS LUS LA MCHOD,
,MCHOD PA LNGA YI SBYOR BA YIS, ,MYUR DU SANGS RGYAS NYID THOB
PAR, ,GANG 'DI RGYUD

LAS GSUNGS PA DAG ,DE NI PHYI ROL GZHAN DU 'DOD, ,DNGOS MED GZHI
LA DGOD PA YIS, ,LHA YI GZUGS SU BSGOM PA NI, ,MNYAM NYID MCHOD
PA CHEN PO STE, ,SANGS RGYAS THAMS CAD RAB BSGRUB PA'O, ,BSTEN PA
TZAM DU LEGS 'BYUNG BA'I, ,RGYUD 'DI DON DAM MA YIN TE, ,

DON DAM YANG DAG SKYES PAS NA, ,STON PA MED CING BSTAN PA MED,
,NYI SHU RTZA BZHIR PHYE BA YI, ,GNAS SOGS DE NYID LA GNAS TE,
,DE BAS DE KUN 'KHOR BA NYID, ,SKYO BYA DE NYID CAN GYIS MIN,
,GAL TE DE NYID MED GYUR NA, ,DE YI 'KHRUL PAS CI ZHIG BYA, ,'ON
TE DE NYID LDAN GYUR NA, ,

@246A *, ,DE LA 'KHRUL PA CI ZHIG YOD, ,GNAS DANG NYE BA'I GNAS
SOGS RNAMS, ,BSTEN PAS DRI MA MED PAR 'GYUR, ,YANG NA MI NUS BAG
MED PA'I, ,MI YIS GNAS NI BSGRAG PAR BYA, ,NGA YIS 'DI LTAR BSHAD
PA NI, ,SEMS CAN BSAM PA'I DBANG GIS TE, ,BSAM GTAN LAS GZHAN
BDEN,

MED PHYIR, ,NGE BAS BSAM GTAN MCHOG GZHOL BYA, ,RNAL 'BYOR PA NI
PHYI ROL 'KHOR, ,DE YIS KHAMS RNAMS ZAD PAR 'GYUR, ,DE BAS PHYI
ROL SPANGS NAS NI, ,RNAL 'BYOR ROL PAS GNAS PAR BYA, ,DPAL LDAN
RDO RJE'I RNAL 'BYOR CAN, ,RNAM DAG YE SHES SPYAN GYIS NI, ,THUGS
RJE THUGS GDUNG

RING PO NAS, ,RDO RJE RNAL 'BYOR CAN RNAMS GZIGS, ,DE RNAMS DGYES
PAS DNGOS GRUB MCHOG ,CI 'DOD PAR NI BRTZON PAR 'GYUR, ,DES NI
RJE BTZUN YE SHES KYANG, ,RAB TU 'BAD DE BSGRUB PAR BYA, ,SNA
TSOGS SPYOD PAS YANG DAG LDAN, ,SPYOD DANG BRTUL ZHUGS BSHAD PA
YI, ,

SPYOD DANG BRTUL ZHUGS 'DIR SPANGS LA, ,DE NYID BRTUL ZHUGS LA
DGA' BYA, ,GANG YANG RUNG BA'I ZAS GNAS LA, ,RNAM PA NGES BYAS
BRTUL ZHUGS CAN, ,BSAM GTAN ZAS MCHOG GZHOL GYUR PAS, ,SMON PA'I
SPYOD PAS GNAS PAR GYIS, ,GCER BU'AM YANG NA GCER BU MIN,,

GANG RUNG JI LTA DE LTA BUR, ,RANG GIS LHAG PA'I LHAR DMIGS LA,
,DE NYID GCIG PU RNAM PAR BSAM, ,LKUGS PA'I DNGOS POR THAL 'GYUR
BAS, ,ZLA DRUG TZAM GYIS NGES PAR NI, ,RNAL 'BYOR CAN GYIS NYER
BRTEN NA, ,RNAL 'BYOR CHEN PO 'DI GSAL LA 'GYUR, ,YE SHES SGROL

MA MCHOG MTHONG NA, ,RNAL 'BYOR MA RNAMS LEGS 'DUS TE, ,PADMA'I
'BYUNG GNAS NYAMS DGA' LA, ,DAD PA'I TSOGS 'DUS JI BZHIN NO, ,MIG
'PHRUL MKHAN LTAR 'JIG RTEN DU, ,'GRO DON KUN NI BYED PA'O, ,DPAL
LDAN RDO RJE 'DZIN PA NI, ,MNGON 'GYUR 'DI LA THE TSOM MED,,

SPYOD DANG 'DIS NI NGES PAR NI, ,JI SKAD BSHAD PAR DER 'GYUR BAS,
,SEMS NI DAG PAR GYIS SHIG CES, ,SEMS CAN RNAMS LA BDAG GSOL
'DEBS, ,GANG PHYIR SHIN TU GSANG BAS NA, ,DE NYID BDAG GIS GSAL
MA BYAS, ,DES NA BLA MA YANG DAG PAR, ,MNYES BYAS YANG

@246B DAG 'DOD PAS BLANGS, ,DGE LA DMIGS PAS NYE BAR BSAGS TE
'PHEL BA YIS, ,BLO GROS BRTAN RNAMS MNGON DGA'I DNGOS GRUB GNAS
SU 'GRO, ,'GRO BA'I SPYOD PA DE LTAR SNYING LA YONGS BSGOMS LA,
,DGE LA MNGON PAR DGA' BAR SKAD CIG RE RES GYIS [*KYIS], ,DE NYID BSTAN
PA LEGS

BRIS LAS, ,BDAG GIS DGE BA GANG BSAGS PA, ,DES NI SEMS CAN MA LUS
KUN, ,DE NYID RIN CHEN RAB GSAL SHOG KHO NA NYID KYI MAN NGAG
LEGS PAR BRIS PA SLOB DPON BLO BZANG SNYING POS MDZAD PA RDZOGS
SO,, ,,RGYA GAR GYI MKHAN PO K'A M'A LA GUPTA DANG, ZHU CHEN GYI
LO TZ'A

BA RIN CHEN BZANG POS BSGYUR CING ZHUS NAS GTAN LA PHAB PA'O,,