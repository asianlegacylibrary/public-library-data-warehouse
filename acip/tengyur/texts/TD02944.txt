@24A *, ,RDO RJE RNAM PAR
'JOMS PA LA PHYAG 'TSAL LO, ,DAM TSIG SPYOD PA'I NGES PAS NI, ,MI
SMRA BA DANG MI BYA NYID, ,SPA BA DANG NI DE BZHIN MCHOD, ,TSIM
BYA

YID LA RNAM PAR BSGOM, ,MKHAS PAS GSAD BYA RMONGS BYA NYID,
,BRGYAD PO 'DI DAG BSRUNG BYAS NA, ,DAM TSIG TU NI YONGS SU
GRAGS, ,CI ZHIG MI SMRA ZHE NA NI, ,SNGAGS DANG RGYUD KYI RANG
BZHIN CAN, ,DAM TSIG SPYOD DANG 'DRE BA DANG, ,BRDZUN DU SMRA BA
RTZUB PA'I TSIG ,'KHYAL TSIG

GANG YANG SMRA MI BYA, ,CI ZHIG MI BYA ZHE NA NI, ,PHRA MA SROG
CHAGS 'TSE BA DANG, ,GTAM GZHAN RNAMS NI BRNYAS PA DANG, ,SGYU
DANG PHRAG DOG NGA RGYAL DANG, ,RKU DANG G-YO NI BYA BA MIN, ,CI
ZHIG SPA BAR BYA ZHE NA, ,RANG SNGAGS SNGAGS KYI NOR BU DANG,
,CHANG DANG RDZAS KYI 'DU BA DANG, ,BDEN DNGOS

SPYOD DANG GROL BA DANG, ,DNGOS GRUB MTSAN MA SPA BAR BYA, ,CI
ZHIG MCHOD PAR BYA ZHE NA, ,BYIS PA NAD PA BUD MED RGAN, ,DMAN
DANG MGON MED SMAD PA DANG, ,BSNYEN GNAS DKA' THUB KYIS NYON
MONGS, ,'PHAGS PA'I DGE 'DUN DAG KYANG MCHOD, ,CI ZHIG TSIM PAR
BYA ZHE NA, ,SLOB

DPON MED DANG PHA MA DANG, ,LHA DANG ZHING GI BDAG BO DANG, ,DUR
KHROD PA YI 'BYUNG PO DANG, ,MKHA' 'GRO MA RNAMS TSIM PAR BYA,
,CI ZHIG BSGOM PAR BYA ZHE NA, ,DKON MCHOG GSUM DANG DE BZHIN
BDAG ,PHYAG RGYA YE SHES RANG GI NGOS, ,CHA BCAS PA DANG CHA MED
PA, ,BLA MA SNGAGS

@24B KYANG BSGOM PAR BYA, ,CI ZHIG GZHOM PAR BYA ZHE NA, ,CHAGS
DANG GTI MUG DE BZHIN SMAN, ,LE LO DE BZHIN MI DGA' DANG, ,DAD PA
MED DANG DE BZHIN BRKAM, ,DBANG PO'I GDON YANG GZHOM BAR BYA, ,CI
ZHIG RMONGS PAR BYA ZHE NA, ,DKON MCHOG GSUM LA GNOD BYED DANG,
,SDANG DANG

PHRA MA CAN DANG GDUG ,RGYAL PO 'KHOR DANG SDIG CAN DANG, ,MI
SRUN DAG KYANG RMONGS PAR BYA, ,DAM TSIG 'DI DAG BSRUNG BAR BYA,
,BSRUNGS NAS DNGOS GRUB STER BAR BYED, ,DNGOS GRUB DAM TSIG SNGOM
PA NI, ,KHYOD KYIS RTAG TU BSRUNG BAR BYA, ,RDO RJE DRIL BU PHYAG
RGYA DANG, ,BYANG CHUB

SEMS KYANG GTONG MI BYA, ,GNOD PAR BYED LA BYANG SEMS BSKYED,
,RDO RJE'I SPUN LA BSNYEN BKUR BYA, ,DAD PA MED PA RAB TU SMOD,
,SLOB DPON LA NI BRNYAS MI BYA, ,ZHABS LA SPYI BOS PHYAG BYAS TE,
,BLA MA LA NI YON YANG DBUL, ,DNGOS PO'I KHYAD PAR GANG DANG
GANG, ,MNYES PHYIR

DE LA DBUL BAR BYA, ,DE BZHIN BZA' BA'I BYE BRAG RNAMS, ,PHONGS
PA MED PAR DBUL BAR BYA, ,GAL TE DE LA BRNYAS GYUR NA, ,SANGS
RGYAS THAMS CAD BRNYAS DANG MTSUNGS, ,DUS MIN 'CHI BAR 'GYUR BA
NI, ,GLEN PA DGRA DANG RKUN PO DANG, ,DE BZHIN GDON DANG RIMS
KYIS THEBS, ,

RGYAL PO'I CHAD DANG PHRA MEN DANG, ,ME DANG CHU DANG STAG DANG
DUG ,BSAD NAS SEMS CAN DMYAL BAR LTUNG, ,SEMS NI KHRO BAR MI BYA
ZHING, ,NAM YANG SHES RAB NYAMS MI BYA, ,RTAG TU KHYOD NI DE LTAR
SRUNGS, ,ZHES BRJOD PAR BYA'O, ,SLOB DPON PADMAS MDZAD PA RDZOGS
SO,,

