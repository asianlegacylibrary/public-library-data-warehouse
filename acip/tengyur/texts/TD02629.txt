@97B #, ,RGYA GAR SKAD DU, SA DH'A RA MAndA LA PA RI PA TI, BOD
SKAD DU, DKYIL 'KHOR SPYI'I RIM PA, 'JAM DPAL GZHON NUR GYUR PA
LA PHYAG 'TSAL LO, ,YANG DAG PAR RDZOGS PA'I SANGS RGYAS KYIS
GSUNGS PA'I DKYIL 'KHOR LAS RNAM PAR SNANG MDZAD MNYES

PAR BYA BA'I PHYIR DE'I RIM PA NI 'DI'O, ,JI LTAR SNGAR RANG GI
SGRUB THABS KYI RIM PAS BSNYEN PA BYAS PA DANG, BZLAS BRJOD BYAS
PAS MTSAN MA MTHONG BAS, BDAG DANG GZHAN 'KHOR BA'I RGYA MTSO LAS
BSGRAL BA'I PHYIR SNGAGS PAS DKYIL 'KHOR GYI LAS BYA'O, ,DKYIL
'KHOR

GYI YO BYAD THAMS CAD BSDUS LA TSES GRANGS DANG, GZA' DANG, RGYU
SKAR LA SOGS PA BZANG PO LA, DKYIL 'KHOR GYIS GZHI'I MTSAN MA
BLTA BA'I PHYIR, GROGS DANG BCAS PAS GNAS DE NYID BRTAG PAR BYA
STE, LHA KHANG DANG, TSONG 'DUS CHEN PO DANG, YUL DANG, GRONG
KHYER

DANG, KHYAMS KYI SHAR DANG, BYANG DU BRTZAM PAR BYA'O, ,GZHAN DU
NA 'DI LTAR YANG BYA STE, SA BZANG PO SNUM PA DANG, ZUG RNGU LA
SOGS PA'I NYES PA MED PA SHAR DANG BYANG DU GZHOL BA, ME TOG DANG
SHING DANG CHU DANG LDAN PAR BYA'O, ,YANG NA YID GANG DU DGA' BAR
RO, ,DE NAS

SLOB DPON RNAM PAR SNANG MDZAD KYI RNAL 'BYOR DU BZHUGS PAS, SA'I
BDAG PO LA GTOR MA LA SOGS PA SBYIN ZHING SA BSLANG PAR BYA STE,
RMI LAM DU KHUGS PAR GYUR NA'O, ,DE YANG SNGAGS PAS LCI BA SA LA
MA LHUNG BAS MAndALA BYAS LA, DKON MCHOG GSUM LA PHYI NANG GI
MCHOD PA

BYA ZHING, JI LTA BA BZHIN DU 'JIG RTEN SKYONG BA RNAMS LA GTOR
MA BYIN LA, GZHUNG BZHIN DU PUS MO SA LA BTZUGS NAS, THAL MO
SBYAR TE BLANG BAR BYA'O, ,GANG SA 'DI LA GNAS BCAS PA'I, ,LHA
DANG KLU DANG GNOD SBYIN DANG, SHA ZA LA SOGS PA RNAMS LA BSLANG
BAR BYA YIS,

SA'I GNAS 'DI LA LHA KHANG DANG, MCHOD RTEN LA SOGS PA BYED PAR
'DOD KYIS, KHYED RNAMS MI GNOD PA DANG, BZOD PA YOD NA, SA 'DIR
BYED KYI NGA GNAS 'DIR NYAL NA RMI LAM GYI MTSAN MAR STON CIG CES
LAN GSUM BRJOD LA NYAL BAR BYA'O, ,RMI LAM DU NGED RNAMS LA MI
GNOD

@98A *, ,KYI GYIS SHIG CES BSTAN NA DE NYID DU BYA'O, ,SA KHUGS
NAS PHYI DE ZHAG GI SNGA DRO DANG PO LA 'DI SKAD BRJOD DO, ,DKON
MCHOG GSUM LA MCHOD PAR BYA BA'I PHYIR, SA 'DI TZAM ZHIG KHUGS
NAS LHA KHANG LA SOGS PA BYED KYIS, KHYED RNAMS SEMS MI NUR ZHING
BGEGS

MED PA DANG GROGS POR BYOS SHIG CES BSGO BAR BYA'O, ,YON BDAG GIS
ZHAG DANG, GZA' SKAR BZANG PO'I DUS SU, MCHOD SBYIN GYI SHING LAS
SRID DU KHRU GANG SBOMS SU NI MTHE BO DANG MTHE CHUNG RTZE SBRANG
PA'I NANG KHENGS PA LAS PHUR PA BYAS LA, JI TZAM DGOS PA'I PHYOGS
DANG MTSAMS

SU PHUR PA BTAB LA, SRANG BU NYIS BSGRIL GYIS PHUR PA LA BRE BAR
BYA'O, ,DE'I DBUS RDZING BU 'DRA BA'I DBYIBS SU BYAS LA, DE'I
DKYIL DU MAndALA BYAS TE, DKON MCHOG GSUM LA MCHOD PA RNAMS DBUL
LO, ,PHYOGS SKYONG RNAMS LA YANG GTOR MA BTANG LA, THAL MO SBYAR

LA 'DI SKAD CES BRJOD PAR BYA'O, ,JI LTAR PHYOGS RNAMS THAMS CAD
DU, ,RDZOGS PA'I SANGS RGYAS 'JIG RTEN BZHUGS, ,BYANG CHUB SEMS
DPA' DGRA BCOM DAG ,BDAG NI RDO RJE CHE GE LA, ,'DI NYID DU NI
BRTAN BZHUGS NA, ,MNGON SHES CAN GYIS MCHOD YON BZHES, ,ZHES

LAN GSUM BRJOD DE, BUM PA BKRA SHIS DANG LDAN PA LA DE BZHIN
GSHEGS PA'I SNYING PO BRGYA RTZA BRGYAD BZLAS PA'I MCHOD YON
DBUL, BUM PA MA 'BYOR NA DUNG PHOR DBUL, LHA KHANG LA SOGS PA
BYED NA GTZO BO DBUS SU DMIGS LA, DE NYID KYI SNYING PO BRGYA
RTZA BRGYAD BZLAS PA'I MCHOD

YON DBUL ZHING GSOL BA GDAB PAR BYA'O, ,KYE BCOM LDAN 'DAS BDAG
GI MCHOD YON BZHES NAS, BYIN GYIS BRLAB CING BRTAN PAR BZHUGS SU
GSOL ZHES BRJOD DO, ,GAL TE DGA' BA'I SA GZHI DE RMI LAM DU KHUGS
NA, DE NAS KHRO BO'I NGA RGYAL DU BYAS LA, MNGON SKYOD KYI

SBYIN SREG BYAS TE, BGEGS THAMS CAD BSKRAD LA SNGA MA BZHIN DU
SA'I TSAD BLANGS TE, MCHOD YON DBUL BAR BYA, DE NAS 'OG NAS
'BYUNG BA'I RIM PA LTAR, KLU'I GTZO BO LA DMIGS LA, SA BRKO BAR
BYA ZHING, MCHOD YON SBYIN PA'I CHO GA BYA'O, ,DE NAS PHYI DE
NYIN NYI MA PHYED TZAM NA,

@98B DKYIL 'KHOR GYI SA'I DBUS SU KHRO BO'I NGA RGYAL BYAS LA,
SNGAGS KYI 'OG TU THA MAR PHAt BRJOD CING, KHRAG DANG LAN TSVA
DANG, MI RUS KYI PHYE MAS MNGON SPYOD KYI SBYIN SREG GI CHO GAS
DKYIL 'KHOR GYI BGEGS ZHI BAR BYA BA'I PHYIR, G-YON PA'I MTHE
BONG DANG MDZUB MOS SBYIN SREG BYA'O, ,YANG PHYI

DE ZHAG LA LUS BKRU ZHING DRI ZHIM POS BYUGS LA ZHI BA'I SBYIN
SREG GI CHO GA BYA STE, BCOM LDAN 'DAS KYI KHRO BO'I SNGAGS KYIS
BGEGS BSAL ZHING GNAS BSRUNG BAR BYA'O, ,YANG DE BZHIN DU YUNGS
KAR DANG, CHU DANG ZHI BA'I SBYIN SREG BYAS PA'I THAL BA LA
SNGAGS LAN BDUN BZLA ZHING, SA'I

TSAD NI JI TZAM PAR GTOR BA BYAS NAS, SA'I LHA MO NAM MKHA' LA
GSHEGS SU GSOL BAR BYAS LA, SA SBYANG BA'I CHO GA NI, JI TZAM
'DOD PA'I GNAS SU GRU BZHIR DMIGS LA KLU'I BDAG PO BSAMS TE BRKO
BAR BYA'O, ,DE LA KLU'I GTZO BO DON ZHES BYA BA NI 'DI YIN TE,
STON ZLA GSUM

LA GLO G-YAS PA SA LA PHAB STE, KHA LHO PHYOGS SU BLTAS TE NYAL
LO, ,DGUN ZLA GSUM LA LHOR MGO BSTAN LA NUB TU KHA BLTAS LA NYAL,
DPYID ZLA BA GSUM LA MGON TU BLTA KHA BYANG DU BLTA'O, ,DBYAR ZLA
BA GSUM LA BYANG DU MGO BLTA SHAR DU KHA BLTAS TE NYAL, DE NAS
KLU'I

MGO BO DANG RGYAB DANG 'PHONG BOR NAS SA BRKO BAR BYA, MNGON PAR
DAG PA'I DNGOS GRUB KYI DON DU BRANG GI PHYOGS SU, LKOG MA DANG,
LTE BA DANG, PUS MO TZAM GYI BAR DU, DNGOS GRUB RAB 'BRING THA MA
GSUM 'DOD PA'I PHYIR, G-YAS G-YON DU BZHUGS PAR BSAM ZHING BRKO
BAR BYA STE,

SA PHYUNG LA GZHAN BZANG PO NUB PA DANG, RDO BA DANG MGAL DUM
DANG, SOL BA DANG, RUS PA DANG, GYO MO DANG BONG BA LA SOGS PA
MED PAR BYAS NAS YANG DRI ZHIM PO DANG SA BSRES, YANG NA NI DRI
ZHIM PO DANG CHU BSRES PA'AM, YI GE H'Um BZLAS PA'I CHU DANG
BSRES SHING 'THAD PAR BCAGS

SHING BKAB LA, LAG MTHIL LTAR MNYAM PA'I STENG DU GZHAL YAS KHANG
GO BZHI DANG RTA BABS BZHIS MDZES PAR BYAS LA, SKAR KHUNG DANG
SKAR KHUNG DRA BA CAN LA SOGS PAS YONGS SU BSKOR BA'I NANG DU
CHUD PAR BSAM, NGOS THAMS CAD DU SNA TSOGS PA'I ME TOG GI PHRENG
BA DANG DRIL BU DANG,

@99A *, ,ME LONG GDAGS RGYAL MTSAN BZANG PO GZUGS PA BLA RE DAM
PA BRE BA DANG, SANGS RGYAS RNAM PAR SNANG MDZAD LA SOGS PA'I RAS
RIS KYIS NYE BAR MDZES PAR BYAS LA, GTZO BO'I BZLAS PA BYAS PA'I
SMAN DANG, 'BRU DANG, RIN PO CHE DBUS SU GZHUG PAR BYA'O, ,

ZUG RNGU'I NYES PA THAMS CAD NI, ,GAL TE DBYUNG BAR MI NUS NA,
,LAG PAS BRDABS TE SNGAGS 'DI BZLA, ,DNGOS GRUB CHEN PO THOB PAR
'GYUR, ,KHANG PA CHEN PO DANG, BRAG PHUG DANG, BA LANG GI LHAS
DANG, LHA KHANG LA SOGS PA DANG, 'BAB CHU'I 'GRAM DANG, SNGAR
BYAS

PA'I SA LA YANG SBYANG MI DGOS KYI 'DI LTAR YANG BYA STE, RANG
GTZO BOR BSGOM ZHING KHRO BO'I SNGAGS KYIS BGEGS BSKRAD PA DANG,
CHU DANG YUNGS KAR DANG THAL BA LA BZLAS TE, SNGA MA BZHIN DU
GTOR ZHING, SHAR PHYOGS NAS BRTZAMS TE, BA'I RNAM PA LNGAS BYUG
PAR BYA ZHING, DRI CHAB

KYIS KYANG GTOR, KHRO BO'I SNGAGS LAN BDUN BZLAS PA'I SMAN DANG,
'BRU DANG, RIN PO CHE DBUS SU GZHUG PAR BYA'O, ,DKYIL 'KHOR GYI
GNAS SBYANG BA'I RIM PA GNYIS SU BYAS PAS DAG PA'I CHO GA'O, ,DE
BZHIN DU LHA KHANG DANG, MCHOD RTEN DANG, RGYAL PO'I KHANG PA
DANG, 'DU

KHANG LA SOGS PA BYED NA YANG SA SBYANG BAR BYA'O, ,DE NAS DE LTA
BU'I GNAS LA NYIN RE'AM, ZLA RE'AM, LO RE'I BAR GYIS DKYIL 'KHOR
BYA BAR 'DOD NA, YON BDAG GI 'BYOR PA DANG CI DGA' BAS BYA'O, ,JI
LTAR MOS PA BZHIN DU ZHAG DANG, GZA' SKAR LA SOGS PA'I DBUS SU

GZUNG BAR BYA STE, DE LA SLOB DPON RANG GI LHA'I RNAL 'BYOR LA,
DKYIL 'KHOR GYI DBUS SU 'DUG LA, SNGA MA BZHIN DU BSGRUB PA'I RIM
PAS BGEGS BSKRAD DE, SNYING GA NAS BYUNG BA'I DKYIL 'KHOR GYI
'KHOR LO LAS SPRUL LA BYUNG BAS, NAM MKHA' KHYAB PAR BSAMS TE,
PHYOGS

BCU'I RGYAL BA SRAS DANG BCAS PA KHYED RNAMS BDAG DANG SLOB MAR
BCAS PA LA, BYIN GYIS BRLAB CING BSRUNG BA'I PHYIR BZHUGS SU GSOL
ZHES BSKUL ZHING, SNYING GA'I ZLA BA'I DKYIL 'KHOR GYI RDO RJE'I
DBUS SU BSDUS TE BCUG LA GCIG TU GYUR PAR BSAMS TE, DE NAS RANG
GI LUS

@99B RNAM PAR SNANG MDZAD KYI NGA RGYAL DU BYAS LA, SNYING PO
BRJOD CING SEMS DPA'I SKYIL MO KRUNG PHYE LA LANGS NAS, MIG G-YON
PA LA YI GE tA LAS ZLA BA'I DKYIL 'KHOR, G-YAS PA LA YI GE MA LAS
NYI MA'I DKYIL 'KHOR 'BRAS BU GNYIS LA YI GE H'Um SHIN TU G-YO BA
BSKAL PA'I ME LTAR

'BAR BA'I RDO RJE'I MIG BYAS TE, LAG PA G-YAS PA RDO RJE GSOR
ZHING, G-YON PA DRIL BU DKROL ZHING BZUNG LA, MGO DANG MIG G-YON
DU CUNG ZAD BTUD LA, AA LAS SNA TSOGS RDO RJE RKANG PA'I 'OG TU
BSAMS TE, RGYAN THAMS CAD DANG LDAN PA'I KHRO BO'I NGA RGYAL
BSKYED DE, THAMS

CAD DU BLTA ZHING RDO RJE'I 'GROS KYIS BSKOR BAR BYA ZHING, BGEGS
THAMS CAD BSKRAD PA'I PHYIR 'DI SKAD CES BRJOD DO, ,SLOB DPON
MING 'DI ZHES BYA BAS SLOB MA CHE GE MO ZHIG RDZOGS PA'I BYANG
CHUB THOB PAR BYA BA'I PHYIR DANG, SEMS CAN THAMS CAD BLA NA MED
PA'I YE SHES THOB PAR BYA

BA'I PHYIR, SA PHYOGS 'DIR DKYIL 'KHOR GYI RGYAL PO MING 'DI ZHES
BYA BA BRI'I, LHA DANG LHA MA YIN DANG GNOD SBYIN DANG, SRIN PO
DANG YI DAGS DANG, SHA ZA DANG BRJED BYED DANG, 'BYUNG PO DANG
MKHA' 'GRO MA DANG, GNON PO DANG NAM MKHA' LDING DANG, MI'AM CI
DANG,

RIG SNGAGS SGRUB PA RGAN PO DANG, RGAN MO DANG 'KHOR DANG G-YOG
TU BCAS PA, GANG DAG 'KHOD PA RNAMS DENGS SHIG ,'DI LTAR RDO RJE
'CHANG GI BKA' THOS NAS, MYUR BA NYID DU DENGS SHIG GANG DAG MI
'GRO BA DE DAG NI, PHYAG NA RDO RJE H'Um ZHES BYA BA RAB TU KHROS
PA'I BZHIN 'BAR BA CAN

GYIS YE SHES KYI RDO RJE CHEN PO RAB TU 'BAR BAS, MGO BO TSAL PA
BRGYAR 'GAS PAR 'GYUR RO, ,H'Um ZHES LAN GSUM BRJOD DO, ,DE NAS
RANG GI GTZO BO LAS SPRUL PA'I KHRO BO GRANGS MED PA SHIN TU
'JIGS PA BYUNG STE, BGEGS RNAMS SHIN TU SKRAG CING BSKRAD PAR
BYAS NAS, NAM MKHA'

KHYAB PAR 'KHYIL ZHING BZHUGS SO, ,DE NAS GAR GYI G-YAS BRKYANG
BA DANG, G-YON BRKYANG BA LA SOGS PA'I STANG STABS 'DIR BYA'O,
,DE NAS MTHA' YAS DANG, RNAM PAR RGYAL BA DANG, SPRIN SGRA DANG,
STOBS BO CHE DANG, RGYAL BA LA SOGS PA PHUR BU LNGA'I NGO BO NYID
KYE, KHRO BO

@100A *, ,GZUGS 'OG TU RDO RJE RTZE GCIG PA DBUS SU BTZUGS LA, DE
NAS DBANG LDAN NAS BRTZAMS TE BSKO PHYOGS SU, AOm BEE RO TZA NA
H'Um SARBA BIGHN'Am AU TZA TA YA H'Um PHAt, CES BYA BA'I SNGAGS
KYIS PHUR BU RNAMS LA BZLA ZHING 'OG NAS, GSER GYIS GZHI LA THUG
PA'I BAR DU

GDAB PAR BSAM MO, ,DE NAS RNAM PAR SNANG MDZAD KYI PHYAG RGYA
BCINGS TE H'Um BRJOD CING NGA RGYAL BSKYED DE, DKYIL 'KHOR GYI SA
LA SNGA MA BZHIN SGRUL [*SPRUL?] LA, BCOM LDAN 'DAS RNAM PAR
SNANG MDZAD KYI PHYAG RGYA BCINGS SHING SNGAGS BRJOD LA, DE'I
RNAL 'BYOR DU BYAS TE, NAM MKHA' LA MI BSKYOD

PA LA SOGS PA DE BZHIN GSHEGS PA THAMS CAD KYI PHYAG RGYA NGA
RGYAL BSKYED CING, GROGS PO RNAMS KYI DKYIL 'KHOR BRI BA'I PHYIR
BDAG NYID LA GSOL BA GDAB PAR BSAM PAR BYA'O, ,DE BZHIN GSHEGS PA
KUN ZHI BA, ,DE BZHIN GSHEGS PA KUN GYI GNAS, ,CHOS KUN BDAG PO
MED

PA'I MCHOG ,DKYIL 'KHOR DAM PA BSHAD DU GSOL, ,MTSAN NYID THAMS
CAD YANG DAG RDZOGS, ,MTSAN MIN THAMS CAD YANG DAG SPANGS, ,KUN
DU BZANG PO SKU YI MCHOG ,DKYIL 'KHOR DAM PA BSHAD DU GSOL, ,ZHI
BA'I CHOS NI MCHOG LAS BYUNG, ,YE SHES SPYOD PA

RNAM SPYOD PA; ,KUN DU BZANG PO GSUNG GI MCHOG ,DKYIL 'KHOR DAM
PA BSHAD DU GSOL, ,SEMS CAN KUN GYI SEMS CHEN PO, ,RANG BZHIN DAG
PA DRI MA MED, ,KUN DU BZANG PO THUGS KYI MCHOG ,DKYIL 'KHOR
SNYING PO BSHAD DU GSOL, ,DE NAS LANGS TE DE BZHIN GSHEGS PA

THAMS CAD KYIS NAM MKHA' KHYAB PAR MTHONG STE, 'DI SKAD CES BRJOD
PAR BYA'O, ,AOm SARBA TA TH'A GA TA P'A DA BANDHA NAm KA RO MI,
ZHES DE BZHIN GSHEGS PA THAMS CAD KYI ZHABS LA PHYAG 'TSAL NAS
LANGS LA NGA RGYAL BSKYED PAR BYA, BDAG NI RANG NYID RDO RJE CAN,
,RDO RJE SEMS DPA' BDAG RANG

NYID; ,BDAG NI SANGS RGYAS RGYAL PO CHE, ,STOBS CHEN RDO RJE CAN
BDAG YIN, ,RNAL 'BYOR DBANG PHYUG RGYAL PO BDAG ,PHYAG NA RDO RJE
BSTAN BDAG STE, ,BDAG PO RDO RJE CHEN PO BDAG ,BYIN GYIS BRLAB
CING BZHUGS SO GSOL, ,DE NAS RDO RJE DRIL BU BLANGS LA, AOm
BADZRA AU TIshthA ZHES

@100B JI LTAR SPRUL PA'I LHA'I DKYIL 'KHOR RNAMS SNGA MA BZHIN DU
NAM MKHA' LA BZHUGS SU GSOL LO, ,G-YAS BRKYANG BA LA SOGS PAS
BGEGS BSKRAD PAR BYA STE, SA GZHI THAMS CAD RDO RJE'I RANG BZHIN
DU GYUR PAR BSAMS LA, GZHAL YAS KHANG NAM MKHA' LA DMIGS LA, RDO
RJE'I MIG

GIS PHYOGS MTSAMS SU BGEGS MED PAR MTHONG NAS, SGO DBYE BA'I
PHYAG RGYAS SGO PHYE STE, SNGAGS PAS GSANG BA'I DKYIL 'KHOR DU
RDO RJE RGYU'I GZUGS SU, LTO BA CHE BA DBU BZHI PA, RDO RJE DANG
'KHOR LO, PADMA DANG DRIL BU BSNAMS PA, SKU MDOG SER POR BSGOMS
TE, SNGAGS

'DI DANG RDO RJE LCAGS KYU'I PHYAG RGYAS BKUG LA, AOm BADZRA
MAndALA H'Um DZA, ZHES RDO RJE RGYU NYID BSGYUR BAS PHYAG RGYA
DANG SNGAGS 'DIS DKYIL 'KHOR GYIS GZHI GRUB PAR GYUR TE, BYIN
GYIS BRLABS PA BYA, AOm MA H'A BADZRA TZAKR'A DHI TIshthA SIDDHA
H'Um, ZHES PA RDO RJE KHU TSUR GNYIS BCINGS TE, 'KHOR LO BZHIN DU

BSKOR BAR BYA, ,MGAL ME'I 'KHOR LO'I TSUL GYIS NI, 'KHOR LO BYIN
GYIS BRLAB PA'I PHYAG RGYA 'DI'O, ,DE NAS MTHA' YAS DANG RNAM PAR
RGYAL PA LA SOGS PA SNGAR DMIGS PA'I TING NGE 'DZIN GYIS PHUR BU
GDAB, TZANDAN DMAR PO DANG, DAR DANG SKU'I RGYAN DANG BCAS PA,
G-YON PA'I

KHU TSUR GYIS BZUNG STE, G-YAS PAS 'BAR BA'I THO BA TZANDAN DMAR
PO DANG, ME TOG DMAR PO DANG, DAR DANG SRAD BU DANG BCAS PA'I THO
BA BLANGS TE, DKYIL 'KHOR GYI PHYI ROL DBANG LDAN NAS BRTZAMS TE
BRDUNG BAR BYA, SNGAR BSHAD PA'I SNGAGS SAM, YANG NA AOm BADZRA
KRO DHA K'I LI K'I

LA YA SARBA BI GHN'm H'Um H'Um PHAt, CES BYA BA NI PHUR BA GDAB
PA'I SNGAGS SO, ,AOm BADZRA MUDGA RA A'A KO tA YA HUm, THO BA'I
SNGAGS SO, ,DE NAS RTZE GSUM PA'I PHYAG RGYA PHYOGS BCUR BSTAN
CING BGEGS BSKRAD PAR BYA, AOm A'A: H'Um, YI GE GSUM GYIS DKYIL
'KHOR GYI PHYI ROL DU 'KHOR LO'I RIM PA DANG,

PADMA'I RIM PA DANG, RDO RJE'I RIM PAR BSAMS LA, DE'I PHYI ROL DU
RDO RJE DRA BA DANG, SA GZHI YANG RDO RJE'I RANG BZHIN DU BYAS
LA, 'BAR BA'I PHRENG BA'I 'OD DANG BCAS PA BSGOMS LA, BGEGS
BSKRAD CING, RNAM PAR SNANG MDZAD KYI SNGAGS DANG, RDO RJE KHU
TSUR GYIS SGO RNAMS BCING BAR BYA, DE NA

@101A *, ,YI GE LAm LAS BYUNG BA'I SA'I LHA MO SKU MDOG SER MO
BUM PA LAG NA THOGS PA RGYAN THAMS CAD DANG LDAN PA, RDO RJE
LCAGS KYU'I PHYAG RGYAS SPYAN DRANGS TE, DGUG BA LA SOGS PA BYA
ZHING TSIGS BCAD 'DIS STA GON DU BYA, SKYOB PA SANGS RGYAS THAMS
CAD KYI, SPYOD PA'I TSUL DANG KHYAD

PAR NI, ,SA DANG PHA ROL PHYIN PA LA, ,LHA MO KHYOD NI DBANG DU
GYUR, ,SH'AKYA SENG GE SKYOB PA YIS, ,JI LTAR BDUD KYI SDE BCOM
PA, ,DE BZHIN BDAG GIS BDUD LAS NI, ,RGYAL BAR BYA STE DKYIL
'KHOR BRI, ,ZHES LAN GSUM BRJOD DO, ,MCHOD PA BYAS LA SA'I LHA MO
DGA' BA'I MDANGS

KYIS DE BZHIN DU GYIS SHIG CES BYA ZHING 'OG TU THIM PAR BYA'O,
,DE NAS RDO RJE BCINGS PA'I PHYAG RGYA DANG, ,SNGAGS 'DIS SA GZHI
GZUNG BAR BYA'O, ,AOm BADZRA BHA H'Um, ZHES BRJOD DE, AOm BADZRA
DHA DHA AA DHI TIshthA, ZHES PAS BYIN GYIS BRLABS, 'DI NI SA GZHI
BYIN GYIS BRLABS PA'I CHO GA'O, ,

DE NAS DRI BZANG POS BYUGS NAS, ME TOG SNA TSOGS KYIS CHAL MAR
BKRAM STE, ZLA BA LA SOGS PAS LHA RNAMS JI LTAR GNAS PA'I MING
BRJOD DE, MAndALA RE RE BYA'O, DE'I 'OG TU RNAM PAR SNANG MDZAD
'KHOR DANG BCAS PA SPYAN DRANGS TE, DRVA BA DANG RA BA LA SOGS
PAS, MTSAMS BCAD NAS

MCHOD PA DANG, BSTOD PA BYAS TE, DKYIL 'KHOR GYI DBUS SU 'DUG LA,
JI LTAR RANG GI SGRUB THABS LAS 'BYUNG BA BZHIN DU BGEGS BSAL NAS
RNAL 'BYOR CHEN PO BYAS TE, SEMS DPA'I SKYIL MO KRUNG GIS 'DUG
LA, RNAM PAR SNANG MDZAD KYI SKUR BSGYUR NAS, NGA RGYAL BSKYED
CING

SEMS DAG PAR BYA ZHING, ,DENG DUS BDAG TSE 'BRAS BU YOD, ,BDAG GI
BSOD NAMS 'BRAS BUR BCAS, ,LHA DANG DAM TSIG GI MNYAM PAR, ,GYUR
PA BDAG NI THE TSOM MED, ,BYANG CHUB SEMS DANG SEMS GCIG LAS, ,MI
BDOG PAR NI NGA DAG GYUR TE, ,DE BZHIN GSHEGS PA'I

RIGS SU NI, ,DENG BDAG SKYE BAR THE TSOM MED, ,DENG BDAG NYI MA
DAM PA STE, ,BDAG GIS CHOS SBYIN BLA NA MED, ,SANGS RGYAS THAMS
CAD SPYAN 'DREN PAS, ,DENG BDAG 'DUS PA'I MCHOG YIN NO, ,DE NAS
LUS THAMS CAD KYIS PHYAG BYAS LA, SANGS RGYAS THAMS CAD LA GSOL

@101B BA GDAB PAR BYA'O, ,MA LUS PHYOGS NA BZHUGS PA YI, ,SANGS
RGYAS THAMS CAD DGONGS SU GSOL, ,BDAG MING 'DI ZHES BGYI BA YIS,
,RDO RJE CAN GYI DKYIL 'KHOR BRI, ,DENG 'DIR SANGS RGYAS KUN
GSHEGS TE, ,DNGOS GRUB 'DI NI STZAL DU GSOL, ,ZHES LAN GSUM BRJOD

DO; ,SNGA MA BZHIN DU BSAMS TE, DKYIL 'KHOR GYI STENG DU AA LAS
ZLA BA'I DKYIL 'KHOR, AOm LA SOGS PA RANG GI YI GE BKOD LA, LHA
'KHOR DANG BCAS PA SO SO'I GNAS LA BZHUGS PAR BSAM MO, ,DE'I 'OG
TU YE SHES SEMS DPA' 'KHOR DANG BCAS PA DGUG PA DANG,

GZHUG PA DANG BCING BA DANG DBANG DU BYAS TE, DAM TSIG SEMS DPA'
DANG GCIG TU GYUR PAR BYA'O, ,DE NAS MCHOD YON DANG, ZHABS BSIL
DANG, SO SOR GNAS LA BZHUGS SU GSOL TE, AOm BEE RO TZA NA,
AARGHAm PRAT'ITZTSA SV'A H'A, ZHES BYA BA LA SOGS PA DKYIL 'KHOR
LA MCHOD PA

RNAM PA LNGA PHUL LA, BSTOD PA DANG PHYAG BYA'O, ,GSER RAM DNGUL
LAM ZANGS LAS RNAM PAR RGYAL BA'I BUM PA BYA, MA 'BYOR NA KHAM PA
LAS BYA, DE NYID DNGOS PO MED PAR BSAMS LA, YI GE BAm LAS BYUNG
BA NAG PO RA RI MED PA, MGRIN PA RING BA LTA BA CHE BA MCHU
'PHYANGS PA BSGOMS TE,

DE'I NANG DU DHI LAS PADMA DE'I STENG DU AA LAS ZLA BA'I DKYIL
'KHOR MA LAS NYI MA'I DKYIL 'KHOR, SNGA MA BZHIN DU LHA'I 'KHOR
LO BSAMS LA, DE RNAM PAR GYUR PA LAS BDUD RTZI'I CHUS GANG BAR
BSGOMS TE, DE NAS DRI BLUGS LA, SMAN LA SOGS PA DANG LDAN PAR
BYAS TE, SHVE TA BRi

HA TI AA PA RA DZI TA DAnd'A AUTPAL KAndA KA RI HA SA DE BA LA
SOGS PA'I RTZA BA LAS BYAS TE, 'DI NI DE BZHIN GSHEGS PA THAMS
CAD KYI BYANG CHUB KYI SEMS KYI RTAGS SU BYAS PA'O, ,NAS SO BA
DANG, SRAN MA SHA DANG, NAS DANG, TIL DANG, GRO 'DI RNAMS NI DE
BZHIN GSHEGS PA'I THUGS

KYI RANG BZHIN NO, ,SHEL DANG, DNGUL DANG, MU TIG DANG, DUNG
DANG, BYE RU NI DE BZHIN GSHEGS PA THAMS CAD KYI SKU MDOG GI
RTAGS SO, ,NANG GI BUM PA LA NI 'DI RNAMS GZHUG PAR BYA STE, ZLA
BA DANG NYI MA DANG, CHU DANG DRI DANG BZA' BA RNAMS SU GZHUG GO,
,BUM PA LA

@102A *, ,'KHOR LO'I BDAG PO'I MTSAN MA LA SOGS PA LNGA DANG LDAN
BAR BYA ZHING DKAR BO DANG, DMAR PO DANG, SER PO DANG, LJANG GU
DANG, SNGON PO'I RIGS RNAMS KYIS MGUL PA BCING BAR BYA'O, ,MA
'BYOR NA RAS CUNG ZAD CIG GIS SBYIR [?] BYA'O, ,SHING 'O MA CAN
'BRAS BU DANG

BCAS BA KHA BRGYAN PAR BYA'O, ,GTZO BO'I PHYAG RGYA'AM RDO RJE
SEMS MA'I PHYAG RGYA BSTAN CING, GTZO BO'I SNGAGS STONG RTZA
BRGYAD DAM BRGYA RTZA BRGYAD BZLAS LA GZHAG PAR BYA'O, ,YANG NA
SPYI'I SNGAGS 'DI BRGYA RTZA BRGYAD BZLAS LA GZHAG ,AOm BADZRA AU
TA GA H'Um, ZHES BYA BAS SO, ,DE NAS BUM

PA'I GZHI ME TOG DKAR PO CHAL BAR BKRAM PA'AM, RAS BTING PA'I
STENG DU GZHAG GO, ,DE BZHIN DU MCHOD YON GYI SNOD GNYIS CHU DANG
BCAS PA BZHAG LA, DKYIL 'KHOR MCHOD PA'I ZHAG GI BAR DU NYIN RE
LAN GSUM DU PHYI NANG GI MCHOD PA DANG, TING NGE 'DZIN DANG BZLAS
PA BYA'O, ,DE

NAS DKYIL 'KHOR MCHOD PA'I DUS SU DKYIL 'KHOR BSKOR LA DANG PO
DBUS SU GZHAG ,DE NAS LHA SO SO'I GNAS SU GZHAG GO, ,BUM PA'I
GRANGS NI DKYIL 'KHOR GYI LHA DU YOD PA DE TZAM DU BYA'O, ,DE MA
'BYOR NA BCU LAS NYUNG BAR MI BYA'O ZHES RGYUD LAS 'BYUNG, SMAN
DANG, 'BRU DANG, RIN PO

CHE DANG LDAN PA RAS ZUNG DANG, ME TOG GI PHRENG BA DANG, TZANDAN
DANG GUR KUM LA SOGS PA'I DRI BZANG POS BSKUS PA'I BUM PA, RANG
GI LHA'I MTSAN MA DANG LDAN PA'I RIM BZHIN DU GZHAG PAR BYA, DE
NAS LAS THAMS CAD PA'I BUM PA LA BGEGS BSKRAD PA'I SNGAGS BZLA
ZHING, SNA TSOGS RDO RJES

MTSAN PA LA MCHOD PA BYA STE, PHYI ROL DU BYANG SHAR MTSAMS SU
GZHAG PAR BYA STE, 'DI SKAD GSOL BA GDAB PAR BYA, KHYED KYIS
DKYIL 'KHOR MA RDZOGS KYI BAR DU, BGEGS MA RUNGS PA RNAMS BSRUNG
DU GSOL ZHES BYA BA NI BUM PA'I STA GON GYI CHO GA'O, ,PHYI ROL
DU SONG STE RNAM

PAR SNANG MDZAD KYI RNAL 'BYOR DU GNAS LA, PHYOGS SKYONG LA GTOR
MA BTANG STE ZHI BA'I SBYIN SREG BYA'O, ,DKYIL 'KHOR GYI SAR
ZHUGS TE SNGA MA BZHIN DU TING NGE 'DZIN LA GNAS NAS 'DI SKAD CES
BRJOD PAR BYA'O, ,AOm PADMA SA RA SVA DVA AA BA RA TA YA SHO DHA
YA H'Um HR'I DHI, LCE BYIN GYIS

@102B BRLABS PA BYAS NAS, LAG PAR BDUG SPOS THOGS TE, PUS MO SA
LA BTZUGS NAS 'DI SKAD GSOL BA GDAB PAR BYA'O, ,RNAM PAR SNANG
MDZAD BCOM LDAN 'DAS, ,RIG SNGAGS RGYAL LA PHYAG 'TSAL LO, ,BDAG
LA BRTZE BAR GYUR NAS SU, ,SLOB MA RNAMS LA BRTZE BA DANG, ,KHYED

RNAMS LA YANG BRTZE BA'I PHYIR, ,SA 'DIR DKYIL 'KHOR BRI BAR
'TSAL, ,BCOM LDAN BDAG NI GUS PA LA, ,DE BAS SNANG BA MDZAD PA'I
RIGS, ,SANGS RGYAS 'JIG RTEN MGON BRTZE DANG, ,BYANG CHUB SEMS
DPA' DGRA BCOM DANG, ,GSANG SNGAGS LHA GZHAN GANG LAGS DANG, ,

'JIG RTEN SKYONG BA'I LHA RNAMS DANG, ,GANG YANG 'BYUNG PO MTHU
CHEN DANG, ,GANG SU LHA YI SPYAN MNGA' PA'I, ,SEMS CAN BSTAN LA
DGA' BA RNAMS, ,BDAG MING 'DI LA DGONGS SU GSOL, ,BDAG MING 'DI
ZHES BGYI BA YIS, ,SANG NI DKYIL 'KHOR BZANG PO'I MING, ,'DI ZHES

BGYI BA CI NUS KYIS, ,CHO GA BZHIN DU BRI LAGS NA, ,BDAG DANG
SLOB MAR BCAS PA LA, ,THUGS NI BRTZE BAR DGONGS NAS SU, ,TSOGS PA
THAMS CAD DKYIL 'KHOR DU, ,BYIN GYIS BRLAB PAR MDZAD DU GSOL,
,ZHES LAN GSUM BRJOD DO, ,DE NAS BSAM PA THAG PA NAS, BSTOD

PA DANG PHYAG BYAS TE, PHYI ROL DU BYUNG NAS SLOB MA STA GON DU
GNAS PAR BYA STE, DE NAS LUS BKRU BA DANG, DAG PA DANG GOS GTZANG
MA BGOS LA, SNYIM PA ME TOG GIS BKANG LA, SLOB DPON LA PHYAG BYAS
TE GSOL BA GDAB PAR BYA'O, ,DGA' CHEN KHYOD BDAG STON PA PAS,
SLOB

DPON KHYOD NI DGONGS SU GSOL, ,BYANG CHUB CHEN PO'I TSUL BSTAN
PA, ,MGON PO CHEN PO BDAG 'TSAL LO, ,BYANG CHUB SEMS KYANG BDAG
LA STZOL, ,SANGS RGYAS CHOS DANG DGE 'DUN TE, ,SKYABS GSUM DAG NI
BDAG LA STZOL, ,THAR PA CHEN PO'I GRONG MCHOG TU, ,MGON PO

BDAG NI 'JUG PAR BGYI, ,'DI SKAD CES LAN GSUM BRJOD DO, ,DE NAS
SLOB DPON GYIS MTSAN NYID DANG LDAN PA'I SLOB MA BOS TE, 'DI SKAD
BRJOD PAR BYA'O, ,KHYOD NI TSUL CHEN SNOD YIN GYIS, ,BU TSUR THEG
PA CHEN PO YI, ,GSANG SNGAGS SPYOD TSUL GO CHA NI, ,KHYOD LA YANG

@103A *, ,DAG BSTAN PAR BYA, ,RDZOGS PA'I SANGS RGYAS GANG 'DAS
DANG, ,DE BZHIN GANG DAG MA BYON PA, ,DA LTAR BYUNG BA'I MGON PO
RNAMS, ,'GRO LA PHAN ZHING BZHUGS BA DAG ,DE DAG KUN GYIS GSANG
SNGAGS KYI, ,CHO GA MCHOG BZANG 'DI MKHYEN NAS, ,DPA' BOS BYANG

CHUB SHING DRUNG DU, ,THAMS CAD MKHYEN PAR MCHAN MED BRNYES,
,GSANG SNGAGS SBYOR BA MNYAM MED DE, ,SH'AKYA SENG GE SKYOB PA
YIS, ,BDUD SDE SHIN TU MI BZAD PA, ,DPUNG CHEN DAG KYANG DE YIS
BCOM, ,DE BAS KUN MKHYEN THOB BYA'I PHYIR, ,BU YIS BLO GROS 'DI
GYIS SHIG ,RTOG

PA MANG PO LEGS PAR BSDUS NAS NI, ,SHIN TU BSAM PA BZANG PO LDAN
PAS NYON, ,BRJED NGAS BLO LA RDO RJE SEMS SOGS PA'I, ,BDE BAR
GSHEGS PA RNAMS KYIS BYIN MI RLOB, ,DE NAS CHO GA 'DIS SDIG BA
BSHAGS PA LA SOGS PA BYED DU GZHUG ,BDAG GIS SDIG PA CI BGYIS
DANG,,

BGYID DU STZAL LA YI RANG BA, ,SANGS RGYAS SPYAN SNGAR MCHIS NAS
SU, ,DE DAG BDAG GIS BSHAGS BAR BGYI, ,SANGS RGYAS BYANG CHUB
SEMS DPA' DANG, ,RANG RGYAL DGRA BCOM 'GRO RNAMS KYI, ,BSGOM DANG
BZLAS BRJOD BSOD NAMS KYI, ,DE DAG BDAG NI YI RANG NGO, ,SEMS

BSKYED MNGON PAR SANGS RGYAS DANG, ,CHOS KYI 'KHOR LO BSKOR BA
DANG, ,BYANG CHUB SEMS DPA' TSOGS SPYOD DANG, ,DE NAS BDAG NI
SKYABS SU MCHI, ,SANGS RGYAS 'BYUNG BA JI LTA BAR, ,SKAL LDAN
BYANG CHUB SEMS DPA' YIS, ,BYANG CHUB SEMS NI BSKYED PA LTAR, ,DE
RING NYID DU

SEMS BSKYED DO, ,MGON PO BDAG LA DGONGS SU GSOL, ,MA LUS BZHUGS
PA'I SANGS RGYAS RNAMS, ,DUS 'DI NYID NAS 'TSANG RGYA'I BAR, ,BLA
MED BDAG LA GZIGS SU GSOL, ,SANGS RGYAS CHOS DANG DGE 'DUN TE,
,BLA NA MED PA'I DKON MCHOG GSUM, ,SANGS RGYAS

RNAL 'BYOR SDOM PA NI, ,YANG DAG NYID DU GZUNG BAR BGYI, ,RDO RJE
RIGS MCHOG CHEN PO LA, ,RDO RJE DRIL BU PHYAG RGYA YANG, ,YANG
DAG NYID DU GZUNG BAR BGYI, ,SLOB DPON DAG KYANG GZUNG BAR BGYI,
,RIN CHEN RIGS MCHOG CHEN PO LA, ,DAM TSIG YID DU 'ONG BA LA,
,NYIN RE

@103B ZHING NI LAN DRUG TU, ,SBYIN PA RNAM BZHI RTAG TU SBYIN,
,BYANG CHUB CHEN PO LAS BYUNG BA'I, ,PADMA RIGS MCHOG DAG BA LA,
,PHYI NANG GSANG BA'I THIG PA GSUM, ,DAM BA'I CHOS KYANG MA LUS
GZUNG, ,LAS KYI RIGS MCHOG CHEN PO LA, ,SDOM PA THAMS CAD LDAN
BAR NI, ,YANG DAG

NYID DU GZUNG BAR BGYI, ,MCHOD PA'I LAS KYANG CI NUS BGYI, ,TSUL
KHRIMS KYI NI BSLAB PA DANG, ,DGE BA'I CHOS NI BSDU BA DANG,
,SEMS CAN DON BYED TSUL KHRIMS GSUM, ,DE BZHIN BRTAN POR GZUNG
BAR BGYI, ,BDAG GI DGE BA'I CHOS RNAMS 'DI DAG GIS, ,'JIG RTEN

MI RING SANGS RGYAS MYUR BSGRUB NAS, ,SEMS CAN 'KHOR BA'I RGYA
MTSOR BYING BA RNAMS, ,BLA MED BYANG CHUB NYID DU BSGRAL BAR
BGYI, ,ZHES ZHUS PA, SLOB DPON GYIS SLOB MA LA BSRUNG BA BYA STE,
KHRO BO'I SNGAGS KYIS TSEMS SHING LA BZLAS PA BYA'O, ,SO SHING
CHO GA NI 'DI'O, ,AU DUMW'A RA

AA SHVADTHA, ME TOG BCINGS SHING DRI YIS BYUG ,SOR NI BCU GNYIS
TSAD DU BYA, ,MA YO MA GAS 'BUS MA ZOS, ,LCI BAS PA YI KO BA
TZAM, ,SA GZHI MAndA LA BYAS NAS NI, ,SLOB MA DE YI STENG BZHAG
NAS, ,ME TOG LA SOGS MCHOD PA BYA, ,SLOB MA'I TSOGS LA SBYIN BAR
BYA, ,DE

NAS SHAR PHYOGS KHA BLTAS TE, ,MI SMRA BAR NI SO SHING BCA',
,BCA' BA ZIN NAS MI DGAB SHING, ,PHAN TSUN DU YANG MI DOR RO, ,DE
TSE BDAG LA BLTA BA DANG, ,RTZE MO GYEN DU 'GRENG GYUR NA, ,DE NI
DNGOS GRUB MCHOG CES BYA, ,DE BZHIN SHAR DU KHA BLTAS NA, ,DE YIS
DNGOS GRUB 'BRING

DU BSHAD, ,MTSAMS DANG BYANG DU KHA BLTAS NA, ,'JIG RTEN PA YI
DNGOS GRUB 'GRUB, ,SO SHING BOR PA BRGYA ZHIG LA, ,GAL TE THUR DU
KHA BLTAS NA, ,DE NI NGES PAR SA 'OG GI, ,DNGOS GRUB DE LA THE
TSOM MED, ,DE NAS DRI'I CHUS LAG PA BKRUS TE, 'THOR 'THUNG BYA'O,
,YANG AOm HRI

BI SHUDDHA SSARBA DHARM'A SSARBA P'A PA NI TZASYA SAm SHO DHA YA
SARBA BI KALP'A PA N'A YA H'Um, ZHES BYA BA MNGON PAR BZLAS PA'I
CHU KHYOR BA GSUM 'THUNG DU GZHUG PAR BYA BA'I PHYIR SBYIN PAR
BYA'O, ,DE'I 'OG TU SLOB MA RNAMS LA SEMS DGA' BAR BYA BA'I
PHYIR, CHOS BSTAN PAR BYA'O, ,BAR 'DIR CHOS BSTAN

@104A *, ,PA'I CHO GA GZHAN DU LTOS, DE NAS RTZA BA'I SNGAGS KYIS
KU SHA LA BZLAS LA, 'OG GI PHYOGS SU ZHOG CES BSGO, ,BGEGS KYI
DGRA'I SNGAGS BZLAS PA, ,STAN DU YANG NI GDING BAR BYA, ,GRANGS
DRUG MDUD DRUG BYAS PA YI, ,SRUNG SKUD DPUNG PA G-YON PAR GDAGS,,

YI GE BRGYA PAS BRTAN BYAS PA, ,BSRUNG BA'I PHYIR NI GDAGS PAR
BYA'O, ,DE NAS BZHIN BZANG RNAMS LONGS SHIG ,SANG GI NYIN MO
KHYED RNAMS KYIS, ,THAR PA CHEN PO'I RANG BZHIN GYI, ,GRONG KHYER
CHEN PO MTHONG 'GYUR GYIS, ,DE NAS SNGA MA BZHIN DU MCHOD PA RNAM
PA LNGA BYAS NAS, GTOR MA

BTANG STE NANG DU ZHUGS NAS DKYIL 'KHOR LA PHYI NANG GI MCHOD PAS
YANG DAG PAR MCHOD DE, GNAS DE NYID DU KU SHA'I STAN LA SLOB MA
DKYIL 'KHOR GYI 'GRAM DU SENG GE'I NYAL STABS SU 'DUG LA, RMI LAM
GYI MTSAN MA BLTA BA'I PHYIR, MI SMRA BAR BSAM PA'I SEMS KYIS
NYAL BAR BYA'O,,

DE NANG PAR MTSAN MO'I MTHAR RMI LAM GANG DANG GANG MTHONG BA DRI
BAR BYA, DRI BA THOS NAS RMI LAM BZANG NGAN 'DZEM PA MED PAR
BSTAN PAR BYA'O, ,RMI LAM SANGS RGYAS MTHONG BA NI, ,YON TAN RGYA
MTSO MNGON SUM BZHIN, ,ZHES BYA BA LA SOGS PA SMOS, RMI LAM BZANG
PO MTHONG NA SLOB MA LA RJES SU

YI RANG BA DANG, DNGOS GRUB RAB 'BRING THA MA BSTAN PAR BYA'O,
,NGAN BA MTHONG NA BA'I RNAM PA LNGA LA KHRO BO'I SNGAGS BZLAS
TE, 'THUNG DU GZHUG CING BSRUNG BA BYA, 'GRUB NA DRAG PO'I SBYIN
SREG KYANG BYA ZHING RTOG PA BSAL BAR BYA'O, ,DE NAS SLOB DPON
PHYAG RGYA CHEN PO DANG LDAN PAR BYAS TE,

SNGA MA BZHIN DU PHUR BU DANG DRA BA DANG RAB DANG PHYOGS BCING
BAR BYA'O, ,YI GE GSUM LAS RI RAB BSKYED, DE'I STENG DU BDAG NYID
RNAM PAR SNANG MDZAD DU BSGOMS TE, DE LAS SPRUL PA BYUNG BAS SRAD
BU 'DZIN PAR BSAMS LA, NGES PAR DKYIL 'KHOR BYA BA NI, ,SU ZHIG
GIS

NI BYA BAR NUS, ,LHA YI RNAL 'BYOR RANG GNAS NA, ,DKYIL 'KHOR
'GRUB PAR 'GYUR BA YIN, ,ZHES RGYUD LAS 'BYUNG BA YIN NO, ,DE NAS
LAS THAMS CAD PA'I BUM PA BSANG GTOR BYA BA'I PHYIR BZHAG STE,
DKYIL 'KHOR THIG GDAB PAR BYA'O, ,GLU DANG ROL MO ME TOG

@104B LA SOGS PA, ,MCHOD PA RANG BZHIN GYI DKYIL 'KHOR LA BYA'O,
,DE'I 'OG TU SRAD BU SO SOR BYAS TE, DKAR PO DANG SER PO DANG,
SNGON PO DANG DMAR PO DANG, LJANG GU RNAMS LA, AOm H'Um TR'Am
HR'I: KHAm, ZHES BYA BA'I YI GE 'BRU LNGA BZLAS LA, RNAM PAR
SNANG MDZAD LA SOGS PA

BSGOMS TE, MIG G-YAS G-YON LA NYI MA DANG ZLA BA BSAMS TE, AOm DI
BA DHRA RIshthA AOm KU DZA:, ZHES BZLAS LA, LCAGS KYU 'DRA BA'I
'OD ZER GYI SPRIN 'BYUNG BAS, RNAM PAR SNANG MDZAD LA SOGS PA
BSKUL TE, YE SHES KYI SPYAN GYIS GZIGS NAS, 'DI SKAD CES GSOL BA
GDAB

PAR BYA'O ZHES BCOM LDAN 'DAS KYIS DKYIL 'KHOR THIG GDAB PA'I RDO
RJE SRAD BU STZAL DU GSOL, DE NAS YE SHES KYI SPYAN GYIS GZIGS
NAS, RNAM PAR SNANG MDZAD LA SOGS PA'I THUGS NAS PHYUNG STE,
LCAGS KYUS BSKUL BA'I TSUL DU, RANG GI LAG TU 'ONG BAR BSAMS TE,
RNAM

BAR SNANG MDZAD MDUN DU DMIGS LA, AOm DZI NA DZI KA SV'A H'A,
ZHES BRJOD LA BSGRIL BAR BYA'O, ,DE NAS TZANDAN BZANG PO LA SOGS
PAS, LEGS PAR BSKUS PA'I GSER GYI SNOD LA SOGS PA'I NANG DU LEGS
PAR BZHAG LA, ME TOG LA SOGS PAS MCHOD DE, RDO RJE'I MIG BYAS LA,

RDO RJE KHU TSUR GYIS SRAD BU BZUNG LA, AOm BADZRA BE YA MA S'U
TRAm M'A TI KRA MA H'Um, ZHES BRGYA RTZA BRGYAD BZLA BAR BYA'O,
,AOm AOm H'Um, ZHES BRGYA RTZA BRGYAD BZLA PAR BYA'O, ,YANG DKYIL
'KHOR DRI BZANG POS BYUGS TE, PHYI ROL 'KHOR BAR ME TOG BKRAM NAS
NAM MKHA' NA BZHUGS PA'I DKYIL

'KHOR GYI LHA THAMS CAD LA MCHOD YON PHUL TE, ME TOG LA SOGS PA
MCHOD PA RNAM PA LNGA DBUL, SGEG MO LA SOGS PA PHYI NANG GI MCHOD
PAS KYANG MCHOD, GLU DANG ROL MO SOGS PA CI NUS KYIS MCHOD NAS,
SNGAGS PA RANG NYID KYIS DKYIL 'KHOR GYI THIG GDAB PAR BYA'O,,

DE LA RIM PA NI 'DI YIN TE, BDAG NYID RNAM PAR SNANG MDZAD RNAL
'BYOR DU BYAS TE, AOm DZI NA DZIKA ,CES BYA BA'I SNYING PO CI NUS
SU BRJOD NAS, RNAM PAR SNANG MDZAD DU GYUR PA'I SNYING GA LAS,
GROGS PO SPRUL NAS BYIN GYIS BRLABS PA DANG DBANG BSKUR BA BYA
STE, MDUN DU

@105A *, ,BLTA BAR BYAS NAS PHAN TSUN RDO RJE KHU TSUR GNYIS
BCINGS LA, DKYIL 'KHOR GYI NYIS 'GYUR GYI TSAD SBOMS SU SGO'I NYI
SHU'I CHA'I SRAD BU RDO RJE KHU TSUR G-YON PAS BZUNG LA, PHYOGS
THAMS CAD MNYAM PAR DMIGS SHING, AOm DZA DZA DZA, ZHES BYA BA
GSUM BRJOD LA

LAG PA G-YAS PAS BLANGS TE, GROGS PO'I LAG TU GTAD PAR BYA'O,
,GROGS POS RKANG PA MDUN DU BSNUR NAS, G-YON PA'I RDO RJE KHU
TSUR GYIS DZA DZA DZA GSUM BRJOD NAS BLANGS TE, SLOB DPON NUB TU
'DUG LA KHA SHAR DU BLTA BA DANG, DE BZHIN DU LHOR 'DUG LA BYANG
DU BLTAS

LA GNAM THIG GDAB BAR BYA'O, ,AOm BADZRA SA MA YA S'U TRA M'A TI
KRA MA H'Um, ZHES GNYIS KAS BRJOD PAR BYA'O, ,SNGA MA JI LTA BA
BZHIN DU MTSUNGS PA'I THIG KYANG DE BZHIN DU GDAB BAR BYA'O,
,SLOB DPON DANG SLOB MA GNYIS G-YAS SU BSKOR BAR BYA'O, ,DE NAS
ME'I PHYOGS SU 'DUG LA BYANG DU

MNGON PAR PHYOGS PAR BYAS NAS, PHYI'I DKYIL 'KHOR GYI SHAR NGOS
KYI THIG GDAB PAR BYA'O, ,RLUNG GI PHYOGS SU GNAS NAS LHOR MNGON
PAR PHYOGS TE NUB TU THIG GDAB BO, ,DE BZHIN DU 'DUG LA SHAR DU
PHYOGS TE BYANG GI THIG GDAB BO, ,YANG ME'I PHYOGS CHAR 'DUG LA,
NUB

TU MNGON PAR PHYOGS LA LHO'I NGOS SU THIG GDAB GO ,DE BZHIN DU
'DUG LA RLUNG PHYOGS SU BRI BAR BYA'O, ,YANG BDEN BRAL GYI PHYOGS
SU 'DUG LA, DBANG LDAN GYI MTSAMS SU SRAD BU BRE BAR BYA STE, CHA
BZHIR BGOS TE PHYED NI NANG GI ,PHYED NI PHYI'I SA, RIM PA 'DI
BZHIN DU DKYIL

'KHOR THAMS CAD LA THIG GDAB PAR BYA'O, ,THIG SKUD CHAD NA BLA MA
'CHI, ,RING THUNG KHYER NA NA BAR 'GYUR, ,PHYOGS 'KHRUL SLOB MA
MYOS PAR 'GYUR, ,DES NA NAN TAN THAMS CAD DU, ,THIG SKUD LAS NI
'BAD PAR BYA, ,DE BZHIN DU THIG GDAB PAR BYA STE, YE SHES KYI
THIG SKUD KYANG SNGA MA

BZHIN DU MCHOD DE, GSHEGS SU GSOL BAR BYA'O, ,DE NAS SNGA MA YE
SHES KYI SKUD PA LA YIG 'BRU JI LTAR BKOD PA BZHIN DU, 'DIR TSON
LA YANG DGOD PAR BYA STE, DE NAS DKYIL 'KHOR BRI BA NI, ,LCAGS NI
SNA LNGA'I PHYE MA STE, ,MKHAS PAS DKAR PO LA SOGS PA'O, ,DAD
CING

@105B YON TAN LDAN PA YI, ,SLOB MAS RIN CHEN PHYE MAS BRI, ,RIN
CHEN LCAGS RNAMS MA 'BYOR NA, ,S'A LU BTAGS PA'I PHYE MAS BRI,
,TSON RTZI ZHIB MOS SNGAR BSHAD PA, ,'BYUNG KHUNGS LAS BYUNG PHYE
MAS BYA, ,RDO RJE'I MKHAS NI SNA TSOGS KYANG, ,PHYE MA'I GOR NI
SBYAR BAR BYA, ,DE LTAR RNAM PA

BZHI PO NI, ,PHYE MA'I RGYUR NI GRAGS PA YIN, ,LCAGS RNAMS KUN
DANG RIN CHEN DANG, ,'BYUNG KHUNGS RNAMS DANG 'BRAS BTAGS PA,
,DKYIL 'KHOR KUN GYI LAS RNAMS LA, ,PHYE MA DON DU SBYAR BAR BYA,
DAM TSIG LA NI LCAGS KYI SHING, ,RIN CHEN LAS BYUNG DBANG BSKUR
LA, ,S'A LU

PHYE MA ZHI BA LA, ,KHAMS LAS BYUNG BA RGYAS PA LA, ,DRAG SHUL
SPYOD PA KHYAD PAR DU, ,THAL BA LA SOGS BYA BAR SHIS, ,PHYE MA
RNAMS KYI BYE BRAG GI ,CHO GA'I RIM PA BSTAN PA 'DI'O, ,AOm
BADZRA TZI TRA SA MA YA H'Um, ZHES BYA BA'I SNGAGS 'DIS LAN BDUN
BDUN BZLAS TE, DE NAS TSON RTZI

THAMS CAD LA, 'BAR BA'I MIG GIS BLTA BAR BYA'O, ,DE LA 'BAR BA'I
MIG GIS BLTA BA NI 'DI YIN TE, RAB TU MYUR BAR G-YO BA'I MIG ,MIG
GI RJE MA 'DREN PA NI, ,'BAR BA'I LTA BA ZHES SU GSUNGS, ,'GRO BA
THAMS CAD 'GUGS PA'O, ,MTHAR YI GE HRI DANG RDO RJE PADMA'I PHYAG

RGYAS SPANG BAR BYA'O, ,DE NAS TSON BZANG PO BYA BA'I PHYIR BDEN
PA'I BYIN GYI RLABS BYA'O, ,BDEN PA GANG GIS SEMS CAN RNAMS LA
SANGS RGYAS RNAMS SEMS CAN DU DPAG PAS, CHAGS PA MDZAD PA'I BDEN
PA DE TSON RTZI RNAMS 'BAR BAR GYUR CIG CES BYA'O, ,DE NAS BCOM
LDAN

'DAS RNAM PAR SNANG MDZAD KYI SNGAGS BRGYA RTZA BRGYAD BZLAS TE,
DE'I 'OG TU RDO RJE DRIL BU BLANGS TE, DKROL ZHING BKRA SHIS KYI
DBYANGS RNAMS BRJOD, DE NAS BKRA SHIS KYI 'DAS PA'I BSAM PA BTANG
LA, 'GRO BA'I DON LA DMIGS TE, AOm BADZRA TZI TRA ZHES BYA BA'I
SNGAGS ZLOS SHING,

RDO RJE KHU TSUR G-YON PAS, TSON BLANGS LA DBANG LDAN GYI MTSAMS
NAS G-YAS SU BSKOR TE, TSON DGYE BAR BYA'O, ,DE NAS PHYIS CI BDE
BAR BYA'O, ,TSON DGYE BA YANG, MNYAM DANG MA 'DRES MA YO BA, ,BAR
MA CHAD DANG G-YON MI BSKOR, SBOMS SU SGO YI NYI SHU'I TSAD, ,RE
KH'A'I RNAMS

@106A *, ,KYANG DE TZAM BYA, SBOMS NA NAD RNAMS 'BYUNG BAR 'GYUR,
,PHRAS NA YANG NI NOR ZAD 'GYUR, ,SPRO BAR GYUR NA MDZA' BSHES
'BRAL, ,BAR DU CHAD NA MKHAN SLOB 'CHI, ,G-YON DU BSKOR NA SDUG
BSNGAL 'BAB, ,DE BAS TSON RTZI NAN TAN BYA, ,SNGON PO RDO RJE'I
RANG BZHIN TE, ,

GNYIS PA GSER LA DMIGS PA DANG, ,PADMA R'A GA'I RANG BZHIN GZHAN,
,GZHAN NGAG MAR GAD LTA BUR BSHAD, ,DKAR PO NANG DU SHES BYA STE,
,'DI NI TSON GYI RIM PAR 'DOD, ,SHAR PHYOGS SU NI SNGON PO CHE,
,LHOR NI SER PO LEGS SBYAR BA, ,NUB KYI CHA NI DMAR PO STE,
,BYANG GI LJANG

GU YANG DAG LDAN, ,DBUS KYI SA YI CHA NYID NI, ,SHEL LTAR SNANG
BA BLA NA MED, ,RDO RJE DRIL BU RTAG 'CHANG BA, ,SHIN TU MNYAM
GZHAG LEGS PAR BRI, ,GSANG SNGAGS DE NYID YONGS ZLOS SHING, ,TSON
GYIS THIG NI YONGS SU DGANG, ,'DI LTAR BYA BA NI DKYIL 'KHOR GYI
TSON

SPYI'I RIM PA'O,, ,,YANG GZHAN DU NA DKYIL 'KHOR SGO GNYIS PA'AM,
GSUM PA PHYAN [?] RDO RJE SHUGS KYI SNGAGS ZLOS SHING, DKYIL
'KHOR RNAMS NAM MKHA' LA 'DEGS SHING BZHAG PAR BSAMS LA, 'JUG
CING 'BYUNG BA LA SNGAGS NI 'DI, AOm BADZRA BE GA AA KRA MA H'Um,
ZHES BRJOD

PAR BYA'O, ,DE NAS DKYIL 'KHOR BRIS ZIN NAS BGEGS ZHI BAR BYA
BA'I PHYIR, KHRO BO'I SBYOR BA BYAS LA, BGEGS RNAMS BSKRAD PA
DANG BSRUNG BA BYA'O, ,RDO RJE LCAGS KYU LA SOGS PA'I SNGAGS DANG
PHYAG RGYAS BKUG LA BGEGS BSKRAD RANG GI SNYING GA'I RDO RJE'I
DBUS SU LHA'I 'KHOR LO

BZHUGS PAR BSAM ZHING, AOm AE HYE HI BHA GA B'A NA MA H'A KA RU
nI KA DRi SHYA HO SA MA YA STVAm SA MA YA STVAm AA HAm, ZHES
BRJOD DO, ,'KHOR LO RIM BZHIN BSGOMS PA BZHIN DU, PHYAG MTSAN
DANG, SKU MDOG DANG GOS DANG RGYAN DANG LDAN PA BCUG CING, ME TOG
LA SOGS PAS MCHOD, LHA'I

SNGAGS RE RE BZLAS, GTZO BO'I SNGAGS LAN BDUN BZLAS TE, DE NAS
BYIN GYIS BRLAB PA DANG DBANG BSKUR BA BYA STE, SNYING GA LAS
PHYUNG LA NAM MKHA' LA BZHUGS SU GSOL LO, ,YANG RNAM PA GZHAN DU
NA SNYING GAR BZHAG STE, RNAM PAR SNANG MDZAD KYI RNAL 'BYOR DU
BYAS LA, ME

@106B TOG GI PHRENG BA BLANGS TE, AOm A'A: H'Um ZHES BZLAS ZHING,
DKYIL 'KHOR GYI GNAS NYID DU, G-YAS G-YON NYES PA ZHI BAR BYA
BA'I PHYIR, KHRO BO'I LTA BAS BLTA ZHING, DRIL BU DKROL LA LAN
BDUN BSKOR TE, BCOM LDAN 'DAS LA PHRENG BA DBUL BAR BYA'O, ,RDO
RJE GAR BYA ZHING BSKOR

NAS SLAR PHRENG BA BLANGS TE, RANG GI MGO LA BCING BAR BYA'O,
,DE'I 'OG TU RDO RJE SLOB DPON MNYAM PAR BZHAG PAS, SHAR DANG LHO
DANG NUB DANG BYANG DU KHA BLTAS LA YID KYIS 'KHOR LO'I SGO DBYE
BAR BYA STE, DE'I SNGAGS DANG PHYAG RGYA NI 'DI YIN NO, ,RDO RJE
MDZUB MO LEGS PAR NI, ,

SBYAR LA BSDAMS TE BKAN NAS SU, ,RAB TU KHROS NAS DBYE BA NI,
,SGO DBYE BA'I PHYOGS YIN NO, ,AOm BADZRA AU TA GHA tA YA SA MA
YA PRA WE SHA YA H'Um, 'DI NI SGO DBYE BA'I CHO GA'O, ,DE NAS
RANG GI LUS GZUGS BRNYAN GYI RNAL 'BYOR BYAS LA, DE BZHIN GSHEGS
PA THAMS CAD

DGUG PA DANG, GZHUG PA DANG BCING BA DANG, DBANG DU BYAS LA
BSGRUB PAR BYA STE, DE'I RIM PA NI 'DI'O, ,DBANG POR RNAM PAR
SNANG MDZAD KYI RNAL 'BYOR DU BYAS LA, AOm DZI NA DZI KA A'A
KARshA YA DZA:, ZHES BYA BAS DGUG CING, SANGS RGYAS KYI 'JIG RTEN
GYI KHAMS THAMS

CAD NA, DPAL RNAM PAR SNANG MDZAD LA SOGS PA 'KHOR DANG BCAS PA
DGYES SHING NAM MKHA' KHYAB PAR BSAMS TE, RANG RANG GI RDZU
'PHRUL GYIS RDO RJE 'CHANG CHEN PO LA SOGS PA'I DNGOS GRUB THOB
PAR BYA ZHING, RANG RANG GI GNAS SU GZHUG PAR BYA'O, ,DE BZHIN
GSHEGS PA THAMS

CAD DGYES PA DANG BRTAN PAR 'GYUR RO, ,RANG DANG RNAM PAR SNANG
MDZAD DANG GNYIS SU MED DE GROGS LTAR GYUR, DE LTAR SGO LA SOGS
PA LA DZA: H'Um BAm HO:, ZHES BYA BAS DGUG CING, SGO BA RNAMS
BZHUGS SU GSOL LO, ,DE LTAR RNAM PAR SNANG MDZAD DANG GNYIS SU
MED PAR RNAL 'BYOR

DU BYAS TE, RANG GI SNYING GA NAS 'OD ZER BYUNG BAS DKYIL 'KHOR
GYI 'KHOR LO GSAL BAR BYA STE, SNGAR GYI SNYING GA'I LHA DANG
DKYIL 'KHOR GYI LHA SO SOR THIM PAR BYA'O, ,DE'I 'OG TU GTZO BO'I
SNYING BO BRGYA RTZA BZLA BAR BYA'O, ,'KHOR RNAMS KYI BDUN BDUN
NO, ,SNGA MA BZHIN DAM PAS

@107A *, ,PHYAG RGYA BZHIS GDAB PAR BYA STE, DE TZAM GYIS DKYIL
'KHOR 'GRUB BO, ,DE NAS GTZO BO'I SNYING PO BZLA ZHING, DKYIL
'KHOR LAS 'OD ZER 'PHROS PAS SEMS CAN GYI DON BYAS TE, SLAR LOG
PAR RANG GI GNAS LA BZHUGS PAR BSGOMS TE, AOm BAm DHA BADZRA BA

TI TIshthA, ZHES RDO RJE BCINGS BA BSDAMS TE, AOm BADZRA MUshtI
BAm, ZHES BYA BAS BRTAN PAR BYA'O, ,DE NAS MCHOD YON LA SOGS PA
RNAMS KYIS MCHOD PAR BYA'O, ,DE NAS SNGA MA BZHIN DU RNAM PAR
RGYAL BA'I BUM PA LA SNGAGS BZLAS, RDO RJE SEMS MA'I PHYAG
RGYA'AM, GTZO BO'I PHYAG RGYA

BYA STE; ME TOG GI PHRENG BA BLANGS TE, SNGAGS 'DIS LAN NYI SHU
RTZA GCIG BZLAS NAS, RNAM PAR RGYAL BA'I BUM PA MDUN DU BZHAG
STE, PHRENG BA BCING BAR BYA'O, ,SNGAGS NI AOm MA H'A SU KHA
BADZRA AOm AA MO GHA SA MA YO DA KA SIDDHI AA BHI shINYTZA SARBA
MU KHA SOO MA NA SYAm DA DA KU RU KU RU DZA: H'Um BAm HO:,

ZHES BYA BAS BUM PA GNAS SU GZHAG PAR BYA, BUM PA PHYI MA RNAMS
LA YANG RANG GI MTSAN MA BTAB LA, SPYI'I SNGAGS 'DI LAN BDUN BDUN
BZLAS TE, SNGAGS NI 'DI YIN NO, ,AOm BADZROD KA H'Um, ZHES BYA'O,
,SO SO'I SNGAGS KYIS BTAB STE, RANG RANG GI GNAS SU GZHAG BAR

BYA'O; ,DE NAS MCHOD YON LA SOGS PA MCHOD PA RNAM PA LNGA BYA,
AOm BEE RO TZA NA AARGHAm PRA T'ITZTSA SV'A H'A, ZHES BYA BA
DANG, SO SO'I SNGAGS LNGA DANG MCHOD PA DBUL, DE NAS SNYING GA
NAS 'OD ZER PHYUNG STE, L'A SYE LA SOGS PA BCU DRUG BSKUL NAS
DKYIL 'KHOR LA MCHOD PAR

BSAM MO, ,SPYI'I LHA MO'I SNGAGS NI 'DI YIN TE, AOm SARBA TA TH'A
GA TA MA H'A H'A SA LA SYA RA TI KRI dI SOO KHYA AA NUTTA RA P'U
DZA ME GHA SA MU DRA SPHA RA nA SA MA YE H'Um, ZHES BYA BA BRJOD
DE, DE NAS LAS THAMS CAD PA'I BUM PA'I CHUS GNAS THAMS CAD BSANG
GTOR BYA, DE NAS LHA BSHOS

DANG; KHUR BA SNA TSOGS DANG, 'BRAS CHAN DANG, BTUNG BA'I BYE
BRAG LA SOGS PA MCHOD PA'I DNGOS PO CI 'BYOR PA YI GE AOm A'A:
H'Um, GTZO BO'I SNGAGS KYIS BTAB STE, DBUL BAR BYA'O, ,DE NAS AOm
BEE RO TZA NA P'U RA P'U RA AA WARTA YA HO:, ,ZHES BYA BA'I
SNGAGS KYIS LHA

@107B THAMS CAD LA RAS DBUL LO, ,DE NAS YANG 'BYOR TSAD KYI BLA
RE DANG, GDUGS DANG, RGYAL MTSAN DANG, 'PHAN LA SOGS PA YANG
MCHOD PA'I PHYIR LHA RNAMS LA DBUL LO, ,GLU DANG, GAR DANG, ROL
MO DANG, RTZED MO DANG, DGA' BA LA SOGS PA'I DNGOS PO DANG, TING
NGE 'DZIN

GYIS MCHOD PA DPAG TU MED PA RNAMS KYIS KYANG MCHOD PAR BYA'O,
,DE NAS AOm AA NUTTA RA SARBA P'U DZA ME GHA SA MU DRA GA TAm
SPHA RA nA AI MAm GA GA NA KHAm H'Um PHAt SV'A H'A, ZHES BYA BA'I
SNGAGS LAN BDUN BRJOD PAS MCHOD PA'I RNAM PAR GYUR TE, LHA RNAMS
MNYES SHING BYIN GYIS BRLAB PAR 'GYUR RO, ,DE

NAS NYES PA CHE CHUNG RNAMS MED PAR BYA BA'I PHYIR, DRIL BU DKROL
ZHING YI GE BRGYA BA LAN BDUN BRJOD CING, DKYIL 'KHOR LAN BDUN
BSKOR BA BYAS NAS, RTZA BA'I SGOR STAN BDE BA LA 'DUG STE, TING
NGE 'DZIN LA GNAS SHING BZLAS PA BRGYA'AM STONG CI NUS BRJOD LA
BRTAN PAR BYA STE,

GSOL BA GDAB PAR BYA STE, SEMS CAN THAMS CAD KYI DON GYI PHYIR,
THUGS RJES DNGOS GRUB STZAL DU GSOL, ,DE NAS SGRUB PA'I GROGS PO
DKYIL 'KHOR DU BZHAG LA, RANG NYID SGOR 'DUG NAS KHRO BO'I NGA
RGYAL BSKYED DE, SNGA MA BZHIN DU GTOR MA BTANG NGO, ,DE NAS NYES
PA RNAMS

SBYANG BA'I PHYIR, RANG GI LHA'I RNAL 'BYOR DU BYA BA STE, LAS
THAMS CAD PA'I THAB KHUNG BYAS NAS, MAR LA SOGS PA'I SREG RDZAS
KYIS ZHI BA'I SBYIN SREG BYA'O, ,DE NAS SLOB DPON LUS BKRUS LA
DRIS BYUGS LA GOS SNA TSOGS BGO BA DANG, ME TOG GI PHRENG BA
BCING BA DANG SUG SME LA

LA SOGS PA DRI BZANG PO YANG BCA'O, ,SLOB DPON RANG NYID DANG
SGRUB PA'I GROGS DANG, SKYES PA DANG BUD MED LA SOGS PAS GAR GLU
DANG BKRA SHIS DANG ROL MO'I CHA BYAD RNAMS KYIS MCHOD PAR BYA'O,
,DE LTAR BYAS PAS SANGS RGYAS DANG BYANG CHUB SEMS DPA' RNAMS
KYIS BYIN GYIS RLOB

PAR 'GYUR RO, ,SHIN TU THUGS DGYES PAS SPYAN MDZES PAS GZIGS
SHING BYAMS PA DANG, SNYING RJE'I SHUGS KYIS BDAG DANG SLOB MA'I
TSOGS RNAMS LA DGONGS SHING GZIGS PAR GYUR NAS, BKA' DRIN SKYOB
BO, ,DE NAS SLOB DPON RANG NYID KYIS LHA'I RNAL 'BYOR DU BYAS LA,
CI BDE

@108A *, ,PAR GNAS PAR BYA'O, ,DKYIL 'KHOR SPYI'I CHO GA RDZOGS
SO,, ,,DE NAS SLOB MA GZHUG PA'I CHO GA BYA STE, SLOB DPON BDAG
NYID DANG PO DKYIL 'KHOR DU 'JUG PA NAS, DBANG BSKUR BA RDZOGS
KYI BAR DU BKA' NYAN PAR BYA'O, ,DE NAS SLOB DPON GYIS 'DI SKAD
BRJOD

PAR BYA'O, ,'DOD CHAGS CHEN PO KUN 'BYUNG BA, ,'KHOR LO DE NI
GZUGS BRNYAN 'DRA, ,SLOB MA'I DON DU GRONG KHYER BYAS, ,DE KHO NA
NYID BDEN PAR BRJOD, ,DE NAS SLOB MA YOL BA'I PHYI ROL DU BZHAG
STE, SNGA MA BZHIN DU SDOM PA BLANGS LA, GOS DMAR PO BGOS PA
DANG, MIG DANG

GDONG G-YOGS LA LAS THAMS CAD PA'I CHUS BSANG GTOR BYAS LA, 'DI
SKAD BRJOD PAR BYA'O, ,KA STVAm SU RA PRA TI YAm, SLOB MAS 'DI
SKAD LAN GDAB PAR BYA'O, ,SU BHA GO HAm MA H'A SU KHA, DE NAS
SHAR GYI SGOR BZHAG STE, SNGAGS 'DI BRJOD CING PHYAG BYED DU
GZHUG GO, ,AOm SARBA

TA TH'A GA TA BEE RO TZA NA P'U DZO PA STHA NA YA A'A TMA N'Am
NARYI TA Y'A MI, BEE RO TZA NA AA DHI TIshthA SVA M'Am, ZHES
BYANG CHUB KYI SEMS BSKYED PAR BYA ZHING SNYING GAR RDO RJE 'DI
BZHAG STE, SNGAGS 'DI SMRA BAR BYA'O, ,AOm SARBA YO GATZITTA
AUTP'A DA Y'A MI SU RA TA SA MA YA STVAm, AA HAm SIDDHYI BADZRA
YA THA SU KHAm, ZHES

BRJOD DO, ,DE NAS RNAM PAR SNANG MDZAD KYI PHYAG RGYAS ME TOG GI
PHRENG BA BLANGS LA LAG TU GZHAG ,DE NAS SNGAGS 'DIS BSRUNG BA
BYA, NA MO RATNA TRA Y'A YA, AOm BEE TO TZA NA SA PA RI B'A RA
RAKshA SARBA YE BHYA: SV'A H'A, DE NAS 'DI SKAD BRJOD DE, DENG
KHYOD DE BZHIN GSHEGS PA RNAMS KYIS BYIN GYIS

BRLABS PAR 'GYUR GYIS, KHYOD KYIS DE BZHIN GSHEGS PA THAMS CAD
KYI GSANG BA'I DKYIL 'KHOR MA MTHONG BA RNAMS LA SMRA BAR MI BYA
ZHING, DAD PA MED PA RNAMS LA YANG MA YIN NO, ,DE NAS KHRO BO
GSHIN RJE GSHED LA SOGS PA'I SNGAGS KYIS BKUG STE BZHAG NAS SDOM
PA 'DZIN DU GZHUG

GO, ,DENG KHYOD DE BZHIN GSHEGS PA THAMS CAD KYI RIGS SU ZHUGS
KYIS, NGAS KHYOD LA RDO RJE'I YE SHES GANG GIS DE BZHIN GSHEGS PA
THAMS CAD DU GRUB PA THOB NA, DNGOS GRUB GZHAN LTA SMOS KYANG CI
DGOS TE, DE LTA BU'I YE SHES BSKYED PAR BYAS, KHYOD KYIS DKYIL
'KHOR CHEN PO MA MTHONG

@108B BA SU LA YANG MA SMRA SHIG ,KHYOD DAM TSIG NYAMS PAR 'GYUR
TA RE, SNYING GAR RDO RJE BZHAG STE, AOm 'DI NI DAM TSIG RDO RJE
STE, ,KHYOD KYI SNYING LA RAB TU GNAS, ,GAL TE GZHAN ZHIG LA
SMRAS NA, ,KHYOD KYI SNYING LAS 'BYUNG BAR 'GYUR, ,ZHES BRJOD DO,
,DE NAS DUNG CHOS BZANG PO'AM, NYA

PHYIS LA SOGS PA'I NANG DU CHU BLUGS LA YI GE GSUM GYIS SBAR BAR
BYA STE CHU BLUD BAR BYA'O, ,'DI SKAD BRJOD DE, 'DI NI SEMS CAN
DMYAL BA'I CHU, ,DAM TSIG 'DAS NA SREG PAR BYED, ,DAM TSIG
BSRUNGS NA DNGOS GRUB NI, ,RDO RJE BDUD RTZI'I CHU 'DIS 'GRUB,
AOm BADZROD KA thA thA thA,

ZHES BRJOD DO, ,DE NAS DAM TSIG BRTAN PAR GYUR NAS, SLOB MA LA
'DI SKAD BSGO STE, DENG PHAN CHAD KHYOD KYI PHYAG NA RDO RJE NGA
YIN GYIS, NGAS 'DI BYOS SHIG CES BSGO BA GANG YIN PA DE YANG BYA
DGOS SO, ,KHYOD KYIS NGA LA BRNYAS PAR MA BYED CIG ,YANG BA MA
SPANGS PAR DUS BYAS

NAS; DMYAL BAR LTUNG BAR GYUR TA RE ZHES SMRAS LA, DE NAS SLOB
MAS 'DI SKAD BRJOD PAR BYA STE, DE BZHIN GSHEGS PA THAMS CAD KYIS
BYIN GYIS RLOBS LA, RDO RJE SEMS DPA' BDAG LA DBAB PAR GYUR CIG
CES BRJOD PAR BYA'O, ,DE NAS RDO RJE SLOB DPON GYIS RNAM PAR
SNANG MDZAD KYI RNAL

'BYOR DU BYAS LA, DE NAS 'OD ZER BYUNG BAS SLOB MA'I SNYING GAR
YI GE RAm LAS ME'I DKYIL 'KHOR GRU GSUM PA, DE'I PHYI ROL DU YAm
LAS RLUNG GI DKYIL 'KHOR GYI DBUS SU CHUD PA, GRU GSUM GYI NANG
DU YI GE H'Um LAS RDO RJE DMAR PO, SPYI BOR YI GE AOm LAS 'KHOR
LO RTZIBS BRGYAD PA

'KHOR BAR BSGOM MO, ,DE NAS DAM TSIG GI PHYAG RGYA BYA STE, 'DI
SKAD SMRA'O, ,AOm A'A YE SHA STU TE STVA DHE BADZRA GHA M'A NUTTA
RAm, ZHES BRJOD DO, ,DE NAS SBOMS PA LAN BRGYA RTZA BRGYAD BZLAS
LA ME LA BOR TE, BSKOR ZHING SLOB MA'I LAG TU BZHAG NAS ME TOG GI
PHRENG BA YANG BYIN LA NGA RGYAL YANG

BSKYED DE SNGAGS 'DI SMRAS SO, ,AOm BEE RO TZA NA A'A WE SHA DHU
NA DHU NA, KAm P'A KAm P'A KAm P'A YA PA TAm GHRi nA GHRi nA BHA
YA BEE RO TZA NA SV'A H'A, ZHES BYA BAS BABS NAS LCE LA AA DMAR
PO BSAMS TE, KYE RDO RJE RUNG DAM MI RUNG SMROS SHIG CES BYA BA
DANG, LEGS NYES KUN SMRA BAR 'GYUR RO, ,AOm BHA GA

@109A *, ,B'A NA BEE RO TZA NA A'A WE SHA TIshthA BADZRA DRi dHO
ME BHA BA SHA SHVA TO ME BHA BA HRi DA YA ME AA DHI TIshthA SARBA
SIDDHI MME BRA YATZTSA SARBA KARMA SU TZA ME, TZITTAm SHRE YA: KU
RU H'Um HA HA HA HA HO:, ZHES BRJOD DO, ,ME TOG DKYIL 'KHOR DU
DBUL ZHING SNGAGS PRA T'ITZTSA HO, ,SLOB DPON GYIS PHRENG BA
BLANGS SLOB MA'I

MGO LA STOBS PO CHE 'DI LONG SHIG BYAS LA BCING BAR BYA, DE NAS
SNGAGS 'DIS GDONG G-YOGS DGROL BAR BYA'O, ,AOm BEE RO TZA NA SA
MANTA TIshthA, TZAKshU NE TRA PA HA RA MUNGGHA tA YA TE, SARBA AA
KshO BADZRA TZAKshU AA NUTTA RAm, ZHES BRJOD LA GDONG G-YOGS
DGROL TE MIG LA AOm RE RE DANG, SNYING

GAR GTZO BOR BSAM PAR BYA, DE LTAR 'BAB PAR MA GYUR NA, DE NAS
SNYING GAR H'Um 'BAR BA DMIGS LA, RANG NYID RDO RJE H'Um MDZAD
KYI NGA RGYAL BSKYED LA, DE NYID KYI SNGAGS KYI PHRENG BAS DBAB
PAR BYA STE, NA MA: SARBA TA TH'A GA TE BHYA: AOm TA tA TA tA,
RDO RJE H'Um MDZAD KYI SNGAGS 'DIS DBAB PAR BYA, ,

DE NAS SLOB DPON GYIS SLOB MA LA KYE RDO RJE ZHES BOS LA, LTOS
SHIG CES BSGO'O, ,DKYIL 'KHOR DBUS NAS SGO'I MTHAR THUG PA'I BAR
DU BSTAN PAR BYA'O, ,DE NAS SLOB MAS ME TOG LA SOGS PA'I MCHOD PA
BYED DU BCUG LA, DE NAS SLOB DPON PHYAG LAN GSUM DU BYED DU GZHUG
GO,

DKYIL 'KHOR LAN GSUM BSKOR LA SMON LAM BTAB NAS, RDO RJE SLOB
DPON LA PHYAG LAN GSUM BYAS LA YON GYI MCHOG DBUL BAR BYA STE, BA
DANG, BA LANG DANG, RTA DANG, CHUNG MA DANG, BRAN DANG, GSER
DANG, DNGUL DANG, RIN PO CHE DANG, SA GZHI DANG, GRONG DANG,

NOR DANG, MA HE RNAMS DBUL BAR BYA, BDAG DANG BU DANG CHUNG MA
DANG, ,YO BYAD RNAM PA SNA TSOGS PAS, ,SLOB DPON MNYES PAR GYUR
PA NI, ,LAS KYI DNGOS GRUB THOB PAR 'GYUR, ,SLOB MA DKYIL 'KHOR
DU GZHUG PA'I CHO GA'O, ,SHIN TU GSANG BA'I GZHUNG 'DI NYID, ,RDO
RJE SLOB MA

GSOL BYA STE, ,DE NYID LA NI YON GYI MCHOG ,DAM PA PHUL NAS GSOL
BA GDAB, ,JI LTAR SNGON GYI RGYAL PO LA, ,RDO RJE SEMS DPAS DBANG
BSKUR LTAR, ,YON TAN LDAN PAS BRTZER DGONGS NAS, ,DBANG RNAMS
BDAG LA STZAL DU GSOL, ,DE NAS SLOB DPON GYIS SNOD DU

@109B RUNG BAR DGONGS NAS, DAD PA DANG SNGAGS MKHAS PAR MTHONG
NAS DBANG BSKUR BAR BYA'O, ,DANG POR RNAM PAR RGYAL BA LA SOGS PA
RNAMS LAS, DUNG PHOR BZANG PO'I NANG DU CHA BSDUS TE, DE NAS RNAM
PAR SNANG MDZAD KYI SNGAGS KYIS SNYING GA'I DKYIL 'KHOR GYI 'OD
ZER GYIS NAM

MKHA' LAS LHA MO BSAM GYIS MI KHYAB PA GSER GYI BUM PA THOGS PA
'BYUNG BAS DBANG BSKUR BAR BSAM ZHING, RANG GIS KYANG DUNG PHOR
GYI CHU 'DIS SPYI BOR BLUGS SHING SNGAGS 'DI BRJOD BAR BYA'O,
,AOm BADZRA AA BHI shINYTZA, ZHES CHU'I DBANG BSKUR BA'O, ,DE NAS
DBU RGYAN LA SANGS RGYAS

LNGA BSGOMS LA, DAR DBYANGS DANG BCAS PA LAG TU THOGS TE, SNGA MA
BZHIN DU LHA MO RNAMS KYIS DBANG BSKUR ZHING, SNGAGS BRJOD LA DBU
RGYAN BCING BAR BYA'O, ,AOm BADZRA BA RA DA KA BADZR'A RALLI HO,
,DE'I STENG DU RNAM PAR SNANG MDZAD KYI SNGAGS BZLAS PA'I, ME TOG
GI PHRENG BA

BCING BAR BYA STE, 'DI NI DBU RGYAN DANG PHRENG BA'I DBANG NGO,
,DE NAS RDO RJE BZUNG LA SLOB MA'I LAG PA GNYIS KAS BZUNG LA,
SANGS RGYAS RDO RJE DBANG GIS NI, ,KHYOD NI DENG 'DIR DBANG BSKUR
'GYUR, ,'DI NI SANGS RGYAS DE KUN NYID, ,RAB TU 'GRUB PHYIR RDO
RJE LONG, ,'DI NI RDO

RJE'I DBANG NGO, ,DE NAS LAG TU RDO RJE DRIL BU BLANGS TE, SNGAGS
'DIS, AOm BADZRA AA DHI PA TI STVAm, AA BHIshINYTZ'A MI TIshthA
BADZRA SA MA YA STVAm, ZHES BYA BAS DRIL BU LAG TU BYIN LA 'DI
SKAD BRJOD DO, ,DRIL BU SANGS RGYAS KUN GYI DNGOS, ,DKROL BA'I
SGRA NI SHES RAB NYID, ,KHYOD KYIS

BRTAN PAR GZUNG BAR GYIS, ,BYANG CHUB MCHOG CES SANGS RGYAS
GSUNGS, ,DNGOS RNAMS RANG BZHIN DAG PA'I PHYIR, NGO BO NYID KYIS
DNGOS MED BYAS, ,RANG BZHIN DAG PA'I SEMS DPA' YIS, ,DAM PA'I
DNGOS PO MED PAR 'GYUR, ,'DI NI BDAG PO'I DBANG NGO, ,DE NAS SPYI
BOR

LAG PA BZHAG LA DBANG BSKUR TE, AOm BADZRA SA TVA TVAm AA BHI
shINYTZ'A MI BADZRA N'A MA AA BHI SHE KA TA, KYE RDO RJE CHE GE
MO ZHES RDO RJE MING GI DBANG BSKUR RO, ,DE NAS RDO RJE BRTUL
ZHUGS BYA STE, LAG PAR RDO RJE BLANGS TE, 'DI NI RDO RJE SEMS
DPA'I LAG NA 'DUG ,KHYOD KYIS RTAG TU BCANG BAR GYIS, ,

@110A *, ,PHYAG NA RDO RJE BRTUL ZHUGS BRTAN, ,SLOB MAS RDO RJE'I
RTZE MO NAS BZUNG NAS SNGAGS 'DI BRJOD PAR BYA'O, ,AOm SARBA TA
TH'A GA TA SIDDHI BADZRA SA MA YA TIshthA YE shA TVAm DHA RA Y'A
MI BADZRA SATVA HI HI HI HI H'Um, ZHES BYA BA 'DI NI RDO RJE
THUGS DKA' THUB PA'O, ,DE'I DBANG PO THOB PA'I SNGAGS PAS

LAS CI BYAS PA 'GRUB PAR 'GYUR RO, ,'DI DAG KUN NI RIG PA'I DBANG
BSKUR BA YIN NO, ,SEMS CAN GYI DON BYA BA'I PHYIR, PHYIR MI LDOG
PA'I DBANG SBYIN PAR BYA STE, MI LDOG 'KHOR LO'I DBANG BSTZAL CIG
,BDAG NI RTAG TU SLOB DPON BGYID, ,CES BYA BA'I BAR GYIS GSOL BA

GDAB PAR BYA'O, ,DE NAS SNA TSOGS PADMA'I STENG SENG GE'I KHRI
BYAS PA'I STENG DU RAS LA SOGS PA'I STAN BTING LA, DE'I STENG DU
SLOB MA BZHAG LA, BGEGS GZHOM PA'I PHYIR SNGAGS BZLA ZHING, SLOB
MA SHAR GYI SGOR GZHAG PAR BYA STE, SNGAGS DANG PHYAG RGYAS BYIN
GYIS BRLABS LA

DBANG BSKUR BA'I YO BYAD RNAMS BSAGS TE, DBANG BSKUR BAR BYA'O,
,DE NAS LAG PA GNYIS SU RANG GI MTSAN MA 'KHOR LO DANG, PADMA
DANG, RAL GRI SBYIN PAR BYA ZHING 'DI SKAD BRJOD PAR BYA'O, ,ZHI
BA DANG, RGYAS PA DANG, DBANG LA SOGS PA DANG, DBRAL BA DANG,
GZHIG PA

DANG; GSAD PA DANG, DBYUNG BA DANG, DGUG PA LA SOGS PA LAS THAMS
CAD DE RING PHAN CHAD GYIS SHIG ,MDOR NA 'JIG RTEN THAMS CAD DU,
,SEMS CAN KUN LA PHAN PA'I PHYIR, ,JI LTAR 'DUL BA SNA TSOGS PAS,
,CHOS KYI 'KHOR LO BSKOR BAR GYIS, ,'DI NI 'KHOR

LO'I DBANG NGO, ,DE NAS ME LONG BSTAN LA, CHOS KUN GZUGS BRNYAN
LTA BU STE, ,DAG CING DANGS LA RNYOG PA MED, ,GZUNG DU MED CING
BRJOD DU MED, ,RGYU DANG LAS LAS KUN DU BYUNG, ,NGO BO NYID MED
GNAS MED PAR, ,DE LTAR CHOS 'DI SHES NAS SU, ,SEMS CAN DON NI
MNYAM

MED BYOS, ,'ON KYANG SANGS RGYAS SRAS SU SKYE, ,DE NAS HO ZHES
BYA BAS MDA' GZHU BYIN LA, DE BZHIN GSHEGS PA THAMS CAD MNYES PAR
GYIS SHIG CES BRJOD PAR BYA'O, ,PHYOGS BZHIR MDA' 'PHEN DU GZHUG
CING, STENG 'OG TU YANG RE RE 'PHEN DU GZHUG GO, ,DE NAS RIN PO
CHE'AM

@110B GSER GYI THUR MA THOGS LA, SLOB MA'I MIG GNYIS SU PRA BKOD
LA, ,THUR MA DES MIG BYUGS LA 'DI SKAD CES BRJOD PAR BYA STE, JI
LTAR MIG MKHAN RGYAL PO YIS, ,'JIG RTEN RAB RIB BSAL BA LTAR, ,BU
KHYOD KYIS NI MI SHES PA'I, ,LING THOG RGYAL BA NGAS BSAL MDZAD,
AOm BADZRA NE TRA AA

BAR HA RA PA tA LAm HRI, DE NAS DUNG BYIN LA 'DI SKAD CES BRJOD
PAR BYA STE, DE RING PHAN CHAD 'JIG RTEN LA, ,SKYOB PA RNAMS KYIS
'KHOR LO BSKOR, ,CHOS KYI DUNG NI BLA MED PA, ,KUN DU MA LUS GANG
BAR GYIS, ,DE NAS SEMS DPA'I RDO RJE LAG TU BYIN LA, LHA RNAMS
DANG NI SEMS CAN LA, ,

CI DGA' BAR NI 'GRUB PAR 'GYUR, ,SANGS RGYAS KUN GYI GSANG BA YI,
LONG SHIG RDO RJE GRUB PA'I PHYIR, ,GRUB PA CHEN PO KHYOD KYI
LAS, ,BDUD RNAMS CHEN PO 'DUL BAR GYIS, ,RAL GRI MIG SMAN SA 'OG
DANG, ,SHING LHAM DANG NI MGU LING KI ,LHA DANG GNOD SBYIN MO
GRUB DANG, ,

JI LTAR 'DOD PA GRUB PAR GYIS, ,ZHES BSGO, ,DE NAS SLOB DPON RNAM
PAR SNANG MDZAD KYI RNAL 'BYOR DU BYAS LA, MDUN NA SLOB MA GNAS,
SNA BUG G-YAS PA NAS NANG DU BCUG LA, 'OD ZER GYIS DAG PAR
SBYANGS NAS SNA BUG G-YON PA NAS PHYIR BYUNG LA MDUN DU BZHAG STE
LUNG BSTAN PAR BYA,

DE BZHIN GSHEGS PA'I KHU TSUR G-YON PAS SNYING GAR CHOS GOS KYI
MTHA' MA 'DZIN PA'I TSUL DU BYAS LA, G-YAS PA MI 'JIGS PA'I TSUL
DU BYA'O, ,AOm 'DI NI NGAS KHYOD LUNG BSTAN PA, ,RDO RJE DE BZHIN
GSHEGS PA DANG, ,SRID PA'I MCHOG TU GRUB PA'I PHYIR, ,SRID PA'I
NGAN 'GRO DANG

LAS BTON, ,KYE RDO RJE CHE GE MO ZHES BYA BA DE BZHIN GSHEGS PA,
SATVA SA MA YA STVAm BHUR BHU BA SVA: ,ZHES GANG LUNG BSTAN PAR
BYAS NAS, DE LA RDO RJE SEMS DPA' LA SOGS PA BYANG CHUB SEMS DPA'
DANG, DE BZHIN GSHEGS PA THAMS CAD DANG, RDO RJE 'DZIN 'KHOR DANG
BCAS PA RANG RANG

GI DAM TSIG MGRIN GCIG TU, BLA NA MED PA YANG DAG PAR RDZOGS PA'I
SANGS RGYAS SU LUNG STON PAR 'GYUR RO ZHES SLOB MA LA BSGO BAR
BYA'O, ,DE NAS SNGAGS KYIS BYIN GYIS BRLABS LA, RGYAL PO'I DBANG
GI TSUL GYIS DUNG DANG, RNGA PA tA HA DANG, RNGA PO CHE DANG,
RNGA THAMS CAD DANG, GLU DANG

@111A *, ,SGEG MO LA SOGS PA THAMS CAD SLOB MA'I BA SPU'I BU GAR
SPRUL PA'I TSUL DU ZHUGS NAS, YID DU 'ONG BA'I GLU DANG, SNGAGS
BRJOD CING TSIG 'DIS DBANG BSKUR BAR BYA'O, ,RDO RJE DBANG BSKUR
CHEN PO YIS, ,KHAMS GSUM GYIS NI PHYAG BYAS PA, ,DAM TSIG GSUM
GYI

GNAS LAS BYUNG, ,SANGS RGYAS KUN GYIS STZOL BAR MDZAD, ,AOm SARBA
TA TH'A GA TA AA BHI shE KA SA MA YA SHRI YE H'Um SU PRA TIshthA
BADZRA SV'A H'A, DE NAS BKRA SHIS RNAMS MCHOD PAR BYA'O, ,DE NAS
CHOS GOS RNAMS BTON TE, ME TOG LA SOGS PAS MCHOD, MCHOD PHYIR GDU
BU BCAS PAR BYA, ,DE NAS

BLA MA BDAG NYID KYIS, ,DE'I SPYI BOR GDUGS KYANG GZUNG, ,THAL MO
SBYAR BA BYAS NAS NI, ,DKYIL 'KHOR LEGS PAR BSKOR DU GZHUG ,SPYI
BOS BTUD DE PHYAG 'TSAL GZHUG ,SLOB MA 'DI NI PHUL BA LAGS,
,GSANG SNGAGS RGYUD NI 'DZIN PAR 'GYUR, ,SANGS RGYAS BYANG CHUB
SEMS

DPA' DANG, ,LHA RNAMS KUN GYIS BKUR BAR 'GYUR, ,SEMS CAN RNAMS LA
SNYING BRTZE'I PHYIR, ,KHYOD KYIS DKYIL 'KHOR CHO GA BZHIN, ,NAN
TAN BSKYED DE BRI BAR GYIS, ,BSGRUB BYA KUN KYANG RGYUD LA SBYOR,
,KHYOD KYI CHOS LA SER SNA DANG, ,SEMS CAN KUN LA MI PHAN PA,
,NYAM NGA CHEN POR GYUR

KYANG NI, ,BU KHYOD KYIS NI MI BYA'O, ,DE NAS GTZO BO'I SNGAGS
BRGYA RTZA BRGYAD BZLAS LA, PHYAG RGYA SLOB MA LA SBYIN PAR
BYA'O, ,PHYAG RGYA KHYOD LA BYIN GYIS BRTAN PAR GYUR CIG ,BDAG
GIS PHYAG RGYA BLANGS PA BRTAN PAR GYUR, DE BZHIN DU SLOB DPON
GYIS SLOB MA LA LHA'I SNGAGS DANG, MAN NGAG

DANG; PHYAG RGYA BZHI YAN BSTAN CING GNYI GAS SNGAGS BZLAS SHING,
SLOB DPON GYIS 'DI SKAD BSGO BAR BYA, KHYOD KYIS PHYAG RGYA LA
SOGS PA MI SHES PA SU LA YANG MA SMRA ZHIG ,DE CI'I PHYIR ZHE NA,
DKYIL 'KHOR MA MTHONG BA RNAMS LA, PHYAG RGYA LA SOGS PA BSTAN
NA, SKYE BO DAD PA

MED PAS 'PHYAS NAS NAD KYIS BTAB STE, DUS MA YIN PAR SHI NAS
DMYAL BAR SKYE BAR 'GYUR LA, BSTAN PA'I RGYUS RANG NYID KYANG
DMYAL BAR SKYE BAR 'GYUR RO, ,DE NAS DBUGS DBYUNG BA SBYIN PAR
BYA STE, JI LTAR ZHUGS PA'I SLOB MA RNAMS, ,DKYIL 'KHOR MTHONG
BAS SGRIB PA 'BYUNG, ,

@111B DI RING SANGS RGYAS RIGS SU NI, ,KHYED RNAMS SKYE BAR THE
TSOM MED, ,DE'I 'OG TU DAM TSIG SBYIN PAR BYA STE, ,DNGOS GRUB
DAM TSIG SDOM PA 'DI, ,KHYOD KYIS RTAG TU BSRUNG BAR BYA, ,RDO
RJE DRIL BU PHYAG RGYA DANG, ,BYANG CHUB SEMS NI SPANG MI BYA,
,GNOD PA BYED LA BYAMS SEMS BSKYED, ,RDO RJE

SPUN LA BSNYEN BKUR BYA, ,DAD PA CAN LA SMAD MI BYA, ,SLOB DPON
LA NI SMAD MI BYA, ,ZHABS LA SPYI BOS PHYAG BYAS TE, ,BLA MA LA
NI YON YANG DBUL, ,DNGOS PO KHYAD PAR GANG DANG GANG, ,BLA MA
MNYES PHYIR DE LA DBUL, ,DE BZHIN BLA MA DE LA NI, ,ZAD DANG
PHONGS PA MED PAR DBUL, ,

BLA MA DE LA BRNYAS MI BYA, ,GAL TE BRNYAS PAR GYUR NA NI, ,SANGS
RGYAS RNAMS LA BRNYAS DANG MTSUNGS, ,DE YI RNAM SMIN MYONG BAR
NI, ,DUS MA YIN PAR 'CHI BA'I RKYEN, ,GLEN DANG DGRA DANG RKUN PO
DANG, ,DE BZHIN GDON DANG RIMS KYIS THEBS, ,RGYAL PO'I CHAD DANG
PHRA MEN DANG, ,ME

DANG CHU DANG RTAG TU DUG ,BGEGS DANG BAR CHAD SHA 'KHON GNYER,
,SHI NAS DMYAL BAR LTUNG BAR 'GYUR, ,SEMS NI KHRO BAR MI BYA
ZHING, ,NAM YANG SHES RAB NYAMS MI BYA, ,BSTIR MED DMYAL BA SKRAG
PA'I GNAS, ,DE NYID 'DIR NI BZLOG PAR BSHAD, ,DES NA BLA MA SMOD
PA BSDAM, ,

THAMS CAD SDOM PAS YONGS SU BZUNG, ,RDO RJE SLOB DPON CHEN PO NI,
,GTZANG ZHING GUS DANG DAG PA DGE ,NAM YANG MI MNYES MI BYA'O,
,RANG GI DNGOS PO DE LA PHUL, ,BLA MAR PHU DUD RTAG TU BYA, ,GAL
TE NYES PA BYAS NA NI, ,TSA BA'I RIMS NI MI ZLOGS LTAR, ,DE BZHIN
'GYOD

BSHAGS SBYANGS TE BSDAMS, ,KHYED KYIS RTAG TU DAM TSIG BSRUNGS,
,'DI NI DAM TSIG SBYIN PA'O, ,DE'I 'OG TU JI LTAR ZHUGS PA'I SLOB
MA RNAMS, BZA' BTUNG LA SOGS PAS SEMS DGA' BAR BYAS TE BTANG,
DE'I 'OG TU THAB KHUNG LA RNAM PAR SNANG MDZAD BSAMS TE, RGYAL

BA'I CHO GAS MAR GYI SREG BLUGS BRGYA RTZA BRGYAD DBUL BAR BYA'O,
,DE'I 'OG TU ZHI BA'I THAB KHUNG LA RANG DANG SLOB MA DANG, RGYAL
PO DANG, SEMS CAN THAMS CAD KYI DON DU ZHI BA'I CHO GAS MAR GYI
DGANG BLUGS BRGYA PHUL TE, MCHOD PA THAMS CAD KYIS MCHOD DE,
GSHEGS SU GSOL

@112A *, ,BAR BYA'O, ,DE NAS DKYIL 'KHOR GYI GNAS SU 'DUG LA,
BSTOD PA DANG, MCHOD PA DANG, PHYOGS SKYONG LA GTOR MA SBYIN PA
DANG, PHYAG BYAS TE MCHOD PA PHUL NAS, DGE BA'I RTZA BA THAMS CAD
SEMS CAN THAMS CAD DANG THUN MONG DU BYAS TE, SMON LAM BTAB

CING SNGA MA'I PHYAG RGYA BCINGS SHING DGROL BAR BYA'O, ,RDO RJE
DRIL BU BLANGS LA LAN GSUM BSKOR BA BYAS TE, YE SHES KYI DKYIL
'KHOR DANG, GSANG BA'I DKYIL 'KHOR GSHEGS SU GSOL BAR BSAM ZHING,
JI LTAR SPRUL PA'I 'KHOR LO RNAMS SNYING GAR BSDUS LA, AA K'A RO
MU KHAm

SARBA DHARM'A n'Am, A'ADYA NUTPANNA TV'ATA, CES BRJOD CING, AOm
KRi TO BHA SARBA SATV'ARTHA, SIDDHA RA DAD THA YA TH'A NU GA
,GATZTSA TVAm BUDDHA BI shA YAm, PU NA RA GA PU NA RA GA ZHES
BRJOD CING, BSRUNG BA BYA ZHING GTANG BAR BYA, SA TSON RNAMS
BSDUS LA CHU CHEN POR DOR BAR BYA, DE NAS AOm BADZRA K'I LA YA
SARBA

KALP'AN BUDDHA BUDDHA SA TVEN BADZRA DHA RA AA YE A'A: H'Um H'Um,
ZHES BRJOD CING RDO RJE PHUR PA DBYUNG BAR BSAM, PHYIS SENG LDING
GI PHUR BU 'DIS DBYUNG BAR BYA STE, PHYAG RGYA NI 'DI'O, ,LAG PA
GNYIS RDO RJE KHU TSUR BYAS LA MDZUB MO GNYIS RTZER DGUG PA BAR
DU BCUG LA DBYUNG BAR BYA'O, ,DE NAS GTZO

BO'I SNGAGS BRGYA RTZA BRGYAD KYIS, DRI CHAB BAM 'O MAS PHUR BU
BKRU ZHING, CHU DES BU GA DGANG, DE NAS DKYIL 'KHOR GYI SA GZHI
BA'I LCI BAS BYUG ,YO BYAD RDZAS RNAMS THAMS CAD NI, ,SLOB DPON
DAG GIS BSDUS NAS SU, ,BDAG RANG NYID KYIS SPYAD PAR BYA, ,SLOB
MA RNAMS LA BGOR MI RUNG,

DKYIL 'KHOR GYI NI YO BYAD DAG ,SLOB DPON BDAG NYID DBANG BAR
BSHAD, ,GAL TE SLOB MAS SPYAD NA NI, ,DAM TSIG LAS NI NYAMS PAR
'GYUR, ,DE NAS DKYIL 'KHOR GYI GNAS LA 'DUG STE, RANG NYID DUS
THAMS CAD DU LHA'I NGO BO NYID DU DMIGS TE, BZA' BA DANG, BTUNG
BA LA

SOGS PA THAMS CAD SLOB DPON DANG, SLOB MAS JI LTAR DAM TSIG LAS
'BYUNG BA BZHIN DU MCHOD PAR BYA ZHING BZA' BAR BYA'O, ,SLOB DPON
RU RA BHA DRAS, DKYIL 'KHOR THAMS CAD KYI SPYI'I RIM PA ZHAL DANG
'DRA BAS MDZAD PA RDZOGS SO,, ,,RGYA GAR GYI MKHAN PO DHARMA
SHR'I BHA DRA DANG,

@112B LO TZ'A BA DGE SLONG RIG PA GZHON NUS BSGYUR BA,, 