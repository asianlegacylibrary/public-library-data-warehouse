@203A #, ,RGYA GAR
SKAD DU, TATTV'A RATNA A'A LO KA, BOD SKAD DU, DE KHO NA NYID RIN
PO CHE SNANG BA, BCOM LDAN 'DAS 'JAM PA'I RDO RJE

LA PHYAG 'TSAL LO, ,DPE MED BDE BA'I NGO BO DPAL GYI GNAS GYUR
GNAS 'DREN PA, ,DPE MED LHA MO BCU YI NGO BO RIG DANG RIG PAR
BCAS, ,SRID PA GSUM PHAN BDE BA THOB MDZAD 'GYUR MIN 'GYUR BA
MED, ,JI SRID RE BA SNANG BAR PHYAG NA PADMA RGYAL GYUR CIG ,DPAL
LDAN

SNGAGS KYI GZHUNG LUGS MDZES PA'I DBANG BZHI'I NGO BO DAG ,RAB TU
GSAL BA'I SGRAS STONG GYUR PAS GANG GIS MI SHES SHING, ,DU MA'I
MAN NGAG BDUN GYI DBYE BA'I TSOGS KYIS YONGS 'KHRUGS PA, ,DE DAG
RNAMS KYI GSAL BAR RTOGS PAR BYA PHYIR 'BAD PAS BYA, ,DE NYID

BSGRUB BYA'I NGO BOR RIG PA LA, ,MU STEGS MA LUS BLO RNAMS RNAM
PAR 'KHRUL, ,DE LAS RIG BYED MTHAR NI SMRA BA YI, ,SKYE BO RNAMS
NI DE NYID MCHOG CES SMRA, ,DGA' BA'I NGO BO RANG RIG MI G-YO
ZHING, BSGRUB BYAR 'DOD PA RIG BYED MTHA' CAN PA'O, ,NYAN THOS
RANG RGYAL BCAS PA

GZUGS LA SOGS, ,PHUNG PO DAG DANG BRAL BA BSGRUB BYAR 'DOD, ,RNAM
PAS STONG PA NAM MKHA' ZLA BA'I NGO BO NYID, ,SO SOR RANG RIG
SNYING RJE'I RANG BZHIN CA, ,MDZES PA'I MTSAN RNAMS KYIS BRGYAN
DON MDZAD PA, ,SBYIN LA SOGS PA'I RGYU MTHUN BDE BRAL BA, ,SBYIN
SOGS PHA ROL

@203B PHYIN DRUG TSUL GNAS PA, ,DKA' BCAS SKU NI MDZES PA'I MTSAN
GYIS BRGYAN, ,SA BCUR BZHUGS PAS YANG DAG LONGS SPYOD PA, ,'GRO
DON MDZAD PA BSGRUB BYAR RAB TU SMRA, ,SBYIN SOGS YON TAN MA LUS
YONGS RDZOGS PA, ,RDZOGS SANGS MDZAD PA MA LUS MDZAD NAS NI,
,GANG

ZHIG YANG DAG MTHA' NI MNGON MDZAD PA, ,'GOG PA'I NGO BO BSGRUB
BYA YANG DAG YOD, ,NYID MTSUNGS LHA MOS 'KHYUD CING 'GRO BA YI,
,DON MDZAD BDE SDUG NYID BRAL NGO BO NYID; ,SKU NI DPE BYANG
BZANG PO BRGYAD CUS BRGYAN, ,RTOG PA DANG BRAL BSGRUB BYAR RAB TU
'CHAD, ,DANG PO NYID NAS LHA YI

RNAM PA DAG ,KHYAD PAR GYIS STONG BDE BA YANG DAG BSGOM, ,GSAL
'GYUR BDE CHEN 'GRO BA'I DON MDZAD PA, ,YID BZHIN NOR BUR GRAGS
PA KHA CIG SMRA, ,RANG BDAG BDE BA'I NGO BO MNGON BYAS NAS,
,PHYES BTANG BDE BTZAM ZHIG 'BRAS 'GYUR BA'O, ,DAG PA MNGON SUM
BYED PAR NUS

MED NAS, ,DE PHYIR BDAG PO'I RNAM PA BSGOM PA YIN, ,SKU NI NAM
MKHA' DANG MTSUNGS YAN LAG MTSAN GYIS BRGYAN, ,DPE MED BDE BAS
GANG BA NYID DANG MTSUNGS PAR 'DUS PA DANG, THUB PA'I DBANG PO
'PHRO BAS BSAMS CAN RNAMS KYI DON MDZAD PA, ,CHAD PAS STONG PA
BSGRUB BYA NYID DU

GZHAN DAG RAB TU SMRA; ,RANG BDAG BDE BA'I NGO BO MNGON BYAS NAS,
,BTANG SNYOMS NGO BO YE SHES TZAM 'BRAS BU, ,'KHOR BA SRID ZHUGS
SEMS CAN DON MDZAD PA, ,YID BZHIN NOR GRAGS GCIG TU ZHI GYUR
PA'O, ,DKYIL 'KHOR BDE GANG MNGON SUM BYAS NAS NI, ,PHYIS NI DE
RANG 'DOD

PAS NGES LDOG PA, ,SEMS CAN DON YANG YOD DE 'DIR MED MIN, ,GANG
PHYIR NGES PAR LDOG PAS RAB TU BYUNG, ,DE RNAMS LAS 'DOD NGO BO
GSAL BYAS LA, ,PHYIR NI 'GOG PAS 'BRAS BU KHA CIG SMRA, ,GANG
PHYIR 'GOG PA'I NGO BO THA DAD MIN, ,DE PHYIR THA DAD PHYOGS
KYI'AM THA DAD MED, ,

SHES RAB YE SHES PHYIS NI BYANG CHUB SEMS, ,RO MYANG DBANG BZHIR
'CHAD PA DE MCHOG MIN, ,GANG PHYIR BSGOM SOGS KUN STZOL DON MED
PA, ,THOB 'GYUR DE 'BRAS RAB TU MI RUNG PHYIR, ,SHES RAB YE SHES
PHYIR NI DGA' BA'I RO, ,MYONG RNYED DBANG BSKUR BZHIR SMRA DE
DMAN TE, ,GANG PHYIR

@204A *, ,BSGOM SOGS KUN LA RAB TU STZOL, ,SANGS RGYAS KYIS
GSUNGS 'BRAS MED RAB THAL 'GYUR, ,RDO RJE'I SA BON DRI MED DGA'
'BAB PA, ,DAG PA'I CHU SKYES YANG DAG MYU GU 'BYUNG RGYAS SHING,
,BZHI PA'I 'BRU NI YONGS GSAL SMIN 'GYUR BA'I, ,BZHI PA DAG

NI MKHAS PA RNAMS LA SBAS, ,GSAL BYED BDUD RTZI LNGA DANG THIG LE
ZLA BA DANG, SMIN DBUS THIG LE LAS BYUNG DKYIL 'KHOR DANG, ,RLUNG
GI RANG BZHIN LCE'U CHUNG SOGS DE NYID, ,NGO BO MIN PA BDAG NYID
KYIS RTAG TU, ,RMI LAM MIG 'PHRUL GZUGS BRNYAN SGYU MA DANG;
,SMIG RGYU DRI ZA'I

GRONG KHYER CHU ZLA DANG, ,GZHAN GYI SGRA YIS MNGON PAR BRJOD PA
YIS, ,'DIR BSHAD BSGRUB BYA GZHAN LA YOD MA YIN, ,ZAB MO STONG
NYID SO SOR SNANG BA TZAM, ,ZHI BA SHIN TU PHRA BA SGRAS BRJOD
MIN, ,GOS MED DNGOS BRAL DRI MED LA SOGS DANG, ,GZHAN SGRUB YOD
PA 'KHRUL PAR MI

BYA'O; ,RNAM PA BDUN PO BKOD PA'I NGO BO DAG LAS NAM MKHA' MA LUS
PA'I, ,SLOB DBYINGS KHYAB PAR BYED PA'I BSOD NAMS GANG ZHIG BDAG
GIS THOB GYUR PA, ,DES NI 'JIG RTEN 'DI DAG DPE MED PA YI RIG MAS
'KHYUD PAR 'GYUR BA YI, ,MDZES PA'I SKU LAS RGYAL

BA'I SPRUL PA DAG GIS 'GRO BA'I DON BYED SHOG ,DE KHO NA NYID RIN
PO CHE SNANG BA SLOB DPON NGAG GI DBANG PHYUG GRAGS PAS MDZAD PA
RDZOGS SO,, 