@1B [DD] #, ,RGYA GAR SKAD DU, PRA T'I TYA SA MUTPA DA SYA A'A DI
BI BHANGGA YO NI RDE SHA, BOD SKAD DU, RTEN CING 'BREL PAR 'BYUNG
BA DANG PO'I RNAM PAR DBYE BA BSHAD PA, BAM PO DANG PO, [DD]

SANGS RGYAS DANG BYANG CHUB SEMS DPA' THAMS CAD LA PHYAG 'TSAL
LO, ,GANG LA BLO MNGA' RTOGS PAR BYA BA MA RTOGS MED, ,GANG LA
DAG MNGA' PHYI NAS RNAM PAR SBYANG BYA MED, ,DE NI 'JIG

RTEN MGON TE 'JIG RTEN MTHAR 'BYIN PA, ,SKYE DGU RNAMS KYI GTZO
LA SPYI BOS PHYAG 'TSAL LO, ,CHOS KYANG DE DAG NYID KYIS JI BZHIN
BSTAN PA NI, ,ZHI BA GNAS DANG LAM DANG LAM GYI CHED DU

BYAS, ,GANG ZHIG RAB TU RTOGS PAS SA GSUM 'DI DAG TU, ,'KHOR LO
BZHIN DU 'GRO BA 'DI DAG 'KHOR BA MED, ,CHOS DE DAG LA GNAS PA'I
'PHAGS PA'I DGE 'DUN NI, ,CHAGS

DANG TSOGS DAG LAS NI SHIN TU 'DAS GYUR NAS, ,YAN LAG BCU DANG
YAN LAG BRGYAD DANG DBYE BA BRGYAD, ,LAM GYI 'BRAS BUS 'BRAS BUS
KYANG NI DE DAG RNAMS, ,RTEN CING 'BREL PAR 'BYUNG BA MNGON

@2A *, ,PAR BRJOD PA'I MDO, ,CUNG ZAD NGES PAR BSHAD PA BDAG NI
BRJOD PAR 'DOD, ,BLA MA LAS THOS GZHAN DAG 'DOD PA MTHONG NAS
KYANG, ,DE LA BRTEN TE CUNG ZAD RAB TU BRTAG PAR BYA, ,MDO SDE
GANG ZHE

NA; DGE SLONG DAG KHYED LA RTEN CING 'BREL PAR 'BYUNG BA DANG PO
DANG RNAM PAR DBYE BA BSTAN GYIS ZHES BYA BA'I MDO SDE'O, ,CI'I
PHYIR 'DI BSTAN ZHE NA, DE LTAR NA SDUG BSNGAL GYI PHUNG PO CHEN
PO 'DI 'BA' ZHIG 'BYUNG BAR 'GYUR RO

ZHES BSTAN PA'I PHYIR RO, ,BSTAN PA DE YANG CI'I PHYIR ZHE NA,
KHA CIG NI BDAG MED NA JI LTAR 'KHOR BAR 'GYUR ZHES MI SHES PA
DANG THE TSOM DANG LOG PAR SHES PA DANG LDAN PA DE DAG BSAL BA'I
PHYIR RO ZHE'O, ,BDAG NI BDAG

TU LTA BA DANG SRED PA'I GNYEN PO'I PHYIR YIN PAR MTHONG NGO, ,DE
LTAR NA BDAG MED PAR SDUG BSNGAL 'BYUNG BAR BSTAN PAS STONG PA
NYID DANG SMON PA MED PA DANG RJES SU MTHUN PAR BYAS PA YIN NO,
,GDUL BYA CI 'DRA BA ZHIG LA YIN

ZHE NA, BDAG TU LTA BA CAN DANG 'KHOR BA'I NYES PA MA SHES PA
RNAMS LA'O, ,JI LTAR BDAG MED PA YIN PA STON PA NI 'BA' ZHIG CES
GANG GSUNGS PA YIN TE, BDAG DANG BDAG GI DANG BRAL BA ZHES DGONGS
PA'O, ,

@2B 'DIR DGOS PA 'DI YANG YIN PAR CI'I PHYIR MI 'DOD, ,JI SKAD DU
MDO GZHAN LAS, 'DI LTAR 'PHAGS PA NYAN THOS THOS PA DANG LDAN PAS
RTEN CING 'BREL BAR 'BYUNG BA DANG, RTEN CING 'BREL PAR 'BYUNG
BA'I CHOS RNAMS YANG DAG PA JI LTA BA BZHIN DU YANG DAG PA'I SHES
RAB KYIS

LEGS PAR MTHONG BA YIN ZHES RGYAS PAR BYAS NAS DE SNGON GYI
MTHA'I RJES SU 'BRANGS PA MA YIN PA LA SOGS PA DANG, DE BZHIN DU
K'A TY'A'I BU 'JIG RTEN KUN 'BYUNG BA DANG YANG DAG PA JI LTA BA
BZHIN DU YANG DAG BA'I SHES RAB KYIS MTHONG BA GANG YIN PA DE NI
'JIG RTEN LA MED PA NYID YIN NO ZHES

BYA BAR MI 'GYUR RO ZHES BYA BA'I BAR DU GSUNGS SO, ,BDAG TU LTA
BA SPANGS PA KHO NAS DE DAG THAMS CAD MI 'BYUNG BAS DE NYID 'DIR
DGOS PA'I RTZA BA YIN LA, GANG YIN DE NYID MDO SDE 'DIR BCOM LDAN
'DAS KYIS BSTAN TO, ,RTEN CING 'BREL PAR 'BYUNG BA ZHES BYA BA NI
YAN LAG

SNGA MA LA BRTEN NAS 'BREL PAR PHYI MA 'BYUNG BA'O, ,DE NYID KYI
DBANG DU BYAS NAS 'CHAD PA'I YI GE YANG DON BZHIN DU GDAGS TE, JI
LTAR DON DAM PA STONG PA NYID KYI CHOS KYI RNAM GRANGS BZHIN NO,
,'JIG RTEN NA YANG KHAR BA BSAD PA DANG RIN PO CHE PHROGS PA
BZHIN NO, ,RTEN CING ZHES

BYA BA NI RKYEN DE LAS ZHES BYA STE, JI LTAR BUD SHING LA BRTEN
NAS ME 'BYUNG NGO ZHES BYA BA RTEN DE LAS ZHES BYA BAR MNGON NO,
,SPRIN LA BRTEN NAS 'CHAR 'BAB PO ZHES BYA BA SPRIN 'DUS PA LAS
ZHES BYA BAR MNGON NO, ,GANGS RI LA BRTEN NAS SMAN SKYE'O ZHES
BYA BA GZHI 'DI LAS ZHES BYA BAR MNGON

PA YIN GYI, JI LTAR KHRUS BYAS NAS ZAS ZA BA LTA BUR DUS SNGA
PHYI NYID NI MA YIN NO, ,DON DE NYID BCOM LDAN 'DAS KYIS MDO
GZHAN LAS, STON PA NI RTEN CING 'BREL PAR 'BYUNG BA GANG ZHE NA,
'DI LTA STE, 'DI YOD NA 'DI 'BYUNG 'DI SKYES PAS 'DI SKYE BA STE
ZHES BYA BA YIN NO, ,RGYU'I

DON YIN TE, DUS SNGAR BYA BA BYED PA'I DON MA YIN NA JI LTAR 'DI
LA BRTEN NAS ZHES BYA BA'I SGRUB PA SHES PAR BYED CE NA, 'DI
PHYIS NGES PAR GTAN LA DBAB PAR BYA'O, ,KHYED LA ZHES BYA BA NI
KHYED CAG LA STE KHYED CAG GI DON DU ZHES BSTAN TO, ,DGE SLONG
DAG CES BYA BA NI BOD PA STE,

@3A *, ,SEMS GZHAN DU SONG BA'I DGE SLONG RNAMS DE MNGON DU BYA
BA'I PHYIR RO, ,CI'I PHYIR DGE SLONG RNAMS KHO NA LA YIN GYI,
'KHOR GZHAN LA MA YIN ZHE NA, MCHOG YIN PA'I PHYIR DANG, GTZO BO
YIN PA'I PHYIR DANG, NYE BA YIN PA'I PHYIR DANG, RTAG TU 'DUG PA
YIN PA'I

PHYIR DANG, 'DZIN NUS PA DANG LDAN PA'I PHYIR RO, ,DER BCOM LDAN
'DAS KYIS DGE SLONG RNAMS LA BKA' STZAL PA ZHES BYA BA NI BTZUN
PA SGRA GCAN 'DZIN BZANG PO LA'O, ,DANG PO ZHES BYA BA NI BSTAN
PA STE, RNAM PAR 'CHAD PA BAS DE SNGA BA'I PHYIR TE, DE'I SGO NAS
GZHI LTAR RTEN CING

'BREL PAR 'BYUNG BA SDUD PA'I PHYIR RO, ,RNAM PAR DBYE BA ZHES
BYA BA NI NGES PAR 'CHAD PA STE, NGES PAR 'CHAD PA NI BSTAN PA'I
TSIG YIN TE, BSTAN PA'I DON BDE BLAG TU KHONG DU CHUD PAR BYA
BA'I PHYIR DANG, NGES PAR 'CHAD PA TSEGS CHUR DUS BDE BLAG TU
'DZIN PAR BYA BA'I PHYIR

DANG; 'GREL PA DANG MDO LTA BU YIN PA'I PHYIR DANG, SPYI'I TSIG
DANG BYE BRAG GI TSIG YIN PAR 'DOD DO, ,DE LTA NA LEGS PAR BSHAD
PAR 'GYUR TE, MDO DANG RGYAS PAR YANG BSHAD PA'I PHYIR RO, ,BSTAN
GYIS ZHES BYA BA NI DANG PO DANG RNAM PAR 'BYED PA ZHES BYA BA
'CHAD PAR 'JUG

PA LA BYA BAR MNGON TE, JI LTAR GZHAN DU CHOS BSHAD PAR BYA'O
ZHES SMRAS NAS MDO LA SOGS PA'I CHOS LAS DE 'CHAD PA GZHAN MA YIN
PA DANG, 'JIG RTEN NA YANG TSIG GCIG BRJOD DO ZHES BYAS NA TSIG
LA GZHAN YOD PA MA YIN PA BZHIN NO, ,DE ZHES BYA BA 'DI NI TSIG
'GOD

PA'AM, DE BAS NA ZHES BYA BA'I DON YIN NO, ,LEGS PAR NYON LA ZHES
BYA BA NI RNA BA GTOD PAR SBYOR BAR BYED PA'O, ,SHIN TU RAB TU
YID LA ZUNG SHIG DANG ZHES BYA BA NI PHYIN CI MA LOG PAR GUS PAR
'DZIN CING 'KHOR RNAMS BSHAD PA'I SNOD NYID DU BYA BA'I PHYIR RO,
,DE LTAR MA

YIN NA SKYON RNAM PA GSUM GYIS BSHAD PA DON YOD PAR MI 'GYUR TE,
RNAM PAR G-YENG BA'I SKYON GYIS NI YI GE MI THOS PA'I PHYIR RO,
,SHES RAB KYI SKYON GYIS NI YI GE DANG DON PHYIN CI LOG TU 'DZIN
PA'I PHYIR SVA TI DANG AA RIshtA LA SOGS PA BZHIN NO, ,'DUN PA
ZHAN PA'I SKYON GYIS

@3B NI MA GUS PAS BZUNG BA MI 'DZIN PA'I PHYIR RO, ,SNOD KHA SBUB
PA DANG, MI GTZANG BA DANG, ZHABS RDOL GYI NANG DU CHAR BABS PA
DON MED PA BZHIN TE, DE'I NANG DU MI 'JUG PA DANG, RNAM PAR 'GYUR
BA DANG, MI GNAS PA'I PHYIR RO, ,RNAM PAR DBYE BA BSTAN GYIS ZHES
GSUNGS

NAS YANG YID LA ZUNG SHIG DANG BSHAD DO ZHES GSUNGS PA CI'I PHYIR
ZHE NA, DE LTA NA NI BSHAD KYI GZHAN DU NA MI BYED DO ZHES BSTAN
PA'I PHYIR DANG, NGA YANG LEGS PAR SHIN TU 'CHAD DO ZHES BYA BA'I
PHYIR RO, ,NGA NI 'CHAD PAR ZAD KYI KHYED RNAMS KYIS NI NAN TAN
GYIS SGRUBS SHIG CES BSTAN

PA'I YANG PHYIR RO, ,GZHAN GNAS JI SKAD DU, KHYED RNAMS KYIS NI
DE BZHIN DU BYA BA YIN GYI 'CHAD PA PO NI DE BZHIN GSHEGS PA YIN
NO ZHES GSUNGS PA YIN NO, ,RTEN CING 'BREL PAR 'BYUNG BA'I DANG
PO GANG ZHE NA, GZHAN GYIS DRI BAR BYA BA'I SKABS SU TSIG DE RANG
NYID KYI YIN TE, DE MA

THAG TU GTAM 'PHRO 'CHAD PA'I NYES PA YONGS SU SPANG PA'I PHYIR
DANG, 'JIGS NAS ZHU MI NUS PA DANG LDAN PA RNAMS LA PHAN GDAGS
PA'I PHYIR DANG, SEMS RTZE GCIG TU BYAS PA RNAMS TSIG DANG SPYOD
LAM THA DAD PAS RNAM PAR G-YENG BAR 'GYUR BA'I NYES PA YONGS SU
SPANG BA'I PHYIR RO;

'DI LTA STE ZHES BYA BA NI DANG PO'I BSHAD PA RTZOM PAR BSTAN
PA'I PHYIR RO, ,'DI YOD NA 'DI 'BYUNG 'DI SKYES PAS 'DI SKYE BA
STE ZHES BYA BA NI RTEN CING 'BREL PAR 'BYUNG BA'I DANG PO DBYE
BA MED PAR 'CHAD PA YIN TE, YAN LAG RNAMS MI SGROGS PA'I PHYIR
RO, ,MA RIG PA'I RKYEN GYIS 'DU

BYED CES BYA BA NI YAN LAG RNAMS PHYE NAS SGROGS PA'I PHYIR RO,
,'DIR NI 'DI YOD NA ZHES BYA BA NI YOD PAR GYUR NA'O, ,'DI 'BYUNG
BA NI SKYE BA'O, ,DE LTAR NA BDUN PA RGYU'I DON DU RIG PAR BYA'O,
,DPER NA CHAR BABS NA LO TOG SKYE'O, ,SAD BA PAS NA LO TOG 'JIG
GO ZHES BYA BA LTA BU STE,

'DIR CHAR BABS PA NI LO TOG SKYE BA'I RGYU YIN PAR MNGON ZHING,
SAD BABS PA NI LO THOG 'JIG PA DE BZHIN DU 'DI YOD NA 'DI 'BYUNG
ZHES BYA BA GZHAN 'BYUNG BA'I RGYU YIN PAR MNGON PA YIN NO, ,'DI
SKYES PAS ZHES BYA BA NI BYUNG BA'I PHYIR ZHES BYA BA YIN NO,
,'DI SKYE BA STE ZHES BYA BA NI 'BYUNG

@4A *, ,BA STE ZHES BYA BA YIN NO, ,DE LTAR NA LNGA PA RGYU'I DON
MA YIN PAR RIG PAR BYA'O, ,DPER NA ME DANG 'BREL BA LAS CHOS PAR
'GYUR BA DANG, LAG PA LA SOGS PA BRDABS PA LAS SGRA 'BYUNG BA
BZHIN NO, ,CI'I PHYIR DANG PO NI MA PHYE BAR BSTAN GYI CHE BA KHO
NAS MA YIN ZHE

NA; MA RIG PA LA SOGS PA'I RKYEN GYIS DON BSTAN PA'I PHYIR RO,
,DE DAG GI RKYEN GYIS DON YANG 'DI YIN TE, 'DI LTA STE, 'DI YOD
NA 'DI 'BYUNG, 'DI SKYES PAS 'DI SKYE BA STE ZHES BYA BA YIN NO,
,RKYEN GYIS DON BSTAN PA 'DIS PHYI'I RTEN CING 'BREL PAR 'BYUNG
BA YANG BSTAN

PA YIN PAR RIG PAR BYA STE, RKYEN GYI MTSAN NYID THA DAD PA MED
PA'I PHYIR RO, ,TSIG 'DI GNYIS LAS DON GYI BYA BRAG THA DAD PA CI
ZHIG YOD CE NA, CI YANG MED DO, ,'O NA CI'I PHYIR GNYIS BRJOD CE
NA, GCIG LA GCIG 'CHAD PA YIN PA'I PHYIR RO, ,GANG YANG RUNG BA
ZHIG BRJOD NA

NI GRANGS CAN PA'I DON YOD PA'AM, SKYE BAR RTOG PAR BYED PAR
'GYUR TE, DE DAG NI SKYE BA MED PA YANG RGYU DANG 'BRAS BU YOD
PAR MI 'DOD KYI MA BYUNG BA LAS BYUNG BA SKYE BA YIN PAR NI MA
YIN NO, ,GZHAN YANG 'DI SKYES PAS 'DI SKYE BA STE ZHES BYA BA MA
BRJOD NA NI RGYU RTAG PA DGAG PA MA BYAS

PAR 'GYUR RO, ,'DI YOD NA 'DI 'BYUNG ZHES BYA BA MA BRJOD NA NI
NGES PAR GTAN LA PHAB PA MA YIN PAR 'GYUR RO, ,GANG SKYES PAS
GANG SKYE BA NI DE KHO NA YOD NA DE YOD PA YIN GYI, BDAG LA SOGS
PA RTAG PA LAS KYANG MA YIN TE, DE LTA NA NI RGYU RTAG PA DGAG PA
MA BYAS PAR 'GYUR

RO; ,DE BAS NA GNYIS KA DGOS PA DANG BCAS PA YIN NO, ,GZHAN NA RE
YAN LAG GZHAN DANG GZHAN STON PA YIN NO ZHE'O, GZHAN NA RE DUM BU
GSUM RNAM PAR GZHAG PA YIN NO ZHE'O, ,DE NI MA RIG PA LA SOGS PA
DE DAG RKYEN YIN PA'I TSIG KHO NAS GNYIS KA 'GRUB PAS DON YOD PA
MA YIN

NO; ,SPRE'U LTA BU'I MDO LAS KYANG, DE LA 'PHAGS PA NYAN THOS
THOS PA DANG LDAN PA RNAMS RTEN CING 'BREL BAR 'BYUNG BA NYID LA
LEGS PAR SHIN TU TSUL BZHIN SO SOR RTOG STE, 'DI LTA STE 'DI YOD
NA 'DI 'BYUNG 'DI SKYES PAS 'DI SKYE BA STE, 'DI LTA STE BDE BA
MYONG BAR 'GYUR BA'I REG

@4B PA LA BRTEN NAS BDE BA'I TSOR BA 'BYUNG BAR 'GYUR RO ZHES BYA
BA LA SOGS PA GSUNGS PA DER YANG YAN LAG GZHAN DANG GZHAN NAM,
DUM BU GSUM RNAM PAR GZHAG PA MED PAS GNYIS MI BRJOD PAR 'GYUR
RO, ,GZHAN DAG NA RE DON LA BYE BRAG YOD DE, MNGON SUM DANG
BRGYUD BA'I

RKYEN GYI DNGOS PO STON PA YIN NO ZHE'O, ,DE DAG DGAG PA YANG DE
DAG NYID YIN NO, ,GZHAN DAG NA RE TSIG DANG POS NI RGYUN GYIS
RGYU GNAS PA SNGON DU SONG BA'I 'BRAS BU GNAS PA YIN NO, ,GNYIS
PAS NI RGYU SKYES PAS 'BRAS BU SKYES PA YIN NO ZHES SMRA'O, ,DER
RTEN CING 'BREL PAR

'BYUNG BA BRTZAMS PA LA GNAS PA 'CHAD PA 'BREL PA CI YOD, 'ON TE
DE YANG SKYE BA KHO NA YIN NA NI DON LA BYE BRAG CI YOD, GAL TE
RGYUN SKYES PA DANG GNAS PA YIN NA SNGA MA SKYES PA SKYE BA YIN
TE, SNGAR SKYE LA PHYIS GNAS PA YIN PAS SKYE BA MA BSHAD PAR GNAS
PA'I DUS CI'I PHYIR

BSHAD, NUR NUR PO DANG NAR NAR PO LA SOGS PA DANG, ZHO DANG 'O MA
LA SOGS PA YANG SKYE STE GNAS PA YIN NA RGYU GANG ZHIG GNAS PA
YOD NA YOD DO ZHES 'DIR BRJOD PAR BYA, PHA ROL PO DAG NA RE 'DI
YOD NA 'DI 'BYUNG ZHES BYA BA NI 'BRAS BU YOD NA RGYU 'JIG PAR
'GYUR BA YIN NO

SNYAM DU SEMS NA, 'O NA NI 'BRAS BU SKYE BA RGYU MED PA CAN DU
'GYUR RO, ,'DI LTAR 'DI SKYES PAS 'DI SKYE BA DE'I PHYIR RGYU MED
PA CAN DU MI 'GYUR ZHES SMRA BA NI GZHAN DU BSTAN PA MED PA LA
GZHAN DU STON PA NI RANG DGA'I TSIG TZAM DU ZAD DE, MDO MA YIN
PA'I PHYIR DANG, RTEN CING

'BREL PAR 'BYUNG BA 'CHAD PAR RTZOM PA LA RNAM PAR 'JIG PA 'CHAD
PA 'BREL PA CI YOD, RGYU ZHIG PA SKYE BA MA YIN LA, 'BRAS BU LA
BRTEN PA YANG MA YIN TE, SKAD CIG MA'I CHOS 'JIG PA LA RKYEN MED
PA'I PHYIR RO, ,GAL TE DON 'DI YIN PAR GYUR NA NI 'DI YOD NA 'DI

MI 'BYUNG ZHES DE SKAD GSUNGS PAR 'GYUR TE, DE LTAR BYAS NA SHIN
TU DON GSAL BAR KHONG DU CHUD PAR 'GYUR RO, ,DE BAS NA 'DI'I DON
DE MA YIN NO, ,GZHAN DAG NA RE TSIG DANG POS NI LHAN CIG 'BYUNG
BA'I RKYEN BSTAN TE, JI LTAR REG PA DANG TSOR BA'AM, MYU GU DANG
GRI BA MA LTA BU'O, ,GNYIS

@5A *, ,PAS NI SNGAR SKYES PA YIN TE, JI LTAR SRID PA LAS SKYES
PA LTA BU DANG, SA BON LAS MYU GU LTA BU'O ZHE NA, 'DIR NI DE DAG
'GRUB PAR 'GYUR NA SPRE'U LTA BU'I MDO LAS NI 'GRUB PAR MI 'GYUR
TE, LHAN CIG 'BYUNG BA'I RKYEN KHO NA BSTAN PA'I PHYIR RO, ,GZHAN
DAG NA RE RGYU

MED PA DANG RGYU RTAG PA DGAG PA'I PHYIR TSIG GNYIS YIN TE, RGYU
MED NA NI CI YANG 'BYUNG PA MED LA RGYU RTAG PA RANG BZHIN DANG,
DBANG PHYUG DANG, RDUL PHRA RAB LA SOGS PA LAS KYANG MA YIN NO
ZHE NA, DE DAG NI TSIG DANG PO MED PAR YANG SMRA BA GNYIS KA DGAG
PAR 'GRUB PAS DE DAG NI DON MA YIN NO,,

RNAL 'BYOR SPYOD PA'I SA PA DAG NA RE MA SPANGS PA'I PHYIR DANG,
MI RTAG PA'I RKYEN LAS SKYE BA'I DON GYIS TSIG GNYIS SMOS TE, YOD
NA ZHES PA NI MA SPANGS PA LA BYA STE, JI SKAD DU MDO GZHAN LAS,
CI 'DOD PA DANG 'DUN PA YOD BZHIN DU NANG GI 'DOD PA RNAMS LA SO
SOR MI MYONG BA YIN NAM,

'ON TE MED PA YIN ZHES GSUNGS SO, ,YOD PA NYID LA SOGS PA'I BYE
BRAG RNAM PAR 'BYED PA ZHES BYA BA'I CHOS KYI RNAM GRANGS LAS
LHUG PAR GSUNGS TE, DER RTEN CING 'BREL PAR 'BYUNG BA'I MTSAN
NYID ZHUS PA DANG, BCOM LDAN 'DAS KYIS BKA' STZAL PA, DGE SLONG
DAG RTEN

CING 'BREL PAR 'BYUNG BA'I MTSAN NYID NI RNAM PA GSUM STE, G-YO
BA MED PA'I RKYEN LAS BYUNG BA'I MTSAN NYID DANG, MI RTAG PA'I
RKYEN LAS BYUNG BA'I MTSAN NYID DANG, NUS PA'I RKYEN LAS BYUNG
BA'I MTSAN NYID DO ZHES GSUNGS TE, DE DAG NYID DANG PO BSTAN PA
'DIR RAB TU BSTAN PA

YIN NO ZHES BRJOD DE, 'DI YOD NA 'DI 'BYUNG ZHES BYA BA NI G-YO
BA MED PA'I RKYEN LAS BYUNG BA'I MTSAN NYID YIN TE, YOD PA TZAM
RKYEN NYID YIN PAR BSTAN PA'I PHYIR RO, ,'DI SKYES PAS 'DI SKYE
BA STE ZHES BYA BA NI MI RTAG PA'I RKYEN LAS BYUNG BA'I MTSAN
NYID YIN TE, SKYES PA RKYEN NYID DU

BSTAN PA'I PHYIR RO, ,'DI LTA STE MA RIG PA'I RKYEN GYIS 'DU BYED
CES BYA BA LA SOGS PAS NI NUS PA'I RKYEN LAS BYUNG BA'I MTSAN
NYID YIN TE, SNGA PHYI'I YAN LAG NGES PAS RKYEN NYID DU BSTAN
PA'I PHYIR RO, ,MA RIG PA'I RKYEN GYIS 'DU BYED CES BYA BA NI MA
RIG PA DE RKYEN YIN NO, ,LHAG MA

@5B RNAMS KYANG DE BZHIN DU RIG PAR BYA'O, ,RKYEN GYIS DON NI
SNGAR BSTAN PA KHO NA YIN NO, ,NGES PA'I TSIG NI RKYEN DE LAS YIN
PAS RKYEN YIN PA DANG, RAB TU 'BYUNG BA ZHES BYA BA'I THA TSIG
GO, ,RKYEN GANG YIN ZHE NA BDAG PO'I RKYEN TE, CI'I PHYIR RKYEN
ZHES BSTAN, RGYU DANG BYED RGYU DANG GZHI MA

YIN NAM ZHE NA, GANG YANG RUNG BA SMOS NA YANG PHYIR RGOL BAR
'GYUR RO, ,RTEN CING 'BREL PAR 'BYUNG BA'I SKABS SU NI GANG LA
BRTEN NAS GANG 'BYUNG BA DE'I RKYEN NI 'DI YIN PAR BSTAN TO,
,GZHAN DAG NA RE RGYU SMOS NA NI DE MA THAG PA'I RKYEN LA SOGS PA
'DZIN PAR MI 'GYUR RO ZHE NA, GZHI DANG

BYED RGYU SMOS NA NYES PA CI YOD, RGYU'I SGRA GZHAN LA YANG
MTHONG STE, YANG DAG PA'I LTA BA BSKYED PAR BYA BA'I PHYIR RGYU
GNYIS RKYEN GNYIS YIN LA, TSANGS PA BDAG NI RGYUR SMRA BA STE
RGYU STON PAR BYED DO ZHES BYA BA LA SOGS PA'O, ,DE BAS NA DE DAG
NI LEN DU MI RUNG NGO, ,RTEN CING 'BREL PAR

'BYUNG BA'I RNAM PAR DBYE BA GANG ZHE NA ZHES BYA BA NAS BRTZAMS
TE, MA RIG PA LA SOGS PA'I RNAM PAR DBYE BA STON PA YIN NO, ,MA
RIG PA LA SOGS PA NI RTEN CING 'BREL PAR 'BYUNG BA MA YIN GYI, 'O
NA CI ZHE NA, RTEN CING 'BREL TE BYUNG BA YIN NO, ,DE LTAR NI
BCOM LDAN 'DAS KYIS

MDO SDE GZHAN LAS GSUNGS TE, RTEN CING 'BREL PAR 'BYUNG BA GANG
ZHE NA, 'DI LTA STE 'DI YOD PAS 'DI 'BYUNG ZHES RGYAS PAR YIN NO,
,RTEN CING 'BREL TE BYUNG BA'I CHOS GANG ZHE NA MA RIG PA DANG,
'DU BYED DANG ZHES BYA BA NAS, SKYE BA DANG, RGA SHI ZHES BYA
BA'I BAR

DU YIN NO, ,'DI LA DGONGS PA CI YOD CE NA, RTEN CING 'BREL BAR
'BYUNG BA ZHES BYA BA NI BYUNG BA'I CHOS RNAMS KYI SPYI'I MTSAN
NYID YIN TE, MA BYUNG BA LAS BYUNG BA'O, ,DE RNAM PAR DBYE BA
GZHAN DU JI LTAR BSTAN PAR NUS, JI LTAR RGAS PAR GYUR PA LAS
GZHAN DU RGA BAR

GYUR PA JI LTAR BSTAN PAR NUS, CI'I PHYIR ZHE NA, DER RTEN CING
'BREL PAR 'BYUNG BA GANG YIN PA DE NI 'DIR RTEN CING 'BREL PAR
'BYUNG BA DANG PO YIN PAR GSUNGS SO, ,DER RTEN CING 'BREL TE
'BYUNG BA'I CHOS GANG YIN PA DE NI 'DIR RTEN CING 'BREL PAR
'BYUNG BA YIN NO, ,'O NA DE LTA NA RTEN CING

@6A *, ,'BREL PAR 'BYUNG BA DANG, RTEN CING 'BREL TE 'BYUNG BA'I
RNAM PAR DBYE BA YANG KHYED LA BSHAD PAR BYA'O ZHES CI'I PHYIR MA
GSUNGS SHE NA, CHOS KYI RNAM GRANGS 'DI NI RTEN CING 'BREL BAR
'BYUNG BA LA DGONGS PA YIN PAS, DE'I MDO DANG RGYAS PAR BSTAN PAR
BYA

BA'I PHYIR DGE SLONG DAG KHYED LA RTEN CING 'BREL PAR 'BYUNG BA'I
DANG PO DANG RNAM PAR DBYE BA BSTAN GYIS ZHES GSUNGS PAS 'GAL BA
MED DO, ,BYUNG BA DANG 'BYUNG BA DAG KYANG DON THA DAD PAR KHA
CIG RTOG PA DE DAG KYANG BSAL BA YIN TE, RTEN CING 'BREL PAR
'BYUNG BA LAS GZHAN DU RTEN CING 'BREL

BAR 'BYUNG BA YOD PA MA YIN TE, BRTAGS PA'I CHOS YIN PA NYID STON
PA'I PHYIR RO, ,TSIG LAS TSIG 'BYUNG BA NI GAL TE MA RIG PA YANG
RTEN CING 'BREL PAR 'BYUNG BA YIN NA DE'I RKYEN GANG YIN ZHE NA,
RGYU DANG BCAS RKYEN DANG BCAS GZHI DANG BCAS PA'I CHOS KYI RNAM
GRANGS LAS TSUL

BZHIN MA YIN PAR YID LA BYED PA YANG MA RIG PA'I RKYEN YIN PAR
BCOM LDAN 'DAS KYIS GSUNGS SO, ,GSUS PO CHE'I MDO LAS SGRIB PA
LNGA YANG YIN PAR GSUNGS TE, MA RIG PA GNAS PAR BYED PA GANG ZHE
NA, SGRIB PA LNGA YIN PAR BRJOD PAR BYA'O ZHES BYA BA YIN NO,
,LOG PAR LTA BA

YANG YIN TE, LOG PAR LTA BA KUN TU BSTEN CING BSGOM LAN MANG DU
BYAS PAS LUS ZHI GNAS SEMS CAN DMYAL BA'I NANG DU SKYE BAR 'GYUR
RO, ,BRGYA LA MI RNAMS DANG SKAL BA MNYAM PAR 'ONGS NA YANG
RMONGS PA CHEN POR 'GYUR BA YIN NO ZHES BYA BA YIN NO, ,'DOD
CHAGS LA SOGS

PA YANG YIN PAR TSIGS SU BCAD PA GSUM LAS CHAGS PA POS NI MI
SHES, CHAGS PA POS NI CHOS MI MTHONG ZHES 'BYUNG NGO, ,REG PA
YANG CI'I RKYEN YIN PAR BSTAN TE, 'DU BYED KYI PHUNG PO GANG CI
YANG RUNG BA DE THAMS CAD REG PA LA BRTEN NAS DE 'BYUNG BAR 'GYUR
RO ZHE'O, ,

GSUS PO CHE'I MDO LAS MA RIG PA YANG MA RIG PA'I RKYEN YIN PAR
BSTAN TE, CI ZAG PA YANG DAG PA JI LTA BA BZHIN DU SHES PA YIN
NAM, ZAG PA NI GSUM STE, 'DOD PA'I ZAG PA DANG, SRID PA'I ZAG PA
DANG, MA RIG PA'I ZAG PA'O, ,MA RIG PA KUN 'BYUNG BA LAS ZAG

@6B PA KUN 'BYUNG BA ZHES BYA'O, ,MA RIG PA KHO NA LA BRTEN NAS
MA RIG PA 'BYUNG BA YIN GYI, TSUL BZHIN MA YIN PAR YID LA BYED PA
LA SOGS PA LAS NI MA YIN TE, RMONGS PA KHO NA LAS DE SKYE BA'I
PHYIR RO, ,RANG GI RIGS GCIG LAS, GCIG 'BYUNG PA NA TSUL BZHIN MA
YIN PAR YID

LA BYED PA LA SOGS PAS LHAG PAR RGYAS PAR 'BYUNG BAR BYED DE, SA
BON RGYAS PA NI LHAG PAR SPANG DKA' BA NYID YIN PA'I PHYIR RO,
,DE LTA BAS NA DE YANG DE'I RKYEN YIN BAR GSUNGS SO, ,'O NA MDO
SDE 'DIR DE'I RKYEN CI'I PHYIR MA GSUNGS SHE NA, DE LA YANG GZHAN
BRJOD PAR BYA DGOS

PAR 'GYUR LA, GANG NAS BRTEN TE SKYE BA'I RIM PA BSTAN PA BRTZAM
PAR BYA, GANG GI DON DU YAN LAG BCU GNYIS BSTAN PA DE LA NI MA
RIG PA'I RKYEN BSTAN PA DGOS PA MED DE, DE YANG PHYIS BSTAN PAR
BYA'O, ,MA RIG PA'I RKYEN RANG GI RIGS YIN YANG 'DIR YAN LAG
RNAMS KYI RKYEN

RANG GI RIGS BRJOD PAR 'DOD PA MA YIN PAS, 'DIR NI DE'I RKYEN
BRJOD PAR BYA BA MA YIN NO, ,'DIR KHA CIG RGOL BA MA RIG PA'I
RKYEN MA SMOS PA'I PHYIR 'KHOR BA THOG MA YOD PAR 'GYUR BA DANG,
YAN LAG LHAG PA DANG DE DAG LA THUG PA MED PAR 'GYUR RO ZHES DE
SKAD BRGAL NAS,

LAN NI TSUL BZHIN MA YIN PAR YID LA BYED PA MA RIG PA'I RKYEN YIN
NO ZHES MDO SDE GZHAN LAS 'BYUNG BA SNGAR BSTAN ZIN TO, ,YAN LAG
LHAG PA YANG MA YIN TE, LEN PA'I NANG DU DE 'DUS PA'I PHYIR RO,
,THUG PA MED PAR YANG MI 'GYUR TE, DE GNYIS GCIG LA GCIG RKYEN
BYED

PA'I PHYIR BYA DANG SGO NGA BZHIN NO, ,'DI LTA STE BSGOS PA YID
LA BYED PA NI RMONGS PA LAS SKYES PA YIN NO ZHES DE NYID NAS
GSUNGS SO, ,'O NA NI YAN LAG KUN GZHAN LAS RKYEN NYID YIN PAR
GSUNGS PA'I PHYIR 'DIR RKYEN MI BRJOD PAR THAL BAR 'GYUR BA DANG,
SRED PA DANG MA RIG PA

GNYIS KYANG CHOS MNGON PA'I LUGS KYIS LEN PA'I NANG DU 'DUS PA'I
PHYIR RO ZHE NA, DPER NA AUTPA LA'I RKYEN RTZA BA YIN PAR BSTAN
DU ZIN KYANG, RTZA BA RKYEN YIN PAR BRJOD PA'I PHYIR RGYU MED PA
CAN NYID DU 'GYUR BA MA YIN PA DE BZHIN DU, 'DIR MA RIG PA'I
RKYEN MA BRJOD PA'I PHYIR RGYU MED PA CAN

@7A *, ,DU 'GYUR PA NYID NA GANG GI PHYIR 'KHOR BA LA THOG MA YOD
PA NYID DU THAL BAR 'GYUR, GANG GI PHYIR 'DIR MA RIG PA'I RKYEN
BRJOD PAR MI BYA BA DE NI BDAG GIS RTOGS TE, DE NYID KYIS KYANG
'DI LA RGOL BA'I SKABS MED PA YIN NO, ,DE NYID KYIS KYANG RGA
SHI'I

'OG TU YAN LAG GZHAN MA BRJOD LA, 'KHOR BA LA THA MA YOD PAR THAL
BA YANG MA YIN NO, ,GZHAN DAG NA RE REG PA BSTAN PAS TSUL BZHIN
MA YIN PAR YID LA BYED PA BSTAN PA YIN TE, 'DI LTAR MDO SDE GZHAN
LAS DE REG BA'I TSE BSTAN TE, MIG DANG GZUGS LA BRTEN NAS

RMONGS PA LAS BYUNG BA'I BSGOS PA'I YID LA BYED PA SKYE'O ZHES
BYA BA DANG, TSOR BA BSTAN PAS KYANG MA RIG PA BSTAN PA YIN TE,
MA RIG PA'I 'DUS TE REG PA LA SKYES PA'I TSOR BA LA BRTEN NAS,
SRED PA SKYE'O ZHES MDO SDE GZHAN LAS GSUNGS BAS MDO SDE GZHAN
LAS GSUNGS PA DE

DAG THAMS CAD KYANG 'DIR MI BRJOD PAR THAL BAR 'GYUR BA'I SKYON
DU 'GYUR RO, ,MA RIG PA GANG ZHE NA ZHES BYA BA'I RNAM PA 'DI NI
RIG PA MA YIN PA 'DI NI MA RIG PA YIN NO ZHES 'GOG PA'I RNAM PA'I
RNAM GRANGS YIN NO, ,'DI YANG DON BDUN LA MTHONG STE, YOD PA 'GOG
PA LA NI 'DZIN PA MA YIN PA

DANG; DNGOS PO MA YIN PA ZHES BYA BA LTA BU'O, ,GZHAN NYID LA NI
RIGS SROG CHAGS MA YIN ZHES BYAS NA SROG CHAGS LAS GZHAN PHYOGS
NA MI GNAS PA GZUGS CAN MA YIN PA GANG YIN PA LA BYA STE, GZUGS
CAN LAS GZHAN GANG YIN PA ZHES BYA BAR MNGON PA LTA BU'O, ,

'DRA BA GZHAN NYID LA NI BRAM ZE MA YIN GZHON NU MA YIN ZHES BYAS
NA BRAM ZE DANG GZHON NU MA DANG 'DRA BA GZHAN MI'I BYE BRAG GCIG
LA BYA BAR MNGON PA YIN GYI, GZHAN THAMS CAD MA YIN BA LTA BU'O,
,SMAD PA'I DON LA NI CHUNG MA MA YIN PA DANG, BU MA YIN PA ZHES
BYAS NA CHUNG MA

NGAN PA DANG, BU NGAN PA LA BYA BAR MNGON PA LTA BU'O, ,NYUNG
BA'I DON LA NI TSOD MA LAN TSVA MED PA DANG, GZHON NU MA LTO MED
PA ZHES BYA BA LTA BU'O, ,BRAL BA'I DON LA NI DGE SLONG MED PA'I
GNAS DANG, CHU MED PA'I DGON PA ZHES BYA BA LTA BU'O, ,GNYEN PO'I
DON LA NI BSOD

@7B NAMS MED PA DANG, GRAGS PA MED PA ZHES BYA BA LTA BU'O, ,SDUD
PA TSIGS SU BCAD PA NI, ,YOD PA DAG NI 'GAG PA DANG, ,GZHAN PA
NYID DANG 'DRA BA DANG, ,SMAD DANG NYUNG DANG BRAL DON DANG,
,GNYEN PO DAG LA 'DI YOD DO, ,ZHES BYA BA YIN NO, ,DE NI 'DIR DON
KHA CIG PAR

YIN PAR RIG PAR BYA STE, RE ZHIG RIG PA'I DNGOS PO MED PA TZAM NI
MA RIG PA MA YIN TE, 'DI LTAR DNGOS PO MED PA NI 'DU BYED SKYE
BA'I BDAG PO'I RKYEN NYID DU RIG PA'I PHYIR RO, ,GAL TE MA RIG PA
'GAGS PAS 'DU BYED 'GAG GO ZHES BRJOD PA'I 'GAGS PA YANG MI RUNG
NGO, ,

MDO SDE GZHAN LAS KUN TU SBYOR BA DANG 'CHING BA LA SOGS PA NYID
YIN PAR GSUNGS PA YANG MI RUNG NGO, ,TSUL BZHIN MA YIN PAR YID LA
BYED PA RGYU YIN PA YANG MI RUNG NGO, ,RE ZHIG 'DOD MA CHAGS PA
NI 'JIG RTEN PA'I CHOS KUN NAS NYON MONGS PA'I RKYEN DU JI LTAR
'GYUR TE, DE NI

CHAGS PA'I DNGOS PO MED PA TZAM YIN NO, ,DMIGS PA TZAM DE NI RNAM
PAR RTOG PA DE'I BDAG PO'I RKYEN DU MI RUNG NGO, ,RNAM PAR RTOG
PA DE LAS RNYED PAR 'DOD PA RNAMS KUN NAS NYON MONGS PAR 'GYUR
RO, ,MA RIG PA YANG RMONGS PA ZHES BSTAN PA YIN LA, GAL TE RIG PA
MED PA'I

DNGOS PO TZAM YIN NA CI RMONGS PA MED RMONGS PA'I DNGOS PO MED PA
TZAM YIN NAM, 'ON TE GNYEN PO YIN NA DE GNYIS KA YANG DNGOS PO
MED PA LA RIG PA MA YIN TE, SKYE BA MED PA YIN PA'I PHYIR RO,
,RIG PA LAS GZHAN PA GANG YIN PA DE YANG MA RIG PA YIN TE MIG LA
SOGS PA LA'ANG

THAL BAR 'GYUR BA'I PHYIR RO, ,RIG PA DANG 'DRA BA'I CHOS GZHAN
YANG MA RIG PA MA YIN TE, DE MED PA'I PHYIR DANG, NYON MONGS PA
CAN MA YIN PA LUNG DU MA BSTAN PA'I SHES RAB KYI RDZAS KYANG MA
RIG PA YIN PAR 'GYUR BA'I PHYIR RO, ,SMAD PA'I RIG PA YANG MA RIG
PA MA YIN TE, DE MED PA'I

PHYIR DANG, NYON MONGS PA CAN GYIS SHES RAB KYI RDZAS KYANG MA
RIG PA YIN PAR 'GYUR RO, ,CI NYES SHE NA, NYON MONGS PA CAN GYI
LTA BA MA RIG PA YIN PAR 'GYUR RO, ,CI NYES SHE NA, SO SOR MI
BRJOD PAR 'GYUR RO, ,GAL TE DE LAS GZHAN PA'I NYON MONGS PA DANG
MTSUNGS PAR

@8A *, ,LDAN PA'I SHES RAB MA RIG PA YIN PAR 'GYUR, CI NYES SHE
NA; MA 'DRES PA'I MA RIG PA MED PAR 'GYUR RO, ,MI DGE BA'I LTA BA
YANG MI DGE BA'I RTZA BA DANG MTSUNGS PAR LDAN PA MA YIN PAR
'GYUR RO, ,RIG PA CHUNG BA YANG MA RIG PA MA YIN TE, BRGYAD PA LA
SOGS

PA'I RIG PA MA RDZOGS PA'I RIG PA YANG MA RIG PA YIN PAR GYUR TA
RE, RIG PA DANG BRAL BA GANG YIN PA DE YANG MA RIG PA MA YIN TE,
RIG PA MA SKYES PA'I RGYUD KYIS MIG LA SOGS PA THAMS CAD KYANG MA
RIG PA YIN PAR GYUR TA RE, RIG PA'I MI MTHUN PA'I PHYOGS KYI CHOS
GZHAN NI MA

RIG PA YIN NO ZHES BYA BAR RIG PAR BYA STE, BSOD NAMS MA YIN PA
DANG GRAGS PA MA YIN PA LTA BU DANG, CHAGS PA MED PA DANG, ZHE
SDANG MED PA BZHIN NO, ,DE'I NGO BO YANG GANG ZHE NA, RE ZHIG
BYAMS PA'I RNAM PA'I SEMS LA CHAGS PA MED PA'I RANG GI NGO BO
YANG GANG ZHIG

YIN; MI SDUG PA'I RNAM PA LA ZHE SDANG MED PA YANG GANG ZHIG YIN,
DE GNYIS LA NI DE GNYIS TE, CHAGS PA DANG, ZHE SDANG MI MTHUN
PA'I PHYOGS KYI MTSAN NYID MED PA YANG MA YIN NO, ,MIG LA SOGS
PA'I DBANG PO RNAMS KYI GZUGS DANG BA'I RANG GI NGO BO YANG NGES
BAR BYA BA SU ZHIG

NUS; GNYID KYIS LOG PA'I YANG MTHONG BA'I BYA BA BYED PA LAS NA
DE YOD PAR NGES PAR BYA'O, ,DE BZHIN DU RIG PA'I MI MTHUN PA'I
PHYOGS KYIS MTSAN NYID KYIS MA RIG PA YOD PA NYID DU NGES PAR
BYA'O, ,RIG PA 'DI GANG ZHE NA, GANG GI MI MTHUN PA'I PHYOGS MA
RIG PA GANG YIN PA'O, ,GTZOR

NI 'JIG RTEN LAS 'DAS PA'I SHES RAB DANG DE DANG RJES SU MTHUN PA
DANG DE'I RJES LA THOB PA YANG YIN NO, ,DE'I CHED DU BYED PA DANG
DE YONGS SU SBYONG BAR BYED PA MNYAN PA DANG, BSAMS PA DANG
BSGOMS PA LAS BYUNG BA'I SHES RAB NI RIG PA ZHES BYA'O, ,GNAS
BRTAN SH'A RI'I BUS GSUNGS

PA'I MDO LAS KYANG, NYE BAR LEN PA'I PHUNG PO LNGA PO DE DAG LA
JI LTA BA BZHIN DU SHES PA DANG MTHONG BA NA SHES RAB DANG SNANG
BA DANG MNGON PAR RTOGS PA ZHES BYA BA GANG YIN PA'I BAR 'DI NI
RIG PA ZHES BYA'O, ,CI'I PHYIR DE RIG PA ZHES BYA ZHE NA, GANG GI
PHYIR DE JI LTA BA BZHIN DU RIG PA YIN

@8B PA DANG, DES RNAM PAR GROL BAR 'GRO BA'AM, RIG PAR 'GRO BA
DES NA RIG PA ZHES JI LTAR RIGS PAR NGES TSIG BSHAD PAR BYA'O,
,GNAS BRTAN SH'A RI'I BUS GSUNGS PA'I MDO SDE LAS KYANG, TSE DANG
LDAN PA GSUS PO CHE RAB TU SHES LA DE BAS NA RIG PA ZHES BYA'O,
,CI RAB TU SHES

SHE NA; GZUGS YANG DAG PA JI LTA BA BZHIN DU RAB TU SHES SO,
,GZUGS KUN 'BYUNG BA ZHES RGYAS PAR 'BYUNG NGO, ,DE NI SHES PA'I
DON YIN PA'I PHYIR RIG PA DANG RTOG PA YIN PA DE BAS NA NGES PA'I
TSIG GI TSUL GYIS RIG PA ZHES RNAM GRANGS KYIS STON BAR BYED DE,
SHIN TU GRAGS PA

YIN PA'I PHYIR RO, ,SHES RAB KYANG RIG PA ZHES BYA BA YIN LA, RAB
TU SHES PAR BYED PA YANG RIG PA YIN NO, ,BYA BA BYED PA GZHAN MED
PAR BYED PA PO STON PA JI LTAR RIGS TE, 'DI LTAR LHAG MA'I SBYOR
BAR MTHONG BA NI MED PA YIN NO ZHE NA, 'DI NYID GTZUG LAG LAS
SGRAS SHI CHAD GNYIS

KYIS RJES SU BSGRUB PAR BYA'O ZHES RAB TU SBYOR BA 'DI MTHONG BA
MA YIN NAM, 'ON TE GTZUG LAG DE YANG TSAD MA MA YIN NA NI SGRA'I
BSTAN BCOS CI'I PHYIR TSAD MA YIN, 'JIG RTEN NA YANG BYA BA BYED
PA GZHAN MED PAR YANG BYED PA PO STON PA MTHONG STE, SA BON LAS
MYU GU 'BYUNG BAR BYED

PA YIN ZHES BYA BA LTA BU'O, ,'O NA CI'I PHYIR LAS STON ZHE NA,
SHES RAB KYI YUL BSTAN PA'I PHYIR RO, ,YUL GANG LA SHES RAB SKYES
PA YUL DU RAB TU SHES PAR BYED DO ZHES BYA'O, ,YANG NA GANG DU MI
MTHUN PA'I PHYOGS YOD PA DE 'JOMS PAR BYED PA YIN NO, ,GANG DE
ZHES BYA BA NI SNGAR

BSTAN PA YIN TE, MDO SDE DE DANG DE LAS GSUNGS PA'O, ,SNGON GYI
MTHA' MI SHES PA ZHES BYA BA LA SOGS PA NI, MA RIG PA'I RNAM PAR
DBYE BA DAG DMIGS PA DANG, RNAM GRANGS KYIS STON PAR BYED DO,
,SNGON GYI MTHA' LA SOGS PA NI DMIGS PA'O, ,MI SHES PA LA SOGS PA
NI

RNAM GRANGS SO, ,DE LA SNGON GYI TSE'I CHA NI SNGON GYI MTHA'O,
,PHYI MA NI PHYI MA'I MTHA'O, ,GANG DE SNGON GYI MTHA' MI SHES PA
NI CI BDAG 'DAS PA'I DUS NA BYUNG BA ZHIG GAM BYA BA LA SOGS PAR
THE TSOM ZA BA'I PHYIR RO, ,PHYI MA'I MI SHES PA NI CI BDAG MA
'ONGS PA'I DUS NA 'BYUNG BAR 'GYUR RAM

@9A *, ,ZHES BYA BA LA SOGS PAR THE TSOM ZA BA'I PHYIR RO, ,SNGON
DANG PHYI MA'I MTHA' MI SHES PA NI DBYE BA MED PAR RMONGS PA 'JUG
PA'AM, SNGON GYI MTHA' YOD PA MA YIN PHYI MA'I MTHA' YOD PA MA
YIN GYI, JI TZAM DBANG PO'I SPYOD YUL GYI SKYES BU 'DI DAG KHO
NAR ZAD DO ZHES DE

LTAR RTOG PA'O, ,NANG MI SHES PA NI RANG GI RGYUD LA SEMS CAN DU
LTA BAR BSAMS PA'O, ,PHYI MI SHES PA NI GZHAN GYI RGYUD LA SEMS
CAN DU LTA BAR BSAMS PA'O, ,GNYIS KA MI SHES PA NI RANG DANG
GZHAN GYI RGYUD GNYIS KA LA BYE BRAG MED PAR RMONGS PA'O, ,LAS MI
SHES PA NI BSOD

NAMS DANG BSOD NAMS MA YIN PA YOD LA, THE TSOM ZA BA DANG, SKUR
PA 'DEBS PA'I'O, ,BSOD NAMS LA YANG BSOD NAMS MA YIN PAR 'DU SHES
PA RNAMS PHYUGS GSOD PA DANG MER 'JUG PA LA SOGS PA DANG LDOG
PA'O, ,BSOD NAMS MA YIN PA LA YANG BSOD NAMS SU 'DU

SHES NAS PHYUGS GSOD PA DANG MER 'JUG PA LA SOGS PA'O, ,RNAM PAR
SMIN PA MI SHES PA NI RNAM PAR SMIN PA YOD PA NYID LA THE TSOM ZA
BA DANG SKUR PA 'DEBS PA RNAMS KYI'O, ,RNAM PAR SMIN PA MA YIN PA
LA YANG THAMS CAD SNGON BYAS PA'I RGYU CAN NO ZHES RNAM PAR SMIN
PAR 'DU SHES PA RNAMS

KYI'O, ,RNAM PAR SMIN BA LA YANG LHA RNAMS NI RANG BYUNG BA YIN
NO ZHES RNAM PAR SMIN PA MA YIN PAR 'DU SHES PA RNAMS KYI'O,
,GNYIS KA MI SHES PA NI DBANG PHYUG LA SOGS PA 'GRO BA RNAMS KYI
BYED PA PO YIN PAR 'DU SHES PA'AM RGYU MED PAR SMRA BA RNAMS
KYI'O, ,SANGS RGYAS LA SOGS PA MI

SHES PA NI SANGS RGYAS RNAMS KYI BYANG CHUB DANG, CHOS LEGS PAR
GSUNGS PA DANG, DGE 'DUN LEGS PAR ZHUGS PA YIN PAR THOS NAS DE
KHONG DU MI CHUD PA'AM, THE TSOM ZA BA'AM, SKUR PA 'DEBS PA'O,
,DE BZHIN DU SDUG BSNGAL LA SOGS PA'I MTSAN NYID THOS NA SNGA MA
BZHIN

NO; ,RGYU DANG RGYU LAS YANG DAG PAR BYUNG BA'I CHOS ZHES BYA BA
NI RGYU DANG 'BRAS BUR GYUR PA'I SRID PA'I YAN LAG BCU GNYIS SO,
,DGE BA DANG MI DGE BA ZHES BYA BA NI RNAM PAR DBYE BA DANG BCAS
PA'I RTEN CING 'BREL PAR 'BYUNG BA'I BAR DU YIN TE, BYANG CHUB
KYI PHYOGS MI MTHUN PA'I PHYOGS DANG

@9B BCAS PA RGYU DANG BCAS PA DE DAG NI DGE BA YIN TE, BDE BA'I
DON GYI PHYIR DANG, 'BRAS BU YID DU 'ONG BA YIN PA'I PHYIR DANG,
MA RIG PA'I GNYEN PO YIN PA'I PHYIR RO, ,KHA NA MA THO BA MED PA
NI MKHAS PAS BSNGAGS PA'I DON GYIS SO, ,BSTEN PAR BYA BA NI YANG
NAS YANG DU MNGON DU BYUNG

BA'I DON GYIS SO, ,TSIM PAR BYED PA NI LUS DANG SEMS TSIM PAR
BYED PA'I DON GYIS TE, SHIN TU SBYANGS PA'I BYE BRAG DANG LDAN
PA'I PHYIR RO, ,DKAR BA NI DRI MA MED PA'I DON GYIS TE, ZAG PA
MED PA YIN PA'I PHYIR RO, ,DE LAS BZLOG PA NI DE'I MI MTHUN PA'I
PHYOGS KYI CHOS RNAMS TE,

MI DGE BA LA SOGS PA YIN NO, ,RNAM PAR DBYE BA DANG BCAS PA NI
BYANG CHUB KYI PHYOGS DE DAG NYID YONGS SU MA DAG PA'I GNAS SKABS
NA MI MTHUN PA'I PHYOGS DANG 'DRA BA'I RTEN CING 'BREL PAR 'BYUNG
BA DE DAG NYID MI MTHUN PA'I PHYOGS DANG BCAS PA YIN TE, SKYES BU
DAM PA DANG SKYES BU

DAM PA MA YIN PA LA BRTEN PA LA SOGS PA DANG, TSE RABS SNGA MA'I
RGYU LA BRTEN TE BYUNG BA'I PHYIR RO, ,REG PA'I SKYE MCHED DRUG
YANG DAG PA JI LTA BA BZHIN DU KHONG DU CHUD PA NI DE LA DMIGS PA
'JIG RTEN LAS 'DAS PA BDAG MED PA'I YE SHES KYIS NI DE DAG YANG
DAG PA JI LTA BA BZHIN DU

KHONG DU CHUD PA YIN NO, ,DE DAG MI SHES PA NI GANG GIS KHONG DU
MA CHUD PAR MNGON PA'I NGA RGYAL BYED PA YIN NO, ,LAM MI SHES PA
DANG, YANG DAG PA JI LTA BA BZHIN DU RTOGS PA MI SHES PA LA BYE
BRAG CI YOD CE NA, DES NI JI LTAR MU STEGS CAN BZHIN DU LAM LA
LAM YIN PAR MI MOS SO, ,'DIS

NI BSTAN PA 'DI NYID LA MNGON PA'I NGA RGYAL CAN DU 'GYUR RO, ,MA
RIG PA'I DMIGS PA RAB TU DBYE BA DE DAG NI 'JUG PA'I PHYOGS DANG
LDOG PA'I PHYOGS 'DI LAS BRTZAM PA YIN PAR RIG PAR BYA'O, ,'JUG
PA GANG YIN PA NI 'ONG BA DANG 'GRO BA DANG SEMS CAN ZHES BYA BA
GANG YIN PA YANG RANG DANG GZHAN

GYI RGYUD DANG, SO SO'I LAS KYI RNAM PAR SMIN PA 'BYIN PAR BYED
PA'I PHYIR TE, 'DI NI 'JUG PA'I PHYOGS YIN NO, ,LDOG PA GANG YIN
PA NI RTEN DANG, DMIGS PA GANG YIN PA DANG, TSOGS DANG BAR DU
GCOD PA GANG YIN PA DANG, RANG GI NGO BO STE 'DI DAG NI LDOG PA'I
PHYOGS YIN

@10A *, ,NO; ,DE LA RTEN NI SKYABS GSUM MO, ,DMIGS PA NI MDOR
BSDUS NA BDEN PA BZHI'O, ,RGYAS PAR NI RTEN CING 'BREL PAR 'BYUNG
BA YAN LAG BCU GNYIS SO, ,TSOGS DANG BAR DU GCOD PA GNYIS NI
BYANG CHUB KYI PHYOGS KYI CHOS RNAMS DANG DE'I MI MTHUN BA'I
PHYOGS

SO; ,NGO BO NYID NI REG PA'I SKYE MCHED DRUG YANG DAG PA JI LTA
BA BZHIN DU KHONG DU CHUD PA YIN TE, BDAG GIS MTHONG NGO ZHES BYA
BA NAS RNAM PAR SHES SO ZHES BYA BA'I BAR LA BDAG TU LTA BA'I
MTSAN NYID 'JIG TSOGS LA LTA BA'I GNYEN PO YIN PA'I PHYIR RO,
,GANG DE DANG DER ZHES BYA BA YANG

CI'I PHYIR ZHE NA, SNGON GYI MTHA' LA SOGS PA RE RER YANG MA RIG
PA'I RNAM GRANGS KYI BYE BRAG BRJOD PAR BYA BA'I PHYIR RO, ,RNAM
GRANGS KYI BYE BRAG BRJOD PA YANG CI'I PHYIR ZHE NA, 'GA' ZHIG JI
LTAR YANG DE'I DON KHONG DU CHUD PAR BYA BA'I PHYIR DANG, DE'I
TSE RNAM PAR G-YENGS PA RNAMS DE'I DON

THOS PAR BYA BA'I PHYIR RO, ,DE NYID BRJOD NA NI GZHAN DAG GIS
DPYAD PAR 'GYUR RO, ,YID RTUL PO DAG KYANG NAS YANG DU DE'I DON
RTOGS PAS MI BRJED PAR BYA BA'I PHYIR DANG, SGRA GCIG LA DON DU
MA YOD PAS DON THA DAD PAR RTOGS PA BSAL BA'I PHYIR DANG, MING DE
DAG GIS GSUNG RAB LAS

BYUNG BA'I DON DE RTOGS PAR BYA BA'I PHYIR TE, SMAN GYI RNAM
GRANGS KYI MING BZHIN NO, ,CHOS SMRA BA RNAMS KYIS DE'I DON THOB
PAR BYA BA DANG TSIG NYE BAR SBYAR BA GNYIS DANG RJES SU MTHUN
BAR BYA BA'I PHYIR DANG, BDAG NYID CHOS SO SO YANG DAG PAR RIG PA
YIN PAR BRJOD PAR BYA BA'I PHYIR DANG, GZHAN DAG

LA DE'I SA BON GZHAG PAR BYA BA'I PHYIR RO, ,CI'I PHYIR MA RIG PA
KHO NA LA MA RIG PA'I RNAM GRANGS BSTAN ZHE NA, RNAM GRANGS SO SO
RNAMS DE BZHIN DU DON GYI BYE BRAG MED PAR BSTAN PA'I PHYIR RO,
,GZHAN YANG GANG DAG GI MI MTHUN PA'I PHYOGS MA RIG PA YIN NO,
,JI LTAR YIN PA DE NI RNAM GRANGS

RNAM PA GSUM DANG BZHIS BSTAN TO, ,GANG DAG GI MI MTHUN PA'I
PHYOGS MA RIG BA YIN ZHE NA, THOS PA DANG BSAMS PA DANG, BSGOMS
PA LAS BYUNG BA SHES PA DANG, MTHONG BA DANG, MNGON PAR RTOGS PA
ZHES BYA BA'I RIG PA RNAMS KYI'O, ,JI LTAR MI MTHUN PA'I PHYOGS
YIN ZHE NA, DE'I YUL

@10B BKAB PA'I DON GYIS MUN PAR GYUR PA'I PHYIR DANG, LOG PAR
MTHONG BAR BYED PA'I DON GYIS YID GNYIS DANG, BLO NGAN PA DANG,
BLO MED PA'I NYON MONGS PA DANG MTSUNGS PAR LDAN PA'I PHYIR RO,
,RE ZHIG KUN DU RMONGS PA DANG YID GNYIS KYI NYON MONGS PAR RAB
TU SBYOR BAR STON PA GANG YIN PA

DANG, MUN PA'I RNAM PA DANG BLO MED PA'I NYON MONGS PAR RAB TU
SBYOR BA STON PA NI RIG NA MA RIG PA DANG BLO NGAN PA'I NYON
MONGS PAR RAB TU SBYOR BAR JI LTAR BSTAN DU RUNG ZHE NA, TSOR BA
DANG, RIG PA DANG, SHES RAB CIS BYA BA NI DON THA DAD PA MA YIN
NO, ,MA'I RNAM PA NI SMAD PA'I DON YIN TE, SMAD

PA'I RIG PA 'DI LA YOD PAS MA RIG PA ZHES BYA'O, ,SLOB DPON 'CHAD
PA NI SNGON GYI MTHA' LA SOGS PA MI SHES PA NI GTAN TSIGS RNAM PA
GNYIS SU RIG PAR BYA STE, BDAG TU 'DZIN PA DANG RJES SU MTHUN PA
DANG, DE LAS GROL BA'I BGEGS BYED PA GNYIS KYIS SO, ,BDAG TU
'DZIN PA YANG

RNAM PA GSUM STE, RTAG PAR 'DZIN PA DANG, DNGOS POR 'DZIN PA
DANG, BYED PA PO DANG ZA BA POR 'DZIN PA'O, DE LAS GROL BA'I
BGEGS BYED PA YANG RNAM PA BZHI STE, SKYABS SU 'GRO BA MI SHES PA
DANG, MTHONG BAR BYA BA'I DON MI SHES PA DANG, MI MTHUN PA'I
PHYOGS DANG GNYEN PO

SPANGS PA DANG BSKYED PA MI SHES PA DANG, GNYEN PO LA MNGON PA'I
NGA RGYAL MED PA MI SHES PA'O, ,RNAL 'BYOR SPYOD PA'I SA LAS
BSTAN PA, SNGON GYI MTHA' MI SHES PA GANG ZHE NA, 'DAS PA'I 'DU
BYED RNAMS LA TSUL BZHIN MA YIN PAR RTOG RTOG STE, CI BDAG 'DAS
PA'I DUS NA BYUNG BA ZHIG GAM

ZHES BYA BA LA SOGS PA'I MI SHES PA GANG YIN PA'O, ,PHYI MA'I
MTHA' MI SHES PA GANG ZHE NA, MA 'ONGS PA'I 'DU BYED RNAMS LA
TSUL BZHIN MA YIN PAR RTOG CING, CI MA 'ONGS PA'I DUS SU 'BYUNG
BAR 'GYUR RAM ZHES BYA BA LA SOGS PA'I MI SHES PA GANG YIN PA'O,
,SNGON GYI MTHA' DANG PHYI MA'I

MTHA' MI SHES PA GANG ZHE NA, NANG LA TSUL BZHIN MA YIN PA JI
LTAR YIN, JI LTA BUR YOD PA YIN, 'DUG PA SU YIN, SU ZHIG 'BYUNG
BAR 'GYUR, SEMS 'DI DAG GANG NAS 'ONGS, 'DI NAS SHI NAS GAR 'GRO
BAR 'GYUR ZHES BYA BA'I MI SHES PA GANG YIN PA'O, ,NANG MI SHES
PA GANG ZHE NA,

@11A *, ,NANG GI 'DU BYED RNAMS LA TSUL BZHIN MA YIN PAR BDAG TU
YID LA BYED PA'I MI SHES PA GANG YIN PA'O, ,PHYI MI SHES PA GANG
ZHE NA, SEMS CAN GYI GRANGS SU MA GTOGS PA PHYI'I 'DU BYED RNAMS
LA TSUL BZHIN MA YIN PAR BDAG GIR YID LA BYED PA'I MI SHES PA
GANG YIN PA'O, ,PHYI

DANG NANG MI SHES PA GANG ZHE NA, GZHAN GYI RGYUD KYI 'DU BYED
RNAMS LA TSUL BZHIN MA YIN PAR MDZA' PA DANG MI MDZA' BA DANG THA
MAL PAR RTOG PA'I MI SHES PA GANG YIN PA'O, ,LAS MI SHES PA GANG
ZHE NA, LAS DANG DE'I 'BRAS BU LA YANG PHYIN CI LOG TU TSUL BZHIN
MA YIN PAR RTOG PA'I MI SHES PA GANG YIN

PA'O, ,SANGS RGYAS MI SHES PA GANG ZHE NA, SANGS RGYAS RNAMS NI
BYANG CHUB YIN PAR YID LA MI BYED PA'AM, PHYIN CI LOG TU YID LA
BYED PA'AM, BAG MED PA'AM, THE TSOM ZA BA'AM, SKUR PA 'DEBS PA'I
MI SHES PA GANG YIN PA'O, ,CHOS MI SHES PA GANG ZHE NA, CHOS NI
LEGS PAR GSUNGS

PA YIN PAR YID LA MI BYED PA'AM ZHES BYA BA SNGA MA BZHIN NO,
,DGE 'DUN MI SHES PA GANG ZHE NA, DGE 'DUN NI LEGS PAR SGRUB PA
YIN PAR YID LA MI BYED PA'AM ZHES BYA BA SNGA MA BZHIN NO, ,SDUG
BSNGAL MI SHES PA GANG ZHE NA, SDUG BSNGAL LA SDUG BSNGAL DU YID
LA MI BYED PA ZHES BYA BA SNGA

MA BZHIN NO, ,DE BZHIN DU LAM GYI BAR DU JI LTAR RIGS PAR BRJOD
PAR BYA'O, ,RGYU MI SHES PA GANG ZHE NA, RGYU MED PA'ANG MI MTHUN
PA DBANG PHYUG LA SOGS PA RGYU YIN PAR TSUL BZHIN MA YIN PAR
RTOGS PA'I MI SHES PA GANG YIN PA'O, ,RGYU JI LTA BAR RGYU LAS
YANG DAG PAR BYUNG BA'I CHOS LA YANG DE BZHIN

NO; ,DE DAG KYANG DGE BA NI KHA NA MA THO BA MED PA NYID YIN PA'I
PHYIR RO, ,MI DGE BA NI KHA NA MTHO BA DANG BCAS PA NYID YIN PA'I
PHYIR RO, ,BSTEN PAR BYA BA NI PHAN PA NYID YIN PA'I PHYIR RO,
,BSTEN PAR BYA BA MA YIN PA NI PHAN PA NYID MA YIN PA'I PHYIR RO,
,KHA NA MTHO BA DANG BCAS PA NI NAG PO NYID YIN PA'I

PHYIR RO, ,KHA NA MTHO BA MED PA NI DKAR PO NYID YIN PA'I PHYIR
RO, ,RNAM PAR DBYE BA'I CHA DANG BCAS PA NI 'DREN PA NYID YIN
PA'I PHYIR RO, ,REG PA'I SKYE MCHED DRUG YANG DAG PA JI LTA BA
BZHIN DU KHONG DU CHUD PA MA SHES PA GANG ZHE NA, RTOGS PA LA
SEMS PHYIN CI LOG TU GYUR PA MNGON PA'I NGA RGYAL

@11B CAN MI SHES PA GANG YIN PA'O, ,MI SHES PA DE DAG THAMS CAD
MDOR BSDUS NA KUN TU RMONGS PA RNAM PA BDUN YIN TE, DUS LA KUN TU
RMONGS PA DANG, DNGOS PO LA KUN TU RMONGS PA DANG, 'PHO BA LA KUN
TU RMONGS PA DANG, MCHOG LA KUN TU RMONGS PA DANG, DE KHO NA NYID
LA KUN TU RMONGS PA DANG,

KUN NAS NYON MONGS PA DANG, RNAM PAR BYANG BA LA KUN TU RMONGS PA
DANG, MNGON PA'I NGA RGYAL CAN LA KUN TU RMONGS PA'O, ,MI SHES PA
NAS MA RIG PA DANG MUN PA'I RNAM PA'I BAR GYI MA RIG PA'I RNAM
GRANGS DRUG PO DE DAG NI KUN NAS RMONGS PA'I DNGOS PO BDUN YIN
PAR RIG PAR BYA'O, ,KUN TU RMONGS PA'I DNGOS PO

THA MA GNYIS GCIG TU BYA STE, DER RIG PA DANG MUN PA'I RNAM
GRANGS GNYIS BLTA BAR BYA'O, ,RNAM GRANGS GZHAN YANG MNYAN PA
DANG, BSAMS PA DANG, BSGOMS PA LAS BYUNG BA'I SHES RAB RNAMS KYI
MI MTHUN PA'I PHYOGS NI RNAM GRANGS GSUM GO RIMS BZHIN DU YIN NO,
,DE'I MI MTHUN PA'I

PHYOGS SU GYUR PA DE DAG NI CHUNG DU DANG 'BRING DANG CHEN PO YIN
PA'I PHYIR GZHAN YANG GSUM MO, ,MI MTHUN PA'I PHYOGS RAB TU DBYE
BA DANG, NGO BO NYID RAB TU DBYE BAS KYANG RNAM GRANGS DRUG YIN
PAR RIG PAR BYA'O, ,DANG PO'I BYE BRAG RNAM PAR 'BYED PA'I CHOS
KYI RNAM GRANGS LAS KYANG, SNGON GYI MTHA' LA SOGS PA

MI SHES PA NAS BRTZAMS TE GSUNGS PA, DGE SLONG DAG MDOR NA MA RIG
PA'I LAS NI RNAM PA GNYIS SU RIG PAR BYA STE, RNAM PA THAMS CAD
DU 'JUG PA'I RTEN SBYIN PA'I LAS CAN GYI MA RIG PA DANG, RNAM PA
THAMS CAD DU LDOG PA'I BAR DU GCOD PA'I LAS CAN NO, ,BTZUN PA
RNAM PA THAMS CAD DU

'JUG PA GANG ZHE NA, DGE SLONG DAG GANG LA 'JUG PA DANG, GANG
'JUG PA DANG JI LTAR 'JUG PA STE, 'DI NI RNAM PAR THAMS CAD DU
'JUG PA YIN NO, ,BTZUN PA GANG LA 'JUG CE NA, DGE SLONG DAG BDAG
TU RNAM PAR RTOG PA DUS LA 'JUG GO, ,BTZUN PA GANG 'JUG CE NA,
DGE SLONG DAG BDAG

TU 'DZIN PAS NANG DANG PHYI'I SKYE MCHED LA'O, ,BTZUN PA JI LTAR
'JUG CE NA, DGE SLONG DAG BDAG TU RNAM PAR RTOG PA DANG LOG PAR
YONGS SU RTOGS PA LAS DANG, RNAM PAR SMIN PA'I RGYUN 'JUG PA'O,
,BTZUN PA RNAM PA THAMS CAD DU LDOG PA GANG ZHE NA, DGE SLONG DAG
MDOR NA RNAM PA THAMS CAD DU

@12A *, ,LDOG PA NI RNAM PA BZHI STE, LDOG PA'I RTEN DANG, LDOG
PA'I DMIGS PA DANG, LDOG PA'I YID LA BYED PA DANG, LDOG PA'I
'BRAS BU 'GRUB PAS KYANG YIN NO, ,DE LA YANG 'CHAD PAR BYED PA
DAG JI LTAR RNAL 'BYOR SPYOD PA'I SA LAS BYUNG BA BZHIN DU DUS MI
SHES PA YIN NO ZHES

BRJOD DO, ,NANG LA SOGS PA LA NI NANG DANG PHYI'I SKYE MCHED KYI
DBYE BA DANG, NANG GI SKYE MCHED KYI GNAS KYI DBYE BAS SO, ,LDOG
PA'I YID LA BYED PA NI RGYU DANG RGYU LAS BYUNG BA'I CHOS RNAMS
LA'O, ,DE LA YANG DGE BA NI MA RIG PA'I GNYEN PO'I DON GYIS SO,
,MI DGE BA NI DE'I MI MTHUN PA'I PHYOGS KYI

DON GYIS SO, ,DGE BA DE DAG KYANG 'DI LAS PHYI ROL PA RNAMS KYI
NI KHA NA MTHO BA DANG BCAS PA YIN NO, ,CHOS 'DI PA RNAMS KYI NI
KHA NA MTHO BA MED PA YIN NO, ,KHA NA MTHO BA MED PA NI YANG
BSTEN PAR BYA BA YIN NO, ,KHA NA MTHO BA DANG BCAS PA NI BSTEN
PAR BYA BA MA YIN PA'O, ,DGE BA 'DI DAG NYID

ZAG PA DANG BCAS PA NI NGAN PA'O, ,ZAG PA MED PA NI GYA NOM PA'O,
,DE DAG NYID MI DGE BA NI NAG PO'O, ,DGE BA ZAG PA MED PA NI DKAR
PO'O, ,DE LAS GZHAN PA NI 'DREN MA YIN PA'I PHYIR RNAM PAR DBYE
BA DANG BCAS PA YIN NO, ,THAMS CAD KYANG RTEN CING 'BREL BAR
'BYUNG BA YIN PA'I PHYIR RTEN

CING 'BREL PAR 'BYUNG BA ZHES BYA'O, ,DE NYID LAS KYANG MI SHES
PA LA SOGS PA'I TSIG GI DON BSTAN PAR BRTZAMS TE GSUNGS PA, BTZUN
PA MI MTHUN PA'I PHYOGS MA RIG PA'I BYE BRAG GANG ZHE NA, DGE
SLONG DAG MA RIG PA NI MCHOG GI CHOS KYI MI MTHUN PA'I PHYOGS YIN
PA DANG, RGYA CHEN PO'I

CHOS KYI MI MTHUN PA'I PHYOGS YIN PAR YANG BLTA BAR BYA'O, ,BTZUN
PA MA RIG PA NI MCHOG GI CHOS KYI MI MTHUN PA'I PHYOGS JI LTAR
LAGS, DGE SLONG DAG DBANG PO LNGA RNAMS KYI NAN GNAS 'DI NI
BSLANG BAR BYA BA 'DI NI BSTAN PAR BYA BA STE, 'DI LTA STE SHES
RAB KYI DBANG PO'O, ,DE'I MI MTHUN

PA'I PHYOGS NI MA RIG PA YIN TE, DES NA MCHOG GI CHOS KYI MI
MTHUN PA'I PHYOGS ZHES BYA'O, ,BTZUN PA JI LTAR RGYA CHEN PO'I
CHOS KYI MI MTHUN PA'I PHYOGS MA RIG PA LAGS, DGE SLONG DAG THOS
PA LAS BYUNG BA DANG, BSAMS PA LAS BYUNG BA DANG, BSGOMS PA LAS
BYUNG BA'I SHES PA'I MI

@12B MTHUN PA'I PHYOGS MA RIG PA YIN TE, DES NA RGYA CHEN PO'I
CHOS KYI MI MTHUN PA'I PHYOGS ZHES BYA'O, ,BTZUN PA MA RIG PA
DANG RJES SU 'BREL PA'I BYE BRAG LAGS, DGE SLONG DAG SRID PA'I
RTZE MO MAN CHAD KYI KHAMS GSUM PA'I SEMS CAN RNAMS LA 'DI LTA
STE, SEMS CAN RNAMS LA MI SHES PA

YOD PA DE NI DUM BUR MA BYAS PA, GSOD LDONG DU MA BYAS PA, BAG LA
NYAL BA DANG RJES SU 'BREL PA YIN NO, ,DES NA SEMS CAN DE DAG NI
MTHA' DAG GIS BCINGS PA YIN NO, ,GANG YANG BDE 'GRO DANG NGAN
'GRO'I RGYU DANG 'BRAS BU RNAM PAR DBYE BA MI SHES PA YANG YIN
TE, DE YANG SHIN DU CHUNG BA

NI GZUGS MED PA NA SPYOD PA'I SEMS CAN RNAMS KYI'O, ,BAR MA NI
GZUGS NA SPYOD PA RNAMS KYI'O, ,CHEN PO NI 'DOD PA NA SPYOD PA
RNAMS KYI'O, ,RTEN CING 'BREL PAR 'BYUNG BA BSHAD PA LAS MA RIG
PA'I RNAM PAR 'BYED PA RDZOGS SO,, ,,MA RIG PA'I RKYEN GYIS 'DU
BYED CES BYA BA'I 'DU BYED

GANG ZHE NA, 'DU BYED RNAM PA GSUM STE, ZHES BYA BA DE LA, BCOM
LDAN 'DAS KYIS 'DU BYED RNAMS NI LUS LA SOGS PA'I DBYE BAS RAB TU
DBYE BA BSTAN GYI, NGO BO NYID KYIS NI MA YIN NA, ,MDO SDE GZHAN
LAS KYANG DBUGS PHYI NANG DU RGYU BA NI LAS KYI 'DU BYED DO,
,RNAM PAR RTOG PA DANG RNAM

PAR DPYOD PA NI DAG GI 'DU BYED DO, ,'DU SHES DANG SEMS PA NI YID
KYI 'DU BYED DO ZHES GSUNGS NA, DE DAG CI 'DIR DE KHO NA BZHIN DU
BLTA BAR BYA'AM MA YIN ZHE NA, SMRAS PA, LUS DANG NGAG DANG YID
KYI LAS KYI BYE BRAG LA 'DIR LUS LA SOGS PA'I 'DU BYED DU BZHED
DO, ,'DI JI LTAR

MNGON ZHE NA, MDO SDE DANG RIG PAS SO, ,RE ZHIG BUM PA LTA BU'I
MDO SDE LAS BCOM LDAN 'DAS KYIS DE NI MA RIG PA'I RKYEN GYIS BSOD
NAMS KYI 'DU BYED KYANG MNGON PAR 'DU BYED, MA RIG PA'I RKYEN
GYIS BSOD NAMS MA YIN PA DANG, MI G-YO BA'I 'DU BYED KYANG MNGON
PAR 'DU BYED CES GSUNGS

SO; ,DBUGS PHYI NANG DU RGYU BA NI BSOD NAMS DANG BSOD NAMS MA
YIN PA DANG MI G-YO BA YIN PAR BZHED PA YANG MA YIN NO, ,YANG DE
GAL TE BSOD NAMS KYI 'DU BYED MNGON PAR 'DU BYED NA, BSOD NAMS
KYIS NYE BAR 'GRO BA NI RNAM PAR SHES PA 'DI YIN NO, ,DE BZHIN DU
MI G-YO BA'I BAR DU NYE BAR

@13A *, ,'GRO BAR 'GYUR RO ZHES GSUNGS SO, ,'DIR 'DU BYED KYI
RKYEN GYIS RNAM PAR SHES PA YIN PAR YANG GSUNGS TE, DE BAS NA
GANG 'DU BYED KYIS NYE BAR 'GRO BA NI DER RNAM PAR SHES PA YIN
PAR GSUNGS LA, DE NI 'DIR 'DU BYED KYI RKYEN CAN YIN NO ZHES NGES
PA BZUNG NGO, ,YANG GNOD PA

DANG BCAS PA'I LUS KYI 'DU BYED 'DUS BYAS PAS JI TZAM GNOD PA
DANG BCAS PA'I BAR GYI 'JIG RTEN DU SKYE BAR 'GYUR RO ZHES GSUNGS
PAS DBUGS PHYI NANG DU RGYU BA NI SKYE BA'I RGYU YANG MA YIN NO,
,RE ZHIG MDO SDE LAS NI DE LTA BU YIN NO, ,RIG PAS JI LTA BU ZHE
NA, GAL TE MA RIG PA'I RKYEN GYIS DBUGS PHYI NANG DU

RGYU BA LA SOGS PAR 'GYUR BA NI DGRA BCOM PA LA YOD PAR MI 'GYUR
RO, ,GAL TE YANG DE'I RKYEN GYIS YANG SRID PA PA'I RNAM PAR SHES
PA YIN PAR 'GYUR NA NI DGRA BCOM PA YANG YOD PAR 'GYUR RO, ,RE
ZHIG JI LTAR LUS LA SOGS PA'I LAS RNAMS MA RIG PA'I RKYEN GYIS
YIN PAR 'DOD, DE DAG NI DGRA

BCOM PA LA YANG MED PA MA YIN NO, ,DBUGS PHYI NANG DU RGYU BA LA
SOGS PA YANG DE BZHIN DU 'GYUR RO, ,DGRA BCOM PA'I LUS LA SOGS
PA'I LAS GANG YIN PA 'DOD NA NI DE DAG NI LUS LA SOGS PA'I LAS MA
YIN TE, YANG SRID PA MNGON PAR 'DU BYED PA MA YIN PA'I PHYIR RO,
,DE LTA BU DBUGS PHYI NANG DU

RGYU BA LA SOGS PA NI MA YIN NO, ,DE BAS NA RIG PAS KYANG NGES PA
YIN TE, BSOD NAMS LA SOGS PA'I MTSAN NYID NI 'DIR LUS LA SOGS
PA'I LAS KYI BYE BRAG LUS LA SOGS PA'I 'DU BYED DU BZHED PA'O,
,BSOD NAMS KYANG CI YIN, BSOD NAMS MA YIN PA YANG CI YIN, MI G-YO
BA YANG CI YIN,

DE DAG GI TSIG NI BSTAN PAR MI MNGON ZHE NA, 'DI SKAD DU BRJOD
DE, 'DOD PA NA SPYOD PA'I DGE BA'I LAS NI BSOD NAMS SO, ,MI DGE
BA NI BSOD NAMS MA YIN PA'O, ,GZUGS DANG GZUGS MED PA NI SPYOD
PA'I DGE BA NI MI G-YO BA ZHES BYA'O, ,CI'I PHYIR MI G-YO BA ZHES
BYA ZHE NA, G-YO BA

NI 'GUL BA STE RANG BZHIN GZHAN DU 'GYUR BAR 'DOD PAR BYA'O, ,DE
MI G-YO BA'I NGO BO YIN PAS MI G-YO BA CAN TE, BSAM GTAN DANG
GZUGS MED PA DAG NA NI 'DIS G-YOS PAR MI NUS PAS MI G-YO BA YIN
TE, SA 'OG MA'I MI MTHUN PA'I PHYOGS DES MI BSGUL BA'I PHYIR RO,
,DER 'BYUNG

@13B BA'I LAS NI MI G-YO BA YIN NO, ,GZHAN DAG NA RE SA DE LAS
GANG GI PHYIR LAS KYI RNAM PAR SMIN PA MI G-YO BA YIN NO ZHE'O,
,'DOD PA NA SPYOD PA'I LAS GANG CI YANG RUNG BA'I NANG DU SMIN
PAR 'GYUR BA GANG YIN PA DE SMON LAM LA SOGS PA'I RKYEN GZHAN
GYIS YONGS SU ZIN PAS LHA'I NANG DU SKYE BAR 'GYUR

BA'AM, YI DAGS KYI NANG DU'AM, DMYAL BA'I NANG DU SMIN PAR 'GYUR
RO, ,LHA'I RIS DANG POR RNAM PAR SMIN PAR 'GYUR PA GANG YIN PA DE
NI DRUG PA'I BAR DU SMIN PAR 'GYUR RO, ,LHA'I NANG DU SMIN PAR
'GYUR BA GANG YIN PA DE NI MI'I NANG DU SMIN PAR 'GYUR TE, JI
SKAD DU SKAL BA CHUNG BA'I MI LA

SOGS PA DANG, LAN TSVA SRANG GCIG LTA BU DANG, RNA RIGS KYI MDO
LAS GSUNGS PA LTA BU'O, ,GZUGS DANG GZUGS MED PA NA SPYOD PA BSAM
GTAN DANG GZUGS MED PA'I SA LAS GZHAN GANG YIN PA DES GZHAN DU
LAN 'GA' YANG SMIN PAR MI 'GYUR RO, ,DE BAS NA RNAM PAR SMIN PA
MI G-YO ZHES

BYA'O; ,GAL TE BSAM GTAN GYIS PA'I DGE BA BSOD NAMS YIN PAR MI
'DOD NA NI JI SKAD DU GNAS 'DUG PA'I MDO LAS, BCOM LDAN 'DAS KYIS
'JIG RTEN 'CHAGS PA'I TSE SEMS CAN KHA CIG TSE ZAD LAS ZAD BSOD
NAMS ZAD NAS 'OD GSAL GYI LHA'I RIS NAS SHI 'PHOS TE 'DIR MI
RNAMS DANG

SKAL BA MNYAM PAR SKYE BAR 'GYUR RO ZHES 'BYUNG BA DE DAG 'GAL
BAR 'GYUR RO, ,BSOD NAMS DE NI YOD DE, BSOD NAMS LA SOGS PA'I LAS
GSUM BSTAN PA'I TSE DE MI G-YO BA ZHES BYA BA NI KHYAD PAR BRJOD
PAR BYA BA'I PHYIR LAN CIG PHYIR 'ONG BA LA SOGS PA BZHIN TE, DE
DAG RGYUN TU ZHUGS PA MA

YIN PA MA YIN TE, KHYAD PAR GYI MING GIS BSTAN TO, ,GZHAN DAG NA
RE BDE BA MYONG BAR 'GYUR BA'I LAS NI BSOD NAMS SO, ,SDUG BSNGAL
MYONG BAR 'GYUR BA'I LAS NI BSOD NAMS MA YIN PA'O, ,SDUG BSNGAL
YANG MA YIN BDE BA YANG MA YIN PA MYONG BAR 'GYUR BA NI MI G-YO
BA STE BSAM GTAN

GSUM PA'I GONG MA'I 'O, ,DE LTAR NI BCOM LDAN 'DAS KYIS BSAM GTAN
GSUM PO 'DI NA NI 'PHAGS PA 'DI DAG G-YO BA YIN NO ZHES GSUNGS
SO, ,BSAM GTAN BZHI PA 'DIR NI 'PHAGS PA 'DI DAG MI G-YO BA YIN
NO ZHES GSUNGS SO ZHE'O, ,DE LTAR NA 'OG MA RNAMS KYI BDE BA YANG
MA

@14A *, ,YIN SDUG BSNGAL YANG MA YIN PA'I TSOR BA NI RNAM PAR
SMIN PA MA YIN PAR 'GYUR RO, ,MDO SDE DANG YANG 'GAL BAR 'GYUR TE
JI SKAD DU, 'DU SHES MED 'DU SHES MED MIN SKYE MCHED DU NYE BAR
'GRO BA'I SEMS CAN RNAMS KYI DBANG DU BYAS NAS SEMS CAN KHA CIG
NI TSO ZAD LAS ZAD BSOD

NAMS ZAD NAS DE NAS 'CHI BAR 'GYUR RO, ,KHA CIG NI DE NYID DU MYA
NGAN LAS 'DA' BAR 'GYUR RO, ,BSAM GTAN BZHI PA NA NI RANG GI BA'I
G-YO BA MED PAS MI G-YO BA YIN PAR BSTAN TO, ,BSAM GTAN GZHAN DAG
KYANG MI G-YO BA MED PA NI MA YIN TE, SA 'OG MA'I G-YO BA MED
PA'I PHYIR RO, ,

RNAM GRANGS KYI MI G-YO BA YIN PAR BRJOD PAR RIGS TE, DE'I YAN
LAG GI MYA NGAN LAS 'DAS PA ZHES BYA BA BZHIN NO, ,DE GAL TE DE
DAG DE LTA BU YIN NA NI LUS DANG NGAG DANG YID KYI LAS RNAMS RE
ZHIG BSOD NAMS DANG BSOD NAMS MA YIN PA DANG MI G-YO BA'I 'DU
BYED MA YIN PAR MDO SDE 'DI LAS

BCOM LDAN 'DAS KYI DGONGS PA YIN PAR GRUB PA YIN NO, ,CI'I PHYIR
ZHE NA, MA RIG PA'I RKYEN GYIS LAS ZHES MA GSUNGS PA'I PHYIR RO,
,JI STE LAS KYI NGO BO NYID DE DAG LAS KYI BYE BRAG GIS 'DU BYED
YIN NA LAS GANG YANG SRID PA MNGON PAR 'DU BYED PA DE DAG JI LTAR
SHES PAR BYA ZHE NA, JI SKAD DU MDO SDE

GZHAN LAS, BCOM LDAN 'DAS KYIS 'DUS BYAS MNGON PAR 'DU BYED PA DE
BAS NA 'DU BYED NYE BAR LEN PA'I PHUNG PO BSTAN TO ZHES GSUNGS
SO, ,'DU BYED NYE BAR LEN PA'I PHUNG PO YANG GZHAN LAS BCOM LDAN
'DAS KYIS SEMS PA'I TSOGS DRUG YIN PAR BSTAN TO, ,JI LTAR NA LAS
KYI YANG SRID PA

MNGON PAR 'DU BYED CE NA, MA BTAB PA DE 'DEBS PAR BYED PA'O, ,JI
LTAR 'DEBS SHE NA RNAM PAR SHES PA'I RGYUD LA THOG MA NYID DU
DE'I SA BON 'JOG PA'I PHYIR RO, ,SA BON ZHES BYA BA NI CI ZHE NA
NUS PA'I BYE BRAG YIN NO, ,NUS PA ZHES BYA BA DE CHOS GANG ZHE
NA, RGYU'I DNGOS PO YIN NO, ,DPER NA 'BRU'I

'BRAS BU NI RKYEN GYI BYE BRAG SA GZHI DANG THAL BA DANG CHU LA
SOGS PA LA LTOS NAS MYU GU'I RNAM PAR SKYE BAR 'GYUR BA'I RGYU'I
DNGOS PO NI SA BON ZHES BYA'O, ,MA DU LUNG GA'I 'BRAS BU'I RGYUD
KYI ME TOG RGYA SKYEGS KYI KHU BAS BSKUS PA DE NI GE SAR DMAR POR
'GYUR BA'I RGYU'I DNGOS PO YIN NO, ,ZANGS LA SOGS PA LA

@14B YANG BU BA 'JU BA DANG MKHRANG BA NI GSER LA SOGS PA'I RNAM
PAR 'GYUR BAR BYED PA YOD DE DE DAG NI DPE YIN NO, ,'PHAGS PA
SH'A RI'I BUS KYANG JI SKAD DU, DGE SLONG BSAM GTAN PA RDZU
'PHRUL DANG LDAN PA SEMS LA DBANG THOB PAS SHING GI SDONG PO 'DI
LA KHAMS DANG GANG MOS PAR BYAS PA DE DAG KYANG DE BZHIN DU

'GYUR TE GZHAN DU MA YIN NO, ,DE CI'I PHYIR ZHE NA, SHING GI
SDONG PO 'DI LA KHAMS SNA TSOGS YOD PAS SO ZHES GSUNGS SO, ,DE LA
KHAMS DANG GANG MOS PA ZHES BYA BA NI SA LA SOGS PA'I MTSAN NYID
LA KHAMS ZHES DGONGS PA YIN NO, ,SHING GI SDONG PO 'DI LA KHAMS
SNA TSOGS YOD DO ZHES

BYA BA NI SA BON DANG NUS PA DANG RGYU'I DNGOS PO LA KHAMS ZHES
DGONGS PA YIN GYI, SA LA SOGS PA'I MTSAN NYID KYI YAN LAG NI MA
YIN TE, SHING GI SDONG PO GCIG LA BSAM GTAN PA'I MOS PA'I BYE
BRAG THA DAD PAS YAN LAG RNAM PA MTHA' MED PAR 'GYUR BA SRID PA'I
PHYIR YAN LAG MTHA' MED PAR THAL BAR 'GYUR BA MA

YIN NO, ,DE BAS NA RGYU'I DNGOS PO DE LA KHAMS ZHES DGONGS PA YIN
GYI, CHOS GZHAN NI YOD PA MA YIN TE, 'DI NI DPE GZHAN YIN NO,
,SEMS KYI RGYUD LA SA BON BRTAS PA DE YANG YUN JI SRID CIG TU
'DUG CE NA, 'BRAS BU JI SRID MA BYUNG BA'I BAR DU YIN TE LUS KYI
LAS SOGS PA'I NGO BO 'DI NI LUS KYI 'DU BYED

LA SOGS PA YIN NO ZHES BYA BAR GRUB PA YIN NO, ,LUS GANG YIN LAS
CI YIN, CI'I PHYIR LUS ZHES BYA, LAS ZHES BYA BA'AM, LUS KYI LAS
ZHES BYA BA YANG BRJOD PAR BYA DGOS SO, ,DE BZHIN DU YID KYI LAS
KYI BAR DU'O, ,DE LTAR BRJOD NA NI BRJOD PA MANGS PAR 'GYUR TE,
DE BAS NA DE

DAG NI LAS GRUB PA LAS GZUNG BAR BYA'O, ,MA RIG PA'I RKYEN GYIS
'DU BYED CES BYA BA 'DIR RKYEN DANG RKYEN CAN GNYIS NGES PA DANG
MA NGES PA LA SKYON YOD PA YIN TE, GAL TE MA RIG PA KHO NA 'DU
BYED KYI RKYEN YIN NA NI DE DAG GI RKYEN MA RIG PA KHO NA YIN GYI
GZHAN MA YIN PAS, DGE BA DANG MI DGE BA DANG 'DUN PA DANG

RTZOL BA LA SOGS PA MED PAR YANG MA RIG PA TZAM LAS BSOD NAMS
DANG BSOD NAMS MA YIN PA DANG MI G-YO BA'I 'DU BYED RNAMS RGYUN
DU 'BYUNG BAR THAL BAR 'GYUR RO, ,GANG YANG MDO SDE GZHAN LAS,
DGE BA'I RTZA BA YANG GSUM MO, ,MI DGE BA'I RTZA BA YANG GSUM
STE, GSUM NI LAS KYI GZHI DANG KUN

@15A *, ,'BYUNG BA YIN NO, ,REG PA'I RKYEN GYIS CHOR BA DANG 'DU
SHES DANG SEMS PA DANG, RNAM PAR BRTAGS RNAM PAR DPYAD NAS DAG
RJOD PAR BYED KYI, MA BRTAG MA DPYAD PAR NI MA YIN NO ZHES BYA BA
LA SOGS PA GSUNGS PA DE DANG YANG 'GAL BAR 'GYUR RO, ,'ON TE 'DU
BYED KHO NA'I RKYEN MA

RIG PA YIN TE, DE DAG KHO NA'I RKYEN MA RIG PA YIN GYI GZHAN GYI
MA YIN NA NI MA RIG PA'I RNAM PAR SMIN PA'I 'BRAS BU DANG GZHAN
RGYU MTHUN PA'I 'BRAS BU MED PAR 'GYUR BA DANG, GZHAN YANG MDO
SDE LAS, MA RIG PA NI KUN TU 'DOD CHAGS PAR BYA BA'I PHYIR DANG,
KUN TU ZHE SDANG BAR BYA BA'I PHYIR DANG,

KUN TU GTI MUG PAR BYA BA'I PHYIR ZHES BYA BA DANG, MA RIG PA KUN
TU 'BYUNG BA LAS ZAG PA KUN TU 'BYUNG NGO ZHES BYA BA DANG, GANG
SDIG PA MI DGE BA'I CHOS RNAM PA DU MA KUN TU 'BYUNG BA DE DAG
THAMS CAD NI MA RIG PA'I RGYU CAN YIN NO ZHES BYA BA LA SOGS PA
GSUNGS PA DE DANG 'GAL BAR 'GYUR RO, ,'ON TE

GNYIS KA NGES PA YIN NA NI, DES NA GNYIS KA'I PHYOGS KYI SKYON DU
THAL BAR 'GYUR RO, ,'ON TE MA NGES PA YIN NA NI MA RIG PA'I RKYEN
GYIS 'DU BYED CES STON PA DON MED PA YIN NO ZHE NA, 'DIR NGES PA
DANG MA NGES PA GNYIS KA YIN NA YANG BSHAD PA DON MED PAR MI
'GYUR TE, DE BZHIN DU BSTAN PA NI 'DU

BYED RNAMS KYI RKYEN GYI GTZO BO BSTAN PA YIN PA'I PHYIR RO, ,JI
LTAR MA RIG PA 'DU BYED RNAMS KYI GTZO BO'I RKYEN YIN ZHE NA,
BSOD NAMS LA SOGS PA'I LAS RNAMS 'DU BYED NYID YIN PAR DE'I DBANG
GIS YIN PA'I PHYIR DANG, KUN NAS 'BYUNG BA NA YANG SPYI'I RKYEN
YIN PA'I PHYIR RO, ,'DI LTA STE

RIG PA DE MA SKYES NA NI YANG SRID PA MNGON PAR 'DU BYED PA YIN
GYI, RIG PA DE SKYES NA NI MA YIN NO, ,BSOD NAMS MA YIN PA'I 'DU
BYED RNAMS KUN NAS 'BYUNG BA NA NYON MONGS PA THAMS CAD DANG
MTSUNGS PAR LDAN PA'I PHYIR SPYI'I RKYEN YIN NO, ,JI LTAR NYON
MONGS PA THAMS CAD MA RIG PA'I RKYEN

GYIS KUN NAS BSLANG PA DE BZHIN DU DE DANG MTSUNGS PAR LDAN PA'I
SEMS PA RNAMS KYI YANG YIN NO, ,BSOD NAMS KYI 'DU BYED RNAMS KYI
RKYEN YANG YIN TE, SRID PA DANG LONGS SPYOD THA DAD PA MNGON PAR
BSGRUB PA DANG RJES SU MTHUN PA KUN NAS 'BYUNG BA NA YANG DE DAG
DANG LHAN CIG 'BYUNG BA'I MA RIG

@15B PA NI SPYI'I RKYEN YIN NO, ,SA DER NGES PAR 'BYUNG BAR LTA
BAS KUN NAS BSLANG BA MI G-YO BA RNAMS KYI YANG DE DANG LHAN CIG
'BYUNG BA'I MA RIG PA NI SPYI'I RKYEN YIN NO, ,DON DE DAG NYID
TSIGS SU BCAD DE BRJOD PA, 'DU BYED RNAMS KYI RKYEN NYID DU, ,MA
RIG BSTAN PA RNAM GNYIS TE, ,NYON MONGS GZHAN

LDAN SPYI YI RKYEN, ,DE MED PA NI GTZO BO'I RKYEN, ,YAN LAG GI
GRANGS RNAM PAR GZHAG PA RNAM PAR NGES PAR BYED PA NA, DON DE DAG
NYID YANG DGROL BAR BYA STE, DE LTAR GTZO BO'I RKYEN BSTAN PA
DANG, GANG KHA CIG 'DI SKAD DU, 'DU BYED RNAMS KYI RKYEN NYON
MONGS PA GZHAN YANG YIN BZHIN

DU CI'I PHYIR MA RIG PA KHO NA RKYEN YIN PAR BSTAN, GAL TE DE DAG
GI RKYEN YANG MA RIG PA YIN PA'I PHYIR, YAN LAG LHAG PAR JI LTAR
THAL BAR MI 'GYUR ZHES RGOL BA 'DI'I GLAGS MI THOD PA YIN NO,
,'DU BYED KYI RNAM PAR DBYE BA RDZOGS SO,, ,,RTEN CING 'BREL PAR
'BYUNG BA DANG PO DANG RNAM

PAR DBYE BA BSHAD PA, ,BAM PO GNYIS PA, 'DU BYED KYI RKYEN GYIS
RNAM PAR SHES PA ZHES BYA BA'I RNAM PAR SHES PA GANG ZHE NA, RNAM
PAR SHES PA'I TSOGS NI DRUG STE ZHES BYA BA 'DI'I SGRA JI BZHIN
GYI DON GYI TSUL GANG YIN PA'I DON BSHAD NA DE NI RE ZHIG RNAM
PAR NGES PA DANG BCAS PA RGYAS PAR

BSHAD PA BYAS NA SHUGS KYIS PHYIS DGONGS PA'I DON DE KHO NA NYID
LEGS PAR KHONG DU CHUD PAR 'GYUR RO, ,DE LA YANG DBANG PO'I DBYE
BAS RNAM PAR SHES PA'I RAB TU DBYE BA BCOM LDAN 'DAS KYIS BSTAN
GYIS, GDUL BYA GNAS PA'I BYE BRAG LA LTOS NA NGO BO NYID NI MA
YIN NO, ,'DI LTA STE KHA CIG

TU NI RNAM PAR DBYE BA YANG MI STON NO, ,TSOGS KYI SGRAS NI DMIGS
PA LA 'JUG PA'I DBYE BA YANG BSTAN PA YIN TE, MIG GI RNAM PAR
SHES PA LA SOGS PA RE RE YANG RNAM PA MANG BAR BSTAN PA'I PHYIR
RO, ,DE LTA MA YIN NA RNAM PAR SHES BA DRUG CES DE TZAM ZHIG
GSUNG BAR 'GYUR RO, ,MIG GI

RNAM PAR SHES PA'I TSOGS NAS YID KYI RNAM PAR SHES PA'I TSOGS
ZHES RNAM PAR BSHAD PA CI'I PHYIR MA GSUNGS SHE NA, TSOGS KYI
SGRA'I DON BYAS ZIN PA'I PHYIR DANG, RNAM PAR SHES PA LAS GZHAN
TSOGS ZHES BYA BA MED PAR BSTAN PA'I PHYIR RO, ,MIG GI RNAM PAR
SHES PA YANG

@16A *, ,GANG ZHE NA, MIG LA BRTEN CING GZUGS SO SOR RNAM PAR RIG
PA NI MIG GI RNAM PAR SHES PA'O, ,DE BZHIN DU YID KYI RNAM PAR
SHES PA'I BAR DU CI RIGS PAR BRJOD PAR BYA'O, ,GAL TE GZUGS LA
SOGS PA SO SOR RNAM PAR RIG PA RNAM PAR SHES PA YIN NA CI'I

PHYIR MIG GI RNAM PAR SHES PA ZHES BSTAN GYI, GZUGS KYI RNAM PAR
SHES PA MA YIN, DE BZHIN DU CHOS KYI RNAM PAR SHES PA'I BAR DU MA
YIN ZHE NA, MIG LA SOGS BA NI GCIG KHO NAR SEMS CAN GYI GRANGS SU
GTOGS PA'I PHYIR DANG, THUN MONG DANG THUN MONG MA YIN PA'I RGYU
NYID KYIS

GTZO BO'I RGYU YIN PA'I PHYIR RO, ,THUN MONG GI RGYU ZHES BYA BA
NI MIG NI SNGON PO LA SOGS PA GZUGS KYI RNAM PAR SHES PA THAMS
CAD KYI RGYU YIN PA'I PHYIR RO, ,THUN MONG MA YIN PA'I RGYU NI
RGYUD GCIG PA'I RNAM PAR SHES PA'I RGYU YIN PA'I PHYIR RO, ,DE
BZHIN DU YID KYI BAR DU CI RIGS PAR BRJOD

BAR BYA'O, ,MDO GZHAN LAS, GNYIS LA BRTEN NAS RNAM PAR SHES PA
'BYUNG NGO, ,GNYIS GANG ZHE NA, MIG DANG GZUGS NAS YID DANG CHOS
ZHES BYA BA'I BAR DU GSUNGS SO, ,YANG GZHAN LAS MING DANG GZUGS
KYI RKYEN GYIS RNAM PAR SHES PA YIN TE, GANG CUNG ZAD RNAM PAR
SHES

PA'I PHUNG PO DE THAMS CAD NI MING DANG GZUGS LA BRTEN NAS ZHES
GSUNGS SO, ,YANG GZHAN LAS 'PHAGS PA SH'A RI'I BUS TSE DANG LDAN
PA GANG GI PHYIR MIG NANG GI SKYE MCHED YONGS SU MA NYAMS SHING
GZUGS PHYI'I SKYE MCHED SNANG BAR GYUR, DE BSKYED PA YID LA BYED
PA NYE BAR GNAS NA DE

LAS SKYES PA'I MIG GI RNAM PAR SHES PA 'BYUNG BAR 'GYUR RO ZHES
GSUNGS SO, ,DE BZHIN DU YID KYI RNAM PAR SHES PA'I BAR DU CI RIGS
PAR BRJOD PAR BYA'O, ,MDO SDE 'DI LAS NI 'DU BYED KYI RKYEN GYIS
RNAM PAR SHES PA ZHES GSUNGS NA SNGA PHYI 'GAL BAR JI LTA MI
'GYUR ZHE NA,

DGONGS PA THA DAD PA'I PHYIR TE, DBANG PO DANG DON NGES PAS RNAM
PAR SHES PA DRUG SKYE BA NGES PA RAB TU BSTAN PA'I PHYIR GNYIS LA
BRTEN NAS RNAM PAR SHES PA ZHES GSUNGS SO, ,DE LTA BU'I DON DE
DAG NYID TSIGS SU BCAD DE GSUNGS PA, LNGA PO GNYIS NI DBANG PO
RNAMS, ,GANG GI DON

@16B NI DE DAG NYID, ,GANG DE NYID NI DON DE NYID, ,DRUG PA'I
SKYE MCHED GNYIS YIN NO, ,YID LA BYED PA NI RIGS MI DBYE BAR
THAMS CAD KYI SPYI'I RKYEN YIN TE, DBANG PO DANG DON YOD DU ZIN
KYANG DE SKYED 'DI BRTAG PA YIN LA BYED PA MED PA'I PHYIR RNAM
PAR SHES PA SKYE'O ZHES BSTAN

PA'I CHED DU YID LA BYED PA'I RKYEN KYANG GSUNGS SO, ,DE BSKYED
PA ZHES BYA BA NI NGES PA'I TSIG GI TSUL GYIS DE SKYED PAR BYED
PA NI SKYED PA STE, MDO SDE GZHAN LAS JI SKAD DU; DE GRONG DU
SONG YONG RUNG DGON PAR SANG YANG RUNG STE, DE NYID KYIS SDIG PA
NI MI DGE BA'I RNAM PAR RTOG PA

MANG DU KUN TU 'BYUNG BA GANG YIN PA DE NI PHYIS YID LA GCAGS PA
SKYED PAR 'GYUR RO, ,YANG NA DE'I CHED DU SKYES PA NI DE SKYED PA
ZHES RGYU MTSAN NYID BDUN PA YIN PA'I PHYIR TE, LPAGS PA'I PHYIR
NI GZIG BSAD DO, ,BSO'I PHYIR NI GLANG PO BSAD, RNGA MA'I PHYIR
NI G-YAG BSAD DO, ,

BUD MED PHYIR NI BYI PHO BSAD, ,CES BYA BA LTA BU'O, ,DE SKYED PA
YID LA BYED PA GANG ZHE NA, GANG MI MTHUN PA MED PA YIN TE, DPER
NA GNYID LOG PA DANG RA RO BA DANG YID GZHAN DU CHAGS PA'I TSE DE
LAS GZHAN GNYIS TSOGS PA YOD DU ZIN KYANG DE'I RKYEN GYIS RNAM
PAR SHES PA MI SKYE STE,

DE DANG MI MTHUN PA'I YID LA BYED PA KUN DU 'BYUNG BA'I PHYIR RO,
,PHYIS YANG 'BYUNG STE, DE DANG BRAL BA'I PHYIR RO, ,DBANG PO
DANG DON DANG YID LA BYED PA DE DAG NYID BSDUS PA'I MING DANG
GZUGS KYI RKYEN GYIS RNAM PAR SHES PA ZHES GSUNGS SO, ,YANG SRID
PA 'BYUNG BAR BYA BA'I PHYIR

NUS PA SKYE BAR BYA BA'I CHED DU 'DU BYED KYI RKYEN GYIS RNAM PAR
SHES PA ZHES GSUNGS TE, DBANG PO DANG DON DANG YID LA BYED PA DE
DAG NYID KYI RKYEN GYIS SKAD CIG RE RE LA SKYE BA'I RNAM PAR SHES
PA YIN YANG 'DU BYED MED PAR YANG SRID PA MNGON PAR 'GRUB PAR BYA
BA'I CHED DU NUS PA 'BYUNG BA MA

YIN GYI, DE'I STOBS KYI MTHUS NUS PA YIN TE, DPER NA RGYA SKYEGS
KYI KHU BA DMAR PO BI DZA PU RA KA'I ME TOG LA BSGOS PA NI GE SAR
DMAR POR 'BYUNG BAR BYA BA'I PHYIR NUS PA 'BYUNG BA YIN GYI, DE
MED PAR NI MA YIN NO ZHES BYA BA DE NI DPE'O, ,DE LTAR NA DGONGS
PA THA DAD PA'I PHYIR

@17A *, ,SNGA PHYI 'GAL BA MED DO, ,GAL TE 'DU BYED KYIS YONGS SU
BSGOS PA'I RNAM PAR SHES PA'I RGYU LAS MA 'ONGS PA NA MING DANG
GZUGS 'BYUNG BAR 'GYUR NA, SEMS MED PA'I SNYOMS PAR 'JUG PA DANG,
'DU SHES MED PA PA RNAM PAR SHES PA RGYUN CHAD PA LA 'DU BYED DE

YONGS SU BSGOS PA'I RNAM PAR SHES PA JI LTAR YOD PAR 'GYUR, GANG
LAS MA 'ONGS PA NA MING DANG GZUGS SKYE BAR 'GYUR TE, DE'I GNAS
SKABS GANG YIN PA NA NI SEMS YOD PA MA YIN NO, ,ZHES BSAMS PA DE
SKYON DE DAG YOD DO ZHE NA, MDO SDE LAS 'GOG BA'I SNYOMS PAR 'JUG
PA

SEMS DANG BCAS PAR GSUNGS TE, 'GOG PA LA SNYOMS PAR ZHUGS PA NI
LUS KYI 'DU BYED MA 'GAGS PA YIN ZHES BYA BA NAS RNAM PAR SHES PA
LUS DANG MA BRAL BA YIN NO ZHES 'DOD PA'I PHYIR RO, ,DE BAS NA
LHAG MA MED PA'I MYA NGAN LAS MA 'DAS KYI BAR DU RNAM PAR SHES PA
RGYUN 'CHAD PA MA

YIN NO; ,DE'I TSE YOD PAR 'DOD PA'I RNAM PAR SHES PA GANG ZHE NA,
KHA CIG NA RE YID KYI RNAM PAR SHES PA'O, ,DMIGS PA CI YIN RNAM
PA CI YIN ZHE NA, DMIGS PA DANG RNAM PA YONGS SU MA CHAD PA'O ZHE
NA, 'O NA BCOM LDAN 'DAS KYIS YID DANG CHOS LA BRTEN NAS YID KYI
RNAM PAR SHES PA

SKYE BA DANG, GSUM 'DUS PA LAS REG PA DANG, REG PA'I RKYEN GYIS
TSOR BA DANG 'DU SHES ZHES MA GSUNGS SAM, DE'I TSE GSUM 'DUS PA
MED PAR YID KYI RNAM PAR SHES PA JI LTAR YOD, ,'DUS PA YOD NA
YANG REG PA MED PA JI LTAR RUNG, REG PA YOD NA YANG TSOR BA DANG
'DU SHES MED

PAR JI LTAR RUNG, GANG GI PHYIR 'DU SHES DANG TSOR BA 'GOG PA
ZHES BYA ZHE NA, RE ZHIG TSOR BA'I RKYEN GYIS SRED PA ZHES BCOM
LDAN 'DAS KYIS JI LTAR GSUNGS, TSOR BA THAMS CAD SRED PA'I RKYEN
MA YIN TE, BRAG PA ZAD PA RNAMS LA SRED PA MI SKYE BA'I PHYIR RO,
,DE BZHIN DU REG PA THAMS CAD

TSOR BA LA SOGS PA'I RKYEN MA YIN NO ZHE'O, ,MDO SDE GZHAN LAS
BCOM LDAN 'DAS KYIS MA RIG PA'I 'DUS TE REG PA LAS SKYES PA'I
TSOR BA LA BRTEN NAS SRED PA 'BYUNG NGO ZHES BYE BRAG TU BYAS
KYI, REG PA NI GANG DU YANG BYE BRAG TU BYAS PA MED DO, ,DGRA
BCOM PA'I SRED PA NI RTZA BA NAS GCOD

@17B PA YIN GYI, 'GOG PA'I SNYOMS PAR ZHUGS PA LA SOGS PA'I 'DU
SHES DANG TSOR BA GNYIS NI MA YIN PAS DPE DANG DON DU 'DRA BA MA
YIN NO, ,GZHAN NA RE NUS PA TSOGS PA NI 'DUS PA YIN NA GSUM DE NI
'DU SHES DANG TSOR BA BSKYED PAR BYA BA'I CHED DU NUS PA 'DUS PA
MA YIN NO, ,DE SUN

'BYIN BAS DE BSAL BA'I PHYIR RO, ,DE BAS NA 'DI NI REG PA MA YIN
NO ZHE'O, ,'O NA DE'I YID KYI RNAM PAR SHES PA DGE BA 'AM, NYON
MONGS PA CAN NAM, LUNG DU MA BSTAN PA'AM, CI 'DRA BA ZHIG YIN PA
BRJOD PAR BYA DGOS SO, ,CI NYES GAL TE DGE BA YIN NA DGE BA'I
RTZA BA MED

PAR JI LTAR DGE BA YIN, DE DAG KYANG REG PA MED PA JI LTAR YIN
TE, DGE BA'I DE MA THAG PA'I RKYEN GYIS 'PHONGS PA'I PHYIR GAL TE
DGE BA YIN NA NI MI RUNG STE, DGE BA LA SOGS PA'I SEMS KYI MJUG
THOGS SU SEMS RNAM PA GSUM SKYE BA'I PHYIR RO, ,DGE BA'I RTZA
BA'I STOBS KYIS

'PHONGS TE SEMS DGE BA'I NGO BO YIN NA YANG DE ZLOG PAR BYED PA'I
RGYU MED PA'I PHYIR RO, ,MI DGE BA YANG DE DAG THAL BAR 'GYUR RO,
,'GOG PA'I SNYOMS PAR 'JUG PA NI 'GOG PA BZHIN DU DGE BA NYID YIN
NO, ,NYON MONGS PA CAN YIN NA NYON MONGS PA MED PAR JI LTAR NYON
MONGS

PA CAN YIN, DE DAG KYANG REG PA MED PAR JI LTAR 'GYUR DE SKAD DU
BCOM LDAN 'DAS KYIS KYANG TSOR BA'I PHUNG PO GANG YIN PA DANG 'DU
SHES KYI PHUNG PO DANG 'DU BYED KYI PHUNG PO CUNG ZAD GANG YIN PA
DE THAMS CAD NI REG PA'I RKYEN GYIS YIN NO ZHES GSUNGS SO, ,LUNG
DU MA BSTAN PA YIN NA NI

LUD DU MA BSTAN PA'I SEMS BZHIR 'DOD DE, RNAM PAR SMIN PA LAS
BYUNG BA DANG, SPYOD LAM DANG, BZO'I GNAS PA DANG, SPRUL PA PA'O,
,RE ZHIG DE RNAM PAR SMIN PA LAS BYUNG BA YIN PAR NI MI RIGS TE,
'DOD PA NA SPYOD PA'I RNAM PAR SMIN PA'I SEMS NI, SRID PA'I RTZE
MO'I SEMS KYI

MJUG THOGS PA YIN PAR MI RIGS TE, SA 'OG MA GZHAN BDUN GYIS BAR
DU CHOD PA'I PHYIR RO, ,SRID PA'I RTZE MO PA'I RNAM PAR SMIN PA'I
SEMS NI 'DOD PA'I KHAMS SU SKYES PA'I YIN PAR MI RIGS SO, ,MI
G-YO BA'I LAS NI 'DOD PA'I KHAMS SU RNAM PAR SMIN PAR BYED PA MA
YIN NO, ,

@18A *, ,RNAM PAR SMIN PA YIN NA NI 'GA' YANG CI DGAR BYAR YOD PA
MA YIN NO, ,SNYOMS PAR 'JUG PA DE LA SNYOMS PAR 'JUG PA PO RNAMS
NI CI DGAR BYAR YOD PA YANG YIN PAS RNAM PAR SMIN PA LAS SKYES PA
YIN PAR MI RIGS SO, ,SPYOD LAM LA SOGS PA'I NGO BO YANG MA YIN

TE; 'GOG PA'I SNYOMS PAR ZHUGS PA RNAMS NI SPYOD LAM LA SOGS PA
MNGON PAR 'DU BYED PA MI SRID PA'I PHYIR RO, ,SEMS MNGON PAR 'DU
BYED PA DE YANG REG PA MED PAR JI LTAR RUNG, GAL TE YANG DE'I TSE
YID KYI RNAM PAR SHES PA LUNG DU MA BSTAN PA GZHAN ZHIG YIN PAR
RNAM PAR RTOG PAR BYED NA,

SEMS LAS SU RUNG ZHING SEMS MTSAN MA MED PA'I TING NGE 'DZIN LA
GNAS PA DAG JI LTAR DE LTAR DMIGS PA DANG RNAM PA'I G-YENG BA
BYED PAR 'GYUR TE LUNG DU MA BSTAN PA'I SEMS MNGON DU GYUR PAR
'DOD PA YANG MA YIN PA'I PHYIR RO, ,BCOM LDAN 'DAS KYIS KYANG
RNAM PA THAMS CAD DU 'DU

SHES MED 'DU SHES MED MIN SKYE MCHED LAS YANG DAG PAR 'DAS TE,
'DU SHES DANG TSOR BA 'GOG PA LUS KYIS MNGON DU BYAS TE, GNAS SO
ZHES GSUNGS TE 'DI NI GNAS PA LAS YANG DAG PAR 'DAS PA YIN GYI,
'DOD CHAGS DANG BRAL BA LAS YANG DAG PAR 'DAS BA NI MA YIN TE,
LUS KYIS

MNGON DU BYED PA RNAMS LA DE MED PAR MA YIN PA'I PHYIR RO, ,DE
BAS NA 'GOG PA'I SNYOMS PAR ZHUGS PA RNAMS LA RNAM PA THAMS CAD
DU YID KYI RNAM PAR SHES PA MNGON DU GYUR PA YOD PA MA YIN NO,
,'DIR TSIGS SU BCAD PA, ,SRID RTZE'I MTSAN NYID 'DU SHES MED,
,'DU SHES MED PA MIN

NYID 'DOD, ,'GOG LA DE YI SA SEMS MED, ,DES NA DE NI GZHAN ZHIG
YIN, ,GZHAN DAG NA RE 'GOG PA'I SNYOMS PAR 'JUG PA SEMS MED PA
CAN KHO NA YIN NO ZHES ZER NA, 'O NA SEMS RGYUN CHAD PA YIN NA
YANG 'DU BYED KYIS BSGOS PA'I SEMS CI LTAR 'BYUNG ZHES ZER NA,
KHA CIG NA RE SEMS

LAS DE 'BYUNG BA MA YIN GYI, SEMS KYIS YONGS SU BSGOS PA NYID NI
LUS KYI DBANG PO'I RGYUN LAS YIN PA'I PHYIR RO ZHE'O, ,YID DANG
CHOS LA BRTEN NAS YID KYI RNAM PAR SHES PA 'BYUNG BAR 'GYUR ZHES
BYA BA'I MDO SDE 'DI DANG JI LTAR MI 'GAL ZHE NA, YID KYI BAG
CHAGS LA YANG YID CES LAN

@18B 'GA' BRJOD DE, JI LTAR LAS KYI BAG CHAGS LA YANG LAS ZHES
BYA BA DANG, GANG GI TSE LAS KYI RNAM PAR SMIN PA ZHES ZER BA
BZHIN NO ZHE NA, RNAM PAR RTOG PA 'DI LA YID KYI RNAM PAR SMIN
PA'I SA BON RGYUD GNYIS LA YOD PAR 'GYUR TE, GCIG NI SEMS KYI
RGYUN LAS BSGOS PA'O, ,GCIG

NI LUS KYI RGYUN LA'O, ,DE'I PHYIR YID KYI RNAM PAR SHES PA GNYIS
CIG CAR 'BYUNG BAR 'GYUR TE, CI'I PHYIR GANG GCIG LAS 'BYUNG BA
DE'I TSE CIG SHOS MA YIN, GAL TE YANG RNAM PAR SHES PA LA YIN PA
DE BZHIN DU LUS KYI DBANG PO LA SEMS DANG SEMS LAS BYUNG BA RNAMS
KYIS BSGOS

PAR GYUR NA NI DE LA YANG BSOD NAMS LA SOGS PA'I 'DU BYED KYIS
YONGS SU BSGOS PA YIN PA'I PHYIR RNAM PAR SHES PA NYI TSE LA 'DU
BYED KYI RKYEN GYIS ZHES BRJOD PAR BYA BA MA YIN PAR 'GYUR RO,
RNAM PAR SHES PA NYI TSE RKYEN GYIS MING DANG GZUGS KYANG MA YIN
GYI LUS KYI DBANG PO YANG DE LA MTHU

YOD PA'I PHYIR RO, ,GZHAN DAG NA RE 'DU BYED KYI RKYEN GYIS NI
MA'I MNGAL DU NYING MTSAMS SBYOR BA'I RNAM PAR SHES PA YIN TE,
LAS JI LTA BA BZHIN DU TSE GZHAN DU NYING MTSAMS SBYOR BA'I PHYIR
RO, ,DE LTAR NI RGYU'I RNAM GRANGS CHEN PO LAS KUN DGA' BO GAL TE
RNAM PAR SHES PA MA'I MNGAL DU MA

ZHUGS NA 'ON KYANG DE'I MING DANG GZUGS NUR NUR POR BRGYAL BAR
'GYUR RAM ZHES GSUNGS SO ZHE NA, RNAM PAR RTOG PA 'DI LA YANG MDO
SDE DANG 'GAL BA DANG RIGS PA DANG 'GAL BAR 'GYUR RO, ,JI LTAR
MDO SDE DANG 'GAL ZHE NA, 'DI LTAR RNAM PAR SHES PA'I YAN LAG CES
RNAM PAR DBYE BA LAS NI

RNAM PAR SHES PA'I TSOGS DRUG CES GSUNGS LA, YID KYI RNAM PAR
SHES PA KHO NA NYID NYING MTSAMS SBYOR GYI DRUG GIS NI MA YIN NO,
,KHA CIG NA RE 'GAL PA MED DE MDO SDE 'DI LAS NI BCOM LDAN 'DAS
KYIS RNAM PAR SHES PA RNAM PAR DBYE BA'I ZLA LA RNAM PAR SHES PA
MTHA' DAG RNAM PAR PHYE'O, ,

'DU BYED KYI RKYEN GYIS NI JI LTAR RIGS PAR TE, NYING MTSAMS
SBYOR BA YIN PAR RIGS PAR BYA'O, ,DPER NA MING DANG GZUGS RNAM
PAR DBYE BA LAS GZUGS GANG ZHE NA, GZUGS GANG YIN PA CI YANG RUNG
STE, DE THAMS CAD 'BYUNG BA CHEN PO BZHI DANG 'BYUNG BA CHEN PO
BZHI DAG RGYUR BYAS PA'O

@19A *, ,ZHES GZUGS MTHA' DAG 'DIR RNAM PAR PHYE YANG RNAM PAR
SHES PA'I RKYEN GYIS MING DANG GZUGS RNAM PAR 'JOG PA NA JI SNYED
YOD PA RNAM PAR GZHAG PA YIN NO ZHE NA, GNAS SKABS DE NA GZUGS
GANG YIN PA DE DAG THAMS CAD 'BYUNG BA CHEN PO BZHI DAG DANG DE
DAG RGYUR BYAS PA'O ZHES DE LTAR BSTAN

PA NI RIG PA YIN GYIS, NYING MTSAMS SBYOR BA RNAM PAR SHES PA
GANG YIN PA DE RNAM PAR SHES PA'I TSOGS DRUG MA YIN PAS, 'DI CHOS
'DRA BA CI YOD, 'DIR NI 'DU BYED KYI RKYEN GYIS RNAM PAR SHES PA
BSTAN PA BRTZAMS PA YIN PAS ZLA LA CI'I PHYIR BYA, GZHAN DAG NA
RE DE LAS GZHAN PA BSTAN BA

YANG SKYE MCHED DRUG GI BAR DU LAS KYI RJES SU 'JUG PA YIN PAR
BSTAN PA'I PHYIR RO, ,RNAM PAR SHES PA'I TSOGS DRUG SMOS PA MING
DANG GZUGS TZAM GYI RKYEN YIN NA NI SKYE MCHED DRUG GI TSE 'GA'
YANG LONG BA 'AM 'ON PAR MI 'GYUR RO ZHE NA, DE SMOS PA DON MED
DE, DE SMOS PA MED PAR YANG LAS KYI

BYE BRAG GIS RNAM PAR SHES PA BYE BRAG TU 'GYUR, DE LAS MING DANG
GZUGS BYE BRAG TU 'GYUR, DE LAS SKYE MCHED DRUG GI BYE BRAG GO
ZHES RNAM PAR RIG PA'I PHYIR RO, ,GAL TE DE'I BYE BRAG GIS DE BYE
BRAG TU MI 'GYUR NA NI JI LTAR YANG SNGA MA NI PHYI MA'I RKYEN DU
'GRUB PAR MI 'GYUR RO, ,YANG BCOM LDAN

'DAS KYIS KUN DGA' BO GAL TE RNAM PAR SHES PA MA'I MNGAL DU MA
ZHUGS NA ZHES GSUNGS PA DE DPYAD PAR BYA STE, RE ZHIG MNGAL DU MA
ZHUGS NA ZHES BYA BA 'DI'I DON JI LTA BU, GAL TE 'DI'I DON MI
'JUG PA YIN NO ZHE NA, SKYE BAR NYING MTSAMS SBYOR BA'I RNAM PAR
SHES PA NI MA'I MNGAL DU 'JUG

PAR RIG PA MA YIN GYI, 'DU BYED KYIS YONGS SU BSGOS PA'I RNAM PAR
SHES PA NI SRID PA BAR MA'I RGYUN GYIS MA'I MNGAL DU 'JUG PA YIN
PAR RIGS TE DE DANG 'BREL BA'I PHYIR KHRAG DANG KHU BA 'DUS PA NA
MING DANG GZUGS SU RNAM PAR SMIN PA NI KUN TU BRGYAL BA YIN TE,
GANG LAS NUR NUR POR RNAM

PAR GZHAG PA'O, ,'ON TE 'DI'I DON MA'I MNGAL DU MI SKYE BA YIN NA
NI DE'I TSE MING DANG GZUGS SKYES PA KHO NA YIN PAS DE'I RKYEN
GYIS DE SKYE BAR MI RIGS SO, ,DE LAS KYANG NAM MA SHI'I BAR DU
RNAM PAR SHES PA NI MING DANG GZUGS KYI RKYEN GYIS DNGOS POR
BSTAN PAS DE JI LTAR NYING MTSAMS

@19B SBYOR BA'I RNAM PAR SHES PAR RUNG, MDO SDE 'DI LAS, RNAM PAR
SHES PA'I RKYEN GYIS PHUNG PO LNGA PA'I MING DANG GZUGS BSTAN PAS
NYING MTSAMS SBYOR BA'I RNAM PAR SHES PA DE JI LTAR DE DANG LHAN
CIG BYUNG BA'I MING DANG GZUGS KYI RKYEN DU RUNG, DUS PHYI MA'I
RKYEN YIN NO ZHE NA YANG, 'O NA DE'I DUS KYI MING

DANG GZUGS KYI RKYEN GANG YIN, RKYEN 'DU BYED YIN NO ZHE NA YANG,
DE GNYIS KA'I RKYEN YIN PA'I PHYIR CI'I RNAM PAR SHES PA'I YAN
LAG BRTAG PAR BYA, MING DANG GZUGS KHO NA'I RKYEN 'DU BYED MA YIN
TE, DE DANG SKAD CIG MA PHYI MA DANG KHYAD PAR YANG CI ZHIG YOD,
GZHAN DAG NA RE 'DU BYED KYI RKYEN GYIS

MING DANG GZUGS ZHES BRJOD NA GZUGS MED PAR NYING MTSAMS SBYOR BA
BSTAN PAR 'GYUR TE DE NA GZUGS MED PA'I PHYIR RO ZHE'O, ,'O NA
LTA RNAM PAR SHES PA'I RKYEN GYIS MING DANG GZUGS KYANG BRJOD PAR
MI BYA BAR 'GYUR TE; GZUGS MED PA NA GZUGS MED PA'I PHYIR RO,
,'ON TE 'DIR JI LTAR SRID PA'I

RKYEN GYIS DNGOS POR 'DOD NA NI 'DU BYED KYI RKYEN GYIS KYANG DE
BZHIN DU CI'I PHYIR MI 'DOD, DE LTAR RE ZHIG MDO SDE DANG 'GAL BA
YIN NO, ,JI LTAR RIGS PA DANG 'GAL ZHE NA, 'DU BYED KYI RKYEN
GYIS NYING MTSAMS SBYOR BA'I RNAM PAR SHES PA YIN NA NI 'DAS PA'I
'DU BYED KYIS RNAM PAR SHES PA BSKYED PAR THAL BAR

'GYUR RO, ,CI NYES SHE NA, BYA GAG SHI NAS SKAD 'BYIN PAR THAL
BAR 'GYUR RO, ,TSIG 'DI'I DON JI LTA BU ZHE NA, RGYU RNAM PAR
ZHIG PA LAS 'BRAS BU 'BYUNG BA MA YIN NO ZHES BYA BA'I DON TO,
,KHA CIG NA RE RGYU ZHIG PA LAS KYANG 'BRAS BU 'BYUNG BA YOD DE,
DPER NA MA DU LUNG GA'I 'BRAS BU SKYUR PO

LAS PHYI MA SKYUR POR 'GYUR BA DANG, MA DU LUNG GA'I ME TOG LA
RGYA SKYEGS KYI KHU BA DMAR PO BSGOS PA LAS DE'I 'BRAS BU GE SAR
DMAR BA NYID DANG, LCAGS KYI THU LUM BSREGS PA DMAR PO MJUG TU
RNAM PAR ZHIG PA'I RGYU CAN YANG RTZA DMAR PA YIN NO ZHE NA, 'DI
NI GLO BUR DU NYAM NGA BAR ZHUGS PA

YIN NO, ,'DI LA NYAM NGA BA CI YOD CE NA, RGYU MED PA LA 'BRAS BU
'AM, RNAM PAR ZHIG PA LAS YOD PAR RTOG PA'O, ,SKYUR BA DE RNAM
PAR ZHIG PA LAS PHYIS SKYUR BA 'BYUNG BA MA YIN NO, ,'O NA DE
GANG LAS SHE NA, DE LAS SKYES PA'I MTHU'I BYE BRAG DANG LDAN PA'I
RGYUN YONGS SU 'GYUR BA'I BYE BRAG LAS SO,,

@20A *, ,DE DAG GIS NI DMAR BA NYID DANG, RTZA DMAR BA NYID KYI
LAN KYANG BTAB PA YIN TE, PHYIS RTZA DMAR BA RNAM PAR ZHIG PA'I
RGYU CAN SKYE BA MA YIN NO, ,'O NA JI LTAR ZHE NA, DE SKYE BA
DANG MI MTHUN PA'I RKYEN BTZAL NA RANG BZHIN GYIS LCAGS KYI THU
LUM 'BYUNG BA CHEN PO DE 'BYUNG BA DANG RJES SU MTHUN PA

YIN PA'I PHYIR RO, ,'DI JI LTAR MNGON ZHE NA, 'DI LTAR ME SHI BA
NI SREG PAR MI BYED DO, ,CHU SKAM PA NI BRLAN PAR MI BYED DO,
,RLUNG ZHI BA NI SKAM PAR MI BYED DO, ,BRDUNGS BA ZHIG PA YANG
SGRA MI BYED DO, ,DBANG PO DANG DON YANG RNAM PAR SHES PA'O, ,LAS
DANG NYON MONGS PA SPANGS PA YANG SRID DO, ,'DIR

TSIGS SU BCAD PA, RNAM ZHIG RGYU LAS 'BRAS 'BYUNG NA, ,DBANG PO
LA SOGS RNAM ZHIG LAS, ,MTHONG BA LA SOGS 'BYUNG BAR 'GYUR, ,ME
YI DU BA'ANG ZHI BA MED, ,GAL TE 'DAS PA'I LAS LAS 'BRAS BUR MI
'DOD PA'AM, DE MED PA YIN CI'I PHYIR BCOM LDAN 'DAS KYIS 'DI SKAD
DU

GANG 'DAS PA'I LAS ZHIG PA 'GAG PA BRAL BA YONGS SU GYUR PA DE
YOD PA YIN NO, ,DE DANG LDAN PA MED DU ZIN NA, 'DI NA KHA CIG
MTSAMS MED PA BYAS NA RGYU DE DANG RKYEN DES LUS ZHIG NAS DE MA
THAG TU DMYAL BAR SKYE BAR 'GYUR RO ZHES GSUNGS, DE YANG DA LTAR
'BYUNG BA BZHIN DU RANG GI

MTSAN NYID GNAS PA LA DGONGS NAS YOD DO ZHES GSUNGS PA MA YIN
GYI, 'O NA JI LTAR ZHE NA, DE LAS SKYES PA DGOS PA GNAS PA'I
PHYIR RO, ,DES GZHAG PA'I SEMS KYI RGYUN LA BSGOS PA YOD DE,
YONGS SU 'GYUR BA'I BYE BRAG TU GYUR PA GANG LAS 'BRAS BU 'BYUNG
BA'O, ,DE YOD PA YANG

LAS KYI 'BRAS BU MA BYIN PA YIN PA'I PHYIR YOD PA YIN NO ZHES
BSTAN TE, DE LAS BYUNG BA'I 'BRAS BU SMIN PAR NUS PA MA SPYAD PA
NYID YIN PA'I PHYIR RO, ,DE LTA MA YIN NA DE 'DAS PA NYID YIN PAR
'GRUB PAR MI 'GYUR RO, ,'DI RNAM PAR GTAN LA DBAB PA NI PHYI NAS
BYA'O, ,DE LTAR 'DU BYED

KYI RKYEN GYIS NYING MTSAMS SBYOR BA'I RNAM PAR SHES PA NI, RIG
PA DANG 'GAL BA YIN NO, ,KHA CIG NA RE 'DAS PA'I LAS LAS DE SKYE
BA YANG MA YIN TE, 'DI LTAR RGYUN RNAM PAR GZHAG NAS 'DU BYED
'GAGS LA, DE DANG RJES SU MTHUN PA'I 'BRAS BU GCIG TU 'PHANGS NAS
SA BON GYI RGYUN BZHIN,

@20B DU; DE LAS PHYIS RIM GYIS RNAM PAR SHES PA SA BON YANG SRID
KYI ZHING LA SKYED PAR BYED DO ZHE NA, DE'I BSAM PA NI BDAG GIS
MA RTOGS NA, CI SEMS PA'I RGYUN RNAM PAR GZHAG NAS 'DU BYED 'GAG
GAM, 'ON TE BAG CHAGS KYI RGYUN SEMS KYI RGYUN LA RNAM PAR GZHAG
NAS YIN, CI NYES GAL TE

SEMS PA'I RGYUN YIN NA NI, LUNG DU MA BSTAN PA'I SEMS PA'I RGYUN
KYANG DE'I 'OG TU 'BYUNG BAR 'GYUR BAS, JI LTAR NA DE'I RKYEN
GYIS NYING MTSAMS SBYOR BA'I TSE RNAM PAR SHES PA YIN PAR RIGS
PAR 'GYUR, JI LTAR NA YANG 'DI BSOD NAMS LA SOGS PA'I 'DU BYED
KYI RNAM PAR GZHAG PA YIN,

'ON TE BAG CHAGS KYI RGYUN SEMS LA GZHAG NAS YIN NA NI DE NYID LA
'DU BYED RNAMS KYI NUS PA YIN GYI, NYING MTSAMS SBYOR BA'I RNAM
PAR SHES PA LA MA YIN PAR THAL BAR 'GYUR RO, ,DE LTAR NA 'DU BYED
KYIS YONGS SU BSGOS PA RNAM PAR SHES PA DE NYID 'DU BYED KYI
RKYEN GYIS YIN GYI, NYING MTSAMS

SBYOR BA'I RNAM PAR SHES PA NI MA YIN NO, ,NYING MTSAMS SBYOR
BA'I RNAM PAR SHES PA'I DUS NA NI YANG SRID PA MNGON PAR GRUB PA
KHO NA YIN PAS DE'I TSE DE GANG GI SA BON YIN NA GANG 'DI SKAD DU
RNAM PAR SHES PA SA BON YANG SRID KYI ZHING LA SKYED DO ZHES
BRJOD, DE BAS NA 'DU BYED KYI RKYEN GYIS NYING

MTSAMS SBYOR BA'I RNAM PAR SHES PA YIN PAR RIGS PA MA YIN GYI, MA
RIG PA'I RKYEN GYIS 'DU BYED YIN LA, DES BSGOS PA'I RNAM PA'I
RNAM PAR SHES PA NI 'DU BYED KYI RKYEN GYIS YIN NO, ,DE'I RKYEN
GYIS NYING MTSAMS SBYOR BA'I TSE MING DANG GZUGS YIN NO ZHES BYA
BA DE LTA BU'I LUGS 'DI

NI SKYON PA YIN NO, ,DE LTAR BYAS NA MDO SDE GZHAN LAS RNAM PAR
SHES PA SA BON ZHES GSUNGS PA GANG YIN PA DE RIGS PA YIN NO,
,YANG GZHAN DAG NA RE 'DU BYED KYI RKYEN GYIS NYING MTSAMS SBYOR
BA'I RNAM PAR SHES PA YIN PAR BRJOD KYANG 'DAS PA'I LAS LAS DE
BYUNG BA MA YIN TE, 'ON KYANG KHA

CIG NA RE DE'I RGYU CAN RNAM PAR MA ZHIG PA LAS YIN NO ZHE'O,
,KHA CIG NA RE BSTZAGS PA LAS YIN NO ZHE'O, ,RNAM PAR MA ZHIG PA
ZHES BYA BA 'DI CI YIN, BSTZAGS PA YANG CI YIN ZHE NA, SEMS DANG
MI LDAN PA'I CHOS GZHAN NAM 'BRAS BU BYIN PA'I BAR DU RJES SU
'JUG PA DE YIN ZHES GRAGS

@21A *, ,SO; ,DE LAS SKYES PA'I NYING MTSAMS SBYOR BA'I RNAM PAR
SHES PA NI 'DU BYED KYI RKYEN GYIS ZHES STON TO, ,DES BYAS PA LA
DE NYE BAR 'DOGS PA YIN NO, ,DPER NA RKUN POS GRONG KHYER BSREGS
PA DANG, RTZVA SA 'BRAS CHAN TSOS PA DANG, 'PHAGS PA RNAMS NI
MTHONG BA BDE,,

ZHES BYA BA LTA BU'O, ,DE DAG GI YANG MDO SDE DANG 'GAL BA DE KHO
NA BZHIN DU GNAS PA YIN NO, ,BCOM LDAN 'DAS KYIS KYANG 'DU BYED
KYI PHUNG PO GANG JI SNYED PA 'DI THAMS CAD REG PA LA BRTEN NAS
ZHES GSUNGS KYANG THOB PA LA SOGS PA NI MA YIN NO, ,SEMS DANG MI
LDAN PA'I 'DU BYED RDZAS SU YOD

PA YANG MA YIN LA, GZUGS LA SOGS PA RDZAS SU YOD PA'I GNAS SKABS
GZHAN LA BRTAGS PA YIN TE, DPER NA NUS PA DANG KUN TU SBYOR BA
DANG, RNAM PAR PHYE BA DANG PHA ROL NYID DANG TSU ROL NYID DANG,
RGYANG RING BA DANG THAG NYE BA NYID LTA BU'O, ,DE DAG JI LTAR
RDZAS SU YOD PA MA YIN PA NI CHOS

MNGON PA'I MDZOD LAS SHES PAR BYA'O, ,GANG YANG SEMS MED PA'I
SNYOMS PAR 'JUG PA DANG, 'DU SHES MED PA'I MJUG TU LDANG BA'I
SEMS SKYE BA DANG, GANG YANG YI GE'I GZHUNG LAN MANG DU BTON
PA'AM DON RTAG TU MTHONG BA LA SOGS PA LAS PHYIR DRAN PA SKYE BA
DANG, GANG YANG RGYA SKYEGS

KYI KHU BAS MA DU LUNG GA'I ME TOG LA BSGOS PA'I RGYUN YONGS SU
GYUR PA LA PHYIS 'BRAS BU GE SAR DMAR POR SKYE BA DE DAG LA CI
SEMS DANG LDAN PA MA YIN PA'I CHOS GZHAN BAR SKABS SU 'GA' YANG
YOD DAM, GANG GOMS PAS DRAN PA SKYE BAR 'GYUR BA SKAD CIG MA GANG
LA DE SKYE BAR BRTAG

BAR BYED, DE BAS NA 'DU BYED KYIS YONGS SU BSGOS PA'I RNAM PAR
SHES PA'I TSOGS DRUG LA 'DU BYED KYI RKYEN GYIS RNAM PAR SHES PA
YIN PAR KHAS LEN KYANG RUNG, SEMS DANG BCAS PA BA DANG SEMS MED
PA PA'I 'GOG PA'I SNYOMS PAR 'JUG PA LA SOGS PA KHAS LEN KYANG
RUNG, 'DAS

PA'I 'DU BYED KYI RKYEN GYIS NYING MTSAMS SBYOR BA'I RNAM PAR
SHES PA KHAS LEN KYANG RUNG, DE'I RGYU CAN RNAM PAR MI 'JIG PA LA
SOGS PA RKYEN YIN PAR KHAS LEN KYANG RUNG STE, SGRA'I DON JI LTA
BA BZHIN DU DRANGS NA DON DE BZHIN DU 'GROR MI RUNG NGO, ,DE BAS
NA 'DIR DON NYID NI DGONGS PA CAN YIN

@21B PAR RIG PAR BYA'O, ,'DIR DON NYID GANG ZHE NA, 'DU BYED KYIS
YONGS SU BSGOS PA'I KUN GZHI RNAM PAR SHES PA'I RGYUN YONGS SU
GYUR PAS YANG SRID, 'BYUNG BAR NUS PA NI 'DIR 'DU BYED KYI RKYEN
GYIS RNAM PAR SHES PA YIN PAR DGONGS PA YIN NO, ,GANG YANG 'DI
SKAD DU RNAM PAR

SHES PA DRUG GO ZHES GSUNGS PA NI GNAS PAS GNAS BSTAN PA DANG
'BRAS BUS RGYU STE DE DANG LDAN PA'I RNAM PAR SHES PA'I RGYUN
'BAB PA BSTAN PA'I PHYIR RO, ,GNAS PAS GNAS BSTAN PA YANG YOD DE,
DPER NA 'CHAR KA'I MDO LAS BTZUN PA BCOM LDAN 'DAS KYI SKU NI
RNYING PA DANG GNYER MA CAN

DANG; DBANG PO RNAMS NI GZHAN DU GYUR PA NYID YIN TE, 'DI LTA STE
MIG GI DBANG PO NAS LUS KYI DBANG PO'I BAR DU BSTAN KYANG DE'I
DBANG PO RNAMS NI GZHAN DU GYUR PA NYID YIN TE, GZIGS PA MNGA'
BA'I PHYIR RO, ,'O NA CI ZHE NA, DBANG PO RNAMS KYI GTAN DANG
DE'I GNAS YIN NO, ,SMRA BA PO'I

MDO LAS KYANG, DE 'CHI BA'I DUS KYI TSE DBANG PO RNAMS RNAM PAR
GSAL BA YIN NO ZHES GSUNGS KYANG, DBANG PO RNAMS GSAL BA NI
MTHONG BAR YANG MI NUS KYI, DE'I GNAS DANG DBANG PO'I RTEN LA NUS
SO, ,'JIG RTEN NA YANG 'DI'I MIG NI NYAMS DGA' BA YIN TE, GDONG
GI MIG NI

AUTPA LA SNGON PO'I 'DAB MA LTA BU'O ZHES BYA BA MTHONG BA DANG
MIG GIS DE'I GNAS BSTAN TO, ,'BRAS BUS KYANG RGYU STON PA YOD DE,
JI LTAR MDO SDE LAS DGE SLONG DAG RLUNG NI NAD YIN NO, ,NAD CHEN
PO YIN NO ZHES PA YANG RLUNG NI NAD MA YIN GYI, NAD KYI RGYU YIN
NO, ,TSIGS SU BCAD PA LAS KYANG

'DOD CHAGS MA LUS RGYUN BCAD CES 'BYUNG BA YANG 'DOD CHAGS KYI
RGYUN NYE BAR BCAD PA MA YIN TE, DE MNGON DU MA GYUR PA'I PHYIR
RO, ,'O NA CI ZHE NA, RGYU DANG DE'I SA BON NO, ,JI LTAR CHOS
MNGON PA LAS 'BYUNG BA CHEN PO BZHI PO DAG RGYUR BYAS PA'I REG
BYA GANG ZHE NA ZHES RGYAS PAR BYAS NAS

BKRES PA DANG, SKOM PA'I BAR DU 'BYUNG BA LA, DE GNYIS NI REG BYA
MA YIN GYI, DE GNYIS KYI RGYU REG BYA YIN NO, ,'JIG RTEN NA YANG
SHING SA BON 'DEBS SO, ,ME TOG SA BON 'DEBS SO ZHES PA DE NYID SA
BON DU 'DEBS PA MA YIN GYI, 'O NA CI ZHE NA DE DAG GI RGYU YIN
TE,

@22A *, ,BRTEN PA'I MING RTEN LA STON PA DANG, 'BRAS BUS RGYU YIN
NO, ,CI'I PHYIR 'DI KUN GZHI RNAM PAR SHES PA ZHES BYA ZHE NA,
CHOS THAMS CAD KYI SA BON GYI GZHI GANG YIN PA'O, ,LEN PA'I RNAM
PAR SHES PA YANG DE YIN TE, RIS MTHUN PA GZHAN DU NYING MTSAMS
SBYOR BA NAS

BRTZAMS TE, NAM MA SHI BA'I BAR DU DES LUS BZUNG BA'I PHYIR RO,
,RNAM PAR SMIN PA'I RNAM PAR SHES PA YANG DE YIN TE, SKYE BA SO
SO NI LAS THA DAD PA'I RNAM PAR SMIN PA YIN PA'I PHYIR RO, ,LAS
DE DANG DES BSGOS PA DE NI LAS THA DAD PA'I SHUGS YONGS SU ZAD
PA'I PHYIR DANG, LAS GZHAN

GOMS PA'I 'JUG PA RNYED PA'I PHYIR LUS KYI DNGOS PO DE DANG, DE'I
GNAS NYID DU RNAM PAR SMIN TO, ,NAM MYA NGAN LAS MA 'DAS KYI BAR
DU RE ZHIG 'DI RGYUN CHAD PA YANG MA YIN NO, ,BTZUN PAS STON PA
RNAMS KYI SRID PA'I YAN LAG GI RNAM PAR SHES PA YANG DE YIN TE,
DE GNAS YONGS SU MA GYUR

NA SRID PA RGYUN MI 'CHAD PA'I PHYIR RO, ,'O NA DE'I DMIGS PA
DANG RNAM PA GANG ZHE NA, DMIGS PA DANG RNAM PA YONGS SU MA CHAD
PA'O, ,NYE BAR LEN PA'I PHUNG PO GANG GI NANG DU 'DUS SHE NA,
RNAM PAR SHES PA NYE BAR LEN PA'I PHUNG POR RO, ,'O NA 'DI NI
RNAM PAR 'BYED PA'I MDO LAS RNAM PAR SHES PA

NYE BAR LEN PA'I PHUNG PO GANG ZHE NA, RNAM PAR SHES PA'I TSOGS
DRUG GO ZHES 'BYUNG BA MI 'THAD PAR 'GYUR RO ZHE NA, YONGS SU MA
RDZOGS PAR BSTAN PA YIN TE, JI LTAR 'DU BYED NYE BAR LEN PA'I
PHUNG PO GANG ZHE NA, SEMS PA'I TSOGS DRUG GO ZHES BYA BA LTA
BU'O, ,TSE DANG LDAN PA GSUS

PO CHE MI DGE BA ZHES BYA BA NI LUS KYI LAS MI DGE BA DANG, NGAG
GI LAS MI DGE BA DANG, YID KYI LAS MI DGE BA YIN NO ZHES BSTAN PA
DE NI DGONGS PA CAN YIN TE, SEMS PA NI 'DU BYED GTZO BO YIN PA'I
PHYIR TE, LAS KYI RANG GI NGO BO MI DGE BA YIN PAR 'DI LAS GSUNGS
PAR BZHED PA'I PHYIR

RO; ,'DI YANG DGONGS PA CAN YIN TE, DMIGS PA DANG RNAM PA CHAD PA
DANG DGE BA DANG, MI DGE BA DANG, LUNG DU MA BSTAN PA'I RNAM PAR
SHES PA DAG 'DI LA BRJOD PAR BZHED PA'I PHYIR RO, ,DE NI DGONGS
PA CAN RIGS TE, DE LAS GZHAN PA'I CHOS DE DAG RNAMS MDO SDE GZHAN
LAS GSUNGS

@22B PA'I PHYIR RO, ,KUN GZHI RNAM PAR SHES PA NI GANG DAG TU
YANG MA GSUNGS SO ZHE NA, ZHAL NAS GSUNGS PA PHAL CHER NUB LA,
GSUNG RAB 'DI YANG DA LTAR NI PHAL CHER 'PHROS PA DANG, 'GRO BA'I
RTZA BA DAG NUB PA'I PHYIR GANG DU YANG MA GSUNGS SO ZHES JI LTAR
NGES PAR BYA DGONGS TE GSUNGS

PA YIN DU ZIN KYANG RIGS PAS KYANG RTOGS PAR BYA STE, GDON MI ZA
BAR MA GSUNGS PA YIN NO ZHES MA GSUNGS PA KHO NA DGAG PAR NUS PA
MA YIN NO, ,DA 'DIR RIGS PA NI KUN GZHI RNAM PAR SHES PA MED PA
'DU BYED KYI RKYEN GYIS RNAM PAR SHES PA GZHAG PAR MI NUS PA
DANG, LUS ZIN PA NYID KYANG

DE LAS GZHAN PA'I RNAM PAR SHES PA NI NAM MA SHI'I BAR DU LUS
MTHA' DAG KHYAB PA MA YIN NO, ,GZUGS MED PA'I KHAMS SU SKYES PA
RNAMS KYI NYON MONGS PA CAN DANG, DGE BA DANG ZAG PA MED PA'I
SEMS LA NI DE'I 'GRO BAS BSDUS PA RNAM PAR SMIN PA'I RDZAS GZHAN
GZHAG PAR MI NUS SO, ,

SRID PA'I RTZE MOR 'PHAGS PA'I LAM DANG LDAN PA RNAMS LA DE'I SA
PA'I LUS KYI DNGOS PO'I RDZAS GZHAG PAR MI NUS SO, ,DE'I SA PA'I
'PHAGS PA'I LAM NI YOD PA MA YIN NO, ,MDO SDE LAS KYANG 'GOG PA'I
SNYOM PAR ZHUGS PA NI LUS KYI 'DU BYED MA 'GAGS PA YIN ZHES BYA
BA NAS RNAM PAR SHES PA'I TSOGS

LAS MA 'DAS PA YIN ZHES BYA BA'I BAR DU GSUNGS NA, RNAM PAR SHES
PA MA 'DAS PA DE GANG ZHIG YIN, YID KYI RNAM PAR SHES PA YIN NO
ZHE NA, YANG PHYOGS DE SNGAR DPYAD ZIN TO, ,LUS LAS MA 'DAS PA'O
ZHES BYA BA 'DI'I DON RE ZHIG GANG YIN, MA BRAL BA DANG MA SHI
BA'O ZHES BYA BA'I

DON TO, ,LUS DE LAS DE 'GAGS SU ZIN KYANG YANG 'BYUNG BA YOD PA'I
PHYIR LUS LAS MA BRAL BAR BRJOD DO ZHES CI STE DE LTAR MI 'DOD,
GAL TE 'GAGS NA GANG LAS YANG 'BYUNG BAR 'GYUR ZHE NA, PHYOGS DE
YANG SNGAR DPYAD ZIN TO, ,DE BAS NA RNAM PAR SHES PA DE NI GZHAN
ZHIG YIN PAR GDON

MI ZA BAR KHAS BLANG DGOS SO, ,DE YANG KUN GZHI RNAM PAR SHES PA
YIN NO ZHES BYA STE DE DAG NI RIGS PA YIN NO, ,DANG PO'I BYE BRAG
RNAM PAR 'BYED PA'I CHOS KYI RNAM GRANGS LAS KYANG 'DU BYED KYI
RKYEN GYIS RNAM PAR SHES PA ZHES BYA BA DE NI DE NYID YIN PAR
BSTAN TO, ,RNAL 'BYOR SPYOD PA'I SA DANG,

@23A *, ,DGONGS PA NGES PAR 'GREL BA LAS KYANG TSIG SO SOR BRJOD
DO, ,BTZUN PAS STON PA'I CHOS MNGON PA'I CHOS KYI RNAM GRANGS LAS
DE NYID BRJOD DO, ,DE LTAR NA RIGS PA DANG, MDO SDE DANG BSTAN
BCOS LAS KYANG KUN GZHI RNAM PAR SHES PA YIN PAR GRUB PA YIN NO,
,DE YANG SRID PA MNGON PAR

GRUB PAR BYA BA'I PHYIR JI SRID DU 'DU BYED KYIS YONGS SU BSGOS
PA'I NUS PAS KHYAD PAR CAN SKYE BA DE SRID DU 'DU BYED KYI RKYEN
GYIS RNAM PAR SHES PA ZHES BYA'O, ,'DU BYED KYI RKYEN GYIS RNAM
PAR SHES PA GANG GI BAR DU RNAM PAR GZHAG CE NA, SRID PA'I GNAS
SKABS LA THUG GI BAR DU'O, ,'O NA RGYU CHEN PO CHOS

KYI RNAM GRANGS LAS NAM MA SHI'I BAR DU RNAM PAR SHES PA NI MING
DANG GZUGS KYI RKYEN NYID DU BSTAN TO, ,KUN DGA' BO KHYE'U 'AM BU
MO'I RNAM PAR SHES PA GAL TE RGYU DE RNAM PAR ZHIG PAR GYUR NA
DE'I MING DANG GZUGS RGYAS SHING 'PHEL BA DANG YANGS PAR MI 'GYUR
RO ZHES 'BYUNG NGO ZHE NA DE NI 'DU BYED

KYI RKYEN GYIS RNAM PAR SHES PA LA DGONGS TE GSUNGS PA MA YIN
GYI, DE'I 'BRAS BU MING DANG GZUGS SKYES PA NA RNAM PAR SMIN PA'I
RNAM PAR SHES PA GANG YIN PA DANG, DE LAS GZHAN PA'I MING DANG
GZUGS RNAMS RGYUN GYIS 'JUG STE, NAM MA SHI'I BAR DU GCIG LA GCIG
BSTAN PA'I RGYUN RJES SU

'JUG PA NYID KYI PHYIR GCIG LA GCIG RKYEN NYID DU BSTAN TO, ,MDO
SDE 'DI LAS KYANG 'DU SHES KYI RKYEN GYIS RNAM PAR SHES PA NI MA
'ONGS PA NA DE'I 'BRAS BU MING DANG GZUGS MA BYUNG BA 'BYUNG BA'I
RKYEN DU DGONGS PA STE, DE CI TZAM 'BREL PA'I BAR DU DE RNAM PAR
GZHAG GO, ,MING DANG GZUGS

NI SKYE MCHED DRUG LA THUG GI PAR DU YIN GYI, DE PHAN CHAD MA YIN
NO, ,MING DANG GZUGS DE SKYED NAS KYANG DE LA YOD PA'I RNAM PAR
SMIN PA'I RNAM PAR SHES PA NI TSE SNGA MA'I LAS KYIS 'PHANGS PA
MA 'ONGS PA'I TSE GZHAN GYI MING DANG GZUGS DE SKYE BAR BYA BA'I
PHYIR RGYU'I DNGOS POR GNAS ZER BA NI 'DU BYED KYI

RKYEN GYIS RNAM PAR SHES PA'I YAN LAG YIN PAR RNAM PAR GZHAG PA
STE, DES BYAS PA 'DI SKYE BAR NUS PA NI MA SPYAD PA'I PHYIR RO,
,DE LTAR NA 'DU BYED SHIN TU MANG POS YONGS SU BSGOS PA'I KUN
GZHI RNAM PAR SHES PA YIN NO, ,MING DANG GZUGS GANG LA DE 'PHEN
PAR BYED PA'I 'DU BYED KYIS

@23B BSGOS PA DANG LDAN PA'I PHYIR NUS PA MA SPYAD PA YIN TE,
DE'I DON DU 'DU BYED KYI RKYEN GYIS RNAM PAR SHES PA'I YAN LAG
RNAM BAR GZHAG GI GANG DU NUS PA SPYAD ZIN PA NI MA YIN NO, ,DE
LTAR NA SEMS CAN RNAMS KYI LAS KYI RNAM PAR SMIN PA BSAM GYIS MI
KHYAB PA YIN NO ZHES BSTAN TO, ,

CI'I PHYIR RNAM PAR SHES PA'I RKYEN GYIS SRID PA BAR MA PA'I MING
DANG GZUGS RNAM PAR MI GZHAG CE NA, 'DU BYED RNAMS NI SKYE BA'I
DBANG DU BYAS TE RAB TU 'JUG PA YIN PA'I PHYIR DANG, DER YANG
RNAM PAR SMIN PA YONGS SU MA RDZOGS PA'I PHYIR RO, ,'DIR YANG
RKYEN DANG RKYEN CAN GNYIS

NGES PA DANG MA NGES PA GNYIS LA SKYON YOD DE, GAL TE 'DU BYED
KHO NA RNAM PAR SHES PA'I RKYEN YIN NA NI GNYIS LA BRTEN NAS RNAM
PAR SHES PA ZHES 'BYUNG BA DANG, MING DANG GZUGS KYI RKYEN GYIS
RNAM PAR SHES PA ZHES 'BYUNG BA'I MDO SDE DANG 'GAL BAR 'GYUR RO,
,'ON TE 'DU BYED KYI

RKYEN GYIS RNAM PAR SHES PA KHO NA NA YIN NA NI, ,BSOD NAMS RNAMS
KYI RNAM SMIN BDE BA YIN, ,ZHES 'BYUNG BA'I TSIGS SU BCAD PA DANG
'GAL BAR 'GYUR BA DANG, MTSUNGS PA DE MA THAG PA DANG, DMIGS PA'I
RKYEN DANG, LAS GZHAN GYI MA YIN PAR 'GYUR RO, ,GNYIS KA NGES

NA SKYON RNAM PA GNYIS PO DE DAG YIN NO, ,MA NGES NA NI 'CHAD PA
DON MED PAR 'GYUR RO ZHE NA, MA NGES KYANG NYES PA YOD PA MA YIN
TE, GTZO BO'I RKYEN 'CHAD PA YIN PA'I PHYIR RO, ,YANG SRID KYI SA
BON CAN RNAM PAR SHES PA SKYED PA LA 'DU BYED KYI RKYEN GYI GTZO
BO YIN PA'I PHYIR TE, LAS

KYI BYE BRAG GIS DE'I NUS PA'I BYE BRAG SKYE BA'I PHYIR RO, ,RTEN
CING 'BRAL PAR 'BYUNG BA BSHAD PA LAS RNAM PAR SHES PA RNAM PAR
DBYE BA RDZOGS SO,, ,,RNAM PAR SHES PA'I RKYEN GYIS MING DANG
GZUGS ZHES BYA BA'I MING GANG ZHE NA, GZUGS CAN MA YIN PA'I PHUNG
PO BZHI STE, ZHES RGYAS

PAR 'BYUNG BA DANG, GZUGS GANG ZHE NA, GZUGS GANG YIN PA CI YANG
RUNG STE THAMS CAD CES RGYAS PAR 'BYUNG BA DE DAG NI PHUNG PO
LNGA STE, NUR NUR PO DANG, NAR NAR PO DANG, GOR GOR PO DANG,
MKHRANG POR GYUR PA DANG, RKANG LAG 'GYUS PA'I GNAS SKABS NAS
SKYE MCHED DRUG MA DOD PA'I

@24A *, ,BAR DU NI RNAM PAR SHES PA'I RKYEN GYIS MING DANG GZUGS
ZHES BYA STE, 'DI LTAR DES BSGOS PA'I BYE BRAG GIS RIS MTHUN PA
GZHAN DU DE BYE BRAG CAN DU 'GRUB PAR 'GYUR BA'O, ,DE LA BDE BA
LA SOGS PA RNAM PA GSUM MYONG BA NI TSOR BA'O, ,DMIGS PA'I MTSAN
MA 'DZIN PA NI 'DU

SHES SO, ,DE LAS GZHAN PA'I SEMS LAS BYUNG BA DANG, SEMS DANG
MTSUNGS PAR LDAN PA MA YIN PA NI 'DU BYED DO, ,YUL NYE BAR DMIGS
PA NI RNAM PAR SHES PA'O, ,DE LA KHA CIG NA RE CUNG ZAD SHES PA
NI RNAM PAR SHES PA DE CUNG ZAD ZOS PA BZHIN NO, ,MI BZANG BA'I
SHES PA NI RNAM PAR

SHES PA STE, GZUGS NGAN PA BZHIN NO, ,SHES PA'I LAS NUS PA MED
PA'I SHES PA NI RNAM PAR SHES PA STE, SEMS G-YENGS PA BZHIN NO,
,YONGS SU MA RDZOGS PA'I SHES PA NI RNAM PAR SHES PA STE, YAN LAG
MA TSANG BA BZHIN NO, ,MI GSAL BA'I SHES PA NI RNAM PAR SHES PA
STE, KHA ZAS

MA ZHU BA BZHIN NO ZHE NA, DE LTAR 'DOD NA NI RNAM PAR SHES PA
ZHES BYA BA NI SHES PA'I BYE BRAG KHO NA YIN PAR 'GYUR RO, ,SHES
PA DANG RNAM PAR SHES PA GNYIS MTSUNGS PAR LDAN PAR YANG MI 'GYUR
RO, ,SHES PA ZHES BYA BA SEMS LAS BYUNG BA'I CHOS KYANG 'DU BYED
KYI PHUNG POR BSDUS PAR MI

'GYUR RO, ,DE LTA BU NI GRUB PA'I MTHA' YANG MA YIN NO, ,DE BAS
NA SHES PA LAS RNAM PAR SHES PA RIGS GZHAN YIN TE, DPER NA BRE
LAS GZHAL MED KHANG DANG, MU TIG GI CHUN PO LAS GTZUG LAG KHANG
LTA BU'O, ,'BYUNG BA CHEN PO BZHI NI SA DANG CHU DANG ME DANG
RLUNG GI KHAMS RNAMS TE,

SRA BA DANG GSHER BA DANG, DRO BA DANG G-YO BA'I MTSAN NYID DO,
,RGYUR BYAS PA'I GZUGS NI MIG DANG, RNA BA DANG SNA DANG, LCE
DANG LUS KYI DBANG PO RNAMS SO, ,DE'I YUL LA GZUGS DANG, SGRA
DANG DRI DANG RO DANG 'BYUNG BA CHEN PO MA RTOG PA'I REG BYA'O;
,YID KYI YUL NI RNAM PAR RIG BYED MA YIN PA'O, ,

'DIR NI LUS KYI DBANG PO DANG GZUGS DANG, SGRA DANG, DRI DANG RO
DANG REG BYA'I PHYOGS GCIG YIN PAR RIG PAR BYA'O, ,GZUGS 'DI DAG
DANG SNGA MA'I MING GCIG TU MDOR BSDUS TE, GNYIS GCIG NYID DU
STON NA NI GZHAN DU TSIG SBYOR BA'I RTOG PA BSAL BA'I PHYIR RO,
,SKYES PA'I SKAD CIG

@24B MA PHYI MA RNAMS NI MING DANG GZUGS NYID KYI RKYEN GYIS MING
DANG GZUGS MA YIN NAM, JI LTAR DE DAG RNAM PAR SHAS PA'I RKYEN
GYIS YIN ZHE NA, RANG GI RIGS SKAD CIG MA GZHAN YAN LAG GI RKYEN
GYI DNGOS POR NI 'DIR BRJOD PAR BZHED PA MA YIN GYI, KHYAD PAR
CAN GYI RDZAS GZHAN GYI DNGOS

POR BRJOD PAR BZHED PA YIN PAS DANG POR SKYE BA NYID KYI RKYEN
YIN PAR BSTAN GYI, SKYES PA'I RGYUN GYI RKYEN MA YIN NO, ,DE LTA
MA YIN NA MA RIG PA YANG MA RIG PA'I RKYEN YIN PAR BRJOD PAR BYA
DGOS PAR THAL BAR 'GYUR BA DANG, RNAM PAR SHES PA YANG RNAM PAR
SHES PA'I RKYEN YIN PAR BRJOD PAR BYA

DGOS PAR 'GYUR TE, 'DU BYED KYIS YONGS SU BSGOS PA'I SKAD CIG MA
DANG PO NI 'OG MA'I RKYEN YIN PAR BRJOD PAR BYA DGOS PAR 'GYUR
RO, ,JI LTAR THOG MAR NUR NUR POR 'DUG GO, ,NUR NUR PO LAS NAR
NAR POR SKYE'O, ,NAR NAR PO LAS GOR GOR POR SKYE BAR 'GYUR RO,
,GOR GOR PO LAS MKHRANG

POR 'GYUR RO, ,MKHRANG PO LAS RKANG LAG SKYE BAR 'GYUR, SKRA DANG
SPU DANG SEN MO LA SOGS PA 'BYUNG YANG, 'DIR NUR NUR PO LA SOGS
PA RNAMS NUR NUR PO LA SOGS PA'I RKYEN NYID YIN PAR MI BRJOD PA
DE BZHIN DU 'DIR YANG RIGS PAR BYA'O, ,CI'I PHYIR YANG PHUNG PO
BZHI LA MING ZHES BYA ZHE NA,

'GYUR BAS NA MING ZHES BYA STE, DMIGS PA DANG RNAM PA DANG RAB TU
DBYE BA'I BYE BRAG GIS RGYUN MI 'CHAD PAR DE'I RGYUN YONGS SU
'GYUR BA'I PHYIR RO, ,SHI STE GZUGS KYI LUS BOR NAS SKYE BA GZHAN
GYI DNGOS POR DE'I RGYUN YONGS SU 'GYUR BA'I PHYIR RO, ,JI SKAD
DU MING CHEN GYI MDO SDE LAS ZHES BYA BA GANG DU

'GRO BAR 'GYUR RO ZHES BYA BA'I BAR DU GSUNGS PA YIN NO, ,'O NA
GANG SEMS DANG MI LDAN PA'I 'DU BYED TSIG BLA DAGS MING ZHES
BSTAN PA GZUGS ZHES BYA BA DANG, SGRA ZHES BYA BA DE LA SOGS PA
DE DAG DON GANG GIS YIN ZHE NA, DE DAG JI SKAD DU BSTAN PA 'DI
'DAS PA DANG, MA 'ONGS PA'I DMIGS

PA GZHAN BSKAL PA RNAMS LA YANG MING GIS 'DUD PAR BYED PAS MING
ZHES BYA'O, ,MIG GI YUL NI GZUGS ZHES BYA BA 'JIG RTEN NA GRAGS
NA, 'DIR 'BYUNG BA DANG 'BYUNG BA LAS GYUR PA THAMS CAD LA CI'I
PHYIR GZUGS ZHES BYA ZHE NA, GNOD PAR GYUR PA YIN TE, DE BAS NA
GZUGS ZHES MDO SDE

@25A *, ,GZHAN LAS BSTAN TE, GZUGS ZHES BYA BA NI GNOD PAR GYUR
PA ZHES BYA'O, ,JI SKAD DU LHA'I TSIGS SU BCAD PA LAS, NAD PA
GNYID NI GA LA YOD, ,ZUG RNGUS ZUG BZHIN GNOD PAR 'GYUR, ZHES BYA
BA DANG, JI LTAR YANG PHRAN TSOGS LAS, 'DOD PA SKYED PA'I LUS

CAN TE, ,GAL TE 'DOD PA TSOL BYED PA, ,'DOD PA DE DAG MA GRUB NA,
,ZUG RNGUS ZUG PA BZHIN DU GNOD, ,CES 'BYUNG NGO, ,'BYUNG BA DANG
'BYUNG BA LAS GYUR PA LA CIS GNOD CE NA, LAG PA'I 'DUS TE REG PA
LA SOGS PAS GZHAN DU GYUR PAR BYAS SO, ,GZUGS NA SPYOD PA DAG LA
JI LTAR GNOD

PAR 'GYUR ZHE NA, DE'I SA PA'I MES SO, ,SEMS CAN GYI GRANGS SU
RTOGS PA LA DE BZHIN DU NYID KYI MES SO, ,MTHU KHYAD PAR CAN DANG
LDAN PAS KYANG GNOD PAR NUS PA'I PHYIR RO, ,GNOD PAR BYAR MED PA
YIN YANG DE'I RIGS YIN PA'I PHYIR GZUGS ZHES BYA STE, SANGS RGYAS
KYI SPRUL PA

BZHIN NO, ,GZHAN DAG NA RE GZUGS ZHES BYA BA NI GAGS BYED PA YIN
NO ZHE'O, ,TSIGS SU BCAD PA DE NYID DANG MI 'BYOR PA YIN NO,
,GRANG BA DANG DRO BA DANG, BKRES PA LA SOGS PAS KYANG GAGS BYED
DO ZHES BYAR MI RUNG NGO, ,RNAM PAR RIG BYED MA YIN PA JI LTAR
GZUGS YIN ZHE NA, RNAM

PAR RIG BYED MA YIN PA ZHES BYA BA RDZAS GZHAN NI CUNG ZAD YOD PA
MA YIN GYI, KHAS BLANGS BA DANG CHOS NYID KYIS LUS DANG NGAG LDOG
BA DANG LDOG PA MA YIN PA TZAM LA DE BRTAGS PA YIN PA'I PHYIR RO,
,BRTAGS PA CAN DE NI GZUGS MED PA NYID YIN NO, ,MTSAN NYID DANG
LDAN PA NYID MA YIN TE, GZUGS

YOD PA LA DE BRTAGS PA YIN PA'I PHYIR RO, ,RNAM PAR RIG BYED MA
YIN PA LA BRJOD PAR BYA BA MANG DU YOD DE, RE ZHIG 'DIR SHIN TU
'PHROS PA GZHAG GO, ,'DI'I RNAM PAR NGES PA NI PHYIS BYA'O, ,JI
LTAR MING DANG GZUGS NYID YIN PA BSTAN ZIN TO, ,CI'I PHYIR PHUNG
PO LNGA LA MING DANG GZUGS NYID DU RNAM

PAR GZHAG CE NA, BYIS PA PHAL CHER DE GNYIS LA LUS CAN DANG LUS
SU MNGON PA'I NGA RGYAL BYED PAR BSTAN PA'I PHYIR RO, ,MING SNGAR
SMOS PA NI DES GZUGS BZUNG BA YIN PA'I PHYIR RO, ,'DI LTAR DE LA
NI DES BDAG DANG BDAG GI'O ZHES BDAG GIR BYED DO, ,DES BTANG NA
YANG BTUL BAR 'GYUR RO, ,

@25B DE'I DBANG GIS KYANG BYA BA DAG LA 'JUG GO, ,DE MED PAR YANG
RIS MTHUN PA BZHIN DU MNGON PAR 'GRUB PA MA YIN GYI, GZUGS MED
PAR YANG GZUGS MED PA DAG TU MI MNGON PAR 'GRUB PAR 'GYUR RO,
,MING GI RGYUN LA BRTEN NAS RIS MTHUN PA GZHAN DAG TU SNGON MA
BYUNG BA'I GZUGS KYI RGYUN LEN

PAR BYED KYI, GZUGS KYI RGYUN NI SNGON MA BYUNG BA'I MING GI
RGYUN LEN PAR BYED PA MA YIN NO, ,GANG YANG 'BYUNG BA RGYUR BYAS
PA'I GZUGS SKYES PA DAG JI LTAR RNAM PAR SHES PA'I RKYEN GYIS YIN
ZHE NA, GAL TE 'BYUNG BA DANG 'BYUNG BA LA BRTEN PA'I GZUGS RNAMS
LAS KYIS YONGS SU BSGOS PA'I

RNAM PAR SHES PA LA BRTEN NAS SKYE NA, 'DIR 'GAL BA CI YOD,
'BYUNG BA DANG THA DAD PA MED PAR DE SKYE BA NA 'BYUNG BA LAS
GYUR PA ZHES BYA STE, DE 'DZIN PA DANG, 'PHROG PA DANG, YONGS SU
GYUR NA DE 'DZIN PA LA SOGS PA YOD PA'I PHYIR RO, ,RNAM PAR SHES
PA'I RKYEN GYIS MING NI RE ZHIG RIGS GRANG NA,

MTSAN NYID MI MTHUN PA DAG RNAM PAR SHES PA LAS JI LTAR SKYE ZHE
NA, 'DI NI BRGAL DU MED PA LA RGOL BA YIN TE, 'JIG RTEN DANG
BSTAN BCOS LAS KYANG MTSAN NYID MI MTHUN PA'I RGYU LAS KYANG
'BRAS BU 'BYUNG BA DE DAG GRUB PA YIN NO, ,RE ZHIG 'JIG RTEN NA
DBANG PO DANG DON GNYIS LAS BDE BA DANG, SDUG

BSNGAL SKYE BA DANG, BRDABS PA LAS SGRA DANG, RVA LAS 'DAM BU
DANG, ME DANG SHING LAS DU BA DANG, RDO THAL DANG CHU LAS ME
DANG, KLU'I SEMS KYI MTHUS CHU DANG DE LA SOGS PA'O, ,BSTAN BCOS
LAS KYANG SH'AKYA'I SRAS RNAMS KYI GZUGS MED PA LAS KYANG SKYE
STE, TING NGE 'DZIN

GYI BYE BRAG LAS LHA'I MING DANG RNA BA DANG, SPRUL PA'I SEMS LAS
SPRUL PA DANG, RLUNG GI STOBS 'CHANG BA LA SOGS PA RTZE BAR MNGON
PAR DGA' BA LAS RLUNG DANG CHAR LA SOGS PA DANG, KLU'I SEMS KYI
MTHUS CHU'O, ,GZUGS LAS KYANG GZUGS MED PA SKYE BA NI MIG LA SOGS
PA LAS

RNAM PAR SHES PA'I TSOGS LNGA MTSUNGS PAR LDAN PA DANG BCAS PA'O,
,MTSAN NYID MI MTHUN PA LAS KYANG YIN PA NI DGE BA DANG, MI DGE
BA LAS LUNG DU MA BSTAN PA DANG, LUNG DU BSTAN PA LAS KYANG SKYE
BA DANG, MI DGE BA DANG, 'DOD MA CHAGS PA LAS 'DOD CHAGS SKYE BA
DANG, 'DOD CHAGS

@26A *, ,LAS KYANG 'DOD MA CHAGS TE, DE LA SOGS PA'O, ,GRANGS CAN
PA'I BSTAN BCOS LAS KYANG DE'I BDAG NYID MA YIN PA'I CHEN PO 'AM
NGA'O SNYAM PA LAS KYANG SGRA DANG, REG PA DANG, RO DANG GZUGS
DANG DRI'O, ,BYE BRAG PA DAG LA YANG RIGS MI MTHUN PA RDZAS DANG
LAS GNYIS

LAS YON TAN SKYE BA DANG, RDZAS DANG YON TAN LAS KYANG LAS SO,
,BDAG DANG DBANG PO DANG YID DON 'DUS PA LAS BDE BA DANG SDUG
BSNGAL LA SOGS PA'O, ,BHA RA TA LAS KYANG TSANGS PA'I YID LAS BU
BDUN ZHES BYA BA DANG, RIG BYED LAS KYANG SKYE DGU'I BDAG PO 'DOD
PA MED PAR SKYE DGU RNAMS

BYAS PA DANG, DE'I DKA' THUB KYIS GDUNGS NAS SPRUL PA BYAS SO
ZHES BYA STE, CI ZHE NA SPRUL PA NI DE 'DOD PA DANG DKA' THUB
GNYIS KYI MTSAN NYID DANG BCAS PA CAN YIN NO, ,DE BAS NA 'JIG
RTEN DANG BSTAN BCOS LAS RAB TU GRAGS PA'I PHYIR BRGAL DU MED PA
DAG YIN NO, ,JI LTAR MTSAN NYID MI

MTHUN PA'I RGYU LAS 'BRAS BU 'BYUNG BA YIN DE LTA NA NI THAMS CAD
LAS THAMS CAD CI'I PHYIR MI 'BYUNG ZHE NA, DPE DE DAG NYID KYIS
RE ZHIG MTSAN NYID MI MTHUN PA'I RGYU LAS 'BRAS BU 'BYUNG YANG
THAMS CAD LAS THAMS CAD 'BYUNG BA MA YIN NO ZHES BYA BA DE DAG
GRUB PA YIN NA 'DI LA DRI BAR BYA CI DGOS, CHOS

NYID KYIS GANG DNGOS PO THA DAD PA'I CHOS DE DAG NI NUS PA THA
DAD PA YOD PA YIN NO, ,DE BAS NA DE GNYIS KAS KYANG BRGAL DU MED
DO, ,'DIR YANG RKYEN DANG RKYEN CAN GNYIS NGES PA DANG MA NGES PA
LA SKYON YOD DE, GAL TE RNAM PAR SHES PA KHO NA'I RKYEN GYIS MING
DANG GZUGS YIN NA NI DGA' BA'I KUN 'BYUNG BA

LAS KYANG GZUGS KUN 'BYUNG BA DANG, REG PA'I KUN 'BYUNG BA LAS
TSOR BA DANG, 'DU SHES DANG 'DU BYED RNAMS KUN 'BYUNG BA DANG,
MING DANG GZUGS KUN 'BYUNG BA LAS RNAM PAR SHES PA KUN 'BYUNG BA
ZHES BYA BA'I MDO SDE DANG 'GAL BAR 'GYUR RO, ,'ON TE MING DANG
GZUGS KHO NA RNAM PAR SHES PA'I RKYEN GYIS YIN NA NI RDZUS TE
BYUNG

BA RNAMS LAS LOGS SHIG NI MING DANG GZUGS MED PA'I PHYIR SKYE
MCHED DRUG ,RNAM PAR SHES PA'I RKYEN GYIS MA YIN PAR 'GYUR RO,
,RNAM PAR SHES PA'I YAN LAG LA YANG GSUM 'DUS PA LAS REG PA MA
YIN PAR 'GYUR RO, ,'ON TE GNYIS KA NGES PA YIN NA NI RNAM PA
GNYIS PO DE DAG NYID SKYON DU 'GYUR RO, ,

@26B 'ON TE MA NGES PA YIN NA NI BSHAD PA DON MED PAR 'GYUR RO,
,'DIR NGES PA YANG MED LA NGES PA MED PA'I SKYON YANG MED DE,
GTZO BO'I RKYEN STON PAR BYED PA YIN PA'I PHYIR RO, ,'DU BYED
KYIS YONGS SU BSGOS PA'I RNAM GRANGS SHES PA NI MING DANG GZUGS
KYI GTZO BO'I RKYEN YIN TE, DE'I BYE

BRAG GIS RIS MTHUN PA DE DAG THA DAD PA'I PHYIR RO, ,'BRAS S'A LU
DANG, NAS LA SOGS PA'I MYU GU THA DAD PA NI SA BON GTZO BOR GYUR
PA BZHIN NO, ,'DIR YANG SKYE BA'I RIM PA YONGS SU RDZOGS PA BRJOD
PAR BZHED PAS 'DIR SKYE MCHED DRUG GI RKYEN GYIS GTZO BO YANG
RNAM PAR

SHES PA MA YIN NO, ,MDO SDE 'DI LAS YAN LAG RE RE RNAM PAR GTAN
LA DBAB PA'I ZLA LA GSUNG RAB MTHA' DAG BLANGS TE BSHAD PAR NUS
SHING, KHYAD PAR DU NA MING DANG GZUGS KYI YANG NUS MOD KYIS SHIN
TU SPROS PAS CHOG GO, ,RTEN CING 'BREL PAR 'BYUNG BA BSHAD PA LAS
MING DANG GZUGS

RNAM PAR DBYE BA'O, ,MING DANG GZUGS KYI RKYEN GYIS SKYE MCHED
DRUG CES BYA BA'I SKYE MCHED DRUG GANG ZHE NA, NANG GI SKYE MCHED
DRUG STE ZHES RGYAS PAR 'BYUNG BA NI DRUG NYID SKYE MCHED YIN PAS
SKYE MCHED DRUG STE, JI LTAR SA GSUM DANG 'BRAS BU DANG TSA BA
GSUM LTA BU'O, ,'DI DAG LA BDAG

TU NGA RGYAL SKYED PAR BYED PAS BDAG NI SO SO'I LUS DANG SEMS KYI
RGYUN YIN TE, DE'I DBANG DU BYAS PA YIN PAS NANG ZHES BYA'O, ,DER
BYUNG BA'I SKYE MCHED GANG YIN PA DE NI NANG GI ZHES BYA STE,
RGYU MTSAN GYI BDUN PA YIN PA'I PHYIR RO, ,GZUGS LA SOGS PA NI MA
YIN TE, GZHAN GYI RNAM PAR

SHES PA'I RGYUN DANG THUN MONG YIN PA'I PHYIR RO, ,YANG NA NANG
NYID NANG GI YIN TE, RNAM PAR GDUL BAR BYA BA LA SOGS PA BZHIN
NO, ,BDAG GI DGRA LHAG PAR SNGAR BYAS PA'AM, DE'I DOGS PA YIN PA
NI NANG GI'O, ,PHYI ROL NI DE LAS GZHAN YIN NO, ,'BYUNG BA'I DON
NI SKYE MCHED KYI DON TE,

JI SKAD DU GNYIS LA BRTEN NAS RNAM PAR SHES PA SKYE BA YIN NO
ZHES GSUNGS SO, ,GZHAN DAG NA RE SGO'I DON YIN TE, JI SKAD DU,
TSANGS PA MIG NI SGO YIN TE, ,GZUGS RNAMS MTHONG BAR BYA BA'I
PHYIR, ,ZHES BYA BA'I BAR DU GSUNGS SO ZHE'O, ,DE DAG GI PHYI ROL
RNAMS GANG GI SGO YIN PA

@27A *, ,BRJOD PAR BYA DGOS SO, ,GZHAN DAG NA RE GNAS KYI DON YIN
TE LHA'I SKYE MCHED BZHIN NO ZHE'O, ,MIG GNYIS LAS RNAM PAR SHES
PA GCIG SKYE NA DE'I GNAS GANG YIN, GNYIS KA YIN NO ZHE NA, BAR
NA DE MED PA'I PHYIR RNAM PA GNYIS SU 'GYUR RO, ,YANG

NA DE YANG DE'I GNAS YIN NO, ,GNYIS KA LAS GCIG SKYE BA MA YIN NO
ZHE NA, YANG MI RUNG STE, GNYIS KYIS SHIN TU GSAL BAR SKYE BA'I
PHYIR RO, ,MIG PHYE BA DANG PHYED BTZUMS PA GNYIS KYIS CIG CAR
ZLA BA GNYIS LA SOGS PA MTHONG BAR MI 'GYUR RO, ,JI LTAR MIG
GNYIS KA PHYE BA DANG

GNYIS KA PHYED BTZUMS PAS CIG CAR MA YIN PA BZHIN NO, ,PHYI ROL
GYI ZIN PA RNAMS KYANG, JI LTAR GNAS NYID YIN, YID KYI RNAM PAR
SHES PA DANG DUS MI MTSUNGS PA'I YID DANG CHOS GNYIS KYANG JI
LTAR GNAS NYID YIN, LHA'I GNAS BZHIN DU MIG LA SOGS PA NI GNAS
NYID

MA YIN TE, LUS CAN MA YIN ZHING GZUGS CAN MA YIN PA'I CHOS RNAMS
KYIS GNAS RNAM PAR GZHAG PAR NUS PA MED PA'I PHYIR DE NYID KYI
PHYIR DGU BRGYA LAS MIG GI RNAM PAR SHES PA LAS BRTZAMS TE, DE NI
MIG DANG GZUGS LA MED, ,DE GNYIS BAR NA'ANG GNAS PA MED, ,

GANG LA DE NI GNAS GYUR PA, ,DE YOD MA YIN DE MED MIN, ,ZHES
GSUNGS SO, ,KUN MKHYEN GYIS NI RNAM PAR SHES, ,DE PHYIR SGYU MA
LTA BUR BSTAN, ,BYIS PA GANG ZHIG BDAG TU 'DZIN, ,RNAM PAR G-YOS
PAS GZUNG BA YIN, ,ZHES BYA BA YIN NO, ,'O NA BDAG GI GLAD BAR
TSOR RO,,

BDAG GI GLAD PA'I CHED DU TSOR RO ZHES BYA BA 'DI JI LTAR YONGS
SU GCOD CE NA, LUS KYI PHYOGS DE DAG NI DE YOD PA'I YUL LAS DE
SKYE BA'I PHYIR RO, ,'DI NI DE LTA BU KHO NA YIN TE, GANG ZHIG
LUS KYI PHYOGS YONGS SU MA BZUNG BAR TSOR BA'I RANG BZHIN YONGS
SU GCOD PA MED

DO; ,DE BAS NA LHA'I GNAS BZHIN DU GNAS KYI DON NI SKYE MCHED KYI
DON MA YIN NO, ,RGYU LA YANG GNAS ZHES BYA STE, JI SKAD DU TSIGS
SU BCAD PA LAS, RNAM PA 'DI GSUM GNAS KYIS NI, ,LHA YI NANG DU
SKYE BAR 'GYUR, ,ZHES GSUNGS PA YIN NO, ,DE LTA NA NI GNAS KYI
DON NI

@27B SKYE MCHED KYI DON YIN NO ZHES BYA BA DANG, 'BYUNG BA'I DON
NI SKYE MCHED KYI DON YIN NO ZHES GANG SMRAS PA DE DAG RUNG BA
YIN NO, ,NGES PA'I TSIG TU NI RNAM PAR SHES PA'I TSOGS DRUG RNAMS
SKYE BA MCHED PAR BYED PAS SKYE MCHED DE, DE SKYE BA'I RGYUN GYI
RGYU YIN PA'I PHYIR RO, ,DE LAS

GZUGS DANG SGRA DANG, DRI DANG RO DANG, REG BYA YUL GZUGS DANG
BA'I BYE BRAG MIG LA SOGS PA LNGA GO RIMS BZHIN NO, ,CI'I PHYIR
'DI LAS REG BYA YUL DANG BYA BA'I BYE BRAG NI LUS ZHES BYA ZHE
NA, LUS LA KHYAB PA NYID KYI PHYIR DANG, RDUL PHRA MO BSTZAGS
PA'I BYE BRAG CAN YIN PA'I PHYIR RO, ,GANG

GI TSE LUS KYI TSOR BA ZHES STON PA DE'I TSE NI LNGA LA YANG MING
LUS ZHES BYA STE, RE RE LA YANG RDUL PHRA MO BSTZAGS PA YIN PA'I
PHYIR DANG, LUS LA GNAS PA NYID KYI PHYIR RO, ,GNAS PA YANG GNAS
'DOGS PA YANG YOD DO, ,KHYE'U SMRA BA DANG, RI 'DZAG PA DANG,
BYAMS PA DANG LDAN PA'I

SEMS KYIS PHYOGS GCIG LA MOS PAR BYAS TE ZHES BYA BA LTA BU'O,
,YID KYI SKYE MCHED NI PHUNG PO'I NANG DU NI RNAM PAR SHES PA'I
PHUNG PO GANG YIN PA'O, ,KHAMS KYI NANG DU NI YID KYI KHAMS DANG
RNAM PAR SHES PA'I KHAMS DRUG GO, ,DE DAG LAS GZHAN GANG ZHIG YID
KYI KHAMS YIN

ZHE NA, GZHAN NI GANG YANG MED KYI, DE DAG GANG YIN PA NYID GANG
GI DE MA THAG PA'I RKYEN BYED PA DE'I DBANG DU BYAS TE, YID KYI
KHAMS SU RNAM PAR GZHAG STE, RNAM PAR SHES PA DRUG PA'I GNAS
BSTAN PA'I PHYIR RO, ,SKYE MCHED DRUG BSHAD ZIN TO, ,DE LTA YIN
DU ZIN KYANG 'ON KYANG

MING DANG GZUGS KYI SKYE MCHED DRUG YOD PA MA YIN NA, JI LTAR
SPRIN GYI RKYEN GYIS CHAR BA DANG, ME TOG GI RKYEN GYIS 'BRAS BU
DANG, NUR NUR PO LA SOGS PA'I RKYEN GYIS NAR NAR PO LA SOGS PA
LTA BUR JI LTAR DE'I RKYEN GYIS SKYE MCHED DRUG YIN ZHE NA, SKYE
MCHED DRUG THAMS CAD KYI DANG PO NI MING

DANG GZUGS KYI RKYEN GYIS YIN PAR NGES PAR BYA'O, ,MING DANG
GZUGS THAMS CAD SPRIN LAS CHAR PA LA SOGS PA BZHIN DU SKYE MCHED
DRUG GI RKYEN MA YIN NO, ,GANG GI TSE NYING MTSAMS SBYOR BA'I
SKAD CIG MA NAS BRTZAMS TE MING DANG GZUGS KYI GNAS SKABS NA LUS
KYI SKYE MCHED DANG, YID KYI SKYE

@28A *, ,MCHED YOD PA KHO NA YIN NA, JI LTAR DE'I RKYEN GYIS SKYE
MCHED DRUG YIN ZHE NA, MNGON PAR 'GRUB PA DANG YONGS SU RDZOGS
PA'I RKYEN YIN PA'I PHYIR JI LTAR RIGS PAR SBYAR TE, MIG LA SOGS
PA MNGON PAR GRUB PA'I GNAS SKABS NA NI GNAS PA YONGS SU RDZOGS
PA'I

PHYIR LUS KYI SKYE MCHED YONGS SU RDZOGS PA YIN TE, BZHI PO DE
DAG LA GNAS PA YIN PA'I PHYIR DANG, DE DANG 'BREL PAR 'JUG PA YIN
PA'I PHYIR RO, ,YID KYI SKYE MCHED YONGS SU RDZOGS PA YANG YIN
TE, GNAS YONGS SU RDZOGS PA'I PHYIR RO, ,RNAM PAR SHES PA DRUG
GIS BSDUS PA

YID KYI SKYE MCHED KYI GNAS NI DE'I TSE YONGS SU RDZOGS PA YIN
NO, ,DE LTAR MA BSTAN NA NI SKYE MCHED DRUG GI RKYEN GYIS REG PA
ZHES BRJOD PAR NUS PA MA YIN TE, SKYE MCHED BZHI'I SKABS YIN PA'I
PHYIR DANG, REG PA'I GNAS YONGS SU MA RDZOGS PAR BSTAN PA YIN
PA'I PHYIR RO, ,REG

PA GANG ZHE NA, REG PA'I TSOGS DRUG GO ZHES BYA BA 'DI YANG BRJOD
PAR NUS PA MA YIN NO, ,DE BAS NA MDOR BSDUS TE MING DANG GZUGS
KYI RKYEN GYIS SKYE MCHED DRUG GO ZHES BYA BA 'DI NGES PAR BRJOD
PAR BYA DGOS TE, MNGON PAR 'GRUB BA DANG YONGS SU RDZOGS PA'I
RKYEN NYID YIN PA'I

PHYIR RO, ,GNAS YONGS SU RDZOGS PA'I PHYIR ZHES SMRAS PA GANG YIN
PA YANG JI LTAR SKYE MCHED DRUG RNAM PAR SHES PA DRUG GI GNAS YIN
ZHE NA, GTZO BO'I RGYU BSTAN PA'I PHYIR TE, JI SKAD DU SNGAR
BSTAN PA YIN NO, ,KHA CIG RTOG PA MING DANG GZUGS KYI GNAS SKABS
NA LUS YOD KYANG

LUS KYI SKYE MCHED MA YIN LA, YID YOD KYANG YID KYI SKYE MCHED MA
YIN NO, ,CI'I PHYIR ZHE NA, REG PA'I GNAS NI SKYE MCHED CES BYA
BA YIN NA, REG PA NI DE'I TSE YOD PA MA YIN NO, ,DE GA LAS SHE
NA, MDO SDE 'DI NYID LAS JI SKAD DU MING DANG GZUGS KYI RKYEN
GYIS 'DIR CHAD

DAM SKYE MCHED DRUG GI RKYEN GYIS REG PA ZHES GSUNGS PA YIN NO
ZHE NA, DE NI KHUNGS SU MI RUNG STE, GSUNGS PA NI DGONGS PA CAN
YIN PA'I PHYIR RO, ,GAL TE YANG DE'I TSE REG PA MED PAR GYUR NA
TSOR BA LA SOGS PA MED PAR 'GYUR RO, ,RNAM PAR SHES PA'I RKYEN
GYIS MING DANG GZUGS

@28B ZHES BYA BA'I MING GANG ZHE NA, GZUGS CAN MA YIN PA'I PHUNG
PO BZHI STE ZHES STON PA 'DI DANG 'GAL BAR 'GYUR RO, ,MING MTHA'
DAG LA DGONGS NAS DE SKAD DU RNAM PAR PHYE BA YIN NO ZHE NA YANG
MI RUNG STE, SKYE MCHED DRUG GI RKYEN DU GYUR PA'I MING DANG
GZUGS 'DIR BRJOD PAR BZHED PA'I

PHYIR RO, ,'DIR YANG 'DI LA DGONGS PA YIN GYI, SKYE MCHED DRUG GI
TSIG DE LA DGONGS PA MA YIN NO, ,'DI LA GTAN TSIGS CI YOD, RGYU
CHEN PO'I RNAM GRANGS LAS MTHA' DAG SMOS PA'I PHYIR RO ZHE NA,
GZHAN DU DE RNAM PAR GZHAG PA'I PHYOGS DE NI LAN BTAB ZIN TO,
,GZHAN

YANG GAL TE REG PA'I SNGA ROL DU SEMS LAS BYUNG BA'AM, MI LDAN
PA'I RDZAS YOD PA MA YIN NA, DE'I TSE RNAM PAR SHES PA'I RKYEN
GYIS MING PHUNG PO BZHI PA GANG ZHIG YIN, 'OG TU YANG MING JI
LTAR YIN, GAL TE 'DOD NA KUN GZHI RNAM PAR SHES PA LAS GZHAN NI
MA YIN NO, ,DE BAS

NA GNYIS PO DE 'DOD PAR BYOS SHIG ,MNGAL DU 'JUG PA'I MDO SDE
DANG 'GAL BAR 'GYUR TE, GANG NAS TSE DANG LDAN PA DGA' BO LA
BSTAN PA'I DBANG DU BYAS NAS BCOM LDAN 'DAS KYIS BKA' STZAL PA,
DE LA DGA' BO GANG ZHIG MA DANG PHA'I MI GTZANG BA LAS NUR NUR PO
LUS KYI BDAG NYID

'DI NI GZUGS YIN NO, ,DE LAS SKYES PA'I TSOR BA DANG, 'DU SHES
DANG, 'DU BYED DANG RNAM PAR SHES PA 'DI NI MING YIN TE, MING 'DI
DANG SNGA MI'I GZUGS DE DAG GCIG TU BSDUS TE MING DANG GZUGS ZHES
BYA BA'I GRANGS SU 'GRO ZHES BYA BA DANG YANG GSUNGS PA DE DE'I
DUS KYI TSE DBANG

PO GSUM THOB PAR 'GYUR TE, LUS KYI DBANG PO DANG, YID KYI DBANG
PO DANG, SROG GI DBANG PO STE, DE NI SKYE MCHED DRUG GI NANG DU
'DUS PA'I DBANG PO BZHI DANG BCAS PA'I DBANG DU BYAS TE BSTAN PA
YIN NO, ,DE LTA MA YIN NA DON GYI TSUL MED PA'I PHYIR RO, ,GANG
YANG GNAS BRTAN GYI

MDO SDE LAS BTZUN PA DGE 'DUN PHAL CHER SDE PA DAG 'DON PA,
RMONGS PA DANG NI SRED PA DAG ,DE BZHIN GNYIS KA MA SPANGS PA,
,DE LAS SKYES PA'I LAS RNAMS KYIS, ,RNAM SMIN MA YI MNGAL DU
GNAS, ,SEMS LAS BYUNG BA'I CHOS GANG DAG ,DE NI MING ZHES BYA BA
YIN, ,DER SKYES

@29A *, ,NUR NUR PO LA SOGS, ,DE NI GZUGS ZHES BYA BA YIN, ,ZHES
'BYUNG BA DANG 'GAL BAR 'GYUR RO, ,'GAL DU BRAD MOD 'GAL NA GNOD
PA CI YOD DE, DE GNYIS KA YANG LUNG GI NANG DU MA GTOGS PA'I
PHYIR TSAD MA MA YIN NO ZHE NA, KYE MA'O RANG GI LTA BA MCHOG TU
'DZIN PA

LA GNAS PA DAG MI 'DZIN TO, ,BSDUS PA'I RTZA BA DANG LUNG DANG
MDO SDE RNAMS NYAMS PA LAD SU ZHIG TSAD MA MA YIN PAR SHES PAR
NUS PA YOD, NYI TSE BA THA DAD PA DAG GI LUNG DANG 'DON PA THA
DAD PAR YANG JI LTAR 'GYUR, SO SO'I LUNG DE DAG KHA CIG GIS MDO
SDE RNAMS BSDUS PA DAG

KYANG SMRAS PA YIN NO, ,MDO SDE DANG 'DUL BA LAS BSDUS PA'I RTZA
BA NYAMS PAR 'GYUR BAR BCOM LDAN 'DAS KYIS GZIGS PAR 'BYUNG NGO,
,'DI LTAR BSHAD PA PO LAS TSIG RNAM PA GSUM GSUNGS TE, CHOS NYID
DANG MI 'GAL BA DANG, TSE DANG LDAN PA DGA' BO 'DOD

CHAGS KYI SHAS CHE BA'I GNYEN POR RIGS PA'I NGO BO BSHAD PA GANG
GIS 'DI BTUL BA'I MDO SDE 'DI LTA BU GZHAN LA MI DMIGS PA DANG
'DUL BA LAS KYANG GSUNGS SO, ,MNGAL DU 'JUG PA'I MDO SDE LAS TSE
DANG LDAN PA DGA' BOS DGRA BCOM PA MNGON DU BYAS SO ZHES GSUNGS

PA DANG, GNAS BRTAN GYI MDO SDE DAG NYI TSE BA DGE 'DUN PHAL CHEN
PA MTHA' DAG TSAD MAR BYED DO, ,LHUG PA DANG TSE MTHAR GTUGS PA
LA SOGS PA'I MDO SDE RNAMS NI NYI TSE BA MTHA' DAG TSAD MAR BYED
PAS NA, LUNG GI NANG DU MA 'DUS PA'I PHYIR DE GNYIS KA YANG TSAD
MA MA YIN NO ZHES BYA

BA DE NYID TSAD MA MA YIN NO, ,MING DANG GZUGS KYI GNAS SKABS NA
LUS DANG YID GNYIS SKYE MCHAD MA YIN PA'I PHYIR SKYE MCHED BCU
GNYIS KYIS THAMS CAD BSDUS PA MA YIN PAR THAL BAR 'GYUR BA'I
PHYIR DANG, DGE SLONG DAG THAMS CAD THAMS CAD CES BYA BA NI 'DI
LTA STE, SKYE MCHED

BCU GNYIS SO ZHES 'BYUNG BA'I MDO SDE DANG 'GAL BAR 'GYUR RO,
,RJES SU 'GRO BA LA YANG DE SKAD DU BRJOD DE MA BTAB PA'I SA BON
BZHIN NO ZHE NA YANG, MIG LA SOGS PA MNGON PAR GRUB PA YANG REG
PA MED NA SKYE MCHED MA YIN PAR 'GYUR RO, ,NUS PA YIN PA'I PHYIR
DE SKYE MCHED YIN NO

@29B ZHE NA, YANG SNGAR GANG GIS NUS PA MED PAR GYUR, ZHAN PAS SO
ZHE NA, YANG ZHAN PA NI ZHAN PA LA NUS PA YIN TE, JI LTAR YID NI
YID KYI RNAM PAR SHES PA LA NUS PA BZHIN NO, ,MDO SDE GZHAN LAS
KYANG YID NANG GI SKYE MCHED MA NYAMS SHING DE SKYED PA YID LA
BYED PA NYE BAR GNAS PA

YIN PA DE LAS SKYE BA'I YID KYI RNAM PAR SHES PA 'BYUNG BAR 'GYUR
RO ZHES GSUNGS SO, ,YID KYI SKYE MCHED DANG YID LA BYED PA MED
PAR JI LTAR YID KYI RNAM PAR SHES PA 'BYUNG BAR 'GYUR, YID LA
BYED PA ZHES BYA BA YANG SEMS LAS BYUNG BA'I CHOS GZHAN SEMS KYI
RTZOL BA YIN PAR SDE

PA THAMS CAD LA GRAGS PA YIN NA DE JI LTAR REG PA MED PAR YOD PAR
'GYUR, BCOM LDAN 'DAS KYIS KYANG 'DU BYED KYI PHUNG PO GANG YIN
PA DE THAMS CAD REG PA LA BRTEN NAS ZHES GSUNGS SO, ,YID KYI RNAM
PAR SHES PA GOMS PA'I 'JUG PA RNYED PA NI 'DIR DE SKYED PA YID LA
BYED

PA YIN GYI, SEMS KYI RTZOL BA NI MA YIN NO ZHE NA YANG MA YIN TE,
MDO SDE GZHAN LAS YID LA BYED PA'I DMIGS PA DANG RNAM PA DANG
SKYE BA DANG YONGS SU GCAD PAR BYA BA DAG BSTAN PA'I PHYIR RO,
,CHOS MNGON PAR KHONG DU CHUD PAR 'DOD PAS NYE BAR LEN PA'I PHUNG
PO LNGA RNAMS LA

RGYUN MI 'CHAD PAR NAD YIN PAR YID LA BYA'O ZHES RGYAS PAR 'BYUNG
BA DANG, CHOS 'DI DAG BDAG GIS YID LA BYED PA NA 'DOD PA'I BRAG
PA MA BYUNG BAR 'BYUNG BAR 'GYUR RO ZHES RGYAS PAR 'BYUNG BA
DANG, 'DI LTAR TSUL BZHIN MA YIN PAR YID LA BYED PA NA, CI BDAG
'DAS PA'I DUS

NA BYUNG BA ZHIG GAM ZHES RGYAS PAR 'BYUNG BA DANG, 'DI YID LA
BYED CING 'DI YID LA MI BYED PAR GZUGS LA TSUL BZHIN DU YID LA
BYED PA ZHES RGYAS PAR 'BYUNG BA DANG, DGE SLONG DAG DRAN PA YANG
DAG BYANG CHUB KYI YAN LAG LA RTZOM PA NA YID LA BYED PA SHES PAR
'GYUR ZHES BYA

BA RGYAS PAR 'BYUNG BA YIN NO, ,'JUG PA RNYED PA LA NI DMIGS PA
YANG YOD PA MA YIN, RNAM PA YANG MED 'DI LA NI 'DOD PA BZHIN BYED
PA 'GA' YANG MED, 'DI YONGS SU BCAD PAR NUS PA YANG MA YIN PAS
'DI YID LA BYED PA MA YIN NO, ,KHA CIG TU NI YID BYED PA RTZOL BA

@30A *, ,YIN; KHA CIG TU NI 'JUG PA RNYED PA YIN NO ZHE NA YANG
'DI LA RIGS PA CI YOD, RTZOL BA MED PA RNAM PAR SHES PA DE MI
SKYE BAR 'GYUR RO ZHE NA YANG DE 'GAL BA MED DE, YID LA BYED PA
NI DE SKYED PAR BYED PA YIN LA, DE BRTZAL BA MED PA YANG MA YIN
TE, SNGAR

SHES PAR BYAS SO, ,'O NA GAL TE MNGAL DU DANG PO NYID KYI MING
DANG GZUGS PHUNG PO LNGA PA YIN NA NI KHAMS DRUG LA BRTEN NAS
MA'I MNGAL DU LUGS 'JUG PAR 'GYUR RO, ,LUS ZHUGS NA MING DANG
GZUGS YOD PAR 'GYUR RO ZHES 'BYUNG BA'I MDO SDE 'DI DANG 'GAL BAR
'GYUR RO,,

DE BAS NA DE'I TSE KHAMS DRUG NYID MING DANG GZUGS YIN NO ZHE NA,
CI RE ZHIG KHAMS DRUG GANG YIN PA'I LUS DE NYID LA BRTEN NAS DE
'JUG PA YIN NAM, 'ON TE GZHAN ZHIG YIN CI NYES GAL TE DE NYID LA
YIN NA NI JI LTAR LUS DE NYID LA BRTEN TE LUS DE 'JUG PAR 'GYUR
RO, ,'ON

TE GZHAN ZHIG YIN NA NI GNAS SKABS DE CI YIN PA BRJOD PAR BYA
DGOS SO, ,GAL TE THOG MAR LUS MA'I MNGAL DU KHRAG DANG KHU BA
DE'I GNAS SKABS KYI SA DANG, CHU DANG ME DANG RLUNG DANG, NAM
MKHA'I KHAMS DANG, DE DAG DANG 'BREL PA'I SRID PA BAR MA'I GNAS
SKABS KYI RNAM PAR

SHES PA'I KHAMS DE DAG LA BRTEN NAS GAL TE PHUNG PO LNGA'I LUS
'BYUNG BAR 'GYUR NA, JI LTAR MDO SDE 'DI DANG 'GAL BAR 'GYUR, 'ON
KYANG SKYES BU 'DI NI KHAMS DRUG PA DANG, RIG PA'I SKYE MCHED
DRUG DANG, YID KYI NYE BAR RGYU BA BCO BRGYAD CES 'BYUNG BA DANG
'GAL BAR 'GYUR

TE; DER YANG MING DANG GZUGS KYI GNAS SKABS DANG, REG PA'I SKYE
MCHED KYI GNAS SKABS DANG, TSOR BA'I GNAS SKABS KYI SKYES BU YIN
PAR GO RIMS BZHIN DU BSTAN TO, 'ON TE CI REG PA'I SKYE MCHED KYI
GNAS SKABS SAM, YID KYI RGYU BA'I GNAS SKABS NA KHAMS DE

DAG MED DAM, YOD DAM ZHES SMRAS SO, ,CI DE DON GYI TSUL DE DE
LTAR BRTAG PAR BYA 'AM, JI LTAR MDO SDE 'DI NYID LAS 'JUG TU NANG
GI SA'I KHAMS LA SOGS PA RNAM PAR CHE BA DE BZHIN DU REG PA'I
SKYE MCHED KYI GNAS SKABS NA SHIN TU RIG PA KHO NA YIN NO, ,GNAS
SKABS GANG

@30B NA YANG LUS KYI KHAMS DANG, GZUGS LA SOGS PA'I KHAMS MED PAR
KHAMS DRUG TZAM 'BA' ZHIG YOD PA NI MA YIN TE, RNAM PAR SHES PA'I
KHAMS MED PA'I PHYIR RO ZHE NA, MDO SDE 'DI'I DON 'DI MA YIN NO,
,'O NA CI'I PHYIR KHAMS LA SOGS PA GSUM SMOS SHE NA,

GNAS DANG GNAS PA BSTAN PA'I PHYIR RO, ,KHAMS RNAMS NI REG PA'I
SKYE MCHED KYI GNAS YIN TE, DE LA BRTEN NAS 'JUG PA NYID YIN PA'I
PHYIR RO, ,DE YANG YID KYI NYE BAR RGYU BA RNAMS KYI GNAS YIN NO,
,LUS LA KHAMS SO SOR BRTAG PA NI BDAG MED PAR BSTAN PA'I PHYIR

TE; 'DI LTAR PHYI'I SA'I KHAMS LA SOGS PA DANG NANG GI MNYAM PAR
BYAS NAS BDAG MED PA MTHONG BA YOD PA NI RIGS PA DANG LDAN PA YIN
PA DANG, BDAG MED PA YIN YANG KUN NAS NYON MONGS PA'I TSOR BA
'BYUNG NGO ZHES BSTAN PAR BYA BA'I PHYIR REG PA'I SKYE MCHED DANG
YID KYI NYE

BAR RGYU BA SMOS SO, ,DE BAS NA THOG MA KHO NAR MNGAL DU PHUNG PO
LNGA'I MING DANG GZUGS GRUB PA YIN NO, ,'O NA CI MING DANG GZUGS
'DUS PA SKYE MCHED DRUG GI RKYEN YIN NAM, 'ON TE GZUGS RNAMS KYI
NI GZUGS YIN LA, YID KYI NI MING GCIG PU YIN ZHE NA, DRUG CAR

GYI YANG GNYIS KA TSOGS YIN TE, SKRAG PA DANG, MYA NGAN DANG,
DGA' BA DANG, NAD DANG RGAS PA LA SOGS PA'I GNAS SKABS NA LUS
DANG SEMS GNYIS GCIG LA GCIG RJES SU BYED PAR MTHONG BA'I PHYIR
RO, ,'O NA CI'I PHYIR PHYI'I SKYE MCHED DRUG GI RKYEN 'DIR MA
BSTAN ZHE NA,

DE NI YAN LAG THA DAD PAR YOD PA MA YIN TE, MING DANG GZUGS KYI
SKAD CIG MA DANG PO'I TSE NA YANG DE YOD PA YIN PA'I PHYIR DANG,
MING DANG GZUGS KYANG RKYEN YIN PAR BSTAN ZIN PA'I PHYIR DANG,
SGRA YANG GNAS SKABS MA NGES PA YIN PA'I PHYIR DANG, LNGA PO YANG
GCIG KHO NAS SEMS

CAN GYI GRANGS SU GTOGS PA MA YIN PA'I PHYIR RO, ,CHOS KYI SKYE
MCHED KYIS BSDUS PA'I REG PA LA SOGS PA'I YANG RKYEN YIN PAR
BSTAN ZIN PA'I PHYIR RO, ,GAL TE MING DANG GZUGS KYI RKYEN GYIS
SKYE MCHED DRUG YIN NA, CI'I PHYIR KHA CIG DBANG PO MA TSANG BAR
'GYUR ZHE NA,

@31A *, ,MING DANG GZUGS LA NUS PA'I BYE BRAG YOD PA'I PHYIR RO
ZHES SNGAR BSTAN ZIN TO, ,'DI YANG RKYEN DANG RKYEN CAN GNYIS
NGES PA DANG MA NGES PA LA SKYON YOD PA YIN TE, GAL TE MING DANG
GZUGS KHO NA'I RKYEN GYIS SKYE MCHED DRUG YIN NA NI RDZUS TE
BYUNG BA RNAMS

KYI DE'I RKYEN RNAM PAR SHES PA MA YIN PAR 'GYUR RO, ,'ON TE SKYE
MCHED KHO NA MING DANG GZUGS KYI RKYEN GYIS YIN NA NI DE DAG LA
GNAS PA'I GZUGS DANG, YID KYI SKYE MCHED DANG MTSUNGS PAR LDAN
PA'I CHOS DANG, SGRA'I SKYE MCHED RNAMS KYI RKYEN MING DANG GZUGS
MA YIN PAR

'GYUR RO, ,GNYIS KA NGES PA YIN NA NI SKYON RNAM PA GNYIS PO DE
DAG NYID YIN NO, ,MA NGES PA YIN NA NI BSHAD PA DON MED PAR 'GYUR
RO ZHE NA 'DIR NGES PA YANG MA YIN LA MA NGES PA LA 'CHAD PA DON
MED PA YANG MA YIN TE, SKYE BA'I RIM PA YONGS SU RDZOGS PA'I GNAS
SKABS

KYI CHED DU SKYON BSHAD PA YIN PA'I PHYIR RO, ,YAN LAG THA DAD PA
YANG DE LA GNAS PA'I GZUGS LA SOGS PA NI YAN LAG THA DAD PAR
'GYUR BA MA YIN TE, SNGON MED PA'I RDZAS GZHAN MI SRID PA'I PHYIR
RO, ,SGRA YANG GNAS SKABS MA NGES PA YIN PA'I PHYIR RO, ,RTEN
CING 'BREL PAR

'BYUNG BA BSHAD PA LAS SKYE MCHED RNAM PAR DBYE BA RDZOGS SO,,
,,RTEN CING 'BREL PAR 'BYUNG BA DANG PO DANG RNAM PAR 'BYED PA
BSHAD PA, BAM PO GSUM PA, SKYE MCHED DRUG GI RKYEN GYIS REG PA
ZHES BYA BA'I REG PA GANG ZHE NA, REG PA'I TSOGS DRUG STE ZHES
RGYAS PAR 'BYUNG BA

DE LA BCOM LDAN 'DAS KYIS GDUL BYA'I BYE BRAG LA LTOS NAS REG
PA'I RTEN THA DAD PA'I SGO NAS RAB TU DBYE BA BSTAN GYI NGO BO
NYID NI MA YIN NO, ,'O NA REG PA ZHES BYA BA NI GANG YIN ZHE NA,
GSUM 'DUS PAS REG PA YIN NO ZHES MDO SDE GZHAN LAS GSUNGS PA YIN
NO, ,DE YANG RGYU BSTAN PA YIN

GYI NGO BO NYID MA YIN NO, ,SEMS LAS BYUNG BA'I CHOS GZHAN LA REG
PA ZHES BYA STE, GANG LA BRTEN NAS SEMS LAS BYUNG BA'I CHOS THAMS
CAD SKYE BA'O, ,JI SKAD DU DRIS PA RNAM PA BCU'I MDO LAS TSOR
BA'I PHUNG PO DANG 'DU SHES KYI PHUNG PO DANG 'DU BYED KYI PHUNG
PO GANG YIN PA DE THAMS CAD REG

@31B PA LA BRTEN NAS SO ZHES GSUNGS SO, ,DE NI TSOR BA LA SOGS PA
BZHIN DU DE YID KYIS 'GAS KYANG YONGS SU MI CHOD DO, ,'DI JI LTAR
YID CHES PAR BYA ZHE NA, YID BRTEN DU RUNG BA'I LUNG LAS SO, ,YID
BRTEN DU RUNG BA'I LUNG YANG RNAM PA GSUM STE, MNGON SUM GYI DON
DANG,

RJES SU DPAG PAR BYA BA'I DON DANG DAD PAR BYA BA'I DON NO, ,DE
LA GNYIS NI MNGON SUM DANG RJES SU DPAG PA NYID KYIS YID CHES PAR
BYA STE, GANG DE DANG 'GAL BA MED PA'O, ,DAD PAR BYA BA'I DON DE
LA YANG YID CHES PAR BYA'O, ,BDE BA YANG MA YIN SDUG BSNGAL BA
YANG MA YIN PA'I TSOR

BA YANG RNAM PAR SHES PA LAS GZHAN DU YONGS SU MI CHOD DE, DE NI
RANG GI SDE PA RNAMS KYIS RTOGS PAR BYA MI NUS PA YIN YANG TSOR
BA GSUM ZHES GSUNGS PA'I PHYIR RO, ,BSAM GTAN BZHI PA DANG GZUGS
MED PA NA TSOR BA MED PAR THAL BAR 'GYUR BA'I PHYIR RO, ,MIG LA
SOGS

PA'I DANG PO'I BYE BRAG DANG, MA RIG PA YANG RANG GI NGO BO YONGS
SU MI CHOD PA YIN LA, YONGS SU MI CHOD PA'I MTSAN NYID YIN DU ZIN
KYANG GSUM 'DUS PA LAS REG PA'O ZHES BYA BA SEMS LAS BYUNG BA'I
CHOS GZHAN YOD PAR YID BRTEN DU RUNG BA'I LUNG LAS KHONG DU CHUD
PAR BYA'O, ,

'O NA MDO SDE GZHAN LAS 'DI SKAD DU CHOS GSUM PO GANG YIN PA DE
DAG PHRAD PA DANG, TSOGS PA DANG 'DUS PA DE REG PA YIN NO ZHES
GSUNGS PA JI LTA BU ZHE NA, DE DAG NI RGYU LA 'BRAS BU GDAGS PA
YIN TE, DPER NA, 'PHAGS PA RNAMS NI MTHONG BA BDE, ,ZHES BYA BA
DANG, TSANGS

SPYOD DRI MA BUD MED YIN, ,ZHES BYA BA LTA BU'O, ,'JIG RTEN NA
YANG ME NI BDE BA'O, ,ME NI SDUG BSNGAL BA'O ZHES BYA BA LTA
BU'O, ,RGYU LA 'BRAS BU DE LTAR GDAGS KYI, GSUM 'DUS PA NYID REG
PA MA YIN NO ZHES BYA BA JI LTAR YID CHES PAR BYA, 'JIG RTEN NA
PHRAD PA LA REG GO ZHES BRJOD

DE ZHE NA, 'DI NI RE ZHIG SKYE MCHED DRUG GI RKYEN GYIS REG PA
ZHES 'BYUNG BA'I MDO SDE DANG 'GAL BA YIN TE, SKYE MCHED DRUG NI
GSUM GYI NANG DU 'DUS PA'I PHYIR DANG, SEMS LAS BYUNG BA'I REG PA
YANG MA YIN PAR THAL BAR 'GYUR LA, GSUM 'DUS PA NI SEMS LAS BYUNG
BA'I CHOS

@32A *, ,REG PA YANG MA YIN NO, ,REG PA NI BRTAGS PA YIN TE DRIS
'DRA BA BZHIN NO ZHE NA YANG DE LTAR NA MI LDAN PA YIN PAR GYUR
LA DE LTA BU NI SDE PA GANG GI GRUB PA'I MTHA' YANG MA YIN NO,
,BTZUN PA GOS SMRA BA DANG MDO SDE 'DI NYID LAS GSUNGS PA MING
GANG ZHE NA,

TSOR BA DANG 'DU SHES DANG, SEMS PA DANG, REG PA DANG, YID LA
BYED PA'O ZHES BYA BA DANG, SDE TSAN DRUG PA DRUG LAS KYANG SDE
TSAN DRUG RNAMS NI RIGS THA DAD PA LA RNAM PAR GZHAG GI ,GSUM
'DUS PA NYID REG PA NI MA YIN NO, ,'DI JI LTAR NGES PAR BYA, GAL

TE SKYE MCHED DRUG GI RKYEN KHO NAS REG PA YIN NA NI GSUM 'DUS
PAS REG PA YIN NO ZHES 'BYUNG BA'I MDO SDE GZHAN DANG, DE BZHIN
DU GNYIS PO 'DI LA BRTEN NAS REG PA'O ZHES 'BYUNG BA SPANGS PAR
'GYUR RO, ,'ON TE REG PA KHO NAR SKYE MCHED DRUG GI RKYEN GYIS
YIN NA NI, GNYIS LA

BRTEN NAS RNAM PAR SHES PA SKYE'O ZHES 'BYUNG BA'I MDO SDE GZHAN
SPANGS PAR 'GYUR RO, ,'ON TE GNYIS KA NGES PA YIN NA NI GNYIS
KA'I SKYON DE DAG KHO NAR 'GYUR RO, ,'ON TE MA NGES PA YIN NA NI
BSHAD PA DON MED PAR 'GYUR RO ZHE NA, DON MED PAR MI 'GYUR TE,
GTZO BO'I RKYEN GYIS CHAD PA

YIN PA'I PHYIR RO, ,GTZO BO'I RKYEN NI SKYE MCHED DRUG YIN TE,
THUN MONG DANG THUN MONG MA YIN PA'I PHYIR SNGA MA BZHIN TE, DE
YOD NA NGES PAR YUL DANG RNAM PAR SHES PA DE GNYIS KYANG YOD PA'I
PHYIR RO, ,DE NYID KYI PHYIR 'DI LAS MIG LA SOGS PA'I SGO NAS REG
PA BSTAN PA YIN GYI, GZUGS

LA SOGS PA'I SGO NAS BSTAN PA STE RNGA SGRA BZHIN NO, ,SGRIB PA'I
MDO SDE LAS GNYIS PO 'DI LA BRTEN NAS REG PA ZHES GSUNGS TE, RTEN
DANG DMIGS PA THA DAD PA'I SGO NAS REG PA THA DAD PAR RAB TU
BSTAN PA'I PHYIR RO, ,RNAM PAR SHES PA DANG BCAS PA'I LUS KYIS NI
DER NANG GI SKYE MCHED

BSTAN TE, LUS SMOS PAS NI LNGA CHAR SMOS PA YIN NO, ,'DI LTAR DE
LA BRTEN PA'I TSOR BA NI LUS KYI ZHES STON PA BZHIN NO, ,PHYI ROL
GYI MING DANG GZUGS NI PHYI YIN TE, GNYIS PO DE DAG NYID KYIS RAB
TU DBYE BA BSTAN PA'I PHYIR RO, ,DE LA GSUNGS PA REG PA'I SKYE
MCHED DRUG PO 'DI DAG GANG GIS REG PA'I

@32B BYIS PA THOS PA DANG MI LDAN PA'I SO SO'I SKYE BO DAG BDE BA
DANG, SDUG BSNGAL SO SOR MYONG BAR 'GYUR RO ZHES 'BYUNG NA, SKYE
MCHED DRUG DANG GNYIS DANG REG PA'I SKYE MCHED GSUM LA BYE BRAG
CI YOD CE NA, BYE BRAG CI YANG MED DE DGONGS PA GANG GIS BSHAD PA
DE DAG BDAG GIS SMRAS ZIN TO,,

MING DANG GZUGS KYI GNAS SKABS NA REG PA'AM TSOR BA YOD PA MA YIN
NAM, CI GANG GI PHYIR SKYE MCHED DRUG GI 'OG TU RNAM PAR GZHAG CE
NA, MED PA NI MA YIN NO, ,JI LTAR LUS DANG YID KYI SKYE MCHED
GNYIS DE'I TSE YONGS SU RDZOGS PA'I PHYIR YAN LAG GZHAN DU RNAM
PAR MA GZHAG PA LTAR REG PA DANG,

TSOR BA YANG DE BZHIN NO, ,GAL TE SKYE MCHED DRUG GI RKYEN GYIS
REG PA YIN NA, RGYU CHEN PO'I CHOS KYI RNAM GRANGS LAS CI'I PHYIR
MING DANG GZUGS RKYEN DU GSUNGS SHE NA, DER NI THOGS PA DANG TSIG
BLA DAGS 'DUS TE REG PA GNYIS BRJOD PAR BZHED PA'I PHYIR RO, ,DE
LAS SKYE MCHED RKYEN

NYID YIN PA YANG BSTAN ZIN TE, MIG GI 'DUS TE REG PA LA SOGS PA
GSUNGS PA'I PHYIR RO, ,'ON TE YANG GSUM 'DUS PA LAS REG PA ZHES
GSUNGS NA 'DUS PA ZHES BYA BA DE CI YIN, TSOGS YIN NO ZHE NA YANG
JI LTAR DE DAG TSOGS PA YIN, GAL TE LHAN CIG 'BYUNG BA'I PHYIR RO
ZHE NA

NI; DBANG PO DANG DON RNAM PAR SHES PA'I RGYU MA YIN PAR 'GYUR
TE, RNAM PAR SHES PA SKYES ZIN NA NI DE GNYIS NUS PA DANG MI LDAN
PA'I PHYIR RO, ,MA SKYES PA YIN NA YANG MED PA'I PHYIR RO, ,GCIG
LA GCIG RGYU NYID YIN NA YANG, GNYIS LA BRTEN NAS RNAM PAR SHES
PA SKYE'O ZHES 'BYUNG

BA'I MDO SDE DANG GNYIS KA YANG 'GAL BAR 'GYUR RO, ,DRUG PA'I
GSUM YANG DUS THA DAD PA YIN PA'I PHYIR JI LTAR TSOGS PA YIN,
TSOGS PA ZHES BYA BA NI LHAN CIG TU 'JUG PA YIN NO, ,'ON TE SNGAR
SKYES PA'I DBANG PO DANG DON GNYIS RNAM PAR SHES PA'I TSE GNAS
PA'I PHYIR GSUM TSOGS

PA YIN NO ZHE NA, DE LTA YIN NA DBANG PO DANG DON GNYIS SKAD CIG
MA MA YIN PA NYID DU THAL BAR 'GYUR RO, ,DRUG PA GSUM LA YANG
RNAM PAR SHES PA GNYIS LHAN CIG TSOGS PA YIN PAR 'GYUR RO, ,RGYU
DANG 'BRAS BU'I DNGOS POR GSUM TSOGS PA YIN NO ZHE NA YANG,
LNGA'I GSUM DAG LHAN

@33A *, ,CIG TU 'BYUNG BA'I PHYIR DBANG PO DANG DON DANG, RNAM
PAR SHES PA RNAMS RGYU DANG 'BRAS BU'I DNGOS POR MI RIGS TE SNGA
MA BZHIN NO, ,RIM GYIS BYUNG BA YIN NA NI, THOG MAR DBANG PO DANG
DON GNYIS DE NAS RNAM PAR SHES PA DE NAS REG PA YIN PAS RNAM PAR
SHES PA KHON

REG PA'I RGYU'I DNGOS POR 'THAD PA YIN GYI, DBANG PO DANG DON
GNYIS MA YIN TE, RNAM PAR SHES PA'I DUS NA DE DAG MED PA'I PHYIR
RO, ,GSUM 'DUS PA LAS REG PA 'GRUB PAR MI 'GYUR TE, GCIG KHO NA
DE LA NUS PA YIN PA'I PHYIR RO, ,RNAM PAR SHES PA DANG REG PA
LHAN CIG BYUNG BA YIN NO ZHE

NA YANG RNAM PAR SHES PA NI REG PA'I RGYU YIN PAR MI 'GYUR TE, JI
SKAD DU SNGAR BSTAN PA YIN NO, ,DE LTAR NA YANG GSUM 'DUS PA LAS
REG PA 'GRUB PAR MI 'GYUR TE, GNYIS KHO NA DE LA NUS PA YIN PA'I
PHYIR RO, ,GANG DAG YANG GSUM 'DUS PA KHO NA REG PA YIN TE, LHAN
CIG 'BYUNG

BA RGYUR MI 'DOD PA DE'I YANG DBANG PO DANG DON GNYIS RNAM PAR
SHES PA'I TSE 'PHAGS PA'I PHYIR TSOR BA SKYE BA'I RGYU'I DNGOS
POR RIGS PA MA YIN PAS REG PA'I RKYEN GYIS TSOR BA 'GRUB PAR MI
'GYUR TE, DE DAG GI GSUM PO RGYU DANG 'BRAS BUR GYUR PA NI REG PA
YIN GYI RNAM PAR SHES

PA 'BA' ZHIG NI MA YIN PAS SO, ,DE BAS NA TSOGS PA NI 'DUS PA YIN
PAR RIGS PA MA YIN NO, ,RGYU DANG 'BRAS BU'I DNGOS PO YANG MA YIN
PAR BRJOD PAR BYA'O, ,'DUS PA'I DON NI RGYU DANG 'BRAS BU'I DNGOS
PO KHO NA YIN LA, GSUM 'DUS PA YANG LHAN CIG PA'AM, RIM GYIS DRUG
PO'I

GSUM RNAMS JI LTAR REGS PAR 'BYUNG BA YIN NA LHAN CIG 'BYUNG BA
JI LTAR RGYU DANG 'BRAS BU'I DNGOS PO YIN TE, GCIG LA GCIG RGYU
NYID KYANG MA YIN TE, JI LTAR GRIB MA DANG MYU GU BZHIN NO, ,RIM
GYIS BYUNG BA YANG JI LTAR RGYU DANG 'BRAS BU'I DNGOS PO YIN,
'BRAS BU'I DUS NA RGYU YOD PA MA

YIN NO ZHE NA, JI LTAR SA BON DANG MYU GU BZHIN NO, ,DE 'GAG PA
DANG SKYE BA GNYIS DUS MTSUNGS PA YIN PA'I PHYIR TE, SRANG MDA'I
MTHON DMAN BZHIN NO, ,DNGOS PO MED PA SNGON DU SONG BA'I 'BRAS BU
YIN PAR JI LTAR MI 'GYUR ZHE NA, JI LTAR RGYU MED PA DE DANG
'BRAS BU DUS MNYAM PA'I PHYIR,

@33B RE ZHIG YID NI YID KYI RNAM PAR SHES PA'I RGYU'I DNGOS PO
YIN PAR RIGS TE, SA BON DANG MYU GU BZHIN YIN NO, ,GANG 'DAS NAS
YUN RING DU LON PA'AM, MA 'ONGS PA'I CHOS RNAMS LA YID GZHAN DAG
JI LTAR RGYU'I DANG POR 'GYUR ZHE NA, DE'I DBANG GIS DE SKYE BA'I
PHYIR RO, ,DE LTA MA YIN NA

CHOS RNAMS DE'I DMIGS PA TZAM YIN PAR 'GYUR TE, GAL TE SKYES LA
'GAGS PA DANG PHYIS 'BYUNG BAR 'GYUR BA DAG 'BYUNG BAR 'GYUR BA'I
RKYEN RNYED PA YOD PA MA YIN NA, DE DAG LA RNAM PAR SHES PA 'DI
SKYE BAR MI 'GYUR RO, ,RNAL 'BYOR PA RNAMS TING NGE 'DZIN GYI
MTHU'I BYE BRAG GIS SA GZHAN DAG

GI DE LAS SKYES PA'I RNAM PAR SHES PAS BSGOS PA'I RGYUD YONGS SU
'GYUR BA'I BYE BRAG CAN GYIS 'DAS PA RNAMS DRAN PA'AM, MA 'ONGS
PA LA RJES SU DPOG PA DANG, MNGON PAR 'DOD PA SNGON MYONG BA'I
RJES SU DPOG PA DANG, MNGON PAR 'DOD PA SNGON MYONG BA'I RJES SU
DE DANG RIGS GCIG PA'I RJES SU DPOG PAR BYED PA DANG, MNGON PAR
'DOD PAS KYANG

SNGON DU MA BYAS NA, 'DAS PA DANG, MA 'ONGS PA LA SHES PA SKYE
BAR MI 'GYUR RO, ,'JIG RTEN NA YANG DE'I DBANG GIS SKYE BA MED
PAR YANG RGYU YIN PAR YANG SGROGS SO, ,RGYU CI YIN ZHE NA, GAL TE
NGA PHYUG PO'I BU YIN NA CI'I PHYIR SPRANG PO BYED, SMRAS PA PA
SHI BA RGYU YIN NO ZHE'O, ,DE SPANG BA LA NI DE

SHI BAS NUS PA CI YANG YOD PA MA YIN NO, ,'DI LA BSAM PA CI YOD
CE NA, GAL TE DE'I PHA SHI BA MA YIN NA DE DAG DE 'DRA BA'I GNAS
SKABS SU MI 'GYUR RO ZHES BYA BA YIN NO, ,'DUS PA'I RNAM PAR NGES
PA NI PHYIS KYANG BYA'O, ,SKYE MCHED DRUG GI RKYEN GYIS REG PA
ZHES BYA BA GRUB PA YIN NO, ,RTEN CING

'BREL PAR 'BYUNG BA BSHAD PA LAS REG PA RAB TU DBYE BA RDZOGS
SO,, ,,REG PA'I RKYEN GYIS TSOR BA ZHES BYA BA'I TSOR BA GANG ZHE
NA, TSOR BA RNAM PA GSUM PA STE ZHES RGYAS PAR 'BYUNG BA DE DAG
GIS NI TSOR BA'I RAB TU DBYE BA STON TO, ,BDE BA'I TSOR BA GANG
ZHE NA, GANG SKYES NA MI 'BRAL BAR 'DOD

PA 'BYUNG BA'O, ,SDUG BSNGAL GANG ZHE NA, GANG SKYES NA BRAL BAR
'DOD PA 'BYUNG BA'O, ,SDUG BSNGAL YANG MA YIN, BDE BA YANG MA YIN
PA GANG ZHE NA, GANG SKYES NA GNYIS KA MI 'BYUNG BA'O, ,'DIR
TSIGS SU BCAD PA, GANG SKYES PA NA 'BRAL MI 'DOD, ,'BRAL BAR 'DOD
DANG GNYIS MIN GYI,,

@34A *, ,RGYU GANG TSOR BAR SHES BYA STE, ,DE NI BDE SOGS GO RIMS
BZHIN, ,ZHES BYA BA YIN NO, ,'O NA GANG SDOM BRTZON RNAMS MI 'DOD
BZHIN DU 'DOD CHAGS KYIS KUN NAS DKRIS NAS 'DOD CHAGS LAS SKYES
PA'I BDE BA 'BYUNG BA LA 'BRAL BAR 'DOD PA GANG YIN PA 'BYUNG NGO
ZHE NA, DE

NI DE LAS SKYES PA MA YIN NO, ,'O NA CI LAS SHE NA, DE'I BDE BA
NI TSUL KHRIMS DANG, TING NGE 'DZIN GYI BAR DU GCOD PA NYID DU
MTHONG NAS DE SUN 'BYIN PA LAS SO, ,GAL TE TSOR BA GSUM YIN NA,
MDO SDE GZHAN LAS BCOM LDAN 'DAS KYIS GANG CI TSOR YANG RUNG STE
DE NI 'DIR SDUG BSNGAL BA'O

ZHES GSUNGS PA GANG YIN PA DE LA DGONGS PA GANG ZHE NA, MDO SDE
GZHAN LAS GANG CI TSOR YANG RUNG BA DE NI 'DIR SDUG BSNGAL BA'O
ZHES BYA BA 'DI NI KUN DGA' BO NGAS 'DU BYED MI RTAG PA NYID
DANG, 'DU BYED 'GYUR BA NYID LA DGONGS NAS GSUNGS PA YIN NO ZHES
DGONGS PA LUNG BSTAN TO, ,DE YANG TSOR

BA GNYIS LA NGO BO NYID KYIS SDUG BSNGAL BA MED PAS NA, DGONGS PA
CAN GYI SDUG BSNGAL BA NYID YIN PAR BSTAN TO, ,'PHAGS PA SH'A
RI'I BUS KYANG TSE DANG LDAN PA TSOR BA NI GSUM PO 'DI DAG STE,
MI RTAG PA'I BDE BA DANG, SDUG BSNGAL DANG, SDUG BSNGAL YANG MA
YIN, BDE BA YANG MA

YIN PA'O ZHES GSUNGS TE, GANG MI RTAG PA DE SDUG BSNGAL BA'O ZHES
RTOGS NA, TSOR BA GZHAL DU MED PA DAG LA YANG DGA' BDE GNAS PAR
MI 'GYUR RO, ,CI'I PHYIR BCOM LDAN 'DAS KYIS YONGS SU 'GYUR BA
NYID GSUNGS KYI, 'PHAGS PA SH'A RI'I BUS MA YIN ZHE NA, BCOM LDAN

'DAS KYIS NI SDUG BSNGAL RNAM BA GSUM BSTAN PA YIN LA, 'PHAGS PA
SH'A RI'I BUS NI 'DU BYED KYI SDUG BSNGAL NYID YIN TE, DE KHYAB
PA YIN PA'I PHYIR RO, ,GAL TE GANG MI RTAG PA DE SDUG BSNGAL BA
YIN NA NI LAM LA YANG THAL BAR 'GYUR RO ZHE NA, MI 'GYUR TE NYE
BAR LEN PA'I PHUNG PO LNGA LA

DGONGS TE GSUNGS PA'I PHYIR RO, ,CI'I PHYIR ZHE NA, 'DUN PA DANG
'DOD CHAGS KYI DNGOS PO GANG YIN PA DE NYID LA MI RTAG PA'I 'DU
SHES KYIS NI MI MTHUN PA'I 'DU SHES 'DREN PAR BYA'O, ,MI MTHUN PA
SDUG BSNGAL BDE LA DGONGS NAS GANG MI RTAG PA DE SDUG BSNGAL BA'O
ZHES BSTAN TO, ,DE BAS

@34B NA LAM LA THAL BAR 'GYUR BA MED DO, ,'PHAGS PA SH'A RI'I BUS
KYANG DNGOS PO GANG DGA' BA'I YUL DE MI RTAG PA NYID DU MTHONG NA
MI MTHUN PAR 'GYUR RO, ,DE BAS NA GANG MI RTAG PA DE SDUG BSNGAL
BA'O ZHES RIG NA BDAG GI BA NI DER PHRA RGYAS SU GNAS PAR MI
'GYUR RO ZHES BSTAN TO, ,SDUG BSNGAL LA SOGS

PA'I TSOR BA'I GNAS SU GYUR PA'I DNGOS PO GANG YIN PA DE NI SKYE
BA DANG 'JIG PA GNYIS DANG RJES SU 'BREL BA'I PHYIR GO RIMS BZHIN
DU MI MTHUN PA YIN TE, DE NI LUNG LAS GANG MI RTAG PA DE SDUG
BSNGAL BA'O ZHES BSTAN TO, ,LAM NI 'DI LTA BU MA YIN PAS LAM LA
THAL BAR 'GYUR BA MED DO, ,GZHAN

DAG NA RE TSOR BA GSUM BSTAN PA DGONGS PA CAN YIN GYI SDUG BSNGAL
NYID NI TSOR BA GCIG KHO NA YIN NO ZHE NA, DE NI 'DI LA LOG PAR
BRTAGS PA YIN TE, BCOM LDAN 'DAS KYIS TSOR BA THAMS CAD SDUG
BSNGAL BA NYID YIN PA NI DGONGS TE BKA' STZAL PA YIN TE, KUN DGA'
BO NGAS 'DU BYED MI RTAG PA

NYID DANG, 'DU BYED YONGS SU 'GYUR BA NYID LA DGONGS NAS BKA'
STZAL PA, GANG CI TSOR YANG RUNG BA DE NI 'DIR SDUG BSNGAL BA'O
ZHES GSUNGS PA'I PHYIR RO, ,GAL TE TSOR BA GSUM BSTAN PA DGONGS
PA CAN YIN NA NI NGAS 'DI LA DGONGS NAS, TSOR BA GSUM BSHAD DO
ZHES GSUNGS PAR 'GYUR

BA'I RIGS SO, ,RE ZHIG TSOR BA GSUM BSTAN PA DGONGS PA CAN YIN
PAR BRTAGS PA GANG ZHE NA, SDUG BSNGAL CHUD BA'I TSOR BA NI BDE
BA ZHES BYA'O, ,CHEN PO NI SDUG BSNGAL ZHES BYA'O, ,BAR MA NI
SDUG BSNGAL YANG MA YIN BDE BA YANG MA YIN PAR BSTAN TE, 'JIG
RTEN DANG RJES SU MTHUN

PA YIN TE, 'JIG RTEN PA RNAMS NI DE DAG LA BDE BA LA SOGS PA YIN
PAR RTOGS SO, ,SDUG BSNGAL GYI TSOR BA'I MTSAN NYID KYANG CI YID,
GANG GIS NA TSOR BA THAMS CAD SDUG BSNGAL YIN PAR BSTAN, GAL TE
GANG SKYES NA BRAL BAR 'DOD PA 'BYUNG BA DANG, GANG SKYES NA MI
'BRAL BAR 'DOD

PA'AM; GNYIS KA MA YIN PAR 'DOD PA YIN NA NI, DE SDUG BSNGAL DU
JI LTAR 'GRUB PAR 'GYUR, 'ON TE GANG LA BRTEN NA GNOD PAR 'GYUR
BA DE SDUG BSNGAL YIN NA NI, GANG LA BRTEN NA PHAN PAR 'GYUR BA
DE JI LTAR SDUG BSNGAL YIN PAR 'GYUR, 'ON TE JI LTAR 'PHAGS PAS
SDUG BSNGAL BAR GZIGS

@35A *, ,BA DE TSOR BA SDUG BSNGAL BA'I MTSAN NYID YIN TE, 'DU
BYED SDUG BSNGAL BA NYID KYI TSONG BA RNAMS 'PHAGS PAS SDUG
BSNGAL BAR GZIGS SO ZHE NA, DE YANG THA DAD PA MED PA YIN PAS JI
LTAR DE'I SGO NAS TSOR BA LA SDUG BSNGAL CHUNG BA NYID DANG, BAR
MA DANG, CHEN PO NYID

'GRUB PAR 'GYUR, GAL TE YANG 'DU BYED SDUG BSNGAL BA NYID KHO NAS
TSOR BA ZHES BYA BA SDUG BSNGAL BA NYID YIN NA NI SDUG BSNGAL
NYID GSUM STE, 'DU BYED KYI SDUG BSNGAL NYID DANG, YONGS SU 'GYUR
BA'I SDUG BSNGAL BA NYID DO ZHES BYA BA'I MDO SDE YOD PAR MI
'GYUR RO, ,BSAM GTAN GSUM NA SDUG

BSNGAL CHUNG BA'I TSOR BA YOD PAR 'GRUB PAR 'GYUR TE, BDE BA'I
TSOR BA BSTAN PA'I PHYIR RO, ,DE'I GONG MAR BAR MA SDUG BSNGAL
YANG MA YIN BDE BA YANG MA YIN PA'I TSOR BA BSTAN PA'I PHYIR RO,
,JI LTAR SHIN TU ZHI BA'I SNYOMS PAR ZHUGS PA LA SDUG BSNGAL GYI
TSOR BA LHAG PAR YOD PAR 'THAD,

DE BAS NA TSOR BA GSUM BSTAN PA NI DGONGS PA CAN NYID YIN NO ZHES
BYA BA NI RIGS PA MA YIN NO, ,'ON KYANG BCOM LDAN 'DAS KYIS SDUG
BSNGAL LA BDE BAR 'DU SHES PA GANG YIN PA NI PHYIN CI LOG YIN NO
ZHES GSUNGS PA YANG SDUG BSNGAL RNAM PA GNYIS LA DE SDUG BSNGAL
YIN PAR MI SHES

NAS GCIG KHO NAR BDE BAR 'DU SHES PA NI PHYIN CI LOG YIN NO, ,'ON
KYANG BDE BA'I TSOR BA GANG YIN PA NI SDUG BSNGAL DU BLTA BAR
BYA'O ZHES GSUNGS PA YANG SDUG BSNGAL NYID GNYIS YIN PAR MTHONG
BA LA SBYOR BAR BYA BA'I PHYIR TE, DE LA CHAGS PA DANG BRAL BA'I
THABS YIN

PA'I PHYIR DANG, SDUG BSNGAL MANG PO DANG LDAN PA'I PHYIR SRAN MA
SHA'I PHUNG PO BZHIN NO, ,BTZUN PA GZHON NU LEN GYIS SMRAS PA,
SDUG BSNGAL GYI RGYU YIN PA'I PHYIR DANG, SDUG BSNGAL MANG POS
BSKYED PA'I PHYIR TE, SDUG BSNGAL YIN PA LA DE YID DU 'ONG BAR
LTA ZHING, SDUG BSNGAL YIN NA BDE

BA YIN PAR 'DZIN TO, ,BDE BA'I TSOR BA NI YOD PA MA YIN TE, BDE
BA'I RNAM PAR MI GNAS PA'I PHYIR RO, ,BDE BA'I RGYUR BRTAGS PA'I
BTUNG BA DANG, BZA' BA DANG GOS LA SOGS PA GANG YIN PA DE DAG LAS
DE DAG SHIN TU MANG BA'AM, DUS MA YIN PAR BSTEN NA SDUG BSNGAL
BAR 'GYUR TE,

@35B GANG GIS BDE BA'I RGYUR 'GYUR BA DE NYID KYIS SDUG BSNGAL DU
'GYUR BAR 'OS PA MA YIN NO, ,DE BAS NA DE DAG NI BDE BA'I RGYU MA
YIN NO, ,SDUG BSNGAL GZHAN ZHI BA BDE BA YIN PAR SEMS TE, DPER NA
MGOS KHUR KHYER BA SPYOD LAM GZHAN DU SPOS NA KLAD PA NA BA LA
SOGS PA ZHI BA

BZHIN NO, ,DE BAS NA BDE BA NI MED PA KHO NA YIN TE, DES 'DI DAG
MA RTOGS NA BDE BA'I RGYU DE DAG RNAM PAR GNAS PA YIN PAR RTOGS
PAR BYED DO ZHE NA, YUL GYI BYE BRAG 'BA' ZHIG BDE BA'I RGYU YIN
PAR SEMS KYI NANG GI LUS KYI GNAS SKABS KYI BYE BRAG LA NI MI
SEMS TE, DE GNYIS

KA 'DUS PA BDE BA'I RGYU YIN NO, ,DE GNYIS KA GANG JI LTA BUS BDE
BAR 'GYUR BAR RTOGS PA DE LTA BUS NI LAN 'GA' YANG SDUG BSNGAL DU
'GYUR BA MA YIN NO, ,BDE BA'I RGYU RNAM PAR MI GNAS PA MA YIN TE,
DPER NA ME DANG 'BRAS S'A LU DANG, NAS DANG TSOD SNGON DANG NYA
LA SOGS PA GANG

'DRA BA'I GNAS SKABS GZHAN RNYED NA RO ZHIM PO'I RGYUR 'GYUR BA
DE 'DRA BA'I GNAS SKABS GZHAN RNYED NA 'GA' YANG RO MI ZHIM PA'I
RGYUR 'GYUR BA MA YIN NO ZHES BYA BA 'DI NI DPE YIN NO, ,SDUG
BSNGAL GYI TSOR BA NYE BAR ZHI YANG LAN 'GA' ZHIG NA BDE BA'I
TSOR BA GZHAN LAS YONGS SU

GCOD DE, DER NI BDE BA KHO NA LA BDE BA'I BLO 'BYUNG GI SDUG
BSNGAL ZHI BA LA NI MA YIN NO, ,DPER NA NGAL BA'I LUS BSKU MNYE
BYED PA DANG, SPYOD LAM GZHAN BYED PA GNYIS LTA BU'O, ,DE LTA MA
YIN NA DUS RING POR YANG NGAL BZHI BDE 'DRA BA KHO NA'I BDE BA'I
BLO 'BYUNG BAR 'GYUR GYI, LEN

'GA' YANG BDE BA LA YONGS SU SPYOD PAR MI 'GYUR, SDUG BSNGAL LA
YONGS SU SPYOD PAR YANG MI 'GYUR RO, ,DE NI SDUG BSNGAL DANG BRAL
BA TZAM LA BDE BA NYE BAR BTAGS PA YIN NO, ,BDE BA'I BLO YANG MA
YIN TE, TSOR BA GZHAN LA YONGS SU MI SPYOD PA'I PHYIR RO, ,'DIR
NI DE

LTA BU KHO NA YIN TE, GANG PHAL CHER BZA' BA DANG, BTUNG BA 'BAD
DE ZHIM PO TSOL BAR BYED DE 'BRAS CHAN PHAL PA DANG, 'BRAS BU PA
MA SA DANG, RTZAB MO DANG CHU TZAM GYIS KYANG BKRES PA DANG, SKOM
PA'I SDUG BSNGAL ZHI BAR MI 'GYUR BA NI MA YIN NO, ,GANG GI TSE
BKRES PA DANG SKOM

@36A *, ,PA DANG BRAL NAS RO ZHIM PA'AM SNA LA DRI ZHIM PA'I
RDZAS GZHAN SHIN TU ZHIM PA DANG, SHIN TU CHES ZHIM PA'I KHYAD
PAR LAS BDE BA'I KHYAD PAR GYI BLO SKYE BAR 'GYUR BA DE'I TSE
SDUG BSNGAL GZHAN ZHI BA GANG ZHIG YIN, RNA BAS KYANG YID DU 'ONG
BA SNYAN PA SNA TSOGS PA'I SGRA

RNAMS LA NYAN PAR BYED PA'I PHYIR RO, ,DE BAS NA SDUG BSNGAL NYID
KYI TSOR BA LA SDUG BSNGAL GZHAN ZHI BA'I PHYIR BDE BA'I BLO
'BYUNG BAR 'GYUR BA MA YIN NO, ,SDUG BSNGAL GZHAN NYE BAR ZHI BA
'BA' ZHIG LA MA YIN PAR NI LUNG DANG RIGS PAS KYANG GRUB PA YIN
TE, REG PA'I RKYEN GYIS TSOR BA NI

GSUM MO ZHES 'BYUNG NGO, ,'DIR YANG RKYEN DANG RKYEN CAN GNYIS
NGES PA DANG, MA NGES PA GNYIS LAS MA NGES PA NYID LA BRTEN PAR
BYA'O, ,CI'I PHYIR ZHE NA, TSOR BA'I RKYEN NGES PA YIN NA NI RGYU
GZHAN DANG DE MA THAG PA DANG, DMIGS PA RNAMS RKYEN YIN PAR MI
'GYUR RO, ,MDO SDE DANG 'GAL BAR

'GYUR TE, SEMS CAN RNAMS KYI TSOR BA SKYE BA GANG CI YANG RUNG,
THAMS CAD DE LA BRTEN NAS YIN GYI MA BRTEN PAR NI MA YIN NO, ,CI
LA BRTEN NAS SHE NA, MOS PA LA BRTEN NAS DANG, RNAM PAR RTOG PA
LA BRTEN NAS DANG, REG PA LA BRTEN NAS 'BYUNG NGO ZHES 'BYUNG BA
DANG, DE BZHIN DU SEMS CAN RNAMS KYI SDUG

BSNGAL GANG CI YANG RUNG BA DE THAMS CAD KYI 'BYUNG GNAS PHUNG PO
YIN NO ZHES 'BYUNG NGO, ,RKYEN CAN NGES PA YIN NA NI REG PA'I
RKYEN GYIS GZHAN SEMS LAS BYUNG BA'I CHOS RNAMS MA YIN PAR 'GYUR
RO, ,GNYIS KA NGES PA YIN NA NI JI SKAD DU SMRAS PA'I SKYON DU
THAL BAR 'GYUR RO, ,DE BAS NA MA NGES PA KHO

NA LA BRTEN PAR BYA BA YIN NO, ,'CHAD PA DON MED PAR YANG MI
'GYUR TE, GTZO BO'I RKYEN STON PA YIN PA'I PHYIR RO, ,REG PA GTZO
BO'I RKYEN NYID YIN PAR YANG BDE BA MYONG BAR 'GYUR BA LA SOGS
PA'I REG PA THA DAD PAS BDE BA LA SOGS PA'I TSOR BA SKYE BA'I
PHYIR RO, ,'DI LTAR DE SKYES PA NA RKYEN

GZHAN DANG 'DUN PA DANG, RNAM PAR RTOG PA LA SOGS PA YANG REG PA
LA LTOS PA YIN GYI, REG PA NI NGES PAR DE DAG LA LTOS PA MA YIN
NO, ,RTEN CING 'BREL PAR 'BYUNG BA BSHAD PA LAS, TSOR BA RNAM PAR
DBYE BA RDZOGS SO,, ,,TSOR BA'I RKYEN GYIS SRED PA ZHES BYA BA'I
SRED

@36B PA GANG ZHE NA, SRED PA GSUM STE ZHES RGYAS PAR 'BYUNG BA DE
LAS KYANG BCOM LDAN 'DAS KYIS 'DOD PA DANG GZUGS DANG, GZUGS MED
PA THA DAD PAS SRED PA'I RAB TU DBYE BA GSUNGS KYI, NGO BO NYID
NI MA YIN TE, GDUL BYA'I BYE BRAG LA LTOS NAS TE SNGA MA BZHIN
NO, ,DE LA 'DOD PA NA SPYOD PA'I

SRED PA NI 'DOD PA'I SRED PA STE, TSIG BAR MA MI MNGON PA YIN TE,
KHYI'I SBRANG BU BZHIN DANG, GRONG GI PHAG PA BZHIN NO, ,DE BZHIN
DU GZUGS DANG GZUGS MED PA'I SRED PA CI RIGS PAR RIG PAR BYA STE,
DE DAG NYID KHAMS GSUM PA'I SRED PA YIN PAR BSTAN TO, ,DE LA YANG
'DOD PA DANG

GZUGS MED PA'I 'DOD CHAGS DANG MA BRAL BA RNAMS KYI GO RIMS BZHIN
TE, NYON MONGS PA CAN TSOL BA DANG CHAGS PA DANG ZHEN PA GANG YIN
PA'O, ,SA GANG YIN PA'I TSOR BA GANG YIN PA DE YANG SA DE NYID
KYI SRED PA'I RKYEN YIN NO, ,SDUG BSNGAL GYI TSOR BA LA YANG JI
LTAR SRED CE NA, DE NYID

LA SRED DO ZHES NI MI BRJOD DO, ,'ON KYANG BDE BA'I TSOR BA NI DE
DANG LDAN ZHING MI 'BRAL BAR SRED PA'I RKYEN YIN NO, ,SDUG BSNGAL
NI DE DANG MI LDAN ZHING 'BRAL BAR SRED PA'I RKYEN YIN NO, ,SDUG
BSNGAL YANG MA YIN BDE BA YANG MA YIN PA NI DE'I GNAS SKABS LA
MNGON PAR DGA' BA'I SRED

PA'I RKYEN YIN NO, ,BSAM GTAN KHA CIG TU NI DE DANG LDAN ZHING MI
'BRAL BAR SRED PA'I RKYEN YIN NO, ,BCOM LDAN 'DAS KYIS KYANG DE
SDUG BSNGAL GYI TSOR BAS REG PA DANG, 'DOD PA'I BDE BA LA MNGON
PAR DGA' BA'O ZHES GSUNGS TE, SDUG BSNGAL GYI TSOR BA YANG BDE BA
LA SRED PA'I RKYEN

YIN NO, ,GZHAN YANG TSOR BA GSUM DANG, SPYI DRIL DU PHUNG PO'I
RGYUN LA BYE BRAG MED PAR BDAG TU SRED PA DANG, BDAG TU LTA BA
LHAN CIG SKYES PA DANG LHAN CIG 'BYUNG STE, DE YANG TSOR BA'I SGO
NAS 'BYUNG NGO, ,TSOR BA'I RGYUN NI DE THAMS CAD KYI BDAG PO'I
RKYEN YIN NO, ,RGYU CHEN PO'I

CHOS KYI RNAM GRANGS LAS JI SKAD DU, KUN DGA' BO GANG LA TSOR BA
MED CING TSOR BA PO YANG MI DMIGS NA, 'ON KYANG DE LA BDAG GO
SNYAM BYED DAM ZHES GSUNGS SO, ,KHA CIG NA RE DE DAG DBYE BA MED
PAR 'BYUNG BA NA BDAG GI DNGOS POR SRED PA LA BRTEN NAS YONGS SU
BRTAGS PA'I BDAG TU

@37A *, ,LTA BA 'BYUNG BAR 'GYUR RO ZHE'O, ,DE DAG LA DGONGS NAS
BCOM LDAN 'DAS KYIS MA RIG PA'I 'DUS TE REG PA LAS SKYES PA'I
TSOR BA LA BRTEN NAS SRED PA SKYE'O, ,DE LAS 'DU BYED DE DAG GO,
,DE YANG 'DI NI BDAG TU SMA BA NYE BAR LEN PA YIN PAR GZHAG GO,
,DE MA

YIN NA BDAG TU SMRA BA NYE BAR LEN PA JI LTAR SRED PA'I RKYEN
GYIS 'GRUB PAR 'GYUR, 'O NA GAL TE CHOR BA GSUM GYI RKYEN GYIS
SRED PA YIN NA, CI'I PHYIR BDE BA'I TSOR BA LA 'DOD CHAGS PHRA
RGYAS SU 'GYUR BAR BSHAD CE NA, RANG GI RGYUD KYI BDE BA'I DBANG
DU BYAS NAS DE LA DMIGS PA DANG DE DANG

MTSUNGS PAR LDAN PA YIN PA'I PHYIR RO, ,GAL TE TSOR BA'I RKYEN
GYIS SRED PA YIN NA TSOR BA THAMS CAD LA YOD PAS DGRA BCOM PA LA
YANG SRED PA YOD PAR THAL BAR 'GYUR RO, ,NGES PAR 'BYUNG BA LA
BRTEN PA'I YID BDE BA LA SOGS PA YANG MED PAR THAL BAR 'GYUR RO
ZHE NA, GANG DAG

SPRIN GYI CHAR PA ZHES STON NA CI SPRIN YOD NA GDON MI BRA BAR
CHAR PA 'BAB PA YIN NAM, DE BZHIN DU TSOR BA YOD KYANG GDON MI
BRA BAR SRED PA 'BYUNG BA MA YIN NO, ,CI'I PHYIR MI 'BYUNG ZHE
NA, GNYEN PO'I BYE BRAG DANG LDAN PA'I PHYIR RO, ,'DI'I SA BON
NYID GNAS NAS STON PA'AM MNAN PA

YIN TE, GANG GI PHYIR RKYEN YOD DU ZIN KYANG SA BON MES MNAN NA
MI SKYE BA YIN NO, ,DPER NA ZHING DANG CHU LA SOGS PA'I RKYEN YOD
DU ZIN KYANG SA BON MED PA'AM MNAN PA NI MYU GU 'BYUNG BAR MI
'GYUR BA BZHIN NO, ,GZHAN LAS BCOM LDAN 'DAS KYIS BYE BRAG TU
BYAS PA YOD DE, DE MA RIG PA'I

'DUS TE REG PA LAS SKYES PA'I TSOR BA'I RKYEN GYIS SRED PA SKYES
SO ZHES BYA BA DANG, DE BZHIN DU BDE BA'I TSOR BA MYONG BA NA
TSOR PA RNAMS MA SHES PAS 'DOD CHAGS PHRA RGYAS SU 'GYUR ZHING
NGES PAR MI 'BYUNG BAR 'GYUR RO, ,DE BAS NA LOG PAR RTOG PA'I
TSOR BA NI SRED PA'I RKYEN YIN GYI THAMS CAD NI

MA YIN NO, ,'O NA 'DIR YANG DE BZHIN DU CI'I PHYIR BYE BRAG TU MA
BYAS SHE NA, MA RIG PA NI 'DU BYED KYI SPYI'I RKYEN NYID YIN TE,
DE'I DON BSTAN ZIN PA'I PHYIR RO, ,KHA CIG TU NI SRED PA'I RKYEN
NI MA RIG PA KHO NA YIN PAR BSTAN TE, DGE SLONG DAG MA RIG PA NI
SRED PA'I RGYU YIN NO, ,MA RIG PA NI SRED

@37B PA'I RKYEN YIN NO, ,MA RIG PA NI 'BYUNG BA'I GNAS YIN NO
ZHE'O, ,DE BZHIN DU DGE SLONG DAG SRED PA'I BRAS GANG ZHE NA, MA
RIG PA YIN NO ZHES BRJOD PAR BYA'O, ,KHA CIG TU NI REG PA KHO NA
YIN PAR GSUNGS TE, SRED PA'I TSOGS DRUG NI MIG GI 'DUS TE REG PA
LAS SKYES PA'I SRED PA'O

ZHES RGYAS PAR 'BYUNG NGO, ,DE BZHIN DU TSOR BA'I PHUNG PO DANG,
'DU BYED KYI PHUNG PO GANG YIN PA CI YANG RUNG BA DE THAMS CAD
REG PA LA BRTEN NAS ZHES 'BYUNG NGO, ,'DIR NI TSOR BA RKYEN NYID
DU BSTAN TO, ,JI LTAR MDO SDE DANG MI 'GAL ZHE NA, DGONGS PA THA
DAD PA'I PHYIR RO, ,MA RIG PA

NI SRED PA'I SPYI'I RKYEN YIN PAR DGONGS NAS GSUNGS SO, ,REG PA
YANG DE BZHIN NO, ,TSOR BA NI KHYAD PAR DU RKYEN YIN TE, KHAMS
GSUM CHAR NA YANG KUN TU RMONGS PA'I TSOR BA SA GANG YIN PA NI SA
DE'I SRED PA KUN DU 'BYUNG BAR BYED PA'I PHYIR RO, ,SA GCIG NA
YANG MA RIG PA 'DRA BA

LAS DE'I TSOR BA CHE CHUNG GI BYE BRAG GIS SRED PA'I BYE BRAG KUN
TU 'BYUNG BA'I PHYIR DANG, SRED PA KUN DU 'BYUNG BAR BYA BA'I
PHYIR BDE BA MYONG BAR 'GYUR BA LA SOGS PA'I REG PA'I TSOR PA'I
BYE BRAG LA LTOS PA'I PHYIR RO, ,DE BAS NA TSOR BA'I RKYEN GYIS
SRED PA ZHES BYA BA LA 'GAL BA

MED DO, ,'DIR RKYEN NGES PA YIN NA NI JI SKAD DU BSTAN PA'I SKYON
YIN PAR THAL BAR 'GYUR RO, ,RGYU GZHAN DANG DE MA THAG PA DANG
DMIGS PA'I RKYEN RNAMS SRED PA'I RKYEN YIN PAR MI 'GYUR RO,
,RKYEN CAN NGES PA YIN NA NI TSOR BA NI CHOS GZHAN DAG GI RGYU
DANG MTSUNGS PA DE MA THAG PA

DANG DMIGS PA'I RKYEN MA YIN PAR 'GYUR RO, ,MDO SDE LAS SDUG
BSNGAL GYI TSOR BA LA KHONG KHRO BA PHRA RGYAS SU 'GYUR RO ZHES
RGYAS PAR 'BYUNG BA DANG, BDE BA DANG LDAN NA SEMS MNYAM PAR 'JOG
GO, ,BDE BA DANG LDAN NA CHOS MNGON PAR BRJOD DO ZHES BYA BA LA
SOGS PA 'BYUNG BA DANG

'GAL BAR 'GYUR RO, ,GNYIS GA NGES PA YIN NA SKYON GNYIS KAR THAL
BAR 'GYUR RO, ,MA NGES NA NI BSHAD PA DON MED PAR 'GYUR RO ZHE
NA, 'DIR NGES PA MA YIN YANG BSHAD PA DON MED PAR MI 'GYUR TE,
SRED PA'I RKYEN GYI BYE BRAG BSTAN PA'I PHYIR DANG, DE BZHIN DU
BSHAD

@38A *, ,PA'I PHYIR TE SNGA MA BZHIN NO, ,TSOR BA NI GTZO BO'I
RKYEN YIN TE, 'DI LTAR BDE BA LA SOGS PA'I TSOR BA DANG LDAN PA
LA SOGS PA'I SGO NAS SRED PA KUN TU 'BYUNG BA'I PHYIR RO, ,RTEN
CING 'BREL BAR 'BYUNG BA BSHAD PA LAS SRED PA RNAM PAR DBYE BA
RDZOGS SO,, ,,SRED

PA'I RKYEN GYIS LEN PA ZHES BYA BA'I LEN PA GANG ZHE NA, LEN PA
NI BZHI STE ZHES RGYAS PAR 'BYUNG BA DE LA 'DOD PA NYE BAR LEN PA
NAS BDAG TU SMRA BA NYE BAR LEN PA'I BAR DU YIN NO, ,'DIR TSIG
SBYAR BA NI CI GZUGS LA MTHONG BA BZHIN DU RIG PAR BYA'AM, 'ON TE
GZUGS KYI SKYE MCHED BZHIN DU YIN, DE LAS CIR

'GYUR; GZUGS LA MTHONG BA BZHIN DU YIN NA NI 'DOD PA LA SOGS PA
LA NYE BAR LEN PA ZHES BYA STE, NYE BAR BLANG BA THA DAD PA'I SGO
NAS NYE BAR LEN PA'I RAB TU DBYE BA KHO NA BSTAN PA YIN GYI NGO
BO NYID NI MA YIN NO, ,DE LA 'DOD PA LA SOGS PA YANG GANG YIN, DE
DAG GI NYE BAR LEN PA YANG GANG ZHIG YIN

PAR BSTAN PAR BYA, GZUGS KYI SKYE MCHED BZHIN NO ZHE NA, 'DOD PA
LA SOGS PA NYID NYE BAR LEN PA YIN PAS NYE BAR LEN PA'I RANG GI
NGO BO DANG RAB TU DBYE BA YANG BSTAN PAR BYAS PA YIN NA NI 'DOD
PA LA SOGS PA GANG ZHIG YIN, NYE BAR LEN PA YIN PAR JI LTAR BSTAN
PAR BYA ZHE NA, GZUGS LA

MTHONG BA BZHIN NO ZHES TSIG SBYAR BA 'DI BYA'O, ,RAB TU DBYE BA
KHO NAS KYANG KHA CIG GIS RANG GI NGO BO RTOGS PAR 'GYUR RO ZHES
SNGAR BSTAN ZIN TO, ,DE LA 'DOD PA NI 'DOD PA'I YON TAN LNGA YIN
PAR 'DIR DGONGS SO, ,GZHAN NAS JI SKAD DU 'DOD PA CAN 'DOD PA
ZHAS BYA BA NI 'DOD PA'I YON TAN LNGA PO DE

DAG GI TSIG BLA DAGS YIN NO, ,DE BZHIN DU, GAL TE 'DOD PA TSOL
BYED CING, ,'DOD PA SKYES PA'I LUS CAN DE, ,'DOD PA DE DAG MA
'BYOR NA, ,ZUG RDU ZUG BZHIN GNOD PAR 'GYUR, ,ZHES BYA BA YIN NO,
,LTA BA'I TSIG SBYOR BA NI YOD PAR LTA BA DANG, RNAM PAR 'JIG PAR
LTA BA'O, ,DE'I SGO

NAS LTA BA GZHAN DU SONG BA YANG YIN NO, ,DE DANG 'BREL PA'I TSUL
KHRIMS DANG BRTUL ZHUGS NI TSUL KHRIMS DANG BRTUL ZHUGS SO, ,DE
LA BYA BA MA YIN PA LAS LDOG PAR DAM BCAS PA NI TSUL KHRIMS SO,
,CHA LUGS DANG, BTUNG BA DANG, BZA' BA DANG, KHRUS DANG SPYOD PA
DRAG PO LA SOGS PA'I

@38B KHYAD PAR DAM BCAS PA NI BRTUL ZHUGS SO, ,BDAG GO ZHES LTA
BA NI BDAG TU SMRA BA STE, DE'I SGO NAS BDAG GO ZHES SMRA BA'I
PHYIR BDAG TU LTA BA CAN NI BDAG TU SMRA BAR 'GYUR RO, ,SMRA BA
NYID KYIS CI BSTAN ZHE NA, DE'I SGO NAS SMRA BA NYI TSE BYED PAR
ZAD KYI DRIS NA NI MI SHES TE, BDAG TU LTA BA NI GZHI

CAN MA YIN PA'I PHYIR RO, ,NYE BAR LEN PA'I PHUNG PO LNGA LA BDAG
GO ZHES SMRA ZHING MNGON PAR ZHEN PA YIN NO, ,GZHAN DAG NA RE
BDAG TU LTA BA NI SMRA BA MA YIN NO ZHE'O, ,MDO SDE GZHAN LAS JI
SKAD DU DGE SLONG DAG JI LTAR NA BYIS PA THOS PA DANG MI LDAN PA
SO SO'I SKYE BO MI MKHAS PA MA RIG PA'I DBANG DU

SONG BA DAG ,NYE BAR LEN PA'I PHUNG PO 'DI LA BDAG TU SMRA BA
MNGON PAR ZHEN PA'I PHRA RGYAS SEMS LA 'BREL CING YONGS SU ZHEN
PAR 'GYUR ZHE NA, DGE SLONG DAG BYIS PA THOS PA DANG MI LDAN PA
SO SO'I SKYE BO DAG GZUGS LA BDAG GO ZHES YANG DAG PAR RJES SU
MTHONG NGO ZHES RGYAS PAR GSUNGS SO, ,

DE LA GAL TE BDAG TU LTA BA NI BDAG TU SMRA BA YIN NO ZHE NA NI
MNGON PAR ZHEN PA GZHAN GANG ZHIG YIN, DE BAS NI TSIG THA MA MI
MNGON PAR BYAS PA'I PHYIR BDAG TU SMRA BA STE, BDAG TU SMRA BA
MNGON PAR ZHEN PA YIN PAR BSTAN TE, DPER NA TSIG PHYED SMRA BAR
BYED PA LA SOGS PA LA TSIG PHYED SMRA BA

ZHES BYA BA BZHIN NO, ,SMRA BA CI'I PHYIR SMOS SHE NA, SMRA BA
CAM NA MNGON PAR ZHEN PA YIN NO ZHES BSTAN PA'I PHYIR RO, JI SKAD
DU DGE SLONG DAG BYIS PA THOS PA DANG MI LDAN PA SO SO'I SKYE BO
DAG GIS BDAG DANG BDAG GI ZHES BYA BA NI BRTAGS PA YIN GYI, BDAG
GIR BYA BA DE LA NI MA YIN NO ZHES GSUNGS

SO; ,GZHAN DAG NA RE 'DI LA BDAG GO ZHES SMRA BAS BDAG TU SMRA BA
YIN TE, LUS KYI DNGOS PO GANG LA BDAG GO ZHES BRTAGS PA YIN NO
ZHE'O, ,'O NA DE LTA NA PHUNG PO NYID LA BDAG TU SMRA BA YIN PAR
'GYUR NA, GANG PHUNG PO DE DAG LA BDAG TU SMRA BAR MNGON PAR ZHEN
PA PHRA RGYAS SU 'GYUR RO ZHES

GSUNGS PAS DE JI LTAR RUNG BAR 'GYUR ZHE NA, DER NI TSIG SBYAR BA
GZHAN DU BYA ZHING 'DIR YANG GZHAN DU YIN PAS 'DIR MI RUNG BA CI
ZHIG YOD, 'DOD PA LA SOGS PA GSUNGS PA DE DAG LA 'DUN PA DANG
'DOD CHAGS GANG YIN PA DE NYE BAR LEN PA YIN TE, JI SKAD DU MDO
SDE GZHAN LAS GANG LA 'DUN PA

@39A *, ,DANG; 'DOD CHAGS PA DE NI 'DIR NYE BAR LEN PA YIN NO
ZHES GSUNGS SO, ,DE LA LDAN PAR MNGON PAR 'DOD PA NI 'DUN PA'O,
,DE DANG LDAN PA DE LA MNGON PAR DGA' BA NI 'DOD CHAGS SO, ,JI
LTAR NA 'DUN PA DANG 'DOD CHAGS NYE BAR LEN PA YIN ZHE NA, DES
'DOD PA LA SOGS PA

DE DAG LEN PAR BYED DO, ,DE SKYES NA DE'I YID LEN PA PO YIN PAR
'GYUR RO, ,GAL TE BDAG TU SMRA BA NYE BAR LEN PA 'DUN PA DANG,
'DOD CHAGS YIN NO, ,MI SDUG PA'I MDO SDE LAS DGE SLONG DAG DE LA
BDAG TU SMRA BA NYE BAR LEN PA RTAG PA DANG THER ZUG PA DANG GZHI
MA DANG YONGS SU MI 'GYUR BA'I CHOS CAN

DANG; YANG DAG PA DE BZHIN DU GNAS PA DAG NYE BAR BLANGS SAM ZHES
GANG GSUNGS PA DE DAG JI LTAR RUNG BAR 'GYUR, DE LA BDAG TU SMRA
BAS GANG LA BDAG TU BRTAGS PA'I DNGOS PO GANG BLANGS PA DE BDAG
TU SMRA BA NYE BAR LEN PAR BSTAN TE, GAL TE 'DUN PA DANG 'DOD
CHAGS DAG NYE BAR LEN PA YIN NA NI

SRED PA'I RKYEN GYIS LEN PA'I RNAM GRANGS SRED PA NYID SMRAS PAR
GYUR PA MA YIN NAM ZHE NA, GAL TE TSOR BA LA SRED PA NI 'DOD PA
LA SOGS PA LA SRED PA'I RNAM GRANGS KYI RKYEN YIN PAR BSTAN NA DE
LA NYES PA CI YOD, DE LTAR MA BSTAN NA YANG 'DI JI LTAR SHES PAR
BYAS PA YIN, TSOR BA LA SRED PAS NI JI

LTAR RIGS PAR KHAMS GSUM PA'I BDE BA LA SOGS PA'I TSOR BA DANG
LDAN PA LA SOGS PA'I RGYU MTSAN DU 'DOD PA TSOL ZHING DE DAG LA
CHAGS PAR BYED DO, ,GZHAN DAG GZUGS KYI SKYE MCHED BZHIN DU TSIG
SBYOR BAR BYED PA DER 'DOD PA RNAMS NI TSIGS SU BCAD PA LAS JI
SKAD DU, 'JIG RTEN DAG NA SNA

TSOGS GANG YIN DE DAG 'DOD PA MIN, ,KUN TU RTOG PA'I 'DOD CHAGS
SKYES BU RNAMS KYI 'DOD PA YIN, ,ZHES GSUNGS SO, ,GANG GIS 'DOD
PAR BYED PA DE DAG NI GCIG KHO NAR 'DOD PA YIN NO, ,GANG LA 'DOD
PA GZUGS LA SOGS PA SNA TSOGS DAG NI 'DOD CHAGS DANG BCAS PAS
'DOD PAR

BYA BA YIN GYI, 'DOD CHAGS DANG BRAL BAS NI MA YIN PAS, DE DAG GI
'DOD PA NI GCIG KHO NAR MA NGES PA YIN NO, ,DON DE NYID PHYED 'OG
MAS STON PAR BYED DE, 'JIG RTEN SNA TSOGS DE BZHIN GNAS PA YIN,
,'ON KYANG BSTAN RNAMS DE LA 'DUN PA 'DUL, ,ZHE'O, ,DE BAS NA KUN
DU RTOG

@39B PA'I 'DOD CHAGS NYID 'DIR 'DOD PA YIN LA, DE NYID NYE BAR
LEN PA YIN NO, ,LTA BA DANG, TSUL KHRIMS DANG BRTUL ZHUGS DANG
BDAG TU SMRA BA YANG DE BZHIN TE, DANG PO JI LTAR BSTAN PA BZHIN
TE, DE DAG NYID LEN PA YIN NO, ,'DOD PA YUL LA YIN PAR 'DOD PA
RNAMS KYI NYE BAR LEN PA

GANG ZHIG YIN, THAMS CAD KYIS KYANG YANG SRID DO, ,DE DAG GIS JI
LTAR YANG SRID PA LEN PAR BYED CE NA, DE THA DAD PAS YANG SRID
PAR 'GYUR BA'I LAS RNAMS SRID PAR 'GYUR BAR BYED PA'I PHYIR RO,
,YANG NA 'DOD PA LA SOGS PA DE DAG NYID TSOR BA LA SRED PA RNAMS
KYIS DE DANG LDAN PA LA

SOGS PA'I RGYU MTSAN DU MNGON PAR ZHEN PA'I TSUL GYIS LEN PAS NA
LEN PA ZHES BYA'O, ,DPER NA SBYIN PA'I SBYIN PA PO YIN NO ZHES
BYA BA NI 'DIR GANG SBYIN PA DE SBYIN PA ZHES STON PA BZHIN NO,
,RAB TU BYED PA DAG 'DON PA NA 'DOD PA NYE BAR LEN PA GANG ZHE
NA, 'DOD PA DANG RAB TU LDAN PA'I LTA BA DANG,

TSUL KHRIMS DANG, BRTUL ZHUGS MA GTOGS PA GANG DE LAS GZHAN PA
'DOD PA DANG, RAB TU LDAN PA'I KUN TU SBYOR BA DANG 'CHING BA
DANG, PHRA RGYAS DANG NYE BA'I NYON MONGS PA DANG, KUN NAS DKRIS
PA DANG, 'DI DAG NI 'DOD PA'I NYE BAR LEN PA ZHES BYA'O, ,LTA BA
BZHI NI LTA BA'I NYE BAR LEN

PA STE; 'JIG TSOGS LA LTA BA NAS LTA BA MCHOG TU 'DZIN PA'I BAR
DU YIN NO, ,TSUL KHRIMS DANG BRTUL ZHUGS NYE BAR LEN PA GANG ZHE
NA, JI LTAR YANG DE DAG KHA CIG NI TSUL KHRIMS LA MCHOG TU 'DZIN
CING TSUL KHRIMS KYIS DAG PA DANG GROL BA DANG, NGES PAR 'BYIN PA
DANG BDE BA DANG SDUG

BSNGAL LAS RNAM PAR 'DAS PAR 'GYUR RO, ,BDE BA DANG SDUG BSNGAL
LAS RNAM PAR GROL BA 'THOB PAR 'GYUR RO, ,BRTUL ZHUGS LA MCHOG TU
'DZIN CING BRTUL ZHUGS KYIS DAG PA DANG GROL BA DANG, NGES PAR
'BYUNG BAR 'GYUR RO ZHES BYA BA SNGA MA BZHIN NO, ,TSUL KHRIMS
DANG, BRTUL

ZHUGS GNYIS KA LA MCHOG TU 'DZIN PA NI TSUL KHRIMS DANG BRTUL
ZHUGS DE GNYIS KAS DAG PAR 'GYUR ZHES BYA BA SNGA MA BZHIN TE, DE
NI TSUL KHRIMS DANG BRTUL ZHUGS NYE BAR LEN PA ZHES BYA'O, ,BDAG
TU SMRA BA NYE BAR LEN PA GANG ZHE NA, GZUGS DANG GZUGS MED PA
DANG, RAB TU LDAN PA'I LTA

@40A *, ,BA DANG, TSUL KHRIMS DANG, BRTUL ZHUGS MA GTOGS PAR GANG
DE LAS GZHAN PA GZUGS DANG GZUGS MAD PA DANG RAB TU LDAN PA'I KUN
TU SBYOR BA DANG 'CHING BA DANG, PHRA RGYAS DANG, NYE BA'I NYON
MONGS PA DANG KUN NAS DKRIS PA RNAMS TE, 'DI NI BDAG TU SMRA BA
NYE BAR LEN PA

ZHES BYA'O, ,DE LA 'DOD PA DANG RAB TU LDAN PA'I NYE BAR LEN PA
NI 'DOD PA NYE BAR LEN PA ZHES BYA STE, GZUGS KYI SKYE MCHED
BZHIN DU TSIG SBYAR BA 'GRUB PAR 'GYUR TE, TSIG BAR MA MI MNGON
PAR BYAS PA'I PHYIR 'BRU MAR GYI STOBS BZHIN NO, ,RAB TU LDAN PA
NI RAB TU 'BREL ZHES BYA BA'I DON TO, ,

LTA BA DANG TSUL KHRIMS DANG BRTUL ZHUGS NYE BAR LEN PA NI LTA BA
DANG TSUL KHRIMS DANG, BRTUL ZHUGS DE DAG NYID YIN NA, BDAG TU
SMRA BA NYE BAR LEN PA GO MI SHES NA CI GZUGS DANG GZUGS MED PA
NYID BDAG TU SMRA BA YIN NAM, DE DANG RAB TU LDAN PA'I NYE BAR
LEN PA RNAMS BDAG TU SMRA BA NYE BAR LEN

PA YIN NAM; 'ON TE GZUGS DANG GZUGS MED PA DANG RAB TU LDAN PA'I
KUN TU SBYOR BA LA SOGS PA DE DAG YIN TE BDAG TU SMRA BA YANG YIN
LA NYE BAR LEN PA YANG YIN NAM, JI LTAR DE DANG DE DAG LA BDAG TU
SMRA BA ZHES BYA, CI DE LAS GZHAN MA MING BDAG TU SMRA BA ZHES
BRJOD PA ZHIG YIN PAR KHYED

KYIS BRJOD PAR BYA DGOS SO, ,SBYOR BA NI BCOM LDAN 'DAS NYID KYIS
MDO SDE GZHAN LAS 'DOD PA'I SBYOR BA GANG ZHE NA, DGE SLONG DAG
BYIS PA THOS PA DANG MI LDAN PA SO SO'I SKYE BO RNAMS KYI 'DOD PA
NI KUN 'BYUNG BA YANG YIN, NUB PA YANG YIN NO ZHES RGYAS PAR BYAS
NAS, 'DOD PA RNAMS LAS 'DOD PA'I

'DUN PA DANG 'DOD PA'I DGA' BA'I BAR DU 'DI'I 'BYUNG BAR 'GYUR
RO, ,'DOD PA'I LHAG PAR ZHEN PA'I BAR DU 'DI'I SEMS MTHAR THUG
PAR GNAS TE, 'DI NI 'DOD PA'I SBYOR BA ZHES BYA'O, ,'DOD PA'I
SBYOR BA JI LTA BAR SRID PA'I SBYOR BA DANG LTA BA'I SBYOR BA
YANG DE BZHIN NO ZHES BSTAN TO, ,RAB TU BYED

PA BDAG DE LA SGRO 'DOGS PAR BYED PA 'DOD PA DANG RAB TU LDAN
PA'I LTA BA DANG, MA RIG PA MA GTOGS PAR GANG DE LAS GZHAN PA
'DOD PA DANG RAB TU LDAN PA'I KUN TU SBYOR BA DANG 'CHING BA DANG
PHRA RGYAS DANG NYE BA'I NYON MONGS PA DANG, KUN NAS DKRIS PA 'DI
DAG NI 'DOD PA'I SBYOR BA ZHES BYA'O, ,GZUGS DANG

@40B GZUGS MED PA DANG RAB TU LDAN PA'I LTA BA DANG, MA RIG PA MA
GTOGS PAR GANG DE LAS GZHAN PA GZUGS DANG GZUGS MED PA DANG RAB
TU LDAN PA'I KUN TU SBYOR BA DANG 'CHING BA DANG, PHRA RGYAS LA
SOGS PA 'DI NI SRID PA'I SBYOR BA ZHES BYA'O, ,LTA BA LNGA NI LTA
BA'I SBYOR BA YIN NO, ,MA RIG PA'I SBYOR BA NI

KHAMS GSUM PA'I MI SHES PA'O ZHE'O, ,DE BAS NA NYE BAR LEN PA LA
YANG SGRO BTAGS PA BYAS PAR SRID PA YIN NO, ,NYE BAR LEN PA RNAMS
DANG POR JI LTAR BSTAN PA DE LTAR NI SGRO BTAGS PA YANG MA YIN LA
GANG 'DIR 'DUN PA DANG 'DOD CHAGS 'DI NI 'DIR NYE BAR LEN PA YIN
NO ZHES BYA BA'I NYE BAR LEN PA'I

MTSAN NYID 'DI NI MDO SDE GZHAN DANG YANG RJES SU MTHUN PA YIN
NO, ,'DOD PA LA SOGS PA'I SBYOR BA YANG 'DOD PA LA SOGS PA'I NYE
BAR LEN PA DANG SHIN TU MTHUN PAR BYAS PA YIN NO, ,'DI YANG YE
SHES LA 'JUG PA LAS 'BYUNG BA DANG SHIN TU MTHUN PAR BYAS PA YIN
NO, ,CI'I PHYIR GZHAN MU STEGS CAN

SPYOD PA PA DANG KUN DU RGYU BA DAG 'DOD PA NYE BAR LEN PA DANG,
LTA BA NYE BAR LEN PA DANG, TSUL KHRIMS DANG, BRTUL ZHUGS NYE BAR
LEN PA'I SPONG BA DANG YONGS SU SHES PA 'CHAD PAR BYED KYI, BDAG
TU SMRA BA NYE BAR LEN PA NI MA YIN ZHE NA, SMRAS PA GZHAN MU
STEGS CAN SPYOD PA PA DANG KUN TU RGYU BA DAG YUN

RING POR BDAG TU MNGON PAR ZHEN CING SEMS CAN DANG 'GRO BA PO
DANG, GSO BA PO DANG, GANG ZAG TU MNGON PAR ZHEN TE, DE DAG BDAG
TU MNGON PAR ZHEN PA DANG SEMS CAN DANG SROG DANG 'GRO BA PO
DANG, GSO BA PO DANG GANG ZAG TU MNGON PAR ZHEN PA DANG BRAL BA
MA YIN NO, BRDA SPROD PA PA DAG NI BDAG

GI BDAG GANG YIN PA NI YOD PA YIN TE, DE'I SPONG PA DANG, YONGS
SU SHES PA BSHAD PAR BYA'O ZHE'O, ,GZHUNG DE DAG NI BDAG TU SMRA
BA LA 'DUN PA DANG 'DOD CHAGS NI BDAG TU SMRA BA NYE BAR LEN PA
DANG BDAG TU MNGON PAR ZHEN PA YIN NO ZHES BYA BA'I DON 'DI DANG
SHIN TU MTHUN PA YIN GYI GZUGS DANG

GZUGS MED PA DANG RAB TU LDAN PA'I KUN DU SBYOR BA LA SOGS PA
DANG NI MA YIN NO, ,CI'I PHYIR LEN PA RNAM PA BZHIR GZHAG CE NA,
KHYIM PA'I PHYOGS DANG RAB TU BYUNG BA'I PHYOGS LAS BRTZAMS TE,
KHYIM PA RNAMS NI PHAL CHER 'DOD PA NYE BAR LEN PA YIN NO, ,RAB
TU BYUNG BA 'DI LAS PHYI ROL PA,

@41A *, ,PHAL CHER NI DE LAS GZHAN PA STE, 'DI LTA STE DE DAG
'DOD PA RNAMS SPANGS NAS RAB TU 'BYUNG STE MA 'ONGS PA NA, 'DOD
PA DANG MI 'DOD PA MYONG BA RNAMS LDAN PA DANG BRAL BAR 'DOD PAS
YOD PAR BYA BA'I PHYIR RAM MED PAR BYA BA'I PHYIR RAB TU 'BYUNG
NGO, ,RAB TU BYUNG NAS KYANG BSAM

GTAN DANG, RTOGS PA'I BYE BRAG LA BRTEN NAS RTAG PAR LTA BA'AM,
CHAD PAR LTA BAR 'GYUR RO, ,DE DAG KYANG GO RIMS BZHIN DU YOD PAR
LTA BA LA BRTEN PA'AM, MED PAR LTA BA LA BRTEN PA YIN NO, ,TSUL
KHRIMS DANG BRTUL ZHUGS KYANG DE DANG RJES SU 'BREL PA YIN NO,
,JI SKAD DU BCOM LDAN 'DAS

KYIS 'JIG RTEN SO SO'I LTA BA LA BRTEN PA GANG YANG RUNG BA DE
DAG THAMS CAD LTA BA GNYIS PA STE, YOD PAR LTA BA DANG MED PAR
LTA BA YIN NO, ,BDAG TU SMRA BA YANG GNYIS LA BRTEN PA YIN TE, MA
'ONGS PA NA BDAG YOD PA DANG MED PAR YONGS SU RTOG PA'I PHYIR RO,
,DE NYID KYI PHYIR BDAG TU

LTA BA NI LTA BA NYE BAR LEN PA'I NANG DU 'DUS PA YIN TE, 'DI LAS
PHYI ROL PA THAMS CAD KYIS DE NYE BAR LEN PA'I PHYIR RO, ,LTA BA
GZHAN NI THAMS CAD KYI NANG NAS 'GA' TZAM YANG MA YIN NO, ,DE
NYID KYI PHYIR BCOM LDAN 'DAS KYIS DGE SBYONG NGAM, BRAM ZE GANG
DAG 'DOD PA NYE BAR LEN PA DANG LTA BA

NYE BAR LEN PA DANG, TSUL KHRIMS DANG BRTUL ZHUGS NYE BAR LEN
PA'I SPANG BA DANG YONGS SU SHES PA 'CHAD PA NI 'GA' TZAM YOD KYI
BDAG TU SMRA BA NYE BAR LEN PA NI YOD PA MA YIN NO, ,SRED PA NI
GSUM DU BSTAN LA NYE BAR LEN PA NI BZHI YIN NA GANG ZHIG GANG GI
RKYEN GYIS YIN ZHE NA, 'DOD PA'I SRED

PA'I RKYEN GYIS 'DOD PA'I NYE BAR LEN PA YIN TE, MTHONG BA'I CHOS
KHO NA LA BDE BA DANG SDUG BSNGAL DANG LDAN PA DANG BRAL BAR 'DOD
PA RNAMS KYI NI 'DOD PA NA SPYOD PA'I SRED PA GANG YIN PA DE LA
BRTEN NAS DE 'BYUNG BA YIN NO, ,GANG DAG MA 'ONGS PA NA 'DOD PA
DANG MI 'DOD PA MYONG BA RNAMS DANG LDAN PA DANG BRAL

BAR 'DOD PA RNAMS KYI NI 'DOD PA NA SPYOD PA NYID KYI YOD PAR
SRID PA DANG MED PAR SRED PA RNAMS DANG, GANG YANG GZUGS DANG
GZUGS MED PA NA SPYOD PA'I STE, DE DE DAG GI RKYEN GYIS NI GZHAN
YIN NO, ,SRED PA GANG GI RKYEN GYIS BDAG TU SMRA BA NYE BAR LEN
PA YIN ZHE NA, SA GANG YIN PA'I TSOR BA LA SRED PA KUN

@41B TU BYUNG NA SA DE BA'I LUS LA BYIS PA RNAMS BDAG TU MNGON DU
ZHEN CING MNGON PAR DGA' BA DE LA CHAGS PAR BYED DO, ,DE BAS NA
BCOM LDAN 'DAS KYIS SA 'OG GI MDO SDE LAS 'JIG TSOGS LA LTA BA
BSTAN NAS MA RIG PA'I 'DUS TE REG PA LAS SKYES PA'I TSOR BA'I
RKYEN GYIS SRED PA'O, ,DE LAS 'DU

BYED DE DAG GO ZHES GSUNGS SO, ,'O NA CHOS 'DI PA BDAG MED PAR
LTA BA RNAMS KYI NYE BAR LEN PA GANG ZHE NA, 'DOD CHAGS DANG MA
BRAL BA RNAMS KYI NI 'DOD PA NYE BAR LEN PA'O, ,'DOD CHAGS DANG
BRAL BA RNAMS KYI NI NYE BAR LEN PA GZHAN YIN TE, JI SKAD DU
SMRAS PA DE LTA BU NI MA YIN NO, ,CI'I PHYIR

ZHE NA; DE DAG LA LTA BA'I NYON MONGS PA YOD PA MA YIN NO, ,DE
LTA BAS NA DE DAG NI LTA BA'AM TSUL KHRIMS SAM BRTUL ZHUGS SAM,
BDAG TU SMRA BAR MNGON PAR ZHEN PAS MNGON PAR CHAGS PAR BYED PA
NI MA YIN NO, ,DE DAG LA SRED PA'I NYON MONGS PA NI YOD DE, SA
GANG LA 'DOD CHAGS DANG MA BRAL

BA DE LA 'DUN PA DANG 'DOD CHAGS NYE BAR LEN PA YIN NO, ,NYON
MONGS PA YONGS SU RDZOGS PA'I GANG ZAG GI DBANG DU BYAS NAS BCOM
LDAN 'DAS KYIS NYE BAR LEN PA 'DI BZHI GSUNGS PA YIN NO, ,GZHAN
DU NI THA DAD PA MED PAR GSUNGS TE NYE BAR LEN PA MED PAR GYUR
PA'I CHOS RNAMS GANG ZHE NA,

MIG DANG GZUGS DANG ZHES RGYAS PAR 'BYUNG BA DANG NYE BAR LEN PA
GANG ZHE NA, GANG LA 'DUN PA DANG 'DOD CHAGS GANG YIN PA STE 'DI
NI 'DIR NYE BAR LEN PA YIN NO, ,GZHAN DAG NA RE BDAG TU SMRA BA
NYE BAR LEN PA YANG DE DAG LA YOD PA YIN TE LUS LA BDAG GO SNYAM
PA'I 'DUN PA DANG 'DOD CHAGS GANG

YIN PA'O ZHE'O, ,SRED PA'I RKYEN GYIS LEN PA ZHES BYA BA 'DIR GAL
TE RKYEN NGES PA YIN NA NI, SRED PA NYID NYE BAR LEN PA'I RKYEN
YIN GYI GZHAN MA YIN PAS GZHAN RGYU DANG DE MA THAG PA DANG DMIGS
PA'I RKYEN RNAMS NYE BAR LEN PA YIN PAR 'GYUR RO, ,MDO SDE GZHAN
YANG YONGS SU SPANGS PA YIN TE, MA

RIG PA'I RGYUS KUN TU 'DOD CHAGS PA DANG KUN DU ZHE SDANG BA DANG
KUN DU GTI MUG PA'O ZHES 'BYUNG BA DANG, DE BZHIN DU GANG CUNG
ZAD SDIG PA MI DGE BA'I CHOS RNAM PA DU MA 'BYUNG BA DE DAG THAMS
CAD NI MA RIG PA'I RGYU CAN NAS MA RIG PA'I RKYEN CAN GYI BAR DU
'BYUNG BA DANG, DE BZHIN DU 'DU BYED GANG YIN

@42A *, ,PA DE DAG THAMS CAD REG PA LA BRTEN NAS ZHES PA LA SOGS
PA SPANGS PAR 'GYUR RO, ,GAL TE RKYEN CAN NGES PA YIN NA NI, NYE
BAR LEN PA KHO NA'I RKYEN SRID PA YIN GYI GZHAN GYI MA YIN PAS
CHOS GZHAN GYI RGYU DANG DE MA THAG PA DANG, DMIGS PA DANG BDAG
PO'I RKYEN DU SRED PA YIN

PAR MI 'GYUR RO, ,DGE SLONG DAG LAS KYI RGYU NI SRED PA RKYEN NI
SRED PA 'BYUNG KHUNGS NI SRED PA ZHES BYA BA'I MDO SDE GZHAN YANG
YONGS SU SPANGS PAR 'GYUR RO, ,GNYIS KA NGES PA YIN NA NI JI SKAD
DU SMRAS PA'I SKYON GNYIS KAR 'GYUR RO, ,MA NGES PA YIN NA NI
BSHAD PA DON MED PAR 'GYUR TE, DE BAS NA,

NGES PA YOD PA MA YIN NO ZHE NA, NGES PA MED KYANG BSHAD PA DON
MED PA MA YIN TE, GTZO BO'I RKYEN BSTAN PA'I PHYIR DANG, DE BZHIN
DU BSHAD PA'I PHYIR RO, ,'DI LTAR TSOR BA LA SRED BAS DA DANG
LDAN PA DANG BRAL BAR BYA BA'I PHYIR 'DOD PA LA SOGS PA NYE BAR
LEN PA'I RKYEN YIN NO, ,NYE BAR LEN PA THA DAD

PA SO SO NI MA RIG PA LA SOGS PA DANG, TSOR BA'I SRED PA LA LTOS
PA YIN GYI, DE LA MA RIG PA LA SOGS PA NI MA YIN NO, NYE BAR LEN
PA RNAM PAR NGES PA NI SHIN TU 'PHROS PA YIN PAS 'PHROS PA GZHAG
GO, ,RTEN CING 'BREL PAR 'BYUNG BA BSHAD PA LAS LEN PA RNAM PAR
DBYE BA RDZOGS SO,, ,,

LEN PA'I RKYEN GYIS SRID PA ZHES BYA BA'I SRID PA GANG ZHE NA,
SRID PA GSUM STE 'DOD PA'I SRID PA DANG, GZUGS KYI SRID PA DANG
GZUGS MED PA'I SRID PA'O ZHES BYA BA 'DIR YANG TSIG SBYAR NA THAL
BAR 'GYUR BA SNGA MA BZHIN DU GNAS TE, DE BAS NA 'DI'I TSIG SBYAR
BA JI LTAR BRJOD PAR BYA ZHE NA, 'DOD PA DANG

RAB TU LDAN PA'I SRID PA NI 'DOD PA'I SRID PA'O, ,DE BZHIN DU
LHAG MA RNAMS KYANG TSIG BAR MA MI MNGON PA'I PHYIR SBRANG RTZI'I
CHU LTA BU DANG BU RAM 'O MA BZHIN NO, ,SRID PA YANG GANG ZHE NA,
NYE BAR LEN PA'I PHUNG PO LNGA'O ZHES MDO SDE GZHAN LAS BCOM LDAN
'DAS KYIS THA DANG PA MED PAR GSUNGS SO,,

DE DAG KYANG KHAMS GSUM DU JI LTAR RIGS PAS RIG PAR BYA'O, ,DE
LTAR NA 'O NA SRID PA'I RKYEN GYIS SKYE BA ZHES BYA BA SKYE BA
GZHAN GANG ZHIG SRID PA'I RKYEN GYIS YIN ZHE NA, SRID PA GSUM PO
DE DAG NYID MDO SDE GZHAN LAS SRID PA BDUN DU GSUNGS TE, DMYAL
BA'I SRID PA DANG BYOL SONG GI SRID PA DANG YI

@42B DAGS KYI SRID PA DANG, LHA'I SRID PA DANG, MI'I SRID PA
DANG, LAS KYI SRED PA DANG, BAR MA DO'I SRID PA RNAMS JI LTAR
RIGS PAR YIN TE, SEMS CAN RNAMS GANG DU GANG GIS 'BYUNG BA DE
SRID PA YIN PA'I PHYIR RO, ,GANG GIS ZHES BYA BA NI RGYU GANG GIS
DANG RIM PA GANG GIS SHES PAR BYA BA'O, ,

DE BAS NA MDO SDE DE LAS NI LAS KYI SRID PAS BSDUS PA NI SRID PA
GSUM YIN PAR RIG PAR BYA'O, ,MDO SDE GZHAN LAS KYANG KUN DGA' BO
MA 'ONGS PA NA YANG SRID PA MNGON PAR 'GRUB PAR BYED PA YIN DU
ZIN KYANG 'DIR NI SRID PA 'DI YIN NO ZHES RGYAS PAR GSUNGS SO,
,RAB TU DBYE BA LAS KYANG 'DOD PA'I SRID

PA GANG ZHE NA, LAS GANG ZHIG 'DOD PA DANG RAB TU LDAN PA'I NYE
BAR LEN PA'I RKYEN CAN MA 'ONGS PA NA MNGON PAR 'GRUB PAR MNGON
DU PHYOGS PA DANG, LAS DE'I RNAM PAR SMIN PA GANG YIN PA'O,
,GZUGS KYI SRID PA GANG ZHE NA, LAS GANG ZHIG GZUGS DANG RAB TU
LDAN PA'I ZHES BYA BA SNGA MA BZHIN NO, ,GZUGS

MED PA'I SRID PA GANG ZHE NA, GZUGS MED PA DANG RAB TU LDAN PA'I
ZHES BYA BA SNGA MA BZHIN NO, ,'DIR YANG LAS GANG ZHIG SRID PA
YIN PAR BSTAN PA DE'I RKYEN GYIS SKYE BA YIN PAR DGONGS PA YIN
GYI, DE'I RNAM PAR SMIN PA'I RKYEN GYIS MA YIN NO, ,'ON KYANG DE
NI SRID PA YIN NO, ,DE BAS NA LAS KYI

SRID PA KHO NA DER KHAMS GSUM PA'I 'DOD PA LA SOGS PA'I SRID PA
YIN PAR DGONGS PA STE, 'DIS BAR MA CHOD PAR YANG SRID PA 'BYUNG
BAR BYED PAS SRID PA ZHES BYA'O, ,DPER NA 'DIS DED PAR BYED PAS
DED PA ZHES BYA BA BZHIN NO, ,DE LTA NA 'O NA 'DU BYED RNAMS DANG
SRID PA LA BYE BRAG CI YOD, ,DE GNYIS

KA YANG LAS KYI MING THOB PAR 'GYUR RO ZHE NA, LAS NI GNAS SKABS
GNYIS TE, RANG GI NGO BO'I GNAS SKABS DANG BAG CHAGS KYI GNAS
SKABS SO, ,SEMS KYI RGYUN LA BAG CHAGS KYI BYE BRAG DE LAS SKYES
PA YOD PA YANG LAS KYI MING 'THOB STE, DPER NA SMAN BCUD KYIS LEN
GYIS SKRA DKAR BCOM PA

DANG; DE LAS SKYES PA LUS YONGS SU 'GYUR BA'I BYE BRAG KYANG BCUD
KYIS LEN GYI MING 'THOB PA BZHIN NO, ,DE LA GANG GI TSE 'DU BYED
KYI RKYEN GYIS RNAM PAR SHES PA ZHES BRJOD PA DE'I TSE NI LAS KYI
RANG GI NGO BO'I GNAS SKABS KYI 'DU BYED KYI MING 'THOB PA YIN
TE, NUS PA'I BYE BRAG DANG LDAN PA'I RNAM

@43A *, ,PAR SHES PA'I RGYUN NI DE'I RKYEN GYIS YIN PA'I PHYIR
RO, ,GANG GI TSE LEN PA'I RKYEN GYIS SRID PA ZHES BRJOD PA DE'I
TSE NI BAG CHAGS KYI GNAS SKABS LA SRID PA'I MING 'THOB PA YIN
NO, ,GAL TE DE'I BAG CHAGS DE YANG SRID PA MNGON PAR 'GRUB BAR
BYED PA YIN NA 'JUG PA RNYED

PA YIN NO, ,'JUG PA MA RNYED PA YIN NA NI LAS KYI MING DANG 'DU
BYED KYI MING 'THOB BA YIN NO, ,'DUL BA LAS JI SKAD DU, LAS RNAMS
CHUNG ZAR MI 'GYUR TE, ,BSKAL PA DAG NI BRGYA NA YANG, ,TSOGS
SHING DUS DANG LDAN PA NA, ,LUS CAN RNAMS LA 'BRAS BUR SMIN,
,ZHES GSUNGS PA YIN

NO; GANG ZAG GCIG LA DUS GCIG TU BSOD NAMS LA SOGS PA'I 'DU BYED
RNAM PA GSUM YOD PAR KHAS BLANGS SU ZIN KYANG MING SRID PA MA YIN
NO, ,MA RIG PA'I RKYEN GYIS 'DU BYED CES BYA BA YOD DU ZIN KYANG
RES 'GA' YANG SRID PA MNGON PAR 'GRUB PAR MI BYED DE, DPER NA
'DOD CHAGS DANG

BRAL BA RNAMS KYIS SA 'OG MAR MA YIN PA DANG, 'DOD CHAGS DANG MA
BRAL BA RNAMS KYIS SA GONG MAR MA YIN PA DANG, BDEN PA MTHONG BA
RNAMS KYIS NGAN SONG DU MA YIN PA DANG, GNAS GTZANG MA RNAMS KYIS
GNAS MI GTZANG BAR MA YIN PA DANG, DGRA BCOM PA RNAMS KYIS KHAMS
GSUM DU MA YIN

PA BZHIN NO, ,DE BAS NA GNAS SKABS THAMS CAD DU 'DU BYED DE SRID
PAR 'DOD PA MA YIN NO, ,DE YANG NYE BAR LEN PA YOD NA SRID PA'I
GNAS SKABS YIN PAR 'GRO BAR 'GYUR GYI MED NA NI MA YIN PAS LEN
PA'I RKYEN GYIS SRID PA ZHES BSTAN TO, ,'DI LTAR GANG NA MA RIG
PA'I RKYEN GYIS 'DU BYED YOD PA YANG 'DUN

PA DANG 'DOD CHAGS DES 'PHANGS PA'I YANG SRID DANG RJES SU MTHUN
PA MA YIN NA DER NI YANG SRID PA MNGON PAR 'GRUB PAR BYED PA MA
YIN NO, ,LAS SNGA MA RNAMS RANG GI 'BRAS BU YONGS SU 'DZIN PAR
BYED PA YIN DU ZIN KYANG BAG CHAGS YONGS SU GYUR PA'I BYE BRAG
LAS STOBS JI LTA BA BZHIN DU PHYIS 'BRAS BU

SBYIN PAR BYA BA'I PHYIR NYE BAR GNAS PA YIN PA DE LTAR CI'I
PHYIR MI 'DOD CE NA, BDEN TE STOBS JI LTA BA BZHIN DU GNAS PA YIN
NO, ,SA GANG LA 'DUN PA DANG 'DOD CHAGS PA NI DES 'PHANGS PA'I
YANG SRID DANG RJES SU MTHUN PA YIN PA DER NI DE LTA BU KHO NA
YIN GYI GZHAN DU NI MA YIN PAS LEN PA'I RKYEN GYIS SRID PA

@43B ZHES BSTAN TO, ,'DOD CHAGS DANG BRAL BA GANG ZHIG SA 'OG MAR
SKYE BAS 'OG MA DE LA 'DUN PA DANG 'DOD CHAGS DANG JI LTAR YANG
SRID DANG RJES SU MTHUN PA YIN ZHE NA, 'CHI BA'I GNAS SKABS NA
DE'I BAG CHAGS RNAMS 'JUG PA RNYED PA'I PHYIR RO, ,'DOD CHAGS
DANG MA BRAL BA RNAMS BDEN PA MTHONG

NA NGAN SONG DU SKYE BAR MI 'GYUR NA CI DE'I LEN PA DAG MED PA
YIN NAM ZHE NA, NGAN SONG DANG RJES SU MTHUN PA MA YIN TE, MTHONG
BAS SPANG BAR BYA BA'I 'DUN PA DANG, 'DOD CHAGS SPANGS PA'I PHYIR
RO, ,DE LAS GZHAN PA YANG PHYIS 'JOMS PA'I PHYIR RO, ,'O NA GNAS
SKABS GANG GI TSE LEN PA DANG

BCAS PA'I LAS RNAMS STOBS JI LTA BA BZHIN DU GDON MI ZA BAR SRID
PA YIN PAR 'GYUR ZHE NA, 'CHI BA'I TSE GDON MI ZA BAR 'GYUR RO,
,LAS NGES PA GANG YIN PA NI DUS SNGAR YANG YIN TE, SKYES NAS
MYONG BAR 'GYUR BA'I LAS MTSAMS MED PA LA SOGS PA'O, ,GAL TE DE'I
TSE SRID PAR 'GYUR BA YIN

NA CI'I PHYIR DE MA THAG TU YANG SRID MNGON PAR 'GRUB PAR MI BYED
CE NA, SNGON GYI TSE'I LAS KYI RNAM PAR SMIN PA RIS MTHUN PAR
SKAL BA MNYAM PA'I LHAG MA DANG 'BREL BA YIN PA'I PHYIR RO, ,SRID
PAR GYUR PA'I LAS RNAMS GANG YAN CHAD DU SRID PA NYID YIN PAR
RJES SU 'BRANG ZHE NA, CI TZAM NA SKYE BA'I SRID PA YIN

PA DE'I BAR DU LDOG PA MED DO, ,LUNG LAS SRID PA NI GNYIS TE,
GZHOL BA'I SRID PA NI SKYE BAR MA ZHUGS PA SEMS GZHOL BA LA YOD
PA'O, ,ZHUGS PA'I SRID PA NI SKYE BAR ZHUGS PA BAR MA'I GNAS
SKABS KYI SEMS LA YOD PA'O, ,DE GNYIS KA GCIG TU BSDUS TE SRID PA
ZHES BRJOD DO, ,'O NA BAR

MA DO'I SRID PA'I RKYEN GANG ZHE NA, RKYEN NI GZHOL BA'I SRID PA
YIN NO, ,DE YANG LAS KYI SRID PA GTZO BO YIN GYI RNAM PAR SMIN PA
NI GTZO BO MA YIN TE, SKYES PA NA RNAM PAR SMIN PA NAS 'PHANGS PA
YONGS SU RDZOGS PA'I PHYIR DANG, SKYE BAR BYA BA'I PHYIR YANG LAS
MNGON PAR 'DU BYED PA'I PHYIR RO, ,SRID

PA NYID NANG DU GTOGS PAR BYAS PA SKYE BA'I NANG DU MA YIN NO,
,LEN PA'I RKYEN GYIS SRID PA ZHES BYA BA 'DIR GAL TE RKYEN NGES
PA YIN NA NI LEN PA NYID SRID PA'I RKYEN YIN PAS LAS RNAM PAR
'BYED PA CHEN PO'I MDO SDE LAS JI SKAD DU GANG LA YANG SROG GCOD
PA DANG BRAL BA MA YIN NO ZHES BYA BA NAS 'DI

@44A *, ,LA YANG DGA' BA MA YIN ZHING SPONG BA MA YIN PA DAG NI
LUS ZHIG NAS BDE 'GRO MTHO RIS KYI 'JIG RTEN GYI LHA'I NANG DU
SKYE BAR 'GYUR BA DE NI RGYU DE DANG RKYEN DES LUS ZHIG NAS BDE
'GRO MTHO RIS KYI 'JIG RTEN DU LHA'I NANG DU SKYE BA MA YIN GYI,
'ON KYANG DES SNGON DGE BA'I LAS BYAS SHING

BSAGS PA YOD DO, ,SNGON BYAS PA DE'I RKYEN YANG 'DI LTA STE 'CHI
BA'I DUS KYI TSE DGE BA'I SEMS DANG SEMS LAS BYUNG BA'I CHOS
RNAMS THOB PA YANG DAG PA'I LTA BA DANG MTSUNGS PAR LDAN PA DE'I
RGYU DE'I RKYEN GYIS LUS DE SHI NAS ZHES RGYAS PAR GSUNGS PA DE
YONGS SU SPANGS PAR 'GYUR RO, ,DE DAG GI DE LA LAN

GRANGS GZHAN LA MYONG BAR 'GYUR BA'I LAS SNGON BYAS PA SEMS KYI
RGYUD LA BAG CHAGS SU GNAS PA SRID PAR 'GYUR BA NI DE'I RKYEN
GYIS YIN NO, ,'ON TE 'DI 'CHI BA'I DUS KYI TSE DGE BA'I SEMS PA
MTSUNGS PAR LDAN PA DANG BCAS PA DE NYID SRID PA YIN NO ZHES DE
LTAR RTOG PAR BYED NA, DE LTA NA DE YANG SNGON BYAS

PA YOD PA DE'I RKYEN YANG 'DI LTA STE 'CHI BA'I DUS KYI TSE ZHES
'BYUNG BA DANG 'GAL BAR 'GYUR RO, ,GSHED MA PA DBUGS ZHES BYA BAS
GNAS BRTAN SH'A RI'I BU LA GANG SEMS DANG BA DE NI GZHAN DU LHA'I
NANG DU SKYE BAR 'GYUR BA'I LAS SRID PA NYID DU BYED PA'I RKYEN
YIN NO ZHES BYA BA DANG, BSAM GTAN BZHI PA

THOB PA'I DGE SLONG MNGON PA'I NGA RGYAL CAN 'PHAGS PA RNAMS LA
SKUR PA 'DEBS PA LOG PAR LTA BA YONGS SU 'DZIN PA DAG DMYAL BAR
SKYE BAR 'GYUR BA'I LAS ZHES 'BYUNG BA 'DI NYID KYIS MDO SDE'I
RJES SU 'BRANGS NAS RIG PAR BYA STE DE DANG YANG 'GAL BAR 'GYUR
RO, ,GAL STE RKYEN CAN NGES PA YIN NA NI

LEN PA'I RKYEN GYIS SRID PA KHO NA YIN GYI GZHAN MA YIN PAS LEN
PA'I RNAM PAR SMIN PA DANG RGYU MTHUN PA DANG, BDAG PO'I 'BRAS BU
GZHAN MED PAR 'GYUR RO, ,GNYIS KA NGES PA YIN NA NI PHYOGS GNYIS
KA'I SKYON DU THAL BAR 'GYUR RO, ,DE BAS NA 'DIR MA NGES PA KHO
NA LA BRTEN PA YIN LA 'CHAD PA

DON MED PA YANG MA YIN TE, RKYEN GTZO BO 'CHAD PA'I PHYIR RO, LEN
PA NI SRID PA'I RKYEN GYI GTZO BO YIN TE, SA GANG BA'I LEN PA YIN
PAS NI SA DE BA KHO NA'I LAS DAG SRID PAR BYED PA'I PHYIR RO, ,SA
GANG BA'I DGE BA'I SEMS DANG SEMS LAS BYUNG BA NI 'CHI BA'I TSE
MA YIN NO, ,'O NA DGE BA'I

@44B SEMS KYI LAS GANG DAG 'CHI BA'I TSE SRID PA YIN PAR 'GYUR BA
DE DAG JI LTAR NYE BAR LEN PA'I RKYEN GYIS YIN ZHE NA, GAL TE
DE'I TSE RNAM PAR SHES PA LA LEN PA MED PAR YANG GYUR NA, DE'I
LAS DAG SRID PA YIN PAR MI 'GYUR TE, JI LTAR DGRA BCOM PA YIN NO,
,DE LTA YIN NA DGE SLONG DAG SA

BON GYI RIGS LNGA NI LEN PA DANG BCAS PA'I RNAM PAR SHES PA'I
TSIG BLA DAGS YIN NO ZHES 'BYUNG BA'I MDO SDE 'DI DANG 'GAL PAR
'GYUR RO, ,JI LTAR NA DGE BA'I RNAM PAR SHES PA LEN PA DANG BCAS
PA YIN ZHE NA, LEN PAS GROGS BYAS TE 'BRAS BU SBYIN PA'I PHYIR DE
LEN PA DANG BCAS BA YIN GYI,

DE SA BON YIN PAR DGONGS PA NI MA YIN NO, ,KUN GZHI RNAM PAR SHES
PA NI SA BON YIN TE DED LA LEN PA GANG YIN PA'I BAG CHAGS YONGS
SU SHIN TU BRTAS PAR GYUR NA, DES NI DE LEN PA DANG BCAS PA YIN
TE, MA 'ONGS PA NA YANG SRID PA'I MYU GU MNGON PAR 'GRUB PA'I SA
BON YIN NO, ,SA GONG BA'I

LEN PA DE YONGS SU SHIN TU BRTAS PAR GYUR NA, DES NI DE LEN PA
DANG BCAS PA YIN TE MA 'ONGS PA YANG SRID PA'I MYU GU MNGON PAR
'GRUB PA'I SA BON YIN NO, ,SA GANG PA'I LEN PA DE YONGS SU SHIN
TU BRTAS SHING RGYAS PAR GYUR NA NI DE'I SGO DE NAS SA DE PA NYID
KYI LAS KYI BAG CHAGS BSTZAGS PA'I GNAS

SKABS DAG DE MA THAG TU TSE GZHAN MNGON PAR 'GRUB PAR BYA BA'I
PHYIR, 'JUG PA RNYED PA YIN PAS LEN PA'I RKYEN GYIS SRID PA ZHES
BSTAN TO, ,'JUG PA ZHES BYA BA DE CI YIN ZHE NA, GANG LA LAS KYI
BAG CHAGS YONGS SU 'GYUR BA'I BYE BRAG YOD PA RANG GI 'BRAS BU
MNGON PAR 'GRUB PAR BYED PA DE NI, 'DI'I

'JUG PA ZHES BYA'O, ,DPER NA MA DU LUNG GA'I ME TOG LA RGYA
SKYEGS KYI KHU BAS BSGOS PA BZHIN NO, ,CI'I PHYIR SRED PA KHO NA
SRID PA'I RKYEN YIN PAR MI 'DOD CE NA, TSOR BA LA SRED PA NI GDON
MI ZA BAR DE DANG LDAN PA DANG BRAL BAR BYA BA'I PHYIR 'DOD PA LA
SOGS PA LEN PAR BYED LA LEN PA MED PAR YANG LAS

RNAMS SRID PAR 'GYUR BA MA YIN ZHING 'DOD PA LA SOGS PA LEN PA
MED PAR YANG TSOR BA TZAM LA SRED PAS NI LAS SNA TSOGS KUN NAS
SLONG BAR BYED PA MA YIN LA 'DOD PA LA SOGS PA LA 'DUN PA DANG
'DOD CHAGS KYI SGO NAS KUN NAS BSLANG BA'I LAS NI SGO DE KHO NAS
PHYIS SRID PA YIN PAR 'GYUR RO, ,NGAN

@45A *, ,SONG GI 'GRO BAS SKRAG PA DANG, BDE 'GRO 'DOD PA RNAMS
KYI 'GRO BA DE DANG MI MTHUN PA'I SRED PA NI NGAN SONG DU 'GRO
BA'I LAS RNAMS SRID PAR BYED PA'I RKYEN DU 'THAD PA MA YIN NO,
,BDE 'GRO'I TSOR BA LA SRED PA SNGON DU 'GRO BA'I 'DOD PA LA SOGS
PA LA 'DUN PA DANG 'DOD CHAGS NI

'THAD PA YIN NO, ,GANG DAG GI SRED PA SRID PA LA RGYAB KYIS
PHYOGS PA DANG YANG SRID DANG MI MTHUN PAR BYED PA DE DAG GI NI
DE'I RKYEN GYIS JI LTAR LAS DAG SRID PAR 'GRUB PAR 'GYUR, DE BAS
NA LEN PA'I RKYEN GYIS SRID PA ZHES BYA BA NI GDON MI ZA BAR KHAS
BLANG BAR BYA'O, ,'O NA GANG BCOM LDAN

'DAS KYIS GZHAN NAS DGA' BA NYID LEN PA YIN PAR GSUNGS LA, DE'I
RKYEN GYIS KYANG SRID PA YIN PAR TSOR BA'I MDO SDE LAS DGE SLONG
DAG BYIS PA THOS PA DANG MI LDAN PA'I SO SO'I SKYE BO RNAMS KYI
TSOR BA GANG CI MYONG YANG RUNG ZHES RGYAS PAR BYAS NAS TSOR BA
GANG YIN PA DE LA DGA' BA DE NI LEN

PA YIN NO, ,LEN PA DE'I RKYEN GYIS SRID PA YIN NO ZHES BYA BA'I
BAR DU GSUNGS LA, YANG 'BYUNG BA PA'I SRED PA DGA' BA 'DOD CHAGS
DANG MTSUNGS PAR LDAN PA'O ZHES 'BYUNG BAS MDO SDE'I TSIG 'DI DAG
SRED PA YIN PAR RUNG LA, DER YANG LHA RNAMS MGU PA NI DGA' BA LA
BRTEN PA YIN NO ZHES

KYANG GSUNGS SO ZHE NA, SRED PA DANG 'DOD CHAGS MTSUNGS PAR LDAN
PA SRED PA YIN NO ZHES BYA BAR MI RUNG NGO, ,DGA' BA YANG DGA'
BAR BYED PA YIN TE, NYON MONGS PA CAN GYI YID DGA' BA, BDE BA'I
TSOR BA'I BYE BRAG YIN NO, ,TSOR BA NI LEN PA KHO NA YIN NO ZHES
BYA BAR RIGS PA MA YIN TE,

MDO SDE'I TSIG 'DI NI DGONGS PA CAN YIN NO, ,'DI LA DGONGS PA CAN
GANG ZHE NA, TSOR BA LA DGA' BA NI SRID PA'I RGYU YIN NO, ,DE
YANG LEN PA'I YIN TE RGYU'I RGYU LA DE'I LEN PA YIN NO ZHES BSTAN
TE, TSOR BA LA DGA' BA MANG BA RNAMS YID 'BYUNG BA BSKYED PA'I
PHYIR RO, ,DPER NA BUD MED NI

TSANGS PAR SPYOD PA'I DRI MA'O ZHES BYA BA BUD MED DRI MA MA YIN
GYI BUD MED MTHONG NA DE LA TSUL MA YIN PA'I MTSAN MA BZUNG NAS
'DOD CHAGS SKYE BAR 'GYUR RO, ,'DOD CHAGS NI TSANGS PAR SPYOD
PA'I DRI MA YIN TE, DES DE LA BAR CHAD BYED PA'I PHYIR RO, ,DRI
MA BRGYUD PA'I RGYU YIN PAS BUD MED

@45B LA DRI MA ZHES NYE BAR GDAGS TE, DPER NA, SANGS RGYAS RNAMS
NI 'BYUNG BA BDE, ,CHOS BSTAN PA YANG BDE BA'O, ,ZHES BYA BA LA
SOGS PA LTA BU'O, ,'O NA CI'I PHYIR MDO SDE GZHAN LAS SRED PA
NYID KUN 'BYUNG BA'I BDE BAR GSUNGS SHE NA, LAS KYIS 'PHANGS PA'I
YANG SRID PA MNGON PAR

'GRUB PA LA SRED PA RTZA BA YIN PAS RTZA BA BCAD PA'I PHYIR DE
SKAD DU GSUNGS SO, ,YANG NA LEN PA DANG LHAN CIG PA DE LA BSTAN
TE, YANG 'BYUNG BA'I SRED PA DGA' BA 'DOD CHAGS DANG LDAN PA DE
DANG DE LA MNGON PAR DGA' BAR BYED DO ZHES GSUNGS PA'I PHYIR RO,
,DE LA THA DAD PA MED PAR SRID PA 'DOD

PA NI YANG 'BYUNG BA YIN NO, ,THOB PA'I DNGOS PO LA DMIGS PA'I
DGA' BA DANG 'DOD CHAGS GNYIS 'DRES PA'I PHYIR DGA' BA 'DOD CHAGS
DANG LDAN PA YIN NO, ,MA THOB PA'I LONGS SPYOD SNA TSOGS DANG,
LUS KYI DNGOS PO SNA TSOGS DE DANG DE LA MNGON PAR DGA' BAR BYED
DO ZHES BYA BA YIN NO,,

THOB PA DANG MA THOB PA'I LUS KYI DNGOS PO GNYIS DANG YUL GNYIS
LA DE LTAR SRED PA RNAM PA BZHI GO RIMS BZHIN RIG PAR BYA'O ZHES
BYA BA NI RNAL 'BYOR SPYOD PA DAG GO, ,DE BAS NA LEN PA'I MTSAN
NYID 'DUN PA DANG 'DOD CHAGS KYANG 'DIR 'DUS PA YIN NO, ,JI SKAD
DU BCOM LDAN 'DAS KYIS, LAS NI ZHING

SRED PA NI RLAN, RNAM PAR SHES PA NI SA BON, MA RIG PA MUN PA'I
RNAM PA STE, SEMS CAN DE DAG GI MA RIG PA MUN PAR GYUR PA NI SEMS
PA DMAN PA LA RNAM PAR SHES PA GNAS PA YIN TE, 'DI LTA STE 'DOD
PA'I SRED PA'O ZHES RGYAS PAR GSUNGS PA DE DAG MDO SDE 'DI LA JI
LTAR RIG PAR BYA ZHE NA,

SRID PA'I GNAS SKABS KYI LAS NI ZHING YIN NO, ,DER NYE BAR 'GRO
BA'I LEN PA DANG BCAS PA'I RNAM PAR SHES PA NI SA BON YIN NO,
,LEN PA NYID RLAN YIN NO, ,RNAM PA DE GSUM NI YANG SRID PA'I MYU
GU SKYE BA'I RGYU YIN NO, ,MA RIG PA NI RLAN MI ZAD PA'I RGYU YIN
PAR BSTAN PA'I PHYIR 'DI'I NANG NAS 'BYUNG BA

YIN TE, DPER NA LUD KYIS G-YOGS PA'I SA BON LA RLAN MI SKAM PA
YIN NO, ,DE BZHIN DU MA RIG PA'I MUN PA'I RNAM PAS RNAM PAR SHES
PA'I SA BON G-YOGS PA NI SRED PA'I RLAN MI SKAM PA YIN NO, ,CI'I
PHYIR 'DIR BCOM LDAN 'DAS KYIS LAS KHON ZHING DU GSUNGS LA, GZHAN
LAS NI RNAM

@46A *, ,GRANGS KYIS RNAM PAR SHES PA'I GNAS BZHI STE, DGE SLONG
DAG RNAM PAR SHES PA'I GNAS BZHI ZHES BYA BA NI SA'I KHAMS DE'I
TSIG BLA DAGS YIN NO ZHES GSUNGS SO, ,YUL GANG LA DGA' BA DANG
'DOD CHAGS BA NI LEN PA DANG BCAS PA'I RNAM PAR SHES PA RLAN PAR
BYED DO, ,

MING DANG GZUGS DE NI DE'I ZHING YIN PAR 'DIR GSUNGS SO, ,LAS KYI
SRID PA LA MA BRTEN PAR RIS MTHUN PA'I SKAL BA MNYAM PA GZHAN DU
RNAM PAR SHES PA SKYE BAR MI 'GYUR BAS LAS NI ZHING YIN NO, ,GAL
TE LEN PA'I RKYEN GYIS LAS KYI SRED PA LAS YANG SRID PA MNGON PAR
'GRUB PA YIN NO, ,GANG MDO

SDE GZHAN LAS SKYE BA'I RGYU NI LAS YIN, MNGON PAR 'GRUB PA'I
RGYU NI SRID PA YIN NO ZHES GSUNGS NA 'DI GNYIS LA THA DAD DU BYA
BA CI YOD, JI LTAR NA LAS DANG SRED PA DE GNYIS RGYU YIN ZHE NA,
SEMS CAN GYI RIS DE DANG DER RIS 'DRA BAR 'GRO BA'AM, GANG YANG
LAS DANG RJES SU MTHUN PAR 'GRO BA

NI SKYE BA YIN LA, DE'I RGYU NI LAS YIN TE LAS SNA TSOGS YIN PA'I
PHYIR DANG, RNAM PAR SMIN PA DANG BCAS PA YIN PA'I PHYIR RO, ,JI
SKAD DU DE BAS NI BDAG NI SEMS CAN RNAMS LAS JI LTA BA BZHIN DU
NYE BAR 'GRO BA YIN PAR SMRA'O ZHES GSUNGS SO, ,DE BZHIN DU DE
GAL TE BSOD NAMS KYI 'DU BYED MNGON PAR

'DU BYED PA RNAM PAR SHES PA BSOD NAMS SU NYE BAR 'GRO BA YIN NO
ZHES RGYAS PAR 'BYUNG BA DANG, DE BZHIN DU LAS NI SEMS CAN MTHON
PO DANG, DMA' BA DANG NGAN PA DANG, GYA NOM PA RNAM PAR 'BYED PA
YIN NO ZHES GSUNGS SO, ,THA DAD PA MED PAR SRED PA NI MNGON PAR
'DOD PA YIN NO, ,MNGON PAR

'GRUB PA NI 'GRUB PA YIN NO, ,RIS MTHUN PA'I SKAL BA DANG 'DRA BA
THAMS CAD DU PHUNG PO GZHAN 'BYUNG BA TZAM STE, DE'I RGYU NI SRED
PA YIN NO, ,LUS THA DAD PA MED PAR CHAGS SHING PHYIS KYANG YOD
PAR 'DOD PA STE, DE LA THA DAD PA MED PA'I PHYIR DANG RNAM PAR
SMIN PA MED PA'I PHYIR TE, 'DI LTAR DE NI

BSGRIBS LA LUNG DU MA BSTAN PA YIN NO, ,DMIGS KYIS PHYE BA'I
DNGOS PO PA NI 'DOD PA NA SPYOD PA'I DGE BA YIN NO, ,SPYIR 'JUG
PA NI GAL TE 'DOD CHAGS DANG BRAL BA MA YIN NA, GANG DU SKYES PAS
DE PA'I YIN PA RNAM PAR GZHAG GO, ,LAS MED PAR NI LUS SNA TSOGS
PAR MI 'GYUR LA, SRED PA

@46B MED PAR NI MNGON PAR GRUB PA NYID DU MI 'GYUR RO, ,DPER NA
SA BON THA DAD PA MED PAR MYU GU RNAMS THA DAD PA DANG, CHU MED
PAR MNGON PAR GRUB PAR MI 'GYUR BA NI DPE YIN NO, ,YANG DPER NA
CHUS BRLAN PA'I 'JIM PA LAS RGYA'I 'BUR 'BYUNG GI SKAM PO LAS NI
MA YIN NO, ,DE YANG BRKOS PA DANG RJES

SU MTHUN PA YIN NO, ,DE BZHIN DU SRED PA DANG BCAS PA'I RNAM PAR
SHES PA LAS YANG SRID 'BYUNG BA YIN GYI SRED PA MED PA LAS MA YIN
NO, ,DE YANG LAS DANG RJES SU MTHUN PA ZHES BYA BA 'DI YANG DPE
GZHAN YIN NO, ,'O NA RTEN CING 'BREL BAR 'BYUNG BA 'DIR CI'I
PHYIR SRED PA DANG SRID PA

GNYIS KYI BAR DU LEN PA BCUG CE NA, DE'I BYE BRAG GIS LAS BYE
BRAG TU SRID PA YIN PAR 'GYUR RO ZHES BSTAN PA'I PHYIR RO, ,GANG
DAG 'BYUNG BA MED PAR SRED PAR BYED PA DE DAG NI MNGON PAR 'GRUB
PA GANG GI RGYU ZHE NA, DE DAG GI YANG PHUNG PO LA SRED PA YOD PA
KHO NA YIN TE, BDAG TU LTA BAR ZHEN PA'I

PHYIR RO, ,GNAM LCAGS KYI SGRA LA SOGS PAS SKRAG PA DANG 'CHI BA
RNAMS KYANG LUS LA MNGON PAR DGA' BA'I PHYIR TE, DE NYID DE DAG
GI MNGON PAR 'GRUB PA'I RGYU YIN NO, ,SDUG BSNGAL GYI TSOR BA LA
ZHE SDANG NAS DE LUS RGYUN CHAD PAR 'DOD PA NI LUS LA YANG DAG PA
JI LTA BA BZHIN YID 'BYUNG BAR

YONGS SU MI SHES PA'I PHYIR RO, ,GZHAN DAG NI MNGON PAR 'GRUB
PA'I RGYU JI LTAR SRED PA YIN ZHES BYA BA LA 'DI LTAR RTOG PAR
BYED DE, 'CHI KA'I SEMS DANG SRID PA BAR MA'I GZUGS GNYIS GCIG TU
TSOGS PAR 'BYUNG LA, SRID PA BAR MA'I GZUGS DE LA MNGON PAR DGA'
NAS DE LA SEMS

'JUG PAR BYED DO, ,SRID PA BAR MA'I SEMS KYIS KYANG KHRAG DANG
KHU BA LA SOGS PA PHYI'I DNGOS PO LA CUNG ZAD MNGON PAR DGA' NAS
DER SKYE BA YIN NO ZHE NA, DE LTAR RNAM PAR RTOG PA THAMS CAD
RIGS PA MA YIN PA KHO NA YIN TE, RE ZHIG GAL TE SRID PA BAR MA'I
GZUGS TE SEMS CAN GYI GRANGS SU GTOGS

PA YIN NA NI SEMS CAN GCIG LA DUS GCIG TU BSKAL BA MI 'DRA BA'I
LUS GNYIS JI LTAR 'THAD PAR 'GYUR, RAGS PA DANG PHRA BA DANG,
SNANG BA DANG MI SNANG BA DANG, 'GRO BA GZHAN DANG 'GRO BA GZHAN
GNYIS KYANG JI LTAR RIGS PAR 'GYUR TE, 'CHI KA'I SEMS DANG SRID
PA BAR MA'I GZUGS GNYIS

@47A *, ,GCIG TU TSOGS PAR 'THAD PA MA YIN NO, ,'ON TE SEMS CAN
GYI GRANGS SU GTOGS PA MA YIN NA NI DA SRID PA BAR MA NYID YIN
PAR MI RIGS TE, 'DI LTAR SEMS CAN GYI GRANGS SU MA GTOGS PA SRID
PA BAR MA NI YOD PA MA YIN PA'I PHYIR RO, ,'CHI KA'I SEMS DE LA
MNGON PAR

DGA' BA YANG GAL TE SHA'I MIG GIS MTHONG NAS YIN NA NI DE RIGS PA
MA YIN TE, DE'I TSE MIG GI RNAM PAR SHES PA MI SRID PA'I PHYIR
RO, ,SRID PA BAR MA'I GZUGS KYANG LHA'I MIG GI YUL YIN PA'I PHYIR
RO, ,'ON TE RMI LAM BZHIN DU YID KYIS BRTAGS PA YIN NA NI, DE LA
SRID PA BAR MA DO'I GZUGS

DGOS PA CI ZHIG YOD DE, SKAL PA MI 'DRA BA'I SA PA GNYIS YIN NA
YANG 'CHI KA'I SEMS DANG SRID PA BAR MA'I GZUGS GNYIS GANG GIS PA
YIN YANG RUNG STE, DE LA MNGON PAR DGA' BAR BYED PA MI RIGS SO,
,GZUGS MID PA NA YANG SRID PA BAR MA NYID YOD PA MA YIN PAS DER
JI LTA BA BZHIN DU GZHAN DU YANG

MNGON PAR 'GRUB PA'I RGYU SRID PA YIN PAR CI STE MI 'DOD, DE LTAR
NA RTOG PA DE DAG THAMS CAD MI RIGS PA KHO NA YIN NO, ,DE DAG
THAMS CAD KYI LUS LA SRED PA MA SPANGS PA NI SA DE LAS 'DOD CHAGS
DANG MA BRAL BA RNAMS DE MNGON PAR 'GRUB PA'I RGYU YIN NO ZHES
BYA BA SKYON MED PA YIN NO, ,JI LTAR MA

SPANGS PA YIN ZHE NA, DE'I PHRA RGYAS MA BCOM PA'I PHYIR RAM,
'JIG RTEN PA'I LAM GYIS NYAMS MA SMAD PA'I PHYIR RO, ,'O NA BCOM
LDAN 'DAS KYIS GANG 'DI SKAD DU GANG ZHIG SKYE BA'I KUN TU SBYOR
BA NI SPANGS LA MNGON PAR 'GRUB PA'I KUN TU SBYOR BA MA YIN PA'I
GANG ZAG NI YOD DE, MU BZHI'O ZHES

GSUNGS PA DE LA SKYE BA NI GANG YIN, MNGON PAR 'GRUB PA YANG GANG
YIN, DE GNYIS KYI KUN TU SBYOR BA YANG GANG YIN, GCIG SPANGS PA
GANG GI YIN, GNYIS PA GANG GI YIN, GNYIS KA SPANGS PA GANG GI
YIN, GNYIS KA MA YIN PA GANG GI YIN ZHE NA, DE LA 'DI SKAD DU
BRJOD DE, SKYE BA NI SKYE BA'I SRID

PA YIN NO, ,MNGON PAR 'GRUB PA NI SRID PA BAR MA YIN TE DE LA
MNGON DU PHOGS PA YIN PA'I PHYIR RO, ,DE GNYIS LA NYON MONGS PA
GANG GIS SBYOR BA DE NI DE GNYIS KYI KUN TU SBYOR BA YIN NO,
,SRID PA BAR MAR YONGS SU MYA NGAN LAS 'DA' BA GANG YIN PA DE NI
SKYE BA'I KUN TU SBYOR BA SPANGS PA YIN NO, ,DE YANG GANG

@47B GIS SKYE BAR KUN TU SBYOR BA DE NI 'DI'I SO SOR MA BRTAGS
PAS 'GOG PA'I TSUL DU 'GAGS TE DBANG PO RNAMS YONGS SU SMIN PA
YIN PA'I PHYIR TE, SRED PA BAR MA NYID DE'I GNYEN PO NGES PAR
SKYE BAR 'GYUR BA NYID KYI TSUL DU RGYUN GNAS PAS NA SPANGS PA
ZHES BYA'O, ,SO SOR BRTAGS PAS 'GOG PA

YONGS DE PA'I NYON MONGS PA SRID PA BAR MA PAR GTOGS PA YANG
RUNG, SKYE BAR GTOGS PA YANG RUNG THAMS CAD CIG CAR 'THOB BO,
,GZUGS LA 'DOD CHAGS DANG BRAL BA'I 'PHAGS PA GANG YIN PA DES NI
MNGON PAR 'GRUB PA'I KUN DU SBYOR BA SPANGS PA YIN NO, ,KHAMS
GSUM LA 'DOD CHAGS DANG BRAL

BA GANG YIN PA DES NI DE GNYIS KA SPANGS PA YIN NO, ,DE LAS GZHAN
GYIS NA GNYIS KA MA SPANGS SO, ,'O NA GANG LAS SRED PA NI MNGON
PAR 'GRUB PA'I RGYU YIN NO ZHES GSUNGS PA DER YANG CI'I PHYIR
SRID PA BAR MA KHO NA MNGON PAR 'GRUB PA YIN PAR MI 'DOD CE NA,
DE LTA YIN NA NI SRID PA BAR MA'I RGYU SRID

PA KHO NA YIN PAR 'GYUR GYI LAS MA YIN PAR 'GYUR RO, ,DMYAL BA LA
SOGS PA'I SRID PA BAR MA THA DAD PA JI LTAR 'THAD PAR 'GYUR, SKYE
BA'I RGYU YANG LAS NYID YIN PAR 'GYUR GYI SRID PA NI MA YIN PAR
'GYUR RO, ,'DOD CHAGS DANG BRAL BA YANG GZUGS MED PAR SKYE BAR
'GYUR RO, ,SRID PA BAR MAR

YONGS SU MYA NGAN LAS 'DA' BAR YANG MI 'GYUR TE, SKYE BA'I RGYU
LAS TZAM YIN PA'I PHYIR RO, ,DE BAS NI THAMS CAD NI SRID PA BAR
MA MNGON PAR 'GRUB PA KHO NA YIN PAR 'DOD PA MA YIN NO, ,GZHAN
DAG NA RE KHRAG DANG KHU BAS GROGS BYED PA'I LAS NI 'DIR SRID PA
YIN PAR BSAMS SO ZHE NA, DE NI 'DU BYED LA

YANG DE DAG THAL BAR 'GYUR RO, ,SRID PA NI GSUM STE ZHES BYA BA
'DIR GNYIS LA 'DI'I DON NI MI 'THAD PA YIN NO, ,'DOD PA'I SRID
PAR YANG RDZUS TE 'BYUNG BA RNAMS LA'O, ,'DIR RANG GI RGYUD LA
YOD PA RKYEN DU STON PA YIN GYI GZHAN GYI RGYUD LA YOD PA KHRAG
DANG KHU BA DE NI 'DIR GZHUG PAR MI RIGS SO, ,JI LTAR

NA DER LEN PA RKYEN GYI DNGOS PO YIN, GZHAN YANG 'DIR KHUNGS
BRJOD PAR BYA DGOS SO, ,RTEN CING 'BREL BAR 'BYUNG BA BSHAD PA
LAS SRID PA RNAM PAR DBYE BA'O,, ,,RTEN CING 'BREL BAR 'BYUNG BA
DANG PO DANG RNAM PAR DBYE BA BSHAD PA, BAM PO BZHI PA STE THA
MA, SRID PA'I RKYEN GYIS SKYE BA ZHES BYA

@48A *, ,BA'I SKYE BA GANG ZHE NA, GANG SEMS CAN DE DANG DE DAG
GI ZHES RGYAS PAR 'BYUNG BA DE DAG GI NI GANG DAG GI DANG GANG DU
DANG SKYE BA'I MTSAN NYID JI LTAR YIN PA DE BSTAN TO, ,DE DANG DE
DAG GI ZHES BYA BA NI KHAMS DANG 'GRO BA DANG SKYE GNAS DANG GNAS
DANG, LUS KYI DNGOS PO DBYE BA THA DAD PA'I

SEMS CAN RNAMS KYI'O, ,MING DANG GZUGS DE 'BREL BA NI SEMS CAN
ZHES BYA STE, CHAGS PA'I DBANG GIS 'BREL BA'I RGYUN GNAS PAS ZHES
BYA BA NI NGES TSIG YIN PA'I PHYIR RO, ,'BREL BA'I RGYUN ZHES BYA
BA 'DI CI ZHE NA, RGYU DANG 'BRAS BU'I DNGOS PO 'BREL BA'I RGYUN
NI 'BREL BA'I RGYUN ZHES BYA STE, 'DIR

RGYUN NI BRENG CHAGS PA LA BYA BAR 'DOD DO, ,DE YANG RGYUN MA
CHAD PA'O, ,SEMS CAN GYI RIS DE DANG DER ZHES BYA BA NI GANG ZHIG
GANG DANG 'DRA BA'I SEMS CAN GYI TSOGS LA BYA'O, ,SKYE BA DANG
SHIN TU SKYE BA ZHES RGYAS PAR 'BYUNG BA NI RJES SU MTHUN PAR
RNAM PAR 'CHAD PA NI, SKYE BA'I RNAM GRANGS YIN TE, RNAM

GRANGS GZHAN GYIS BSTAN PA RIGS PA YIN NO, ,GANG YANG SKYE BA
GANG ZHE NA, GANG SKYE BA'O ZHES BYA BA'I TSIG GI LUGS 'DI NI
SNGON MA BYUNG NGO ZHE NA, 'DI SNGON MA BYUNG BA MA YIN GYI, DE
DAG SNGON BYUNG BA YIN TE, BLO SNGA BA'I PHYIR TE, DE BZHIN DU
GZHAN RNAMS KYI YANG DON LA KHYAD PAR MED PAR BSTAN PA'I PHYIR
RO, ,

GNAS SKABS KYI BYE BRAG STON PA'I DON NI RNAM GRANGS GZHAN YIN
TE, JI LTAR 'PHANGS PA BZHIN DU MING DANG GZUGS LA SOGS PA MTHA'
TSOR BA LA THUG PA'I BAR GYI DNGOS PO 'BYUNG BA NI SKYE BA YIN
TE, DE'I TSE SEMS CAN GYI RIS SKAL BA 'DRA BA DER SKYES PA'I
PHYIR RO, ,SKYES NAS NI MING DANG GZUGS YONGS

SU RDZOGS PA NI SHIN TU SKYE BA YIN NO, ,MING DANG GZUGS KUN DA
RDZOGS PA DBANG PO MA TSANG BA MED PA'I GNAS SKABS SU 'GRO BA NI
'PHOS PA'O, ,'PHOS NAS SKYE MCHED DRUG MA'I MNGAL NAS BYUNG STE,
YUL LA DMIGS PAR MNGON DU PHYOGS PAS 'JUG PA NI MNGON PAR 'BYUNG
BA YIN TE, MNGAL GYI SGO NAS

'BYUNG BA YIN NO, ,BTZAS PHYIN CHAD 'DUG PA NI RAB TU BYUNG BA
YIN NO, ,DE LTAR NA SRID PA'I RKYEN GYIS SKYE BA ZHES BYA BA
YONGS SU RDZOGS PA'I SKYE BAS BSDUS PA YIN NO, ,SNGAR JI LTAR
'PHANGS PA BZHIN MING DANG GZUGS NAS TSOR BA LA THUG PA'I BAR 'DI
NI SKYE BA'I GNAS SKABS THA DAD PA'I MTSAN NYID

@48B YIN NO, ,SKYE BA'I RANG GI MTSAN NYID NI SEMS CAN RNAMS KYI
BDAG GI DNGOS PO THOB PA'O, ,BDAG GI DNGOS PO THOB PA DE STON PA
NI PHUNG PO SO SOR THOB PA DANG, KHAMS SO SOR THOB PA DANG, SKYE
MCHED SO SOR THOB PA DANG ZHES BYA BA YIN NO, ,DE LTA NA SEMS CAN
RNAMS KYI BDAG NYID RNAM PA GSUM STE, PHUNG

PO LA SOGS PA'I RGYUN LA SEMS CAN DU 'DU SHES SHING MNGON PAR
ZHEN PA'I PHYIR RO, ,GSUM SMOS PA NI GCIG PU DANG LUS CAN DANG,
YUL LA DMIGS PAR BYED PA YANG BDAG GO ZHES BDAG TU RTOG PA RNAM
PA GSUM BSAL BA'I PHYIR RO, ,SPUNGS PA'I DON NI PHUNG PO'I DON
YIN PAS PHUNG PO SMOS

PA NI BDAG GCIG PU RTOG PA BSTZAL BA'I PHYIR RO, ,CHOS TZAM SROG
NI KHAMS SO ZHES BYA BA NGES TSIG YIN PA'I PHYIR KHAMS SMOS PA NI
LUS CAN BDAG YIN PAR RTOG PA BSAL BA'I PHYIR RO, ,MIG LA SOGS PA
YUL LA DMIGS PAR BYED PA NI SKYE MCHED RNAMS YIN GYI, DMIGS PAR
BYED PA'I

BDAG NI GANG YANG YOD PA MA YIN PAS SKYE MCHED SMOS PA NI BDAG TU
RTOG PA GSUM PA BSAL PA'I PHYIR RO, ,DE LTAR GNAS SKABS DANG BCAS
PA'I SKYE BA'I MTSAN NYID THA DAD PA RGYAS PAR BSTAN NAS, YANG
MDOR STON PA NI PHUNG PO RNAMS MNGON PAR 'GRUB PA DANG SROG GI
DBANG PO RAB TU SKYES PA ZHES BYA BA YIN

NO; ,DE LTAR BYAS NA DROD GSHER LAS SKYES PA DANG, RDZUS TE BYUNG
BA'I SEMS CAN RNAMS KYI SKYE BA'I MTSAN NYID KYANG BSTAN PA YIN
NO, ,DE LA GSAR DU BYUNG BA NI MNGON PAR GRUB PA YIN NO, ,SROG GI
DBANG PO NI SEMS CAN RNAMS KYI SNGON GYI LAS KYIS 'PHANGS PA SKAL
PA 'DRA BA'I RGYUN 'BREL BAR BYA BA LA NUS

PA YOD PA GANG GIS RIS MTHUN PA DER MNGON PAR BYUNG STE, PHUNG
PO'I RGYUN 'JUG CING GNAS PA STE, GNAS PA DE YANG SROG CES BYA'O,
,DE LTAR NA MDOR NA RIS MTHUN PAR MTSAMS SBYAR NAS RGYUN DANG
BCAS PA NI SKYE BA YIN NO ZHES BSTAN PA YIN NO, ,SKYE BA RNAM PA
LNGA'I NANG NAS DANG PO'I SKYE BA NI RE ZHIG SRID PA'I

RKYEN GYIS YIN PAR RIGS NA DE'I 'OG MA DAG NI 'OG MA 'OG MA RKYEN
YIN NA JI LTAR SRID PA'I RKYEN GYIS YIN ZHES BYA ZHE NA, SRID PAS
NI SKYE BA DANG PO LA DE'I NGO BO'I NUS PA YOD PAR BYAS NAS DE'I
BYE BRAG LAS GNAS SKABS GZHAN LHAG MA RNAMS KYANG 'OG MA 'OG MA
RKYEN NYID DU GYUR PA YIN TE, DE RTZA BA YIN PA'I PHYIR

@49A *, ,SRID PA'I RKYEN GYIS YIN NO ZHES BSTAN TO, ,DANG PO'I
BYE BRAG RNAM PAR 'BYED PA'I MDO SDE LAS KYANG BCOM LDAN 'DAS
KYIS DE LTAR DGE SLONG DAG RNAM PA BZHI'I MTSAN NYID KYI SKYE BA
NI RIM PA GANG GIS SKYE BA DANG, GANG SKYE BA DANG JI LTAR SKYE
BA DE NI 'DI'I SKYE BA'I MTSAN NYID YIN PAR RIG PAR BYA'O

ZHES GSUNGS SO, ,RNAM PA BZHI'I MTSAN NYID NI JI LTAR 'PHANGS
PA'I MING DANG GZUGS DANG SKYE MCHED DRUG DANG, REG PA DANG TSOR
BA'I MTSAN NYID DO, ,RIM PA GANG GIS SKYE BA NI SA BON BTAB PA'I
SKYE BA DANG, DE'I 'OG TU DE'I 'PHEL BA'I SKYE BA DANG, DE'I 'OG
TU BCAS PA'I SKYE BA DANG, DE'I 'OG TU 'PHEL

BA'I SKYE BA DANG, 'PHEL NAS LONGS SPYOD PA DANG, THA SNYAD NUS
PA THOB PA'I SKYE BA STE RIM PA 'DIS SKYE BA YIN NO, ,SKYE BA
YANG GANG ZHE NA, PHUNG PO DANG, KHAMS DANG, SKYE MCHED RNAMS
SKYE BA YIN GYI BDAG MA YIN NO, ,CI'I PHYIR ZHE NA, PHUNG PO LA
SOGS PA 'PHEL BAR 'GRO BA'I PHYIR RO, ,MI

RTAG PA DANG SROG GI DBANG PO'I DBANG GIS DANG, DUS DPAG TU YOD
PAR GNAS PA'I CHOS NYID YIN PA'I YANG PHYIR, MI RTAG PA SKYE BA
NYID SKYE BA YIN NO, ,DE LTAR BSHAD PA NI GO RIMS BZHIN DU SKYE
BA'I RNAM GRANGS BCU YIN PAR BRJOD DO, ,SRID PA'I RKYEN GYIS SKYE
BA ZHES BYA BA 'DIR RKYEN DANG RKYEN CAN GNYIS

NGES PA DANG MA NGES PA LA SKYON YOD DE, GAL TE SRID PA KHO NA
SKYE BA'I RKYEN YIN NA NI GNAS GSUM TSOGS PAS MA'I MNGAL DU BU
CHAGS PAR 'GYUR RO ZHES 'BYUNG BA'I MDO SDE SPANGS PAR 'GYUR RO,
,'ON TE SKYE BA KHO NA RKYEN YIN NA NI SRID PAR GYUR PA'I LAS NI
RGYU MTHUN PA'I 'BRAS BU'I RGYU DANG RKYEN MA YIN PAR 'GYUR

BA DANG, DE LA DMIGS PA'I SEMS DANG SEMS LAS BYUNG BA'I DMIGS
PA'I RKYEN MA YIN PAR 'GYUR RO, ,'ON TE GNYIS KA NGES PA YIN NA
NI SKYON RNAM PA GNYIS YOD DO, ,'ON TE MA NGES PA YIN NA NI BSHAD
PA DON MED PAR 'GYUR RO ZHE NA DON MED PAR MI 'GYUR TE, RKYEN
GTZO BO 'CHAD PA'I PHYIR RO, ,SRID PA NI

RKYEN GTZO BO NYID YIN TE, DE MED PAR SKYE BA MI SRID PA'I PHYIR
RO, ,DRI ZA YANG MED PAR 'GYUR RO, ,GNAS RNAM PA GSUM MED PA YANG
DROD GSHER LAS SKYE BA DANG, RDZUS TE SKYE BA RNAMS DANG, GZUGS
MED PA RNAMS SU JI LTAR RIGS PAR SKYE BA YOD PA NYID DO, ,RTEN
CING 'BREL PAR 'BYUNG BA BSHAD PA LAS

@49B SKYE BA RNAM PAR 'BYED PA'O, ,SKYE BA'I RKYEN GYIS RGA SHI
ZHES BYA BA'I RGA BA GANG ZHE NA, GANG DE'I SPYI CER DANG, SKRA
DKAR DANG ZHES RGYAS PAR 'BYUNG BA'I TSIG RNAM PA BCO BRGYAD KYIS
YONGS SU 'GYUR BA'I MTSAN NYID RNAM PA BDUN NI YONGS SU NYAMS
PA'I RGAS PA YIN PAR BSTAN TO, ,GZUGS YONGS

SU 'GYUR BA'I MTSAN NYID NI SKRA BYI ZHING SKRA MDOG 'GYUR BA
DANG, PAGS PA 'KHUMS PA DANG MDANGS YONGS SU NYAMS PA DANG, SHA
LHOD PA DANG, DPE DANG BCAS PA'I LUS KYI DBYIBS YONGS SU GYUR BA
DANG MDOG 'GYUR BAS SO, ,STOBS YONGS SU 'GYUR BA'I MTSAN NYID NI
SGRA DANG BCAS SHING SHIN

TU DBUGS RGOD PA DANG, 'GRENG BA DANG 'GRO BA'I GNAS SKABS GNYIS
NA 'BUB PA LTAR MNGON DU PHYOGS PA'O, ,SHES RAB RNAM PAR 'GYUR
BA'I MTSAN NYID NI BLUN PA NYID KYIS YIN TE, LEGS PAR BSHAD PA
DANG, NYES PAR BSHAD PA'I CHOS RNAMS KYI DON DANG, BYA BA DANG
BYA BA MA YIN PA SHES PA'I STOBS

MED PA'I PHYIR RO, ,DRAN PA RNAM PAR 'GYUR BA'I MTSAN NYID NI
MYUR DU BRJED PA DANG, DRAN PA MI GSAL BA'O, ,'KHRIG PA DANG ZAS
KYI LONGS SPYOD KYI BDE BA RNAM PAR 'GYUR BA'I MTSAN NYID NI
SKYES PA NYID LA GNOD PAR GYUR BA'I PHYIR DANG, 'JUG PA'I ME ZHEN
PAR GYUR PAS SO, ,DBANG PO RNAM PAR 'GYUR

BA'I MTSAN NYID NI YUL LA DMIGS PA'I STOBS ZHAN PA DANG NYAMS PAS
SO, ,TSE RNAM PAR 'GYUR BA'I MTSAN NYID NI TSE'I 'DU BYED RNAMS
'CHI BAR NYE BAR GYUR PA DANG YO BYAD NYUNG BAR MI BZOD PAS SO,
,DANG PO'I BYE BRAG RNAM PAR 'BYED PA LAS GSUNGS PA DGE SLONG DAG
SKYE BA RNAM PA BZHI PO NYID KYI

TSE YONGS SU 'GYUR BAS BYAS PA'I PHONGS PA RNAM PA LNGA NI RGAS
PA ZHES BYA'O, ,PHONGS PA RNAM PA LNGA LA SKRAS PHONGS PA NI BYI
BA DANG MDOG GYUR PA'I PHYIR RO, ,LUS PHONGS PA NI DBYIBS DANG
SHA DANG STOBS DANG MDOG GYUR BA'I PHYIR RO, ,LAS PHONGS PA NI
SMRA BA NA LUD PA LU BA DANG, DBUGS RGOD PA'I LUS YIN PA'I

PHYIR RO, ,LANGS PA NA GDUNG MA GUG PA BZHIN DU GUG POR GYUR PA'I
PHYIR RO, ,'DUG PA NA LUS MDUN DU GUG PA'I PHYIR RO, ,'GRO BA NA
'KHAR BA LA BRTEN PA'I PHYIR RO, ,YID KYI NI SHES RAB RMONGS PA
DANG DRAN PA ZHAN PA'I YANG PHYIR RO, ,LONGS SPYOD PHONGS PA NI
YO BYAD LA LONGS SPYOD PA ZHAN PA'I PHYIR DANG,

@50A *, ,RTZED MO DANG DGA' BA'I YO BYAD LA THAMS CAD NAS THAMS
CAD DU LONGS MI SPYOD PA'I PHYIR DANG, DBANG PO GZUGS CAN RNAMS
RANG GI YUL LA MI GSAL BAR RGYU BA DANG MI RGYU BA'I PHYIR RO,
,SROG GI DBANG PO PHONGS PA NI TSE ZAD PA DANG SHI BA DANG NYE BA
DANG 'CHI BA'I RKYEN CUNG ZAD TZAM YANG MI BZOD

PA'I PHYIR RO, ,RGAS PA'I RNAM GRANGS BCO BRGYAD PO DE DAG NI DE
LTAR BSHAD DO ZHES BRJOD DO, ,'CHI BA GANG ZHE NA, SEMS CAN GANG
YIN PA DE DANG DE DAG SEMS CAN GYI RIS DE DANG DE DAG NAS 'PHOS
PA DANG 'PHO BA NYID DANG ZHES BYA BA RGYAS PAR RNAM GRANGS BCU
'BYUNG BA YIN NO, ,DE LA 'PHOS PA NI SEMS CAN GYI

RIS DE DANG BRAL BA'O, ,'PHO BA NYID NI 'CHI BA'I GNAS SKABS TE,
GANG ZHIG 'PHO BA DE 'PHO BA YIN LA, DE'I DNGOS PO NI 'PHO BA
NYID DE, 'PHO BA'I GNAS SKABS GANG YIN PA'O, ,ZHIG PA NI GZUGS
KYI LUS LA MING GI TSOGS BRAL BA'O, ,NANG NYAMS PA NYID LAS GZUGS
KYI LUS LA DBANG PO

GZUGS CAN RNAMS RGYUN CHAD PA'O, ,TSE NYAMS PA DANG DROD YAL PA
ZHES BYA BA GNYIS KA YANG GNAS PA'I RGYU SNGON GYI 'PHEN PA DANG,
NYE BAR BSTEN PA'I ZAS KYANG ZAD PA'I PHYIR YIN PAR STON TE, MDO
SDE GZHAN LAS JI SKAD DU ZAS NI SEMS CAN GNAS PA'I TSE NA ZAS
GNAS PA'ANG DE BZHIN NO ZHES GSUNGS

PAS TSIG GNYIS GNYIS KYIS 'PHOS PA DANG, 'PHO BA NYID YIN PAR
BSTAN TO, ,DE LTAR RE ZHIG TSE ZAD PA RIM GYIS SHI BA GANG YIN PA
DANG, 'CHI BA'I GNAS SKABS GANG YIN PA DE GNYIS KA SHI BA YIN PAR
BSTAN TO, ,GANG YANG TSE MA NYAMS PA SROG GI DBANG PO DANG LDAN
PA YANG RIM GYIS MA YIN PAR

'CHI BA STE, DE NI SROG GI DBANG PO 'GAGS PA DANG, PHUNG PO RNAMS
'DOR BA DANG, SHI BA ZHES BYA BA YIN TE MDOR BSTAN PA YIN NO,
,SROG GI DBANG PO 'GAGS PA GANG ZHE NA, DUS BYED PA'O ZHES SMRAS
TE, DUS YONGS SU RDZOGS PA ZHES BYA BA'I THA TSIG GO, ,DES NI
SNGON GYI LAS KYIS 'PHANGS PA

GANG YIN PA SKAL BA 'DRA BA'I PHUNG PO'I RGYUN GYIS GNAS PA'I DUS
DE'I MTHAR THUG PA NI SROG GI DBANG PO 'GAGS PA STE, SROG GI
DBANG PO DON GZHAN YOD PA MA YIN NO ZHES STON PA YIN NO, ,DANG
PO'I BYE BRAG RNAM PAR 'BYED PA LAS DGE SLONG DAG SKYE BA'I MTSAN
NYID RNAM PA BZHI PO DAG NYID LA, 'CHI BA'I

@50B RAB TU DBYE BA RNAM PA DRUG YOD PAR RIG PAR BYA STE, RDZOGS
PAR SHI BA DANG, MA RDZOGS PAR SHI BA DANG, SHI BA'I RANG GI
MTSAN NYID DANG, MA RDZOGS PAR 'CHI BA'I RNAM PAR DBYE BA DANG,
RDZOGS PAR SHI BA'I RNAM PAR DBYE BA DANG, DUS MA YIN PA DANG DUS
SU SHI BA'O, ,DGE SLONG DAG DE LA SHI BA'I RANG

GI MTSAN NYID NI LUS LAS RNAM PAR SHES PA BRAL ZHING 'JIG PA
DANG, DBANG PO GZUGS CAN RNAMS NUB PAR GYUR PA LAS RIG PAR BYA'O
ZHES GSUNGS TE, DE DAG NI SHI BA'I RNAM GRANGS RNAM PA BCU PO DE
DAG GI DON BSTAN PA YIN NO ZHES BRJOD DO, ,BSTAN PA LAS CI'I
PHYIR MYA NGAN LA SOGS PA GSUNGS LA RNAM PAR

DBYE BA LAS MA PHYE ZHE NA, RGA SHI NI SRID PA'I YAN LAG NYID DU
BRJOD PAR BZHED PA'I PHYIR RO, ,'DI LTAR RTEN CING 'BREL PAR
'BYUNG BA'I CHOS RNAMS GANG ZHE NA, MA RIG PA NAS RGA SHI'I BAR
YIN NO ZHES MDO SDE GZHAN LAS GSUNGS KYI, MYA NGAN LA SOGS PA NI
MA YIN NO, ,LUNG LAS BZLOG LA BRTAG PA'I

TSE YANG GANG ZHIG MED NA RGA SHI MI 'BYUNG BA YIN ZHES GSUNGS
KYI MYA NGAN LA SOGS PA MA YIN NO, ,'O NA CI DE DAG KHAS MI LEN
TAM ZHE NA, GO RIMS MA NGES PA'I PHYIR DANG, GCIG TU CHAD PA MED
PA'I PHYIR RO, ,DE DAG LA GO RIMS NGES PA NI YOD PA MA YIN TE,
RGA BA'I SNGA ROL LAM PHYI NAS KYANG YIN NO, ,

GDON MI ZA BAR MYA NGAN LA SOGS PA YANG YOD PA MA YIN TE, 'BYOR
BA DANG LDAN PA YID BDE BA MANG BA KHO NA DAG DUS BYED PA DMIGS
PA'I PHYIR RO, ,RGA SHI NI GDON MI ZA BAR 'BYUNG BA YIN TE, 'DUS
BYAS KYI MTSAN NYID YIN PA'I PHYIR RO, ,'BYUNG BA NI SKYE BA YIN
NO, ,'JIG PA NI 'CHI BA YIN NO, ,GNAS PA

GZHAN DU 'GYUR BA NYID NI RGA BA YIN NO, ,GNAS PA ZHES BYA BA NI
RGYUN YIN PAR BSTAN TO, ,DE'I SNGA PHYI'I BYE BRAG NI GZHAN DU
'GYUR BA NYID YIN NO, ,KUN RDZOGS PA LA YONGS SU NYAMS PA'I RGA
BA YOD PAR MDO SDE 'DI LAS BSTAN TO, ,GAL TE GNAS PA GZHAN DU
'GYUR BA RGA BA YIN NA CI'I PHYIR BAR DU BSTAN

ZHE NA; 'DI NYID GO RIMS YIN NO, ,'DUS BYAS KYI MTSAN NYID LA
CI'I PHYIR DE LTAR MA YIN ZHE NA, SKYE BA DANG 'JIG PA'I BYE BRAG
NYID GNAS PA GZHAN DU GYUR PA YIN NO ZHES BSTAN PA'I PHYIR RO,
,GNYIS KYIS NI SNGA NA MED PA DANG ZHIG NAS MED PA'I MI RTAG PA
NYID STON TO, ,GCIG GIS NI DNGOS PO RNAM PAR 'GYUR

@51A *, ,BA'I MI RTAG PA YIN PAS DE LAS NI GO RIMS JI LTA BU YIN
NO, ,'O NA BSTAN PA LAS CI'I PHYIR MYA NGAN LA SOGS PA BSTAN ZHE
NA, SKYE BA YOD NA NYES PA DE DAG 'BYUNG BAR 'GYUR RO ZHES NYES
DMIGS PHAL CHE BA NYID YIN PAR BSTAN PA'I PHYIR DANG YID 'BYUNG
BAR BYA BA'I PHYIR RO, ,DE DAG CI'I PHYIR MYA NGAN

LA SOGS PA ZHES BYA ZHE NA, SDUG PA DANG BRAL BA NA LOG PAR CAL
COL SMRA BA'I RGYU RNAM PAR RTOG PA NI MYA NGAN NO, ,LOG PAR CAL
COL SMRA BA DE NYID SMRE SNGAGS 'DON PA YIN NO, ,MI SDUG PA DANG
PHRAD PA NA LUS KYIS MI 'DONG PA MYONG BA NI SDUG BSNGAL YIN NO,
,SEMS LAS BYUNG BA NI YID MI BDE BA YIN NO, ,TSOL BA DANG

KUN TU BSRUNG BA'I DUS NA 'BAD PAR BYED PA'I NGAL BA NI 'KHRUG PA
YIN NO, ,SDUG PA DANG BRAL BA NYID NA BRANG BRDUNG BA LA SOGS PAS
LUS GDUNG BA NI SDUG BSNGAL LO, ,CAL COL SMRA BA BTANG BA NA BAR
SKABS SU SEMS LA GDUNG BA DRAG PO 'BYUNG BA NI YID MI BDE BA'O,
,DE DANG BRAL BA NAS MI GSAL BA'I GNAS

SKABS SU NYIN ZHAG KHA CIG TU ZLA LA YID MI BDE BA BYED PA NI
'KHRUG PA'I RNAM GRANGS YIN NO, ,DE LTAR BYAS NA MDO SDE GZHAN
LAS SDUG PA'I RIGS CAN GYI MYA NGAN DANG SMRE SNGAGS 'DON PA DANG
SDUG BSNGAL MA DANG, YID MI BDE BA DANG 'KHRUG PA RNAMS 'BYUNG
BAR 'GYUR RO ZHES GANG GSUNGS PA DE RIGS PA YIN NO, ,GAL

TE SKYE BA'I RKYEN GYIS RGA SHI YIN NA SKYES TZAM NYID NA RGAS
PA'AM 'CHI BAR 'GYUR RO ZHE NA, 'DIR NYID MTSAMS SBYOR BA'I SKAD
CIG MA DANG PO KHO NA SKYE BA YIN NO ZHES DE SKAD GSUNGS PA YIN
TE, JI LTAR NUR NUR PO LA SOGS PA'I RKYEN GYIS NAR NAR PO LA SOGS
PA YIN NO, ,DE MA THAG TU NI MA YIN PAS DPE SNGAR

BSTAN PA YIN NO, ,DE LTAR NA ZHES BYA BA NI RNAM PA DE DAG GIS
SO, ,SDUG BSNGAL GYI PHUNG PO ZHES BYA BA NI SDUG BSNGAL GYI
RGYUN NO, ,CHEN PO ZHES BYA BA NI THOG MA MED PA DANG LDAN PA'O,
,'DI ZHES BYA BA NI SKYE BA DANG RGA SHIL SOGS PA'AM 'DU BYED LA
SOGS PA'O, ,'BA' ZHIG CES BYA BA NI BDAG DANG BDAG

GI DANG BRAL BA'O, ,'BYUNG BAR 'GYUR RO ZHES BYA BA NI SKYE BA'O,
,JI SKAD DU REG PA DE DANG DE KUN 'BYUNG BA NAS TSOR BA DE DANG
DE KUN 'BYUNG BA YIN NO ZHES GSUNGS PA YIN NO, ,'PHAGS PA'I BDEN
PA LAS NI SDUG BSNGAL GYI RGYU LAS SDUG BSNGAL KUN 'BYUNG BA ZHES
BSTAN TE 'DIS SAM 'DI LAS KUN 'BYUNG BAS NA ZHES BYAS

@51B PA YIN PA'I PHYIR RO, ,SKYE BA'I RKYEN GYIS RGA SHI ZHES BYA
BA 'DIR RKYEN DANG RKYEN CAN GNYIS NGES PA DANG MA NGES PA LA
SKYON YOD DO, ,GAL TE SKYE BA KHO NA RGA SHI'I RKYEN YIN NA NI
LAM GYIS DUB PA DANG NAD DANG MYA NGAN DANG YANG BA MA SPANGS PA
DANG GZHAN GYIS BYAS PA DAG GIS SHIN TU MYUR BAR RGAS SHING SHI
BAR MI 'GYUR

BAR THAL BAR 'GYUR RO, ,'ON TE RGA SHI KHO NA'I RKYEN SKYE BA YIN
NA NI SKYE BAS BYE BRAG TU BYAS PA GZHAN KUN NAS NYON MONGS PA
DANG RNAM PAR BYANG BA'I CHOS KUN DU 'BYUNG BA MED PAR THAL BAR
'GYUR BA DANG, BDE BA DANG TSOR BA BAR MA DANG MYA NGAN LA SOGS
PA YANG MED PAR THAL BAR 'GYUR RO, ,'ON TE GNYIS KA NGES PA

YIN NA NI SKYON GNYIS PO DE DAG NYID YIN NO, ,'ON TE MA NGES PA
YIN NA NI 'CHAD PA DON MED PAR 'GYUR RO ZHE NA, DON MED PA YANG
MA YIN TE, RKYEN GTZO BO 'CHAD PA'I PHYIR RO, ,RKYEN GTZO BO NYID
NI SKYE BA YIN TE, MA SKYES PA RGA SHI MED PA'I PHYIR DANG, LAM
GYIS DUB BA LA SOGS PA MED PAR YANG YOD PA'I PHYIR RO,,

'DI NI RTEN CING 'BREL PAR 'BYUNG BA RNAM PAR DBYE BA YIN NO ZHES
BYA BA NI DE'I YAN LAG RNAM PAR 'BYED PA RDZOGS PAR STON PA YIN
NO ZHES NGAS SMRAS PA GANG YIN PA DE'I CHED DU NGAS SMRAS PA 'DI
DAG YIN NO ZHES BYA BA NI DE DAG SO SO DANG DE DAG GI CHED DU DE
DAG GI DBANG DU BYAS TE DE LTA BU DE DAG NGAS SMRAS SO ZHES BYA
BA'I

DON TO, ,DE DAG GI NI SNGAR DON DANG YI GE THUGS SU CHUD PA NYID
DANG SHIN TU LDAN TE BRJOD PA BDAG NYID YIN NO ZHES STON TO,
,RTEN CING 'BREL PAR 'BYUNG BA BSHAD PA LAS RGA SHI RNAM PAR
'BYED PA RDZOGS SO,, ,,KHA CIG NA RE 'DIR MA RIG PA LA SOGS PA
BSTAN PA'I PHYIR MA RIG PA LA SOGS PA

KHO NA YAN LAG NYID YIN PAR RIG PAR BYA BA NI MA YIN GYI DER
GZUGS DANG SEMS DANG SEMS LAS BYUNG BA'I CHOS GZHAN YANG GDON MI
ZA BAR DE DANG LHAN CIG BYED PA YOD PA YIN TE, PHUNG PO LNGA PA'I
GNAS SKABS BCU GNYIS PO DE DAG LA YAN LAG BCU GNYIS ZHES BYA
BA'O, ,CI'I PHYIR MA RIG PA LA SOGS

PA NYID MDO SDE LAS BSTAN ZHE NA, GNAS SKABS DE DANG DE DAG GI
NANG NA GTZO BO YIN PA'I PHYIR RO ZHE'O, ,GAL TE MA RIG PA LA
SOGS PA DAG 'DU BYED LA SOGS PA'I RKYEN GYI GTZO BO YIN PAR JI
LTAR BSTAN PAR MI 'DOD NA DE'I GNAS SKABS NA MA RIG PA LA SOGS PA
GTZO BO NYID YIN PA CI ZHIG

@52A *, ,YOD; DE DAG YAN LAG NYID YIN PAR YANG JI LTAR KHAS MA
BLANGS PA YIN, THAMS CAD KYANG PHUNG PO LNGA PA YIN NA CI'I PHYIR
MING DANG GZUGS 'BA' ZHIG PHUNG PO LNGA PAR BSTAN PA GZHAN MA
YIN, DE BAS NA 'DU BYED LA SOGS PA'I RKYEN GTZO BO RE RE NYID YAN
LAG YIN PAR BCOM

LDAN 'DAS BZHED PA YIN TE, MU BZHI BRTAGS PAS JI SKAD BSTAN PA
YIN NO, ,YAN LAG BCU GNYIS BSTAN PA 'DIS MDOR CI BSTAN ZHE NA,
DANG PO'I BYE BRAG RNAM PAR 'BYED PA'I CHOS KYI RNAM GRANGS LA
BRTEN PA BYAS NAS JI LTAR KHONG DU CHUD PA MDOR BSTAN PAR BYA'O,
,GANG GIS JI LTAR CI ZHIG 'PHEN PA DANG

'PHANGS PA DE NYID GANG GIS JI LTAR MNGON PAR SGRUB PA DANG,
MNGON PAR GRUB PA GANG YIN PA DE DANG, DE'I NYES DMIGS GANG YIN
PA DE DAG BSTAN TO, ,GANG GIS 'PHANGS SHE NA, MA RIG PA'I RKYEN
CAN 'DU BYED KYIS SO, ,JI LTAR 'PHANGS SHE NA, RNAM PAR SHES PA
LA BAG CHAGS BSGOS PA'I PHYIR RO, ,CI

ZHIG 'PHEN ZHE NA, YANG SRID PA PA'I MING DANG GZUGS DANG SKYE
MCHED DRUG DANG, REG PA DANG, TSOR BA STE CI RIGS PAR MTHAR GYIS
DANG CIG CAR 'BYUNG BAR BYA BA'I PHYIR RO, ,'PHANGS PA DE GNYIS
GANG ZHE NA, RNAM PAR SHES PA LA DE'I SA BON YONGS SU BRTAS PA DE
NYID 'PHANGS PA YIN NO, ,GANG GIS MNGON

PAR SGRUB PAR BYED CE NA, JI SKAD DU BSTAN PA'I RIM GYIS SNGON
'PHANGS PAS 'DIR SKYES PA'I TSOR BA'I RKYEN GYIS SRED PA SKYES PA
GANG YIN PA DANG, DE'I RKYEN GYIS LEN PA'O, ,JI LTAR DE GNYIS
KYIS MNGON PAR SGRUB CE NA, RNAM PAR SHES PA DE LA LAS KYI BAG
CHAGS GNAS PA DAG DES SRID PA BYED PA'I PHYIR RO, ,

RNAM PAR SHES PA LA LAS KYI BAG CHAGS RNAM PA MANG DU YOD DE, 'DU
BYED SNA TSOGS KYIS YONGS SU BSGOS PA YIN PA'I PHYIR RO, ,LEN
PA'I BYE BRAG GIS YONGS SU ZIN PA GANG GIS 'DI NAS GNYIS PAR YANG
SRID 'BYUNG BAR BYED PA DE 'DIR SRID PA ZHES BYA'O, ,MNGON PAR
GRUB PA DE GANG ZHE NA, MING DANG GZUGS

LA SOGS PA 'PHANGS PA GANG YIN PA DE MA 'ONGS PA NA SKYE BA'O,
,DE YOD NA NYES DMIGS GANG ZHE NA, RGA SHI YIN TE, YID DU 'ONG
BA'I LANG TSO DANG SROG ZHIG PA'I PHYIR RO, ,MA RIG PA'I RKYEN
GYIS 'DU BYED KYIS 'PHEN PA DANG, SRED PA'I RKYEN GYIS LEN PAS
MNGON PAR GRUB PA YIN PA 'DI JI LTAR YID CHES PAR BYA

@52B ZHE NA; 'DI LTAR BDEN PA MTHONG NA YANG SRID PA 'PHEN PA YOD
PA MA YIN TE, 'PHAGS PA'I BDEN PA LA RIG PA SKYES PA'I PHYIR RO,
,'DOD CHAGS DANG BRAL BA'I DGRA BCOM PA LA YANG SNGON GYI 'PHEN
PA YONGS SU ZIN KYANG YANG SRID MNGON PAR SGRUB PA MA YIN NO,
,DON DE NYID BSDU BA'I PHYIR TSIGS SU BCAD

PA LNGA STE, GANG GIS 'PHEN DANG JI LTAR GANG, ,DE SGRUB BYED
PA'ANG DE LA YANG, ,NYES DMIGS GANG YIN DE DAG RNAMS, ,YAN LAG
BCU GNYIS RNAMS KYIS BSTAN, ,GNYIS KYI YAN LAG GCIG GIS DANG,
,RNAM PA BZHI DANG GNYIS KYIS DANG, ,GCIG GIS GCIG DANG GCIG GIS
NI, ,DON BDUN

DAG TU RAB TU BSTAN, ,BDEN PA JI BZHIN MI SHES PHYIR, ,LAS KYIS
SEMS LA BSGOS PHYIR DANG, ,YAN LAG BZHI NI RIM GYIS 'PHEN, ,DE YI
SA BON YONGS BRTAS PHYIR, ,'PHANGS PA BZHIN DU SKYES PA YI, ,TSOR
BAS SKYED PA'I SRED PA LAS, ,LEN PA 'BYUNG BAS DE YI LAS, ,BSGOS
PA SNGON DU GYUR PA

YIN; ,GRUB PA SKYE YIN DE LA YANG, ,RGAS STZOGS NYES DMIGS GANG
GI PHYIR, ,BDEN PA MTHONG LA 'PHEN PA MED, ,SRED PA BRAL NA
'BYUNG BA MED, ,CI'I PHYIR BDEN PA MTHONG BA LA MA RIG PA MED PA
YIN, GANG GI PHYIR 'DI'I LAS KYIS YANG SRID 'PHEN PAR MI BYED,
GANG DAG GI YANG SRID 'PHEN PAR

BYED PA'I LAS LA DBANG BYED PA NI MED PA MA YIN NO ZHE NA, DE
DBANG BYED PA GANG ZHE NA, RIG PA MED PAS MA RIG PA GANG YIN
PA'O, ,DE GANG ZHE NA, BDEN PA MTHONG BA'I MI MTHUN PA'I PHYOGS
GANG YIN PA'O, ,SRED PA YANG DE BZHIN DU CI'I PHYIR MI 'DOD,
,BDEN PA MTHONG BA GANG YIN PA'I MI MTHUN PA'I

PHYOGS DE NI DE LA DBANG BYED PA YIN NO ZHE NA, MI MTHONG BA NI
MTHONG BA NYID KYI MI MTHUN PA'I PHYOGS YIN PAR RIGS PA YIN TE,
SGRIB PAR BYED PA'I BDAG NYID YIN PA'I PHYIR TE, DPER NA SNANG
BA'I MUN PA LTA BU'O, ,SRED PA NI MA YIN TE, CHAGS PA'I MTSAN
NYID YIN PA'I PHYIR RO, ,BDEN PA MTHONG BA'I YUL

LA KHYAB PAR BYED PA YANG MA RIG PA YIN PAS DE NI MI MTHUN PA'I
PHYOGS YIN PAR RIGS KYI SRID PA NI MA YIN TE, 'GOG PA DANG LAM
GYI BDEN PA GNYIS LA DE MED PA'I PHYIR RO, ,SRED PA MED PAR YANG
MA RIG PA NI BDEN PA MTHONG BA'I MI MTHUN PA'I PHYOGS YIN PAR
GRUB PA YIN TE, 'GOG PA DANG LAM

@53A *, ,GYI BDEN PA GNYIS LAM 'DRES PA YOD PA YIN GYI, SRED PA
NI MA RIG PA MED PAR MA YIN NO, ,BDEN PA MTHONG BAS SPANG BAR BYA
BA YANG MA RIG PA DMIGS PA YONGS SU SHES PAS YONGS SU 'GYUR GYI,
SRID PA NI DE LA DMIGS PA'I NYON MONGS PA SPANGS PAS SPONG BA YIN
PAS 'DI NI

BDEN PA MTHONG BA'I MI MTHUN PA'I PHYOGS MA YIN NO, ,'O NA DE'I
GNYEN PO BDEN PA MTHONG BA JI LTAR YIN ZHE NA, MA RIG PA MED PAR
SRED PA MI SKYE BA'I PHYIR DANG, DE YANG DES RGYUN GCOD PA'I
PHYIR RO, ,DPER NA SKYON GYI GNYEN PO GANG YIN PA DE NI DE LAS
BYUNG BA'I NAD KYI YANG GNYEN PO YIN PA BZHIN NO, ,GAL TE

YANG SRED PA NI YANG SRID 'PHEN PAR BYED PA'I LAS LA DBANG BYED
PA YIN NA NI BDEN PA RNAMS LA RMONGS PA GANG ZHIG SRID PA RGYUN
CHAD PAR 'DOD NA DE'I YANG SRID 'PHEN PAR BYED PA MA YIN PAR
'GYUR TE, SRED PA LA ZHE SDANG ZHING YANG SRID MED PAR SRED PA'I
DBANG GIS YANG SRID 'PHEN PAR RIGS PA MA YIN NO, ,RE ZHIG BSOD

NAMS DANG BSOD NAMS MA YIN PA'I 'DU BYED LA SRED PAS DBANG BYED
PA YIN TE, 'DOD PA'I SRED PAS DE LHAG PAR SPYOD PA'I PHYIR RO,
,MI G-YO BA LA NI JI LTAR YIN, BSAM GTAN NAM GZUGS MED LA MA
BSKYED PAR NI DE LA DMIGS PA'I SRID PA SKYE BA'I SKABS YOD PA MA
YIN NO, ,'DI LTAR SRED PA NI RANG GI

KHAMS DANG, SA LA DMIGS PA NGES PA YIN NA, MA RIG PA NI DE LTA BU
MA YIN NO, ,DE BAS NA MA RIG PA KHO NA YANG SRID 'PHEN PAR BYED
PA'I LAS LA DBANG BYED PAR RIGS PA YIN GYI SRED PA NI MA YIN NO,
,YANG SRID 'PHANGS PA LA YANG SA GANG BAR GTOGS PA'I SRED PA 'JUG
PA RNYED PAS SA DE PAR GTOGS

PA MNGON PAR SGRUB PAR BYED PA DE LA DBANG BYED PA YIN NO, ,'O NA
GANG DAG RANG GIS LA DMIGS PAR NGES PA MA YIN GYI SKAL BA MI 'DRA
BA DANG, KHAMS THAMS CAD DU 'GRO BA DAG DE DAG GI YANG SRID 'PHEN
PAR BYED PA'I LAS LA BYED PA YIN PAR CI'I PHYIR MA BSTAN ZHE NA,
MA RIG PA KHO NA DE LA GTZO BO YIN TE,

BDEN PA MTHONG BA'I YUL LA KHYAB PA YIN PA'I PHYIR DANG, DE DAG
MED PAR YANG MTHU YOD PA'I PHYIR RO, ,MA RIG PA MED PAR DE DAG
MED DO, ,DE BAS NA DON BDUN GYI DBANG DU BYAS TE YAN LAG BCU
GNYIS 'CHAD PA DE DAG 'THAD PA YIN NO, ,GZHAN DU YANG RTEN CING
'BREL PAR 'BYUNG BA RIM GYIS YANG

@53B SRID SKYE BAR 'CHAD PA LA YAN LAG DU ZHIG GIS RDZOGS PAR
'GYUR ZHE NA, JI SRID KYIS RGYU DANG BCAS PA'I YANG SRID BSTAN
PAR NUS PA'O, ,BDUN NAM LDAS YIN NO ZHE NA, GAL TE BDUN KHO NA
'CHAD PAR BYED NA MA RIG PA'I RKYEN GYIS 'DU BYED KYIS YONGS SU
BSGOS PA'I RNAM PAR SHES PA LAS MING DANG GZUGS

LA SOGS PA'I RIM GYIS MA 'ONGS PA NA YANG SRID 'BYUNG BAR 'GYUR
RO ZHES SMRAS PAR 'GYUR RO, ,DE YANG SRID PA'I RKYEN GYIS LEN
PA'I BYE BRAG GI 'BRAS BU 'BYIN PAR BYA BA'I PHYIR SNGON DU GYUR
PA LAS BYUNG NGO ZHES MA SMRAS PAR 'GYUR RO, ,DE DAG MED PAR DGRA
BCOM PA YANG YANG SRID 'GRUB PAR THAL BAR 'GYUR TE

MA RIG PA'I RKYEN GYIS 'DU BYED KYIS YONGS SU BSGOS PA'I RNAM PAR
SHES PA YOD PA'I PHYIR RO, ,MA RIG PA NI YANG SRID MNGON PAR
'GRUB PA'I RGYU YIN PAR BSTAN PA YANG MA YIN NA GANG GI PHYIR DE
SPANGS PAS DE MI 'BYUNG BAR 'GYUR, 'DU BYED KYI RKYEN DE NI SNGAR
KUN DU 'BYUNG NGO, ,'ON TE LNGA KHO NA 'CHAD PAR

BYED NA NI SRID PA'I RKYEN GYIS LEN PAS KUN NAS BSLANG BA'I LAS
KYIS YANG SRID 'BYUNG BAR 'GYUR RO ZHES SMRAS PAR 'GYUR PA YIN
GYI, DE YANG MA RIG PA'I RKYEN GYIS 'DU BYED KYIS YONGS SU BSGOS
PA'I RNAM PAR SHES PAS 'PHANGS PA'I MING DANG GZUGS LA SOGS PA'I
RIM GYIS 'BYUNG NGO ZHES SMRAS PA MED

PAR 'GYUR RO, ,DE MED PAR BDEN PA MTHONG BA LA YANG BDEN PA MA
MTHONG BA BZHIN DU GSAR DU YANG SRID 'PHEN PA YOD PAR THAL BAR
'GYUR RO, ,LAS ZAD NA YANG SRID GA LAS YOD PA DANG, RANG GI NGO
BO CI YIN PA DANG, YONGS SU RDZOGS PA GANG YIN PA DANG, LONGS
SPYOD PA CI YIN PA SHES PAR

MA BYAS PAR 'GYUR RO, ,SRID PA'I RKYEN KYANG MA BSTAN PAR 'GYUR
RO, ,DE BAS YAN LAG BCU GNYIS BSHAD PA MED PAR YANG SRID KYI
BSHAD PA RDZOGS PA MA YIN NO, ,SKYE BAR BYED PA'I RGYU NI LAS JI
LTA BA BZHIN YIN TE, MING DANG GZUGS LA SOGS PA'I RNAM PAR DBYE
BA THA DAD PA'I LUS KYI DNGOS

PO 'PHEN PA LA DBANG BYED PA'I PHYIR RO, ,MNGON PAR 'GRUB PAR
BYED PA'I RGYU NI SRED PA JI LTA BA BZHIN YIN TE, RANG GI KHAMS
SU 'PHANGS PA'I YANG SRID MTSAMS SBYOR BA LA DBANG BYED PA'I
PHYIR RO, ,DE LTAR NI YAN LAG BDUN DANG LNGAS BSTAN PA YIN NO,
,DE BAS NA LUNG LAS YAN LAG BCU

@54A *, ,GNYIS 'CHAD PA NYID LEGS PA YIN NO, ,DE LTAR NA BSTAN
BCOS DANG 'GAL BA MA YIN NAM, JI SKAD DU YE SHES LA 'JUG PA LAS
GANG GSUNGS PA GANG ZAG GCIG GI SKYE BA 'DI LA 'DAS PA NI DU ZHIG
CE NA SMRAS PA GNYIS TE, MA RIG PA DANG 'DU BYED DO, ,MA 'ONGS PA
DU ZHIG

CE NA SMRAS PA, GNYIS TE SKYE BA DANG RGA SHI'O, ,DA LTAR BYUNG
BA DU ZHIG CE NA, SMRAS PA, BRGYAD DE RNAM PAR SHES PA NAS SRED
PA'I BAR RO ZHES BYA BA'O ZHE NA, DE LTAR NA MA RIG PA'I RKYEN
GYIS 'DU BYED DANG, LEN PA'I RKYEN GYIS SRID PA LA THA DAD DU BYA
BA CI ZHIG YOD CE NA SMRAS PA, SNGON GYI TSE RABS GZHAN LA

LAS GANG BYAS SHING BSTZAGS PA DANG, LAS GANG GI RNAM PAR SMIN
PAS TSE 'DI LA SRED PA RNYED PAR BYED PA DANG, LAS GANG GIS SKYES
PA NA RNAM PAR SMIN PO SO SOR MYONG BAR BYED PA'I LAS DE NYON
MONGS PA GCIG GI RKYEN GYIS YIN PAR BCOM LDAN 'DAS KYIS GSUNGS
TE, 'DI LTA STE MA RIG PA STE, 'DI NI MA RIG PA'I

RKYEN GYIS 'DU BYED CES BYA'O, ,LAS GANG ZHIG SKYE BA 'DI NI BYED
CING BSTZAGS PA DANG, LAS GANG GIS RNAM PAR SMIN PA MA 'ONGS PA
NA YIN PA PHYIS SRID PAR MTSAMS SBYOR BAR BYED PA DANG, LAS GANG
GIS SKYES PA NA RNAM PAR SMIN PA PHYIS SO SOR MYONG BAR 'GYUR BAR
BYED PA'I LAS DE NI NYON MONGS PA THAMS

CAD KYI RKYEN GYIS YIN PAR BCOM LDAN 'DAS KYIS GSUNGS TE, 'DI LTA
STE LEN PA STE, 'DI NI LEN PA'I RKYEN GYIS SRID PA ZHES BYA'O
ZHES STON TE, DE DAG NI DUM BU GSUM RNAM PAR GZHAG PA THA DAD PA
YIN TE, DE LTAR NA BSTAN BCOS 'DI DANG 'GAL BA YOD PA JI SKAD DU
SNGAR BSTAN PA DE BZHIN DU MDO SDE LA BRTEN PA'O,,

BSTAN BCOS DANG 'GAL BA NI TSOD YOD KYI MDO SDE DANG 'GAL NA MI
RUNG NGO, ,DUM BU GSUM DU RNAM PAR 'JOG PA 'DI LA BRJOD PAR BYA
BA MANG DU 'BYUNG STE, RGYU DANG BCAS PA'I SKYE BA RIM GYIS YIN
PAR 'CHAD PA DANG, RGYU KHYAD PAR CAN LAS SKYE BA RIM GYIS 'CHAD
PA LA DGOS PA CI YOD, 'DAS PA'I LAS

LAS 'DIR NYING MTSAMS SBYOR BA'I RNAM PAR SHES PA JI LTAR 'BYUNG,
BSTAN BCOS LAS NI DE NYON MONGS PA CAN KHO NAR 'DOD DO, ,JI LTAR
DE 'DU BYED KYI RKYEN GYIS YIN PAR RUNG, RNAM PAR SHES PA DANG
MING DANG GZUGS GNYIS KYI GNAS SKABS GNYIS LA YANG BYE BRAG CI
YOD, 'GAG PA'I RIM PA LA YANG

@54B MA RIG PA LA SOGS PA 'GAG PA GAL TE RNAM PAR ZHIG PA YIN NA
NI, DES RGYU RNAM PAR ZHIG PA LAS 'BRAS BU RNAM PAR ZHIG PA KHAS
BLANGS PA'I PHYIR SKAD CIG MA 'JIG PA LA GNOD PAR 'GYUR RO, ,SKAD
CIG MA 'JIG PA'I RGYU DANG, BAR MA CHAD PAR 'BRAS BU SKYE BA'I
PHYIR RO, ,RGYU RNAM PAR 'JIG PA'I DUS KHO NA NI

'BRAS BU SKYE BA YIN NA NI JI LTAR NA RGYU RNAM PAR 'JIG PA LAS
'BRAS BU RNAM PAR 'JIG PA 'GRUB PAR 'GYUR, SNGON GYI SKYE BA RNAM
PAR 'JIG PA NA YANG DE'I RGYU CAN SKYE BA PHYI MA MI GNAS PA'I
PHYIR DANG, SKYE BA YANG MA YIN NO SNYAM DU 'JUG PAR YANG 'GYUR
RO, ,'ON TE 'GAG PA ZHES BYA BA SPANGS PA YIN NA NI DES NA MA

RIG PA DANG, SRED PA DANG LEN PA RNAMS CIG CAR DU SPANGS PA'I
PHYIR DANG, DE DAG SPANGS NA YANG GZHAN SPANGS PAR RNAM PAR 'JOG
PA'I PHYIR RIM PAS 'GAG PAR STON PA RIGS PA MA YIN NO, ,SPANGS PA
ZHES BYA BA NI NYON MONGS PA CAN RNAMS KYI THOB PA RGYUN CHAD
PA'O, ,DE LAS GZHAN PA YANG DE LA DMIGS

PA'I NYON MONGS PA'I THOB PA RNAMS RGYUN CHAD PA'O, ,GANG ZHIG
MIG LA 'DUN PA DANG 'DOD CHAGS SPANGS NA, 'DUN PA DANG 'DOD CHAGS
SPANGS PA DE DAG NYID KYIS KHYOD KYIS MIG SPANGS PA YIN NO ZHES
MDO SDE LAS GSUNGS PA'I PHYIR RO, ,'ON TE 'GAG PA ZHES BYA BA MA
SKYES PA YIN NA NI 'DAS PA DANG, DA

LTAR BYUNG BA'I SKYE BAS BSDUS PA'I YAN LAG RNAMS SKYES PA YIN
PAR JI LTAR RUNG BA YIN, DE LTA NA MI RTAG PA'I 'GOG PA DANG, SO
SOR BRTAGS PA'I 'GOG PA DANG, SO SOR BRTAGS PA MA YIN PA'I 'GOG
PA'I SKYON DU 'GYUR RO, ,RNAM GRANGS KYIS DE 'CHAD PA'I PHYIR RO,
,'ON TE YANG 'GAG PA'I RIM

BA 'CHAD PA LA 'DI LTAR RTOGS PAR BYED DE, SKYE BA DE NYID LA MA
RIG PA MA SKYES PAS 'DU BYED RNAMS MI SKYED PA YIN NO, ,DE NAS
SKYE BA GNYIS PA LA YANG RNAM PAR SHES PA MA SKYES PA ZHES RGYAS
PAR BYAS NAS SRID PA'I BAR DU MA SKYES PA'I PHYIR SKYE BA GSUM
PA'I SKYE BA MA SKYES PA DANG, DE LA RGA SHI'O ZHE NA,

DE LTAR SKYE BA GSUM PA MA SKYES PA'I RIM PAS 'CHAD PA NI DON MED
PAR 'GYUR BA'AM, HA CANG THAL BAR YANG 'GYUR RO, ,GANG GI TSE
LUGS LAS BZLOG PA'I 'GOG PA STON TE, SKYE BA MED NA RGA SHI MED
PAR 'GYUR RO ZHES BYA BA DE LTA BU LA BRTEN PA YIN NA NI, DE'I
TSE GAL TE MA 'ONGS PA SKYE BA GSUM

@55A *, ,PA'I SKYE BA LA RTOG NA NI SKYON DE DAG NYID DU 'GYUR
RO, ,'ON TE SKYE BA GNYIS PA LA RTOG NA NI RGYU DANG BCAS PA DA
LTAR GYI SKYE BA LA MA SKYES PA'I RIM PA STON PA RIGS PA MA YIN
TE, DE SKYES PA YIN PA'I PHYIR DANG, DGOS PA YANG MED PA'I PHYIR
RO, ,DE BAS NA DUS THA DAD PA'I SGO NAS YAN

LAG BCU GNYIS RNAM PAR 'JOG PA LA 'GOG PA'I RIM PA 'CHAD PA NI
THAMS CAD DU SBYAR BAR NUS PA MA YIN NO, ,SNGAR YAN LAG RNAM PAR
GZHAG PA LA GANG SKYES PAS GANG SKYE BA'AM, 'PHEN PA'AM, 'PHANGS
PA'AM, MNGON PAR SGRUB PAR BYED PA LA NI DE MA SKYES PAS DE MI
SKYE BA'AM, MI 'PHEN PA'AM,

'PHANGS PA MED PA'AM, MNGON PAR SGRUB PAR BYED PA MED DO ZHES
BSTAN PA'I PHYIR 'GOG PA'I RIM PA 'CHAD PA NI RIGS PA YIN NO,
,TSE 'DI LA TSOR BDAG YOD BZHIN DU TSOR BA MA SKYES PAS SRED PA
MA SKYES PAR JI LTAR RUNG BAR 'GYUR, TSOR BA GANG YIN PA NI SRED
PA'I RKYEN YIN TE, DE MA SKYES PA'I PHYIR RO, ,DE'I

RKYEN YANG GANG ZHIG CE NA, SRED PA'I SA BON GANG YIN PA DE YIN
TE, MA RIG PA'I 'DUS TE REG PA LAS SKYES PA YIN NO, ,DE NI RNAM
PAR 'BYED PA BSTAN PA LAS SHES PAR BYAS ZIN TO, ,'DIR YANG DUM BU
GSUM RNAM PAR GZHAG PA BLANGS TE, 'GA' ZHIG LAN 'DEBS PA DUS GSUM
LA RMONGS PA BZLOG PA'I

PHYIR BCOM LDAN 'DAS KYIS RTEN CING 'BREL BAR 'BYUNG BA DUM BU
GSUM BSTAN TE, 'DI LTAR MDO SDE GZHAN LAS BCOM LDAN 'DAS KYIS
RTEN CING 'BREL PAR 'BYUNG BA DANG, RTEN CING 'BREL PAR 'BYUNG
BA'I CHOS RNAMS KHO NA YANG DAG PA JI LTA BA BZHIN DU YANG DAG
PA'I SHES RAB KYIS MTHONG NA, DE NI CI

BDAG 'DAS PA'I DUS NA BYUNG BAR GYUR TAM ZHES RGYAS PAR BYAS TE
SNGON GYI MTHA'I RJES SU MI 'BRANG NGO, ,CI BDAG MA 'ONGS PA'I
DUS NA 'BYUNG BAR 'GYUR BA ZHIG GAM ZHES RGYAS PAR BYAS TE MA
'ONGS PA'I MTHA'I RJES SU YANG MI 'BRANG NGO, ,BDAG GI LUS LA THE
TSOM ZA STE, CI STE BDAG 'DI YIN NAM, JI LTAR

'DI BDAG YIN ZHES RGYAS PAR GSUNGS SO, ,SNGON GYI MTHAR YANG MA
RIG PA'I SGO NAS SRED PA DANG LEN PA YANG BSTAN TE, NYON MONGS PA
THAMS CAD MA RIG PA DANG LHAN CIG 'BYUNG BA'I PHYIR RO, ,LAS GANG
GIS SKYE BA BYAS PA NI 'DU BYED KYI SGRAS BSTAN TO, ,GANG LAS
SKYE BA GZHAN 'BYUNG BAR 'GYUR BA DE NI SRID PA'I

@55B SGRA'O; ,'DAS PA'I LAS KYANG YOD PA NYID YIN TE, DE LAS
NYING MTSAMS SBYOR BA'I RNAM PAR SHES PA 'BYUNG BA YIN GYI, LAS
KYIS YONGS SU BSGOS PA'I SNGON GYI SKYE BA'I RNAM PAR SHES PA'I
RGYUN LAS NI MA YIN PA'I PHYIR RO ZHE NA, DE DAG THAMS CAD KYIS
NUS PA MA YIN TE, GANG ZHIG LAS DANG NYON MONGS

PA LAS SKYE BA 'BYUNG BAR SHES PA DE NA DUM BU GSUM BSTAN PA MED
PAR YANG SNGON GYI MTHA' LA SOGS PA LA MA RMONGS PA MI 'BYUNG BA
YIN NA, SNGON GYI MTHA' LA SOGS PA'I RJES SU 'BRANG BAR LTA GA LA
'GYUR, GAL TE YANG MA RIG PA'I SGO NAS SRED PA DANG LEN PA YANG
BSTAN PA YIN NA, BSTAN BCOS 'DI DANG

JI LTAR 'GAL BAR MI 'GYUR TE, DE'I LAS NI NYON MONGS PA GCIG GI
RKYEN GYIS YIN TE 'DI LTA STE MA RIG PA'I ZHES BCOM LDAN 'DAS
KYIS GSUNGS SO, ,SNGON GYI MTHAR SRED PA DANG LEN PA YANG MA RIG
PA'I SGO NAS BSTAN PA YIN NA, CI'I PHYIR DBUS KYI MTHAR MA YIN,
GAL TE 'DAS PA'I DUS LA

MUN PA'I RNAM PAR GYUR PA'I PHYIR RO ZHE NA, DE NYID KYI PHYIR
'DI GNYIS SHIN TU RNAM PAR PHYE STE BRJOD PAR BYA DGOS SO, ,'ON
TE DA LTAR BYUNG BAS 'DAS PA GRUB PA'I PHYIR RO ZHE NA, DE NYID
KYI PHYIR DE MI BSTAN PAR THAL BAR 'GYUR RO, ,CI'I PHYIR DBUS KYI
MTHAR SRED PA'I RKYEN GYIS LEN PA ZHES GSUNGS LA

SNGON GYI MTHAR MA YIN, LAS GANG GIS SKYE BA BYAS PA DE NI 'DI
'DU BYED YIN LA, GANG BYED PAR 'GYUR BA DE 'DU BYED MA YIN, GANG
LAS SKYES PAR GYUR PA DE NI SRID PA YIN LA, GANG LAS SKYE BAR
'GYUR BA DE SRID PA MA YIN ZHES BYA BA 'DI LA RIGS PA CI YOD,
'DAS PA'I LAS YOD PA KHO NA'O ZHES BYA BA

'DIS NI THAMS CAD BRGYAN TO, ,GANG RANG GI MTSAN NYID KYIS YOD PA
KHO NA YIN NA JI LTAR DE 'DAS PA YIN, MA 'ONGS PA DE YANG YOD PA
KHO NAR 'GYUR RO, ,'DAS PA GANG YIN PA YOD DO ZHES BYA BAS GANG
DU GANG LA CI ZHIG NUS PA YOD NA GANG GIS 'DI NI 'DI'I RKYEN YIN
NO ZHES RNAM PAR GZHAG PAR 'GRUB

PAR 'GYUR, GANG YANG DA LTAR BYUNG BA LA GNAS SKABS GZHAN GNYIS
PO BYE BRAG YOD PA MA YIN PA DANG, DE NYID DE DANG LDAN PA YIN NA
CI'I PHYIR MA BYUNG BA LAS BYUNG BA DANG, 'BYUNG NAS MED PAR YANG
MI 'DOD, DE BAS NA LAS YONGS SU BSGOS PA'I SNGON GYI SKYE BA'I
RNAM PAR SHES PA LAS 'DIR NYING

@56A *, ,MTSAMS SBYOR BA YIN PAR GDON MI ZA BAR KHAS BLANG BAR
BYA'O, ,DE LTA YIN NA YANG RNAM PAR SHES PA DA LTAR BYUNG BA'I
YAN LAG YIN PAR JI LTAR 'GRUB PAR 'GYUR, CI DUM BU GSUM RNAM PAR
GZHAG PA MED PA KHO NA YIN NAM, YOD PA YIN TE, GZHAN DU YIN NO,
,JI LTAR GZHAN DU YIN ZHE NA, GANG

GIS JI LTAR GANG 'PHANGS PA DE NI 'PHANGS PA'I DUM BU GCIG PA YIN
NO, ,GANG GIS JI LTAR GANG MNGON PAR 'GRUB PA DE NI MNGON PAR
'GRUB PA DUM BU GNYIS PA YIN NO, ,DE MNGON PAR 'GRUB NA NYES
DMIGS GANG YIN PA DE NI NYES DMIGS DUM BU GSUM PA YIN NO, ,DUS
GSUM DU DBYE BA NYID KYIS GZHAN DU

DUM BU GSUM RNAM PAR GZHAG PA LAS BRTZAMS PA'I LUNG NI 'DI LTA
STE, RTEN CING 'BREL PAR 'BYUNG BA YAN LAG BCU GNYIS LAS YAN LAG
DU ZHIG 'DAS PA LAGS, BKA' STZAL PA, GNYIS TE, MA RIG PA DANG 'DU
BYED DO, ,SKYES PA 'GAGS PA'I DON DANG, SKYE BA SNGA MA PA MA YIN
PA'I

DON GYIS SO, ,MA 'ONGS PA'I DU ZHIG ,BKA' STZAL PA, GNYIS TE,
SKYE BA DANG RGA SHI'O, ,YAN LAG BZHI PA CAN GYI SKYE BA NYES
DMIGS DANG BCAS PAR MA CHAD PAR MNGON PAR 'GRUB PA 'THOB PA'I DON
GYIS DANG, LAN GRANGS GZHAN MA YIN PA'I DON GYIS SO, ,DA LTAR
BYUNG BA DU ZHIG ,

BKA' STZAL PA, BRGYAD DE RNAM PAR SHES PA NI NUS PA YONGS SU
'DZIN PA DA LTAR BYUNG BA YIN PA'I DON GYIS SO, ,MING DANG GZUGS
LA SOGS PA NI SA BON GYI MTSAN NYID DA LTAR BYUNG PA YIN PA'I DON
GYIS SO, ,SRED PA LA SOGS PA NI LAS BYED PA DA LTAR BYUNG BA YIN
PA'I DON GYIS TE, DE LA SRED PA DANG LEN

BA'I YAN LAG NI SRID PAR BYED PA'I LAS CAN NO, ,SRID PA'I YAN LAG
NI SKYE BA'I GNAS BYED PA'I LAS CAN NO, ,DE LTAR NA DE DAG NI
RIGS PA DANG LUNG LA BRTEN NAS BDAG GIS BSTAN TO, ,BTZUN PAS STON
PA'I MDO SDE LAS BYUNG BA DUS GSUM LAS MA RIG PA DANG 'DU BYED NI
'DAS PA'I DUS SO, ,RNAM PAR SHES

PA NAS SRID PA'I BAR DU NI DA LTAR BYUNG BA'I DUS SO, ,SKYE BA
DANG RGA SHI NI MA 'ONGS PA'I DUS SO, ,YANG MDO SDE GZHAN LAS
GSUNGS PA, RTEN CING 'BREL PAR 'BYUNG BA YAN LAG BCU GNYIS KYI
CHOS DE DAG NI GNAS SKABS LNGAR RIG PAR BYA STE, MA RIG PA DANG
'DU BYED NI BYED PA PO'I GNAS SKABS SO, ,RNAM PAR SHES PA

@56B DANG MING DANG GZUGS NI MNGAL GYI GNAS SKABS SO, ,SKYE MCHED
DRUG DANG REG PA DANG TSOR BA NI YUL LA 'JUG PA'I GNAS SKABS SO,
,SRED PA DANG LEN PA DANG SRID PA NI 'BYUNG BAR GNAS SKABS SO,
,SKYE BA DANG RGA SHI NI RNAM PAR SMIN BA'I GNAS SKABS YIN NO,
,YANG PHAL DGU NI MDO SDE LAS RNAM PAR SHES PA

ZAS YIN TE, MA 'ONGS PA NA YANG SRID MNGON PAR 'GRUB PAR 'GYUR RO
ZHES GSUNGS SO, ,BDAG 'DRA BDAG DE LTA BU LA RAB TU SPRO BA YOD
PA MA YIN TE, NYI TSE BA'I MA DO SDE BSDUS PA RNAMS LEGS PAR
GSUNGS PA MA YIN NO SNYAM SEMS PAR 'GYUR BA 'DI DAG LA DGONGS PA
CI YOD CES 'DI LA 'BAD PAR BYA

DGOS TE, SANGS RGYAS BCOM LDAN 'DAS KYIS BSTAN PA NI RANG GI
DGONGS PA THA DAD PA MTHA' YAS PA YIN TE, SEMS CAN RNAMS KYI MOS
PA DANG, KHAMS DANG GNYEN PO SNA TSOGS LA LTOS NAS DE 'JUG PA'I
PHYIR RO, ,'DI BRJOD PAR BYA STE, RTEN CING 'BREL PAR 'BYUNG BA'I
RIM PA JI LTAR MDO

SDE 'DI LAS 'BYUNG BA 'DI KHO NA LTA BU YIN NA NI RGYU DANG BCAS
RKYEN DANG BCAS GZHI DANG BCAS PA'I CHOS KYI RNAM GRANGS LAS GANG
GSUNGS PA, DGE SLONG DAG TSUL BZHIN MA YIN PAR YID LA BYED PA'I
RGYU CAN NI MA RIG PA'O, ,MA RIG PA'I RGYU CAN NI SRED PA'O,
,SRED PA'I RGYU CAN NI LAS SO, ,LAS

KYI RGYU CAN NI MIG NAS YID KYI BAR DU YIN NO ZHES 'BYUNG BA 'GAL
BAR 'GYUR RO, ,'ON TE RIM PA DE KHO NA LTA BU YIN NA NI MDO SDE'I
'GAL BAR 'GYUR RO ZHE NA 'GAL BA MED DE, DE NI DGONGS BA CAN YIN
PA'I PHYIR RO, ,DER NI SRED PA DANG LEN PA DAG YAN LAG GCIG TU
BYAS TE BSTAN TE, 'DOD

PA LA SOGS PA LA 'DUN PA DANG, 'DOD CHAGS LA NI SRED PA'I BYE
BRAG YIN PA'I PHYIR RO, ,SRID PA'I GNAS SKABS KYI LAS NI LAS SU
GSUNGS SO, ,SKYE MCHED DRUG GI GNAS SKABS KYI SKYE BA NI SKYE
MCHED DRUG TU GSUNGS TE, DE LTAR NA MNGON PAR 'GRUB PA'I RTEN
CING 'BREL PAR 'BYUNG BA LA DGONGS

NAS DE SKAD GSUNGS KYI, 'PHEN PAR BYED PA LA NI MA YIN NO, ,MA
RIG PA'I RKYEN GYIS SRED PA ZHES BYA BA NI SRED PA THAMS CAD KYI
SPYI'I RKYEN NYID LA DGONGS TE GSUNGS SO, ,'DIR NI TSOR BA'I BYE
BRAG GIS SRED PA'I BYE BRAG BSTAN PA'I PHYIR TE, TSOR BA'I RKYEN
GYIS SRED PA ZHES BYA BA NI RKYEN BYE BRAG TU

@57A *, ,GYUR PA LA DGONGS TE GSUNGS SO, ,DER YANG MA RIG PA'I
RJES SU 'JUG PA'I DON GYIS TSUL BZHIN MA YIN PAR YID LA BYED PA
RKYEN YIN PAR GSUNGS KYI RAB TU 'JUG PA NI MA YIN TE, DE MA RIG
PA SKYED PA'I PHYIR TE, RMONGS PA YOD NA TSUL BZHIN MA YIN PAR
YID LA BYED PA YIN GYI, MA

RMONGS PAR MA YIN NO, ,DE SKAD DU DE NYID LAS MIG DANG GZUGS LA
BRTEN NAS LOG PAR YID LA BYED PA NI RMONGS PA LAS BYUNG BA YIN NO
ZHES GSUNGS SO, ,YAN LAG BCU GNYIS LAS NI RAB TU 'JUG PA RKYEN DU
BSTAN TO, ,DE BAS NA TSUL BZHIN MA YIN PAR YID LA BYED PA NI MA
RIG PA'I RKYEN DU MA GSUNGS TE

SNGAR YANG SHES PAR BYAS ZIN TO, ,DE BAS NA 'GAL BA MED DO, ,GDUL
BYA'I SKYE BO'I BYE BRAG LA LTOS NAS SANGS RGYAS BCOM LDAN 'DAS
KYIS LUGS DANG MTHUN PA DANG, LUGS DANG MI MTHUN PA DANG, NAG PO
DANG DKAR PO'I PHYOGS DANG, TSANG BA DANG YAN LAG MA TSANG BA LA
SOGS PAR 'CHAD PA THA DAD PA RTEN

CING 'BREL BAR 'BYUNG BA STON PA'I MDO SDE GZHAN RNAM PA MANG PO
LA BDAG GIS BRJOD PA'AM BRTAG PAR LTA GA LA NUS, RTEN CING 'BREL
PAR 'BYUNG BA'I BYE BRAG MA LUS PAR MKHYEN PA CHOS DANG DON DANG
NGES PA'I TSIG DANG SPOBS PA MKHYEN PA MTHAR PHYIN PA'I SANGS
RGYAS DANG BYANG CHUB SEMS DPA' CHEN PO RNAMS

KYI YAN LAG RE RE LA YANG RNAM PAR NGES PA THA DAD PA MTHA' YAS
PA DAG BDAG GIS GA LA RTOGS, RTEN CING 'BREL PAR 'BYUNG BA DANG
PO DANG RNAM PAR 'BYED PA GNYIS PA BSTAN PA RDZOGS SO,, ,,DE NAS
GZHAN YANG GSEB NAS PHYOGS 'GA'I RNAM PAR NGES PA CUNG ZAD BSTAN
PAR BYA'O, ,MDO SDE'I DON

STON PA RTZOM PA'I TSE DKON MCHOG GSUM LA MCHOD PA BYED PA NA,
BSTOD PA DANG TSAD KYI SGO NAS BYED PA DE YANG CI'I PHYIR ZHE NA,
STON PA PO DANG BSTAN PA DANG SLOB MA'I YON TAN PHUN SUM TSOGS PA
BRJOD PAS MDO SDE 'DI LA GUS PA'I BYE BRAG SKYED PA'I PHYIR TE,
KHA CIG DE'I 'PHRO LUS PA DANG DE LA ZHUGS PA DANG,

DE 'DOR BA DAG KYANG YOD PA'I PHYIR RO, ,SANGS RGYAS LA BSTOD
PHAS YON TAN PHUN SUM TSOGS PA DU ZHIG BRJOD CE NA, YE SHES PHUN
SUM TSOGS PA STE, SHES BYA THAMS CAD LA THOGS PA MED PA'I YE SHES
YIN PA'I PHYIR RO, ,SPANGS PA PHUN SUM TSOGS PA STE, NYON MONGS
PA'I PHRA RGYAS THAMS CAD BAG CHAGS DANG

@57B BCAS TE SPANGS PA'I PHYIR RO, ,THUGS RJE PHUN SUM TSOGS PA
NI 'JIG RTEN PA RNAMS 'KHOR BA'I MI BDE BA THAMS CAD LAS YONGS SU
SKYOB BA'I PHYIR RO, ,MI ZAD PA PHUN SUM TSOGS PA NI 'KHOR BA'I
MTHAR THUG PAR MNGA' BA'I PHYIR RO, ,'JIG PAS NA 'JIG RTEN ZHES
BYA STE, DE'I MTHA' LAS 'DAS

PA'O; ,MTSUNGS PA MED PA NYID PHUN SUM TSOGS PA NI SEMS CAN THAMS
CAD KYI MCHOG YIN PA'I PHYIR RO, ,DE LTAR LEN PA RNAMS LA BCOM
LDAN 'DAS KYIS CHOS DANG ZANG ZING GI SBYIN PAS NI GZHAN MTHA'
DAG LA PHAN GDAGS PAR NUS PA'I BYA BA NYID DANG, DE BYA BAR 'DOD
PA NYID DANG, RTAG PA'I GNAS THOB PA NYID

DANG; GCIG TU SKYABS SU GYUR PA BRJOD PA YIN NO, ,CHOS KYI YON
TAN PHUN SUM TSOGS PAR BRJOD PA GANG ZHE NA, CHOS LA BSTOD PA
'DIR RNAM PA GSUM STE, 'BRAS BU'I CHOS 'DI MYA NGAN LAS 'DAS
PA'O, ,SGRUB PA'I CHOS 'DI LAM MO, ,BSHAD PA'I CHOS NI DE 'CHAD
PA'O, ,DE DE LA DANG PO YON

TAN PHUN SUM TSOGS PA NI SDUG BSNGAL RGYU DANG BCAS PA THAMS CAD
SHIN TU ZHI BA'I PHYIR ZHI BA NYID DANG, GNAS PA NYID DE LAS MI
G-YOS PA'I PHYIR RO, ,DE LTAR NA DE NI DGE BA NYID DANG, RTOG PA
NYID DU BRJOD PA YIN NO, ,GNYIS PA'I NI DE 'THOB PAR BYED PA NYID
DO, ,GSUM PA'I NI DE DAG GSAL

BAR BYED PA NYID DO, ,GSUM CHAR GYI YANG DE LA DMIGS PA'I SHES PA
NI 'KHOR BA DANG MI MTHUN PA NYID YIN NO, ,DGE 'DUN GYI YON TAN
PHUN SUM TSOGS PAR BRJOD PA GANG ZHE NA, MDOR NA MTHONG BA DANG
BSGOM PAS SPANG BAR BYA BA'I NYON MONGS PAS BCINGS PA LAS GROL BA
NYID DANG, DGE

'DUN GZHAN LAS KHYAD PAR DU GYUR PA NYID DO, ,RGYAS PAR BYAS NA
YANG MI SLOB PA'I DGE 'DUN GYI NI YAN LAG BCU DANG LDAN PA NYID
DE, RIG PA DANG ZHABS SU LDAN PA NYID DANG, DE'I 'BRAS BU RNAM
PAR GROL BA NYID DANG, RNAM PAR GROL BA'I YE SHES PHUN SUM TSOGS
PA YIN PA'I PHYIR RO, ,SLOB

PA'I DGE 'DUN GYI YAN LAG BRGYAD DANG LDAN PA NYID YIN TE, RIG PA
DANG ZHABS SU LDAN PA YIN PA'I PHYIR RO, ,GNYIS KA'I NI YAN LAG
DE'I GNAS SKABS KYI BYE BRAG YIN PA'I PHYIR, JI LTAR RIGS PAR
'BRAS BU BZHI'I LAM DANG, LAM BZHI'I 'BRAS BU'I SGO NAS PHUN SUM
TSOGS PA BRGYAD DO, ,

@58A *, ,CI'I PHYIR 'DI BSHAD CE NA, MDO SDE MANG PO BSHAD PA'I
DGOS PA NI YANG DAG PAR BSTAN PA DANG, GDAMS PA DANG, GZENGS
BSTOD PA DANG YANG DAG PAR DGA' BAR BYA STE, GDUL BYA KUN DU
RMONGS PA DANG, ,BAG MED PA DANG KUN TU ZHUM PA DANG, YANG DAG
PAR ZHUGS PA RNAMS LAS

GNYIS SAM GSUM MAM BZHI'I BYE BRAG THA DAD PA'I PHYIR TE, GCIG PU
YANG DON KHA CIG LA KUN DU RMONGS PA NAS KHA CIG LA YANG DAG PAR
ZHUGS PA'I BAR DU 'GYUR RO, ,'DI LTAR MDO SDE GZHAN LAS BCOM LDAN
'DAS KYIS GANG ZAG DE DANG DE'I CHED DU STON PAR MDZAD 'DOMS PAR
MDZAD GZENGS

BSTOD PAR MDZAD YANG DAG PAR DGA' BAR MDZAD CES GSUNGS SO, ,DE LA
DGOS PA'I DGOS PA YANG MANG STE, YID 'BYUNG BAR BYA BA'AM, RAB TU
DANG BAR BYA BA'AM, SER SNA LA SOGS BA'I NYES PA BZLOG PA'AM,
DE'I GNYEN PO YON TAN GYI KHYAD PAR SGRUB PA'AM, DE'I RJES SU
'JUG PA STE

DE LA SOGS PA'O, ,RTEN CING 'BREL PAR 'BYUNG BA ZHES BYA BA 'DI
LA KHA CIG RGOL BAR BYED PA PO MTHUN PA CAN GYI BYA BA BYED PA
GNYIS LAS BYA BA BYED PA SNGA MA LA STE ZHES BYA BA YOD PA MTHONG
STE, DPER NA LANGS TE 'GRO BA DANG 'DUG STE ZA BA LTA BU'O, ,GANG
SNGAR RTEN TE PHYIS SKYE BAR 'GYUR BA SKYE BA'I SNGA

ROL NA DE YOD PA MA YIN NO, ,DE BAS RTEN TE 'BREL PAR 'BYUNG BA
ZHES BYA BA 'DI NI SBYOR BA LEGS PA MA YIN NO ZHE'O, ,DE LA GZHAN
DAG LAN 'DEBS PA 'DI LA STE ZHES BYA BA YOD PA MA YIN PAR RIG PAR
BYA STE, RTEN TE 'BREL BAR 'BYUNG BA ZHES BYA BA, PRA T'I TYA SA
MUTP'A DA LA PRA ZHES BYA BA NI MANG BA'I DON

TO; ,AI TYA ZHES BYA BA NI GANG 'JIG PA ZHIG PAR 'GYUR BA SKYES
PA MI GNAS PA RNAM PAR 'JIG PA ZHES BYA BA'I DON TO, ,SA MA ZHES
BYA BA NI 'DU BA'I DON TO, ,'DI SKAD BSTAN TE, RGYU DE DANG DE
DAG TSOGS PA DANG 'JIG PA RNAMS 'DU BA'I TSUL GYIS SKYE BA NI
RTEN CING 'BREL TE 'BYUNG BA ZHES BYA'O, ,DE'I NI DE DAG

LAN DU RUNG NA MIG DANG GZUGS LA BRTEN TE MIG GI RNAM PAR SHES PA
SKYE'O ZHES BYA BA LA SOGS PA 'DI NI MI RUNG NGO, ,GZHAN DAG NA
RE RTEN TE 'BREL BAR 'BYUNG BA ZHES BYA BA LA STE ZHES BYA BA YOD
PA 'DI NI PHA ROL DANG TSU ROL SBYOR BA YIN PAR RIG PAR BYA STE,
DPER NA CHU BRGAL TE RI YOD PA DANG, DBYAR 'DAS TE

@58B STON BYUNG BA LTA BU YIN PAS DE DAG GIS MIG DANG GZUGS LA
BRTEN TE MIG GI RNAM PAR SHES PA SKYE'O ZHES BA 'DI YANG PHA ROL
DANG TSU ROL SBYOR BA TZAM YIN PAR MNGON GYI, RGYU DANG 'BRAS
BU'I DNGOS PO NI MA YIN NO ZHES ZER NA, MIG GI RNAM PAR SHES PA'I
RKYEN DANG DMIGS PA 'DAS PA YIN PAR THAL

BAR 'GYUR RO, ,DE LA YANG 'DUS PA BRTAG PA LAS SKYON BSTAN ZIN
TO, ,RTEN CING 'BREL BAR 'BYUNG BA ZHES BYA BA BYE BRAG MED PAR
BSTAN PA LA PHA ROL NYID GANG LA RTEN TE 'BREL PAR 'BYUNG BA BCOM
LDAN 'DAS KYIS BSTAN, DE THAS NA 'DI YANG LEN DU MI RUNG NGO, ,TE
ZHES BYA BA YOD PA NI RGYU'I DON LA

MTHONG NGO ZHES SNGAR BSTAN ZIN TO, ,BYED PA PO MI MTHUN PA LA
YANG MTHONG STE, 'JIG RTEN NA MAR 'THUNGS TE STOBS YOD DO ZHES
BYA BA DANG, SENG GE MTHONG STE 'JIGS SO ZHES BYA BA DANG, BHA RA
TA LAS KYANG 'DRO NA'I BU NGO MTSAR CHER 'GYUR BA'I BROS PA
MTHONG STE, SHIN TU MI'I LAS KYIS YIN NO ZHES KHYOD NGA LA

'JIGS PA CHEN PO BYUNG NGO ZHES BYA BA LTA BU'O, ,SGRA LA 'CHEL
BA KHA CIG DAG NA RE BYED PA PO MI MTHUN PA LA STE'I DON YOD PA
NI RGYU'I DON YIN PAR SNGON GYI SLOB DPON DAG SMRA BA BYA t'I
SO'U NAG LA SOGS PA LTA BU'O ZHES ZER RO, ,DUS MTHUN PAR BYA BA
BYED PA LA YANG MTHONG STE, KHA GDANGS TE NYAL BA

DANG; MIG ZLOG STE NYAL BA LTA BU'O, ,'DI CI ZHE NA, KHA GDANGS
PA'AM MIG ZLOG STE DUS PHYIS NYAL BA MA YIN NO, ,SNGAR KHA GDANGS
SAM, MIG ZLOG STE PHYIS NYAL BA DE LTAR NI 'DIR DON 'DI RTOGS PAR
BYA BA MA YIN GYI, 'ON KYANG GNYID LOG PA NYID KHA GDANGS PA DANG
MIG ZLOG PAR RTOGS PAR

BYA'O; ,DUS PHYIS BYA BA BYED PA LA YANG MTHONG STE RNGA'I BYED
PA LA BRTEN TE DBYU GU RDEG PA LTA BU STE, RNGA NI SNGAR BYED LA
PHYIS DBYU GU RDEG PA NI MA YIN NO, ,DUS MNYAM PA YANG MA YIN TE,
SGRA NI BRDABS PA'I RGYU LAS BYUNG BA'I PHYIR RO, ,DE LTAR NI PHA
ROL DANG TSU ROL BA ZHES ZER BA PA nI NI BDAG KYANG 'DOD PA MA

YIN NO, ,KYANG ZHES BYA BA CI'I PHYIR SMOS SHE NA 'JIG RTEN DANG,
BHA RA TA DANG SGRA LA 'CHEL BA BYA t'I SO'U NA GA LA SOGS PAS
KYANG BSTAN BCOS 'DI'I RJES SU 'JUG PA MA YIN PA'I PHYIR RO, ,DE
BAS NA DE DAG GIS KYANG NGES PA KHO NAR 'DI 'DOD PAR BYA DGOS SO,
,'JIG RTEN PA YANG THA SNYAD BYED PA'I TSE

@59A *, ,SANGS RGYAS PA'I RJES SU 'JUG PA YIN GYI, RIG BYED PA
DAG GI YANG MA YIN NA RIG BYED KYI YAN LAG DANG, BY'A KA RA nA PA
DAG GI LTA GA LA YIN, SANGS RGYAS RNAMS NI DE LA GNAS PAR MI BYED
DE, BSNYEMS PA DAG GIS BYAS PA YIN PA'I PHYIR RO, ,DE LTA MA YIN
NA SGRA'I TSUL

BKOD PA DE DAG KYANG SANGS RGYAS KYI RJES SU 'JUG PAR BYA DGOS
PAR 'GYUR RO, ,RE ZHIG SGRA LA 'CHEL BA DE DAG LA 'DI 'DRI BAR
BYA STE, CHOS KYI GNAS SKABS SKYE BA CI BDAG NYID THOB PA'AM 'ON
TE MA THOB PA YIN, GAL TE BDAG NYID THOB PAR YIN NA DE SKYES PA
KHO NA YIN PA'I PHYIR CI ZHIG BYA BA BYED NA SKYE BA

YIN NO ZHES BRJOD 'ON TE BDAG NYID MA THOB PA YIN NA DE'I TSE YOD
PA MA YIN PAS MED PA YIN NA JI LTAR BYED PA PO NYID YIN PAR
'GRUB, 'ON TE MED PA YANG BYED PA PO NYID YIN PAR BRTAG PAR BYA
NA, GANG SNGAR BSTAN NAS PHYIS SKYE'O ZHES BYA BAR SKYE BA'I SNGA
ROL NA DE YOD PA MA YIN NO ZHES JI LTAR RTZOD PA 'DI

BYED; 'DI YANG 'DI LA DRI BAR BYA STE, 'BYUNG ZHES BYA BA'I DON
GANG YIN, SKYE ZHES PA'I DON YIN NO, ,SKYE BA GANG YIN PA DE CI
ZHIG BYED NA 'DI LTAR BYED PA PO ZHES BRJOD, SKYE BA LA BYED DO
ZHE NA NI, GAL TE SKYE ZHES BYA BA SKYE BZHIN PA'I BDAG NYID DU
GYUR PA YIN NA NI JI LTAR BDAG NYID LA BYED PAR RUNG, 'ON TE

BDAG NYID DU GYUR PA MA YIN NA NI DE LAS GZHAN DU MI DMIGS SO,
,BYED CES BYA BA'I DON YANG 'JIG RTEN NA RNAM PAR MANG DU SNANG
STE, BDE BA BYED DO ZHES BYA BA NI SKYED PAR BYED DO ZHES BYA BAR
MNGON PA YIN NO, ,AAG TZOM BYED DO ZHES BYA BA NI 'CHAR BAR BYED
DO ZHES BYA BAR MNGON PAR YIN NO, ,RGYAB BYED DO ZHES BYA

PA NI 'TSIR RO ZHES BYA BAR MNGON PA YIN NO, ,BRAN BYED DO ZHES
BYA BA NI BRAN SBYIN PA'I GSOL BA BYED DO ZHES BYA BAR MNGON PA
YIN NO, ,SKON PAR 'BRU BAR BYED DO ZHES BYA BA NI 'JOG PAR BYED
DO ZHES BYA BAR MNGON PA YIN NO, ,PHA'I TSIG BYED DO ZHES BYA BA
NI DES BSTAN PA'I TSIG RJES SU SGRUB PO ZHES BYA BAR MNGON

PA YIN NO, ,GO SKABS BYED DO ZHES BYA BA NI SGRIB PA SEL TO ZHES
BYA BAR MNGON PA YIN NO, ,DE BAS NA SKYE BA BYED PA PO BYED DO
ZHES BYA BA'I DON BRJOD PAR BYA DGOS TE, GAL TE SKYE BAR BYED PA
YIN NO ZHE NA NI SKYE BA DAG YANG SKYE BAR 'GYUR RO ZHES STON TO,
,DE LAS KYANG GZHAN SKYE BAR THAL BAR 'GYUR BAS THUG PA

@59B MED PAR THAL BAR 'GYUR RO, ,DE BAS NA BYA BA BYED PA MED PAR
YANG BDAG THOB PA TZAM LA BYED PA PO BZHIN DU SKYE BAR BYED DO
ZHES BSTAN TO, ,RKYEN YOD PA TZAM LA YANG RTEN TE ZHES BYA BA YIN
GYI, 'DI LA BYA BA BYED PA NI GANG YANG MED, BYED PA PO YANG GANG
YANG MED NA 'DI GNYIS BYED PA PO DANG LHAN CIG PA

LTA GA LA YOD, DE BAS NA RTEN TE 'BYUNG ZHES BYA BA'I SBYOR BA
'DI NI RIGS PA YIN NO, ,'BREL PAR 'BYUNG BA ZHES BYA BA NI BAR
MED CING MA CHOD PA ZHES BYA BA YIN NO, ,DE LTA YIN DANG 'DAS PA
LAS GANG YANG SKYE BA MED PAR BSTAN PA YIN NO, ,GANG YANG MDO SDE
GZHAN LAS GANG 'DIR CHOS NYID DANG, CHOS GNAS PA NYID

DANG; CHOS NGES PA NYID CES RGYAS PAR BYAS NAS 'DI NI RTEN CING
'BREL BAR 'BYUNG BA ZHES BYA'O ZHES GSUNGS PA LA, CHOS NYID CES
BYA BA GANG ZHE NA, GANG CHOS RNAMS KYI BDAG NYID KHO NA YIN TE,
'DI YOD NA 'DI 'BYUNG 'DI SKYES PAS 'DI SKYE BA ZHES BYA BA GANG
YIN PA'O, ,SKYE BA ZHES BYA BA NI CHOS RNAMS KYI BDAG NYID THOB
PA'O, ,CHOS NYID JI LTAR

SKYE BA YIN ZHE NA, CHOS DE CHOS GZHAN LA BRTEN NAS BDAG NYID
THOB PA'O, ,DA LTAR BYUNG BA'I DUS KYI RTEN CING 'BREL PAR 'BYUNG
BA BSTAN PAS DUS GSUM PA'I SHES PAR BYA BA'I PHYIR CHOS NYID
BSTAN, CHOS GNAS PA NYID GANG ZHE NA, CHOS NYID DE NYID LA BYA'O,
,CI'I PHYIR ZHE NA, BCOS MA MA YIN PA'I DON GYIS TE, JI SKAD DU
BCOM LDAN

'DAS KYIS DGE SLONG DAG RTEN CING 'BREL BAR 'BYUNG BA NI NGAS
BYAS BA MA YIN GZHAN GYIS KYANG BYAS PA MA YIN GYI, DE BZHIN
GSHEGS PA BYUNG YANG RUNG MA BYUNG YANG RUNG, CHOS NYID 'DI NI YE
NAS GNAS PA STE, CHOS GNAS PA NYID DBYINGS YIN NO ZHES GSUNGS SO,
,DBYINGS ZHES BYA BA 'DI CI ZHE NA, BYE BRAG GANG GIS GZHAN

DAG GZHAN GYI RGYUR 'GYUR BA YIN NO, ,NGES PA'I TSIG TU NA 'DIS
RGYU NYID 'DZIN PAS DBYINGS ZHES BYA'O, ,CHOS NYID NGES PA NYID
GANG ZHE NA, CHOS NYID GANG YIN PA DE NYID 'KHRUL PA MED PA GANG
YIN PA'O, ,DE LTAR NA CHOS NYID KYI TSIG GNYIS KYIS NI GTAN DU BA
GANG YIN PA DANG, GCIG KHO NA RA NGES PA NYID GANG YIN PA

BSTEN TO, ,DE LAS GZHAN BA'I TSIG RNAMS NI RJES SU 'BREL BAR
'CHAD PA YIN PAR RIG PAR BYA'O, ,YANG NA DUM BU GSUM PA'O, ,GAL
TE RIG PA'I MI MTHUN PA'I PHYOGS CHOS GZHAN MA RIG PA YIN NA 'DI
LTAR NYON MONGS PA CAN MA YIN PA'I MI SHES PA STE, YI GE 'DRI BA
DANG BSTAN BCOS DANG, BZO DANG NAD DANG NAD GZHI

@60A *, ,DANG; SMAN LA SOGS PA DANG SANGS RGYAS RNAMS KYI YUL MI
SHES PA NI DGRA BCOM PA RNAMS LA YANG DNGOS SU YOD PA'O, ,DE DAG
CI SHES PA DE'I MI MTHUN PA'I PHYOGS CHOS GZHAN ZHIG YIN NAM, 'ON
TE SHES PA MED PA TZAM YIN, CI NYES GAL TE SHES PA'I MI MTHUN
PA'I PHYOGS CHOS GZHAN ZHIG YIN NA, DE CI GCIG PO KHO NA

SHES PA DE DAG THAMS CAD KYI MI MTHUN PA'I PHYOGS YIN NAM, 'ON TE
SHES PA SO SO'I GZHAN YIN, GAL TE GCIG KHO NA YIN NA NI GCIG LA
SHES PA SKYES NA THAMS CAD LA MI SHES PA CI'I PHYIR LDOG PAR MI
'GYUR, 'ON TE SHES PA SO SO'I GZHAN YIN NA NI NGES NA SEMS GCIG
LA MI SHES PA MTHA' MED PA DANG MTSUNGS PAR LDAN PAR

'GRUB PAR 'GYUR RO, ,LHAN CIG TU MA RIG PA DU MA'I RDZAS YOD PAR
RUNG BA MA YIN TE, DPER NA TSOR BA LA SOGS PA'I RDZAS BZHIN NO,
,RDZAS MTHA' YAS PA DE DAG SEMS CAN GYI RGYUD KYI SKAD CIG MA
GCIG YIN PAR YANG RIGS PA YIN NO, ,'ON TE SHES PA'I DNGOS PO MED
PA TZAM DE MI SHES PA SHES PA YIN NA NI MI SHES PA THAMS CAD

KYANG DE BZHIN DU CI'I PHYIR MI 'DOD, NYON MONGS CAN MA YIN PA'I
MI SHES PA DE YANG BDAG GIS MA SHES TE, DE LTAR BYAS SO ZHES YANG
BA MA SPANGS PA'I RGYU NYID YIN PAR NYE BAR BRTAGS PA YIN NO,
,NYON MONGS PA CAN MA YIN NA NI MI SHES PA NI JI LTAR 'DOD PA DE
BZHIN DU ZHOG ,NYON MONGS PA CAN GYI MA RIG PA NI RIG PA'I DNGOS
PO MED PA

TZAM MA YIN PAR DE LTAR SNGAR SHES PAR BYAS ZIN TO, ,GANG DAG
YANG MI SHES PA THAMS CAD NI SHES PA'I MTHUN PA'I PHYOGS CHOS
GZHAN YIN ZHES SMRA BA DE DAG NI MA RIG PA NI RNAM PA GNYIS SU
SMRA STE, RTAG TU KUN DU 'BYUNG BAR SMRA BA DANG YID LA BYED PA
NA KUN DU 'BYUNG BAR SMRA BA'O, ,DE LA DANG PO NI MI SHES PA GCIG
KHO NA YIN TE, SHES

BYA THAMS CAD LA SHES BA'I MI MTHUN PA'I PHYOGS SKAD CIG RE RE LA
'BYUNG BA NI YIN PAR 'JOG GO, ,RKYEN GYI BYE BRAG NYE BAR GYUR
BA'I PHYIR YUL GANG LA SHES PA SKYES PA NA DE'I BAG CHAGS BRTAS
PA YOD PA'I PHYIR JI TZAM DU SHES PA DE MED PAR MA GYUR GYI BAR
DU DE LAS GZHAN PA'I DNGOS PO LA KHYAB PAR BYED PA'I MI SHES PA

GZHAN GCIG CIG 'BYUNG BAR 'GYUR RO, ,SHES PA DE MED PAR GYUR NA
YANG SNGON JI LTA BA BZHIN DU 'BYUNG BAR 'GYUR RO, ,DE BZHIN DU
YUL GANG DANG GANG LA SHES PA SKYES PA NA JI SRID DU THAMS CAD
MKHYEN PA NYID MA THOB KYI BAR DU YUL DE DANG DE LAS GZHAN PA'I
SHES BYA LA SHES PA'I MI MTHUN PA'I PHYOGS MI SHES

@60B PA GCIG 'BYUNG BAR 'GYUR RO, ,DPER NA KHANG MIG GCIG NA MUN
RUM YOD PA'I NANG DU GZUGS GCIG CIG YOD NA YUL DE THAMS CAD KYI
MUN PA NI RANG GI DANG GIS 'GAGS TE, 'DU BYED THAMS CAD SKAD CIG
MA NI 'JIG PA YIN PA'I PHYIR RO, ,GZUGS KYI NGOS GANG DU RTZIG
PA'I 'OG GI BU GA

NAS SNANG BA BYUNG BA NI JI SRID DU SNANG BA MED PAR MA GYUR GYI
BAR DU DE LAS GZHAN PA'I YUL LHAG MA DE DAG NYID DU MUN PA 'BYUNG
BAR 'GYUR RO, ,SNANG BA NUB NA YANG DUS MNYAM DU SNGON JI LTA BA
DE BZHIN DU YANG MUN PA 'BYUNG BAR 'GYUR TE 'DI NI DPE TZAM DU
ZAD DO, ,'O NA DA MI SHES PA'I RDZAS GCIG PU 'DI JI LTAR NA NYON

MONGS PA CAN YIN LA, NYON MONGS PA MA YIN PA YANG YIN, NYON MONGS
PA DANG MTSUNGS PAR LDAN PA YANG YIN LA, MTSUNGS PAR MI LDAN PA
YANG YIN, MI DGE BA YANG YIN LA, MI DGE BA MA YIN PA YANG YIN,
MTHONG BAS SPANG BAR BYA BA YANG YIN LA, DES SPANG BAR BYA BA MA
YIN PA YANG YIN PAR RUNG BAR 'GYUR, JI LTAR NYON MONGS

PA DE'I GNYEN PO BDEN BA SHES PA'I MI MTHUN PA'I PHYOGS SU 'DUG
PA NI NYON MONGS PA RNAMS KYI RKYEN DU 'GYUR BA DE LTAR NYON
MONGS PA YIN PAR RNAM PAR GZHAG STE, SEMS NYON MONGS PAR BYED
PA'I PHYIR RO, ,JI LTAR DE LAS GZHAN PA'I SHES PA'I MI MTHUN PA'I
PHYOGS SU 'DUG PA NA NYON MONGS PA RNAMS KYI RKYEN DU MI 'GYUR PA
DE LTAR

NYON MONGS PA YIN PAR RNAM PAR MI GZHAG GO, ,DMIGS PA GANG LA
NYON MONGS PA SKYE BA'I YUL DE LA SHES PA 'BYUNG BA LA SGRIB PA'I
DNGOS POR 'DUG PA NI NYON MONGS PA DANG YUL MTSUNGS PA YIN PA'I
PHYIR NYON MONGS PA MTSUNGS PAR LDAN PA YIN PAR GZHAG GO, ,YUL DE
LAS GZHAN LA SHES PA'I SGRIB PA'I DNGOS POR

'DUG PA NI NYON MONGS PA DANG YUL MTSUNGS PAR LDAN PA MA YIN PA'I
PHYIR NYON MONGS PA DANG MTSUNGS PAR LDAN PA MA YIN PAR RNAM PAR
GZHAG GO, ,DGE BA SHES PA'I MI MTHUN PA'I PHYOGS YIN PA'I PHYIR
MI DGE BA YIN PAR RNAM PAR GZHAG STE, DE'I GNYEN POR SHES PA THOB
PAR BYA LA GUS PA BSKYED PA'I PHYIR RO, ,DE LAS GZHAN PA

LA SHES PA'I MI MTHUN PA'I PHYOGS YIN PA'I PHYIR MI DGE BA YIN
PAR RNAM PAR MI GZHAG GO, ,MTHONG BA'I LAM GYI MI MTHUN PA'I
PHYOGS YIN PA'I PHYIR, MTHONG BAS SPANG BAR BYA BA YIN NO, ,BSGOM
PA'I LAM GYI MI MTHUN PA'I PHYOGS YIN PA'I PHYIR BSGOM PAS SPANG
BAR BYA BA YIN NO, ,BSAM

@61A *, ,PA THA DAD PA'I DBANG GIS RNAM PAR GZHAG PA NA LOG PAR
RNAM PAR GZHAG PA YANG MA YIN TE, DPER NA LUS DANG NGAG G-YO BA
DANG, THA SNYAD GNYIS BSAM PA'I DBANG GIS DGE BA DANG, MI DGE BA
RNAM PAR GZHAG PA BZHIN TE, SGO DE NAS DE KUN NAS SLONG BAR BYED
PA'I SEMS 'JUG PA DANG LDOG BAR

KUN DU SBYOR BA'I PHYIR DANG, SANGS RGYAS KYI SPRUL PA DAG SO SOR
BSHAD CING, SANGS RGYAS NYID DU RNAM BAR GZHAG PA NI SANGS RGYAS
YIN PAR SEMS DBANG BSGYUR BA'I DGONGS PA DANG, SEMS CAN RNAMS KYI
DE'I SGO NAS JI LTAR SANGS RGYAS LA GUS PA KUN DU 'BYUNG BAR
'GYUR BA SNYAM DU DGONGS PA YIN PAS

'DI LA NYES PA MED PA BZHIN NO, ,MA RIG PA GNYIS PA SMRA BA YANG
SHES BYA GANG YID LA BYED PA NA SHES PA MI SKYE BA DER NI DE'I MI
MTHUN PA'I PHYOGS MI SHES PA KUN DU 'BYUNG BA YIN PAR RNAM PAR
GZHAG STE, RANG GI PHRA RGYAS 'JUG PA THOB PA'I PHYIR RO, ,DUS
KUN DU YANG MA YIN

YUL THAMS CAD DU YANG MA YIN NO, ,NYON MONGS PA GANG DANG MTSUNGS
PAR LDAN PA DE NYID DANG LHAN CIG SKYE ZHING 'GAG GO, ,DE LTAR NI
NYES PA MED PA'I PHYIR RO, ,DE BAS NA MA RIG PA NI RIG PA'I MI
MTHUN PA'I PHYOGS CHOS GZHAN ZHIG YIN BAR 'GRUB PA 'DI YIN NO,
,RNAM PAR

SHES PA LHAG MA NI DA DUD MA BRIS SO, ,'DI NI MYA NGAN 'DAS PA'I
GRONG GI LAM GCIG PA'O, ,DE BZHIN GSHEGS PA'I GSUNG GI NYI MA'I
ZER GSAL BA, ,'PHAGS PA STONG SNYED RNAMS KYIS BGROD PA BDAG MED
NYID, MIG RTUL RNAMS KYIS RNAM PAR MA BKROL BA'ANG BLTAS, ,DE DON
YUL LAS BYUNG BA'I

BDAG LA GANG YOD PA, ,DE NI 'ANG DE YI DGE BAR DE DAG 'GRUB PAR
SHOG, ,THUB PAS RAB MDZAD RNAMS LA RTAG TU 'JUG PA DANG, ,DE YANG
GRUB BAR BYA PHYIR GANG 'DIR BDAG GIS BZUNG, ,RTEN CING 'BREL BAR
'BYUNG BA DANG PO DANG RNAM PAR 'BYED PA'I MDO SDE RNAM PAR 'GREL
PA

SLOB DPON BA SU BAN DHUS MDZAD PA RDZOGS SO,, ,,LI'I MKHAN PO SU
RENDRA KA RA PRA BH'A DANG, ZHU CHEN GYI LO TZ'A BA DGE SLONG NAM
MKHAS BSGYUR CING ZHUS TE GTAN LA PHAB PA 'O,, ,,

