@86B #, ,RGYA GAR SKAD DU,
N'A MA SAm G'I TI S'A DHA NAm

N'A MA, BOD SKAD DU, MTSAN YANG DAG PAR BRJOD PA'I SGRUB THABS
ZHES BYA BA, 'PHAGS PA 'JAM DPAL LA PHYAG 'TSAL LO, ,SGRUB PA POS
DANG POR RE ZHIG SNGA BAR LANGS LA KHA LA SOGS PA GTZANG BAR BYAS
NAS BSAM GTAN GYI KHANG PAR RAB TU ZHUGS NAS BDE BA'I STAN LA RDO
RJE'I

SKYIL KRUNG GIS NYE BAR 'DUG STE, RANG GI SNYING GAR PADMA DANG
ZLA BA LA MU:YIG DMAR SER BSGOM PAR BYA'O, ,DE'I 'OD KYI TSOGS
LCAGS KYU'I RNAM PA RNAMS KYIS BKUG STE, 'CHAD PAR 'GYUR BA'I
BCOM LDAN 'DAS KYI SKU MDOG PHYAG MTSAN BZHUGS TSUL MDUN DU
BSGOMS TE,

DE'I MDUN DU ME TOG DANG BDUG SPOS LA SOGS PA RNAMS KYIS YANG DAG
PAR MCHOD NAS, SDIG PA BSHAGS PA LA SOGS PA BYAS NAS BYAMS PA LA
SOGS PA TSANGS PA'I GNAS BZHI BSGOM PAR BYA'O, ,CHOS THAMS CAD
STONG PA NYID DU MNGON SUM DU BYAS NAS, AOm SH'U N+YA

T'A DNY'A NA BADZRA SVA BH'A A'ATMA KO&HAm, ZHES PA'I SNGAGS
KYIS BYIN GYIS BRLABS PAR BYA'O, ,DE NAS NAM MKHAR H'Um GI YI GES
RDO RJE RTZE LNGA PA SA BON DANG BCAS PA BSGOM MO, ,DE'I 'OD
RNAMS KYIS JI LTAR RIGS PAR RDO RJE'I RAB DANG RDO RJE'I DRA BA
DANG RDO RJE'I SA GZHIS BDUD 'JOMS PAR DMIGS TE,

@87A *, ,RDO RJE'I 'OD KYANG RDO RJE'I SA GZHI DANG RAB LAS PHYI
ROL PHYOGS DANG PHYOGS BRAL GYI GZUGS KYIS GNAS PAR BLTA'O, ,DE
NAS BAR MA CHAD PAR RDO RJE'I RA BA'I NANG DU PADMA'I STENG DU
AOm GYI YI GES ZLA BA'I DKYIL 'KHOR DE'I STENG DU MU:'I YI GE KHA
DOG DMAR SER LA MA LUS

BA'I SANGS RGYAS SPRO BA DANG BSDU BA'I RNAM PA BSGOM PAR BYA'O,
,DE YONGS SU GYUR PA LAS RJE BTZUN 'JAM DPAL SKU MDOG DMAR SER
PADMA DANG ZLA BA'I STENG DU RDO RJE'I SKYIL KRUNG GIS BZHUGS PA,
,ZHAL DANG PO DMAR BA, G-YAS SNGO BA, G-YON DKAR BA, DES NA ZHAL
GSUM

PA; PHYAG BZHI PO JI LTAR RIGS PAR SHES RAB RAL GRI DANG, PU STI
DANG, MDA' DANG, GZHU 'DZIN PA'O, RIN PO CHE'I COD PAN CAN, MTSAN
SUM CU RTZA GNYIS DANG, DPE BYAD BZANG PO BRGYANG CUS RNAM PAR
MDZES PA, GZHON NU GZHON NU'I RGYAN GYIS BRGYAN PAR

BDAG NYID BSGOM PAR BYA'O, ,THUGS KAR PADMA DANG ZLA BA'I STENG
DU SEMS DPA'I SKYIL KRUNG GIS BZHUGS PA'I RDO RJE SEMS MA SKU
MDOG DKAR MO G-YON NA DRIL BU DANG G-YAS NA RDO RJE BZUNG STE
RANG GI THUGS KAR BSLANG NAS SBYOR BA'O, ,SNGAR BZHIN MDZOD SPUR
GNAS PA'I RIN CHEN RDO RJE MA SKU MDOG SER

MO PHYAG GNYIS KYIS DBU LA ME TOG GI PHRENG BA 'CHING BA CAN NO,
,MGRIN PAR PADMA RDO RJE MA SKU MDOG DMAR SER G-YON NA SNYING PO
DANG BCAS PA'I PADMA, G-YAS KYIS DE'I 'DAB MA KHA 'BYED PA SNGAR
BZHIN GNAS PA'O, ,SPYI BOR LAS KYI RDO RJE MA SKU MDOG LJANG GU
PHYAG GNYIS KYIS RANG GI SPYI BOR

RDO RJE RTZE GSUM 'DZIN PA DE LTAR GNAS PA BSGOM PAR BYA'O, ,AOm
BADZRA AOm KU SHA DZA:, AOm BADZRA P'A SHA H'Um, AOm BADZRA SPHO
tA BAm, AOm BADZRA A'A BE SHA HO:, ZHES PA'I SNGAGS RNAMS KYIS
PADMA DANG ZLA BA'I STENG DU JI LTA BA'I RIM PAS YE SHES KYI
DKYIL 'KHYOR DGUG PA DANG, GZHUG PA DANG

BCING BA DANG, DBANG DU BYA'O, ,RDO RJE KHU TSUR GNYIS BCINGS TE
SDIGS MDZUB DANG MTHE'U CHUNG DAG LU GU RGYUD LTAR BYAS PA'I RDO
RJE 'KHOR LO'I PHYAG RGYA GAN RGYAL DU BYA'O, ,RANG GI KHA LA
GZHAG LA MCHOD YON DANG ZHABS BSIL LA SOGS PA RNAMS KYIS LEGS PAR
MCHOD LA SKAD CIG LA

@87B GZHUG PAR BYA'O, ,DE'I RJES SU DE BZHIN GSHEGS PA THAMS CAD
KYIS DBANG BSKUR TE, SNGAR BZHIN MI BSKYOD PA SPYI BOR BDAG NYID
KYIS BSGOM PAR BYA'O, ,AOm SARBBA DHARM'A BH'A WA SVA BH'A BA BI
SHUDDHA BADZRA AA A'A AAm AA:, PRA KRi TI PA RI SHUDDHA SA RBBA
DHARMMA YA DU TA SARBA TA TH'A GA TA DZNY'A NA K'A YA MANYDZU
SHR'I PA RI

SHUDDHA T'A MU PA D'A YE TI AA A'A:, SARBBA TA TH'A GA TA HRi DA
YA HA RA HA RA, AOm H'Um HR'I:BHA GA B'A NA DZNY'A NA M'U RTI B'A
G'I SHVA RA MA H'A WA TZA SARBBA DHARMMA GA GA NA AA MA LA SU PA
RI SHUDDHA DH'ARMA DH'A TU DZNY'A NA GARBHA A'A:, ZHES BYA BA'I
SNGAGS KYIS DANG PO DANG BAR DANG THA MAR BYIN GYIS BRLABS LA
SNGAR LTAR RJE BTZUN MTSAN YANG DAG PAR

BRJOD PA NYIN RE BZHIN THUN GSUM DU LAN GSUM MAM LAN GCIG MNGON
PAR DGA' BA'I MTHAR THUGS PA PHAN YON DANG BCAS PA BKLAG PAR
BYA'O, ,DE LTAR JI SRID BKLAGS PA DE SRID DU GRUB PA'I RTAGS
MTHONG NGO, ,DE MA THAG TU JI LTA BA'I SNGAGS KYIS GRUB PA'I TSUL
RJES SU GNAS SO, ,MTSAN

YANG DAG PAR BRJOD PA'I SGRUB THABS MKHAS PA CHEN PO PRA BH'A KA
RAS MDZAD PA RDZOGS SO,, ,,LO TZ'A BA SH'AKYA'I DGE SLONG NYI MA
RGYAL MTSAN DPAL BZANG POS DGE SLONG GZHON NU RIN CHEN GYI DON DU
DPAL THAR PA GLING GI GTZUG LAG KHANG DU LEGS PAR BSGYUR BA'O,, ,,