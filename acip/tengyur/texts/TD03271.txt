@24A #, ,RGYA GAR SKAD DU, SAm KshIPTA DZAMBHA LA
S'A DHA NAm, BOD SKAD DU, MDOR BSDUS PA'I DZAMBHA LA'I SGRUB
THABS, SNGAR BSHAD PA'I CHO GA'I RIM PAS SNYING GA'I SNA TSOGS
PADMA DANG ZLA BA LA GNAS PA'I YI GE DZAm SER PO LAS GYUR PAR
SPROS PA'I 'OD ZER GYIS SANGS

RGYAS LA SOGS PA RNAMS LEGS PAR MCHOD CING SDIG PA BSHAGS PA LA
SOGS PA BYAS TE, DUS PHYIS STONG PA NYID MNGON DU BYAS LA, GNAS
DE NYID DU SNA TSOGS PADMA DANG ZLA BA LA DZAm LAS BYUNG BA'I
SHING THOG SA BON GYI THUM PO STE SA BON GYI SNYING PO DANG LDAN
PA'O, ,DE DAG GI 'OD ZER GYIS SEMS

CAN GYI DON RNAM PA DU MA RNAMS BYAS NAS, DE DAG YONGS SU GYUR PA
LAS DZAMBHA LA 'TSER BA'I GSER GYI MDOG LTA BU STE, SANGS RGYAS
LNGA'I RIN PO CHE'I DBU RGYAN CAN, ,ZHAL GCIG PHYAG GNYIS PA, LHA
RDZAS KYI GOS DANG RGYAN DANG LDAN PA, PHYAG G-YAS PAS SA BON GYI
RDOG MA BSNAMS SHING,

G-YON PAS NI KHA NAS RIN PO CHE SNA TSOGS SKYUG PA'I NE'U LE'O,
,AUTPALA SNGON PO'I PHRENG BA DANG LDAN PA, RIN PO CHE'I SNYE MA
GRUNGS PA MDZES PA PHYOGS GNYIS KA NA LEGS PAR GNAS PA LAS NI
PHYOGS GNYIS KAR CHAR 'BAB PAR GYUR PA, RIN PO CHE'I SNYE MA
MDZES PA DANG BUM PA DU MA 'OD ZER

KUN NAS 'BAR BAS DKRIGS PA ZHABS KYI 'OG NA GNAS PAR GYUR PAR
BDAG NYID LA SO SOR RNAM PAR BSAM PAR BYA BA'O, ,AOm DZAMBHA LA
DZA LENDRA YE SV'A H'A, BYA BA'I SNGAGS 'DI BZLAS PAR BYA BA YIN
NO, ,LAG PA GNYIS KYI KHU TSUR BCINGS LA GUNG MO TSIGS GSUM PA
BKUG PAR GYUR

PA'I PHYAG RGYAS SNYID GA DANG, MGUL BA DANG, SMIN MTSAMS DANG,
SPYI BO RNAMS SU GTUG PAR BYA BA'O, ,NANG PAR SNGA MOR DE LTAR
SKAD CIG GIS BSGOMS LA SNYIM PA'I TSAD KYIS CHU LAN BRGYA RTZA
BRGYAD DBUL BAR BYA BA'O, ,AOm DZAMBHA LA DZA LENDR'A YA DHA NAm
ME DE HI SV'A H'A, MDOR BSDUS

@24B PA'I DZAMBHA LA'I SGRUB THABS SO,, ,,D'A LAS DGE SLONG TSUL
KHRIMS RGYAL MTSAN GYIS BSGYUR BA'O,, 