@58A #, ,RGYA GAR SKAD DU, A'ARY'A T'A RA DE B'I STO TRA SARBA AARTHA
S'A DHA NA N'A MA STO TRA R'A DZA, BOD SKAD DU, 'PHAGS MA LHA MO
SGROL MA'I BSTOD PA DON THAMS CAD GRUB PA ZHES BYA BA BSTOD PA'I
RGYAL PO, MGON PO THUGS RJE CHEN PO DANG LDAN PA 'PHAGS PA SPYAN
RAS GZIGS DBANG

@58B PHYUG LA PHYAG 'TSAL LO, ,ZLA BA SKAR MA'I TSOGS LTAR MKHA'
LA MDZES, ,MGON PO SEMS DPAS BSKOR CING 'GRO NA'ANG MDZES, ,ZLA
BA DRI MED GDUNG BA SEL BA BZHIN, ,MI SHES KUN SPANGS 'GRO BA'I
SDUG BSNGAL SEL, ,BYANG CHUB PHYOGS CHOS SUM CU RTZA BDUN DANG, ,

BSAM GTAN TING 'DZIN RNAM THAR MANG PO CAN, ,SUM CU RTZA GNYIS
MTSAN GYIS BRGYAN PA LA, ,DPE BYAD BZANG PO BRGYAD CUS RAB TU
BRGYAN, ,SRUNG BYED GSUM DANG MA 'DRES DRAN GSUM DANG, ,MI 'JIGS
BZHI BRNYES YONGS SU DAG BZHI MNGA', ,STOBS BCU'I RTZAL LDAN

SKYE LA THUGS RJE CHE, ,BAG CHAGS KUN BCOM MI BSNYEL RNAM KUN
BCOM, ,RIGS LNGAS NYON MONGS LNGA BCOM YE SHES LNGA, ,SKU LNGA
MNGON PAR BYANG CHUB RNAM LNGA BRNYES, ,LAM LNGA SBYONG MDZAD
SANGS RGYAS LNGA YI SKU, ,PHUNG PO LNGA SPANGS ZAG ZAD MNGON SHES
LNGA, ,DUS GSUM

RGYAL BA KUN GYI SNYING PO KHYOD, ,YON TAN KUN GYI 'BYUNG GNAS
RGYU YI MCHOG ,CHAGS SDANG BRAL YANG 'GRO BA'I DON GYI PHYIR,
,CHA LUGS RNAM PA SNA TSOGS 'DZIN PA KHYOD, ,SNA TSOGS PHRIN LAS
SKU MDOG LJANG GU CAN, ,DBU LA 'OD DPAG MED PAS RAB TU BRGYAN,
,'KHOR LOS

SGYUR BA'I RGYAL PO'I CHA LUGS CAN, ,'GRO BA'I DED DPON SGROL MA
KHYOD KYI SKU, ,MDZES PA'I RAL BA DBU RGYAN COD PAN DANG, ,DAR
DBYANGS ZLA TSES SNA TSOGS RDO RJES MDZES, ,RNA RGYAN MGUL RGYAN
DPUNG RGYAN GDU BU DANG, ,SKA RAGS ZHABS GDUB PA DA'I SMAD DKRIS

MDZES, ,RIN CHEN NOR BUS SPRAS PA'I DO SHAL DANG, ,DPUNG RGYAN SE
MO DOS NI SHIN TU BRGYAN, ,BCOS BU'I RAS DANG KHA DOG SNA TSOGS
PA'I, ,DAR DANG LHA YI DAR ZAB NA BZA' MNABS, ,PADMA'I RIGS NI
PADMA LAS 'KHRUNGS CAN, ,SNA TSOGS PADMA MCHOG GI GDAN LA

BZHUGS, ,CHAGS DANG ZHE SDANG GTI MUG LA SOGS KYIS, ,MA GOS PADMA
DMAR PO BZHIN DU DAG ,DBANG PO GSHIN RJE CHU LHA GNOD SBYIN DANG,
,'BYUNG PO ME LHA RLUNG LHA SRIN PO DANG, ,SA BDAG STENG GI LHA
TSOGS MA LUS RNAMS, ,PHYOGS SKYONG 'GRO DON SBRUL MDZAD KHYOD KYI

@59A *, ,SKU; ,TSANGS PA KHYAB 'JUG DBANG PHYUG LHA CHEN DANG,
,DRAG PO ZHI BA AU MA LA SOGS LAS, ,RGYAL GYUR LHA YI LHA STE
SGROL MA KHYOD, ,KHAMS GSUM KUN GYI DBANG PHYUG CHEN POR GRAGS,
,THOD PA MI 'CHAD THUGS RJE'I THOD PA CAN, ,RAL PA RNAMS SPANGS

SHIN TU DGA' BAS MDZES, ,G-YANG GZHI DANG BRAL MTSAN DANG DPE
BYAD SPRAS, ,THAL BAS MA BSKUS BYAMS PAS KHYAB PA'I BDAG ,DBYU GU
GSUM SPANGS BSLAB PA GSUM DANG LDAN, ,DUR KHROD GNAS DER CHOS KYI
DBYINGS SU ROL, ,RKED PHRAN CANG TE'U LA SOGS SGRA SPANGS

NAS, ,GSUNG DBYANGS YAN LAG DRUG CUS CHOS KUN SGROGS, ,TSANGS
SKUD MI BSNAMS MYA NGAN 'DAS PA'I SKU, ,MTSAN SPYOD SPANGS NAS
DUS GSUM MNYAM PAR SPYOD, ,LOG SRED LAS BYUNG GDUNG BA'I DKA'
THUB SPANGS, ,DAM PA'I BRTUL ZHUGS MA LUS RAB TU LDAN, ,

MTSON CHA DOR NAS SHES RAB MTSON CHA BSNAMS, ,ZHE SDANG RNAM
SPANGS SGRUB PA'I RTZA RGYUN GCOD, ,PHYOGS 'DZIN MI MNGA' GRUB
MTHA' KUN GYI BDAG ,CHAGS PA MI MNGA' KUN LA MKHA' LTAR SPYOD,
,MTHA' SPANGS NAM MKHA' LTA BUR KHYOD KYI THUGS, ,SHES BYA'I
DKYIL

'KHOR THAMS CAD KHYOD KYI SKU, ,SGRA DANG BRJOD PAR SNANG BA
THAMS CAD GSUNG, ,SGROL MA CHOS KUN BSDUS PA'I SNYING PO CAN,
,ZHI DANG RGYAS DANG DBANG DANG MNGON SPYOD DANG, ,DGUG DANG DGAR
DANG SDE RENGS BSKRAD PA DANG, ,LKUGS DANG TSIG 'PHROG GZUGS
SGYUR BSRUNG LA

SOGS, ,DUS GSUM RGYAL BA KUN GYI PHRIN LAS CAN, ,SKU YI DBANG
PHYUG GSUNG GI DBANG PHYUG DANG, ,THUGS KYI DBANG PHYUG 'DOD YON
DBANG PHYUG LDAN, ,RDZU 'PHRUL KUN 'GRO YON TAN BRGYAD DANG LDAN,
,CHOS SKU MKHA' LTAR DBYER MED RTOGS GYUR KYANG, ,GZUGS SKU

'JA' TSON LTA BUR 'GRO LA STON, ,JI SRID DKYIL 'KHOR KUN GYI BDAG
PO MCHOG ,SGROL MA 'GRO BA 'KHOR BA'I GZE BA LAS GROL, ,GANG GIS
DRAN NA NGAN SONG 'JIGS PA DANG, ,RGYAL PO RKUN PO ME CHUS 'JIGS
PA DANG, ,SENG GE STAG SBRUL SRIN PO'I 'JIGS LAS SGROL,,

@59B 'BYUNG BA 'KHRUGS DANG GDON GYIS BSKYED PA YIS, ,SROG 'PHROG
NAD KYI BYE BRAG MA LUS DANG, ,DRANG SRONG MKHA' 'GRO'I DMOD GYUR
KUN LAS SGROL, ,NOR BU SNGAGS DANG SMAN SBYOR 'DOD PA BZHIN,
,'GRO LA 'JIG RTEN 'DAS PA'I DNGOS GRUB KUN, ,MOS PAS DRAN PA

RNAMS LA STZOL PA YIN, ,RGYAL SRID 'DOD PAS G-YUL NGOR RGYAL PA
DANG, ,LONGS SPYOD GRAGS PA 'DOD PA DE DAG DANG, ,BKUR BA'I DRI
NGAS BRAL 'DOD SPYOD PA YIN, ,GANG GIS BSTOD PAS BDE GSHEGS KUN
LA BSTOD, ,DUS GSUM SANGS RGYAS KUN GYI BSKYED MDZAD MA, ,

SANGS RGYAS SRAS BCAS MA LUS KHYOD KYI SKU, ,RJE BTZUN SGROL MA
YON TAN PHUNG PO CAN, ,TSANGS PA KHYAB 'JUG DBANG PHYUG LA SOGS
DANG, ,DRAG PO ZHI BA AU MA DKAR SHA MA SOGS, ,SKUL BYED LU GU
RGYUD DANG KHRO GNYER CAN, ,M'A MA K'I DANG SPYAN DANG GOS DKAR
MO, ,

'GRO BA GANG GIS 'DUL BA DE DON DU, ,JI LTAR KHYAD 'PHAGS BRJID
PA'I CHA LUGS CAN, ,THABS TSUL RNAM PA MTHA' YAS STON PA'I SKU,
,'GRO BA'I SKYABS MCHOG RJE BTZUN SGROL MA MCHOG ,SPYI BOR 'OD
DPAG MED BZHUGS PHYAG 'TSAL LO, ,'JIGS PA BRGYAD

SKYOB SGROL MA'I SKU LA 'DUD, ,GRAGS BA MTHA' YAS SGROL MA'I SKU
LA 'DUD, ,'GRO DON SGRUB PA SGROL MA'I SKU LA 'DUD, ,SDUG BSNGAL
NGES SEL SGROL MA'I SKU LA 'DUD, ,PHYAG STONG SPYAN STONG SGROL
MA'I SKU LA 'DUD, ,MKHA' LTAR MTHA' YAS SGROL MA'I SKU LA

'DUD, ,MTSAN DANG DPES BRGYAN SGROL MA'I SKU LA 'DUD, ,ZLA 'DRA'I
YAN LAG SGROL MA'I SKU LA 'DUD, ,NYI MA LAR GSAL SGROL MA'I SKU
LA 'DUD, ,DUS GSUM 'GYUR MED SGROL MA'I SKU LA 'DUD, ,SA LTAR
RTEN GYUR SGROL MA'I SKU LA 'DUD, ,CHU LTAR BSIL

MDZAD SGROL MA'I SKU LA 'DUD, ,ME LTAR SMIN MDZAD SGROL MA'I SKU
LA 'DUD, ,RLUNG LTAR RGYAS MDZAD SGROL MA'I SKU LA 'DUD, ,SMAN
PA'I RGYAL PO SGROL MA'I SKU LA 'DUD, ,SMAN LTAR NAD 'JOMS SGROL
MA'I SKU LA 'DUD, ,THUGS RJE'I CHU RGYUN SGROL MA'I SKU LA 'DUD,
,'DUL

@60A *, ,BA'I THABS MKHAS SGROL MA'I SKU LA 'DUD, ,SGEG KYANG
CHAGS BRAL SGROL MA'I SKU LA 'DUD, ,THAR PA'I LAM STON SGROL MA'I
SKU LA 'DUD, ,STONG NYID NAM MKHA' LTA BU'I CHOS KYI SGRA, ,'GRO
BA MA LUS PA LA NGES SGROGS PAS, ,MU STEGS RI DAGS SKRAG

MDZAD SENG GE CHE, ,RJE BTZUN SGROL MA'I SKU LA PHYAG 'TSAL LO,
,MI PHYED RDO RJE 'DZIN PA'I ZHAGS PA DANG, ,CHOS SGROGS DUNG
DANG SHES RAB MDA' 'DZIN DANG, ,'DREN PA'I LCAGS KYU YID 'ONG
AUTPALA, ,SNYING RJE GZHU DANG LTA NGAN SDIGS MDZUB MDZAD, ,THUGS
KYI RNAM PAR

DAG PA BRDA TSUL DU, ,RDO RJE LA SOGS RTAG TU BYIN BRLABS PA'I,
,PHYAG BRGYAD MTSAN MA BRGYAD KYIS RAB BRGYAN PA'I, ,RJE BTZUN
SGROL MA'I SKU LA PHYAG 'TSAL LO, ,RDO RJE SGROL MA RIN CHEN
SGROL MA DANG, ,PADMA'I SGROL MA LAS KYI SGROL MA DANG, ,BDUG
PA'I SGROL MA ME TOG

SGROL MA DANG, ,MAR ME'I SGROL MA DRI YI SGROL MA DANG, ,LCAGS
KYU'I SGROL MA ZHAGS PA'I SGROL MA DANG, ,LCAGS SGROG SGROL MA
DRIL BU'I SGROL MA DANG, ,BCU GNYIS 'KHOR LO'I TSOGS KYIS RAB
BSKOR BA'I, ,RJE BTZUN SGROL MA KHYOD LA PHYAG 'TSAL LO, ,MGON PO

'OD DPAG MED LA PHYAG 'TSAL LO, ,PHYAG NA PADMA KHYOD LA PHYAG
'TSAL LO, ,SPYAN RAS GZIGS DBANG KHYOD LA PHYAG 'TSAL LO, ,'JIG
RTEN DBANG PHYUG KHYOD LA PHYAG 'TSAL LO, ,DON YOD ZHAGS PA KHYOD
LA PHYAG 'TSAL LO, ,KHRO RGYAL RTA MGRIN KHYOD LA PHYAG 'TSAL LO,
,'JIGS

PA BRGYAD SKYOB KHYOD LA PHYAG 'TSAL LO, ,PHYAG STONG SPYAN STONG
KHYOD LA PHYAG 'TSAL LO, ,THUGS RJE BCU GCIG ZHAL LA PHYAG 'TSAL
LO, ,DBANG PHYUG CHEN PO KHYOD LA PHYAG 'TSAL LO, ,RDO RJE CHOS
CHEN KHYOD LA PHYAG 'TSAL LO, ,DE NYID DON MCHOG KHYOD LA PHYAG
'TSAL LO, ,

'JIG RTEN DBANG RAB KHYOD LA PHYAG 'TSAL LO, ,RDO RJE SPYAN RGYAS
KHYOD LA PHYAG 'TSAL LO, ,RAL PA GCIG MA KHYOD LA PHYAG 'TSAL LO,
,LHA MO KHRO GNYER CAN LA PHYAG 'TSAL LO, ,THUGS RJE CHEN PO
KHYOD LA PHYAG 'TSAL LO, ,BUD MED SGYU 'PHRUL KHYOD LA PHYAG
'TSAL LO, ,KU RU

@60B KU LLE KHYOD LA PHYAG 'TSAL LO, ,LHA MO GOS DKAR KHYOD LA
PHYAG 'TSAL LO, ,AOm T'A RE TUTT'A RE TU RE SV'A H'A, GANG ZHIG
SDOM PA DE BZUNG NAS, ,SGROL MA'I SKU GZUGS SPYAN SNGAR NI,
,KHRUS BYAS DANG BAS RTZE GCIG GIS, ,BSTOD PA'I RGYAL PO 'DIS
BSTOD NAS, ,GSANG SNGAGS

BZLAS BRJOD 'DI BYAS NA, ,RJE BTZUN SGROL MA ZHAL BSTAN NAS,
,GDUNG BA THAMS CAD SEL BA DANG, ,DNGOS GRUB MA LUS BYIN BRLAB
'GYUR, ,ZLA BA YAR NGO'I TSES BRGYAD LA, ,LCI BA'I DKYIL 'KHOR
DBUS SU NI, ,RJE BTZUN SGROL MA MCHOD BYAS NAS, ,BSTOD DANG GSANG

SNGAGS 'DI BZLAS NA, ,MGON PO BZHIN DU BDAG 'GYUR TE, ,SGRIB PA
RNAMS DANG BRAL BA DANG, ,DRI NGAS SKUR PA DAG PA DANG, ,RGYUD
GSUM YON TAN MA LUS 'GRUB, ,RGYAL PO G-YUL DU 'JUG PA'I TSE,
,SPYI BOR SNYING PO 'DI BCANGS NA, ,BSTOD DANG GSANG SNGAGS

'DI BRJOD NA, ,DGRA BO 'DOD SBYIN DBANG DU 'GYUR, ,BUD MED GANG
ZHIG BUD MED KYI, ,DNGOS PO LAS NI BRAL 'DOD DANG, ,'JIG RTEN
DGOS PA MCHOG DANG NI, ,'JIG RTEN 'DAS PA GRUB 'DOD PAS, ,KHRUS
BYAS GOS DKAR BGOS NAS NI, ,BSNYEN NAS BSRUNG BAR

NGES GNAS TE, ,YAR NGO'I CHES BRGYAD MCHOD BSTOD BZLAS, ,DE DAG
THE TSOM MED PAR 'GRUB, ,'PHAGS MA LHA MO SGROL MA LA BSTOD PA,
,DON THAMS CAD GRUB PA ZHES BYA BA BSTOD PA'I RGYAL PO RDZOGS
SO,,