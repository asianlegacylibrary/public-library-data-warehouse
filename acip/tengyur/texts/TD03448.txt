@105B #, ,RGYA GAR SKAD DU, B'A G'I R'A DZA
S'A DHA NAm, BOD SKAD DU, NGAG GI RGYAL PO'I SGRUB THABS, 'PHAGS
PA 'JAM DPAL LA

PHYAG 'TSAL LO, ,GZHON NU'I RNAM PAR MDZAD PA YIS, ,'JIG RTEN
RJES SU 'DZIN MDZAD PA, ,DE BZHIN NYID KYI LAM STON PA'I, ,'JAM
PA'I DBYANGS LA PHYAG 'TSAL LO, ,'JAM DPAL GYI RTOG PA LAS GSUNGS
PA'I CHO GAS NGAG GI RGYAL PO'I SGRUB THABS BSHAD PAR BYA'O,
,DANG PO RE ZHIG ZUR BZHI

SGO BZHI PA, RIN PO CHE SNA TSOGS PAS BRGYAN CING BLA BRES KYIS
MDZES PAR BYAS PA, MU TIG GI RANG BZHIN GYIS RGYAL MTSAN DANG BA
DAN LA SOGS PAS BRGYAN PA'I GZHAL YAS KHANG RNAM PAR BSAMS NAS,
DE LA DBUS SU DAR GYI GDAN LA DE'I STENG DU NYE BAR 'DUG STE, DE
NAS BYANG CHUB TU SEMS BSKYED

PAR BYA STE, SEMS CAN DANG SEMS CAN GYI RGYUD KYIS BZUNG BA JI
SNYED PA DE RNAMS THAMS CAD 'JAM DPAL GYI YE SHES LA RAB TU DGOD
PAR BYA'O ZHES SO, ,GANG YANG SKAD CIG GIS MI RTAG PA DANG, BDAG
MED PA DANG, SEMS CAN GYI SDUG BSNGAL RNAMS RMI LAM DANG, MIG
'PHRUL LTA BU DANG, GZUGS

BRNYAN TZAM STE, GDOD MA NAS ZHI BA, RANG BZHIN GYIS YONGS SU DAG
PA, NGO BO NYID MED PA LAS SKYES SHING SKYE BA MED PA YANG DAG
PA'I MTHA'I DE BZHIN NYID DU GYUR PA CHOS THAMS CAD STONG PA'O
ZHES STONG PA NYID DU LHAG PAR GSUNGS TE, SEMS CAN 'DI RNAMS SRED
PA'I DBANG GIS MA RIG PAS MDONGS

SHING LAS KYI RNAM PAR SMIN PA MI MTHONG BA DE RNAMS LA RTEN CING
'BREL BAR 'BYUNG BA ZAB MO'I LAS KYI BYA BA LA ZHUGS NAS BDAG GIS
CHOS BSTAN PAR BYA'O ZHES SNYING RJE'I PHYIR YANG LHAG PA'I TSIG
GO, ,DE'I PHYIR BCOM LDAN 'DAS KYIS 'DUS PA LA SOGS PA GSUNGS TE,
STONG PA NYID DANG SNYING RJE DBYER MED PAR

@106A *, ,BYANG CHUB KYI SEMS SHES PAR BYA STE, 'DIR BYANG CHUB
KYI SEMS BSKYED PAR BYA BA LAS BSKYED PA NI BYANG CHUB SEMS DPA'
ZHES GSUNGS SO, ,DE NAS SANGS RGYAS DANG BYANG CHUB SEMS DPA'
THAMS CAD LA YID KYIS DE BZHIN DU MCHOD PAR BYA'O, ,DE NAS RANG
GI SNYING GAR H'Um YIG KHA DOG

DMAR PO NYI MA BYE BA 'BUM BRGYA STONG GI 'OD 'BAR BA'I BDAG NYID
YE SHES KYI SKUR BLTA BAR BYA STE, DES DE BZHIN DU NYI MA'I DKYIL
'KHOR BSGOMS NAS DE'I STENG DU ZLA BA'I DKYIL 'KHOR LA GUR GUM
GYI MDOG LTA BU DE LA YI GE'I MCHOG DPAG TU MED PA'I BSOD NAMS
BYE BA BRGYA STONG NGES PAR MAm GI YI GE KHA DOG LNGA

DANG YANG DAG PAR LDAN PA NAM MKHA'I PHYOGS KYI MTHAR THUG PAR
BLTA'O, ,DE NAS YE SHES SPROS PAS YANG DAG PAR BSKUL TE, BCOM
LDAN 'DAS 'JAM DPAL GSER BTZO MA'I MDOG LTA BU, GZHON NU ZUR PHUD
LNGA PA, CHOS KYI 'KHOR LO'I PHYAG RGYA DANG YANG DAG PAR LDAN
PA, SHES RAB KYI PHA ROL TU

PHYIN PAS BRGYAN PA'I AUTPAL SNGON PO BSNAMS PA, SENG GE'I STENG
NA ROL PA'I STABS KYIS BZHUGS PA, RGYAN THAMS CAD KYIS BRGYAN PA,
SGEG CING 'OD ZER RGYA MTSO'I RLABS KYIS KHAMS GSUM KUN NAS
'GENGS PAR MDZAD PA, RTAG TU LEGS SBYAR GYI TSIGS SU BCAD PA DANG
RKYANG PA DPAG TU MED PA

LEGS PAR SBYOR ZHING GSUNG PA'I SGRAS CHOS STON PAR MDZAD PA'O,
,SPRO BA DANG BSDU BA SNGON DU 'GRO BAS DGUG GZHUG BYAS NAS, AOm
MANYDZU BADZRA H'Um ZHES PA'I SNGAGS 'DIS BRTAN PAR BYAS NAS 'JAM
PA'I RDO RJE'I NGA RGYAL BSGOM PAR BYA'O, ,DE NAS BSGOMS PAS NGAL
NA SNGAGS BZLAS PAR BYA'O, ,AOm

MANYDZU BADZRA H'Um, BCOM LDAN 'DAS KYI CHO GA 'DIS MKHAS PAS
SPYOD LAM GTZANG MA PHUN SUM TSOGS PAS 'BUM PHRAG BDUN BZLAS PAR
BYA'O, ,NGAG GI RGYAL PO'I SGRUB THABS RDZOGS SO,,