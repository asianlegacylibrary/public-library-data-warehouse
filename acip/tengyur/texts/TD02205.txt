@168B #, ,RGYA GAR SKAD DU, A'A RYA BADZRA P'A nI N'I L'A MBA RA
DHA RA SARBA MAndALA BI DHI N'A MA AA TI, BOD SKAD DU, 'PHAGS PA
LAG NA RDO

RJE GOS SNGON PO CAN GYI DKYIL 'KHOR GYI CHO GA THAMS CAD RDZOGS
PA ZHES BYA BA, ,BYANG CHUB SEMS DPA' CHEN PO 'JAM DPA' 'GRUB PA
LA PHYAG 'TSAL LO, ,THAMS CAD STONG PA CHEN PO'I MCHOG ,MNGA'
BRNYES PHYAG NA RDO RJE LA, ,KUN NAS DANG BAS PHYAG 'TSAL

TE; ,DKYIL 'KHOR CHO GA BDAG GIS BSHAD, ,RKYEN THUB SA NON YAN
LAG RDZOGS, , TING 'DZIN DBANG THOB GZUGS BZANG ZHING, ,LOG PA'I
LAM SPANGS MANG POS BKUR, ,DE SOGS YON TAN KUN LDAN PAS, ,YID
DANG MTHUN PA'I DBEN PA'AM, ,YANG NA NYAMS DGA'

BKRA SHIS GNAS, ,RI ZLUM DAG GAM CHU BO'I 'GRAM, ,BYIN CHE YON
TAN LNGA GNAS SU, ,STEGS BU SNGON PO MDZES PA LA, ,ME TOG SNGON
PO GCAL BKRAM STE, ,STENG DU GOS SNGON SKU GZUGS GZHAG, ,YAN LAG
YE SHES BSKYED LDAN PAS, ,MCHOD PA'I CHO GA SNGON BTANG

NAS; ,PHYI NANG DGUG DANG BSTIMS LA GNAS, ,SNGAGS KYI BSNYEN PA
'BUM SOGS BYA, ,YANG NA MTSAN MA GSUM THOB PAS, ,BSGRUB PA'I CHO
GA BRTZAMS PAR BYA, ,RAB TU BRTAGS PA'I SA GZHI LA, ,ZLUM LA
MDZES PA'I MAndALA BRTZIG, ,STENG DU DPAL LDAN DKYIL 'KHOR

BSKYED; ,SPYAN DRANG BYIN BRLABS DBANG BSKUR NAS, ,PHYI NANG
MCHOD PA CI 'BYOR DBUL, ,STONG PA DAG KYANG DE BZHIN NO, ,DE NAS
PHYOGS SKYONG SRUNG MA DGUG, ,AOm AINDRA YE H'Um DZA: AAGRNA YE
H'Um DZA: YA M'A YA H'Um DZA: NEE RRA TY'A AA H'Um DZA: BA RU n'A
YA H'Um DZA: BA YA BE H'Um DZA: ,KU BE R'A

YA H'Um DZA: ,A'I SHVA N'A YA H'Um DZA: TE HA AA DHI PA TA YE
H'Um DZA: S'URYA TZANDR'A YA H'Um DZA: DE SKAD CES BRJOD LA SPYAN
DRANG NGO, ,DE NAS SANGS RGYAS THAMS CAD DGUG, ,PHYOGS SKYONG LO
SOGS BYIN GYIS BRLAB, ,GTOR MA TSUL BZHIN BYIN BRLABS TE, ,CI
BDER PHYOGS SKYONG TSOGS LA DBUL, ,

@169A *, ,DE NAS LAS RNAMS BCOL BAR BYA, ,LHA DBANG ME LHA GSHIN
RJE DANG, ,BDEN BRAL CHU LHA RLUNG GI LHA, ,GNOD SBYIN DBANG LDAN
NYI ZLA DANG, ,BRAN DANG BKA' NYAN PHO NYA'I TSOGS, ,RDO RJE
SPYAN DANG SNYAN MNGA' BA, ,RDZU 'PHRUL CHEN PO'I DON LDAN PA,
,MNGON SHES CAN GYIS

MCHOD BA BZHES, ,SA PHYOGS DGE BA'I GNAS 'DI RU, ,BDAG GI DGE
BA'I GROGS PO MDZOD, ,BDAG GIS BZOD PA DE YIS NI, ,MI BSLU DAM
TSIG DGONGS MDZAD LA, ,RTAGS DANG MTSAN MA BSTAN DU GSOL, ,ZHES
LAS BCOL LO, ,LAG PA SA LA REG PA YIS, ,SA YI LHA MO

DBUS SU BTON, ,DE LA BYIN BRLABS MCHOD PA BYA, ,DNGOS SU LAS BCOL
TSIG 'DI BSGO'O, ,SKYOB PA SANGS RGYAS THAMS CAD KYI, ,SPYOD PA'I
TSUL DANG KHYAD PAR LAS, ,SA DANG PHA ROL PHYIN LA, ,LHA MO KHYOD
NI DBANG DU GYUR, ,SKYOB PA SH'AKYA SENG+GE YIS, ,JI LTAR BDUD
KYI SDE BCOM PA,,

DE LTAR BDAG GIS BDUD LAS NI, ,RGYAL BAR BYAS TE DKYIL 'KHOR BRI,
,ZHES BRJOD PAS GNANG BA BYIN NAS THIM PAR BSAM MO, ,SA BSLANG
BA'O, ,LEGS PAR BYIN PA'I GNAS CHED DU, ,SA BDAG LEGS PAR BLTA
BYAS LA, ,ZLA BZHIR DBANG DU PHYOGS BZHIR BLTA, ,DE YI LTO BA'I

DBUS NAS BRU; ,ROL SOGS PA'I SKYON RNAMS BSLA, ,MAR GYI MDOG DANG
'DRES PAR GYUR, ,MCHOG TU GYUR BAS BLANGS PAR BYA, ,SA BRTAG
PA'O, ,SA GZHI BZANG POS BKANG DU DUS SU, ,DAG PAR BYED PA'I
GSANG SNGAGS BZLAS, ,STEGS KUN BU KHRU NI BCU DRUG GAM, ,BCU'AM
LNGA RU LEGS

BYAS TE; ,SHIN TU 'THAS PAR BCAG PAR BYA, ,MTHON DMAN MED PAR
GYUR PA DANG, ,BDUD RTZI LNGA'AM PA YI LNGA, ,DRI DANG SMAN GYIS
LEGS PAR BYUR, ,BDAG BSKYED GSANG SNGAGS BZLAS PA YIS, ,RTZA BA'I
YI GES GRUB PAR BYA, ,SA SBYAR BA'O, ,DE NAS SA LAS 'OD BYUNG STE
,YAm

LAS RGYA GRAM RLUNG DU GYUR, ,DE STENG BAm LAS CHU DKYIL 'KHOR,
,GSER GYI SA GZHI LAm LAS BSKYED, ,DE STENG SUm LAS RI RAB
BSKYED, ,RIN CHEN SNA BZHI'I RANG BZHIN CAN, ,DE LA LAG BRDEG PAR
YBA, ,DE YIS GSANG SNGAGS 'DI DAG BZLAS, ,AOm ME D'I N'I BADZR'A
BHA BANDHA NI H'Um PHAt,

@169B CES BZLAS 'OD DANG LDAN BYAS TE, 'DO KYIS STONG GSUM THAMS
CAD GSAL, ,SA GZHI BYIN GYIS BRLAB PA'O, ,DENG NAS BRTZAMS TE GOS
SNGON CAN, ,PHYAG RGYA CHE DANG LDAN GYUR PAS, ,RGYAN RNAMS THAMS
CAD YANG DAG LDAN, ,PADMA LA SOGS DBUS BTING NAS, ,DE YI STENG DU

'DUG PAR BYA, ,SHAR LA SOGS PA'I PHYOGS RNAMS SU, , MCHOD PA LNGA
'AM NYI SHU BRGYAD, ,BDAG GI THUGS KA'I 'OD ZER GYIS, , PHYOGS
BCU'I SANGS RGYAS SPYAN DRANGS TE, ,BSTIM PAS BKRAG DANG GZI BYIN
BSKYED, ,MNGAL NAS SKYES PA'I TSUL CAN NAM, ,SNA BUG SNGAGS KYI

'OD ZER LAS, ,YANG NA NYI ZAR TSUL CAN GYIS, ,'KHOR RNAMS GSAL
BAR GYUR PA LAS, ,YE SHES BDE BSHEGS SPYAN DRANGS BSTIM, ,DE NAS
GSOL BA NI, ,GSANG BDAG DKYIL 'KHOR CHEN PO'I PHYIR, ,BDAG NIS
CHEN BZUNG BAR BYED, ,PHYOGS BCU'I SANGS RGYAS THAMS

CAD KYIS, ,BDAG LA BYIN GYIS BRLAB TU GSOL, ,GSOL BA GDAB PA'O,
,DBANG THOB GYUR NAS GSANG SNGAGS BZLAS, ,SKU YI 'OD KYIS GSANG
SNGAGS RGYAL, ,REG PAS BDUD DANG SRIN PO 'BROS, ,BSAM GTAN LAS MA
YENGS PAS, ,SNGAGS KYI PHRENG BAS BZLAS BA BYA, ,

ZHES BA NI SA GZUNG BA'I CHO GA'O, ,DE NAS PHYOGS BZHIR RNAL
'BYOR BZHI, ,KHAMS GSUM RNAM RGYAL LA SOGS BSAM, ,SHAR NAS GTZO
LA MCHOD PA PHUL, ,GSOL BA 'DI YANG GDAB PAR BYA, ,RDO RJE RIGS
MCHOG DPAL LDAN GOS SNGON CAN, ,DPAL LDAN DKYIL 'KHOR CHEN PO BRI

BA'I PHYIR, ,MNYAM BA'I NGAG LAS 'BAR BA'I SKUR BZHENGS LA, ,ZHE
SNANG RIGS KYI BGEGS RNAMS BZLOG TU GSOL, ,ZHES GSOL BA GDAB PAR
BYA'O, ,LHO NAS GTZO LA MCHOD PA PHUL, ,GSOL BA 'DI DAG GDAB PAR
BYA, ,AOm RIN CHEN RIGS MCHOG DPAL LDAN GOS SNGON

CAN; ,DPAL LDAN RIGS KYI DKYIL 'KHOR GRI BA'I PHYIR, ,MNYAM PA'I
NGANG LAS 'BAR BA'I SKUR BZHENGS LA, ,NGA RGYAL RIGS KYI BGEGS
RNAMS BZLOG TU GSOL, ,ZHES GSOL BA GDAB PAR BYA'O, ,NUB NAS GTOL
MCHOD PHUL LA, ,GSOL BA'I DAG GDAB PAR BYA, ,

@170A *, ,AOm PADMA'I RIGS MCHOG DPAL LDAN GOS SNGON CAN,
,PADMA'I RIGS KYI DKYIL 'KHOR BRI BA'I PHYIR, ,MNYAM PA'I NGANG
LAS 'BAR BA'I SKUR BZHENGS LA, ,'DOD CHAGS RIGS KYI BGEGS RNAMS
BZLOG TU GSOL, ,ZHES GSOL BA GDAB PAR BYA'O, ,BYANG NAS GTZO LA

MCHOD PA DBUL, ,GSOL BA 'DI DAG GDAB PAR BYA, ,AOm LAS KYI RIGS
MCHOG DPAL LDAN GOS SNGON CAN, ,LAS KYI RIGS KYI DKYIL 'KHOR BRI
BA'I PHYIR, ,MNYAM PA'I NGANG LAS 'BAR BA'I SKUR BZHENGS LA,
,PHRAG DOG RIGS KYI BGEGS RNAMS BZLOG TU GSOL, ,ZHES

GSOL BA GDAB PAR BYA'O, ,DE NAS PHYOGS BZHI'I KHRO BO BZHIS,
,DKYIL 'KHOR GTZO LA GSOL BA GDAB, ,MNYES PA'I TSOGS KYANG CI NUS
BYAS, ,DES NI BGEGS RNAMS 'BYER BAR 'GYUR, ,ZHE'O, ,DE NI GTZO BO
BSLANG BA'I CHO GA'O, ,DENG NAS BRTZAMS TE GOS SNGON CAN, ,

SHIN TU KHRO BA'I GZUGS SU LANGS, ,MIG GNYIS NYI ZLA'I DKYIL
'KHOR DU, ,RAm DANG AA GNYIS BSAM PAR BYA, ,RKANG PAR LJANG GU
YIG H'Um LAS, ,SNA TSOS RDO RJE 'OD LDAN BSAM, ,MIG DANG RNA BA'I
NANG DU YANG, ,KHRO BO'I TSOGS NI BSAM PAR BYA, ,NGA RGYAL CHEN
PO BSKYED

NAS NI; ,RDO RJE DRIL BU BSKOR BYA ZHING, ,RKANG BA RDO RJE'I
STABS LDAN PAS, ,PHYOGS MTSAMS SU NI BLTA BYA STE, ,H'Um ZHES
'JIGS PA'I SGRA SGROGS BSAM, ,HA HA'I GAD MI CHEN PO DGONG, ,NGA
RGYAL BSKYED PA'O, ,G-YON PA'I DRIL BU DKUR BRTEN NAS, ,G-YAS BAS
RDO RJE GSOR BYAS TE, ,

SANGS RGYAS THAMS CAD MDUN BSAMS TE, ,BKA' BSGOM BDEN PAR BRDAR
BAR BYA, ,GANG DAG SA PHYOGS 'DI NA GNAS PA'I, ,LHA'I TSOGS DANG,
KLU'I TSOGS DANG, ,GNOD SBYIN GYI TSOGS DANG, LTO 'PHYE'I TSOGS
LA SOGS THAMS CAD MA GNAS PAR DENGS SHIG, ,H'Um NGA NI

DPAL LDAN GOS SNGON CAN, ,SANGS RGYAS KUN GYIS GNANG BA STE, ,LHA
DANG KLU DANG LHA MA YIN, ,BRJED BYED LA SOGS BGEGS KYI TSOGS,
,GNAS 'DIR MA 'DUG GZHAN DU DENGS, ,GAL TE DAM TSIG LAS 'DAS NA,
,STOBS CHEN KHRO BO GOS SNGON GYIS, ,KLAD PA 'GAS PAR

@170B GDON MI ZA, ,PHAt NA MA: SA MA NTA K'A YA B'A KA TZI TTA
BADRZA N'A, ,NA MO N'I L'A MBAR H'Um, ,KHA KHA KH'A HI, ,TI shthA
TI shthA, BAnDHA BAnDHA, HA NA HA NA, ,DA HA DA HA, PA TZA PA
TZA, GADZA GADZA, SPO tA YA SPO tA YA, SARBA BIGH'AN BI N'A YA
K'A N'A, MA H'A GA nA PHA TI DZ'I BANT'A NTA KA R'A YA H'Um PHAt,
BGEGS BSKRAD

PA'O; ,DPAL LDAN GOS SNGON SNYING PO LAS, ,YI GE LNGA YI SBYOR BA
YIS, ,MTSON CHA LNGA YIS THOG PHAB PAS, ,GDUG PA THAMS CAD BRGYAL
BAR 'GYUR, ,THOG 'BAB PA'O, ,DE NAS RKANG PA RDO RJE'I STABS,
,LAG PA GAR STABS BSKOR BA YIS, ,DBANG LDAN GYI PHYOGS NAS
BRTZAMS

TE; ,RDO RJE BSKOR BA LA NA GSUM MAM, ,YANG NA JI LTAR NUS PA
YIS, ,BSRUNG BA KHRO BO'I KHANG PAR BSAM, ,SA BSRUNG BA'O, ,DENG
NAS BRTZAM TE DKYIL 'KHOR GYI, ,LHA YI STA GON BYA BAR GSUNGS,
,BDUD RTZI LNGA YI THIG LE YIS, ,THIG LE LHA YI GNAS SU NI, ,GDAN
DU BSAMS LA

DBAB PAR BYA, ,DE STENG H'Um LAS PHYAG MTSAN GYUR, ,DE LAS SO SOR
SKUR RDZOGS TE, ,DBANG BSKUR BYIN GYIS BRLAB PAR BYA, ,DE LA PHYI
RIN NGA MCHOD PA DBUL, ,BSTOD PA DAG KYANG DE BZHIN NO, ,DE NAS
GSOL BA GDAB PAR BYA, ,BCOM LDAN RDO RJE GOS SNGON CAN, , RIG
SNGAGS RGYAL LA

PHYAG 'TSAL LO, ,BDAG GI SNYING RJE'I DKYIL 'KHOR NI, ,MGON PO
BRI BAR 'DOD PA STE, SLON MA RNAMS LA PHAN PHYIR DANG, ,KHYED LA
MCHOD PA'I DON DU YANG, ,DE LA BCOM LDAN GUS BDAG LA, ,BYIN
BRLABS GNANG BA MDZAD PAR 'OS, ,DGONGS SHIG BCOM LDAN GOS SNGON
CAN, ,

RDO RJE 'CHANG CHEN SPRUL PA'O, ,BGEGS RNAMS MA LUS 'DUL BA'I
BDAG, ,GSANG SNGAGS RIG SNGAGS KUN GYI LHA, ,BDAG LA BYIN GYIS
BRLAB TU GSOL, ,BDAG NI SLOB MA RNAMS KYI PHYIR, ,DPAL LDAN GOS
SNGON DKYIL 'KHOR BRI, ,BDAG DANG SLOB MAR BCAS PA RNAMS, ,THUGS

RJES NYE BAR GZUNG DU GSOL, ,BDAG PAR DU GCOD PA'I BGEGS, ,'BYUNG
PO SHA ZA GNOD SBYIN DANG, ,GANG DAG GNOD SBYIN SEMS LDAN PA,
,THAMS CAD BDAG LA BSRUNG DU GSOL, ,THUN MONG DNGOS GRUB THAMS
CAD DANG, ,DE BZHIN MCHOG TU GYUR PA DANG, ,THUGS RJE CHEN POS

@171A *, ,DGONGS MDZAD LA, ,BDAG LA MYUR DU STZAL DU GSOL, ,DE
SKAD CES GSOL BA GDAB PAR BYA'O, ,DKYIL 'KHOR GYI LHA STA GON GYI
CHO GA'O, ,DENG NAS BRTZAMS TE GOS SNGON GYI, ,RIN CHEN DNGUL GYI
BUM PA'AM, ,YANG NA DKAR PO KHAMS SOGS LA, ,NAG

BO DANG NI RA RI MED, ,DE LTA BU YI BUM PA LA, ,PADMA BRGYAD DANG
LDAN PA YI, ,DBUS SU SO SO'I SNYING PO'AM, ,YANG NA SO SO'I PHYAG
MTSAN DGONG, ,DE NYID 'OD DU ZHU BA LAS, ,DKAR PO YI NI YI GE BA,
,DE LAS BUM PA'I GZHAL YAS KHANG, ,NANG DU PADMA NYI ZLA'I GDAN,
,LTO CHE MGRIN

PA RING BA DANG, ,MCHU NI KANG KA'I DBYIBS CAN LA, ,DBUS SU SO
SO'I SNYING PO BSAM, ,DE NAS PHYAG MTSAN SKU RDZOGS 'GYUR, ,MI
DMIGS DBYINGS NAS SANGS RGYAS BSKUL, ,GNYIS MED GYUR LA MCHOD PA
DBUL, ,GONG MA'I GSOL BA GDAB BAR BYA, ,DE NAS SMAN LNGA 'BRU
LNGA DANG,,

RIN CHEN LNGA DANG SNYING PO LNGA, ,THUN MONG BUM PA'I RDZAS SU
BLUGS, ,RNAM RGYAL BUM PAR LHA TSOGS BSKYED, ,BTUNG BA SNUM PO
DAG DANG NI, ,MI 'CHI LDAN KYANG DGANG BAR BYA, ,LAS KYI BUM PAR
KHAMS GSUM RGYAL, ,'OD ZHU DE YIS LAS KUN BYED, ,SNGAGS NI SO
SO'I SNYING PO'O,,

DE NAS BUM PA THAMS CAD KUN, ,DPAG BSAM SHING DANG 'BRAS BU CAN,
,YON TAN LDAN PAS KHA BRGYAN NAS, ,DE NI MA NYAMS RAS DAG LA,
,KHA DOG LNGA DANG LDAN PA YIS, ,RNAM RGYAL BUM PA BCA' BAR BYA,
,GZHAN MA KHA DOG RE RE'O, ,SHAR DU 'DAB MA BRGYAD PA YI,
,MAndALA BYAS TE DE RU BZHAG ,BUM PA STA GON

GYI CHO GA'O, ,DE NAS SLOBS MA BRTAG PA'I CHO GA BYA STE, CHAGS
DANG GROL BA'I GANG ZAG NI, ,LHAG PAR GNAS PA GCIG TU GYUR, ,DANG
POR PHYI NANG KHRUS BYAS TE, ,DRI ZHIM PHYUGS LA GOS BZANG
BRGYAN, ,DE NAS DKYIL 'KHOR PHYI RIM DGOD, ,SLOB DPON LA NI GSOL
BA

GDAB; ,STON PA KHYOD LA BDAG DGA'O, ,SLOB DPON KHYOD NI DGONGS SU
GSOL, ,BYANG CHUB SEMS DPA'I TSUL BSTAN PA, ,BYANG CHUB SEMS
KYANG BDAG LA SKYA'O, ,DE NYID DAM TSIG BDAG LA STZOL, ,SANGS
RGYAS CHOS DANG DGE 'DUN DANG, ,BLA NA MED DKON MCHOG

@171B GSUM; ,SKYABS GSUM DAG KYANG BDAG LA STZOL, ,THAR PA CHEN
PO'I GRONG MCHOG TU, ,MGON PO BDAG NI GZHUG TU GSOL, ,LAN STZAL
BA, ,BU TSUR THEG PA CHEN PO YI, ,GSANG SNGAGS SPYOD PA'I TSIG
'DI NI, ,KHYOD LA YANG DAG BSHAD PAR BYA, ,TSUL CHEN KHYOD KYIS
SHES PAR

GYIS, ,SHE'O, ,DE NAS SDIG BA BSHAGS PA DANG, RJES SU YI RANG BA
DANG, ,CHOS KYI 'KHOR LO BSKOR BA DANG, MYA NGAN LAS MI 'DA' BAR
GSOL BA GDAB PA DANG, ,BYANG CHUB MCHOG TU SEMS BSKYED PA DANG,
LUS DBUL BA NI GZHAN DU SHES PAR BYA'O, ,DE'I RJES LA SDOM PA POG
LA 'DZIN DU GZHUG,

BSLAB PA YI NI TSUL KHRIMS DANG, ,DGE BA'I CHOS NI SDUD PA DANG,
,SEMS CAN DON BYED TSUL KHRIMS GSUM, ,DENG NAS BRTZAMS TE GZUNG
BAR BYA, ,RDO RJE RIGS MCHOG CHEN PO LA, ,RDO RJE DRIL BU PHYAG
RGYA YANG, ,YANG DAG NYID DU GZUNG BAR BGYI, ,SLOB DPON DAG KYANG
BKUR BAR BGYI,,

RIN CHEN RIGS MCHOG CHEN PO YI, ,DAM TSIG YID DU 'ONG BA LA,
,NYID RE BZHIN DU DUS DRUG TU, ,SBYIN PA RNAM BZHI RTAG TU SBYIN,
,BYANG CHUB CHEN PO LAS BYUNG BA'I, ,PADMA'I RIGS MCHOG DAM PA
LA, ,PHYI NANG GSAR BA THEG PA GSUM, ,YANG DAG NYID DU GZUNG BAR
BGYI, ,LAS

KYI RIGS MCHOG CHEN PO LA, ,SNGOM PA THAM CAD LDAN PAR NI, ,YANG
DAG NYID DU GZUNG BAR BGYI, ,SEMS CAN KUN GYI NGON GYI PHYIR,
,BDAG GIS SDOM PA MA LUS GZUNG, ,ZHES SDOM PA GZUNG NGO, ,DE NAS
SLOB MA'I YANG 'PHROS, ,PHYAG RGYA CHE DANG LDAN GYUR NAS, ,DE
BZHIN GSHEGS

PA'I GNAS RNAMS SU, ,DRI YI THIG LE RE RE GDAB, ,LHA RNAMS KYI NI
GDAN DU BSAM, ,SPYI GTZUG BDE GSHEGS GOS SNGON CAN, ,MGRIN PAR
PADMA'I GOS SNGON CAN, ,SNYING GAR THUGS KYI GOS SNGO CAN, ,LTE
BAR RIN CHEN GOS SNGON CAN, ,GSANG BAR LAS KYI GOS SNGON CAN, ,

DPUNG PA LA SOGS RKANG LAG BZHI, ,KHAMS GSUM RNAM RGYAL LA SOGS
BRTAG ,DE NAS SPOS DANG ME TOG DANG, ,MAR ME DRI DANG RNAM LNGA
DBUL, ,DRI YI CHU LA BDUD RTZI'AM, ,KHAMS GSUM RNAM PAR RGYAL BA
BSKYED, ,BCU GCIG 'OD ZHU DAG PA'I CHUS, ,DAG GI NYES PA

@172A *, ,SBYANG BAR BYA'O, ,BDUD RTZI'I CHU YANG BLUD PAR BYA,
,DE NAS SRUNG SKUD BYIN BRLABS TE, ,DAG PA'I CHU GTOR 'OD ZHU
PAS, ,KHAMS GSUM RNAM PAR RGYAL BA BSKYED, ,BKUG NAS 'OD DU ZHU
BA LAS, ,'BAR BA'I 'OD LNGA LDAN PAR BYA'O, ,DE LA MDUD PA

DRUG BYAS TE, ,MDUD PA RE LA LHA RE BSTIM, ,RDO RJE DE NYID
SNGAGS KYIS GRUB, ,DPUNG BA G-YON PAR GDAGS BYA'O, ,DE NAS SO
SHING BYIN BRLABS TE, ,AU DU MB'A RA PA SHA'I SHING, ,MA YO MAGS
'BUS MA ZOS, ,SOR BCU GNYIS PA'I TSAD DU BYA'O, ,'OD ZHU BSKYED
PA GOD

BZHIN TE, ,SHAR DU KHA BLTAS MI SMRA BAR, ,BCA' DANG BRU BA'I CHO
GA BYA, ,BSAM PAS BYANG CHUB SEMS BSKYED DE, ,RTAGS NI GSUM DU
SHES PAR BYA, ,DANG PO 'JUG PA'I RTAGS BSTAN TE, ,BOR BAS SLOB
DPON LA BLTAS NA, ,DE NI 'JUG TU RUNG BAR BSHAD, ,GAL TE RANG

LA BLTAS GYUR NA, ,DE NI PHYIR YANG DOR BAR BYA, ,GNYIS PA BGEGS
KYI RTAGS RNAMS LTA, ,GSUM PA DNGOS GRUB GRUB RTAGS NI, ,SOR
MO'AM NI BOR BA'I TSE, ,STENG DU LUS NA MCHOG 'GRUB 'GYUR, ,SHAR
DU YANG NI DE BZHIN TE, ,MTSAMS DANG BYANG DU BLTAS NA, ,ZHI BA
LA SOGS

DNGOS GRUB 'GYUR, ,DE NAS DAG GI NYES PA SBYANG, ,DE NAS KU SHA
BYIN BRLABS TE, KHAMS GSUM RGYAL PO'I KHRO BO DANG, ,LAS KYI GOS
SNGON PHYAG RGYA SNGAGS, ,DE YIS BYIN BRLABS SNGAS DANG STAN, ,DE
STENG SENG GE'I STABS KYIS NYAL, ,SBOR BA BSKYED PA'I CHO GA BYA,
,SANGS RGYAS CHOS

DANG MTHUN 'GYUR BA'I, ,AU DUMBH'A RA'I ME TOG NI, ,'BYUNG 'GYUR
YANG NA MI 'BYUNG SRID, ,SKYE BA 'DI YIS THOB PA YIS, ,'BRAS BU
RDO RJE'I THEG PA'I CHOS, ,'BYUNG 'GYUR YANG NA MA'I 'BYUNG SRID,
,GSANG SNGAGS DON 'DI THOB PA YIS, ,DGA' BA THAMS CAD MTHAR PHYIN
TE, ,LAS 'PHRO

DANG NI THUGS RJES 'BYUNG, ,BCOM LDAN RDO RJE 'DZIN PA CHE,
,THOGS PA MED PA'I SKU BRNYES PA, ,'DI YI TSUL GYIS MNGON PAR
BSGRUB, ,SEMS CAN SKAL BA NGAN PA YIS, ,DE YI MING YANG THOS MI
'GYUR, ,SPYAD PAR 'GYUR BAS MOS CI DGOS, ,SANG GI NYIN MO KHYED
RNAMS KUN, ,

@172B DKYIL 'KHOR BZANG PO MTHONG BA YIS, ,BLA MED MCHOG LA REG
PAR 'GYUR, ,ZHES SPRO BA BSKYED PA'I CHOS GZHAN YANG BSHAD PAR
BYA'O, ,NANG PAR SNGAR NI BA'O CAN LANGS, ,RMI LAM CI MTHONG DRA
BAR BYA, ,GOS SNGON SKU GZUGS MTHOR BA DANG, ,RI BO'I STENG DU
'DUG PA DANG, ,MCHOD

RTEN SKAS LA 'DZEG PA DANG, ,ME TOG STENG NA 'DUG PA DANG, ,CHOS
KYI 'GRO GLENG BYED PA DANG, ,GLEGS BAM DAG LA SPYOD PA DANG,
,GZHAN GYI DBANG BSKUR DKYIL 'KHOR MTHONG, ,DE DANG GZHAN YANG
BZANG 'GYUR RANG, ,YI RANG TSIG BRJOD GAL TE RTAGS, ,MI GSAL BA
RU GYUR

PA NA; ,NYAMS PA RNAMS NI BSKANG PAR BYA, ,GAL TE BAR CHOS RTAGS
BYUNG NA, ,DRAG PO'I SBYIN SREG BYA BA DANG, ,DRAG PO'I CHOGS
DANG 'KHOR LOS BZLOG ,GONG MA'I RTAGS DANG LDAN 'GYUR PAR, ,THIG
GDAB PA YI TSOGS BYA, ,THIG SKUNG KHA DOG LNGA LDAN LA, ,YI GE
LNGAS NI

BYIN BRLABS TE, ,DE LAS RIGS LNGA'I SKU RU GYUR, ,YE SHES RIGS
LNGA BKUG CING BSTIM, ,'OD ZHU THIG SKUD SNA SNGAR GRUB, ,YANG NA
YE SHES BYANG CHUB SEMS, ,KHA DOG LNGA DANG LDAN BAR DGUG ,DES NI
NAM MKHA'I THIG GDAB BO, ,SA YI THIG KYANG 'DI LTA STE, ,DANG PO
TSANGS PA'I

THIG GNYIS GDAB, ,DE BZHIN 'KHOR LO RNAMS BRGYAD DANG, ,GRU CHAD
KHYAMS DANG SGO BZHI DANG, RTA BABS LA SOGS SO SOR DBYE, ,DE NAS
NAD DU PHUR BU GDAB, ,MTHA' SKOR DAG NI GNYIS SU BSKOR, ,NANG GI
SNAM BU'I NANG DU NI, ,CHU CHUD GCIG LA SKOR GNYIS BA SKOR, ,DBUS

SU BSKOR BA GCIG DANG LDAN, DE NAS RTUL CHON BRTZAM PAR BYA,
,DBUS SU MTHING GA SHAR DU DKAR, ,LHO YI PADMA 'DAS MA SER, ,NUB
KYI PADMA 'DAB DMAR, ,BYANG GI PADMA LJANG GUR BYA, ,MTSAMS NI
MTHING GAR YANG DAG LNGA, ,'KHOR LO'I MDOG KYANG DE BZHIN NO,
,DBUS SU

RDO RJE DGOD BA STE, ,SHAR DU 'KHOR LO DGOD PAR BYA, ,LHOR NI RIN
CHEN 'BAR BA DGONG, ,NUB TU PADMA DMAR PO STE, ,BYANG DU SNA
TSOGS RDO RJE STE, ,YUM NI SO SOR 'KHRIL BA'O, ,MTSAMS RNAMS SU
NI KHAMS GSUM RGYAL, ,MGON PO 'PHAGS SKYES RNAM THOS SRAS, ,SO
SO'I PHYAG

@173A *, ,MTSAN DGOD PAR BYA, ,GRU TSAD DANG NI LHA MO MTSAN,
,KHA DOG LJANG GU'I TSON GYIS BYA, ,KHYAMS KYI SHAR NI DKAR PO
BYA, ,LTO SER NUB NI RNAM PAR DMAR, ,BYANG GI KHYAMS NI LHANG
GU'O, ,KHYAMS TE JI BZHIN SGO DE BZHIN, ,

SHAR GYI SGOR NI LCAGS KYU STE, ,LHOR NI ZHAGS BA NUB LCAGS
SGROG, ,BYANG GI SGOR NI DRI LA BUG TONG, ,SGO KHRUNG PHYI ROL LA
SOGS PA, ,KHYAMS DANG PHA GU DRA BA DANG, ,DRA BA PHYED BAS RNAMS
PAR BRGYAN, ,RTA BABS BZHI YANG DE BZHIN TE, ,TVA

RA nA BZHI YIS KYANG BRGYAN, ,RI MO'I TSOGS RDZOGS GYUR NAS, ,DAM
TSIG 'KHOR LO RDZOGS PAR BYED, ,YE SHES 'KHOR LO BKUG GNAS BSTIM,
,DE NAS MCHOD PA'I TSO GA BRTZAM, ,BADZRA DH'U BA SNGAGS LAS
BYUNG, ,DKAR MO SPOS KYIS SHANGS

LA DBUL, ,BADZRA PUshPE'I SNGAGS LAS BYUNG, ,MTHING GA ME TOG SKU
LA GTOR, ,BADZRA A'A LO KE SNGAGS LAS BYUNG, ,DMAR MO MAR MES
DKYIL 'KHOR GSAL, ,BADZRA GANDHI SNGAGS LAS BYUNG, ,LJANG GU DRI
CHAB PHYAG ZHABS BSIL, ,DE LA

SOGS PA'I MCHOD PA'I TSOGS, ,CI 'BYOR THAMS CAD DBUL BAR BYA,
,DANG POR SEMS BSKYED PHYAG 'TSAL NAS, ,SKYABS GSOL SNGOM PA
GZUNG BAR BYA, ,DBANG BZHI'I DKYIL 'KHOR LHA LAS BLANG, ,YANG NA
NAM MKHA'I DBYINGS SU BLANG, ,

THOS DANG BSAM PAS BDAG NYID 'JUG PA'O, ,DE NAS SLOB MA GZHUG PAR
BYA, ,PHYI ROL KHRUS KYI CHO GA BYA, ,BUM PAR GYUR DANG RDZAS
RNAMS DGRAM, ,CI 'BYOR YON RNAMS DBUL BAR BYA, ,SEMS BSKYED SDOM
PA LA SOGS SNGON BZHIN BYA, ,

SDOM PA LEGS PAR 'DZIN PA LA, ,BKA' BSGO DAM TSIG BDUD RTZI BLUD,
,YID 'ONG RNAL 'BYOR CHEN PO KHYOD, ,GOS SNGON DKYIL 'KHOR CHEN
POR CHUD, ,NGA YIS KHYOD LA DNGOS GRUB 'BYUNG, ,SANGS RGYAS KUN
GYIS BYIN GYIS RLOB, ,CES BA NI SPRO BA

@173B BSKYED PA'O, ,GSANG MCHOG GOS SNGON DKYIL 'KHOR 'DI, ,SEMS
CAN DAD PA MED PA DANG, ,GANG YANG LOG CHOS SPYOD PA DANG, ,MNAR
MED NGAN SONG RGYUD CAN DANG, ,RNA BAR MING YANG BSGRAG MI BYA,
,ZHES PA NI GDAMS NGAG GO, ,GAL TE DE LA SMRAS

GYUR NA, ,DAM CAN CHAD PAS BCAD NAS NI, ,CHO YI 'DU BYED 'DI
BSKUM NAS, ,MNAR MED DMYAL BAR MYUR DU DENGS, ,GOS SNGON CHEN POS
MDO LA SPONG, ,ZHES PA 'DI NI SKYON BSTAN PA'O, ,DE NAS SNYING
NANG SEMS DPA' BSKYED, ,BDUD RTZI LNGA DANG SBYAR

BA'AM, ,YANG NA DRI YI CHU BLUD DE, ,'THUNG ZHIG RDO RJE 'BAR
BA'I CHU, ,DAM LAS 'DAS NA SREG PAR BYED, ,DAM TSIG BSRUNGS NA
DNGOS GRUB NI, ,RDO RJE BDUD RTZI'I CHU YIS 'GRUB, ,AOm BADZRA SA
TVA H'Um MA H'A PANYTZA AA MRA TA, ,KHA KHA ZHES PA NI MNA'
BSGAGS PA'O, ,

DE RING PHAN CHAD BU KHYOD KYIS, ,GSANG CHEN RDO RJE NGA YIN
GYIS, ,NGA LA BA RNYAS PAR MA BYED CIG ,GAL TE BRNYAS PAR GYUR NA
NI, ,SANGS RGYAS THAMS CAD MNYEN PA MIN, ,TSE YI 'DU BYED 'DI
BKUM NAS, ,DMYAL BAR SKYE BAR GDON MI ZA, ,ZHES PA NI MAN NGAG

GO; ;DE NAS RDO RJE SLOB MA YIS, ,SLOB DPON LA NI GSOL BA GDAB,
,CHOS DBYINGS BYIN RLABS LAS BYUNG BA'I, ,BCOM LDAN RDO RJE CHAD
CHEN PO, ,DE RING BDAG LA DBAB TU GSOL, ,ZHES SO, ,DE NAS SLOB MA
MTHA' YAS LA, ,RAm DANG BCAS

PA'I YI GE BSAM, ,BSKYOD NAS DROD BSKUL CHU LA PHOG ,BSKOL BAS SA
YI DKYIL 'KHOR ZHU, ,LUS NANG ME YIS BSREG BYAS NAS, ,SDIG PA
TSIG PAR GYUR PA DANG, ,BDE GSHEGS BYANG CHUB SEMS PHAB STE,
,SNYING GNAM LUS NANG 'KHYIL PAR BSAM, ,

DE NAS RDO RJE 'CHANG CHEN BSGOM, ,ME TOG DKYIL 'KHOR LHA LA
DBUL, ,PRA T'I TSTZA HO ZHES BRJOD, ,DE NAS PHRENG BA MGO LA
BCING, ,AOm MA H'A BA LA BADZRA, ,AA BHI shI NYTZ'A MI ZHE'O,
,RMAD BYUNG GSANG BA'I ME TOG 'DI, ,GSANG LA BABS PA RIGS KYI
LHA, ,LAS 'PHRO

@174A *, ,THUGS RJES 'BYUNG BAR 'GYUR, ,GTZO BO'I THUGS SOGS
MCHOG DNGOS GRUB, ,DBUS DANG NYEN DNGOS GRUB NYE, ,RING NA DNGOS
GRUB STER BAR 'GYUR, ,ZHES PA LA SOGS PA NI DBAB PA'I CHO GA DANG
ME TOG GO, ,DPAL LDAN CHEN PO GOS SNGON CAN, ,KHYOD KYI MIG

DBYE BA BRTZON PAR MDZOD, ,TZAKshU PRA BE SHA YA PHAt, BRTAB PA'I
LTA BAS BLTA BYAS TE, ,DKAR PO MTHONG NA ZHIB 'GRUB, ,SER PO
MTHONG NA RGYAS PA 'GRUB, ,DMAR PO MTHONG NA DBANG GI LAS, ,NAG
POS GRAG PO'I LAS 'GRUB 'GYUR, ,KHYOD KYI MIG GIS JI LTAR MTHONG,
,ZHES DRI

BAR BYA'O; ,DENG NAS BRTZAMS TE DPAL LDAN CHE, ,KHYAB NAS BRTZAMS
TE DKYIL 'KHOR BSTAN, ,DKYIL 'KHOR MTHONG BA'I 'OG TU NI, ,YON
PHUL GSOL BA GDAB PAR BYA, ,JI LTAR DUS GSUM SANGS RGYAS LA, ,RDO
RJE SEMS DPAS DBANG BSKUR LTAR, ,BDAG KYANG RAB TU BSGRAL

SLAD DU; ,BDE GSHEGS BUM PA'I DBANG MCHOG STZOL, ,ZHES PA NI GSOL
BA GDAB PA'O, ,DE NAS RDO RJE RGYAL PO YIS, ,BUM PA'I CHU NI
BSDUS BYAS TE, ,BYANG CHUB SEMS KYI NGO BO DAG, ,ROL MO'I SGRA
DANG BCAS PA YIS, ,SPYI GTZUG DAG TU DBANG BSKUR RO, ,AOm GSANG
BA

GSUM LAS LEGS BYUNG BA'I, ,LHA YI CHU NI DAG PA YIS, ,DRI MED RDO
RJE CHU DBANG GIS, ,MI BSKYOD DNGOS GRUB THOB PAR SHOG ,AOm SARBA
TA TH'A TA A'A DA RshA AA BHI shI NYTZ'A MI, CHU'I DBANG NGO,
,AOm SANGS RGYAS BYIN RLABS LAS BYUNG BA'I, ,YID BZHIN NOR BU
'BAR BA CHE, ,

DAM PA THAMS CAD 'BYUNG BA'I GNAS, ,RIN CHEN GRUB PA'I DBANG
BSKUR RO, ,AOm SARBA TA TH'A GA TA RATNA BADZRA AA BHI shi NYTZ'A
MI, ,ZHES PA NI DBU RGYAN GYI DBANG NGO, ,AOm YE SHES LNGA YIS
RTAGS 'CHANG BA, ,THUGS MCHOG RDO RJE BLA MED PA'I, ,DUS GSUM
'GYUR BA MED PA YI, ,SNANG BA

MTHA' YAS DBANG BSKUR RO, ,AOm SARBA TA TH'A GA TAS SAMANA AA BHI
shI NYTZ'A MI, ZHES PA NI RDO RJE'I DBANG NGO, ,AOm CHOS SKU SGYU
MA'I SGRA SGROGS SHING, ,STONG PA'I DON LAS SAD PAR BYED, ,BLA
MED DRIL BU'I DBANG BSKUR BAS, ,DON YOD GRUB PA'I DNGOS GRUB SHOG
,AOm SARBA TA TH'A GA TA KRI T'A NU shth'A AA

@174B BHI shINYTZ'A MI, ZHES PA NI DRIL BU'I DBANG PO, ,KYE RDO
RJE'I MING GIS DBANG BSKUR BAS, ,CIS KYANG MI TSUGS MI SHIGS PA'I
, ,BYANG CHUB CHEN PO THOB PA DANG, ,RNAM PAR SNANG MDZAD DNGOS
GRUB SHOG ,AOm SARBA TA TH'A GA TA SHI SA MA YA DZNY'A TA N'A MA
AA BHI shINYTZ'A MI, ZHES PA NI MING GI DBANG NGO, ,

CHOS RNAMS SGYU MA LTA BU STE, ,DAG CING GSAL LA RTOG PA MED, ,MI
LONG GI NI GZUGS BRNYAN BZHIN, ,RANG BYUNG LHA NI SHES PAR GYIS,
,ZHES PA NI ME LONG NGO, ,LUNG LAS, ,DANG PO GSOL BA GDAB BA STE,
,GSAN NAS YE SHES 'KHOR LO GZHUG ,SDIG PA DAG PAR CHUS BKRUS

TE; ,SO SO'I DBANG RDZAS LAG TU SBYIN, ,NYON MONGS LNGA YI DRI MA
BSKUR, ,DBU LA RIGS LNGA'I SANGS RGYAS DGOD, ,CE'O, ,BCOM LDAN
RDO RJE 'DZIN PA'AM, ,RDO RJE'I DBANG GIS MNGON SANGS RGYAS, ,YE
SHES LNGA DANG RDO RJE 'DI, ,KHYOD KYIS RTAG TU BCANG PAR GYIS,
,ZHES PA THUGS KYI DAM

TSIG GO, ,GSUNG RNAMS SGRA BRNYAN LTA BU STE, ,RTOG PA MED PAS
SNA TSOGS SGRA, ,BRJOD BRAL DPAG GIS MI LANG PA'I, ,DRIL BU 'DI
NI KHYOD KYIS ZUNG, ,ZHES PA NI GSUNG GI DAM TSIG GO, ,THABS DANG
SHES RAB GNYIS MED SGRA, ,MI PHYED RDO RJE'I NGO BO 'DI, ,'KHYUD
PA'I PHYAG RGYA'I DAM

TSIG STE, ,KHYOD KYIS KYANG NI RTAG TU BCANG, ,ZHES PA NI SKU'I
DAM TSIG GO, ,'DI NI SANGS RGYAS THAMS CAD DANG, ,DPAL LDAN RDO
RJE 'DZIN LA GNAS, ,KHYID KYIS KYANG NI RTAG TU BZANG, ,PHYAG NA
RDO RJE'I BRTUL ZHUGS BRTAN, ,AOm SARBA TA TH'A GA TA BADZRA PA'I
NI H'Um MA H'A YA KshA SE N'A PA TA YE H'Um TA

YE H'Um HA HA HA HA HI, ,ZHES PA 'DI NI RDO RJE'I BRTUL ZHUGS SO,
,CHAGS DANG GROL BA'I GANG ZAG GIS, ,THUN MONG DKYIL 'KHOR CHO GA
YIN, ,GANG ZAG RNAM PA GNYIS PO DE, ,DKYIL 'KHOR 'DI RU ZHUGS
TZAM GYIS, ,DNGOS GRUB GNYIS DANG 'BREL BAR BYED, ,KLU DANG
'BYUNG POS ZIN PA

LA; ,DANG PO CHO GA SNGON SONG NAS, ,SMRE BA'I RDZAS KYIS DBRAL
BAR BYA, ,DE NAS BRAL BA GSO BA DANG, ,NAD PA CHU YIS BSKUR BAR
BYA, ,DE LTAR BYAS NAS DKYIL 'KHOR 'DIR, ,ZHUGS PA TZAM GYIS MYUR
DU THAR, ,RIMS DANG 'BRUM BU LA SOGS PA, ,GTOR MA'I 'KHOR LO
SNGON SONG BAS, ,

@175A *, ,DKYIL 'KHOR 'DI RU ZHUGS GYUR NA, ,MYUR DU NYEN LAS
THAR BAR 'GYUR, ,BUD MED DAG KYANG BU 'DOD NA, ,DANG PO CHO GA
SNGON SOGS NAS, ,KHUR SKYIS DAG NAS GOS BZANG BGO, ,DKYIL 'KHOR
'DIR LUGS PA YIS, ,BUS PA'I GDON RNAMS BZLOG PA DANG, ,

BUS PA DBYUNG BAR GDON MI ZA, ,YID GAS BKOL BA'I CHO GA YANG,
,LHA LA SOGS PA BKUG GYUR NAS, ,SDOM PA LEGS PAR BZUNG NAS NI,
,DKYIL 'KHOR 'DI RU ZHUGS GYUR NAS, ,BDAG GIS BCOL BA THAMS CAD
DE, ,THOGS BA MED PA'I RDO RJE BZHIN, ,RO YI LAS RNAMS

BYED 'DOD PAS, ,BLANG DANG BSRUNG BA SNGON SONG NAS, ,DKYIL 'KHOR
'DI RU BCU GA GYUR NA, ,LOG CHOS DRUG DANG LDAN PA YANG, ,GTZANG
BA'I GNAS SU NYE BAR 'GRO, ,DE BZHIN GSHEGS PA'I SKU GZUGS LA,
,DANG PA'I CHO GA SNGON SONG NAS, ,BYIN BRLABS DKYIL 'KHOR

CHEN PO 'DIR, ,DBANG BSKUR MCHOD BA PHUL GYUR NA, ,SHIN TU BKRA
SHIS DON LDAN TE, ,BSKUR ZHIG BSTIM PA'I GNAS SU 'GYUR, ,YON TAN
'BYUNG BA 'GYUR BA'I GNAS, ,CHAGS LAM PA DANG GROL LAM PA, ,MDZES
RIMS KYIS ZIN PA DANG, ,BUD MED DANG NI YI DAGS BSKOL, ,

RO DANG SKU GZUGS LHAG PAR GNAS, ,BRGYAD PO DKYIL 'KHOR 'DI YIS
BYED, ,DE PHYIR DKYIL 'KHOR CHO GA BRGYAD, ,GCIG PAR BSDU BA'I
CHO GA'O,, ,,DE NAS GSANG BA'I DBANG BSKUR TE, ,DE YANG BDUD RTZI
LNGA YAS BYUNG, ,STEGS BU'I STENG DU SLOB DPON DANG, ,PHYAG RGYA

MA NI SNYOMS PAR ZHUGS, ,SLOB MAS DE LA GSOL BA GA DAB, ,AOm
RGYAL BA THAMS CAD ROL PA YIS, ,SANGS RGYAS CHU YIS RGYUN PHAB
STE, ,NYON MONGS RTOG PA SBYAR BA BZHIN, ,BDAG LA BYANG CHUB SEMS
DBANG GSOL, ,JI LTAR RGYAL BA'I DBU SKABS PA, ,BYANG CHUB SEMS

KYIS BSKUS PA BZHIN, ,BDAG LA BYANG CHUB SEMS KHRUS GSOL, ,ZHES
PA NI GSOL BA GDAB PA'O, ,DE NAS BLO LDAN SLOB DPON DANG, ,SLOB
MA GNYIS MED SBYOR BYAS PA'I, ,BYANG CHUB SEMS SU DGANG GSUNGS
PA, ,YUM GYI BHA GAR BLANG BAR BYA, ,DPER NA BUD BA ME TOG

@175B BZHIN; ,YANG NA GSANG BA'I RDO RJE SKER, ,SBOM POS DBANG PO
GNYIS MNAN TE, ,SLOB MA'I KHA RU DAB BA BAR BYA, ,DPER RNA MA LA
BU BZHIN NO, ,YANG NA SLOB MA GANG YIN PA, ,GDUGS LA SOGS DANG
LDAN BYAS NAS, ,GSANG CHEN BDE BA'I RGYU MCHOG STE, ,BDUD RTZI
LNGA DANG LDAN BYAS

NAS; ,BKRA SHIS BSTOD PAS BSTOD PA DANG, ,SLOB MA'I LCE LA SBYIN
PAR BYA, ,DE NAS SLOB MCHED PO DE, ,BYANG CHUB BA DUD RTZI LCES
BLANGS NAS, ,SNYING GAR 'DOD PA BSTEN PAR BYA, ,BDE BA DE LA
BRTEN GYUR NAS, ,LTE BA'I DBUS SU BSAM PAR BYA , ,SLOB MAS KYANG
NI 'DI SKAD

BRJOD; ,'CHI BAR GYUR PAR RAB SLONG ZHING, ,RTOG PA'I DRA BA SEL
MDZAD PA, ,AE MA MCHOG GI BDUD RTZE CHE, ,BZHI BRGYA RGYA BZHI'I
NAD SEL ZHING, ,BLA MED BYANG CHUB MCHOG LA REG ,BDUD RTZI MNGA'
BDAG KHYOD LA BSTOD, ,GSANG CHEN DBYINGS LA PHYAG 'TSAL BSTOD,
,BCUD LDAN

BDUD RTZI KHYOD LA BSTOD, ,CES PA NI GSANG BA'I DBANG NGO, ,DE
NAS SHES RAB YE SHES KYI DBANG BSKUR TE, MAndALA DRI ZHIM LEGS
BYUNG TE, ,MCHOG TU DKAR DMAR THIG LE GDAB, ,STENG DU MTSAN LDAN
BUD MED BZHAG ,GNAS RNAMS SU NI LHA TSOGS DGOD, ,DBYINGS NAS
BSTIM

PA'I CHO GA BYA, ,DE NAS SLOB MAS GSOL BA GDAB, ,JI LTAR SANGS
RGYAS THAMS CAD KUN, ,SHES BA PHA ROL PHYIN PAS 'GRUB, ,BDAG
KYANG RAB TU BSGRAL SLAD DU, ,GSUM PA'I DKYIL 'KHOR BSTAN DU
GSOL, ,ZHES PA NI GSOL BA GDAB PA'O, ,BU TSUR SHOG CIG RIGS KYI

BU; ,GANG LTAR DGA' BA'I DNGOS GRUB NI, ,SHES RAB MA LA BRTEN NAS
'GRUB, ,RTAG TU SHES RAB DON 'DOD PAS, ,PADMA'I STENG GI LCE YIS
REG ,DRI CHEN DRI CHU BZA' BAR BYA, ,THA DAD RTOG PA GYUR MI BYA,
,KHU BA DKAR DMAR RNAM PA GNYIS, ,LCE YI DBUS SU BRTAN PAR
GZUNG,,

DKA' THUB MED CING BRTUL ZHUGS CHE, ,'DI DANG LDAN PAS 'GRUB PAR
'GYUR, ,ZHES, PA NI SNGOM PA DBOG PA'O, ,DE NAS SLOB MA CHEN PO
DES, ,RANG GI BSAM PA'I BLO BA RTAGS PA, ,JI LTAR SNGOM PA GZUNG
BAR BYA, ,SDOM PA 'DZIN PA'I SLOB MED, ,DMIGS MED YUL GYI DKYIL

@176A *, ,'KHOR BLTA, ,RTAG TU GCER BU'I TSUL CAN GYIS, ,RDO RJE
DRI LA BU KHA PHYE LA, ,MTHONG BA'I SLOB MA GSOL BA GANG BA,
,RMAD BYUNG BTZUN MO'I BHA GA MCHOG ,YE SHES THAMS CAD BSKYED
PA'I GNAS, ,MA SMIN MA GROL GROL BA'I SAR, ,YE SHES DAM PA BSKYED
DU

GSOL; ,ZHES PA NI GSOL BA GANG BA PA'O, ,DE NAS BDE BA'I STAN
BTING LA, ,SENG GE'I STABS KYIS NYAL BA YIS, ,LAG PA STENG 'OG
BSNOL NAS NI, ,MCHOG DGA' BA YI GTAM DANG LDAN, ,GNAS DGU RU NI
SEN MO GDAB, ,THUR GYIS SMEG DANG KHA SPAD STZOGS, ,CHAGS PA
BSKYOD PA'I

CHOG BYA; ,YUM GYI BYA RGOD RTZE MO MCHOG ,DBANG PO'I LAG PAS
BLANG BAR BYA, ,PADMA KHA BYER GYUR PA DANG, ,GNYIS SU MED PAR
SBYAR GYUR TE, ,BSKYOD PA DAL GYIS BSKYOD PAR BYA, ,BSKYOD PA'I
RLUNG GIS ME BSKUL DE, ,BDE CHEN BYANG CHUB SEMS PHAB STE, ,SO
SO'I GNAS SU 'OD TSAN GZUNG, ,RDO RJE RU PHYIN PA DANG, ,YI

GE 'OD KYIS BUR 'GYUR TE, ,AOm KHYOD KYIS STOBS KYIS THAMS CAD
'DUS, ,LOG PA'I MAN DAG DER BSAM MO, ,MA BZLOG PA NI LCE YIS
BLANG, ,MA BZLOG PA NI LCES YIS BLANG, ,GAL TE BZLOG PAR GYUR PA
NA, ,RTOG PA THAMS CAD NUB PAR 'GYUR, ,DE LAS LANGS TE DE BZHIN
BSAM, ,SHES RAB YE SHES KYI DBANG NGO, ,DE NAS

LUNG BSTAN PAR BYA STE, ,KHAMS GSUM 'GRO RNAMS THAMS CAD LA,
,CHOS KYI 'KHOR LO BSKOR BAR BYA, ,DUS 'DI NAS NI BZUNG NAS NI,
,SRID PA'I GZEB LAS SGROL BAR 'GYUR, ,NYON MONGS SDUG BSNGAL GTAN
BCAD NAS, ,BLA MED BYANG CHUB MCHOG LA REG ,DE RING PHAN CHAD BU
KHYOD

NI; ,RGYAL BA'I SRAS KYI THU BO YIN, ,ZHES PA NI LUNG BSTAN PA
DANG DBUGS DBYUNG BA'O, ,JI LTA JI LTAR 'DUL 'GYUR BA'I, ,DE LTAR
CHOS KYI 'KHOR LO BSKOR, ,KHAMS GSUM SEMS CAD THAMS CAD LA,
,'KHOR LO BSKOR BA MYA NGAN 'DAS, ,CES PA DANG, DUNG DANG RAL GRI
PADMO

DANG; ,RDO RJE LA SOGS PA 'DI NI RJES SU GNANG BA'O, ,DE NAS SOB
MA DAM PA DES, ,RIN CHEN GSER DNGUL GYI RU DANG, ,DUNG DANG MU
TIG KU MU TA, ,BA LANG RTA DANG GLANG PO CHE, ,YUL DANG BU SMAD
LA SOGS PA, ,MDOR NA RANG LAS GCES PA'I RDZAS, ,THAMS CAD BLA MA
DE LA DBUL, ,

@176B BLA MA DAM PAR GYUR PA, ,RANG DROG GIS KYANG MNYES BYED NA,
GZHAN PA'I RDZAS LTA SMOS CI DGOS, ,ZHES PA NI YOD DBUL BA'O, ,DE
NAS DAM TSIG DPOG BYA STE, ,GSANG DANG DON DAM YANG DAG LA, ,THOB
PAR GYUR PA'I SLOB MA YIS, ,DAM TSIG YID BZHIN NOR BU BSRUNG,
,YANG DAG

RDO RJE SLOB DPON LA, ,MID GE LOG PA SPYOD 'DOD NA, ,DE NI DBANG
GIS TSIG NAS LTUNG, ,THUN MONG KHYAD PAR MCHED DANG YUM, ,DE LA
NGAN SEMS GZUNG MI BYA, ,SLOB DPON RDO RJE MCHED GYUR LA, ,RANG
GI SROG KYANG PHAN GDAGS NA, ,SGRIB PA KUN BYANG TSOGS RDZOGS
NAS, , BAR CHOD

THAMS CAD ZHI BAR 'GYUR, ,DE MIN DBANG GIS TSIG NAS LTUNG, ,BYANG
CHUB SEMS NI SPANG MI BYA, ,DGE SLONG KHRIMS LA LHAG PAR GNAS,
,SNGOM BA THAMS CAD LHAG PAR BSRUNG, ,'DI NI RNAL 'BYOR SA GZHI
'DRA, ,RNAL 'BYOR PA YI RDZAS RNAMS LA, RTOG PA THAMS CAD SPANG

PAR BYA, ,GZHAN YANG DAM TSIG MTHA' YAS PA, ,THAMS CAD 'BAD DE
BSRUNG BAR BYA, ,DAM TSIG DNGOS GRUB KUN GYIS MCHOG ,DAM TSIG
DNGOS GRUB KUN GYI BDAG ,DAM TSIG GIS NI 'BYUNG PO 'DUL, ,DAM
TSIG RTOG PA'I DRA BA GCOD, ,GANG DAG DAM TSIG MI LDAN PA, ,DBANG

GIS TSIG NAS MNAR MED PAR, ,SANGS RGYAS BZHUGS KYI BAR DU GNAS,
,ZHAS PA NI DAM TSIG DPOG PA'O, ,DENG NAS BRTZAMS TE BKRA SHIS
KYI, ,SMON LAM RJES SU GDAB PAR BYA, ,BUM PA'I LHA DANG DKYIL
'KHOR LHA, ,SBYANG DANG NAM MKHAR GSHEGS SU GSOL, ,DAM TSIG

DKYIL 'KHOR RANG LA BSDU, ,DKYIL 'KHOR PHYAG LA CHU BOR DBO,
,SNOD RNAMS DAG PAR BKRU BAR BYA, ,RANG NYID MI DMIGS DBYINGS SU
BSDU, ,DE LA LAS KYI LHAR BSGYUR LA, ,BZOD GSOL LUS SRUNG CHO GA
BYA, ,DKYIL 'KHOR CHEN PO'I CHOG 'DI, ,RGYU DANG 'BRAS BU'I DON
LA

RMONGS, ,YANG DAG DON DANG MI LDAN ZHING, ,'DOD NGAL LOG PA'I LAM
ZHUGS DAN, ,DKA' THUB PA DANG RTOG BA CAN, ,DE LA ZUR TZAM BSTAN
MI BYA, ,GAL TE DE LA BSTAN GYUR NA, ,TSE YI 'DU BYED DES BKUM
NAS, ,DMYAL BAR BSKAL PA STONG DU GNAS, ,BDAG 'DRA'I MA RIG
RMONGS BA

@177A *, ,YIS; ,SGRUB PA'I THABS 'DI BRTZAMS PAR MI 'OS KYANG,
,SEMS CAN BDAG PAS DAM PHYIR BDAG GIS BRTZAMS, ,'DI LAS BDAG GIS
BYANG CHUB CI THOB PA, ,DES NI SEMS CAN GOS SNGON GRUB PAR SHOG
,BDAG GI DGE BA'I RTZA BA 'DIS, ,KHAMS GSUM SEMS CAN

THAMS CAD KUN, ,ZHANG MCHOG GTZANG MAR SKYE BAR SHOG ,DBANG GI
'BRAS BU SMIN GYUR CIG ,SEMS CAN LAS DANG SKAL LDAN NAS, ,RDO RJE
'CHANG CHEN ZHAL MTHONG SHOG ,DE YI THEG PA'I DON RTOGS TE,
,MTSON PAR RDZOGS PAR SANGS RGYAS NAS, ,THUGS RJE CHEN PO'I BYIN
RLABS

KYIS; ,SEMS CAN 'GRO DON BYED PAR SHOG ,DPAL LDAN GOS SNGON CAN
GYI DKYIL 'KHOR GYI CHO GA SLOB DPON N'A G'A RDZU NAS MDZAD PA
RDZOGS SO,,