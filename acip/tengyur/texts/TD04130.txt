@45A #, ,RGYA GAR SKAD DU, SHRA MA nE RA SHIKshA PA DA S'U TRA, BOD
SKAD DU, DGE TSUL GYI BSLAB PA'I GZHI'I MDO, THAMS CAD MKHYEN PA
LA PHYAG 'TSAL LO, ,SANGS RGYAS CHOS DANG TSOGS KYI MCHOG ,DGE
'DUN LA YANG PHYAG 'TSAL TE, ,DGE TSUL CHED DU BYA BA YI, ,MDO NI
CUNG ZAD

BSHAD PAR BYA, ,DE BZHIN GSHEGS PAS DGE TSUL RNAMS KYI BSLAB PA'I
GZHI BCU PO GANG DAG MDOR BSDUS TE GSUNGS PA NI 'DI LTA STE, SROG
GCOD PA SPONG BA'I BSLAB PA'I GZHI DANG, MA BYIN PAR LEN PA DANG,
MI CHANGS PAR SPYOD PA DANG, BRDZUN DU SMRA BA DANG, 'BRU'I CHANG
DANG SBYAR

BA'I CHANG MYOS PAR 'GYUR BA BAG MED PA'I GNAS DANG, GAR DANG GLU
DANG ROL MO'I SGRA DANG, PHRENG BA DANG, SPOS 'BYUG PA DANG,
RGYAN DANG KHA DOG 'CHANG BA DANG, MAL MTHON PO DANG, MAL CHEN PO
DANG, DUS MA YIN PA'I KHA ZAS DANG, GSER DNGUL LEN PA SPONG BA'I
BSLAB PA'I GZHI ZHES BYA BA'O ZHES

BYA BA 'DI NI BCOM LDAN 'DAS KYIS BSLAB PA'I GZHI BCU PO MDOR
BSDUS TE GSUNGS PA YIN NO, ,GANG YANG BTZUN PA SH'AKYA 'OD KYIS
DE DAG TU GTOGS PA'I TSIG LE'UR SBYAR BA DANG, GANG YANG KHO BOS
SLOB DPON DANG MKHAN PO DAG LAS CUNG ZAD BSLAB PA'I PHYIR KHO BOS
TSANGS PA MTSUNGS PAR SPYOD

@45B PA RNAMS KYI DON DU MDO CUNG ZAD BRTZAM PAR BYA'O, ,SROG
GCOD PA SPONG BA ZHES BYA BA NI BSAMS BZHIN DU BUD MED DANG SKYES
PA DANG MA NING DANG, LHA'I 'GRO BAR GTOGS PA'I SROG GCOD PAR MI
BYED CING, GZHAN GYI SGO NAS KYANG MI BYED PA DANG, SNGAGS PA LA
SOGS PA LA THABS KYIS GSOD PAR MI

BYED PA DANG, GSAD PAR BYA BA'I PHYIR BZUNG BA DANG, GSOD BZHIN
PA DANG, GSOD PA LA BAG MED PAR MI BYED PA DANG, SROG GCOD PA
MTHONG BA LA YID DGA' BAR MI BYED PA DANG, THAMS CAD DU BYA BA MA
YIN PA LA RJES SU YI RANG BAR MI BYED LA, SBYOR BAR YANG MI BYED
CING GZHAN DAG LA SROG

GCOD PAR YANG DAG PAR 'DZIN DU MI 'JUG PA DANG, SROG CHAGS GROG
SBUR PHRA MO RNAMS KYANG BSAMS BZHIN GSOD PAR MI BYED PA'O, ,SROG
CHAGS DANG BCAS PA'I CHU LA SOGS PA LONGS SPYAD PAR MI BYA'O,
,DRAN PA DANG SHES BZHIN DANG LDAN PA RNAMS NYI MA SHAR BA NA CHU
LA SOGS PA BRTAG PAR

BYA ZHING MI G-YO BA 'DI LA BRTAG PAR BYA STE, LHA'I MIG GIS MA
YIN, YUN RING DU MA YIN, MYUR BAR MA YIN ZHING, DUS JI SRID KYIS
SEMS DAG PA'I DUS DE SRID DU BRTAG PAR BYA'O, ,BRTAGS PA 'DI YANG
JI SRID DU NYI MA MA SHAR BA DE SRID DU LONGS SPYAD DU RUNG BA
YIN NO, ,BTZAGS PA

LA SOGS PA DANG 'BREL PA SKYON MED PAR BYAS NAS BRTAGS PA'I CHU
LAM DU 'GRO BA'I TSE RGYANG GROGS LNGA'I BAR DU BTUNG BAR BYA'O,
,CHU TSAGS LNGA PO RNAMS KYI NANG NAS GDON MI ZA BAR CHU TSAGS
GCIG BCANGS NAS LAM DU 'GRO BAR BYA'O, ,CHU TSAGS LNGA NI CHU
TSAGS GRU GSUM DANG, BUM

TSAGS DANG RIL BA ZHABS TSAGS CAN DANG, BUM TSAGS GCE'U CAN DANG,
BSAL TSAGS SO, ,RANG GIS MA BRTAGS PA'I CHU NI YID CHES PA'I TSIG
GIS NYE BAR LONGS SPYAD PAR MI BYA'O, ,GAL TE GZHAN DANG MA 'DRES
PA YIN NA RGYANG GRAGS KYI MTHA'I BAR DU CHU KLUNG 'BAB PA LA

BRTAGS NAS BTUNG BAR BYA'O, ,CHUS GANG BA'I BUM PA LA SOGS PA LA
BRTAG PAR BYA'O, ,CHU BTZAGS PA NI GAL TE SROG CHAGS YOD NA CHU'I
KHRON PA DBEN PAR THAR PAR BYED PA'I SNOD KYIS SROG CHAGS DANG
BCAS PA BTANG ZHING DBO BAR BYA STE, SA LA DBO BAR MI BYA'O,
,SROG CHAGS

@46A *, ,MED BA'I CHU LA YANG MA YIN NO, ,MI SMRA BAR GYUR PA
DANG SHES BZHIN DANG LDAN PA RNAMS KYIS LO MA LA SOGS PA LA BRTAG
PAR BYA'O, ,LO MA LA SOGS PA LA BRTAGS PA NA GAL TE SROG CHAGS
YOD NA RTZVA SNGON PO DANG BCAS PA'I SA'I PHYOGS SU DOR BAR
BYA'O, ,SROG CHAGS

DANG BCAS PA'I CHU LA SROG CHAGS DANG BCAS PAR 'DU SHES PA DANG,
YID GNYIS ZA BA DANG, SROG CHAGS MED PA LA SROG CHAGS DANG BCAS
PAR 'DU SHES PA DANG, YID GNYIS ZA BAR GYUR NA NYE BAR LONGS
SPYAD PAR MI BYA'O, ,MTHONG BA DANG THOS PA DANG DOGS PA'I GZHI
GSUM GYI

YONGS SU DAG PA'I SHA YIN NA BZA' BAR BYA'O, ,GANG DANG GANG BZA'
BA'AM BTUNG BAR GYUR PA DE DANG DE DAG NYID SO SOR BRTAG PAR
BYA'O, ,GOS LA SOGS PA RNAMS LA SROG CHAGS RNAMS BRTAG PAR BYA
ZHING DAG PAR BYA'O, ,DUS DANG DUS SU ZANG ZING CHU DANG BCAS PA
DANG ZANG ZING MED PAR

LONGS SPYOD PA'I BUM PA GTZANG BAR BYA ZHING, BKRU BA DANG BSKAM
PAR BYA STE, GANG GI PHYIR SNOD SKYON DANG BCAS PAR YIN NA SROG
CHAGS SKYE BAR 'GYUR BA'I PHYIR RO, ,SHIG RNAMS NI RAS MAR BCUG
LA RTZIG PA LA SOGS PA BU GA'I NANG DU GZHUG PAR BYA'O, ,RTZVA
SHIG RNAMS NI DPYID KYI DUS SU RTZVA 'DUR

BA DANG BCAS PA'I BSIL BA'I SA PHYOGS SU DOR BAR BYA ZHING, DGUN
NI DRO BA'I PHYOGS SU'O, ,NAD PA LA DUG DANG MTSON DANG 'DOD PA'I
ZAS BTUNG BA SBYIN PAR MI BYA'O, ,SMAN PA MKHAS PA LA DRIS NAS
'DI LA 'DOD PA'I ZAS DANG BTUNG BA DANG SMAN SBYIN PAR BYA'O,
,GLEN PA DANG MI SHES PA

LA 'DI'I SMAN DPYAD BRTAG PAR MI BYA MOD KYI, 'ON KYANG MKHAS PA
LA BRTEN PAR BYA'O, ,GANG GIS 'DI'I SEMS GZHAN DU GNAS PAR 'GYUR
BA DE LTA BU'I CHOS NAD PA LA BSHAD PAR MI BYA'O, ,'DI LA NAD KYI
'JIGS PA LAS THAR TE TSE RING ZHING BRTAN PA DANG, BDE BAR 'GYUR
BA DE LTAR SMRA BAR

BYA'O, ,'DI JI SRID DU CHOS SPYOD PAR 'CHO BA DE SRID DU DGE BA
MANG PO RAB TU SKYE BAR 'GYUR RO ZHES BYA BAR SPRO BA BSKYED PAR
YANG BYA'O, ,NAD PA LA 'CHI BA'I BSNGAGS PA BRJOD PAR MI BYA'O,
,'CHI BA YANG DAG PAR 'DZIN PAR BYED DU MI GZHUG GO, ,BRTZE BA
MED PA'I SEMS KYIS NAD G-YOG MI BYA'O,,

@46B SHA NA RNYED PA 'THOB PA'I PHYIR YANG MA YIN NO, ,RIM GRO
DAM PA'I NAD G-YOG BYA'O, ,RDEG PAR MI BYA'O, ,SBYOR DU GZHUG PAR
MI BYA'O, ,RNAM PAR 'GYUR BAR MI BYA'O, ,'JIGS PAR MI BYA'O, ,KUN
NAS DKRIS PA LA GNAS PAS KHRO BA LA BZOD PAR BYA'O, ,RDO LA RI MO
BRIS PA LTA BU'I SEMS

SU MI BYA MOD KYI, 'ON KYANG CHU LA RI MO BRIS PA LTA BUR BYA'O,
,BSAMS BZHIN DU 'GYOD PAR MI BYA'O, ,BZHAD GAD KYI PHYIR GA GA
TSIL MI BYA'O, ,BRGYA LA NAD PA NA RE GAL TE KHYOD NGA'I DGRA LA
SOGS PA GSOD PAR BYED DAM GZHAN LA BSGO NAS GSOD PAR BYED PA DE
LTA NA NGA NAD LAS LDANG BA DANG

'TSO BA YIN PAR SMRA BA'I TSIG DE RNAMS NI RNAM PA THAMS CAD DU
MI BYA'O, ,NAD PHAS KHYOD NGA GSOD DAM GZHAN BSGO NAS GSOD PA'I
RANG BZHIN GYIS KHA NA MA THO BA DANG BCAS PA MI BYA'O, ,GZHAN
BSGO NAS GSOD PAR BYED PA YANG MI BYA'O, ,NAD PAS SROG GCOD PAR
MI BYA'O, ,SHI BA'I

RO LA PHOL YOD PA DE LA DRAL NAS SROG CHAGS BRTAGS TE BSREG PAR
BYA'O, ,SEMS CAN THAMS CAD LA BYAMS PA'I SEMS NYE BAR GZHAG PAR
BYA'O, ,SEMS CAN 'DI RNAMS NYAMS SAM, BCINGS SAM PHAM PAR GYUR
TAM, CHAD PAS GCAD PA LA LTOS PA MED PA'I SEMS

SU MI BYA'O, ,DE LTA BU LA SOGS PA'I SROG GCOD PA RNAM PA DU MA
YIN PA DE'I PHYIR SROG GCOD PA RNAM PA THAMS CAD DU THABS THAMS
CAD KYI SGO NAS SROG LA BAB KYANG BSRUNG BAR BYA'O, ,JI SKAD
BRJOD PA LAS 'DAS NA THAMS CAD 'DIR NYES BYAS SU 'GYUR RO, ,JI
LTAR BDAG NYID KYI SROG

BSRUNG BA DE BZHIN DU GZHAN DAG GI YANG BSRUNG BAR BYA BA STE,
GANG GI PHYIR SROG GCOD PAR BYED PA NI TSANGS PA MTSUNGS PAR
SPYOD PA RNAMS KYIS YONGS SU SPONG BAR 'GYUR BA DANG, DMYAL BAR
YANG LTUNG BAR 'GYUR PA'I PHYIR RO, ,THAMS CAD DU YANG THABS
THAMS CAD KYI SGO NAS SHES BZHIN DANG

LDAN PAR BYA'O, ,DGE TSUL GYI BSLAB BA'I GZHI'I MDO LAS SROG GCOD
PA SPONG BA ZHES BYA BA'I BSLAB PA'I GZHI DANG PO'O,, ,,MA BYIN
PAR LEN PA SPONG BA ZHES BYA BA NI, RKU SEMS KYIS DGE 'DUN NAM
GANG ZAG GI RDZAS MI LEN CING GZHAN GYI SGO NAS KYANG MI LEN LA,
RKU SEMS KYIS GNAS

@47A *, ,NAS GZHAN DU BSKYOD PAR MI BYED PA'O, ,GAL TE RDZAS DGOS
PA YIN LA, YID GCUGS PA YIN NA, YID GCUGS PA DANG 'BREL PAS BLANG
BAR BYA'I, RKU BA'I BLOS NI MA YIN MOD KYI 'ON KYANG DE DANG 'DRA
BA'AM RIN DU GYUR PA SBYIN PAR BYA SNYAM PA 'DI LTA BU'I SEMS
KYIS

BLANG BAR BYA ZHING, DE DANG 'DRA PA BGRANGS LA RIN SBYIN PAR
BYA'O, ,GTZUG LAG KHANG MANG PO RUNG MOD KYI THAMS CAD NAS RNYED
PA LA SOGS PA BLANG BAR NI MI BYA STE, GANG KHO NAR GNAS PA DE
KHO NAR BLANG PAR BYA'O, ,RKU SEMS KYIS GZHAN GYI TIL GYI PHUB MA
YANG BLANG BAR MI BYA'O, ,GTAMS PA DBROG PAR

MI BYA'O, ,GAL TE KHYIM PA 'GA' ZHIG GIS GTAMS TE BZHAG PA LAS
NGA SHI NA KHYOD KYI YIN NO ZHES SMRA BA NA LONGS SPYOD PA LA
NYES PA MED DO, ,'ON TE MA DANG PHA DANG BU DANG NYE DU DANG
BSHES RNAMS LA BYIN CIG ZER NA SBYIN PAR BYA'O, ,GAL TE DGE 'DUN
LA PHUL CIG ZER NA DBUL BAR BYA'O, ,

'ON TE CUNG ZAD KYANG MA SMRAS BAR SHI BAR GYUR NA NYAMS PAR MI
BYA'O, ,GAL TE MA DANG PHA DANG BU DANG NYE DU LA SOGS PA SLONG
DU 'ONGS NAS CHE GE MOS KHYOD LA 'DI DANG 'DI BZHAG PA LA KHO BO
NI DE'I NYE DU YIN BAS DE KHO BO LA BYIN CIG CES ZER NA, GAL TE
NYE DU YIN PAR SHES PAR GYUR NA DBANG PO'I MNGON

SUM DU SBYIN PAR BYA'O, ,GANG GI PHYIR KHYIM PA RNAMS NI LTOS PA
DANG BCAS PAS DUS BYED LA, RAB TU BYUNG BA RNAMS NI LTOS PA MED
PAS YIN NO, ,'ON TE 'GA' ZHIG KYANG SLONG DU 'ONG BA MED NA, DE'I
CHED DU SHI BA'I BSOD NAMS BYA'O, ,DGE SLONG NGAM DGE TSUL GYIS
NYE BAR BZHAG STE SHI BAR GYUR

NA DGE 'DUN LA DBUL BAR BYA'O, ,GAL TE 'GA' ZHIG GIS CUNG ZAD
BCOL TE BZHAG PAR GYUR LA, DE DUS GZHAN DU NI GZHAN 'GA' ZHIG LEN
DU BTANG NA DE 'DI LA SBYIN PAR BYA STE, MYUR BA NYID DU NI SPYIN
PAR MI BYA MOD KYI 'ON KYANG 'DI SKAD DU DANG RTAGS KHYER LA SHOG
SHIG CES BRJOD PAR BYA

ZHING; GAL TE KHYER TE 'ONGS PA NA DANG RTAGS 'DRA BAR GYUR NA
SBYIN PAR BYA'O, ,YANG NA CHE GE MO LA NGAS 'DI DANG 'DI LTA BU'I
DANG RTAGS BYIN PA DES KHYOD LA GTAD PAR BYA BA YIN PAR DE NYID
KYIS BRJOD NA SBYIN PAR BYA'O, ,YANG NA PHO NYA'I THAD DU MI SHES
PA YIN NA RANG NYID KYIS GTAD PAR BYA BA'AM

@47B YID CHES PA'I LAG TU BSKUR BAR BYA'O, ,RKUN MA DANG LHAN CIG
GROGS PO MI BYA ZHING LAM BSTAN PAR YANG MI BYA'O, ,DE DANG LHAN
CIG 'GRO BAR MI BYA'O, ,RKUN MA LA NYE BAR MKHO BA BCANG BAR MI
BYA'O, ,RNGON PA LA SOGS PA RNAMS KYIS RI DAGS LA SOGS PA SKYABS
KYI DON DU GTZUG LAG KHANG DU BROS

NAS 'ONGS PA YIN NA DE DAG BSRUNG BAR BYA'O, ,SHI NA DE DAG NYID
LA SBYIN PAR BYA'O, ,GAL TE BU LON BLANGS NAS DUS LAS 'DAS PAR
GYUR NA BGO BAR BYAS LA, YO BYAD LA SOGS PA RNAMS KYIS BU LAN DE
DAG PAR BYA'O, ,NAD PA 'CHI 'DOD BAS NAD G-YOG LA 'DI SKAD DUNG
SHIN NGA'I GOS LA

SOGS PA GANG YIN DE KHYOD KYI YIN NO ZHES SMRAS NA BLANG BAR
BYA'O, ,'ON TE GZHAN NAM DGE 'DUN GYI YIN ZER NA BLANG BAR MI
BYA'O, ,GRUR ZHUGS PA NA LHUNG BZED LA SOGS PA GO BAR BYA STE
GTONG BA NA NGAS BTANG GI BZUNG NGAM ZHES SMRAS PA NA, GAL TE
LHUNG NA RIN SBYIN PAR MI BYA'O, ,MA SMRAS

PAR LHUNG NA RIN SBYIN PAR BYA'O, ,GOS LA SOGS PA GTZUG LAG KHANG
GI NANG DU LHUNG BA RNYED PAR GYUR NA, GAL TE 'GA' ZHIG 'ONGS NAS
'PHAGS PA NGA'I 'DI DANG 'DI LTA BU STOR BA DE KHYED KYIS GAL TE
BLANGS NA DE SBYIN PAR BYA'O ZHES ZER NA BLANGS MOD KYI 'ON KYANG
DAN RTAGS CI YOD CES BRJOD PAR

BYA'O; ,GAL TE DANG RTAGS DANG BCAS PAR RJOD PAR BYED NA DBANG
PO'I MNGON SUM DU SBYIN PAR BYA'O, ,'ON TE CUNG ZAD KYANG RMED DU
'ONGS PA MED NA RANG GIS LONGS SPYAD PAR BYA BA MA YIN GYI DGE
'DUN LA DBUL BAR BYA'O, ,GZHAN LA SNYAD BRTAGS PAR SMRA BAS PHA
ROL PO GZHAN GYI NONG DBROG PAR

MI BYA'O, ,MA BYIN LEN PA LA GZHAN DAG YANG DAG PAR 'DZIN PAR
BYED DU MI GZHUG GO, ,SPRO BAR YANG MI BYA'O, ,NAD PAS NI BYIN PA
LA RKU SEMS KYIS BLANG BAR MI BYA'O, ,GZHAN GYI SGO NAS KYANG
BLANG BAR MI BYA'O, ,GCIG YIN YANG MA BYIN PAR LEN PA RNAM PA DU
MA YIN PA DE'I PHYIR

SROG LA BAB KYANG MA BYIN PAR BLANG BAR MI BYA'O, ,JI LTAR BDAG
NYID KYI NAR BSRUNG BA DE LTAR GZHAN GYI YANG YIN TE, GANG GI
PHYIR MA BYIN PAR LEN PAR BYED PA NI TSANGS PA MTSUNGS PAR SPYOD
PA RNAMS KYIS SPONG BAR 'GYUR BA DANG, DMYAL BAR LTUNG BAR YANG
'GYUR BA'I PHYIR RO, ,DE'I

@48A *, ,PHYIR MA BYIN PAR LEN PA NI RNAM PA THAMS CAD DU THAMS
CAD KYI SGO NAS BSRUNG ZHING THAMS CAD DU SHES BZHIN DANG LDAN
PAR BYA BA YIN NO, ,DGE TSUL GYI BSLAB PA'I GZHI'I MDO LAS MA
BYIN PAR LEN PA SPONG BA ZHES BYA BA'I BSLAB PA'I GZHI GNYIS
PA'O,, ,,

MI TSANGS PAR SPYOD PA SPONG BA ZHES BYA BA NI BUD MED KYI ZAG
BYED DANG BSHANG BA DANG KHA'I LAM RNAMS SU RANG GI YAN LAG GI
RNAM PA BCUG NAS REG PA BDAG GIR MI BYED PA'O, ,DE BZHIN DU SKYES
PA DANG, MA NING DANG, MI DANG, DUD 'GRO'I 'GRO BAR GTOGS PA LA
SOGS PA RNAMS LA YANG

NGO; ,TSOR BA DANG, RANG BZHIN NYAMS PA'I GNAS SKABS DANG, MI
'DOD PA LAS GAL TE MI TSANGS PAR SPYOD PAR BYED PA NA BDAG GIR MI
BYA'O, ,KHYIM PA DANG, DGE SLONG DANG, DGE TSUL GZHAN DANG LHAN
CIG LUS LA REG PAS NYAL BAR MI BYA MOD KYI 'ON KYANG SO SOR THA
DAD PAR BYA'O, ,

GNAS MA RNYED NA GOS KYIS LUS SO SOR DKRIS LA MAL GCIG TU NYAL
BAR BYA'O, ,MU STEGS CAN DANG KHYIM PA DANG LHAN CIG NUB GSUM PA
LA NYAL DU MI RUNG NGO, ,SNANG BA LA YANG MA YIN NO, ,BSAMS BZHIN
DU KHU BA DBYUNG BAR MI BYA'O, ,RMI LAM GYI NANG DU NI NYES PA
MED DO, ,GANG LA'AM

DE LA'AM THABS GANG GIS SAM, NGES YAN LAG GI RNAM PA BZUNG BA
SNGON DU 'GRO BAS BRTZAL TE KHU BA DBYUNG BAR MI BYA'O, ,BUD MED
DAG MTHONG NAS 'DOD CHAGS KYI SEMS SU GYUR NA MI SDUG PA BSGOM
PAR BYA'O, ,BUD MED LA 'KHRIG PA BSLANG BAR MI BYA'O, ,'KHRIG
PA'I RGYU MTSAN YANG BSTAN

PAR MI BYA'O, ,'KHRIG PA'I GTAM MI BYA'O, ,BUD MED DANG LHAN CIG
DBEN PAR NYI MA NUB KYI BAR DU 'DUG PAR MI BYA'O, ,YANG DANG YANG
DU BUD MED LA BLTA BAR MI BYA'O, ,GAL TE 'GA' ZHIG 'GA' ZHIG TU
MI TSANGS PAR SPYOD PAR BYED PA DER 'GRO BAR MI BYA'O, ,DER 'DUG
PAR MI BYA ZHING

BLTA BAR YANG MI BYA'O, ,BUD MED LA REG PAR MI BYA'O, ,CHU LA
LHUNG BA NYE BAR BYUNG SHIG CES 'O DOD 'BOD PAR BYED PA LA, 'GA'
ZHIG KYANG GNAS PA MED NA MA DANG BU MO DANG SRING MO'I 'DU SHES
BYAS TE NYE BAR GDON PAR BYA'O, ,BUD MED RNAMS LA CHAGS PA MED
PA'I SEMS KYIS CHOS SMRA

@48B BAR BYA'O, ,GCIG PU BUD MED RNAMS LA CHOS BSTAN PAR MI
BYA'O, ,BUD MED DANG LHAN CIG KHYIM GCIG TU NYAL BAR MI BYA'O,
,STAN GCIG LA 'DUG PAR MI BYA'O, ,LAM DU 'GRO BAR YANG MI BYA'O,
,GAL TE SKYES PA YOD NA NYES PA MED DO, ,BUD MED RNAMS MTHONG NA
LO'I TSAD DANG RJES SU MTHUN PAR

SHES NAS MA DANG BU MO DANG SRING MO'I 'DU SHES SU BYA'O, ,BUD
MED GNAS KHANG DU 'JUG PA SBYIN PAR MI BYA'O, ,GAL TE SMAN LA
SOGS PA DANG DGE BA'I PHYOGS BYED NA NYES PA MED DO, ,DER YANG
GCIG PU 'DUG PAR MI BYA'O, ,BUD MED DANG LHAN CIG BZA' BAR MI
BYA'O, ,SNOD MED NA PHA MA DAG DANG LHAN

CIG DBEN PA'I PHYOGS SU BZA' BAR BYA'O, ,YANG NA DE DAG 'U BU CAG
LHAN CIG BZA'O ZHES ZER NA BDAG NYID DBEN PA'I PHYOGS SU BZA' BAR
BYA'O, ,GAL TE BUD MED BYA BA MA YIN PA MI RIGS PAS MGRON DU
GNYER NA LHAG PAR GNAS PAR MI BYA'O, ,BUD MED GAL TE MDUN DU BUD
MED SLU

ZHING; BUD MED G-YO BYED CING, BUD MED SGYU BYED PA LA BLTA BAR
MI BYA'O, ,LAM DU 'GRO BAS BUD MED DANG LHAN CIG REG PAS 'GRO BAR
MI BYA'O, ,BUD MED KYI GTAM MI BYA'O, ,GANG DU BUD MED KHRUS BYED
PA DES MI BYA'O, ,BUD MED GCER BU YOD PA DER 'DUG PAR MI BYA
ZHING BLTA BAR YANG

MI BYA'O, ,RANG GOS MED PAS KYANG BUD MED KYI DRUNG DU 'DUG PAR
MI BYA'O, ,BUD MED KYI YAN LAG DANG NYING LAG LA BLTA BAR MI
BYA'O, ,BUD MED 'KHRIG PA YANG DAG PAR 'DZIN PAR BYED DU MI GZHUG
GO, ,GZHAN LA 'KHRIG PA'I PHYIR RIN SBYIN PAR MI BYA'O, ,BUD MED
KYI GAR DANG, GLU DANG ROL

MO DANG, GOS RNAMS DANG, RGYAN RNAMS KYI SGRA LA NYAN PAS RO
MYANG BAR MI BYA'O, ,BUD MED KYI THAD LAS DRIL PHYIS DANG, KHRUS
DANG, BSKU MNYE BDAG GIR MI BYA'O, ,AE MA BDAG TSUL KHRIMS SAM,
BRTUL ZHUGS SAM, DKA' THUB KYI TSANGS PAR SPYOD PA LA BRTEN PA
'DIS LHA NYID DAM,

GZHAN GANG YANG RUNG SNYOM DU SMON PAS TSANGS PAR SPYOD PA SPYAD
PAR MI BYA'O, ,BUD MED DANG LHAN CIG DGOD PA DANG RTZAB HRAL DANG
RTZED MO MI BYA'O, ,MI TSANGS PAR SPYOD PA BYED PA LA LTA BA DANG
DGA' BAR MI BYA ZHING SPRO BAR YANG MI BYA'O, ,GANG YANG GZHON NU
MI TSANGS PAR SPYOD PA LA 'KHRIG PA'I

@49A *, ,CHOS BSTEN PA'I MTHU DANG LDAN PA DE YANG SNGAR BSTAN
PA'I RNAM PAS YONGS SU DOR BAR BYA'O, ,GAL TE NAD PA 'DI SKAD DU
GANG BDAG BUD MED DANG LHAN CIG MI TSANGS PAR SPYOD PA 'KHRIG
PA'I CHOS BSTEN CING BDAG LA BUD MED KHYER TE 'ONG BA DE LTAN
BDAG 'TSO'O ZHES SMRA NA RKYEN DES

MI 'TSO NA YANG 'DI LA KUN TU SBYIN PAR MI BYA'O, ,NAD PAS MI
TSANGS PAR SPYOD PA MI BYA'O, ,MI TSANGS PAR SPYOD PA BYED BA LA
LTA BA THAG RING POR YONGS SU SPANG BAR BYA'O, ,JI LTAR 'BAR BA'I
ME'I PHRENG BAS KHYAB PA YONGS SU DOR BAR BYA BA YIN PA DE BZHIN
DU BUD MED KYANG YONGS SU DOR BAR BYA'O, ,DE

LTA BU LA SOGS PA MI TSANGS PAR SPYOD PA RNAM PA DU MA YIN PA
DE'I PHYIR RNAM PA THAMS CAD DU THABS THAMS CAD KYI SGO NAS SROG
LA BAB KYANG MI CHANGS PAR SPYOD PA BSRUNG BAR BYA STE, GANG GI
PHYIR MI TSANGS PAR SPYOD PA BYED PA LA NI TSANGS PA MTSUNGS PAR
SPYOD PA RNAMS KYIS SPONG BA DANG, DMYAL BAR

LTUNG BA YANG YIN NO, ,DGE TSUL GYI BSLAB PA'I GZHI'I MDO LAS MI
TSANGS PAR SPYOD PA SPONG BA ZHES BYA BA'I BSLAB PA'I GZHI GSUM
PA'O,, ,,BRDZUN DU SMRA BA SPONG BA ZHES BYA BA NI MI'I CHOS BLA
MA MED PA LA MED BZHIN DU YOD PAR MI SMRA BA STE, 'DI LTA STE,
DPER NA LHA LA SOGS PA

RNAMS MTHONG NGO, ,LHA LA SOGS PA RNAMS KYIS KYANG BDAG MTHONG
NGO, ,LHA LA SOGS PA RNAMS KYI SGRA THOS SO, ,LHA LA SOGS PA
RNAMS KYIS KYANG BDAG GI SGRA THOS SO ZHES BYA BA LA SOGS PA
DANG, DE BZHIN DU BSAM GTAN DANG, TSAD MED PA DANG, GZUGS MED PA
DANG, 'BRAS BU DANG,

MNGON PAR SHES PA DANG, 'DU SHES MED PA LA SOGS PA ZAG PA MED
PA'I CHOS RNAMS BDAG GIS THOS PA MI SMRA BA'O, ,STAN KHRA BO LA
SOGS PA NI DGRA BCOM PAS RNYED LA, BDAG GIS KYANG DE RNYED KYI
GZHAN GYIS NI MA YIN NO, ,BDAG GIS DGRA BCOM PA THOB STE BDAG
KHYAD PAR THOB PA LAS

YONGS SU NYAMS SO, ,KHYIM 'DI GANG GIS YIN PA 'DOD CHAGS DANG
BRAL BA YIN TE, BDAG GIS YANG 'DI YIN NO, ,DGRA BCOM PAS BDAG
MTHONG NAS SMIN PAR BYED PA DE LA SOGS PA'I TSIG BRJOD PAR MI
BYA'O, ,BDAG GI PHYIR RAM ZANG ZING GI PHYIR YANG SHES BZHIN DU
BRDZUN DU SMRA BA BRJOD

@49B PAR MI BYA'O, ,BDAG GI LUS SAM NGAG GIS SDIG PA'I LAS CUNG
ZAD BYAS PA DE LA MKHAN PO LA SOGS PA RNAMS KYIS CI 'DI DANG 'DI
LTA BU KHYOD KYIS BYAS SAM ZHES 'DRI NA DE LA JI LTAR GYUR PA
BZHIN DU BRJOD PAR BYA'O, ,NYE DU DANG GROGS LA SOGS PA RNAMS
DANG, GZHAN DANG GZHAN GYI LUS DANG

NGAG GIS SDIG PA'I LAS CUNG ZAD BYAS PAR GYUR NA DE LA RGYAL PO'I
PHO BRANG 'KHOR DU GTOGS PA'AM, GZHAN GYI 'KHOR DU GTOGS PA'I
DBANG PO LA 'PHAGS PA 'DIS CI ZHIG BYAS ZHES 'DRI BAR GYUR NA, DE
LA 'DI SKAD DU GAL TE 'DI LA NYE BAR GNOD PA CUNG ZAD KYANG MI
BYED PA DE LTA NA BDAG CHE BZHI

BYED KYI GZHAN DU MA YIN NO ZHES BRJOD PAR BYA'O, ,GAL TE MI BYED
CES ZER NA DAM TSIG LA BKOD NA JI LTA BA BZHIN DU GYUR PA'I CHE
BZHI DBYE BAR BYA'O, ,'ON TE MI SMRA NA RNAM PA THAMS CAD DU SROG
LA BAB KYANG BRJOD PAR MI BYA'O, ,BZHAD GAD KYI PHYIR YANG SHES
BZHIN DU BRDZUN DU SMRA BAR MI

BYA'O; ,SLOB DPON DANG MKHAN PO DANG TSANGS PA MTSUNGS PAR SPYOD
PA RNAMS KYIS DRIS PA'I TSIG LA GZHAN DANG GZHAN DU SPRO BAR MI
BYA MOD KYI, 'ON KYANG G-YO SGYU BYED PA MA YIN PAS GANG KHO NA
DRIS PA DE KHO NA BRJOD PAR BYA'O, ,GAL TE MI GSAD PAR BYA BA
BROS PA MTHONG NA DE LA GSOD PAR BYED

PAS KHYOD KYIS 'DI LTA BU BROS PA MTHONG NGAM ZHES 'DRI NA, DE LA
GZHAN DANG GZHAN SPRO BAR BYA'O, ,DE LTAR BYAS PA NA GAL TE
'PHAGS PAS SMRA BAR BYA BA RJOD CIG CES ZER NA RE ZHIG SEN MO
MTHONG NGO RE ZHIG NAM MKHA' MTHONG NGO ZHES BRJOD PAR BYA'O, ,DE
LTAR BYAS KYANG 'PHAGS PAS SMRA BAR BYA BA

RJOD CIG ,GZHAN DRIS PA NA GZHAN LUNG BSTAN PAS CI BYA ZHES ZER
NA, PHYOGS BZHIR BLTAS TE 'DI SKAD DU DON DAM PAR SEMS CAN MA
MTHONG ZHES BRJOD PAR BYA'O, ,NYE BAR GNOD PA RNAMS YONGS SU
BSRUNG BA'I PHYIR GZHAN DANG GZHAN DU SPRO BAR BYA'O, ,SLOB DPON
DANG MKHAN PO RNAMS CUNG

ZAD SMRA NA CHOS DANG LDAN PA'I TSIG RNAMS BYA STE, GANG GI PHYIR
DE BZHIN GSHEGS PA DANG, DGRA BCOM PA DANG, SLOB DPON DANG, MKHAN
PO DANG, DGE 'DUN DANG, DGE 'DUN GYI GNAS BRTAN DANG, RGYAL PO
DANG, DE'I 'KHOR RNAMS KYI TSIG SPANG BAR BYA BA MA YIN NO, ,RNAM
PAR 'GYUR

@50A *, ,BA THOB PA'I SLOB DPON DANG MKHAN PO NI DOR BAR BYA'O,
,TSIG RTZUB PO SMRA BAR MI BYA'O, ,MI'I SKYON NAS SMRA BAR MI
BYA'O, ,CHE GE MO'I RIGS NI RIGS 'DI YIN NO ZHES BRJOD PAR MI BYA
STE, DE BZHIN DU RDZA MKHAN DANG, MGAR BA LA SOGS PA'I RIGS KYANG
NGO, ,

PHRA MA MI BYA'O, ,NAD PAS BRDZUN SMRA BAR MI BYA'O, ,GZHAN LA
BRDZUN DU SMRA BA YANG DAG PAR 'DZIN DU GZHUG PAR MI BYA ZHING,
SPRO BA BSKYED PAR MI BYA'O, ,DE LTA BU LA SOGS PA BRDZUN DU SMRA
BA RNAM PA DU MA YIN PA DE'I PHYIR SROG LA BAB KYANG SHES BZHIN
DU BRDZUN DU SMRA BAR MI BYA'O, ,BRDZUN DU SMRA BA NI

RNAM PA THAMS CAD KYIS THABS THAMS CAD DU BSRUNG BAR BYA STE,
GANG GI PHYIR BRDZUN DU SMRA BA NI TSANGS PA MTSUNGS PAR SPYOD PA
RNAMS KYIS SPONG BAR 'GYUR BA DANG, DMYAL BAR LTUNG BAR 'GYUR
BA'I PHYIR RO, ,BSLAB PA'I GZHI BZHI PO 'DI RNAMS NI RANG BZHIN
GYI KHA NA MA THO BA DANG BCAS PA YIN PAS

SROG LA BAB KYANG 'DI RNAMS NAD PAS KYANG SPYAD PAR MI BYA'O,
,DGE TSUL GYI BSLAB PA'I GZHI'I MDO LAS BRDZUN DU SMRA BA SPONG
BA ZHES BYA BA'I BSLAB PA'I GZHI BZHI PA'O,, ,,'BRU'I CHANG DANG
BCOS PA'I CHANG MYOS PAR 'GYUR BA'I KHU BA SPONG BA ZHES BYA BA
NI 'BRU'I CHANG DANG, BCOS

PA'I CHANG THA NA RTZVA'I MCHOG MAS KYANG BTUNG BAR MI BYED PA'O,
,'BRU'I CHANG NI ZAS KYI BTUNG BA'O, ,BCOS PA'I CHANG NI ME TOG
DANG SNGON BU'I BTUNG BA'O, ,MYOS PAR 'GYUR BA NA 'BRAS BU'I
BTUNG BA'O, ,MYOS PAR BYED PA'I 'BRAS BU GANG YIN PA DE NI BZA'
BAR MI BYA STE KO tA BA YANG NGO,,

MYOS PAR 'GYUR BA'I BTUNG BA LA MYOS PAR 'GYUR BAR 'DU SHES
PA'AM, YID GNYIS ZA BA'AM MYOS PAR 'GYUR BA MA YIN PA LA MYOS PAR
'GYUR BAR 'DU SHES PAR BTUNG BAR MI BYA'O, ,TSIGS MA BZA' BAR MI
BYA'O, ,MYOS PAR 'GYUR BA BSKOL BA LA NYES PA MED DE, DE YANG GAL

TE MYOS PAR 'GYUR BA'I RO DANG DRI DANG BRAL BA YIN ZHING MYOS
PAR 'GYUR BA'I KHA DOG DANG LDAN PA LA NYES PA MED DO, ,GZHAN LA
'BRU'I CHANG DANG BCOS PA'I CHANG GI KHU BA MI SBYIN ZHING SBYIN
DU YANG MI GZHUG GO, ,'BRU'I CHANG DANG BCOS PA'I CHANG GI RIN MI
SBYIN ZHING SBYIN DU YANG MI GZHUG GO, ,

@50B NAD PAS 'BRU'I CHANG DANG BCOS PA'I CHANG MYOS PAR 'GYUR
BA'I BTUNG BA BTUNG BAR MI BYA STE, BCAS PA'I KHA NA MA THO BA
DANG BCAS PA YANG YIN PA'I PHYIR RO, ,BSKOL BA'I KHU BA'I RNAM PA
LTA BU DANG, TSA BA LTA BU BTUNG BAR BYA'O, ,BUM PA NI GSUM STE,
BSHANG BA'I BUM PA DANG, GCI BA'I BUM

PA DANG, CHANG GI BUM PA'O, ,DE LA JI LTAR BSTAN MA THAG PA'I BUM
PA GNYIS PO YONGS SU DOR BAR BYA BA YIN PA DE BZHIN DU CHANG GI
BUM PA YANG NGO, ,BCOM LDAN 'DAS KYIS KYANG DGE SLONG DAG NGA LA
STON PAR SMRA BA RNAMS KYIS MYOS PAR 'GYUR BA THA NA RTZVA'I
MCHOG MAS KYANG MI SBYIN ZHING MI BTUNG NGO

ZHES GSUNGS SO, ,'BRU'I CHANG DANG BCOS PA'I CHANG MYOS PAR 'GYUR
BA'I BTUNG BA YANG DAG PAR 'DZIN DU MI GZHUG GO, ,DE LTA BU LA
SOGS PA MYOS PAR 'GYUR BA'I BTUNG BA RNAM PA DU MA YIN PA DE'I
PHYIR 'BRU'I CHANG DANG BCOS PA'I CHANG THABS THAMS CAD KYI SGO
NAS THAMS CAD DU BSRUNG BAR BYA

STE, GANG GI PHYIR 'BRU'I CHANG DANG BCOS PA'I CHANG 'THUNGS PA
LA TSANGS PA MTSUNGS PAR SPYOD PA RNAMS KYIS YONGS SU SPONG BAR
'GYUR BA DANG, DMYAL BAR LTUNG BAR YANG 'GYUR BA'I PHYIR RO, ,DGE
TSUL GYI BSLAB PA'I GZHI'I MDO LAS 'BRU'I CHANG DANG BCOS PA'I
CHANG GI BTUNG BA SPONG BA ZHES

BYA BA'I BSLAB PA'I GZHI LNGA PA'O,, ,,GAR DANG GLU DANG ROL MO'I
SGRA SPONG BA ZHES BYA BA NI GAR DANG GLU DANG ROL MO'I SGRA MI
BYA ZHING GZHAN BYED DU GZHUG PAR YANG MI BYA BA'O, ,MCHOD PA'I
DON DU SANGS RGYAS BCOM LDAN 'DAS LA BSTOD PA DANG, RGYUN CHAGS
GSUM PA LA DBYANGS KYIS 'DON PAR

BYED PA LA NYES PA MED DO, ,DBYANGS KYI NGA RO RANG BZHIN MNGON
PAR MI SHES NA DBEN PAR ZHUGS TE BSLAB PAR BYA'O, ,GAR MKHAN LA
SOGS PA GAR BYED PA LA BLTA BAR MI BYA'O, ,GANG DU GAR BYED PA
DANG, GLU LEN PA DER 'DUG PAR MI BYA'O, ,STENG DU 'GRO BA DANG,
MCHONG BA DANG,

RGYUG PA DANG, RTZED MO MI BYA'O, ,CHU LA RTZED MO NYAMS SU MYONG
BAR MI BYA'O, ,DGE TSUL GYI BSLAB PA'I GZHI'I MDO LAS GAR DANG
GLU DANG ROL MO SPONG BA ZHES BYA BA'I BSLAB PA'I GZHI DRUG
PA'O,, ,,PHRENG BA DANG SPOS NYUG PA DANG RGYAN DANG KHA DOG
'CHANG BA DANG SPONG BA ZHES BYA BA NI PHRENG BA DANG,

@51A *, ,ME TOG SIL MA DAG BDAG GI LUS LA MI 'DOGS PA DANG, RANG
LA DRI'I CHUS KHRUS MI BYED PA DANG, DGA' BA'I PHYIR GDU BU DANG,
DPUNG RGYAN DANG, MGUL RGYAN LA SOGS PAS BDAG NYID KYI LUS LA
RGYAN MI BYED PA DANG, BDAG NYID LA DRI ZHIM PO'I RDZAS KYIS NYUG
PA

LA SOGS PA MI BYED CING, LUS LA DRI ZHIM PO'I RDZAS KYIS YANG DAG
PAR 'BYUG PAR MI BYED PA'O, ,CHOS GOS LA BDUG SPOS KYIS BDUG PAR
MI BYA'O, ,GAL TE DRI MI ZHIM PA YIN NA DRI NGA BA SPANG BA'I
PHYIR CHOS GOS LA BDUG SPOS KYIS BDUG PA DE NYID BYA'O, ,SANGS
RGYAS BCOM

LDAN 'DAS LA PHRENG BA DANG, SPOS NYUG PA DANG, RGYAN DANG KHA
DOG LA SOGS PA DRI MA ZHIM PO'I RDZAS KYIS NYUG PAR BYA'O, ,GAL
TE DGE BSNYEN DAD BA CAN GYIS DRI CHU DANG KHRUS BYED NA BKRU BAR
BYAS TE, DE'I BSOD NAMS SPEL BAR BYA BA'I PHYIR RO, ,AUTPAL SNGON
PO LA SOGS PA'I ME

TOG RNYED PAR GYUR NA BSNAM PAR BYA STE, SLOB DPON DANG, MKHAN PO
DANG, DGE SLONG DANG, 'JIG RTEN PA'I MDUN DU NI MA YIN NO, ,GANG
GI PHYIR DRI ZHIM PO THAMS CAD NI MI GA DANG RJES SU MTHUN PA YIN
NO, ,SO PHAG DAG GIS RKANG PA DAG MA GTOGS PA'I LUS LA YONGS SU

BRUD PAR MI BYA'O, ,GAL TE DAD PA CAN DAG GIS LAG PA RKANG PA DAG
LA DRI ZHIM POS 'BYUG PAR BYED NA DE'I MDUN DU DOR BAR MI BYA'O,
,DE BZHIN GSHEGS PA DANG, NYAN THOS KYI SKU GZUGS DANG, MCHOD
RTEN DAG LA RJES SU BYUG PAR BYA'O, ,GAL TE DE KHYOD 'DI LTAR
LONGS

SPYOD PAR MDZOD CIG CES ZER NA DE'I PHYIR DGE BSNYEN GYI TSIG LAS
LONGS SPYOD PAR BYA'O, ,NAD PA LA SMAN PA'I TSIG GIS DRI ZHIM PO
'BYUG PA DANG, DRI'I CHUS KHRUS BYED NA NAD PA LA NYES PA MED DO,
,DGE TSUL GYI BSLAB PA'I GZHI'I MDO LAS PHRENG BA DANG SPOS NYUG
PA DANG, RGYAN DANG KHA

DOG 'CHANG BA SPONG BA ZHES BYA BA'I BSLAB PA'I GZHI BDUN PA'O,,
,,MAL MTHON PO DANG, MAL CHEN PO SPONG BA ZHES BYA BA LA MAL
MTHON PO NI GANG ZHIG ,STAN LA 'DUG PA'I RKANG PA SA LA MA REG PA
YIN LA, MAL CHEN PO NI DNGUL DANG GSER DANG MU TIG LA SOGS PA
RNAMS LAS

@51B BYAS PA YIN TE, DE LA NYAL BA DANG 'DUG PAR MI BYA'O, ,DNGUL
DANG GSER DANG NOR BU DANG MU TIG LA SOGS PA RNAMS LAS BYAS PA'I
SENG GE'I KHRI LA MI RTAG PA'I 'DU SHES KYIS 'DUG LA CHOS NYAN PA
SBYIN PAR BYA STE, DAM PA'I CHOS MCHOD PA'I PHYIR RO, ,STAN MTHON
PO BKRA BA'AM NYE BAR

BKRA BA LA 'DUG STE CHOS MNYAN PA SBYIN PAR BYA'O, ,MA GSOL BAR
CHOS NYE BAR BSTAN PAR MI BYA'O, ,BKRA BA DANG NYE BAR BKRA BA'I
STAN LA THUN MONG GI GNAS SKABS SU 'DUG PAR MI BYA'O, ,GAL TE DAD
PA CAN GYIS KHYIM GYI NANG DU NYE BAR MGRON DU BOS PA DER DNGUL
DANG GSER LA SOGS

PA RNAMS LAS BYAS PA'I STAN BSTABS PAR GYUR NA, DE LA MI RTAG
PA'I 'DU SHES KYIS 'DUG PAR BYA BA DANG, DAD PA CAN RNAMS LA CHOS
SBYIN ZHING LONGS SPYAD PAR BYA BA'I YANG PHYIR RO, ,G-YOGS MA
MED PAR DGE 'DUN NAM GANG ZAG GI MAL CHA DANG STAN LA SOGS PA
LONGS SPYAD

PAR MI BYA'O, ,KO LPAGS KYI RANG BZHIN NAM, KO LPAGS DANG BRTAGS
PA'I STAN LA 'DUG PAR MI BYA BA DANG, NYAL BAR YANG MI BYA, KHYIM
PA'I KHYIM GYI NANG DU STAN MED NA 'DUG PA LA NYES PA MED DO,
,GTZUG LAG KHANG GI NANG DU SHING GI RANG BZHIN GYI LHAM BGO BAR
MI BYA'O, ,GCI BA'I

KHANG PA'AM, BSHANG BA'I KHANG PA'AM, KHYIM GYI NANG DU NI DOR
BAR MI BYA'O, ,RJES SU MA GNANG BAR STAN LA 'DUG PAR MI BYA'O,
,MDZE CAN GYIS KYANG MA YIN TE, DGE 'DUN GYI KHRI DANG MAL CHA
DANG STAN LA SOGS PA YANG SPANG BAR BYA'O, ,GTZUG LAG KHANG GI
PHYI ROL DU 'DI'I GNAS

KHANG BYA'O, ,NAD PA'AM RGAN PO DAG GIS NI KHYOGS LA 'GRO BAR
BYA'I, THUN MONG GI GNAS SKABS SU NI GLANG PO CHE DANG, RTA DANG,
SHING RTA'I BZHON PAS 'GRO BAR MI BYA'O, ,DGE TSUL GYI BSLAB PA'I
GZHI'I MDO LAS MAL MTHON PO DANG MAL CHEN PO SPONG BA ZHES BYA
BA'I BSLAB PA'I

GZHI BRGYAD PA'O,, ,,DUS MA YIN PA'I KHA ZAS SPONG BA ZHES BYA BA
NI DUS MA YIN PAR ZA BAR MI BYED PA STE, JI SRID SKYA RENGS SNGON
PO SHAR NAS RANG GI NYI MA PHYED KYI BAR DE SRID DU DUS YIN LA,
DE LAS GZHAN PA NI DUS MA YIN PA'O, ,NANG PAR LANGS NAS GDONG
BKRU BAR BYA'O, ,DUS LAS

@52A *, ,YOL BA NA LO MA DANG 'BRAS BU LA SOGS PA LONGS SPYAD PAR
MI BYA ZHING, ZANG ZING YONGS SU MA DAG PA CUNG ZAD KYANG SPYAD
PAR MI BYA'O, ,RGUN 'BRUM LA SOGS PA'I BTUNG BA MYOS PAR MI 'GYUR
BA DANG, TZANG SHU DAG RAS KYIS BTZAGS LA ZANG ZING MED PAR BYAS
NAS, DUS

MA YIN PAR BTUNG BAR BYA'O, ,SKOM PAR GYUR NA BU RAM DANG LHAN
CIG PA DANG SBRANG RTZI DANG LHAN CIG PA'I CHU YONGS SU BTZAGS TE
DUS MA YIN PAR BTUNG BAR BYA'O, ,YA RABS RNAMS KYIS GNANG BA'I
NYA DANG SHA GANG YIN PA DA NI GZHI GSUM GYIS YONGS SU DAG PA NA
LONGS SPYAD PAR BYA'O, ,RO

LA SOGS PA LA SRED PAR MI BYA'O, ,SHAN PA LAS KHYIM PA DAD PA CAN
GYIS NYOS LA BZA' BAR BYA'O, ,SHA RJEN PA MI ZA'O, ,NAD PA LA DUS
MA YIN PAR ZA BA LA NYES PA MED DO, ,NAD PA NYID NI NUS PA MED PA
NYID MTHAR THUG PA YIN NO, ,ZANG ZING DANG BCAS PA'I CHU LA SOGS
PA BTUNG BAR MI

BYA'O; ,DGE TSUL GYI BSLAB PA'I GZHI'I MDO LAS DUS MA YIN PA'I
ZAS SPONG BA ZHES BYA BA'I BSLAB PA'I GZHI DGU PA'O,, ,,GSER
DNGUL LEN PA SPONG BA ZHES BYA BA NI SA LE SBRAM DANG DNGUL BDAG
GIR BYED PA MI RUNG BA YIN GYI, LEN PA NI RUNG BA YIN NO, ,'GA'
ZHIG GSER DANG

DNGUL LA SOGS PA YON GYI CHED DU 'BUL BAR BYED NA, DE LA 'DI SKAD
DU NGA'I CHOS GOS DANG BZA' BA NYOS LA BYIN CIG CES BRJOD PAR
BYA'O, ,YANG NA 'DIS BDAG GIS CHOS GOS DANG BZA' BA LA SOGS PA
NYO BAR BYA'O SNYAM PA 'DI LTA BU'I SEMS KYIS BLANG BAR BYA
BA'AM, SBYIN BDAG

SPRO BAR BYA STE BLANG BAR BYA'O, ,GLANG PO CHE DANG, RTA DANG,
BA LANG DANG, KHYI DANG, PHAG DANG, BUD MED DANG, SKYES PA DANG,
KHYE'U DANG, BU MO DANG, BRAN PHO DANG, BRAN MO DANG, LAS BYED PA
DANG, ZHO SHAS 'TSO BA LA SOGS PA'I YON NI BLANG BAR MI BYA'O,
,LOG PAR 'TSO BAS RNYED PA

BSGRUB PAR MI BYA'O, ,TSUL 'CHOS DANG, KHA GSAG DANG, GZHOGS
SLONG DANG, THOB KYIS 'JAL BA DANG, RNYED PAS RNYED PAR BYED 'DOD
PA MI BYA'O, ,DGE TSUL GYI BSLAB PA'I GZHI'I MDO LAS GSER DNGUL
LEN BA SPONG BA ZHES BYA BA'I BSLAB PA'I GZHI BCU PA'O,, ,,KHYIM
PA'I

@52B RTAGS SPONG BA ZHES BYA BA NI JI LTAR KHYIM BDAG GOS GYON PA
DE LTAR GOS GYON PAR MI BYED PA DANG, NYIN PAR PHYI ROL NAS GOS
DKAR PO DANG, KHA TSAR RING PO CAN GYON PAR MI BYED PA'O, ,TSON
RTZI GSUM PO DAG GIS KHA BSGYUR BAR BYAS NAS 'CHANG DU RUNG STE,
TSON RTZI GSUM NI DUR SMRIG DANG, NI LI

KA DANG, DMAR PO DAG YIN NO, ,TSON CHEN PO BRGYAD PO DAG NI MI
RUNG STE, MTSAL DANG, RGYA SKYEGS DANG, BCOD DANG, GUR GUM DANG,
MTHING SHING DANG, LI KHRI DANG, RMA SHING DANG, LA BRGAN ZHES
BYA BA NI TSON CHEN PO DAG YIN NO, ,CHOS GOS THAMS CAD NI SNGON
PO'I KHA DOG CAN DU BGO

BAR MI BYA'O, ,KHRA BO NYE BAR BKRA BA'I GDUGS BCANG BAR MI
BYA'O, ,STE'U'I SO CI LTA BA DE BZHIN DU SEN MO GCAD PAR BYA'O,
,DGON PAR GNAS PAS NI SKRA SOR GNYIS LAS LHAG PAR GZHAG PAR MI
BYA'O, ,GRONG MTHA' BAS NI DE LAS DMAN PA'O, ,GRI GU DANG CHAN
PAS SKRA BREG PAR

MI BYA'O, ,BYIN PA DANG, MCHAN KHUNG DANG, RKED PA DANG, SMIN MA
BREG PAR MI BYA'O, ,SKRA BREGS PA'I RJES LA KHRUS BYA'O, ,TSOGS
PA MED NA YAN LAG LNGA BKRU BAR BYA'O, ,PHYOGS GANG DU SKRA BREGS
PA'I PHYOGS DER CHAG CHAG GDAB PAR BYA ZHING SKYANG NUL BYA'O,
,RNGA'I RNAM

PA LTA BU'AM MDUNG RTZI'I RNAM PA LTA BU'I DKYIL 'KHOR BYA'O,
,MIG LA DUD PA BYUG PAR MI BYA'O, ,GAL TE MIG NA BA YIN NA NYES
PA MED DO, ,ME LONG LA GDONG BA LTA BAR MI BYA'O, ,SKYO BA BSKYED
PA'I CHED DU NI NYES PA MED DO, ,KHUR LCI BA MI BSKUR ZHING,
PHRAG PA DANG, RKED PA DANG,

MGO BO RNAMS KYIS BSDUS KHUR BU MA YIN NO, ,CHU'I PHYOGS SU RTZA
BAR ZHVA GZUNG BAR BYA'O, ,SMAD SHAM THABS KUN NAS ZLUM POR BGO
BAR BYA ZHING, STOD DU KUN NAS CHOS GOS KYANG NGO, ,BYA BA BYED
PA'I TSE CHOS GOS KYI MTHA' MAR MDUD PA BCINGS LA LAS BYA'O,
,RNAM PA THAMS

CAD DU KHYIM PA'I RTAGS KUN TU SPYAD PAR MI BYA'O, ,DGE TSUL GYI
BSLAB PA'I GZHI'I MDO LAS KHYIM PA'I RTAGS SPONG BA ZHES BYA BA
RDZOGS SO,, ,,RAB TU BYUNG BA'I RTAGS YANG DAG PAR LEN PA ZHES
BYA BA NI RE ZHIG RIM GYIS BRJOD PAR BYA STE, MKHAN PO DANG SLOB
DPON DAG LA NYE BAR

@53A *, ,LDANG BAR BYA'O, ,JE DANG POR BSHANG BA DANG GCI BA'I
KHANG PAR 'GRO BAR BYA STE, CHOS GOS BRDZES LA SE GOL BYAS NAS
'CHAG PA'I KHANG PAR 'JUG PAR BYA'O, ,BSHANG BA DANG GCI BA BYAS
NAS MCHAN KHUNG DU BUM PA BZUNG STE LAG PA G-YON PAS BSHANG BA'I
LAM DANG POR

SA 'JAM PO'AM BONG BAS PHYI BAR BYA'O, ,DE NAS SA PHUNG GSUM PO
DAG GIS BSHANG BA'I LAM DAG PAR BYAS NAS PHYIR BYUNG STE, RJES SU
MTHUN PA'I GNAS SU SA PHUNG BDUN SO SOR GZHAG PAR BYA'O, ,DE NAS
GZHAN SA PHUNG BDUN PO DAG GIS LAG PA G-YON PA DAG PAR BYA'O, ,

DE NAS LAG PA GNYIS SA PHUNG DE RNAMS KYIS DAG PAR BYA'O, ,SA
BLANGS NAS SEN MO'I DRI MA BSAL BAR BYA'O, ,SA BLANGS NAS LAG
NGAR DAG PAR BKRU BAR BYA'O, ,BUM PA NI SA PHUNG GCIG GIS DAG PAR
BYA'O, ,BYIN PA DAG DANG RKANG PA DAG BKRU BAR BYA'O, ,RAB TU
DBEN PA'I

PHYOGS SU BSHANG GCI BYA'O, ,DE DAG DANG NYE BAR GTAM SNA TSOGS
MI BYA, YUN RING DU GNAS PAR YANG MI BYA'O, ,KHA DON DANG BTZO
BLAG LA SOGS PA YANG DER MI BYA'O, ,DE LAS DAL BUS 'ONGS NAS, DAL
BU DAL BUS SGO GTAN PHYE STE, GNAS KHANG DU 'JUG PAR BYA ZHING
SGO SKYES LA

MA BRJED PAR BYA'O, ,RUNG BA'I CHU'I LAG PA DAG MKHRIG MA'I BAR
DU BKRU BA'AM PHYI BA BYA'I, RDUL LAM SAS NI MA YIN NO, ,RIL BA
SPYI BLUGS THOGS TE RAB TU DBEN PA'I PHYOGS SU SONG NAS SO SHING
DOR BAR BYA'O, ,SO SHING NI RNAM PA GSUM STE, CHEN PO DANG,
'BRING DANG,

CHUNG NGU DANG, CHEN PO NI SOR BCU GNYIS PA'O, ,CHUNG NGU NI SOR
BRGYAD PA'O, ,'BRING NI DE DAG LAS BAR PA'O, ,DE RNAMS LAS GZHAN
GANG YANG RUNG BAS DOR BAR BYA'I SHIN TU RTZUB PA DANG PHRA BA
DAG GIS DANG YUN RING DU YANG MA YIN NO, ,DE RNAM PA GNYIS SU
BKAS TE PHAN TSUN 'BRUD PA LA

DAL BUS LCE BZHAR BAR BYA'O, ,CHUS BKRU BA'AM RDUL LAM, SO LA
BRUD PAR BYA'O, ,DE BZHIN GSHEGS PA'AM, MCHOD RTEN NAM, SLOB DPON
NAM, MKHAN PO'I MDUN DU SO SHING DOR BAR MI BYA'O, ,DGE SLONG
MCHOG TU GNAS BRTAN RNAMS KYI DRUNG DU MA YIN NO, ,NYE BAR LONGS
SPYOD

@53B PA'I GNAS SU MA YIN NO, ,'CHAG SA DANG NYE BAR MA YIN MOD
KYI 'ON KYANG RAB TU DBEN PAR BYA'O, ,KHA GDONG BKRUS NAS DE MA
THAG BA NYID DU BCOM LDAN 'DAS LA PHYAG 'TSAL LO, ,DE GAL TE
MKHAN PO LA PHYAG BYED NA MKHAN POS GDONG BKRU BA DANG SO SHING
DOR BAR BYAS NAS, DE'I PHYIR

DGONGS SU GSOL ZHES BYA BAS PHYAG BYAS NAS GUS PA DANG BCAS PAS
BSKUL LA MNYAM MAM DRI BA DANG, KUN TU DRI BAR BYA'O, ,MKHAN PO
DGONGS SU GSOL, CHAG CHAG DANG, PHYAG DAR DANG, SKYANG NUL DANG,
KLOG PA DANG, KHA DON DANG, KUN TU SPYOD PA DAG BGYID CES ZHU BAR

BYA'O; ,BRTZAM PA'I BYA BA THAMS CAD KUN TU DRI BAR BYA'O, ,KUN
TU ZHUS TE DE BZHIN GSHEGS PA LA DKYIL 'KHOR BYA BA DANG, CHAG
CHAG DANG, PHYAG DAR DANG, SKYANG NUL DANG, BSTOD PA MNGON PAR
BRJOD PA DAG BYA BA DANG, DE BZHIN GSHEGS PA LA BSKOR BA BYA BA
DANG, YAN

LAG LNGAS DGE SLONG RNAMS LA PHYAG DAG BYA'O, ,TSUL KHRIMS 'CHAL
PA LA YAN LAG LNGAS PHYAG MI BYA'O, ,NANG DANG BCAS PA LA'ANG
PHYAG MI BYA'O, ,GNYIS PO DAG DANG LHAN CIG STAN GCIG LA 'DUG PAR
MI BYA'O, ,DE'I RJES LA NYI MA SHAR BA NA CHU BRTAG PAR BYA'O,
,MKHAN PO LA KUN

TU ZHUS TE MDUN DU 'GRO BA GUS PAR BYA'O, ,MA ZHUS PAR MTSAMS KYI
NANG DU MCHOD RTEN LA PHYAG BYED PA DANG, CHU BTUNG BA DANG, SO
SHING DOR BA DANG, BSHANG GCI DAG BYA'O, ,MA ZHUS PAR NI THA NA
KHAB MIG TU SKUD PA GZHUG PAR YANG MI BYA'O, ,MKHAN PO GNAS PA
MED NA GNAS

KYI SLOB DPON LA ZHU BAR BYA'O, ,GNAS KYI SLOB DPON GNAS PAR MA
GYUR NA DGE SLONG 'GROGS BSHES LA KUN TU ZHU BAR BYA'O, ,MA ZHUS
PAR GNAS PAR MI BYA'O, ,GNAS MED PAR LJONGS RGYU ZHING 'GRO BAR
MI BYA'O, ,TSUL KHRIMS 'CHAL BA DANG, NANG DANG BCAS PA DANG,
LHAN CIG

GANG DU'ANG 'GRO BAR MI BYA'O, ,DRAN PA DANG SHES BZHIN DANG LDAN
PA DANG, GNYA' SHING GANG TZAM BLTA BA DANG, PHYOGS SU MI BLTA BA
DANG, ZHI BA'I SPYOD LAM DANG, GTAM SNA TSOGS MI BYED PA DANG,
CHOS KYI GTAM SMRA BA 'AM, 'PHAGS PA'I MI SMRA BA NYID KYIS 'GRO
BAR BYA'O, ,

@54A *, ,GAL TE MCHOD STON GYI DUS SU DGE 'DUN GYI NANG DU 'JUG
PA NA CHOS GOS KYI MTHA' MAR SGRO GU BCINGS NAS LAG PA GNYIS
BKRUS TE, RKANG PA DAG BKRUS NAS GUS PA DANG BCAS PAS DGE 'DUN
GYI NANG DU 'JUG PAR BYAS LA, GRAL RIMS JI LTA BA BZHIN DU 'DUG
STE,

DRAN PA DANG SHES BZHIN DANG LDAN PAS LONGS SPYAD PAR BYA'O,
,SKAD GSANG MTHON POS BRIM PAR BYA BA 'BRIM DU MI GZHUG GO, ,BYIN
CIG BYIN CIG CES BRJOD PAR MI BYA MOD KYI 'ON KYANG BRIMS SHIG
CES SO, ,BSOD SNYOMS LA YONGS SU LONGS SPYOD PA NI RGYAGS PA'I
PHYIR MA YIN, SGEG

PA'I PHYIR MA YIN, BRGYAN PA'I PHYIR YANG MA YIN MOD KYI 'ON
KYANG JI SRID KHO NAR LUS 'DI GNAS PAR BYA BA'I PHYIR DANG,
TSANGS PAR SPYOD PA RJES SU GZUNG BAR BYA SNYAM PA DE LTA BU'I
SEMS KYIS LONGS SPYAD PAR BYA'O, ,BCA' BA DANG BZA' BA LA SOGS PA
GYA NOM PA RNYED NA DE MKHAN PO DANG SLOB DPON DAG

LA BSTABS PAR BYA'O, ,DE DAG GIS KYANG TSOD RIG PAR BYA BA YIN
NO, ,KHA KHAM DANG BCAS PAS SMRA BAR MI BYA'O, ,KHAM CHUNG BA'AM,
CHE BA GZHUG PAR MI BYA, MGRON DU MA BOS PA'I ZAS MI BZA', SGOG
PA BZA' BAR MI BYA'O, ,NAD PAS NI SMAN PAS LUNG PHOG NA BZA' BAR
BYA'O, ,

JI SRID DU DRI DANG MA BRAL BA DE SRID DU DBEN PA'I PHYOGS SU
GNAS PAR BYA'O, ,DGE 'DUN GYI NANG DU MCHI LA LHAM BGOS NAS 'JUG
PAR MI BYA'O, ,ZAS KYI TSOD RIG PAR BYA BA YIN NO, ,BYA ROG RNAMS
KYIS LHAG MAR BYAS PA GANG YIN PA DE NI MCHUS SLEB TSAD BOR NAS
BZA' BAR BYA'O, ,CHED

DU MI BYA BAR ZAS KYI CHANG PA GZHAG PAR BYA'O, ,SNOD DAM TSOGS
PA MED NA PHA MA DANG NYE DU RNAMS SAM, 'GROGS BSHES DANG, TSUL
KHRIMS DANG LDAN PA'I DGE TSUL DANG LHAN CIG DBEN PA'I PHYOGS SU
BZA' BAR BYA'O, ,TSUL KHRIMS 'CHAL PA DANG, LHAN CIG BZA' BAR NI
MI

BYA'O; ,ZANG ZING MED PA'I CHU DANG, LCE BZHAR DANG, SO SHING DAG
GIS KHA ZANG ZING MED PAR BYA'O, ,DE NAS MKHAN PO LA YAN LAG
LNGAS PHYAG BYAS NAS KUN DU ZHU BAR BYA'O, ,MKHAN PO DGONGS SU
GSOL, KLOG PA DANG, KHA DON DANG, KUN DU SPYOD PA DAG SPYAD PAR
ZHU'O ZHES ZHUS NAS,

@54B KLOG PA DANG KHA TON LA SOGS PA BYA'O, ,ZAN ZOS PA'I DE MA
THAG NYID DU SBYIN BDAG GI YON BSHAD PAR BYA'O, ,SGRA BRDA BYAS
NAS MCHIL MA LA SOGS PA DOR BAR BYA'O, ,DGE 'DUN GYI RTZIG PA'AM,
KA BA'AM KHANG PA'AM, RJES SU MTHUN PA'I GNAS PA GZHAN DU NI MA
YIN NO, ,SHAM

THABS KYI MTHA' MA GNYIS DANG DBUS SU BZUNG NAS YA GAD LA SOGS PA
LA 'DZEGS PA DANG THUR DU 'BAB PA DANG, NYIN PAR GNYID LOG PAR
BYA'O, ,SLOB DPON DANG MKHAN PO DAG GI THAD DU MA DANG PHA'I 'DU
SHES NYE BAR GZHAG PAR BYA'O, ,DE DAG LA YANG RKANG PA DAG BKRU
BA LA SOGS PAS BSNYEN

BKUR BYA'O, ,DE DAG GIS KYANG DE'I STENG DU BU LTA BU'I 'DU SHES
NYE BAR GZHAG PAR BYA'O, ,DE DAG LA YANG STON BA BZHIN DU GUS PAS
BSNYEN BKUR BYA'O, ,MCHOG TU TSUL KHRIMS 'CHAL BA YIN NA YANG
SLOB DPON DANG MKHAN PO DANG MA DANG PHA DANG NAD PA DAG LA
BSNYEN BKUR BYA'O, ,SLOB

DPON DANG MKHAN PO LA SOGS PA RNAMS LA MUN KHUNG DU PHYAG MI BYA,
NAD PA RNAMS LA MA YIN, GOS GCIG PA RNAMS LA MA YIN, KHYIM GYI
NANG DU GNAS PA RNAMS LA MA YIN, ZAS ZA BA RNAMS LA MA YIN, KHA
ZANG ZHING DANG BCAS PA RNAMS LA MA YIN, BSHANG BA DANG GCI BA'I
KHANG

PA'I STENG DU GNAS PA RNAMS LA MA YIN, BYA BA GZHAN LA SEMS
G-YENGS PA RNAMS LA PHYAG MI BYA'O, ,RANG NYID DE LTA BUR GYUR
PAS KYANG PHYAG MI BYA'O, ,PHYAG BYED PAR 'DOD PAS DGONGS SU GSOL
ZHES BRJOD PAR BYA'O, ,CANG MI SMRA BAR BYED NA PHYAG DAG BYA'O,
,YANG MA BYED CIG

CES ZER NA MI BYA'O, ,SLOB DPON DANG MKHAN PO DANG TSONGS PA
MTSUNGS PAR SPYOD PA RNAMS MTHONG NAS DE MA THAG PA NYID DU STAN
SPONG BAR BYA'O, ,PHYAG NI RNAM PA GNYIS TE, SGYID PA NAS BZUNG
BA DANG, YAN LAG LNGAS SO, ,GAL TE BDAG NYID SKRA BREGS PAR GYUR
NA SLOB DPON DANG

MKHAN PO LA SOGS PA DANG, BCOM LDAN 'DAS LA YAN LAG LNGAS PHYAG
BYA'O, ,SLOB DPON DANG MKHAN PO LA SOGS PA RNAMS KYI SKRA BREGS
PAR GYUR NA YAN LAG LNGAS PHYAG BYA'O, ,GSAR BU DANG KHYIM PA DAG
GIS GAL TE PHYAG BYAS PAR GYUR NA AA ROG GYA ZHES BRJOD PAR
BYA'O, ,

@55A *, ,KHYIM PA LA PHYAG MI BYA, LHA GZHAN DAG LA PHYAG MI
BYA'O, ,LAM DU 'GRO BA'I TSE LHA GZHAN GYI RTEN MTHONG NA BDE BAR
GSHEGS PA'I TSIGS SU BCAD PA GDON PAR BYA'O, ,KHRON PA LA SOGS PA
RNAMS NAS CHU BLANGS NAS SBYIN PA DANG LDAN PA'I TSIGS SU BCAD PA
GDON

PAR BYA'O, ,SHING LJON PA'I RTZA BA DANG, LHA KHANG LA SOGS PA
RNAMS SU GNAS PA NA RGYUN CHAGS GSUM PA BRJOD PAR BYA'O, ,RGYUN
CHAGS GSUM PA NI, DKON MCHOG GSUM LA PHYAG 'TSAL BA DANG, BSOD
NAMS YONGS SU BSDO BA DANG, NGES PAR BYA BA DAG YIN NO, ,LAG PA
DAG DANG

RKANG PA DAG BKRUS NAS CHOS GOS RNAMS SPRUGS LA MCHIL LHAM DAG
PHYIS TE ZHI BA'I SPYOD LAM GYIS GTZUG LAG KHANG DU 'JUG PAR
BYA'O, ,DE GLAL BAR GYUR NA LAG BA'AM GZHAN GOS KYIS KHA DGAB PAR
BYA'O, ,MCHOD RTEN GYI GRIB PA'AM BDE BAR GSHEGS PA'I SKU GZUGS
KYI GRIB MA

MTHONG NAS GTZUG LAG KHANG GI TSIGS SU BCAD PA BRJOD LA 'GOM PAR
BYA'O, ,'THAB PAR BYED PA'AM, 'THAB TU GZHUG PA'AM, BLTA BAR YANG
MI BYA'O, ,RGYAN PO BYED PA MI BYA'O, ,GANG DU CHO LO BYED PA DER
'DUG PAR MI BYA'O, ,DBANG PO BYED PA DER 'DUG PAR MI BYA'O,
,GNYA' BO

MI BYA'O, ,CHOS ZONG DU MI BYA'O, ,BSOD NAMS KYI BLOS LAS BYA'I
GLA RNGAN GYIS NI MA YIN NO, ,DAD PAS SPYIN PAR BYA BA DGE 'DUN
NAM GANG ZAG LAS BYUNG BA YONGS SU LONGS SPYAD NAS SNYOM LAS KYIS
DUS 'DA' BAR MI BYA'O, ,'ON KYANG KLOG PA DANG KHA TON DAG GIS
SO, ,RGOD PA MED PA DANG

RNAM PAR G-YENGS BA MED PAR BYA'O, ,GNAS BRTAN RNAMS DANG BAR MA
RNAMS DANG, GSAR BU RNAMS LA GUS PA DANG BCAS PA DANG, ZHES DANG
BCAS PAR BYA'O, ,MU COR MA YIN PA DANG, RNAM PAR G-YENGS PA'I
TSIG MA YIN PAR BYA'O, ,NGO TSA DANG LDAN PAR BYA ZHING DBANG
PO'I SGO

BSDAM PAR BYA'O, ,GSONG POR SMRA BA DANG, DGA' BA'I GTAM DANG,
KYE TSUR SHEG 'ONGS PA LEGS SO ZHES SMRA BA DANG, KHRO GNYER MED
PA DANG, 'JUM PA SNGON DU 'GRO BAR BYA'O, ,DUS SU MKHAN PO LA KUN
TU DRI BAR BYA STE, MKHAN PO DGONGS SU GSOL, KUN TU DRI BA NI
BDAG

@55B KLOG PA DANG, KHA TON DANG, KUN TU SPYOD PA DAG BGYID CING,
MTSAN MO'I THUN DANG PO DANG, MTSAN MO'I THUN THA MA LA MI NYAL
BAR SBYOR BA LA RJES SU BRTZON PAR BGYID DO ZHES KUN TU DRI BAR
BYA'O, ,KUN TU DRIS NAS KYANG KLOG PA DANG, KHA TON LA SOGS PA
DAG BYA ZHING MTSAN MO'I THUN DANG PO DANG,

MTSAN MO'I THUN THA MA LA MI NYAL BAR SBYOR BA'I RJES SU BRTZON
PA NYID DU BYA'O, ,DUS SU SPYAD PAR BYA'I DUS MA YIN PAR SPYAD
PAR MI BYA'O, ,'DUG PA LA MKHAS PA DANG, NYAL BA LA MKHAS PAR
BYA'O, ,'DUG PA DANG NYAL BA LA SO SOR BRTAG PAR BYA'O, ,SHIN TU
KHYAD PAR CAN DANG, SHIN TU

DMAN PA'I GOS BGO BAR MI BYA'O, ,LHAG PAR CHAGS PA MED PA'AM, MGO
LHAG PAR G-YOGS PA MED PAR BYA BA'AM, RKANG PA'I STENG DU RKANG
PA MI GZHAG PA'AM, KUN NAS G-YOGS PAR MI BYA BA'AM, DE BZHIN
GSHEGS PA'AM, SLOB DPON NAM MKHAN PO'AM GNAS BRTAN

RNAMS SAM, DGE SLONG RNAMS KYI MDUN DU 'DUG PAR MI BYA'O, ,DE DAG
GI MDUN DU BCAG PAR YANG MI BYA BA NYID DO, ,'DUG PA LA 'GRENG
STE CHOS BSHAD PAR MI BYA, NYAL BA LA 'DUG PAS MA YIN, STAN CHES
MTHO BAR 'DUG PA LA STAN CHES DMA' BAR 'DUG PAS MA YIN, MGO ZHVA
CAN

DANG; COD PAN CAN LA MA YIN, BLANG PO CHE LA ZHON PA DANG, RTA
DANG SHING RTA DANG KHYOGS NA 'DUG PA'AM, MCHIL LHAM CAN LA MA
YIN NO, ,LHUNG BZED GNYIS BCANG BAR BYA STE, SA DANG LCAGS KYI
RANG BZHIN NO, ,GO BAR BYA BA'I PHYIR DANG, KHYI RNAMS BSKRAD PAR
BYA BA'I PHYIR KHAR SIL SGRA DANG

LDAN PA BCANG BAR BYA'O, ,RGAN PO LA NI GNAS BRTAN NAM, BTZUN
PA'I TSIG GIS BRJOD PAR BYA'O, ,BAR MA LA NI GNAS BRTAN GYI TSIG
GIS SO, ,GSAR BU LA NI TSE DANG LDAN PA'I TSIG GIS SO, ,SLOB DPON
DANG MKHAN PO DANG GNAS BRTAN RNAMS LA NI TSE DANG LDAN PA'I TSIG
GIS KUN

TU BRJOD PAR MI BYA'O, ,GZHAN DAG LA SLOB DPON DANG MKHAN PO DAG
GI MING GIS BRJOD PAR MI BYA'O, ,DBYAR RNAMS LAS SNGA MA 'AM PHYI
MA DAG TU DBYAR NYE BAR KHAS BLANGS BAR BYA'O, ,SNGA MA NI JI
SRID DBYAR ZLA THA CHUNGS KYI ZLA BA'I TSES GCIG NAS, STON ZLA
'BRING PO'I TSES BCO LNGA'I DGAG DBYE'I

@56A *, ,BAR DE SRID DU DBYAR 'DRAL BAR MI BYA'O, ,PHYI MA NI JI
SRID STON ZLAR BA'I TSES GCIG NAS STON ZLA THA CHUNGS KYI ZLA BA
YAR GYI NGO'I TSES BCO LNGA'I BAR DE SRID DU DBYAR 'DRAL BAR MI
BYA'O, ,DE LTAR YANG DBYAR NYE BAR KHAS BLANG BAR BYA STE, MKHAN
PO'AM, SLOB DPON NAM,

DGE SLONG GZHAN DAG GI MDUN DU TZOG PUS 'DUG STE, THAL MO SBYAR
BA BYAS NAS TSIG 'DI SKAD CES BRJOD PAR BYA'O, ,MKHAN PO DGONGS
SU GSOL, DENG DGE 'DUN GYI DBYAR ZLA 'BRING PO NYE BAR BSGRUB
PA'I DUS YIN LA, BDAG DGE TSUL MING 'DI ZHES BGYI BA'I YANG DBYAR
ZLA 'BRING PO DBYAR

NYE BAR BSGRUB PA'I DUS YIN TE, BDAG DGE TSUL MING 'DI ZHES BGYI
BA MTSAMS KYI NANG DANG BCAS PA'I GNAS 'DIR JI SRID DU 'DI LTA
STE, GNAS RAL BA DANG, 'DRUMS PA BCOS PA'I SLAD DU SBYIN BDAG CHE
GE MO ZHES BGYI BA DANG, ZHAL TA BYED PA CHE GE MO ZHES BGYI BA
DANG, NAD G-YOG

BYED PA CHE GE MO ZHES BGYI BA DANG, SPYOD YUL GYI GRONG KHYER
CHE GE MO ZHES BGYI BAS DBYAR ZLA BA GSUM NYE BAR KHAS BLANG BAR
BGYI STE, BDAG DBYAR 'DI NAS MCHIS SHING BDAG GI DBYAR GYI GNAS
NI 'DI LAGS SO, ,DE BZHIN DU LAN GNYIS LAN GSUM DU'O, ,THABS YIN
NO, ,LEGS SO,,

DBYAR NYE BAR KHAS BLANGS NAS GAL TE GZHAN GANG YANG RUNG BA ZHIG
TU 'GRO BA NA CHOS KYI DON DU ZHAG BDUN BYIN GYIS BRLAB PAR
BYA'O, ,MKHAN PO'AM, SLOB DPON NAM DGE SLONG GZHAN GANG YANG RUNG
BA'I MDUN DU PHYAG 'TSAL NAS TZOG PUS 'DUG STE 'DI SKAD BRJOD PAR
BYA'O, ,MKHAN PO DGONGS

SU GSOL, BDAG DGE TSUL MING 'DI ZHES BGYI BA MTSAMS KYI NANG DANG
BCAS PA'I GNAS 'DIR DBYAR SNGA MA ZLA BA GSUM GNAS PAR KHAS
BLANGS PA LAS BDAG GI DGE TSUL MING 'DI ZHES BGYI BA CHOS DANG
LDAN PA'I BGYI BA NYID KYIS ZHAG BDUN MTSAMS KYI SLAD ROL DU MCHI
BA DANG DE TSUN CHAD KYIS SLAR

MCHI BAR BYIN GYIS BRLAB BO, ,BDAG DBYAR 'DI NAS MCHIS SHING BDAG
GI DBYAR GYI GNAS 'DI LAGS SO, ,DE BZHIN DU LAN GNYIS LAN GSUM
MO, ,THABS YIN NO, ,LEGS SO, ,BYIN GYIS BRLABS NAS 'GRO BA NA
ZHAG BDUN NAS SLAR LDOG PAR BYA ZHING DE BZHIN DU LAN GNYIS DBYAR
'DRAL

@56B BAR MI BYA'O, ,SROG GI BAR CHAD DANG, TSANGS PAR SPYOD PA'I
BAR CHAD DANG, BSOD SNYOMS CHAD PAR GYUR NA DBYAR RAL BA LA NYES
PA MED DO, ,DE JI LTA BA BZHIN DU DBYAR PHYI MA KHAS LEN PA DANG,
KHAS BLANGS PA BYIN GYIS BRLABS PA DAG CI RIGS PAR BRJOD PAR
BYA'O, ,DE NAS DGAG

DBYE'I NYIN MO DGAG DBYE BYA'O, ,'DI LTAR DGAG DBYE BYA STE,
MKHAN PO'AM SLOB DPON NAM GZHAN GANG YANG RUNG BA'I MDUN DU TZOG
PUS 'DUG PA NYID KYIS LAG PAS RTZVA D'UR BA LA BZUNG STE, THAL MO
SBYAR BA BYAS NAS 'DI SKAD CES BRJOD PAR BYA'O, ,MKHAN PO DGONGS
SU GSOL,

DENG DGE 'DUN GYI DGAG DBYE BCO LNGA PA LAGS LA, BDAG DGE TSUL
MING 'DI ZHES BGYI BA'I YANG DGAG DBYE BCO LNGA PA LAGS TE, BDAG
DGE TSUL MING 'DI ZHES BGYI BAS TSUL KHRIMS KYI PHUNG PO YONGS SU
RDZOGS PAR BYA BA'I PHYIR DGE 'DUN MA TSOGS PAS DENG DE SRID TSUN
CHAD MKHAN PO'I

MDUN DU DGAG DBYE BYIN GYIS BRLAB BO, ,GANG GI TSE YANG DGE 'DUN
TSOGS PA RNYED PA DE'I TSE DGE 'DUN TSOGS PA DANG LHAN CIG DGAG
DBYE BGYI'O, ,DE BZHIN DU LAN GNYIS LAN GSUM DU'O, ,THABS YIN NO,
,LEGS SO, ,CUNG ZAD SDIG PA'I LAS BYAS PA GANG YIN PA DE NI MKHAN

PO'AM SLOB DPON NAM GZHAN DGE SLONG GANG YANG RUNG BA'I MDUN DU
TZOG TZOG POR 'DUG STE, THAL MO SBYAR LA SO SOR BSHAGS PAR BYA'O,
,MKHAN PO DGONGS SU GSOL, BDAG DGE TSUL MING 'DI ZHES BGYI BA LA
DUS 'DI'I NANG DU LUS DANG NGAG LAS BYUNG BA'I NYES BYAS KYI
LTUNG BA DPAG TU

MA MCHIS PA BYUNG BA GANG YIN PA DE BDAG DGE TSUL MING 'DI ZHES
BGYI BAS, NYES BYAS KYI LTUNG BA DPAG TU MA MCHIS PA DE 'DI NYID
DU MTHOL RAB TU STON TO, ,'CHAGS SO, ,RNAM PAR SMAD DO, ,MI 'CHAB
BO, ,MTHOL ZHING BSHAGS NA BDAG DGE TSUL MING 'DI ZHES BGYI BA LA
NYES

BYAS KYI LTUNG BA DPAG TU MA MCHIS PA RNAMS SPANGS NA BDAG BDE BA
LA REG PAR GNAS PAR 'GYUR GYI, MA MTHOL MA BSHAGS NA NI MI 'GYUR
RO, ,LTUNG BAR MTHONG NGAM, MTHONG NGO, ,PHYIN CHAD SDOM MAM,
SDOM MO, ,LEGS PAR SHIN TU SDOM PAR BYED DAM, SLAN CHAD DE LTAR
MI BGYID

@57A *, ,DO; ,DE BZHIN DU LAN GNYIS LAN GSUM DU'O, ,THABS YIN NO,
,LEGS SO, ,BSHAGS NAS SLAR MI BYED CING DE LTAR BSHAGS NA BDAG
BDE BA LA RAG PAR GNAS PAR 'GYUR RO, ,BSHAGS PA BYAS NAS KYANG
GSO SBYONG BYA'O, ,'DI LTAR BYA STE MKHAN PO'AM SLOB DPON NAM

GZHAN DGE SLONG GANG YANG RUNG BA LA PHYAG BYAS NAS MDUN DU TZOG
TZOG POR 'DUG STE, THAL MO SBYAR BA BYAS NAS 'DI SKAD CES BRJOD
PAR BYA STE, MKHAN PO DGONGS SU GSOL, DGE 'DUN GYI GSO SBYONG BCU
BZHI PA'AM, BCO LNGA PA LAGS TE, BDAG DGE TSUL MING 'DI ZHES BGYI
BA'I

TSUL KHRIMS KYI PHUNG PO YONGS SU RDZOGS PAR BGYI BA'I SLAD DU
LTUNG BA BYIN GYIS BRLABS SHING BSHAGS TE, BAR CHAD KYI CHOS
RNAMS YONGS SU DAG GO ZHES BDAG NYID MCHI'O, ,DE BZHIN DU LAN
GNYIS LAN GSUM DU'O, ,THABS YIN NO, ,LEGS SO, ,THAMS CAD DU BSLAB
PA LA GUS

PAR BYA'O, ,YONGS SU DAG PAR YANG TSUL KHRIMS YONGS SU BSRUNGS BA
LAS RNYED PA 'THOB PA DANG, MTHO RIS LA SOGS PA MTHO BA DANG,
LEGS PAR TSANGS PAR SPYOD PA DANG BCAS PAS RANG GI YON TAN GRAGS
PA YIN NO, ,BCOM LDAN 'DAS KYIS KYANG, GRAGS DANG RNYED PA 'THOB
PA

DANG; ,PHA ROL DU NI MTHO RIS DAG ,BDE BA GSUM PO DON GNYER PAS,
,SHES BZHIN DU NI TSUL KHRIMS BSTEN, ,ZHES GSUNGS SO, ,YANG, GNAS
RNAMS 'DI DAG MTHONG BA YIS, ,MKHAS PA TSUL KHRIMS LA BRTEN PA,
,'PHAGS PA'I MTHONG BA THOB PA STE, ,'JIG RTEN DU NI ZHI BA

'THOB, ,CES GSUNGS SO, ,ME TOG DRI NI RDZI PHYOGS MI NA MI 'GRO,
,RTZVA'AM RGYA SPOS TZANDAN YANG MA YIN, ,MKHAS RNAMS DRI NI RDZI
PHYOGS MI 'GRO STE, ,SKYES BU DAM PAS PHYOGS RNAMS KUN TU 'GRO,
,RGYA SPOS DANG NI TZANDAN NYID, ,DBYAR GYI DUS KYI AUTPAL BCAS,
,DRI YI RNAM PA DE DAG LAS,,

TSUL KHRIMS DRI NI BLA NA MED, ,TSUL KHRIMS RNAM PAR MA DAG PAS,
,DMYAL BA'I SDUG BSNGAL CHEN PO YIN, ,'DI LTA STE MIG DBYUNG BA
DANG, SHING BZHIN DU GSHAGS PA DANG, 'BRAS BU BZHIN DU BTZOS PA
DANG, BU RAM SHING BZHIN BTZIR BA DANG, GTUN GYIS PHYE MAR 'THAG
PA DANG,

@57B LAG PA DANG, RKANG PA DANG, LCE GCOD PA DANG, ZANGS BSKOL BA
'THUNG BA DANG, LCAGS KYI THU LUM 'BAR BA ZA BA DANG, THAL TSAN
GYI CHU BO LAS RGAL BA DANG, LCAGS KYI SHAL MA RI'I SDONG PO LA
'DZEG PA DANG, LCAGS KYI BUM PA'I NANG DU 'JUG PA DANG, MCHE BA
RNON PO CAN GYI KHYIS

ZA BA DANG, RAL GYI LO MA'I NAGS TSAL LA 'DZEG PA STE, DE LTA BU
LA SOGS PA DANG, RNAM PA DU MAS DMYAL BA RNAMS SU SREG PA DANG,
'TSE BA DANG, RDUNG BA LA SOGS PA'I SDUG BSNGAL RNAMS TE, LHA'I
PHO NYA'I MDO DANG, STOBS LA MKHAS PA'I MDO LAS BLTA BAR BYA'O,
,YI DAGS

RNAMS KYANG BKRES PA DANG, SKOM PA DANG, GNOD PA'I SDUG BSNGAL
RNAMS DANG, DUD 'GRO GCIG LA GCIG ZA BA'I 'JIGS PA LA SOGS PA'I
SDUG BSNGAL RNAMS TE, TSUL KHRIMS YONGS SU MA DAG PA LA NYES
DMIGS DE LTA BU DANG GZHAN YANG YIN NO, ,JI LTAR DGE SLONG RNAMS
CHOS

BZHI DANG LDAN PAS DGE SLONG MA YIN PAR GYUR PA DE BZHIN DU DGE
TSUL YANG DGE TSUL MA YIN PAR 'GYUR BA YIN NO, ,DE LTA BAS NA
SROG LA BAB KYANG YONGS SU DAG PAR TSUL KHRIMS BSRUNG BAR BYA'O,
,DGE TSUL GYI BSLAB PA'I GZHI'I MDO LAS RAB TU BYUNG BA'I RTAGS
YANG DAG PAR BLANG BA RDZOGS

SO,, ,,DGE TSUL RNAMS KYI BSLAB PA'I GZHI, ,YANG DAG BSDUS PA
BYAS PA LAS, ,BSOD NAMS BYUNG BA GANG BSAGS PAS, ,SKYE BO DGE
BA'I SKAL LDAN SHOG, ,,MDO SDE 'DZIN PA'I SLOB DPON KA LY'A nA MI
TRAS MDZAD PA, DGE TSUL GYI BSLAB PA'I GZHI'I MDO RDZOGS SO,, ,,

KHA CHE'I MKHAN PO GRONG KHYER DPE MED KYI PAndI TA MA H'A DZA NA
DANG, SH'AKYA'I DGE SLONG GZHON NU MCHOG GIS BSGYUR CING ZHUS TE
GTAN LA PHAB PA LAS, SLAD KYIS KHA CHE'I PAndI TA PA RA HE TA
DANG, LO TZ'A BA SH'AKYA'I DGE SLONG GZHON NU MCHOG GIS BCOS
SHING ZHUS PA'O,, ,,