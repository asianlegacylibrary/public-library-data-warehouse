@312B #, ,RGYA GAR SKAD DU, BADZRA BI D'A RA nA
S'A DHA NAm N'A MA, BOD SKAD DU, RDO RJE RNAM PAR 'JOMS PA ZHES
BYA BA'I SGRUB

THABS, DPAL RDO RJE RNAM PAR 'JOMS PA LA PHYAG 'TSAL LO, ,CHOS
DBYINGS YE SHES RANG BZHIN GYIS, ,'GRO BA'I GDUG PA KUN 'DUL
BA'I, ,RDO RJE CAN LA PHYAG 'TSAL TE, ,DE YI SGRUB THABS BRI BAR
BYA, ,DKON MCHOG GSUM LA SKYABS SONG ZHING, ,BYANG CHUB SEMS DANG
RAB LDAN PAS, ,DKYIL

'KHOR ZHUGS SHING DBANG BLANGS TE, ,RJES SU GNANG BA THOB PA
DANG, ,RI BO BZANG ZHING 'JUG NGOGS SOGS, ,RNAM PAR DBEN ZHING
NYAMS DGA' BAR, ,KUN NAS GTZANG BA'I KUN SPYOD KYIS, ,BDE BA'I
STAN LA 'DUG PA DANG, ,RANG SNYING BAD ZLAR GNAS PA YI, ,H'Um YIG
MTHING SHUN MDOG LTA BU, ,'OD

ZER PHRENG BA 'KHRIGS PA YIS, ,PHYOGS RNAMS KUN DU KHYAB PA DANG,
,RDO RJE KHRO BO 'JIGS CHEN PO, ,SANGS RGYAS BYANG CHUB SEMS DPAR
BCAS, ,NAM MKHA' GANG BAR GSAL DMIGS TE, ,PHYAG 'TSAL LA SOGS BCU
GCIG BYA, ,DE RJES PHUNG PO LA SOGS PA'I, ,CHOS KUN RNAM PAR DBEN

PA YI, ,STONG PA'I RANG BZHIN LA GNAS PAS, ,GSANG SNGAGS BRJOD DE
BRTAN PAR BYA, ,NAM MKHAR GNAS PA'I PAm YIG DANG, ,AA LAS PADMA
ZLA BAR GNAS, ,H'Um YIG 'OD ZER PHRENG 'PHROS PAS, ,RA BA SA GZHI
BLA RE GUR, ,DRA BA ME YIS YONGS SU BSKOR, ,DE NAS H'Um LAS SPROS
BSDUS PAS,,

KHRO BO RDO RJE RTZE LNGA PA, ,DE YONGS GYUR LAS RANG LHA'I
GZUGS, ,ZHAL GCIG PHYAG GNYIS CHAR SPRIN MDOG ,G-YAS DANG G-YON
GYI PHYAG GNYIS KYIS, ,RAB 'BAR RDO RJE RTZE LNGA DANG, ,DRIL BU
BA SGYINGS BCAS SDIGS MDZUB BCAS, ,RDO RJE PHRENG BA RIN CHEN
SPRUL, ,STAG GI PAGS PAS

@313A *, ,RNAM BRGYAN PA, ,G-YON BRKYANG PA YI GOM PAS BZHUGS,
,KUN NAS 'OD KYI TSOGS 'PHROS PAS, ,GDUG PA MA LUS SREG PAR
BSGOM, ,LUS NGAG YID KYI GNAS GSUM DU, ,PADMA NYI MA ZLA BA LA,
,RDO RJE RTZE GSUM RANG YIG GSUM, ,DKAR DANG DMAR DANG NAG POR
BSGOM, ,H'Um

YIG LAS 'PHROS 'OD ZER GYIS, ,MDUN DU YE SHES SPYAN DRANGS TE,
,MCHOD DANG BSTOD PA SNGON SONG PAS, ,DBANG BSKUR DE NAS BZLAS PA
BRTZAM, ,AOm NA MA:TZAndA BADZRA KRO DHA YA, ,HU LU HU LU,
TIshthA TIshthA, BANDHA BANDHA, HA NA HA NA, AA MRi TE H'Um PHAt,
DAM TSIG YE SHES SNYING GAR GNAS, ,

SPRO DANG BSDU BA'I BSAM GTAN CAN, ,KHRO BO'I SKAD GSANG MTHON PO
YIS, ,SNGAGS MCHOG YANG DAG BZLAS PAR BYA, ,BZLAS PA'I MTHAR NI
MCHOD PA DANG, ,BSTOD DANG YI GE BRGYA PA GDON, ,MDUN DU YE SHES
GSHEGS GSOL LA, ,KHRO BO'I NGAR 'DZIN BRTAN POS GNAS, ,BLA MA'I
MAN NGAG JI

BZHIN DU, ,SGRUB THABS YANG DAG BKOD PA LAS, ,DGE BA THOB PA GANG
YIN DES, ,'GRO KUN SANGS RGYAS THOB PAR SHOG ,RDO RJE RNAM PAR
'JOMS PA ZHES BYA BA'I SGRUB THABS DPAL GAm G'A DHA RAS MDZAD PA
RDZOGS SO,, ,,PAntI TA CHEN PO DZNY'A NA SHR'I DANG, LO TZ'A BA
COG GRU RAB ZHIS BSGYUR

PA'O,,