@181A #, ,RGYA GAR SKAD DU,
BADZRA Y'A NA M'U LA PATTI PRiTTI, BOD SKAD DU, RDO

RJE THEG PA'I RTZA BA'I LTUNG BA BCU BZHI PA'I 'GREL PA, 'PHAGS
PA 'JAM DPAL GZHON NUR GYUR PA LA PHYAG 'TSAL LO, ,NYAN THOS KYI
LUS NGAG GTZO BOR GYUR PA'I SPANG BYA BDUN GYI MTSAN NYID DANG,
BYANG CHUB SEMS DPA'I SNYING RJE GTZO BOR GYUR PA'I SPANG BYA
BCU'I MTSAN NYID DANG,

GSANG SNGAGS RNAL 'BYOR CHEN PO'I THABS DANG SHES RAB ZUNG DU
'JUG PA GTZO BOR GYUR PA'I SPANG BYA BCU BZHI'I MTSAN NYID DE, DE
LA GNYIS NI GZHUNG GZHAN RNAMS LAS GSAL BAS 'DIR MA BSHAD DO,
,GSANG SNGAGS RNAL 'BYOR CHEN PO'I RNAM PAR THAR PA LA LTOS TE
BSTAN

@181B PA LA, SPYIR THOB PAR BYA BA DANG, MNGON PAR RTOGS PA'I BYE
BRAG DANG, BSRUNG BA'I TSUL LO, ,DE LA GNYIS NI RTZA BA'I RGYUD
DANG, BSHAD PA'I RGYUD DAG LAS GSAL BAS 'DIR LOGS SHIG TU MA
BRJOD DO, ,BSRUNG BA'I TSUL LA GNYIS TE, DAM TSIG DANG, SNGOM
PA'O, ,

DE NYID NI DAM BCA' BA'I YUL DANG, SPONG BA'I BYE BRAG GIS TE,
'DI SKAD DU, SNGOM PA SANGS RGYAS THAMS CAD DE, ,AE WAm LA NI RAB
TU BZHUGS, ,RGYU YIS YUL LAS MI 'DA' BAS, ,DAM TSIG ZHES NI BSHAD
PA YIN, ,ZHES GSUNGS SO, ,DE BAS NA DBANG BZHI'I

BYE BRAG GIS DAM TSIG KYANG BZHI STE, SGRA JI BZHIN PA DANG, SGRA
JI BZHIN PA MA YIN PA DANG, DGONGS PA CAN DANG, MTHAR THUG PA'I
BYE BRAG GIS SO, ,DE DAG KYANG MDOR BSDU NA, RIGS KYI DAM TSIG
DANG, RTZA BA DANG, NYES PA SBOM PO'O, ,RIGS KYI LA GNYIS TE,
SPYI

DANG; KHYAD PAR RO, ,RTZA BA LA GSUM STE, DBANG GSUM GYI DBYE BAS
SO, ,SBOM PO LA GSUM STE, LUS LA SOGS PA'I BYE BRAG GIS SO, ,DE
LA SNGOM PA'I TSUL KHRIMS LA SOGS PA'I SNGOM PA GSUM LA GNAS NA
SANGS RGYAS NYID DAM RDO RJE 'CHANG CHEN PO 'THOB PO ZHES

'BYUNG LA, DE YANG RDO RJE RTZE MO'I MNGON PAR RTOGS PA'I SKABS
NAS JI SKAD DU, BYANG CHUB SEMS 'DZIN GYUR NAS NI, ,LHA GZHAN LA
NI MI MOS PAS, ,DKON MCHOG GSUM LA DAD PA DANG, ,DE LA GZHOL
ZHING 'BAB PA YIS, ,GSOD DANG RKU DANG 'KHRIG PA DANG, ,BRDZUN
DANG

CHANG NI RNAM PAR SPANG, ,KHYIM PA'I TSUL DU GNAS PAS KYANG, ,RIG
SNGAGS RGYAL PO RTAG TU BSGRUB, ,GAL TE DER NI RAB BYUNG NA,
,SDOM PA GSUM LA GNAS PAR 'GYUR, ,SO SOR THAR DANG BYANG CHUB
SEMS, ,RIG 'DZIN RANG GI SDOM PA'O, ,ZHES GSUNGS PAS DE'I DON

LA 'JUG PAR BYA STE, 'DIR DE DAG DANG MI 'GAL BA NI YE SHES KYI
BYE BRAG GIS TE, RANG BZHIN PA'I CHOS BZHI MI SPYAD CING BCAS PA
LA DE BZHIN NYID KYI BDAG NYID CAN GYIS SHES PAS SPYOD CING DON
CHEN PO YOD PA'I PHYIR DANG, SHIN TU SPROS PA MED PA'I SPYOD PA
LA NI DNGOS PO LA

@182A *, ,'GAL BA MED PAS NYES BYAS LA SOGS PAR MI GZHAG GO, ,DE
LTAR RTZA BA'I DAM TSIG BSTAN PA LA SPYIR BTANG BA NI GANG LA
GNOD PA DANG, GANG GIS BAR DU GCOD PA DANG, GANG DRI MA CAN DU
BYAS PA STE DGE BA'I RTZA BA GSUM DANG, DNGOS GRUB GNYIS DANG,

RANG GI RGYUD DANG GO RIMS BZHIN NO, ,DE LA DNGOS GZHI NI, GNYI
GA'I BAR DU GCOD CING NGAN SONG GSUM DU LTUNG BAR BYED DO, ,'DRA
BAS NI GNYI GA'I BAR DU GCOD CING NGAN SONG GSUM DU LTUNG YANG
SDUG BSNGAL DRAG PO LA SOGS PA MA YIN PA DANG, 'BRING GIS NI
GNYIS KA'I

BAR DU GCOD KYANG NGAN SONG DU LTUNG BA'I RGYU STE KHYAD PAR DU
MI BYED PA DANG, CHUNG DUS NI 'JIG RTEN PA'I DNGOS GRUB KYI BAR
DU GCOD DO, ,YANG SPYIR 'GRO BA NI NYON MONGS PA DRUG DANG, NYE
BA'I NYON MONGS PA DANG 'BREL PA'O, ,YANG GNYIS TE, LHAN CIG
SKYES PA DANG, KUN DU BRTAGS

PA'O; ,YANG BDUN TE, SBYOR BA DANG, DNGOS GZHI DANG, NYES BYAS
DANG, NYES PA MED PA DANG, PHYOGS DANG MTHUN PA DANG, BSLAB PAR
BYA BA DANG, DRI MA LAS LDANG BA'O, ,LDANG BA LA BDUN TE, DBANG
DANG, TSOGS DANG, BSNYEN SGRUB DANG, TSOGS PA'I MTHU DANG, BZLAS
PA DANG,

SEMS SUN 'BYIN PA DANG, THA MAL PA LA BSHAGS PA'O, ,DA NI GZHUNG
LA 'JUG PAR BYA STE, SLOB DPON LA NI BRNYAS PA DANG, ,ZHES SMOS
PA LA GANG LAS DBANG BSKUR MCHOG THOB PA MED PA DANG, SLOB DPON
GYIS DE NYID BSTAN PA DANG, DER 'DU SHES PA DANG, NYON MONGS PA
DANG

'BREL PA'I SEMS DANG, LUS NGAG YID KYIS SBYOR BA BYAS PA DANG, GO
BA'AM KHYAD PAR CAN GYIS NYON MONGS BA BSKYED PA DANG, RANG BZHIN
DU GNAS PA DANG, DBANG DANG LDAN PA DANG, RMI LAM YIN PA DANG,
YAN LAG BRGYAD KYI NI DNGOS GZHI YIN LA, SBYOR BA NI JI SRID MA

RDZOGS PA DE SRID DO, ,GZHAN MA TSANG BA LA YAN LAG GTZO BO YOD
PA NI NYES PA CHEN PO'O, ,'BRING DANG CHUNG DU YOD PA LA NI NYES
PA 'BRING DANG CHUNG DU'O, ,GSUM PO LTA BU'I GNAS SKABS SU NI
NYES PA MED DO, ,GNYIS DANG SHAN 'DRA BA NI PHYOGS DANG MTHUN
PA'O, ,SLOB DPON THAMS

@182B CAD LA RDO RJE SEMS DPAR BLTA'O ZHES PA NI BSLAB PAR BYA'O,
,RTZA BA NI DBANG GIS LDANG NGO, ,TSOGS DANG BSNYEN SGRUB MA
GTOGS PA BZHIS NI 'DRA BA LAS LDANG NGO, ,GONG MA GNYIS KYIS NI
'BRING LAS LDANG NGO, ,THA MA GNYIS KYIS NI CHUNG DU LAS LDANG
NGO, ,DE BZHIN DU GZHAN RNAMS

LA YANG CI RIGS PAR SHES PAR BYA'O, ,BDE GSHEGS BKA' LAS 'DAS PA
DANG, ,ZHES SMOS PA LAS, 'DIR NI BDE BAR GSHEGS PA'I BKA' DANG
RDO RJE 'CHANG GI BKA' THAMS CAD KYANG GDUL BYA'I CHED DU YIN LA,
DE YANG 'GRO BA'I DON DU STE, DE BAS NA GANG ZAG BDAG

GROL BA'I DBANG DU BYAS PAS THAMS CAD KYANG DER 'DUS SO, ,RDO RJE
'CHANG GI BKA' YANG BZHI STE, LAS KYI BYE BRAG THAMS CAD BDE BAR
GSHEGS PA'I BKA' DANG, BSRUNG BAR BYA BA DANG, SGRUB PA'I THABS
DANG, 'BRAS BU'O, ,DE LAS 'DAS PA NI GNYIS TE, LOG

PAR SPYOD PA DANG, LOG PAR STON PA'O, ,DE DAG KYANG DGAG SGRUB
KYI BYE BRAG GIS RNAM PA BZHI'O, ,DE LA YAN LAG NI THUN MONG BA
GSUM DANG, NYON MONGS PA'I SEMS DANG LDAN PA DANG, YUL KHYAD PAR
CAN DANG, DER 'DU SHES PA DANG, LOG PAR SPYOD PA'I SBYOR BA

BYAS PA DANG, NGES PA BSKYED PA STE BRGYAD KYIS DNGOS GZHI'O,
,STON PA'I PHYOGS LA THA MA'I DON GO BAR GYUR PA GZHUG GO, ,LDANG
BA NI TSOGS PA'I MTHU MAN CHAD BZHIS DNGOS GZHI LAS LDANG NGO,
,SHES RAB GSUM DANG, NYON MONGS PA'I SEMS DANG, YUL DE

GONG MA LTA BU YIN PA DANG, DER 'DU SHES PA DANG, SBYOR BA BYAS
PA DANG, GO BA'AM NYON MONGS PA KHYAD PAR CAN BSKYED PA DANG,
DGONGS PA MA YIN PA STE DGUS DNGOS GZHIR 'GYUR RO, ,DE NI TSOGS
KYI 'KHOR LOS LDANG NGO, ,GZHAN NI SNGA MA BZHIN NO, ,CHOM

RKUN GYI GNAS KYI GROGS STOBS CAN LTA BUR RDO RJE SPUN KUN LA
BLTA'O ZHES PA NI BSLAB PAR BYA BA'O, ,BYAMS PA CHEN PO SPONG BA
DANG, ,ZHES PA LA SEMS CAN SHIN TU SDUG BSNGAL DANG LDAN PA LA
BTANG SNYOMS DANG LDAN PA DANG DER 'DU SHES PA DANG, BGROD DU
RUNG BA NA YOD

@183A *, ,PAR MTHONG BA'AM THOS PA DANG, NYON MONGS PA'I SEMS
DANG, THUN MONG BA GSUM DANG, BDAG LA MTHU YOD PA DANG, DGONGS PA
MA YIN PA DANG, BDE BA'I SBYOR BA 'DOR BA STE BCUS DNGOS GZHIR
'GYUR RO, ,TSOGS PA'I MTHU MAN CHAD BZHIS

DE LAS LDANG NGO, ,SEMS CAN THAMS CAD LA PHAM LA SOGS PA DANG,
BDAG NYID KYI BAR DU 'DU SHES BSKYED PAR BYA'O ZHES PA NI BSLAB
PAR BYA BA'O, ,BYANG CHUB SEMS NI 'DOR BA DANG, ,ZHES PA NI DNGOS
POR 'DZIN PA DANG ZHEN PA STE, SPONG BA'I GDAMS NGAG MI TSOL BA
DANG,

GNYEN PO MI BSTEN PA DANG, YANG DANG YANG DU 'DOR BA DANG, DE'I
DBANG GIS NYES PA LA SBYOR BA'O, ,YAN LAG GI GRANGS NI SNGA MA
BZHIN NO, ,BDE BA'I SBYOR BA 'DOR BA ZHES PA NI SDUG BSNGAL DANG
BRAL BA'I SBYOR BA 'DOR BA ZHES GZHAG GO, ,LDANG BA NI SNGA MA
BZHIN NO, ,MA RGAL

BA BSGRAL BAR BYA'O ZHES BYA BA LA SOGS PA NI BSLAB PAR BYA BA'O,
,LHA YI BDAG NYID PHUNG PO SMOD, ,CES PA NI, LHAR MI SGOM PA
DANG, 'BRAL BAR 'DOD PA DANG, DE LAS GZHAN DU BSGOM PA'O, ,YAN
LAG NI THUN MONG BA BZHI DANG, YUL DE DANG DE LTA BU YIN PA DANG,
DER 'DU

SHES PA DANG, GONG MA GSUM GANG YANG RUNG BA STE BDUN GYI DNGOS
GZHI'O, ,LDANG BA NI BSNYEN SGRUB KYIS SO, ,LUS LA MTSAN DANG DPE
BYAD LA SOGS PA BSAM PAR BYA'O ZHES BYA BA NI BSLAB PAR BYA
BYA'O, ,THEG PA GSUM LA SMOD PA DANG, ,ZHES BYA BA NI BYA BA DANG
GNYI GA DANG,

RNAL 'BYOR GYI RGYUD DANG, GSANG BA'I THEG PA GSUM PO RNAL 'BYOR
MA DANG THABS DANG ZUNG DU 'JUG PA'O, ,SMOD PA NI GZHUNG BZHIN MA
SMOS PA'O, ,THUN MONG BA BZHI DANG, YUL KHYAD PAR CAN DANG, DER
'DU SHES PA DANG, MI MTHUN PA'I SBYOR BA BYAS PA DANG, YANG DAG
PA'I SBYOR BA

LOG PA STE BRGYAD KYIS DNGOS GZHI'O, ,TSOGS PA'I MTHU MAN CHAD
BZHIS LDANG NGO, ,MED NA MI 'BYUNG BA'I LAM GSUM DU SHES PAR
BYA'O ZHES PA NI BSLAB PAR BYA BA'O, ,YANG DAG CHOS LA YID GNYIS
ZA, ,ZHES PA LA SRUNG BA DANG, SGRUB PA DANG, THOB PA DON DAM
PA'I RANG BZHIN

@183B LA YID GNYIS ZA BA STE THUN MONG BA BZHI DANG, DON DAM PA
DAG PA DANG 'BREL PA DANG, DER 'DU SHES PA DANG, MED DAM SNYAM
PA'I BLO GNYIS DANG, 'DI LA MA DAD PA RANG BTANG SNYOMS SU DOR BA
STE DGUS DNGOS GZHI'O, ,LDANG BA NI SNGA MA BZHIN NO, ,CHOS THAMS
CAD LA TSUL

GCIG KHO NAS SHES PAR BYA'O ZHES BYA BA NI BSLAB PAR BYA BA'O,
,CHOS LA GNYIS SU 'BYED PA ZHES BYA BA NI CHOS RNAL 'BYOR CHEN PO
LA SOGS PA'I GRUB PA'I MTHA' LAS GRAGS PA'I BSKYED PA DANG RDZOGS
PA'I CHA SHIN TU PHRA BA PHYI ROL PA'I GRUB PA'I MTHAR 'CHAD CING
'DZIN PA'AM, SANGS RGYAS

PA'I GRUB PA'I MTHA' LA BZANG NGAN 'BYED PA'AM STON PA STE THUN
MONG BA BZHI DANG, YUL KHYAD PAR CAN DANG, DER 'DU SHES PA DANG,
MI MTHUN PA'I SBYOR BA BYAS PA DANG, GZHAN GYIS GO BA DANG,
DGONGS PA MA YIN PA STE DGUS DNGOS GZHIR 'GYUR RO, ,TSOGS PA'I
MTHU MAN

CHAD BZHIS LDANG NGO, ,LAM LA BYE BRAG MED PAR BSLAB PAR BYA
ZHING BDEN PAR SMRA BAR BYA'O ZHES BYA BA NI BSLAB PAR BYA BA'O,
,GDUG LA BYAMS DANG CHAGS BRAL DANG, ,ZHES PA LA, 'DIR SANGS
RGYAS KYI BSTAN PA 'JIG PAR BYED PA DANG, SUN 'BYIN PA STE, STOBS
DANG LDAN PAS

BCOM PA'O, ,DE DAG CHOS DANG ZANG ZING GI 'BREL BA DANG BRAL BAR
BYA BA STE, DE LAS GZHAN DU BYED PA NI NYES PA'O, ,THUN MONG BA
BZHI DANG, YUL KHYAD PAR CAN DANG DE LTAR 'DU SHES PA DANG, SBYOR
BA BYAS PA DANG, DGONGS PA MA YIN PA DANG, ,GZHAN GYIS GO BA STE
DGUS DNGOS

GZHI'O, ,LDANG BA NI SNGA MA BZHIN NO, ,RDO RJE SLOB DPON SMOD PA
DANG, ,DKON MCHOG GSUM LA GNOD BYED PA, ,'BAD PAS GSAD PAR BYA BA
YIN NO ZHES BSLAB PAR BYA BA'O, ,CHAGS BRAL BA NI SNYING RJE DANG
BRAL BA'O, SKAL MIN GSANG BA STON PA DANG, ,ZHES 'BYUNG BA

LA THUN MONG BA BZHI DANG, RUNG BAR MA BYAS PA'I YUL DANG, DER
'DU SHES PA DANG, NGAG GI SBYOR BA BYAS PA DANG, DBANG DANG 'BREL
ZHING ZAB PA DANG, RGYA CHE BA BRJOD PA DANG, DGONGS PA MA YIN PA
DANG, GO BA STE BCUS DNGOS GZHI'O, ,LDANG BA NI SNGA MA BZHIN NO,
,'DI NA

@184A *, ,GSANG BA'I SNOD DKON PAR BLTA'O ZHES PA NI BSLAB PAR
BYA BA'O, ,DAD LDAN SEMS NI SUN 'BYIN DANG, ,ZHES 'BYUNG BA LA
THUN MONG BA BZHI DANG, YUL RUNG BAR GYUR PA DANG, DER 'DU SHES
PA DANG, DGONGS PA MA YIN PA DANG, NGAG GI SBYOR BA

BYAS PA DANG, GO BA STE DGUS DNGOS GZHI'O, ,LDANG BA NI SNGA MA
BZHIN NO, ,CHOS KYI SBYIN PAS SEMS CAN THAMS CAD TSIM PAR BYA'O
ZHES BYA BA NI BSLAB PAR BYA BA'O, ,DAM TSIG LAS NI JI BZHIN
RNYED MI BSTEN, ,ZHES BYA BA NI THUN MONG BA BZHI DANG, RDZAS
KHYAD PAR CAN DANG, DER

'DU SHES PA DANG, TSOGS KYI 'KHOR LO'I DUS DANG, DGONGS PA MA YIN
PA DANG, GZHAN GYIS GO BA STE DGUS DNGOS GZHI'O, ,LDANG BA NI
TSOGS KYI 'KHOR LOS SO, ,SPYOD PA THAMS CAD DANG MTHUN PAR BYA'O
ZHES PA NI BSLAB PAR BYA BA'O, ,SHES RAB RANG BZHIN CAN SMOD

PA, ,ZHES BYA BA NI DAM TSIG DUS SU RUNG BA GZUNGS SU BYAS PA'I
MA YON TAN DANG LDAN PA'O, ,SMOD PA NI SKYON BRJOD PA'O, ,THUN
MONG BA BZHI DANG, YUL KHYAD PAR CAN DANG, DER 'DU SHES PA DANG,
SBYOR BA BYAS PA DANG, GANG YANG RUNG BAS GO BAR BYAS PA DANG,
DGONGS PA MA

YIN PA STE DGUS DNGOS GZHI'O, ,LDANG BA NI BSNYEN SGRUB LA SOGS
PAS SO, ,SHES RAB KYI PHA ROL TU PHYIN PAR DMIGS PAR BYA'O ZHES
PA NI BSLAB PAR BYA BA'O, ,DE DAG KYANG BSDU NA GSUM DU 'DU STE,
BYANG CHUB SEMS 'DOR BA DE GSHEGS BKA' 'DAS DANG, ,BYAMS SPONG
THEG

GSUM SMOD DANG CHOS YID GNYIS, ,THUGS KYI'O, ,SLOB DPON BRNYAS
DANG LHA NYID PHUNG PO SMOD, ,DAM TSIG MI BSTEN SHES RAB SMOD PA
RNAMS, ,SKU'I'O, ,MI BSNGAGS BRJOD DANG DANG LDAN SEMS SUN 'BYIN,
,GDUG LA CHAGS BRAL CHOS GNYIS GSANG BA STON, ,GSUNG

GI'O, ,GZHAN YANG RTZA BA'I DNGOS GZHI'I YAN LAG MA TSANG BA LAS
SBOM PO LA SOGS PA GSUM GYI BYE BRAG GIS RNAM PA DU MAR 'GYUR BA
BSTAN PA LAS, 'DIR DE DANG MI 'DRA BA'I NYES PA SBOM POR BSTAN
PAR BYA STE, DAM TSIG DANG NI MI LDAN PA'I, ,RIG MA BSTEN PAR
DGA' BA DANG,,

@184B ZHES 'BYUNG BA LA THUN MONG BA BZHI DANG, YUL DAM TSIG MED
PA DANG, DER 'DU SHES PA DANG, SBYOR BA BYAS PA DANG, NYAMS SU
MYONG BA STE BRGYAD KYIS DNGOS GZHIR 'GYUR RO, ,LDANG BA NI
BSNYEN SGRUB MAN CHAD KYIS SO, ,MA'I 'DU SHES BSKYED PAR BYA'O
ZHES PA NI BSLAB PAR BYA

BA'O, ,TSOGS KYI 'KHOR LOR RTZOD PA DANG, ,ZHES PA NI THUN MONG
BA BZHI DANG, BLA MA'AM RDO RJE SPUN GYI TSOGS PA DANG, BSGRUB
PA'AM, DAM TSIG GI DKYIL 'KHOR GYI NANG DU ZHUGS PA'I DUS DANG,
DER 'DU SHES PA DANG, NGAG GI SBYOR BA BYAS PA DANG, DGONGS PA MA
YIN PA

STE BCUS DNGOS GZHIR 'GYUR RO, ,LDANG BA NI TSOGS KYIS SO, ,BAG
YOD PAR BYA ZHES PA NI BSLAB PAR BYA BA'O, ,SEMS CAN DAD DANG
LDAN PA LA, ,DAM CHOS GZHAN DU STON PA DANG, ,ZHES BYA BA LA THUN
MONG BA BZHI DANG, SEMS CAN SNOD DU GYUR PA DANG, DER 'DU SHES PA
DANG

GZHAN STON PA'I NGAG GIS SBYOR BA BYAS PA DANG, GO BA DANG,
DGONGS PA MA YIN PA STE DGUS DNGOS GZHIR 'GYUR RO, ,LDANG BA NI
BZLAS PA LA SOGS PAS SO, BDEN PAR SMRA BAR BYA'O ZHES PA NI BSLAB
PAR BYA BA'O, ,NYAN THOS DAG TU RLOM BYED PA'I, ,NANG DU ZHAG
BDUN GNAS

PA DANG, ,ZHES PA LA 'DIR SKUR PA 'DEBS PA DANG, MI MOS PA YIN
PAR GZUNG NGO, ,ZHAG BDUN NAM DRUG TU 'GRO NA BAR DU GNAS SHING
RANG GI SPYAD PA MI BYED PA NA LUNG DANG YUL CHOS NYID YIN PA'I
PHYIR RO, ,DE LAS 'DAS PA NI DUS KYI SGRUB PAR TSANG BA'I PHYIR
RO, ,KHA CIG NI YON

TAN BDUN DANG LDAN PA'I LHA'I RNAL 'BYOR CAN ZHAG GCIG KYANG GNAS
PAR MI BYA'O ZHES 'CHAD DO, ,DE YANG 'DI LTA STE, DKYIL 'KHOR
TSOGS DANG SBYIN SREG DANG, ,MCHOD DANG GTOR MA GI RIMS DANG, ,DE
NYID DANG NI BDUN DU BSTAN, ,ZHES 'BYUNG BA'I RNAL 'BYOR PA'O,
,'DIR YANG

THUN MONG BA BZHI DANG, YUL KHYAD PAR CAN DANG, DER 'DU SHES PA
DANG, ZHAG BDUN 'DAS PA DANG, DGONGS PA MA YIN PA STE, BRGYAD
KYIS DNGOS GZHIR 'GYUR RO, ,LDANG BA NI TSOGS KYI 'KHOR LOS SO,
,GCIG PUR GNAS PAR BYA'O ZHES PA NI BSLAB PAR BYA BA'O,,

@185A *, ,SPYOR PA NGES PAR MA BYAS PA'I, ,SKAL MIN GSANG BA
SGROGS PA DANG, ,ZHES PA NI DAM TSIG THOB KYANG PHUN SUM TSOGS PA
MA YIN PA DANG, DE DANG MI LDAN PA LA BYA'O, ,THUN MONG BA BZHI
DANG, YUL KHYAD PAR CAN DANG, DER 'DU SHES PA DANG, DBANG DANG

'BREL BA'I GSANG BA DANG, NGAG GI SBYOR BA BYAS PA DANG, GO BA
DANG, DGONGS PA MA YIN PA STE BCUS 'GYUR RO, ,LDANG BA NI BZLAS
PA LA SOGS PAS SO, ,BRGYAD BRTAG PAR BYA'O ZHES PA NI BSLAB PAR
BYA BA'O, ,GANG ZHIG PHYAG RGYA MI MKHAS PAS, ,LUS KYI PHYAG RGYA
STON PA

DANG, ,ZHES PA LA THUN MONG BA BZHI DANG, YUL KHYAD PAR CAN DANG,
DER 'DU SHES PA DANG, DGONGS PA MA YIN PA DANG MTHONG BA STE
BRGYAD KYIS DNGOS GZHIR 'GYUR RO, ,LDANG BA NI BSNYEN SGRUB KYIS
SO, ,SHIN TU SBA BAR BYA'O ZHES PA NI BSLAB PAR BYA BA'O, ,BSNYEN

SOGS DAG PAR MA BYAS PAR, ,DKYIL 'KHOR LAS LA 'JUG PA DANG, ,ZHES
PA LA THUN MONG BA BZHI DANG, DAG PAR MA BYAS PA DANG, DER 'DU
SHES PA DANG, DGONGS PA MA YIN PA DANG, SBYOR BA DANG ZHUGS PA
STE DGUS DNGOS GZHIR 'GYUR RO, ,LDANG BA NI BSNYEN SGRUB KYIS

SO; ,MTSAN MA THOB NAS 'JUG PAR BYA'O ZHES PA NI BSLAB PAR BYA
BA'O, ,SDOM PA GNYIS KYI BCAS PA LAS, ,DGOS PA MED PAR 'DA' BA
DANG, ,ZHES PA LA THUN MONG BA BZHI DANG, LTUNG BA'I YUL YIN PA
DANG, DER 'DU SHES PA DANG, DGONGS PA MA YIN PA DANG, SBYOR BA

DANG; DE DAG LAS 'DAS PA STE DGUS DNGOS GZHIR 'GYUR RO, ,LDANG BA
NI BZLAS PA LA SOGS PAS SO, ,SDOM PA GSUM LA GNAS PAR BYA'O, ,BLA
MA LNGA BCU PA'I NYES PA NI CI RIGS PAR BCU BZHI PA'I NANG DU
'DUS PAR RIG PAR BYA'O, ,SLOB DPON CHEN PO DPAL LA KshA M'I

KA RA'I ZHAL SNGA NAS MDZAD PA RTZA BA'I LTUNG BA BCU BZHI PA'I
'GREL PA RDZOGS SO,, 