@281B ,,GANG GIS ZHI GNAS LHAG MTHONG MTHAR PHYIN
PAS, ,'GRO BA'I MI SHES RAB RIB SEL MDZAD PA, ,THAMS CAD MKHYEN
PA DE LA PHYAG 'TSAL TE, ZHI GNAS 'JUG PA'I THABS TSUL CUNG ZAD
BRI, ,

SDOM NI, TSOGS DANG SHES BYA SNGON 'GRO DANG, ,BSGOM DANG NYES
SPANG TSOD GZUNG DANG, ,NGAL GSO SKYE LUGS GNAS PA'I TSAD, ,BCU
PA BSTAN THABS NGOS ZUNG CIG ,DE LA ZHI GNAS KYI TSOGS GANG ZHE
NA, 'PHAGS PA BLO GROS MI ZAD PAS BSTAN PA LAS, ,ZHI GNAS KYI
TSOGS KYI

DBANG DU BYAS NAS, DE LA ZHI GNAS MI ZAD PA GANG ZHE NA, GANG
SEMS ZHI BA DANG, RAB TU ZHI BA DANG, NYE BAR ZHI BA DANG, RNAM
PAR MI G-YENG BA DANG, DBANG PO LEGS PAR BSDAMS PA DANG, MI RGOD
PA DANG, MI 'PHYAR BA DANG, MUR COR MI SMRA BA DANG, YAB YAB PO
MA YIN PA DANG,

@282A *, ,MI 'GYUR BA DANG, ZHI DES PA DANG, BSRUNG BA DANG, CANG
SHES PA DANG, LAS SU RUNG BA DANG, RTZE GCIG PA DANG, GCIG PUR
DGA' BA DANG, 'DU 'DZI YONGS SU SPANG BA DANG, DBEN PAR DGA' BA
DANG, LUS DBEN PA DANG, SEMS MA BSLAD PA DANG,

DGON PAR MNGON DU PHYOGS PA YID LA BYED PA DANG, 'DOD PA NYUNG BA
DANG, 'DOD PA MED PA DANG, 'DOD CHEN MED PA DANG, CHO GA SHES PA
DANG, 'TSO BA YONGS SU DAG PA DANG, CHO GA PHUN SUM TSOGS PA
DANG, SPYOD LAM BSRUNG BA DANG, 'DU SHES PA DANG, TSOD SHES PA
DANG,

DUS MIN SHES PA DANG, RLAN DROD SHES PA DANG, DGANG SLA BA DANG,
GSO SLA BA DANG, SO SOR RTOGS PA'I STOBS KYIS MI MTHO MI DMA' BA
DANG, NGAN DU BRJOD PA DANG, NGAN DU SMRA BA'I TSIG GI LAN DANG
DU LEN PA DANG, RNAL 'BYOR LA MNGON DU PHYOGS PA'I SEMS BSKYED PA
DANG,

NANG DU YANG DAG PAR 'JOG LA MNGON PAR DGA' BA DANG, BSAM GTAN
GYI YAN LAG YID LA BYED PA DANG, BYAMS PA BSKYED PA DANG, SNYING
RJE MNGON PAR SGRUB PA DANG, DGA' BA LA GZHOG PA DANG, BTANG
SNYOMS SGOM PA'O ZHES GSUNGS SO, ,GZHAN YANG DKON MCHOG SPRIN
LAS, ,DAL

'BYOR SPYOD PA'I SKABS SU SKYON LA MKHAS PA YIN ZHES BYA BA LAS
BRTZAMS TE, SKYON DE DAG GANG ZHE NA, 'DI LTA STE, SANGS RGYAS LA
RIM GRO MI BYED PA DANG, CHOS DANG, DGE 'DUN DANG BSLAB PA DANG,
'PHAGS PA RNAMS DANG, TSANGS PAR SPYOD PA RGAN RABS DANG, BAR MA
DANG GSAR

BU RNAMS LA RIM GRO MI BYED PA NI SKYON NO, ,BDAG LA RI MO BYED
PA DANG, GZHAN LA BRNYAS PA DANG, YUL LA MNGON DU PHYOGS PA DANG,
MYA NGAN LAS 'DAS PA LA RGYAB KYIS PHYOGS PA DANG, BDAG TU LTA BA
DANG, SEMS CAN DU LTA BA DANG, GANG ZAG TU LTA BA DANG, CHAD PAR
LTA BA DANG,

RTAG PAR LTA BA DANG, STONG PA NYID DU 'DZIN PA DANG, RTAG PAR
'DZIN PA DANG, MI RTAG PAR 'DZIN PA DANG, 'PHAGS PA RNAMS LA
MNYES PAR MI BYED PA DANG, BYIS PA'I SKYE BO BRTEN PA DANG, TSUL
KHRIMS DANG LDAN PA YONGS SU SPONG BA DANG, SEMS CAN TSUL KHRIMS
'CHAL BA LA

@282B BSNYEN BKUR BYED PA DANG, SDIG PA'I GROGS LA BRTEN PA DANG,
DGE BA'I BSHES GNYEN YONGS SU SPANG BA DANG, MDO SDE ZAB MO SPANG
BA DANG, MDO SDE ZAB MOS SKRAG PA DANG, SNYOM LAS DANG LE LO BYED
PA DANG, BDAG LA BRNYAS PA DANG, GZI BRJID CHUNG BA DANG, SPOBS
PA

MED PA DANG, GNAS MA YIN PA LA 'GYOD PA DANG, MI 'GYOD PA LA
'GYOD PA DANG, 'GYOD PA LA MI 'GYOD PA DANG, SGRIB PA KUN NAS
LDANG BA'I GRAGS PA DANG, G-YO SGYUS BCINGS PA DANG, RMUGS SHING
GNYID KYIS NON PA DANG, RNYED PA DANG BKUR STI 'DOD PA DANG, RUS
LA 'DOD

CHAGS PA DANG, RIGS LA 'DOD CHAGS PA DANG, LTA BA LA 'DOD CHAGS
PA DANG, YUL LA 'DOD CHAGS PA DANG, 'KHOR LA 'DOD CHAGS PA DANG,
'JIG RTEN RGYANG PAN PA'I GSANG TSIG LA BRTEN PA DANG, DAM PA'I
CHOS LA 'BYOR BA DANG, YI DAM 'DOR BA DANG, MI DGE BA

DANG LDAN PA DAG LA RTZOL BA DANG, RAB TU BYUNG BA DANG BSDEB
DANG, SKYES PA DANG BSDEB PA DANG, BUD MED DANG BSDEB PA DANG,
KHYE'U DANG BSDEB PA DANG, BU MO DANG BSDEB PA DANG, MU STEGS CAN
DANG BSDEB PA DANG, DGON PA LA MNGON PAR MI DGA' BA DANG, ZAS KYI
TSOD

MI SHES PA DANG, BLA MA'I DRUNG DU MI 'GRO BA DANG, KHA TON GYI
DUS MI SHES PA DANG, SPYOD YUL GYI GNAS MI SHES PA DANG, BSLAB PA
PHRA MO DAG LA GUS PAR MI BYED PA DANG, SDIG PA CHUNG NGU RNAMS
LA 'JIGS PAR MI LTA BA DANG, DBANG PO GTI MUG GIS BSGRIBS PA DANG
LDAN PA DANG, G-YENG

BA DANG LDAN PA LA DBANG PO GRIMS PA DANG, RGOD PAR SPYOD PA
DANG, BCOS DKA' BA DANG, BKA' BLO MI BDE BA DANG, YID DU 'ONG BA
DANG, YID DU MI 'ONG BA'I GZUGS DAG LA MTSAN MA DANG MNGON RTAGS
SU 'DZIN PA DANG, KHRO BA RNAMS LA SEMS MI BYAMS PA DANG, SDUG
BSNGAL BA RNAMS LA SNYING MI

BRTZE BA DANG, NA BAS SKYO BAR MI BYED PA DANG, SHI BAS MI SKRAG
PA DANG, KUN TU 'BAR BA LAS MI 'BYUNG BA DANG, LUS SO SOR MI
RTOGS PA DANG, TSUL KHRIMS LA SO SOR MI RTOGS PA DANG, CI BYAS CI
BYED CI BYA ZHES SO SOR MI RTOGS PA DANG, MI BSAM PA LA SEMS PA
DANG, MI RTAG PA LA

@283A *, ,SPYI RTOG PA DANG, MI SMON PA LA SMON PA DANG, MI
'BYUNG BA LA 'BYUNG BAR 'DU SHES PA DANG, MI DGE BA LA DGE BAR LA
'DU SHES PA DANG, LAM MA YIN PA LAM DU 'DU SHES PA DANG, MA THOB
PA LA THOB PAR 'DU SHES PA DANG, 'PHRAL GYI BYA BA LA CHAGS PA
DANG,

BYED PA NGAN PAS G-YENGS PA DANG, DGE BA'I PHYOGS RGYA CHEN PO
RNAM PAR SPONG BA DANG, THEG PA CHEN PO LA MI BSNGAGS PA BRJOD PA
DANG, NYAN THOS KYI THEG PA LA BSNGAGS PA BRJOD PA DANG, THEG PA
CHEN PO LA MNGON PAR DAD PA'I GANG ZAG RNAMS LA MI BSNGAGS PA
BRJOD PA DANG, NYAN THOS

KYI THEG PA LA MNGON PAR DAD PA'I GANG ZAG RNAMS LA BSNGAGS PA
BRJOD PA DANG, RTZOD PA LHUR BYED PA DANG, 'THAB PA'I NGANG TSUL
CAN DANG, BRLANG BA DANG, RTZUB PA DANG, PHO THEG CAN DANG, SPYI
RTOL CHE BA DANG, GTUM PA DANG, GDUG PA DANG, NGAG MI SNYAN PA
DANG, MUR COR

SMRA BA DANG, MI GTZIGS PAR SMRA BA DANG, NGAN DU SMRA BAS SMRA
BA DANG, BRDZUN ZER BA DANG, SPROS PA LA MNGON PAR DGA' BA DANG,
SPROS PA LA GZHOL BA NI SKYON NO ZHES GSUNGS SO, ,DE NYID LAS
YANG GSUNGS PA, DE 'DU BA THAMS CAD KYI THAMS CAD YONGS SU SPANG
NGO, ,'DU

'DZI THAMS CAD DU YONGS SU SPONG NGO, ,SMRA BA LA DGA' BA DANG,
'DOD PA'I RNAM PAR RTOG PA DANG, GNOD SEMS KYI RNAM PAR RTOG PA
DANG, 'TSE BA'I RNAM PAR RTOG PA DANG, LTA BA LA RNAM PAR RTOG PA
THAMS CAD DU YONGS SU SPANG NGO, ,SHES KYI KHE 'DOD PA DANG,
GRAGS PA 'DOD PA

DANG; RNYED PA 'DOD PA THAMS CAD KYI THAMS CAD DU YONGS SU SPONG
STE, DE LUS DANG SEMS RAB TU DBEN PAS SEMS LA MKHAS PA YIN TE, DE
LA SEMS LA 'DI SNYAM DU BDAG GI SEMS 'DI CI DGE BA LA SPYOD DAM,
'ON TE MI DGE BA 'AM, 'ON TE LUNG DU MA BSTAN PA 'AM, CHOS GANG
LA SPYOD

CES RNAM PAR DPYOD DE, GAL TE DGE BA LA SPYOD NA DE LA SEMS DGA'
BA DANG, RANGS PA DANG, MGU BA BSKYED DO, ,DGE BA'I CHOS DE DAG
KYANG GANG ZHE NA, 'DI LTA STE, BYANG CHUB KYI PHYOGS KYI CHOS
SUM CU RTZA BDUN NO, ,'ON TE MI DGE BA LA SPYOD NA DE LA SKYO BA
MANG BA DANG, RTOG PA MANG BA

@283B YIN TE; MI DGE BA'I CHOS DE DAG SPANG BA LA BRTZON PA YIN
NO, ,MI DGE BA'I CHOS DE DAG KYANG GANG ZHE NA, 'DI LTA STE, 'DOD
CHAGS DANG, ZHE SDANG DANG, GTI MUG GO, ,DE LA 'DOD CHAGS RNAM PA
GSUM DU RIG PAR BYA STE, CHEN PO DANG, 'BRING DANG, CHUNG NGU'O,
,DE LA 'DOD

CHAGS CHEN PO GANG ZHE NA, GANG LUS THAMS CAD DU KHYAB STE, SEMS
KUN NAS GZUNG ZHING GNAS PA DANG, GANG GI DE LA GZHOL ZHING 'DOD
CHAGS DANG BRAL BA'I SEMS MI 'THOB PA DANG, DE LA GZHOL BA DE LA
NGO TSA DANG 'DZEM PA THAMS CAD KYI THAMS CAD DU MED PAR 'GYUR
TE, JI LTAR NA NGO TSA

DANG 'DZEM PA THAMS CAD KYI THAMS CAD DU MED PA YIN ZHE NA, DE LA
GCIG PU LKOG TU SONG STE, SEMS KUN NAS GZUNG ZHING GNAS PA DANG,
DE NYID RJES SU RNAM PAR RTOG CING DE NYID LA LEGS PAR SHIN TU
SMON PA DANG, DE NYID LA YANG YON TAN DU LTA BA YIN TE, DE LTAR
NA DE LA NGO TSA MED

PA YIN NO, ,JI LTAR NA 'DZEM PA MED PA YIN ZHE NA, DE RGYU DE
DANG RKYEN DE DANG, GZHI DES PHA MA 'AM BLA MA LTA BU GZHAN DAG
DANG RTZOD CING PHYIR ZLOG PA DANG, RGOL BAR BYED CING DES NGO MI
TSA LA DE LA YON TAN DU LTA BA YIN TE, DE LTAR NA DE LA 'DZEM PA
DANG, NGO TSA MED PA YIN TE, DE LA RGYU DE DANG

RKYEN DE DANG, GZHI DES NGAN SONG RNAMS SU SKYE BAR 'GYUR TE, DE
NI 'DOD CHAGS CHEN PO ZHES BYA'O, ,DE LA 'DOD CHAGS 'BRING PO
GANG ZHE NA, GANG GIS 'DOD PA RNAMS LA BRTEN PAR GYUR NA BYA BA
GRUB KYI BAR DU RTEN GYI BYA BA GRUB NAS 'DOD CHAGS DANG BRAL
BA'I SEMS THOB NAS 'GYOD PA

'THOB PA DANG, SEMS LA MI 'CHAB PA 'THOB PA STE, DE NI 'DOD CHAGS
'BRING PO ZHES BYA'O, ,DE LA 'DOD CHAGS CHUNG NGU GANG ZHE NA,
GANG GIS 'DOD PA RNAMS BSTEN PAR GYUR KYANG MNAMS PA DANG, BYUG
PA DANG, LUS KYIS REG PA TZAM MAM, TSIG TU SMRAS PA TZAM MAM,
MTHONG

BA TZAM GYIS TSIM PAR 'GYUR BA DE NI 'DOD CHAGS CHUNG NGU ZHES
BYA'O, ,MDOR NA 'TSO BA'I YO BYAD THAMS CAD LA CHAGS PA'I SEMS SU
GYUR PA STE DE NI 'DOD CHAGS ZHES BYA'O, ,DE LA ZHE SDANG GANG
ZHE NA, ZHE SDANG YANG RNAM PA GSUM DU RIG PAR BYA STE, CHEN PO
DANG, 'BRING DANG, CHUNG NGU'O, ,

@284A *, ,DE LA ZHE SDANG CHEN PO GANG ZHE NA, ZHE SDANG GI RNAM
PA GANG GIS ZHE SDANG ZHING RNGAM 'KHRUGS GTUM PAR GYUR NAS
MTSAMS MED PA LNGA LAS GANG YANG RUNG BAR BYED PA 'AM, DAM PA'I
CHOS SPANG BA GANG BYAS PA LA MTSAMS MED PA LNGA BSDAMS PA BAS
KYANG GRANGS SU YANG NYE BAR

MI 'GRO; ,CHA DANG, BGRANG BA DANG, DPE DANG, RGYUR YANG NYE BAR
MI 'GRO BA DE LTA BU PHYED DE, DE RGYU DE DANG RKYEN DE DANG,
GZHI DES LUS ZHIG NAS SEMS CAN DMYAL BA CHEN PO DAG TU SKYE
ZHING, GAL TE BRGYA LA MIR SKYE BA NA YANG, GNAG CING DMAR LA,
GTUM ZHING GNOD SEMS MANG BAR 'GYUR

TE; DE RGYU DE DANG RKYEN DE DANG GZHI DES KYANG SEMS CAN DMYAL
BA DAG TU SKYE BAR 'GYUR BA DE NI ZHE SDANG CHEN PO ZHES BYA'O,
,DE LA ZHE SDANG 'BRING BO GANG ZHE NA, GANG GIS ZHE SDANG BAR
GYUR TE, SDIG PA MI DGE BA'I LAS BYAS NAS MYUR BA MYUR BAR SKYEN
PA SKYEN PA LA GOR LA GOR DU 'GYOD CING DE'I GNYEN PO

LA YANG BRTEN PA STE, DE NI ZHE SDANG 'BRING PO ZHES BYA'O, ,DE
LA ZHE SDANG CHUNG NGU GANG ZHE NA, GANG GIS ZHE SDANG BAR GYUR
NAS TSIG TZAM DANG, MI SNYAN PA TZAM DANG, NGAN DU BRJOD PA TZAM
GYIS MI DGE BA'I LAS SOGS PA STE, DE YANG BRGYAL BAR 'GA' ZHIG
'BYUNG STE, BYUNG NA YANG SKAD CIG DE NYID

DANG; YUL TZAM DE NYID DANG, THANG CIG DE NYID LA GNYEN PO BSTEN
PA STE, DE NI ZHE SDANG CHUNG NGU ZHES BYA'O, ,DE LA GTI MUG GANG
ZHE NA, GTI MUG KYANG RNAM PA GSUM DU RIG PAR BYA STE, CHEN PO
DANG, 'BRING DANG, CHUNG NGU'O, ,DE LA GTU MUG CHEN PO GANG ZHE
NA, GANG JI SKAD DU SMOS PA'I

GNAS DE DAG LAS NYES KYANG DGA' ZHING MYA NGAN DU MI BYED, ,SMRE
SNGAGS MI 'DON, 'GYOD PAR MI BYED PA YIN TE, DE NI GTI MUG CHEN
PO ZHES BYA'O, ,DE LA GTI MUG 'BRING BO GANG ZHE NA, GANG GIS MI
DGE BA'I LAS BYAS KYANG LA GOR LA GOR DU 'GYOD CING, TSANGS PA
MTSUNGS PAR SPYOD PA RNAMS

KYI DRUNG DU 'CHAGS SHING MI 'CHAB LA, DE LA YON TAN DU YANG MI
LTA BA YIN TE, DE NI GTI MUG 'BRING PO ZHES BYA'O, ,DE LA GTI MUG
CHUNG NGU GANG ZHE NA, GANG GIS RANG BZHIN GYI KHA NA MA THO BA
MA YIN PA BCAS PA'I KHA NA MA THO BA BSLAB PA KUN SPYAD PA'I LAM
GNYIS GSUM LAS 'DA' BA STE, DE

@284B NI GTI MUG CHUNG NGU ZHES BYA'O, ,DE LA YANG BYANG CHUB
SEMS DPA' SEMS PHYIR ZLOG PA LA MKHAS PA YIN TE, DE DE LTAR SEMS
LA MKHAS PA LA GANG 'DOD PA RNAMS LA DGA' BA DANG, 'DOD PA RNAMS
LA 'DUN PA DANG, 'DOD PA RNAMS LA LHAG PAR CHAGS PA DE LTA BU MED
PA YIN

TE; DE CI'I PHYIR ZHE NA, DE LTAR SEMS LA MKHAS PA'I PHYIR RO,
,'ON TE LUNG DU MA BSTAN PA LA SPYOD NA, DE LA DRAN PA DANG LDAN
ZHING NAN TAN BYED LA, DE BRTAG PA LA BRTZON PA YIN NO, ,DE LA JI
LTAR NA LUNG DU MA BSTAN PA LA SPYOD PA YIN ZHE NA, GANG GI TSE
SEMS PHYI ROL DU YANG MI RGYU

NANG DU YANG MI RGYU, ,DGE BA LA YANG MI SPYOD, MI DGE BA LA YANG
MI SPYOD, LHAG MTHONG LA YANG MI SPYOD, ZHI GNAS KYANG MI 'DZIN
CING ZHUM LA GNYID KYIS NON PAR GNAS TE, 'DI LTA STE, DPER NA
SKYES BU NYAL NYAL BA LAS SAD PA MI GNYID KYIS BSGRIBS PA'I SEMS
MI GSAL BA DE BZHIN DU

DE'I TSE SEMS DE MI GSAL BAR RGYU BA STE, DE LA BYANG CHUB SEMS
DPA' SEMS YANG DAG PAR GZENGS BSTOD PA DANG, YANG DAG PAR RAB TU
DGA' BAR BYA BA DANG, YANG DAG PAR GZHAG PA LA MKHAS PA YIN TE,
DE LTAR NA BYANG CHUB SEMS DPA' SEMS LA MKHAS PA YIN NO, ,DE DE
LTAR

SEMS LA MKHAS PA CHOS 'DI DAG NI SGYU MA LTA BU'O, ,CHOS 'DI DAG
NI RMI LAM LTA BU'O, ,CHOS 'DI DAG NI DGE BA'O, ,CHOS 'DI DAG NI
MI DGE BA'O, ,CHOS 'DI DAG NI 'BYUNG BA'O, ,CHOS 'DI DAG NI MI
'BYUNG BA'O, ,ZHES CHOS RNAMS LA YONGS SU RTOG STE, 'DI SNYAM DU
CHOS 'DI

DAG THAMS CAD NI SEMS LA GNAS PA, SEMS LAS BYUNG BA, SEMS SNGON
DU 'GRO BA STE, SEMS SHIN TU BCIL BA DANG, SHIN TU BRTUL BA DANG,
SHIN TU KHONG DU CHUD PAR BYAS NA CHOS DE DAG THAMS CAD KYANG
SHIN TU BCIL BA DANG, SHIN TU BRTUL BA DANG, SHIN TU KHONG DU
CHUD

PAR 'GYUR RO ZHES GSUNGS SO, ,'PHAGS PA DRAN PA NYE BAR GZHAG PA
LAS KYANG, 'DU 'DZI'I GTAM NYAN PA DANG, RI MO BRI BA DANG, SNYAN
DANG GAS SBYOR BA DANG, GZA'I TSOGS DANG, RGYU SKAR SEMS PA DANG,
ZAS RNYED PA BDAG GIR BYED PA DANG, SHA ZA MO LTA BUR NOR BSGRUB

@285A *, ,PAR SEMS PA DANG, RGYAL PO LA BRTEN PA DANG, MKHAS PA
RNAMS LA GDAMS NGAG MI NOD PA DANG, BDE BA LA MGRON DU BOD PA
DANG, 'DRE ZHING GNAS PA'O ZHES GSUNGS SO, ,BSGOM PA'I RIM PA BAR
DU MDZAD PA LAS KYANG, ZHI GNAS KYI TSOGS GANG

ZHE NA; MTHUN PA'I YUL LA GNAS PA DANG, 'DOD PA CHUNG BA DANG,
CHOG SHES PA DANG, BYA BA MANG PO YONGS SU SPANGS PA DANG, TSUL
KHRIMS RNAM PAR DAG PA DANG, 'DOD PA LA SOGS PA'I RNAM PAR RTOG
PA SPANG BA'O, ,DE LA YON TAN LNGA DAG DANG LDAN PA NI, MTHUN
PA'I YUL

YIN TE, SKYE BO MI SRUN PA DANG, DGRA LA SOGS PA MED PA'I PHYIR
LEGS PAR LDAN PA DANG, GOS DANG ZAS LA SOGS PA TSIGS MED PAR
RNYED PA'I PHYIR RNYED SLA BA DANG, NAD NYUNG BA'I SA PHYOGS YIN
PA'I PHYIR SA BZANG BA DANG, GROGS TSUL KHRIMS RNAM PAR DAG PA
DANG, LTA BA MTHUN

PAS GROGS BZANG BA DANG, NYIN MO SKYE BO MNAG POS MA GANG BA
DANG, MTSAN MO SGRA CHUNG BA'I PHYIR GNAS BZANG BA'O, ,'DOD PA
CHUNG BA GANG ZHE NA, CHOS GOS LA SOGS PA BZANG PO 'AM, MANG PO
LA LHAG PAR MA CHAGS PA'O, CHOG SHES PA GANG ZHE NA, CHOS GOS LA
SOGS PA NGAN NGON

TZAM RNYED PAS RTAG TU CHOG SHES PA'O, ,BYA BA MANG PO YONGS SU
SPANG BA GANG ZHE NA, NYO TSONG LA SOGS PA'I LAS NGAN PA YONGS SU
SPANG BA DANG, KHYIM PA DANG, RAB TU BYUNG BA DAG DANG HA CANG
SMOS 'DRIN BYED PA DAG DANG, SMAN BYED PA DANG, SKAR MA BRTZI BA
LA SOGS PA YONGS SU SPANG BA'O, ,

TSUL KHRIMS RNAM PAR DAG PA GANG ZHE NA, SDOM PA GNYI GA LA YANG
RANG BZHIN DANG BCAS PA'I KHA NA MA THO BA DANG BCAS PA'I MI
'DRAL BA DANG, BAG MED PAS RAL YANG SKYEN PA SKYEN PAR 'GYOD CING
CHOS BZHIN DU BYED PA'O, ,ZHES BYA BA LA SOGS PA GSUNGS SO, ,'DOD
PA'I RNAM PAR RTOG PA LA

SOGS PA SPANGS PA GANG ZHE NA, 'DOD PA RNAMS LA TSE 'DI DANG PHYI
MA'I NYES DMIGS RNAMS RNAM PA MANG POR YONG BAR BSAMS LA, DE DAG
LA RNAM PAR RTOG PA SPANG BAR BYA'O, ,YANG 'KHOR BA'I DNGOS PO
SDUG PA 'AM, MI SDUG PA YANG RUNG STE, DE DAG THAMS CAD DANG BDAG
RING POR MI THOGS

@285B BAR BRAL NA BDAG CI ZHIG LA CHAGS PAR 'GYUR SNYAM DU BSAMS
LA RNAM PAR RTOG PA SPANG BAR BYA'O, ,ZHES GSUNGS SO, ,ZHI GNAS
KYI TSOGS DE DAG NI MDOR BSDU NA GNYIS TE, KHA CIG NI DGAG PA'I
SGO NAS STON TO, ,KHA CIG NI BSGRUB PA'I SGO NAS GSUNGS SO, ,YANG
ZHI GNAS

KYI TSOGS GNYIS TE, PHYI'I DANG, NANG GI'O, ,PHYI'I NI YID DU
'ONG BA'I SA PHYOGS SO, ,MTHUN PA'I YUL NA GNAS PA ZHES KYANG
GSUNGS SO, ,NANG GI NI MA CHAGS PA DANG, TSUL KHRIMS RNAM PAR DAG
PA'O, ,'JIG RTEN CHAGS PA MED LA MNGON DGAS 'JUG, ,CES GSUNGS NA,
SDOM

PA'I TSUL KHRIMS KYIS SEMS GNAS PA'I BYA BA BYED CES KYANG GSUNGS
SO, ,LHAG PA'I TSUL KHRIMS LA BRTEN NAS LHAG PA'I SEMS SKYE ZHES
GSUNGS PA DANG, TSUL KHRIMS LA NI GNAS NAS TING NGE 'DZIN 'THOB
PO, ,ZHES GSUNGS SO, ,TSUL KHRIMS NI TING NGE 'DZIN GYI RGYU YIN
NO ZHES

KYANG GSUNGS PA DANG, NYON MONGS MED PA'I TING 'DZIN MYUR THOB
STE, ,DE NI TSUL KHRIMS RNAM DAG PHAN YON YIN, ,ZHES GSUNGS SO,
,TSUL KHRIMS LA G-YEL NA PHYIS 'GYOD PA 'BYUNG ZHING, 'GYOD PAS
NI SEMS 'PHRO BAR BYED DE DE BAS NA 'BRAS BU TING NGE 'DZIN 'DOD
PAS RGYU TSUL KHRIMS

GUS PAR BSRUNG NGO, ,DMIGS PA'I MTSAN NYID SHES PAR BYA BA GANG
ZHE NA, 'DIR DE BZHIN GSHEGS PA LA SOGS PA'I SKU GZUGS KYI MTSAN
NYID SHES PAR BYA BA STE, 'DI YANG 'DOD CHAGS DANG, ZHE SDANG
DANG, GTU MUG DANG, NGA RGYAL DANG, RNAM PAR RTOG PA SHES CHE BA
DANG, CHA

MNYAM PA DANG, NYON MONGS PA CHUNG NGU LAS THA MA GNYIS LA LEGS
SAM SNYAM DU BSAMS PA'O, ,MANG DU THOS PA 'AM, GDAMS NGAG GIS ZIN
NA KUN GYIS KYANG, RE ZHIG DMIGS KYANG LEGS SO SNYAM DU BSAMS SO,
,RNAM PAR RTOG PA LA SOGS PA DE DAG GI RTAGS DANG, DE DPAG

PA'I THABS DANG, DMIGS PA DANG, BSGOM PA'I THABS NYAN THOS KYI SA
LAS GSAL LO, ,DMIGS PA DE GA LAS GSUNGS SNYAN PA LA, 'PHAGS PA
TING NGE 'DZIN GYI RGYAL PO LAS, GSER GYI KHA DOG LTA BU'I SKU
LUS KYIS, ,'JIG RTEN MGON PO KUN NAS RAB TU MDZES, ,DMIGS

@286A *, ,PA DE LA GANG GIS SEMS 'JOG PA, ,BYANG CHUB SEMS DPA'
DE MNYAM GZHAG CES BYA, ,ZHES GSUNGS PA DANG, DA LTAR GYI SANGS
RGYAS MNGON SUM DU BZHUGS PA'I TING NGE 'DZIN LAS KYANG, DE BZHIN
GSHEGS PA 'OD DPAG TU MED PA'I SKU MDOG DANG, PHYAG MTSAN

DANG; GDAN DANG, CHE BA'I YON TAN LA SOGS PA THOS NAS DANG BA'I
SEMS KYIS NUB PHYOGS SU BLTAS TE BSGOMS NA GSAL BAR SNANG BAR
'GYUR RO, ,DE YANG THOG MAR RMI LAM DU SNANG STE, DPER NA SMAD
'TSONG MA MDOG SHIN TU SDUG PA ZHIG YOD LA, TSONG DPON GYI BU
ZHIG GIS THOS PA

DANG; DE'I NUB MO MTHONG BA'AM 'PHRAD PAR RMIS PA BZHIN NO ZHES
GSUNGS SO, ,LA LA DAG DE BZHIN GSHEGS PA MNGON SUM DU BZHUGS PA
LA DMIGS NA SNANG BAR 'GYUR SRID KYI MYA NGAN LAS 'DAS PA LA NI
MA YIN NO SNYAM NA, 'PHAGS PA TING NGE 'DZIN GYI RGYAL PO LAS, DE
BZHIN GSHEGS

PA MYA NGAN 'DAS PA DAG, ,JI LTAR YID LA BYAS BZHIN GZUGS BRNYAN
SNANG, ,ZHES GSUNGS SO, ,YANG BRIS SKU LA SOGS PA LA DMIGS PA MED
DAM SNYAM NA, MDO SDE LAS DE BZHIN GSHEGS PA'I SKU GZUGS RI MOR
BRIS PA YONGS SU RDZOGS PA ZHIG LA TSONG DPON GYI BU ZHIG GIS

GZUGS BRNYAN YANG 'DI 'DRA NA RANG GI NGO BO MTHONG BA LTA CI
SMOS SNYAM DU BSAMS TE, DE MA THAG TU SA PHYOGS BYI DOR MA BYAS
PA ZHIG TU 'DUG NAS DANG BA'I SEMS KYIS MIG MI 'DZUMS PAR BLTAS
SHING, BSGOMS PAS BSAM GTAN DANG PO NAS BZHI PA'I BAR DU THOB PA
LA SOGS

PA GSUNGS SO, ,GZHAN DAG NA RE ZHIG GNAS KYI DMIGS PA LA NGES PA
MED CES 'BYUNG BAS BUM PA LA SOGS PA GANG YANG RUNG BA LA DMIGS
PAS CHOG ZER TE, DE LTA YIN MOD KYI 'ON KYANG YUD TZAM RE RE LA
YANG PHAN YON CHEN PO YOD PA'I PHYIR DANG, DANG BA SKYE BAS DE
BZHIN GSHEGS

PA LA SOGS PA'I SKU GZUGS LA DMIGS PA LEGS SO SNYAM DU BSAM MO,
,DE LA PHAN YON NI 'PHAGS PA DAD PA'I STOBS BSKYED PA'I PHYAG
RGYA'I MDO LAS, STONG GSUM GYI STONG CHEN PO'I 'JIG RTEN GYI
KHAMS KYI RDUL PHRA RAB THAMS CAD NYAN THOS DANG RANG SANGS RGYAS
SU GYUR LA, DANG LA LA ZHIG

@286B BSOD NAMS 'DOD PAS DE DAG LA CHOS GOS DANG, MAL STAN DANG,
NA BA'I GSOS SMAN LA SOGS PAS BSKAL PA GANG GA'I KLUNG GI BYE MA
SNYED DU MCHOD CING BSNYEN BKUR BYAS PA BAS, GANG LA LA ZHIG GIS
YANG DAG PAR RDZOGS PA'I SANGS RGYAS KYI SKU GZUGS RI MOR

BRIS PA ZHIG MTHONG NA DE DE BAS CHES BSOD NAMS CHE NA, ME TOG
GTOR BA LA SOGS PA LTA CI SMOS ZHES GSUNGS SO, ,'PHAGS PA TING
NGE 'DZIN MCHOG DAM PA LAS KYANG, GANG LA LA ZHIG GIS RIN PO CHE
SNA BDUN LAS BYAS PA'I GTZUG LAG KHANG GIS 'DZAM BU'I GLING THAMS
CAD

BKANG STE, DE DAG GI NANG DU TZANDAN SPRUL GYI SNYING PO LAS BYAS
PA'I DE BZHIN GSHEGS PA'I SKU GZUGS KYIS BKANG STE, DE DAG LA
BSKAL PA DANG GA'I KLUNG GI BYE MA SNYED DU LAS GZHAN MI BYED PAR
NYIN GCIG BZHIN DU LHA'I ME TOG DANG SPOS LA SOGS PAS MCHOD PA
BYAS PA BAS GANG

LA LA ZHIG GIS YANG DAG PAR RDZOGS PA'I SANGS RGYAS KYI SKU LA
YUD TZAM ZHIG SEMS NANG DU BSDUS NAS BRTAGS NA DE NI DE BAS BSOD
NAMS CHES GRANGS MED PA SKYED DO, ,ZHES GSUNGS SO, ,'PHAGS PA
TING NGE 'DZIN GYI RGYAL PO LAS KYANG, JI LTA JI LTAR MANG DU MI
BRTAG NA, ,DE LA

GNAS PA'I RNAM PAR RTOG PA DES, ,DE LTA DE LTAR DE LA SEMS GZHOL
'GYUR, ,DE BZHIN RGYAL BA YI NI SKU BYAD DANG, ,YE SHES DPAG TU
MED PAR THUB DBANG DRAN, ,RTAG PAR RJES SU DRAN PAR GOMS BYED NA,
,DA YI MDUN NA STON PA RTAG TU BZHUGS, ,ZHES GSUNGS SO, ,YANG

DE NYID LAS, NAM ZHIG DE NI NA ZHING MI BDE STE, ,SHI LA THUG
PA'I SDUG BSNGAL TSOR BYUNG NA, ,SDUG BSNGAL TSOR BAS PHROGS PAR
YONG MI 'GYUR, ,ZHES BYA BA LA SOGS PA GSUNGS SO, ,'PHAGS PA K'A
TY'A YA NAS BRAN MO ZHIG LA DBUL 'TSONG NGAM ZHES GSUNGS PA DANG,
BRAN MOS

SMRAS PA, DBUL GANG ZHIG NYO BA MCHIS ZHES ZHUS PA DANG, DBUL
'TSONG BA'I THABS YOD DO, DE BZHIN GSHEGS PA'I SKU YID LA GYIS
SHIG CES GSUNGS PA DANG, DES DE'I MTSAN MO THO RANGS RTZVA BTING
BA'I STENG DU 'DUG STE, DE BZHIN GSHEGS PA'I SKU YID LA BYAS PA
DANG,

@287A *, ,DE NYID DU TSE'I DUS BYAS KYANG SUM CU RTZA GSUM GYI
LHA'I NANG DU SKYES PA LA SOGS PA GSUNGS SO, ,DA LTAR GYI SANGS
RGYAS MNGON SUM DU BZHUGS PA'I TING NGE 'DZIN LAS KYANG, NAM ZHIG
DE BZHIN GSHEGS PA MNGON SUM DU MTHONG BA DANG, DES GSUNGS

PA'I CHOS KYI SGRA THOS PAR 'GYUR BA LA SOGS PA'I PHAN YON GSUNGS
SO, ,'PHAGS PA YUL 'KHOR SKYONG GIS ZHUS PA LAS, SANGS RGYAS RJES
SU DRAN PA YANG YIN PAR GSUNGS SO, ,DE LTAR MDO DE DAG DE DAG TU
DE BZHIN GSHEGS PA'I SKU LA BSGOMS NA PHAN YON CHE BAR

GSUNGS SO, ,DMIGS PA LA DANG BA'AM DAD PA SKYE BA CI DGOS SHE NA,
NYES PA LNGA SPANG BA'I 'DU BYED BRGYAD KYI DANG PO MNGON PAR YID
CHES PA'I DAD PA YIN PAR GSUNGS PA DANG, DAD PA SNGON 'DREN MA
LTAR SKYES PA STE, ,LAG PA BZHIN DU DGE SDUD RTZA BA YIN, ,ZHES
GSUNGS

PAS DAD PA SKYE BA'I YUL GAL CHE'O, ,DE BAS NA PHAN YON CHE BA
DANG, DAD PA SKYE BA'I YUL YIN PA'I PHYIR DE BZHIN GSHEGS PA'I
SKU'I GZUGS BRNYAN GANG LA MOS PA CIG LA 'KHAR BA DANG RA GAN LA
SOGS PA'I 'DU SHES MI SKYED PAR BSOD NAMS DANG YE SHES KYI TSOGS
MTHA' DAG BSAGS

PA LAS 'BRAS BU KHYAD PAR CAN YE SHES DANG BCAS PA'I SKU 'DI LTA
BU BSKYED PA YIN SNYAM DU BSAMS LA DBYIBS KYI BYE BRAG BZHUGS
THABS SAM, SKU STOD DANG SKU SMAD DANG, DBU DANG PHYAG DANG,
ZHABS DANG, RGYAB YOL DANG, GDAN KHRI DANG, PHYAG MTSAN DANG,
RGYAN LA SOGS PA JI

LTAR GNAS PA DANG, KHA DOG GI BYE BRAG SER PO'AM, DMAR PO LA SOGS
PA KHA DOG GCIG PA'AM, MI GCIG PA LA LEGS PAR BLTA ZHING NYI MA
GNYIS GSUM DU SKABS SKABS SU BSKYED CING BLTA, 'DUD CING RTAGS
BYE BRAG CHUNG NGU YAN CHAD SEMS LA GZUNG SHES PAR BYA STE, DE
LTAR

DMIGS PA'I MTSAN NYID SHES PAR BYA'O, ,SNGON DU 'GRO BA GANG ZHE
NA, DANG POR BYA BA THAMS CAD YONGS SU RDZOGS PAR BYA STE, YID DU
'ONG BA'I SA PHYOGS SU PHYAG 'TSAL BA LA SOGS PA SNGON DU SONG
BAS STAN BDE BA'I STENG DU 'DUG STE, LUS BAGS KYIS GLOD LA DRANG
POR BSRANGS, SKYIL MO

@287B KRUNG DAL BUS BCA', LUS LA SKYO BA BSKYED DE 'DUG PAR
BYA'O, ,DE NAS 'DI SNYAM DU BSAM PAR BYA STE, 'GRO BA MTHA' DAG
SKYE BA DANG, RGA BA DANG, NA BA DANG, 'CHI BA'I ME RAB TU 'BAR
BAS SREG CING GZUNG STE 'KHOR ZHING RAB TU SDUG BSNGAL LO SNYAM
DU BSAM MO, ,DE SKAD

DU; 'PHAGS PA RGYA CHER ROL PA LAS, SRID GSUM RGA DANG NAD KYI
SDUG BSNGAL 'BAR, ,'CHI ME RAB 'BAR 'DI NA MGON MED PA, ,SRID LAS
'BYUNG LAS 'GRO BA RTAG TU RMONGS, ,BUM PAR CHUD PA'I BUNG BA
'KHOR BA BZHIN, ,ZHES GSUNGS SO, ,DE LTA BAS

NA SRID PA GSUM GYI SEMS CAN THAMS CAD SRID PA LAS 'BYUNG BA'I
THABS NI MI SHES SHING 'JUG PAR DKA' LA 'KHOR BA'I RGYU LA NI
RANG GI NGANG GIS 'JUG GO, ,DE BAS NA BDAG GIS THAMS CAD MKHYEN
PA'I YE SHES THOB PAR BYAS LA, 'GRO BA MTHA' DAG BYANG CHUB CHEN
PO LA

DGOD DO SNYAM DU BSAM MO, ,THAMS CAD MKHYEN PA'I YE SHES DE YANG
ZHI GNAS DANG, LHAG MTHONG GOMS PA LAS THOB PO ZHES 'PHAGS PA
DGONGS PA NGES PAR 'GROL PA LAS GSUNGS SO, ,DE YANG SNGON DU ZHI
GNAS GOMS PAR BYA DGOS TE, DE SKAD DU, TING NGE 'DZIN

RNAMS THOB NAS SHES RAB SHIN TU BSGOM, ,SHES RAB KYIS NI YE SHES
RNAM PAR DAG PA 'THOB, ,CES GSUNGS SO, ,'PHAGS PA SA BCU PA LAS
KYANG, THAMS CAD MKHYEN PA'I YE SHES NI TING NGE 'DZIN LA BRTEN
NAS SKYE'O, ,ZHES GSUNGS SO, ,BSLAB PA KUN LAS BTUS PA

LAS KYANG, SRID LA SOGS PA'I SDUG BSNGAL MTHA' YAS MI BZAD PA,
,SEMS YID MA ZHI KHYED KYIS YANG DANG YANG MYONG GYUR, ,CES
GSUNGS SO, ,SPYOD PA LA 'JUG PA LAS KYANG, YID NI RNAM PAR
G-YENGS GYUR NA, ,NYON MONGS MCHE BA'I PHRAG NA GNAS, ,ZHES
GSUNGS

SO; ,DE LTA BAS NA BDAG GI THOG MAR ZHI GNAS BSGRUB PO SNYAM DU
BSAM MO, ,DE NI SNGON DU 'GRO BA'O, ,SEMS JI LTAR GTAD PA GANG
ZHE NA, GONG DU LEGS PAR BRTAGS PA'I SKU DE BDAG GI MDUN LOGS SU
KHRU GANG GI PHA MTHA' TZAM NA SNGAR BRTAGS PA BAS KYANG DBYIBS
LEGS

@288A *, ,SAM KHA DOG GSAL LAM SNYAM DU RDZOGS PA MTSAN NYID CI
GSAL DU SHES PA RAB TU BSGRIMS LA GTAD DO, ,DE LTAR GTAD TZAM NA
YE MI SNANG NA YANG RDZOGS PA KHO NAR BSAM MO, ,BYE BRAG CUNG ZAD
TZAM SNANG NA YANG RAB TU BSGRIMS LA BZUNG NGO, ,YANG MI SNANG

NA RDZOGS PA KHO NAR ZHUGS PAR BSAM MO, ,DE BAS RDZOGS PAR CI
GSAL DU BSGOM ZHING RDZOGS PAR MI SNANG NA BYE BRAG CUNG ZAD
SNANG YANG DE LA GTAD, DE SNANG MA THAG TU YANG RDZOGS PA'I MTSAN
NYID DU SEMS RAB TU BSGRIMS LA GTAD DO, ,DE BAS NA GTZO CHER SPYI
LA BSGOM ZHING BYE

BRAG LA GNAS KYI BAR DU BYE BRAG LA GZHAG GO, ,GZHAN DAG NA RE
SHES PA BSGRIMS CI DGOS THA MAL PAR GZHAG PAS CHOG MOD ZER TE,
LAS DANG PO PAS NI DE LTAR MI BYA STE, SLOB DPON THOGS MED KYI
ZHAL SNGA NAS BSAM GTAN RNAMS LA YID LA BYED PA BDUN GYIS 'JUG PA

NI BZHIS BSDUS TE, BSGRIMS TE 'JUG PA DANG, SKABS SU 'CHAD CING
'JUG PA DANG, SKABS SU 'CHAD PA MED PAR 'JUG PA DANG, LHUN GYIS
GRUB PAR 'JUG PA'O ZHES GSUNGS TE DE BAS NA LAS DANG PO PAS SHES
PA RAB TU BSGRIMS LA DMIGS PA GZUNG STE, DE NI SEMS JI LTAR

GTAD PA'I THABS SO, ,NYES PA SPANG PA GANG ZHE NA, NYES PA NI
SKABS 'DIR BYING RGOD GNYIS LA BYA BA STE, GONG MA BZHIN DU GTAD
PA'I SKABS SU SEMS BYING NGAM BYING DU DOGS PAR MTHONG NA DAD PA
SKE BA'I YUL YID LA BYAS LA SHES PA GSAL BAR GYUR MA THAG TU GONG
MA BZHIN DU GTAD DO, ,BYING

BA'I RGYU NI KHA ZAS KYI BYE BRAG DANG, NGAL DUB DANG, MUN PA YID
LA BYAS PA LA SOGS PAS DMIGS BA GSAL BAR 'DZIN MI NUS SO, ,RGOD
PA NI GONG MA BZHIN DU GTAD TZAM NA DMIGS PA DE LAS GZHAN GANG
DRAN YANG RGOD PA YIN TE, DRAN MA THAG TU SKYO BA BSKYED CING
DMIGS PA GANG YIN

PA LA MYUR DU GTAD DO, ,RGOD PA'I RGYU NI PHAL CHER CHAGS PA LAS
'BYUNG STE, DE BAS NA MI RTAG PAR BSAM ZHING SKYO BA BSKYED PAS
YUL LA LDOG GO, ,SGOM PA YUN THUNG BA'I DBANG GIS BYING BA NI
SHAS CHUNG STE, RGOD PA LAS BLA NA PA LA RAB TU 'BAD DO, ,SEMS
GNAS NAS PHYIS SKYED 'DOD TZAM NA NI

@288B SGOM PA'I RIM PAR GSUNGS PA BZHIN DU BYA'O, ,MDOR NA BYING
NA GSAL BAR BYA, RGOD NA BLA NA, MNYAM PAR ZHUGS NA YID GLOD DE,
DE LTAR NYES PA SPANG NGO, ,KHAMS KYI TSOD GZUNG BA GANG ZHE NA,
KHAMS RAB KYIS NYIN GYI BZHI CHA MTSAN GYI BZHI CHA LA THUN
BZHI'AM LNGA, MTSAN GYI

BZHI CHA NI NAM GYI CHA STOD DANG, CHA SMAD LA THUN BZHI'AM LNGAR
BSGOM MO, ,'BRING GIS NYIN GYI BZHI CHA LA THUN LNGA'AM DRUG TU
BSGOM MO, ,THA MAS NYIN GYI LNGA 'AM, DRUG CHA TZAM LA THUN DRUG
GAM BDUN TZAM DU BSGOM MO, ,KHAMS ZHAN CING THUN MANG BA NI THUNG
BAS BYE BRAG TU BYAS PA YIN NO, ,RAB KYIS NI ZAN RE BZA' RAN

TZAM, 'BRING DANG THA MAS NI GOM PA THA MAL PAS MDA' RGYANG GCIG
GAM GSUM MAM GNYIS SAM PHYIN PA'I BAR TZAM DU BSGOMS TE DE NI
SPYIR BTANG BA'O, ,DE KUN GYIS KYANG YUN THUNG BAR BSGOM ZHING,
DE'I PHYI DE NYIN PAR GNYIS, DE BZHIN DU ZHAG BCU'I BAR DU NYIN
RE THUN RE

BSNAN CING BSGOMS NA, SNGA DRO PHYI MA RED GANG BDE BA DANG,
KHAMS RAB 'BRING GI TSOD ZHAR LA SHES PAR 'ONG NGO, MI BDE BA
PHRAN TSEGS TZAM YANG TSOR BAR BYA ZHING ZHI BAR BYA'O, ,DE LTAR
NA KHAMS KYI TSOD GZUNG NGO, ,NGAL GSO BA'AM, MI BSGOM PA'I SKABS
SU JI LTAR BYA ZHE NA,

BSAM PA PHUN SUM TSOGS PA DANG, 'TSO BA PHUN SUM TSOGS PA DANG,
SPYOD LAM PHUN SUM TSOGS PAR BYA'O, ,DE LA BSAM PA PHUN SUM TSOS
PA NI BDAG DUL BA LA MNGON PAR BRTZAN PAR BYA BA'I BSAM PA DANG,
GANG ZAG GZHAN GYI SKYON LA MI RTAG PA DANG, 'JIGS PA LA SOGS PA
BYANG BA LA

JI LTAR BYA BA'I BSAM PA DANG, ZHI GNAS KYI TSOGS SBYOR BSAM
BA'O, ,DE LA BDAG DUL BA LA MNGON PAR BRTZAN PAR BYA BA'I BSAM PA
NI, 'PHAGS PA DRAG SHUL CAN LAS, BDAG CI'I PHYIR DGON PAR 'ONG,
DGON PA NA GNAS PA 'GA' ZHIG NI DGE SBYONG DANG BRAM ZE MA YIN
TE, 'DI NA MA ZHI BA, MA

BYANG, MA SBAS PA, MI BRTZON PA, MI 'GRUS PA, ,'DI LTA STE RI
DVAGS DANG, SPRE'U DANG, BYA MANG PO DANG, CHOM RKUN DANG, GDOL
BA DAG KYANG MANG DU GNAS TE, DE DAG NI DGE SBYONG GI YON TAN
DANG LDAN PA MA YIN TE, BDAG GANG GI PHYIR DGON PA NA GNAS NAS
DGE SBYONG GI DON DE THOB PAR

@289A *, ,BYA'O SNYAM DU SEMS BSKYED DO ZHES GSUNGS SO, ,GZHAN
YANG BDAG NI LAM RING PO NAS 'DIR 'ONGS SHING GCIG PU GNYIS SU
MED PA STE, LEGS PAR BYAS PA DANG, NYES PAR BYAS PA LA BSKUL BA'I
GROGS GANG YANG MED DE, LHA DANG, KLU DANG, GNOD SBYIN DANG, BRI
ZA

DANG; SANGS RGYAS BCOM LDAN 'DAS GANG DAG GZHAN GYI SEMS SHES PA
YOD DE, BDAG DGON PA NA GNAS NA MI DGE BA'I SEMS KYI DBANG DU
SONG NA DE DAG GI DBANG DU 'GYUR RO, ,BDAG LAM RING PO NAS 'ONGS
SHING GCIG PU GNYIS SU MED LA NGA'I BA MED PA YONGS SU 'DZIN PA
MED PA YIN LA

GAL TE 'DOD PA LA RNAM PAR RTOG PA'AM, GNOD SEMS KYI RNAM PAR
RTOG PA'AM, 'TSE BA'I RNAM PAR RTOG PA LA SOGS PA MI DGE BA'I
SEMS KYI DBANG DU GYUR NA, 'DU 'DZI BA'AM 'DU 'DZI LA GNAS PA'I
SEMS CAN RNAMS DANG BYE BRAG MED PAR 'GYUR LA, LHA DANG, KLU
DANG, GNOD SBYIN

DANG DRI ZA RNAMS KYANG BSLUS PAR 'GYUR ZHING, SANGS RGYAS BCOM
LDAN 'DAS RNAMS KYANG MI MNYES PAR BYAS PAR 'GYUR GYI, DE BAS NA
BDAG CI NAS LHA RNAMS 'PHYA BAR MI 'GYUR BA DANG, SANGS RGYAS
BCOM LDAN 'DAS RNAMS MI DGYES PAR MI 'GYUR BA DE LTAR SEMS BSKYED
PAR BYA'O ZHES GSUNGS

SO, ,GZHAN GYI SKYON LA MI BRTAG PA NI 'DI SKAD DU MDO LAS, YON
TAN 'OD PA NAGS NA GNAS PA DAG ,PHA ROL DAG GI SKYON LA BRTAG MI
BYA, ,BDAG NI KHYAD PAR 'PHAGS SHING BDAG MCHOG CES, ,DE SNYAM DU
NI SEMS BSKYED MI BYA'O, ,RGYAGS NI BAG MED KUN GYI RTZA BA STE,
,DGE

SBYONG DMAN LA BRNYAS PAR MA BYED CIG ,BSKAL PA GCIG GIS BYANG
CHUB THOB MI 'GYUR, ,'DI NI BSTAN PA 'DI LA GO RIMS YIN, ,ZHES
GSUNGS SO, ,'PHAGS PA DKON MCHOG SPRIN LAS KYANG, PHYA ROL GYI
SKYON LA RTOGS PA NI DGON PA LA GNAS PA'I TSUL BZHIN MA YIN PA
YID LA BYED

PA'O ZHES GSUNGS SO, ,MI MA YIN PA'I 'JIGS PA LA SOGS PA BYUNG NA
SNYING RJE CHEN PO BSKYED DO, ,DES ZHI BAR 'GYUR BAR MDO SDE LAS
GSUNGS SO, ,ZHI GNAS KYI TSOGS SPYIR BSAM PA NI GONG DU SMOS PA
RNAMS SKABS SKABS SU BSAM PAR BYA'O, ,'TSO BA PHUN SUM TSOGS PA
NI RAB TU BYUNG BA YIN NA, MTHAR

@289B CHAGS KYI BSOD SNYOMS DANG, RNYED PAS CHOG PA'I BSOD SNYOMS
PA GANG YANG RUNG BAS DANG POR 'DUL BA'AM MDO SDE LAS 'BYUNG BA
BZHIN DU BLANG BA'AM, SBYIN BDAG LA GSOL BA GDAB PA BYAS LA PHYIS
'TSO BA SHIN TU NGAN KYANG 'GYOD PAR MI BYA STE, BDAG GI 'TSO BA
GZHAN LA RAG LAS PA YIN NO

SNYAM DU BSAM ZHING NGA RGYAL BSKYUNGS TE, LHAD ZAN ZHAG BDUN PA
YANG RUNG STE, ZAS KYI RO LA CHAGS PA NI BCAM LDAN 'DAS KYIS RNAM
GRANGS DU MAR SMAD DE, ZAS LA BRTEN NAS NYON MONGS PA MA SKYES PA
'DI NI 'TSO BA PHUN SUM TSOGS PA YIN NO SNYAM DU BSAM MO, ,DGE
BSNYEN YIN NA YANG, KHA

NA MA THO BA MED CING KHAMS DANG 'PHROD PA DANG PO TSAGS BYAS NA
PHYIS 'DOD PA'AM, PHUL BSKYED PA'AM, TSOL BA'I BSAM PA MI BYA BAR
CHOG SHES PAR BYA STE, JI LTAR ZA GCIG PAS KYANG MA THOB PA THOB
PAR BYA BA 'GRUB NA, BDAG CAG DUS DANG DUS MA YIN PA THAMS CAD DU
ZA BAS LHAD ZAN LAS

MED KYANG KHAMS CI'I PHYIR MI BRTA, DE BAS ZAN GYI DON DU SDIG PA
BSAG CING DGE BA'I BAR CHAD MI BYED PA NI 'TSO BA YONGS SU DAG PA
YIN NO SNYAM DU BSAM MO, ,SPYOD LAM PHUN SUM TSOGS PA NI SEMS MI
GNAS KI BAR DU KHA TON DANG, PHYAG MANG PO MI BYA, YI DAM DU BCAS
PA YANG DU BAS SU BCAD

CING NYIN PAR PHAR 'GRO TSUR 'GRO BYA ZHING ZHAR LA SGRA HA CANG
MI CHE BAR GDON, LUS KYI SPYOD LAM SOS DAL BAR BYA, GYEN THUR ZUG
PO LA MI 'GRO, ,SA GCIG TU YUN HA CANG RING BAR MI 'DUG ,NYIN PAR
GLOS PHAB STE GNYID MI LOG ,STOBS BSKYED PA'AM, DRAG SHUL CHEN PO
MI BYA, SPYOD

LAM KUN BYANG CHUB KYI SEMS KYIS ZIN PAR BYA STE, 'PHAGS PA DKON
MCHOG SPRIN LAS 'BYUNG BA'AM, SPYOD YUL YONGS SU DAG PA LAS
'BYUNG BA BZHIN DU DRAN PAR BYA'O, ,DE BAS NA, DGE BA LA NI LAS
DANG SEMS 'JUG PAR BYA STE, MI NUS NA BTANG SNYOMS DANG LUNG DU
MA BSTAN PAS NGAL

BSO'O, ,MI DGE BA'I SEMS CUNG ZAD KYANG MI BTANG STE, 'DUS SHING
KHA STOBS 'GYED PA DANG, RGYAL PO DANG, BUD MED LA SOGS PA GTAM
NGAN PA SMRA BA'AM, NGAN PA'I RTOG PA CUNG ZAD KYANG MI BSKYED
DO, ,GONG DU BSTAN PA BZHIN DU SNGON DU 'GRO BA DANG, SMON LAM CI
RIGS PAR CUNG

@290A *, ,ZAD LA GDAB PA NI LAS DANG PO PAS NYIN RE LA THUN RE
TZAM BYA STE, SGOM RES KYIS MI BYA'O, ,DE DAG NI MI BSGOM PA'I
DUS KYI BYA BA'O, ,BSGOM PAS SEMS KYI SKYE LUGS NI RNAM PA GNYIS
TE, CIG CAR DANG RIM GYIS SO, ,GONG MA LA GNYIS TE, THUN GCIG

NAS ZHAG BDUN TSUN CHAD KYIS CIG CAR RTZOL BA DRAG ZHAN GNYIS KA
LA RDZOGS PAR SNANG BA LA SOGS PA SAL GYIS SNANG NAS BRTAN PA
DANG, THUN GCIG TZAM SNANG NAS ZHAG KHA CIG MI SNANG STE, CIS
KYANG CIG CAR DU RDZOGS PAR SNANG NAS BRTAN PA'O, ,RIM GYIS PA LA
BZHI STE, DANG PO RTZOL BA

DRAG KYANG RUNG ZHAN YANG RUNG DMIGS BA CUNG ZAD KYANG MI SNANG
BA'I NYAMS DANG, DE NAS RTZOL BA DRAG TU BSGOMS NA SNANG LA,
SKABS SKABS SU DRAG ZHAN GNYI GA LA MI SNANG BA'I NYAMS DANG,
DRAG TU BSGOMS NA NI SNANG LA, GZHAN DU BSGOMS NA SKABS KHA CIG
TU MI SNANG BA DANG, RTZOL BA DRAG

ZHAN GNYIS KA LA RDZOGS PA'I MTSAN NYID DU SNANG BA LA SOGS PA
GTAD DU 'DOD PA'I MTSAN NYID DANG LDAN PA'O, ,YANG KHA CIG LA 'DI
LTAR SKYE STE, THOG MA NYID LA RTZOL BA DRAG ZHAN GNYI GA LA MI
SNANG BA MI SRID DE, PHYOGS RE TZAM SNANG STE RDZOGS PAR MI SNANG
DU MI 'DOD DO, ,GANG GSAL BA LA GTAD

CING DE MI GSAL TZAM NA RANGS PA LA GTAD, YANG PHYOGS GCIG GSAL
NA DE LA GTAD DE MI GSAL NA YANG SNGA MA BZHIN DU BYAS PAS GSAL
TSABS JE CHE JE TSE BRTEN SKYED BYUNG NA RTZOL BA DRAG ZHAN GNYI
GA LA RDZOGS PAR SNANG BA LA SOGS PA GTAD DU 'DOD PA'I MTSAN NYID
DANG LDAN PA'O, ,YANG KHA CIG LA

THOG MA NYID NAS RTZOL BA DRAG ZHAN GNYI GA LA RE 'GA' SANG, RES
'GA' MI SNANG BA'I NYAMS DANG, CUNG ZAD SKYED BYUNG NAS RTZOL BA
DRAG ZHAN GNYIS KA LA PHAL CHER SNANG LA GNAS SKABS KHA CIG TU MI
SNANG BA'I NYAMS DANG RTZOL BA DRAG ZHAN GNYIS KA LA YANG SNANG
STE, RTZOL BA ZHAN DU BSGOMS NA

KHA CIG TU MI SNANG BA'I NYAMS DANG, RTZOL BA DRAG ZHAN GNYIS KA
LA RDZOGS PAR SNANG BA LA SOGS PA 'DOD PA'I MTSAN NYID DANG LDAN
PA'O, ,YANG KHA CIG LA SEMS KYI SKYE LUGS 'DAS MA THAG PA DANG
'DRA BA LAS SKYE BA'I RIM PA GSUM PA RTZOL BA DRAG ZHAN GNYIS KA
LA SNANG, SKABS KHA CIG TU GZHAN DU

@290B BSGOMS NA MA SNANG BA 'BYUNG BA'I SKABS DER MA NGES PA LNGA
SNANG BA 'BYUNG STE, DBYIBS MA NGES PA DANG, KHA DOG MA NGES PA
DANG, KHA DOG 'BA' ZHIG DANG, GRANGS DANG, CHE CHUNG MA NGES
PA'O, ,DE LA DBYIBS MA NGES PA NI, BDE BAR GSHEGS PA'I SKU GZUGS
SNANG BAR 'DOD PA LA, SKU

MI SNANG BAR MCHOD RTEN NAM, GZHAN ZLUM PO LA SOGS PAR SNANG
BA'O, ,KHA DOG MA NGES PA NI SER POR SNANG BAR 'DOD PA LA SNGON
PO'AM DMAR PO LA SOGS PA GZHAN SNANG BA'O, ,KHA DOG 'BA' ZHIG PA
NI DBYIBS DANG KHA DOG BCAS PAR 'DOD PA LAS DBYIBS KYI THA SNYAD
NI GDAGS PAR DKA', SER PO LA

SOGS PA 'OD DU SNANG BA'O, ,GRANGS MA NGES PA NI GCIG BSGOMS NA
GNYIS YAN CHAD SNANG BA'O, ,CHE CHUNG MA NGES PA NI CHEN PO
BSGOMS PA NI CHUNG NGU SNANG BA LA SOGS PA'O, ,MA NGES PA DE DAG
LAS THUN GCIG LA YANG GNYIS SNANG BA DANG, GSUM DANG BZHI GANG
ZAG GCIG LA SNANG BA SRID KYI LNGA KHO

NA THUN GCIG LA SNANG BA NI MI SRID DO, ,KHA DOG 'BA' ZHIG PA
DANG 'GAL BA'I PHYIR RO, ,KHA DOG 'BA' ZHIG LA YANG SNGAR GYI
SKU'I KHA DOG DANG MTHUN PA DANG, MI MTHUN PA YANG 'BYUNG NGO,
,THAMS CAD LA NAG POR SNANG BA NI KHAMS MI BDE BA YIN NO, ,CI'I
PHYIR MA NGES PA ZHES BYA ZHE NA, SKYE

BA'I RIM PA GSUM PA'I SKABS SU DE DAG GANG YANG MA NGES PAS NA MA
NGES PA ZHES BYA'O, ,SKABS DER DE DAG GI RJES SU 'BRANG BAR MI
BYA STE, SNGAR BRTAGS PA'I SKU NYID LA BSGOM MO, ,GZHAN NI GSAL
BAR 'DRA YANG GTAD DU 'DOD PA'I MTSAN NYI DANG MI LDAN PAS RJES
SU MI 'BRANG STE, KHAMS LA

GNON PA'I PHYIR RO, ,RJES SU MA 'BRANG BAS SKYED BYUNG STE, RTZOL
BA DRAG ZHAN GNYIS KA LA RDZOGS PAR SNANG BA LA SOGS GTAD DU 'DOD
PA'I MTSAN NYID DANG LDAN PA'O, ,GTAD DU 'DOD PA'I MTSAN NYID
DANG LDAN PA NI MA NGES PA LA YANG BSTAN PA'I THABS BYA'O, ,PHYIS
GANG MOS PA LA GYUR DU 'DOD DO, ,CIG

CAR BA DANG RIM GYIS PA DE DAG GI GNAS PA'I TSAD NI MTSAN NYID
BZHI YIN LA, GSAL BA'I BYE BRAG NI RAB 'BRING GSUM MO, ,DE LA
MTSAN NYID BZHI NI RTZOL BA DRAG ZHAN GNYIS KA LA RDZOGS PAR
SNANG BA DANG, THUN RIL POR GNAS NUS PA DANG, BYING RGOD GNYIS
DANG BRAL BA DANG, LUS KYI BDE

@291A *, ,BA SPANG BA DANG, 'JAM PA CUNG ZAD DANG, SEMS LA DGA'
BA DGOD 'CHOR BA TZAM DANG, SEMS RTZA GCIG PA'I PHYOGS DANG MTHUN
PA YOD PA'O, ,GSAL BA'I BYE BRAG GSUM NI, RAB MIG GIS MTHONG BA
BAS GSAL ZHING 'JAM PA'AM SNYAM PA DANG, 'BRING MNGON

SUM DU MTHONG BA DANG 'DRA SNYAM PA DANG, THA MA CHA RDZOGS PAR
GSAL BAR MI SNANG BA STE, DE RNAMS GANG BYUNG YANG RUNG CHOG SHES
PAR BYA STE, RE ZHIG DE BSTAN PAR BYA'O, ,PHYIS NI SKYED DBYUNG
STE, MI GSAL BA GSAL BAR BYA BA DANG, GSAL BA YUN RING BA LA SOGS
PA'I THABS BYA'O, ,LA

LAN RE BRTEN PA'I THABS MI DGOS ZER TE, DE LTA MA YIN TE, BRTAN
PA'I THABS NI BSGOM PA DANG NGAL GSO BA GNYIS KA YIN TE, DE BAS
NA KHAMS KYI BE BRAG LAS DPAG DGOS PAS SHIN TU GCES SO, ,KHAMS
KYI BYE BRAG LAS JI LTAR SHES PAR BYA ZHE NA, KHAMS RAB CIG YIN
NA KHAMS MI BDE

BA MED PA'I SKABS SU SEMS GNAS PA RNYED NA, NYI MA GSUM MTSAN MO
GSUM SROD THO RANGS DANG, NYIN PAR GSAL BA 'AM RTZOL BA MI BYA
BAR SNGAR JI TZAM SNANG BA DE MA SHOR BAR NUS TSAD DU BSGOM MO,
,CUNG ZAD MI BDE BA'I SKABS SU SEMS GNAS PAR GYUR NA, NYI MA
GNYIS DANG, MTSAN MO GNYIS SU SROD

DANG THO RANGS DANG NYIN PAR SNGA MA BZHIN DU BSGOM MO, ,KHAMS
'BRING GIS MI BDE BA MED PA'I SKABS SU SEMS GNAS PAR GYUR NA, NYI
MA GNYIS DANG MTSAN MO GNYIS SU SROD DANG THO RANGS NYIN PAR NUS
CHAD DU BSGOM MO, ,CUNG ZAD MI BDE BA'I DUS SU SEMS GNAS PAR GYUR
NA, NYI MA GCIG DANG MTSAN MO GCIG SROD

DANG THO RANGS NYIN PAR SNGA MA BZHIN DU BSGOM MO, ,KHAMS THA MAS
MI BDE BA MED PA'I DUS SU SEMS GNAS PAR GYUR NA, NYI MA GCIG DANG
MTSAN MO GCIG TU SNGA MA BZHIN DU BSGOM MO, ,CUNG ZAD SEMS MI BDE
BA'I DUS SU SEMS GNAS PAR GYUR NA, THUN GYI TSAD NI DANG PO SLOB
PA TZAM DU BYA STE, SHES PA NI

MI BSGRIMS PAR NYIN MTSAN GNYIS TZAM DU BSGOM MO, ,DE NI SBYOR
BTANG BA STE, GSUM KAS KYANG NAM LUS NGAL BA DANG, SHUGS 'BYUNG
BA DANG, DNGANG BA DANG, MGO BAGS KYIS LCI BA DANG, YANG YANG
BYING STE 'GRO BA 'AM NUS PA BYUNG MA THAG TU 'PHRO BCAD, GSUM
KAS KYANG KHAMS CHER MI BDE BA DANG,

@291B SEMS GNAS PA DUS MTSUNGS PAR GYUR NA, YE MI BSGOM PAR NGAL
GSO'O, ,KHAMS SOR MA CHUD KYI BAR DU YUD TZAM LTA BA LAS THUN DU
BCAD PA BSGOM PAR BYA'O, ,DE LTAR BRTAN PA'I THABS KYIS BRTAN PAR
BYAS PA'I DMIGS PA DE NGOS GZUNG BA NI YID LA BYED PA DANG MTHUN
PA YIN TE, DE SKAD DU,

'PHAGS PA DGONGS PA NGES PAR 'GREL PA LAS, LUS SHIN TU SBYANGS PA
DANG, SEMS SHIN TU SBYANGS PA DE MA THOB PA DE'I BAR DU YID LA
BGYID PA DE LA CI ZHES BGYI, ,BYAMS PA ZHI GNAS DANG MTHUN PA'I
MOS PA DANG LDAN PA YIN TE, ZHI GNAS NI MA YIN NO ZHES GSUNGS SO,
,GANG ZHIG DRI MA GSUM GYIS

BSGRIBS PAS NA, ,DMUS LONG GYUR PAS SPRUL SKU MA MTHONG LA, ,'DI
RTOGS GONG NAS GONG DU GYUR PA YIS, ,DE MTHONG BYA PHYIR BGYIS
PAS DE MTHONG SHOG ,ZHI GNAS LA 'JUG PA'I THABS CUNG ZAD BRIS PA
RDZOGS SO,, 