@373A *, ,THUGS KYI SGRON MA BZHUGS, ,
#, ,DE BZHIN GSHEGS PA THAMS CAD KYI, ,SKU GSUNG THUGS KYI RDO
RJE'I

BDAG ,CHOS KUN RDZOGS PA'I THUGS RDO RJE, ,SEMS DPA' CHE LA
(DZNY'A NA'I YIN PAR BZHED,) PHYAG 'TSAL LO, ,SPYAN MCHOG DBUL
BA'I SHI SHA'I PHYIR, ,SGYU 'PHRUL DRA BA'I RGYUD DAG LAS, ,'KHOR
LO DAG MCHU'I TSUL BZHIN DU, ,SGYU 'PHRUL THUGS KYI SGROL

MA DE; ,'DZIN PA'I DBANG GIS SDUG BSNGAL BAS, ,G-YO 'DZIN GSUM
DANG MI G-YO BA'I, ,'DZIN DGU LOG LTA DE BZHIN PA'I, ,RNAM GNYIS
SPANG PHYIR GNYEN POR BRJOD, ,BSAM MI KHYAB DANG DE BSDUS PA,
,BRGYAD KHRI BZHI STONG DA LTA BAS, ,GNYIS BSDUS

NGES BZHI 'BRAS BUR GCIG ,THUN MONG MCHOG GI LAM LNGA PO, ,'DOD
PA'I YUL LA ZHEN PA DANG, ,BSAM GTAN SNYOMS 'JUG 'DU SHES MED,
,RTAG TSAD BCU GSUM ZHEN PA RNAMS, ,RING DU GTONG LA MI MTHUN
PA'I, ,SPYOD PA NYI SHU RTZA GCIG LA'ANG, ,DANG

PO PHYED SPONG GCIG GTANG SNYOMS, ,BYED PA'I ZHEN PAS GZHI BYED
DANG, ,'PHRA ZAB DNGOS LTA'I ZHEN PA DANG, ,PHYOGS STONG DE BZHIN
PHYOGS 'DZIN PA'I, ,RGYUD 'DZIN ZHEN PA BDEN PA GNYIS, ,RIGS
'BYED ZHEN PA'I STONG PA CAN, ,'JIG RTEN NGAN SONG

KHAMS SU RTZE, ,ZHI BA PHYOGS LAS NGES 'BYUNG DANG, ,RGYU 'BRAS
RTEN 'BREL 'BYUNG BA'ANG, ,PHYI PA DAG LHA GNYIS RJES 'BRANG,
,MTSAN MED 'OD GSAL NGES ZHEN PA'I, ,SPONG LEN NGES 'DZIN BDAG
'DZIN GZHI, ,THEG MCHOG LAM GYI STEGS GYUR

@373B KYANG; ,RANG RANG NGES PAS BSGRIBS PA MIN, ,MCHOG GI GZHUNG
LUGS GDENG MA GYUR, ,DE BAS RNAL 'BYOR CHEN PO'I LUGS, ,BCU GNYIS
GCIG GI ZHEN PA DAG ,MI SPONG GNYIS MED BLANG BA MED, ,THABS KYI
RANG BZHIN BRAL MNGON BYED, ,DE BZHIN

PA YI LUGS MCHOG 'DI, ,RGYUD DANG RNAL 'BYOR GSUM RIM PA, ,DE LAS
KUN NAS SPAGS PA'I DON, ,YANG RAB RNAL 'BYOR BLO LA GSAL, ,DE
GANG ZHE NA GDOD BSAMS PAS, ,DUG LNGA DNGOS DANG YUL SHES BCAS,
,SEMS PHYIR CHO 'PHRUL SNANG

BA LA; ,GSUM SNANG ZHEN PA'I YUL MED PAR, ,RGYUD DRUG SHES PA
RKYEN BCAS KYIS, ,YUL MED MI DMIGS PHYIR MI MTHONG, ,MTHONG SHES
DBANG BCAS RANG MA MTHONG, ,DE BZHIN PA YIS LNGA NYON MONGS,
,RJES 'BRANGS STOBS GYUR 'GRO LNGAR SMIN,,

MI MTHUN BDE SDUG MYONG GYUR BZHIN, ,LAM BRAL DUS DGRAS BCOM PA
DANG, ,THAR MED YANG DAG LAM STON DGOS, ,DE PHYIR MI GTZANG RUS
SPYOD DANG, ,SAB RTA THAG SPRUL MTHO MI LTAR, ,MI BDEN SHES SNANG
PHYIR RDZUN PA'ANG, ,MI SPONG MOD KYANG

BDEN PA MED, ,RANG BYUNG YE SHES MTHA' DBUS MED, ,MI G-YO RANG
GSAL 'DZIN BRAL LA, ,TSAD MED BZHI DANG BSAM GTAN BZHI, ,RIM PAR
SO SOR BDAG RTOG CING, ,GZUGS RNAMS KUN LA BDAG RTOG PAS, ,GSANG
BA'I BDEN GSUM

MNYAM MA MTHONG, ,THAMS CAD MKHYEN LDAN 'BRAL BA YIS, ,'DU SHES
MED LTA SHO BAR BA, ,MNYAM PA GSUM LA MDONGS PA YIS, ,MI G-YO
SNYOMS 'JUG BZHI 'DZIN CAN, ,THAL 'GYUR TING 'DZIN LUS ZHIG NA,
,YA NGA'I 'BRAS BU LTUNG YOD

PHYIR; ,DRAN PA NYAMS PA'I TING 'DZIN TE, ,YID BRTAN BYA BA'I YUL
MA YIN, ,RANG BZHIN 'DAS DANG 'KHOR BA DAG ,GNYIS MED LHUN GRUB
BRJOD BSAM YUL, ,'DAS DANG SNGON BZHIN MA MTHONG BAS, ,'KHRUL YUL
GZHIR MTHONG LTAR BLO 'KHRUL, ,G-YANG

@374A *, ,SA MTHO DMAN LAM ZHUGS PAS, ,ZAD PAR BDE SDUG MYONG BAR
'GYUR, ,'DOD PA'I 'BRAS BU GA LA YIN, ,DE PHYIR GSUM LA KHYAD PAR
MED, ,DRUG GNYIS STON PA'I RJES 'BRANGS PA'I, ,RIGS MIN LTA BA
BSAM YAS PA,

GNYIS BSDUS RTAG DANG CHAD PA DNGOS, ,LOG LTA'I GTZO BO YA NGA'I
RGYU, ,LNGA PA RIL PO 'BYED LTA BA'ANG, ,SNGA MA DRAN PA'I BYED
LTA BA'I, ,RIGS BZHI NGES 'DOD RANG BLO LOG ,DE LA KHA DOG DBYIBS
YOD NA, ,GZUGS SU THAL BAS MANG NYUNG GIS, ,'GAL

DANG DRAN PA SKYE MI 'GYUR, ,RNAM SMIN MYONG BA GA LA RUNG, ,'ON
TE GZUGS KYIS SHES MYONG THAL, ,DES NA RIL PO RDZUN PAR NGES,
,BYED POS BYAS PA'ANG DE BZHIN TE, ,DE KHO GAL TE BDEN ZHE NA,
,BYED POR GRUB PA SU YIS BYAS, ,BYED PO RDUL LAS 'GRUB

'GYUR RAM, ,'ON TE LAS KYIS BYED 'BYUNG ZHE 'AM, ,BYED PO NYID LA
BYED YOD DAM, ,RANG BZHIN NYID KYIS 'BYUNG BAR 'GYUR, ,BYED PO
STES DBANG TZAM DU ZAD, ,BYED LA BYED YOD THUGS MED SKYON, ,RDUL
NA BYAS 'DRA RAG LUS MED, ,LAS YIN KHO BO'I 'DOD

PA MED, ,RANG BZHIN STES DBANG BYAS PA'ANG THAL, ,TSA RIMS AA
BRAS CHOD PA'I MIG ,'BAG SOGS SNANG LTAR GA LA BDEN, ,CIS SHOS
NYA SHING BTZOS BSREGS PAS, ,MI SKYE BRLAG 'GYUR RIGS PA YIN,
,SNGA PHYI MED PAR BDEN LTA BA'ANG, ,MI BDEN

DA LTA SHA 'BRUG LTAR, ,STES DBANG SNANG DU BTUB ZHE NA, ,SNGA
PHYI 'ANG STES DBANG CIS MI 'BYUNG, ,DE MI 'BYUNG NA DA LTA'ANG,
,MI 'BYUNG DE MIN SMOS CI DGOS, ,DA LTAR DE NA BDAG DANG GZHAN,
,STES DBANG SNANG BA DUS GSUM DU, ,RGYUN BRTAGS MED PA ZHES

PA 'GYUR, ,GZUGS LA RUNG YANG MING BZHIS SO, ,DE LTAR BDEN NA RMI
LAM GYI, ,SHES PA'ANG NYA SHING MTSUNGS BRLAG 'GYUR, ,RMI LAM
BTAGS LDANG ZHING RGYUN BRTAG NA, ,GZUGS PHUNG ZHIG KYANG DE 'DRA
MOD, ,'ON TE DA LTA YOD PA BZHIN, ,SNGA PHYI YOD

@374B PA SMOS CI DGOS, ,RTAG CHAD GNYIS KAR BLO ZHEN NA, ,DON GYI
SNYING PO MCHOG LAS GOL, ,RANG RIG SNANG STONG YUL MIN PAR, ,RIG
PA RANG GSAL BSAM BRJOD 'DAS, ,DE PHYIR GNYIS DANG DER MI 'DZIN,
,DE LA BLANG DOR PHYOGS 'DZIN MED, ,DE DAG

SO SO ZHEN YUL BCAS, ,BLOS BZHAG MED AA YOD BRTAGS PA, ,SPONG
BYED CHAD DU BYAS SPONG BA'ANG, ,LNGA YI BYE BRAG MI MTHUN PA,
,MOS PA THA DAD PHYIR GSUNGS PA, ,BYE BRAG MDO TZAM BSHAD PAR
BYA, ,THEG PA DANG PO BCU DRUG 'GRAN, ,GNYIS PA BZHI

YI LTA SPYOD BSRUNGS, ,GSUM PA BCU GNYIS NGES PAR BSTAN, ,BZHI PA
BDEN PA RNAM PA GNYIS, ,LNGA PA GSANG BA 'ANG PHYI PA'ANG, ,DANG
PO RANG RIG RNAM PAR DAG ,GNYIS PA SNGA PHYI RJES SU 'BRANGS,
,GSUM PA DBYINGS NYID 'OD GSAL BA'I, ,SA BDUN

RIM PAR BKOD PA YANG, ,GSANG BA'I SNYING POR 'GRO BA'I LAM, ,THEG
PA BZHIS YIS NGES 'BYUNG LA, ,THEG PA GCIG GIS 'BRAS BUR GNAS,
,THA MA'ANG BSTI GNAS MTHAR THUG STE, ,THA MA'ANG GTZO MCHOG 'DIR
BSHAD DO, ,DE LA SPONG THABS MI MTHUN

PA; ,'DOD DANG 'GOG SPANG SBYONG SOL BYED, ,'BRAS SHES BTANG
SNYOMS DAG BYED DANG, ,PHYOGS SPYOD DANG LEN DA RO LA, ,BDAG
PHYIR BLANG DOR MED PA YIS, ,CHE BAS SKAS GDANG LTA BUR 'GYUR,
,BRGYAD GNYIS BCU SPYOD THEG SOGS PA, ,THUN MONGS

LAM BRJOD RNAM DGU, ,SRID PA DANG PO DNGOS LTA BA, ,RNAL 'BYOR
G-YENG DRUG GIS BRAL YANG, ,RGYU 'BRAS SHES PAS YA NGA SPONG,
,BSTI GNAS DANG PO SMIN PAR 'DOD, ,LOG RTOG NYID LA NYID SPYOD
DE, ,GZHAN DU G-YO BA CI YANG MED, ,BSAM GTAN

SNYOMS 'JUG PA BRGYAD PO, ,'DOD SPYOD SDIG SOGS SPYOD PAS 'DOR,
,DANG PO'I G-YENG DRUG BSAM PAS 'DOR, ,'DZIN PA PHRA BAS TING NGE
'DZIN, ,DOR BA GNYIS MTHUN DOR BA YIS, ,SA STEGS RTZA GCIG THOB
BYED PA'O, ,LOG LTA BZHI PO GNYIS

@375A *, ,MTHONG BAS, ,LOG PA'I LAM ZHUGS YA NGA'I 'BRAS, ,LAM
RIM DANG PO DNGOS 'DZIN GZHI, ,'KHOR BA'I LAM BZHI ZAG BCAS
'BRAS, ,DE DAG MCHOG GI GSUM LA RMONGS, ,DE PHYIR MA RTOGS LOG
RTOGS PA'O, ,SPANG

BGEGS BYED PA'I BYIS PA GNYIS, ,TSUL KHRIMS BSLAB PAS DANGS 'GOG
CING, ,MTHONG GOMS SHES RAB TING 'DZIN GYIS, ,SPONG BGEGS MED
SMRA TING 'DZIN LTA, ,ZAB PHRA'I GZUNG 'DZIN BYA BA BAR, ,BRTAG
DNGOS ZHAGS PAS BCINGS PA YI, ,

LOG PAR RTOG PA TZAM NYID LAS, ,PHRA ZHING ZAB PA'ANG YOD MIN TE,
,LHAG PAR DRUG GNYIS PHYI STONG 'DOD, ,PHYOGS STONG ZHEN PAS
BSGRIBS PA STE, ,RMI LAM RTEN 'BREL GZHI SNANG BAS, ,MI BDEN RANG
BYUNG YE SHES SKAL, ,BSHED MED THEG

PA'I GZHUNG GNYIS POS, ,RDUL DANG RTEN 'BREL BZHIR 'DOD PAS,
,PHYOGS GCIG 'DAS MTHA' LAM ZHUGS PAS, ,BSTI GNAS DANG PO 'BRAS
BU TZAM, ,BLA NA MED PA'I THEG PA PA, ,BSLAB PA GSUM GYIS SPANG
BYA DAG ,SOL SBYONG DAG PAS THOB

'DOD PA, ,RNAM RIG RNAL 'BYOR MDO SDE'O, ,DANG PO RANG BYUNG YE
SHES DON, ,MI DMIGS PHYIR NA RANG SEMS LA, ,RNAM PA YOD MED RTZOD
PA BYED, ,GANG LTAR RTZOD KYANG 'KHRUL PA'I MTHA'O, ,'KHRUL SNANG
YUL GYI RNAM PA CAN, ,RANG BZHIN 'KHRUL

MTHONG YOD MA MYONG, ,RNAM PA MED PA'I RANG RIG PA, ,'OD GSAL
SHEL LTAR DAG PA 'ANG, ,RGYU RTAG SKAD CIG MI RTAG PAS, ,SKYE
'GAG MED PA'I YE SHES LA, ,NAM YANG REG PAR MI 'GYUR TE, ,RNAM
PAR 'GOG PAR THUG PA'I MTHA'O, ,RNAM DAG

YE SHES RNAM BRAL BA, ,SEMS CAN RGYUD RE DE YIN TE, ,RGYUD 'DZIN
YUL MED GZUNG 'DZIN CAN, ,G-YO MED RTZOD PA 'KHRUL PAR ZAD, ,BYIS
PA MKHA' LA RTZOD DANG MTSUNGS, ,RNAM PA YOD MED KUN BDAG SKAL,
,SHES RGYUD BZHI LA RTZOL BA'I LAM,,

@375B DE DANG THUN MONG SANGS RGYAS DE'I 'BRAS BUR, ,BYED KYI
LHAG PA'I GSUM MA MTHONG, ,DAM PA'I SHES PA'ANG BRDZUN PA'O,
,RNAL 'BYOR SPYOD PA'ANG DE 'DRA'I PHYIR, ,SNGA MA'I DAM PA RGYU
RKYEN LA, ,RANG LUS ZHIG DANG SKYES DANG SKYES, ,DE BAS BRDZUN
LTA DAM PAR NI

THAMS CAD SEMS TE DE MA DMIGS, ,MA SKYES STONG PA SMRA BSAM 'DAS,
,MTHA' LA DBEN PA'I DON DU LTA, ,RNAM PA YOD MED RTZOD DANG BRAL,
,SHES PA MA SKYES PHYOGS LTA BA, ,MTHA' DANG BRAL BA THUG PA'I
MTHA', ,SKYE MED PHYOGS GCIG MTHA' DANG BRAL,

DE KHO MCHOG LTA'I ZHEN PA CAN, ,GNYIS MED DBYER MED MA MTHONG
BAS, ,SEMS STONG BZHI PA DKA' SPYOD LAM, ,'BRAS BU SNGON BZHIN
'DAS PA'I MTHA', ,GRUB MTHA' NOR RTOG SHES RAB KYIS, ,'BAD PAS
BRTAN THOB DE YI PHYIR, ,DE MI BDEN PAS

DE MI BDEN, ,MDO SDE PA YI GZHUNG LUGS KYANG, ,KUN BRTAGS SNANG
BA'I SPYOD YUL 'DI, ,DAM PA GZHAN DBANG SGYU MA TZAM, ,SHES SNANG
MA YIN 'DU SNANG YIN, ,DAM PAR SKYE MED SMRA BSAM 'DAS, ,RTEN
'BREL GCIG DANG DU MA MED, ,RDO RJE GZIGS MA RNAM

BZHI DANG, ,MU BZHI SKYE 'GAG LA SOGS PAS, ,MTHA' YAS BYE BRAG
SEL BYED CING, ,DE 'DRA BSAM GTAN 'DAS CHEN CING, ,SNANG BA YOD
DANG MED PA DANG, ,RIG PAS 'GRUB DANG MA GRUB SOGS, ,DE DAG LA
RTZOD MTHA' TSOL BA, ,SNYED NAS NGES 'JOG

GZUNG 'DZIN CAN, ,BDEN GNYIS NGO BO GCIG MI GCIG ,RTZOD CING GCIG
LA BDEN DANG RDZUN, ,RIGS LTA CHA SHAS ZHEN PA CAN, ,GCIG NA
RDZUN MTHONG BDEN THAL 'GYUR, ,YANG NA BDEN MTHONG BRDZUN PAR
'GYUR, ,BRDZUN ZHEN BDEN PAR BSLU SOGS

LDAR; ,THAL 'GYUR BDEN BZHIN BRDZUN PA'ANG, ,SKYE 'GAG MED SOGS
BZHIN THAL 'GYUR, ,YANG NA MNYAM GZHAG TSE NA'ANG, ,BDEN GNYIS
DUS GCIG MTHONG BAR RIGS, ,BDEN BRDZUN PHAN TSUN SPANGS PAS 'GAL,
,THA DAD GYUR NA SGYU MA LA, ,

@376A *, ,BRTEN NAS DON DAM MI RTOGS SHING, ,SGYU MAR 'BAD
PASA'ANG TSI TSAD 'GYUR, ,DAM PA BTZAL BA'I GNAS MED CING, ,'GREL
BA MED PAS MI 'GYUR, ,GANG MA SKYES BA'ANG, ,SKYE BA MED PAR
'GRUB MI 'GYUR, ,ZHE NA SPONG GNYEN PO

MI BTUB CING, ,DE NYID RANG RGYUD CAN GYUR PAS, ,GANG LA PHAN
GNOD MED 'GYUR RO, ,DE LTAR RTOG CING THE TSOM ZA, ,KHAS BLANGS
MED SGRA PHYOGS LA ZHEN, ,DE BAS BLA MED THEG PA PA, ,DON DAM DU
NI DBYER MED DE, ,KUN RDZOB TZAM DU THAMS CAD LA, ,DAG

DANG MA DAG GNYIS KAR 'DZIN, ,THABS KYI THEG PA CHEN PO NI, ,DON
DAM DU NI KOR BDUN NO, ,KUN RDZOB TU NI MNYAM RDZOGS SO, ,RNAM
PAR BYANG DANG SDUG BSNGAL DAG ,KUN RDZOB TU'ANG DBYE RIGS TE,
,LTA BA MTHO DMAN DE TZAM MO, ,DE NYID 'BRAS BU'I

MTSAN NYID LA, ,DON DAM NGO BO NYID KYI RGYU, ,LHAG PA'I BDEN PAR
MTSAN BRJOD DO, ,CIR YANG SNANG BA'I YE SHES NYID, ,MTSAN MAR MA
'GAG CIR YANG SNANG, ,NGO BO MA NGES DON MDZAD DANG, ,RTAG PA
GNYIS LAS RING BA DANG, ,RNAL 'BYOR DAM

PA'I YUL MTHUN DANG, ,SNANG LA SKYE 'GAG MED PA'I PHYIR, ,LHAG
PA'I KUN RDZOB ZHES SU GRAGS, ,THAMS CAD KUN GYI RANG BZHIN PAS,
,YE SHES SNANG BA'ANG RGYU RKYEN MED, ,SKYE 'JIG MED DO LNGA
'BRAS BU, ,DBYINGS DANG YE SHES RDZOGS MI

DMIGS, ,PHYOGS MED RE SKONG 'PHRIN LAS NI, ,KUN NAS MTSAMS PAS
DON MDZAD DE, ,CHED DU BYAS BA'I RTAG PA'ANG BRAL, ,RANG BZHIN
MTSAN NYID NGO BO DANG, ,YON TAN 'PHRIN LAS RTOGS PAS DBEN, ,CHOS
DRUG LDAN PHYIR LHAG PAR BSGRAGS, ,DE

BZHIN RANG BZHIN 'BRAS BU DANG, ,YE SHES GSUM PHYIR DON DAM
PA'ANG, ,SHES DON NANG NAS MCHOG GYUR PAS, ,DON GYI MING DU 'GRUB
PA YIN, ,DE'ANG MA SKYES DBYINGS KYI DON, ,GZHI YIS NGES LA KHYAD
GYUR PA, ,LOG RTOG SPYOD YUL LAS SOGS

@376B PA; ,KUN GYI RANG BZHIN PHYOGS BKOL MED, ,NGO BO BDUN
RDZOGS DMIGS PA MED, ,MTSAN NYID KUN GROL KUN BDAG LA, ,PHYOGS
STONG CHAD PAR YOD PA MED, ,KUN BYIN LDAN PA'I BRLABS SNANG LA,
DNGOS PO GNYIS KYI NGO BO'I RGYUR, ,GYUR PAS

CI YANG MI 'GOG STE, ,RGYA MTSO'I CHU DANG RLABS BZHIN NO, ,YID
BZHIN NOR LTAR RE SKONG BA'O, ,YON TAN KUN RDZOGS PHYIR SNANG
BA'O, ,THUN MONG DAM PA'I YUL MIN TE, ,PHYOGS GCIG MTHA' BRAL MA
YIN TE, ,DPE DANG GTAN TSIGS THUN MONG BAS, ,GTAN

LA 'BEBS PA MA YIN TE, ,BDUN SOGS NGO BOR GNAS PA'I PHYIR, ,LHAG
PA'ANG GRANGS MTHUN NYID DU BRJOD, ,RNAL SOGS SPYOD YUL MA YIN
NO, ,GZHI RTZA MED PA'I SEMS NYID NI, ,PHO MO MA YIN MA NING MIN,
,MTSAN MED MA YIN RIG RGYUD MED, ,KHA

DOG MA YIN DBYIBS MA YIN, ,GNAS SU MA YIN GANG YANG MED, ,DE
BZHIN NYID DBYINGS YE SHES TE, ,THABS KYI PHYAG RGYA KUN GYI
RGYU, ,PHYOGS BCU MA LUS THAMS CAD LA, ,RANG BYUNG CHEN POS KUN
TU KHYAB, ,RANG BYUNG DE NYID DNGOS MED PAS, ,CHOS DANG GANG

ZAG BDAG MED PA, ,KUN GYI PHYAG RGYA'I RGYU YIN NO, ,MA SKYES
BZHI LA BGROD PA'I LAM, ,GANG SPANGS GANG THOB DE'I 'BRAS BU,
,DNGOS PO JI BZHIN MI MTHONG BAS, ,'BRAS BU BTAGS PA'I SANGS
RGYAS TZAM, ,DE LTAR NGES 'BYUNG BYE BRAG GI, ,RGYUD

NAS NGES PA'I GSANG BA'ANG, ,DAD PO RGYU 'BRAS DBYE BYED PAS,
,'BRAS BU LAM DU BYED CE'ANG, ,PHYOGS GCIG DAG PA'I CHOS NYID LA,
,LTA ZHING DE LAS LHA DRUG SOGS, ,DMIGS PA GSUM DANG YAN LAG GIS,
,SGOM BYED 'BRAS BU GZUNG 'DZIN

CAN; ,LTA SPYOD YA CHA'I ZHEN PA YIS, ,BDAG NYID CHEN PO NANG MI
MTHONG, ,DAG PA'I SEMS ZHI RTZOL BA'I LAM, ,RDO RJE GSUM GYI SA
'DZIN PA, ,RMUS LONG 'DRI MKHAN DANG MTSUNGS TE, ,RNAL 'BYOR CHEN
PO'I THUGS RJE'I YUL, ,GNYI GA BA YI BYA BA

@377A *, ,DANG, ,RNAL 'BYOR RJES SU LTA SPYOD 'BRANG, ,GNYIS PO
YA CHA SNGON BZHIN TE, ,DE NYID BZHI YI ZHEN PA CAN, ,DE'ANG PHYI
ROL PA LA GNAS, ,RNAL 'BYOR TING 'DZIN ZHEN PA CAN, ,DAM PAR RANG
RIG 'OD GSAL BA, ,

DBYINGS NYID RNAM DAG YE SHES LA, ,KUN RDZOB BYIN RLABS DKYIL
'KHOR DAG ,YE SHES SNANG SMRA DE LA DMIGS, ,DE PHYIR LTA DGONGS
PHYI ROL 'GYUR, ,DE RTOGS KHAS LEN GTZANG SMRAR LEN, ,CHU YI RAL
GRI PHYIS PA BZHIN, ,SPYOD PAR MI PHOD

'DZIN PA CAN, ,DE NYID SGO NAS PHYI ROL SPYOD, ,SHIN TU NANG DON
MA GTOGS PAS, ,PHYI ROL CHA YIS BCINGS PA YIN, ,'OD GSAL BZHI LAS
MTSAN MAR G-YO, ,SNANG STONG RES SLOB LAM LNGA YIS, ,THOB PA DAM
PA'ANG BSTI BA'I GNAS, ,PHYI

ROL GNYIS SOGS 'BRAS BU'I PHYIR, ,MCHING BU RIN CHEN JI LTA BAR,
,LAM 'BRAS MA 'BREL 'KHRUL PAR ZANG, ,GTZO MCHOG BSHAD PAR KHAS
BLANGS PA, ,RGYAS PAR GDAMS KYI GDENG DU BGYIS, ,RNAL 'BYOR CHEN
PO LTA BA'I DON, ,YOD

LAS BTZAL NA SGROS BTAGS TE, ,MED LAS BTZAL NA SKUR BTAB 'GYUR,
,YOD MED GNYIS LAS BTZAL BYAS NA, ,DE NI LUNG DU MA BSTAN 'GYUR,
,DE LA GZHAN YANG 'BREL MED PAS, ,NAM YANG RNYED PAR MI 'GYUR TE,
,MTHA' LA RTZOD

KUN DE LTA BAS, ,GSUM BRAL PHYOGS GCIG MTHA' BRAL BA, ,RANG BLO
'KHRUL PA SNANG BA YIN, ,DE BAS MTHAR THUG LTOS YOD PA, ,KUN
KYANG MTHA' YIS BRAL BA'ANG MTHA', ,YIN PHYIR NGES PA'I BLO MI
BZHAG ,GNYIS MED SMRAS BSAM BRAL BA LTOS,,

TSIG DANG SGRA MTHUN THA DAD PA, ,LTA SPYOD LOG PAR DRANGS THABS
SU, ,GSUNG PHYIR RDO RJE THEG CHEN PO, ,SGRA GCIG DON GYI KHYAD
PAR RTOGS, ,DANG PO CHOS KUN GNAS BUBS NYID, ,DANG POR MTSAN CING
DNGOS BZLOG DANG, ,GNYIS PAR YANG DAG

@377B BDEN BRAL DON, ,MTSON PHYIR MA SKYES DE BZHIN NYID, ,STONG
PA NYID DANG SNANG BA MED, ,GNYIS SU MED DANG MNYAM PA NYID,
,CI'ANG MIN DANG SMRA BSAM 'DAS, ,MI GNAS MI DMIGS MI RTOG DANG,
,MTHA' BRAL RNAM PAR DAG PA DANG, ,

MTSAN MED SMON PA MED PA DANG, ,CHOS NYID CHOS KYI DBYINGS NYID
DANG, ,SPROS BRAL 'GRO 'ONG MED PA DANG, ,SNANG DANG 'GAG MED
THOB PA MED, ,GROL DANG THAR DANG THOB PA DANG, ,KUN RDZOB DON
DAM BDEN PA DANG, ,MA CHAGS PA DANG RANG BZHIN DANG, ,

DNGOS MED ZHEN MED RIG PA DANG, ,BDAG MED GZHAN MED SPYOD YUL
MED, ,LTA BA RIG PA YE SHES SOGS, ,MTSON PA'I SGRA GRAG CHOS
RNAMS KYI, ,RANG RANG DON RNAMS THA DAD PA, ,KHYAD PAR MA 'DRES
GSAL BYA'I PHYIR, ,RIG PAS MDO

TZAM PHYOGS BRJOD PA, ,DANG PO RGYUN GYIS LOG RTOG CHOS, ,BKAG
BSAL PHYOGS GCIG MA SKYES DANG, ,DRI MAR MA SKYES MTSAN MAR MIN,
,CHED DU BYAS PA MA SKYES RNAMS, ,SKYES SPONG MA SKYES 'DOD PA
YIS, ,SRIN BU BAL BZHIN BCINGS

PAR ZAD, ,JI SNYED THA DAD CHOS RNAMS KUN, ,GNYIS MED BLANG DOR
MID PA YIS, ,LTAG PA MA GO DON MCHOG NI, ,SKYES PA NYID NA SKYE
BA MED, ,DBYINGS PHYOGS MA SKYES DE BZHIN NYID, ,RIG PA NYID DANG
YOD YE SHES 'DOD, ,BLANG DOR MED PA'I DE

BZHIN NYID, ,GNYIS MED MA BYAS MA BCOS PA, ,SMRA BSAM 'DAS PA'I
GTZO MTSO SKYES, ,DE BZHIN STONG NYID ZHEN PA'ANG, ,PHYOGS STONG
GSAL STONG LA SOGS LAS, ,RNAM PA'I MCHOG LDAN STONG CHEN PO, ,YOD
PA NYID NI STONG PA NYID, ,YOD DANG

MED DBUS SMRA BSAM 'DAS, ,NGO BO RANG BZHIN MTSAN NYID DANG,
,BYIN RLABS LA SOGS KHYAD PAR 'PHAGS, ,SNANG BA MED CES BRJOD PA
YANG, ,MA RTOGS PA DANG LOG PAR RTOGS, ,SNANG LA MED LTA BUS PA
MED, ,PHYOGS GCIG SNANG MED PHYOGS RIS MED, ,BRDZUN PA

@378A *, ,GSAL BA SNANG MED DANG, ,SNANG BA DRI MA MED PA DANG,
,MTSAN SNANG MED PA LA SOGS PA, ,CHED BYAS SNANG RTAGS KUN PAR
ZAD, ,SNA TSOGS SNANG BA DANG BCAS PA'I, ,SNANG BA MED PA'I MCHOG
'DI NI, ,SNANG BA YANG MED DBYER MED

PAS; ,'DI LTAR SNANG ZHES BSAM DU MED, ,GNYIS SU MED PAR BSTAN PA
YANG, ,PHYOGS STONG GNYIS MED YUL SEMS MED, ,PHYOGS GCIG BRAL
BA'I GNYIS MED PA, ,DE KUN GNYIS PA'I GTZO MCHOG GO, ,DON DAM
'DOD PA YOD PHYIR RO, ,RGYU 'BRAS

GNYIS SU MED PA YANG, ,BYA BA RNAL 'BYOR DON DAM PAR, ,GNYIS MED
DANG DU LEN PA'ANG, ,RES 'JOG LTOS PA'I PHYOGS GCIG PA'O, ,GNYIS
PAR GRAGS PA'I CHOS SO COG ,LDAN BZHIN GNYIS SU MED PA YIS, ,LHUN
GRUB BLANG DOR MED PA DANG, ,GZUGS

BRNYAN NOR BUS MTSON PA'O, ,TSE PHYIR MNYAM NYID GSUNGS PA DANG,
,'DRA BA'I MNYAM PA MI MNYAM CHOS, ,MI MNYAM BRAL BA'I PHYOGS
MNYAM NI, ,MNYAM PA'I MTHA' LA GNAS PAS LOG ,GSANG CHEN MNYAM PA
CHEN PO NI, ,MI MNYAM CHOS KUN BDAG NYID LA, ,

MNYAM DANG MI MNYAM CHA SHAS MED, ,MNYAM PA KUN GYI YANG RTZE
YIN, ,GZHAN SEL DON DU GNYER BA'I PHYIR, ,CI 'ANG MIN PAR BKA'
STZAL PA'ANG, ,RIG PAS MA YIN SHES PA LA, ,YIN PAR SNANG LA SKYON
LTA BAR, ,MTHA' SEL PHYOGS GCIG MA YIN DANG, ,DMIGS

PA MA YIN KUN KYANG MTHA', ,BLANG DOR MED SOGS MI GSUM LDAN,
,CI'ANG MIN ZHES BRJOD PA'ANG, ,CI'ANG YIN PA'I DNGOS GZHI CAN,
,YIN MIN DBYER MED CHA SHAS BRAL, ,PHYOGS SU THUG PA 'DI LA MED,
,RMA BYA'I MDONGS RTZE KHA DOG 'DRA, ,DGOS CHED SNGON

BZHIN SMRA BSAM 'DAS, ,BDEN PA PHYOGS GCIG DE BZHIN PA, ,MKHUR
BAR CHU BLUGS BZHIN 'DOD LA, ,PHYOGS CHOS SMRA BSAM YUL LAS 'DAS,
,RTOG GE'I YUL DU NGA SMRA'O, ,MI GSUM LDAN PA'I DON MCHOG NI,
,SMRA BSAM KUN DNGOS SMRA BSAM DKA', ,

@378B BLO DAN YUL DU MA GYUR LAS, ,NAM MKHA' 'DI ZHES DKA' DANG
'DRA, ,LOG RTOG PHYOGS RIGS RNAL 'BYOR DANG, ,PHYOGS GSAL MI GNAS
RTEN PA CAN, ,PHYI PA'ANG 'DZIN PA'I GZHI CAN, ,GNAS PA'I GTZO
BOR BDAG GIS BRJOD, ,BLANG MED DOR MED MI GNAS

PA; ,BSGOM BYA SEMS PHYIR RTEN BRAL BA, ,GNAS DANG MI GNAS SPONG
LEN MED, ,CI LA'ANG YID RTEN MI 'CHA' BAS, ,MI GNAS NYID LA GNAS
MI BYED, ,RTEN DANG RTEN CAN MED PA NI, ,MI GNAS CHEN PO MCHOG
YIN TE, ,NAM MKHA' LTA BU RTEN DANG BRAL, ,GANG

GI MI DMIGS SHES BRJOD PA'ANG, ,LOG DANG 'JIG RTEN TING 'DZIN
DANG, ,'GOG GNYIS PHYOGS GCIG LA GNAS DANG, ,DBU MA BA DAG MI
DMIGS GSUM, ,'DOD LAS GSEL [*GSAL] BA'I DMIGS PA CAN, ,PHYOGS
GCIG RTEN MED DMIGS PA'O, ,DMIGS

PA KUN BDAG MI DMIGS LA, ,MTSON CHEN CAN DU DE BRJOD KYANG, ,MI
DMIGS 'DOD PA'I CHAGS PA MED, ,DMIGS SPO ZHE SDANG PHRANG DOG
MED, ,GNYIS SU MED PAR MI DMIGS LA, ,MKHA' LA 'DI ZHES DMIGS BRAL
'DRA'O, ,RNAM PAR MI RTOG BRJOD PA'ANG, ,

'JIG RTEN ZHEN PA'I RNAM MI RTOG ,LOG PAR SGOM PA MI RTOG DANG,
,BYIS PA DGAG SGRUB MI RTOG GNYIS, ,PHYOGS 'DZIN GSAL BA MI RTOG
PA, ,RNAM DAG GSAL BA MI RTOG RNAMS, ,BZHI LA RTOG PA MED SMRA
ZHING, ,MI RTOG MI MTHUN BGEGS LTA BAS, ,DGAG

SGRUB BLANG DOR BYED PA DE, ,NGES MCHOG BZHI YI RTOG PA CAN,
,THABS CHEN RNAM PAR MI RTOG PA, ,RTOGS TSOGS MING TZAM YE SHES
PHYIR, ,RTOG PA NYID NAS MA SKYES PAS, ,SKYES BRDA'I 'DU SHES
DBYE BA MED, ,DGAG DANG SGRUB MED MI RTOG PA, ,MI RTOG NYID

DU 'ANG RTOG MED PAS, ,ME LONG NANG LA RTOG MED BZHIN, ,GROL
RTOGS BYA PHYIR MTHA' BRAL BA, ,MTHA' ZHES THUB PAR GRAGS PA
RNAMS, ,LOG PA'I MTHA' GNYIS BRAL GZUGS MED, ,SKYE 'GAG CHA SHAS
BRAL BA DANG, ,RANG RIG MTHA' BRGYAD BZHI GNYIS BRAL, ,

@379A *, ,MTHA' LA SKYON DU RTOG BYED CING, ,MTHA' BRAL YON TAN
LEN BYED PA, ,LTOS PAS THUB PA YOD PA'I PHYIR, ,MTHA' BRAL NYID
KYANG MTHA' YI GTZO, ,KUN RDZOB SHES YUL BYED PAS 'KHRUL, ,YANG
DAG MTHA' BRAL SHES

PA'ANG, ,MTHA' BRGYAD LA SOGS GRAGS PA RNAMS, ,RANG RIG YE SHES
SNANG BA'I PHYIR, ,SPROS PA THUGS RJE'I DUS NYID NA, ,MING TZAM
DER RED MED PA'I PHYIR, ,MTHA' DANG BRAL BA GNYIS SU MED, ,SMAN
ZHES BYA BA'I GA BUR DUS, ,GRANG BA'I DUG

DANG GNYIS MED LTAR, ,BRAL RJES BRJOD PA DE KHO NA, ,THUG PA'I
MTHA' DANG DBYER MED LA, ,GANG DU'ANG THUG PA MED PA'I PHYIR,
,MTHA' BRAL BLA MAR BSHAD PA YIN, ,RNAL 'BYOR DAG PA SBYANG BYA
DAG ,MTHONG SGOM LAM GYI SPANG BYA ZHING, ,SNGAGS DANG

PHYAG RGYA SBYONG RIM DAG ,DAG 'DOD DRI MED CHAGS PAS BCINGS,
,THUG PA'I RNAM DAG ZHEN PA CAN, ,RANG RANG KUN TU BTAGS PAS NON,
,'OG MAS SMAD PA'I DRI MA RNAMS, ,DRI MA NYID NA RNAM DAG CING,
,BLANG DOR GNYIS SU MED PA LA, ,DAG DANG MA

DAG RIS MED PAS, ,THEG PA KUN GYI YANG RTZE STE, ,'DAM SKYES
PADMA JI BZHIN NO, ,MTSAN MA MED PA'I RIM PA YANG, ,GRAGS PA'I
MTSAN MED 'DOD PA YIS, ,SPANG DANG SPEL BAS PHYOGS GCIG PA, ,'DU
SHES YUL LA SKYON LTA ZHING, ,DE

MED PA LA MCHOG GZHOL BYED, ,'DOD DANG ZHEN PA'I GZUNG 'DZIN CAN,
,PHYI YI BYA BA RNAL 'BYOR KYANG, ,DE PHYOGS MTHUN MTSAN PHYIR NA
BRDZUN, ,MCHOG GI MTSAN MA MED CES PA, ,'DU SHES KUN BDAG RANG
RIG PHYIR, ,YUL MED DE LA 'DZIN PA

MED; ,DE NAS PHYOGS KYI MTSAN 'DZIN BRAL, ,DE BZHIN SMON PA MED
PA YANG, ,BLO CHUNG LTOS PA'I SMON BYED DANG, ,BSAL DANG LEN DANG
SMON MED GSUM, ,'DOD PAS ZHEN PA SMON PA YIN, ,SMON PA KUN RDZOGS
RANG RIG NYID, ,LAM DANG

@379B 'BRAS BU DNGOS GZHI'I PHYIR, ,'PHRUL DGA'I LONGS SPYOD TSUL
BZHIN DU, ,GZHAN DU RE SMON SKYE BA MED, ,CHOS NYID DBYINGS ZHES
BRJOD PA'ANG, ,SPYOD YUL 'DI DAG MED STONG ZHING, ,GSAL BRAL
STONG PA'I CHOS DBYINGS DANG, ,RANG RIG,

DAG PA'I CHOS NYID DANG, ,MTSAN NYID MED PA'I DBYINGS SOGS PAS,
,ZHEN YUL CHOS CAN MTHA' LAS RIL, ,STONG NYID MU MTHA' MED SOGS
SMRA, ,RANG RIG RTAGS MTHONG DBYINGS SHES BYA, ,GSANG SNGAGS CHEN
PO'I CHOS NYID DBYINGS, ,CHOS

CAN MA GOL DMIGS PA'ANG MED, ,BYAR MED BYAS MED BSLAD PA'ANG MED,
,'DI DANG 'DI ZHES RIS MED PA, ,CHOS NYID DAM PA DE KHO NA'O,
,KUN 'BYUNG MU MED BRDA KHYAB MED, ,GANG YANG MA SPANGS BKOL BA
MED, ,PHYOGS TSAD MED DE BLOS RIG MED, ,

DE PHYIR GSANG BA'I DBYINGS ZHES BYA, ,RNAM SRANGS CHOS DE NAM
MKHA' DANG, ,MTHU YOD PHYIR NA NYER SPYAR BA'O, ,SPROS BRAL SHES
PAR BYA BA'ANG, ,LOG RTOG ZHE NA SPROS PA RNAMS, ,SKYON SHES SEL
BA'I PHYOGS GCIG PA, ,PHYOGS GCIG SPROS PA'I

MTHA' THUB BCINGS, ,RANG RIG YE SHES SPROS PA'ANG, ,SPONG LEN
BYED NA SPROS PA'I MTHA', ,THIG LE KUN NAS BZLUM PA LTAR, ,SPROS
PA LHUN 'GRUB SPROS BRAL NI, ,JI SNYED SPROS PA SEMS NYID PHYIR,
,RGYU 'DZIN MED PA'I BYANG CHUB SEMS, ,MING

LNGA LDAN PA'I YE SHES NI, ,DE NYID CHOS DBYINGS RANG BYUNG STE,
,MI GNAS SHES PA LHUN 'GRUB PA, ,DE KHO DE BZHIN NYID DAM PA'O,
,YUL DANG NGO BOS SPROS MED PHYIR, ,SPROS BRAL KUN GYI BLOR 'GYUR
YIN, ,'GRO DANG 'ONG BA MED PA 'DI, ,ZHEN LOG 'GRO 'ONG DAM

PAR MED, ,THUN MONG PHYOGS GCIG 'GRO 'ONG MED, ,DAG DANG 'OD GSAL
'GRO 'ONG MED, ,'GRO 'ONG PHYOGS LA SMOD BYED CING, ,'GRO 'ONG
MED PHYOGS RJES 'BRANGS PA, ,SHES BYA SHES BYED YA CHA BA, ,DAM
PA'I LAM DU GANG LA 'GYUR, ,'GRO 'ONG

@380A *, ,KUN DANG GNYIS MED PA'I, ,'GRO 'ONG MED PA CHEN PO'O,
,'GRO 'ONG NYID NA MED PA'I PHYIR, ,'ONG DANG MI 'ONG YOD MED
MED, ,RGYA MTSOR 'BREL PA'I 'BAB CHU BZHIN, ,YOD MED MTHA' YI PA
MED, ,RTAG PA 'KHRUL SNANG

LOG SNANG DANG, ,PHRA RAB STONG 'KHRUL RNAM SNANG DANG, ,SGYU
SNANG LTAR SNANG RIM PA DAG ,YOD SNANG LA SOGS 'DUS SNANG DANG,
,BDAG RIG RANG BZHIN RKYEN BSLANGS PAS, ,LHAG SNANG 'DOD PAS
'KHRUL MTHONG YIN, ,SNANG MED SNANG BA

KUN BDAG NYID, ,RANG RIG YE SHES CHO 'PHRUL NI, ,RGYA MTSO CHU
DANG RLABS BZHIN DU, ,BYANG CHUB SEMS NYID KUN TU SHAR, ,'GAG PA
MED PA'I BYE BRAG NI, ,MED NA MI 'GYUR 'GAG MED DAG ,BLO BUR TZAM
SNANG MI 'GOG DANG, ,'BRAS BU RDO RJE'I

'GAG MED GNYIS, ,'GAG SPONG DE DANG BRAL 'DOD NA, ,'GAG MED MTHA'
LA ZHEN PAR ZAD, ,GNYIS MED 'GAG PA MED PA NI, ,RANG BYUNG YE
SHES RANG SNANG PHYIR, ,'GAG PA NYID NA 'GAG MED PAS, ,NAM MKHA'
LTA BUR SKYE 'JIG MED, ,

'DOD PA ZHEN PA THOB PA DANG, ,SPANGS THOB SBYANGS THOB BGRONG
[?] PA DANG, ,BDAG YIN LAS RUNG THOB PA DAG ,'DOD PAS SPANGS THOB
PHYIR NA RDZUN, ,THOB PA MED PA'I THOB PA NI, ,MTSAN LDAN LONG BA
MIG PHYED BZHIN, ,THABS LA RTEN PA'I SHES RAB NYID,,

'BRAS BUS SHAR BAR ZAD, ,GZHI TZAM NYID LA SPANG THOB MED, ,CHED
DU PHYED PA'I THOB MED GNYIS, ,LAN CING CHAGS PA YOD PA'I PHYIR,
,THOG MED ZHEN PA LCAGS SGROG CAN, ,BDAG NYID CHEN PO THOB MED
NI, ,'BRAS BU KUN BDAG RANG RIG LA, ,GNYIS

PHYIR THOB BYA'I CHOS MED DE, ,DBUL MO GTER DANG PHRAD NOR BZHIN,
,BYED POS BGROL DANG SKAG GROL DANG, ,SBYANGS PA GROL BA PHYOGS
GCIG PA, ,THUN MONG MIN PA'I BLTAS GROL BA, ,'CHING GROL GNYIS SU
BLTAS PAS BCINGS, ,BDAG

@380B NYID CHEN POR DBYER MED PA, ,SUS KYANG MA BCINGS BCINGS MED
DE, ,BCINGS PAR BYA BA MED GNYIS GROL, ,MKHA' LA 'DUD MED JI LTA
BU'O, ,MA RIG NYON MONGS LAS SDUG BSNGAL, ,CHU BO BZHI LAS THAR
PA'ANG, ,SHIN TU RING DANG RGYUD PA

DANG; ,BKAG SPANGS GSAL BAS THAR PA DANG, ,ZIL GNON SBYOR BAS
THAR 'DOD PA, ,'DOD PA'I RGYA MTSOR CHUD PA'I PHYIR, ,RTZOL BA'I
CHU RGYUN PHYOGS CHA KHYER, ,MCHOG DANG RING BA'I LOG LTA CAN,
,CHU BO BZHI NYID LAM 'BRAS PHYIR, ,

THABS DANG SHES RAB LAS NYID KYI, ,CHU BO NYID LA ROL SPYOD PAS,
,BRGAL BA MED PAR RNAM PAR THAR, ,CHU LA NYA CHEN 'PHYO BA'AM,
,SMAN SNGAGS LDAN PA'I DUG NAD 'DRA'O, ,LOG PA'I KUN RDZOB RNAM
GNYIS DANG, ,'KHRUL PA GZHAN

DBANG KUN RDZOB RNAMS, ,RIG PA BZHIS BCUS BDEN LTA BA'ANG, ,YON
TAN RLABS 'BYUNG LHA YI 'KHOR, ,TSUL MTHUN RIG PAS 'BRAS BUR LTA,
,LHAG PA KUN RDZOB DON DAM GNYIS, ,BSHAD PA BZHIN DU SHES PAR
BYA, ,THUN MONG DON DAM BYE

BRAG KYANG, ,BSHAD PA CHA YIS SHES PAR BYA, ,RGYA MTSO DANGS PAR
GZA' SKAR BZHIN, ,BDEN GNYIS SNANG STONG DBYER MED PA, ,PHYOGS
BLTA'I MTHAR THUG MED PA NI, ,DE KA RANG BZHIN RGYUD NYID DO,
,ZHEN PA'I YUL LA MA CHAGS PA'ANG, ,TSIM

DANG SNYING PO BAR CHAD SOGS, ,CHAGS MED 'KHRUL DANG LOG PA DANG,
,BKAG SPANGS PHYOGS GCIG CHAGS PA DANG, ,BZLOG DANG GTANG SNYOMS
CHAGS MED DANG, ,BZHI PO CHAGS MED CHAGS PAS BCINGS, ,CHAGS MED
BLANG DOR MED PA NI, ,

CHAGS PA NYID NA CHAGS MED PAS, ,THABS DANG SHES RAB GDENG LDAN
PAS, ,PADMA LA NI DE BZHIN NO, ,KUN BRTAGS RANG BZHIN CHOS RNAMS
NI, ,RGYUD SPANGS PHYOGS GCIG RANG BZHIN MED, ,PHYOGS GCIG MTHA'
YI RANG BZHIN DANG, ,CHOS

@381A *, ,NYID MTSAN NYID LA SOGS PA, ,RANG BZHIN YOD 'DOR MED
BSGRUB PHYIR, ,SPONG LEN MTHAR GYUR RANG BZHIN CAN, ,NAM MKHA'
DANGS PA'I DUS NYID DANG, ,'JA' SPRIN TSOGS KYI RANG BZHIN LTA,
,BRTAGS PA'I RANG BZHIN THAMS

CAD PA, ,DE NYID SNANG PHYIR GNYIS MED PA'O, ,DE BZHIN DNGOS PO
MED PA DANG, ,ZHEN PA MED CING GRAGS PA RNAMS, ,YE MED SNGA LA
GCIG MED GCIG LA GCIG ,MED DANG ZHIG MED 'DOD LTA BA, GZHI LA
GNYIS PA MED 'DOD PA, ,MI SRID GZHI YI DPES MTSON PAR,,

'DOD PA SNANG RIS MI MTHUN PAR, ,LTA BA SNGON BZHIN RGYU RIM
BZHIN, ,DE NYID 'BRAS LTA'I RIM PA GNYIS, ,DRUG PO 'DAS PA'I
MTHAR ZHEN CING, ,PHYOGS GCIG GZHI LA GANG LTA BA, ,SNA TSOGS
SNANG BA'I GZHI MI RUNG, ,DE DES MAR ME GSAL DUS NA, ,MUN PA

MA SANG SGROL MED DE, ,GSAL NYID GNYIS SU MED PAR LTA, ,DNGOS
ZHEN MA RIG YE SHES PA, ,SPANGS DANG MI GNAS 'GAL BA MED, ,YID
BZHIN NOR BU'I YON TAN LTAR, ,DNGOS GNYIS LHUN GRUB CIR YANG
SNANG, ,CHOS KUN GZHI ZHES DE PHYIR BYA'O, ,RDZUN LA SOGS

PA'I RIG PA NI, ,RGYU YI GZHI 'DOD BDEN LTA BA, ,PHYOGS GCIG YIN
GYI NGES 'JOG ,'BYUNG BA'I GZHI RTZAR THE TSOM MED, ,THAMS CAD YE
NAS DBYER MED LA, ,RIG DANG MA RIG BLANG DOR MED, ,GNYIS MED STON
PA'I LUNG MAN NGAG ,RIG PAS 'TSAM PA GO 'BYED

PA; ,DPA' BO'I LAG CHA JI BZHIN DU, ,RNAM GRANGS KUN KYANG RTOGS
PA'I THABS, ,RIG PA MED KYANG THABS KYI MCHOG ,YIN MIN CHOS LA
RTZOD MI BYED, ,CHOS DANG GANG ZAG BDAG MED PA, ,DNGOS LTA'I BDAG
MED NYAN THOS PAS, ,PHYOGS TZAM STONG

PA'I CHOS BDAG MED, ,RGYUN SNANG DON 'GOG BDAG MED DANG, ,GSAL BA
PHYOGS GCIG BDAG MED DANG, ,RIG SNANG BDAG MED YE SHES SNANG,
,GSUM GNYIS SPONG LEN BYED PA'I PHYIR, ,BDAG TU 'DZIN PA'I GTZO
BO YIN, ,PHYOGS BCU RANG

@381B BYUNG YE SHES LA, ,RANG BYUNG 'DI 'DRA'I DNGOS MED PAS,
,CHOS DANG GANG ZAG YOD MA YIN, ,LA LAR NYI MA'ANG MUN RKYEN
LTAR, ,BDAG MED YE SHES BDAG KUN LDAN, ,GNYIS MED BDAG MED BDAG
NYID CHE, ,MED MTHAR THUG PA 'DI LA MED, ,GZHAN MED SPYOD

YUL MED PA YANG, ,PHRA BAS GZHAN PA'I YOR PO MED, ,ZAB PAS RTAGS
PA'I DPYOD BYED MED, ,GZHAN PA STONG PAS MED PA DANG, ,'KHRUL PAS
MED PA'I RDZUN PAS MED, ,RIG PHYIR MED DANG YE SHES PHYIR, ,GZHAN
MED PA'ANG DE BZHIN NO, ,DE BRAL

'DOD PHYIR LCAGS KYI DKRIS, ,SNGON BZHIN THAMS CAD YE SHES LA,
,NGO BO GCIG PHYIR CHA SHAS MED, ,GCIG MTHA' MED PAS KUN TU SHAR,
,GNYIS SU MED PAS PHUNG GSUM MED, ,DE LA SMRAS BSAM MED PA'I
PHYIR, ,GZUNG 'DZIN LCAGS KYIS BSDOMS

PA MED, ,LHA RIG GNYIS KYI SNGON BRJOD PA, ,'DOD PA THA DAD YUL
MTHONG BA'O, ,SHES RAB SPYAN GYI NGO BO STE, ,KHYAD PAR BSHAD PA
NYID DU ZAD, ,MTHONG BA'I LAM DU GCIG SMRA BA'ANG, ,BSHES GNYEN
RKYEN PHRAD SNGAGS MTHONG GI, ,DE MED RANG GI MNGON SHES

KYIS; ,MTHONG NA BCU PA'ANG THOB PAR RIGS, ,LTA BA'I SGRIB PAS
PHYE BA'I PHYIR, ,LAS DANG 'BRAS BU'I KHYAD BAR CHE'O, ,SGYU
'PHRUL DRA BA'I YE SHES LA, ,BCU DRUG GNYIS SU 'DOD PA DANG,
,BZHI DANG GNYIS SU GNAS 'GYUR 'DOD, ,RIG PA BZHI DANG

LNGAR 'DOD PA, ,RANG RANG RTOGS PA'I DON MTHONG PHYIR, ,MUN PA'I
RAB MCHOG YIN ZHES BRJOD, ,BRGYAD DRUG TSOGS BZHI SNANG BCAS PA,
,DPYOD YUL DNGOS PO SNANG NGO COG ,RIG PAS DBANG BSGYUR BZHIN
SNANG DANG, ,SO SO'I JI LTAR BRTAGS SNANG

DANG; ,NGO BOS NGES PA RENG MED PHYIR, ,SEMS NYID 'BA' ZHIG SNANG
BA YANG, ,'KHRUL DUS RANG BZHIN MA 'KHRUL DANG, ,SO SO SHES PA
BRGYAD CHOS PHYIR, ,MING GSUM LDAN PA'I SHES GCIG STE, ,GCIG DANG
DU MA KUN DNGOS BAS, ,YE SHES KUN

@382A *, ,GYI BDAG NYID PA, ,CHA YI LNGA DANG BRGYAD BRJOD PA,
,RTZA BA RANG BYUNG YE SHES SO, ,YE NAS SHES PA'I BDAG NYID PAS,
,ME LONG BLTA BA'I TSUL BZHIN DU, ,SNANG STONG CHOS SU GRAGS PA
KUN, ,KHA DOG DBYIBS SOGS RANG SNANG BA'O; ,RTAG

CHAD PHYIN CI LOG PA'I GRANGS, ,DNGOS DANG THER ZUG SKAD CIG
RGYUN, ,MI NYAMS NGO BO NYID RTAG PA, ,THA MA THEG MCHOG BZHED
KUN DANG, ,ZHIG MED YE NAS CHAD PA DANG, ,RKYEN GYI RING CHAD LA
SOGS PA, ,MED BZHIN SNGON BZHIN GSUNGS PA YANG, ,CHED DU BYAS

PA'I RTAG SNANG ZAD, ,SUM CU BRGYAD SOGS MTHA' RNAMS LA, ,SPONG
LEN BRAL 'DOD ZHEN CHAGS CAN, ,BDAG MED SMRA BA'I BLANG DOR
MKHAN, ,BLANG DOR MTHA' LA MKHAN PO GNAS, ,MCHOG 'DIR MTHA' YI
GRANGS DE'ANG; ,'DU SHES BZLOG PHYIR BRJOD PA

LAS; ,DE DAG NYID DU 'DOD PA MED, ,SEMS PHYIR MI SPONG RKUN BU
YANG, ,SO SO PHYOGS KYI MA REG PAS, ,SGYU 'PHRUL DRA BA'I NGO BO
LA, ,THAMS CAD DAG CES BYA BA YANG, ,DNGOS PO BSAL DAG MA YIN TE,
,SNANG SPYOD NYID NA RNAM PAR DAG ,DE PHYIR

LHAG PA ZHES SU BRJOD, ,RANG BZHIN SGYU 'PHRUL DRA BA'I DON,
,SANGS RGYAS SEMS CAN THAMS CAD KUN, ,NGO BO GCIG PA'I DE KHO NA,
,DE NI GCIG GI MTHAR THUG 'GYUR, ,CIR YANG SNANG BA'I YE SHES
NYID, ,BCOS MED NGES PA'I DE KHO NA, ,LHAG PA'I YE

SHES SGYU MA DE, ,BYAS 'GRO MED PAR CI YANG 'KHRUL, ,NAM MKHA'I
CHO 'PHRUL MTSO RLABS BZHIN, ,SNANG BA'I DUS NA SNANG MED DE,
,DBYER MED PA LA RIM MI PHYED, ,DE PHYIR GCIG CES MTSON THABS
BRJOD, ,DE KHO 'DRA BA'I MCHOG YIN NO, ,THA DAD SPONG BA'I GCIG

'DOD PA, ,GCIG GI MTHA' LA ZHEN PAS NOR, ,DAG PA'I 'OG TU GCIG PA
LAS, ,MA DAG GLO BUR SNANG 'DOD PA, ,SA BON MED PA'I 'BRAS 'DOD
PA, ,SA BA RTA MTHO MI THAG SBRUL LTAR, ,SMIG RGYU CHU ZLA LTAR
MED PAS, ,SNANG ZHES RIG PAS BSGRUB PA

@382B PA YANG, ,'KHRUL TE DE NA RI BONG RVA'ANG, ,'BYUNG BA NYID
DU THE TSOM MED, ,GZHI LA 'DRA 'KHRUL CHOS YOD PHYIR, ,'DI 'DRA
'KHRUL PA'I CHOS MED LTAR, ,LHUN 'GRUB DBYER MED NGANG LA SNANG,
,'KHOR 'DAS SNANG YANG GRUB PA MED, ,YOD PA SUN 'BYIN

CHOS 'DI LA, ,MED PAR SMRA BA BYIS PA'I BLO, ,MED PAR SUN 'BYIN
CHOS DAG LA, ,YOD LTA YIN ZHES SMRA BA'ANG LOG ,DBUS 'DZIN SUN
'BYIN CHOS DAG LA, ,GCIG TU LTA BUR BYED PA'ANG 'KHRUL, ,MTHA'
BRAL 'DZIN PA SUN 'BYIN BA, DRI MAS

BGOS 'DRA NOR BA'I MIG ,KUN GYI 'BYUNG GNAS BYED PA'O, ,DE YIS MA
BYAS GANG YANG MED, ,KHA DOG DBYIBS RIGS KUN DNGOS DANG, ,KHA DOG
DBYIBS RIGS GANG YANG MIN, ,SHIN TU BRTAG DKA' SUS MI RIG ,RIG
MED DANG LA

THAMS CAD SNANG, ,BYANG CHUB SEMS ZHES BRJOD PA NI, ,SKAD CIG KUN
DNGOS RGYUD MED PHYIR, ,GANG NAS MA 'ONG GAR MI 'GRO, ,RTOG MED
RANG RIG KHO NA'O, ,SHES BYAR GYUR PA'I CHOS SO COG ,RIG PA YE
NAS RANG GSAL PHYIR, ,RANG RIG SHES BYA

DMIGS SKYE MED, ,DNGOS YUL TZAM YANG 'DOD MA YIN, ,BYANG CHUB
SEMS KYI THIG LE NI, ,KUN LA KHYAB CING MI GNAS PA, ,KHA DOG GNAS
DBYIBS RIS YOD MIN, ,YON TAN MCHOG GI SNYING PO NI, ,RTOG GE'I
SPYOD YUL DE MA YIN, ,MNYAM

PA'I DON NYID JI LTA BU, ,MNYAM NYID RANG BZHIN GANG YANG MIN,
,GNYIS PHYIR MIN ZHES BRJOD PA LAS, ,PHYOGS GCIG MIN PA SMRA
BRJOD 'DAS, ,ZHEN PA BZLOG PHYIR RKYEN BSHAD MA RTOGS PA, ,CHOS
KYI NGANG LA TSIG MED BRJOD MED PA'ANG,

SPANGS BSAL MED PHYOGS LOG GSUM BLTA BA STE, ,RANG BZHIN NGO BO
MTSAN NYID MCHOG LAS GOL BA NI, ,'OG MAS SPANGS PA'I LOG RTOG
GRANGS, ,MTHA' YAS MI SPONG RANG RIG PHYIR, ,LEN PA'I CHOS RNAMS
BLANG DU MED, ,BLANG DOR MED PA'I

@383A *, ,DON MCHOG NI, ,ZHEN BRAL MTHA' 'DAS 'CHING GROL SOGS,
,BLANG BYA KUN GYI MCHOG YIN TE, ,DE NYID BDAG YIN BLA MED PA,
,NYAMS SU BLANG BA'I THABS MCHOG YIN, ,SUS KYANG MA BCINGS BCINGS
MED DE, ,BCINGS

PAR BYA BA YOD MA YIN, ,BCINGS MED RNAM PAR GROL MED PA'I, ,YE
NAS LHUN RDZOGS SANGS RGYAS CHOS, ,YID BZHIN NOR BU'I YON TAN
LTAR, ,BDEN GSUM DON KYANG DE LTAR SNANG, ,DON DU BDEN DANG MI
BDEN ZHES, ,GNYIS PA'I RTOG PA DANG GIS MED,

DE MTHONG SHES RAB MCHOG GI SPYAN, ,DMIGS PA'I YUL GYIS BLTA 'DOD
PA, ,GZUNG 'DZIN LAM DU ZHUGS PA'I PHYIR, ,NAM YANG LHAG PA'I DON
MI MTHONG, ,RTOG PA'I YID DANG RDO RJE'I YID, ,SNGA MA MI SPONG
MI LEN TE, ,DE SOGS BRGYAD PO'I RIGS

MED PHYIR, ,BRGYAD BZHI'I TSOGS RNAMS GCIG YIN TE, ,RANG RIG
TSOGS GCIG DBANG DRUG MCHOG ,SO SO'I RGYUD DU DBYER MED DE,
,BRTAGS PAS THA SNYAD SNANG DUS NA, ,NGO BO GCIG PA RDO RJE YIN,
,YUL MED RANG GSAL SHES RAB SPYAN, ,SHES

PA SPYOD YUL GNYIS SU MED, ,SHES DANG SHES PAR BYA MED PA'I, ,YE
SHES SGRON ME SBAR BAR NI, ,RGYU MED RGYUN TU RANG SHAR BAS,
,PHYOGS BCU'I ZHING KHAMS THAMS CAD MTHONG, ,THAMS CAD MKHYEN
PA'I SHES RAB CAN, ,GO TSIM MYONG RAG RIG

SOGS CHOS, ,MING GRANGS DRUG BZHI GNYIS SU GRANGS, ,DE LTAR NGES
PA'I LTA BA LA, ,ZHEN PA'I LAM DU 'GRO SA MED, ,'JUG PA'I DUS NA
GCIG PO NYID, ,NGES PAR RANG GSAL MI G-YO LA, ,RTOG GE PA DAG DE
LTA NA, ,BOGS DANG YON TAN DGAG

'GYUR ZHES, ,SOM NYIS ZA GZHI'I YUL MIN PAS, ,GNYIS SU BSLABS PA
GCES PAR BYA, ,DE BZHIN GSHEGS PA'I SPYOD YUL TE, ,BLO RTZOL RAB
KYIS RTOGS 'GYUR CING, ,BRJOD BZHIN SHES PA DES SKYE PHYIR, ,ZAB
BRJOD ZAB MOR NGES PAR SKYE, ,

@383B ZAB MO'I TSE NA BLO CAN GYIS, ,RANG GI MTSAN NYID MNGON
RTOGS PHYIR, ,'DOD PA MED PAR ZHOR BOGS SOGS, ,'BYUNG BA NYID NA
G-YOS PA MED, ,RNAL 'BYOR THABS DANG SHES RAB LAM, ,RIM PAR MNGON
BYAS STOBS 'GYUR NA; ,DPAG BSAM SHING DANG RIN CHEN

LTAR; ,NGO MTSAR RMAD 'BYUNG 'BRAS BU LNGA, ,GZHAN NAS YOD 'ONG
MA YIN TE, ,THABS LA BRTEN NA SHES RAB NYID, ,DE LTA BU YI DANG
DU 'BYUNG, ,YANG DAG RDZOGS SANGS RGYAS SHES BYA, ,RIGS 'DZIN
GSUM PA'I GANG DE NYID, ,SRID PA THA MA MDZAD RDZOGS PAS, ,NGA YI

DBANG BSKUR MNGON SANGS RGYAS, ,RDO RJE 'DZIN PAR THE TSOM MED,
,SKAL BA SNOD SHES DAD BRTZON SHES, ,MCHOG RNAMS KUN GYIS RTOG
BYA BGYIS, ,DE BZLOG YUL MIN SGRO SKUR LA, ,MING TZAM DON PHYIR
BSTAN MI BYA, ,BSKAL MUN NANG GI RIN CHEN NOR, ,SGRON MES RNYED

'GYUR DBUL SEL LTAR, ,SKAL BA THUGS KYI RIN CHEN NOR, ,STON TSIG
SGRON MA 'DI RNYED SHOG ,THUGS KYI SGRON MA DPAL DBYANGS KYIS
MDZAD PA RDZOGS SO,, ,, 