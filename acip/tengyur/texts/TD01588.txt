@104A #, ,RGYA GAR SKAD DU, BIDY'A DHA RI KE LI
BADZRA YO GI N'I A'A DZNY'A BI DHI:, BOD SKAD DU, RIG PA 'DZIN MA
RTZEN MA'I RDO RJE RNAL 'BYOR MA'I RJES SU GNANG BA'I CHO GA
,DPAL

RDO RJE RNAL 'BYOR MA LA PHYAG 'TSAL LO, ,LHAN SKYES BDAG NYID
SKU CAN GYI, ,RDO RJE RNAL 'BYOR MA GUS 'DUD, ,BLA MA BRGYUD PA
LAS 'ONGS PA, ,YANG DAG RAB STER CHO GA BSHAD, ,DPAL PHRENG BA'I
RIG PA 'DZIN PA'I RDO RJE RNAL 'BYOR MA'I RIM PAS SLOB MA RJES SU
GZUNG BAR

'DOD PA'I RNAL 'BYOR PAS NAG PO'I PHYOGS KYI TSES BCU LA BDEN PA
NYAMS DGA' BAR BDUD RTZI LA SOGS PAS YONGS SU GTOR MA'I GNAS SU
BLA RE LA SOGS PAS NYE BAR BRGYAN, SINHDU RA'I PHYE MAS GRUB
BZHI'I MAndALA BYAS LA, DE'I DBUS SU CHU SKYES 'DAB MA BRGYAD
PA'O, ,

DER RDO RJE 'CHANG GI SNOD KYI STENG DU SIDHU RA BZANG PO'I PHYE
MAS YONGS SU GANG BA'I DRI MA MED PA'I ME LONG GI STENG DU GSER
GYI THUR MAS LAG PA G-YON PAS BCOM LDAN 'DAS MA'I GZUGS MNGON PAR
BRI BAR BYA'O, ,'KHOR LO'I PHYIR ROL DU YANG, BDUD RTZI LNGA DANG
BSRES PA'I CHUS YONGS

SU GANG BA'I LO 'DAB KYIS BRGYAN PA, MGRIN PA GOS KYIS DKRIS PA'I
BUM PA LNGA'AM, YANG NA KA P'A LA BDUD RTZIS BKANG BA RNAMS BCOM
LDAN 'DAS MA'I SNGAGS KYIS MNGON PAR BSNGAGS NAS PHYOGS BZHIR
GZHAG PAR BYA'O, ,DE NAS SNGON DU BSNYEN PA 'BUM BYAS PA'I RNAL

@104B 'BYOR PA KHA NUB TU PHYOGS, BDUD RTZI LNGA'I RI LU KHAR
BCUG LA, LAG PA G-YON PA GO CHA'I SNGAGS KYIS SBYANGS PA'I SNGON
DU YI GE GSUM BRJOD PAS BDUD RTZIR BYAS PA'I CHANG GIS YAN LAG
BKRUS PAS SRID PA'I RGYA MTSO LAS 'GRO BA MA LUS PA DRANG BAR
'DOD PAR LHA MO'I RNAL 'BYOR

BSGOM PAR BYA'O, ,DE NAS RANG GI SNYING GA'I SA BON GYI 'OD ZER
GYIS DRANGS PA'I YE SHES KYI LHA MO ME LONG LA BRIS PA'I BCOM
LDAN 'DAS MA LA RAB TU BCUG NAS BZA' BA DANG, STON MO DANG, BTUNG
BA DANG CHANG DANG, SHA DANG, KHU BA'I KHYAD PAR RNAMS DANG, RNAM
PA SNA TSOGS PA'I

'BRAS BU RNAMS DANG, CHU LAS SKYES PA DANG THANG LA SKYES PA'I ME
TOG RNAMS DANG, GTOR MA DANG LHA BSHOS RNAMS DANG, MAR ME'I
PHRENG BA MANG POS KYANG YANG DAG PAR MCHOD DE BSTOD NAS RKANG PA
BRGYAD PA'I SNGAGS BRJOD PAS BDUD RTZIS TSIM PAR BYA STE, RNAL
'BYOR MA'I TSUL

LA MOS PA'I SLOB MA 'JUG PA'I DON DU BCOM LDAN 'DAS MA LA GSOL BA
GDAB PAR BYA'O, ,BCOM LDAN YE SHES MCHOG RDO RJE, ,RIG 'DZIN
RGYAL MO LA PHYAG 'TSAL, ,SNYING RJE'I BDAG NYID DKYIL 'KHOR DU,
,SLOB MA 'JUG PAR 'TSAL LAGS NA, ,JI LTAR RGYAL BA KUN

GYIS KHYOD, ,YE SHES RGYA MTSO BYIN BRLABS PA, ,DE BZHIN DU NI YE
SHES ROS, ,SEMS CAN 'DI LA BYIN BRLAB RIGS, ,ZHES SO, ,DE NAS
RNAL 'BYOR MA RNAL 'BYOR MA'I GROGS DANG LDAN PAS SLOB MA DKYIL
'KHOR KYI [*GYI] KHANG PAR BCUG STE, MAndALA GSUM BYED DU BCUG

NAS GSOL BA GDAB PAR BYA'O, ,JI LTAR RDO RJE SEMS DPA' YIS, ,'GRO
BA BYANG CHUB SGRUB PA'I THABS, ,YE SHES RDO RJE RNAL 'BYOR MAR,
,THAMS CAD RIG PAR RANG RIG BYIN, ,DE BZHIN BDAG LA MGON PO KYE,
,DA LTA NYID DU SBYIN PAR RIGS, ,ZHES BYA BA LAN GSUM

BKLAG PAR BYA'O, ,DE NAS PHYOGS BZHIR MAndALA BYED DU BCUG NAS
BCOM LDAN 'DAS MA LA YANG SLOB MAS GSOL BA GDAB PAR BYA'O, ,LHA
MOR LUS NGAG YID KYIS SU, ,YE SHES RGYAL PO KHYOD PHYAG 'TSAL,
,JI LTAR SANGS RGYAS STOBS CHEN GYIS, ,THAMS CAD YE

@105A *, ,SHES BYIN RLABS KYIS, ,DE BZHIN BDAG RGYUD DAG PA LA,
,YE SHES RGYUN GYIS MDZAD DU GSOL, ,BYA'O, ,DE NAS SLOB MA LA BUM
PA'I CHUS MNGON PAR GTOR TE, LHA MO'I GZUGS SU RNAM SU RNAM PAR
BSGOM PAR BYA'O, ,CHO GA'I SNGAGS KYIS YONGS SU BSRUNGS TE, ,SKU

GSUNG THUGS BYIN GYIS BRLABS NAS, MIG LA SOGS PA LA YANG BYIN
GYIS BRLABS PAR BYAS LA, YANG DAG PAR YANG MCHOD DE LCAGS KYU
SBYIN ZHING BDUD RTZI 'THUNG DU GZHUG PAR BYA'O, ,DE NAS DKYIL
'KHOR GYI NUB KYI CHAR NYE BAR 'DUG STE, SLOB MAS LHA MO'I GZUGS
SU BSGOMS

NAS RNAL 'BYOR MA'I LAG PA G-YON PAS MGO BOR RTZA BA'I SNGAGS
KYIS BYIN GYIS BRLAB PAR BYA'O, ,BLA MAS KYANG YE SHES KYI CHUS
YONGS SU GTOR BA DANG, ,LUS BDE BA CHEN POS YONGS SU GANG BA
DANG, RTZA BA'I SNGAGS BRJOD PA SNGON DU SONG PAS DRIL BU DKROL
ZHING BLA MA'I MAN NGAG

GIS YE SHES KYIS BYIN GYIS BRLAB PAR BYA'O, ,DE LTAR BYAS PAS
MTSAMS MED PA BYED PA YANG YE SHES KYIS BYIN GYIS BRLABS PAR
'GYUR NA, SLAR YANG BSOD NAMS DANG LDAN PAS LTA CI SMOS, DE NAS
PUS MO G-YAS PAS LA BTZUGS PAS GNAS TE, YE SHES LNGA'I BDAG NYID

KYI RDO RJE LAG PA G-YAS PAR BYIN NAS, BDUD RTZI LNGAS YONGS SU
GANG BA'I THOD PA YANG LAG PA G-YON PAR BYIN TE, RKANG PA G-YON
PA SA LA BRDABS PAS 'GRO BA THAMS CAD LA BDE BA CHEN PO BABS PAS
BDUD RTZIR GYUR TE, DNGUL CHU LTA BUR THOD PA'I NANG DU ZHUGS PAR
BSAMS NAS,

THOD PAR GNAS PA'I BDUD RTZI 'THUNG DU GZHUG PAR BYA'O, ,DE NAS
BCOM LDAN 'DAS MA'I SGRUB THABS BLA MA BRGYUD PA LAS 'ONGS PA'I
MAN NAG KYANG BRJOD PAR BYA'O, ,DE NAS BCOM LDAN 'DAS MA SINDU
RAR SON PAR BYA'O, ,DE LAS 'OD 'PHROS PAS MKHA' 'GRO MA LNGA'I
GZUGS LA

MCHOD PA DANG, BSTOD PA DANG BDUD RTZI MYANG BSAM MNYES PAR BYA
BA STE, GTOR MA'I MCHOD PAS KYANG MNYES PAR BYA'O, ,BZA' BA DANG
STON MOS KYANG NGO, ,NYA SHAL SOGS PAS YONGS SU GANG BA'I GTOR
MA'I SNOD LA YI GE GSUM GYIS BYIN GYIS BRLABS PAS BDUD RTZIR GYUR
PA

@105B LA SNGAGS 'DI YIN TE, AOm BADZRA HE RU KA MA H'A BDZRA A'A
KARshA YA, A'A KARshA YA, PRA BE SH'A YA, PHRA BE SH'A YA, TO
sh'A YA TO sh'A YA, SARBBA d'A KI N'I NAm HRi DA YAm H'Um PHAt,
AOm SARBA BUDDHA d'A KI N'I PRA T'I TZTSA MAm BA LIm H'Um AOm,
,AOm BADZRA d'A KI N'I PRA T'I TZTSA MAm BA LIm H'Um H'Um, AOm
RATnA d'A KI N'I PRA T'I TZTSA MAm BA LIm H'Um TR'Am,

AOm PADMA d'A KI N'I PRA T'I TZTSA MAm BA LIm H'Um HR'I:, AOm BI
SHVA d'A KI N'I PRA T'I TZTSA MAm BA LIm H'Um AA:, AOM SARBA YO
GI N'I PRA T'I TZTSA MAm BA LIm H'Um H'Um HA HA HI HI AOm
DZA:H'Um BAm HO:, BADZRA YO GI N'I SA MA YA STVAm DRi SHYA RA
KshA HO: ZHES BYA'O, ,DE NAS MCHOD PAR DANG, BSTOD PA DANG, BDUD
RTZI MYANG BA BYAS NAS BZOD PAR GSOL

TE; YI GE BRGYA BA'I SNGAGS KYIS MNYES PAR BYAS NAS MNGON PAR
'DOD PA'I DNGOS GRUB BLANGS TE, AOm BADZRA MU: ZHES BYA BA'I
SNGAGS KYIS GSHEGS SU GSOL BA NI YE SHES KYI LHA MO BDAG NYID LA
'JUG PAR BYA'O, ,DE NAS JI LTAR NUS PA'I TSOGS KYI TZAKRA LA SOGS
PA DGA' STON

CHEN PO BYA'O, ,GNAS SBYIN CHO GA BSHAD PA LAS, ,BSOD NAMS NYE
BAR BSAGS PA GANG, ,DE YIS SKYE BO MA LUS RNAMS, ,LHA MO'I YE
SHES LA GZHOL SHOG, ,BLA MA BRGYUD PA'I MAN NGAG GI RIM PA MKHAS
PA CHEN PO RGYAL BA'I SDE MING GZHAN GYI KHANG PA GSAR PA ZHES
BYA BAR BRJOD

PAS BRIS PA'O,, ,,PHRENG BA RIG PA 'DZIN MA'I RIM PA'I RJES SU
GNANG BA SBYIN PA'I CHO GA RDZOGS SO,, 