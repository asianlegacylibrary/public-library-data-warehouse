@43A #, ,RGYA GAR
SKAD DU, ,SHR'I KRishnA YA M'A RI S'A DHA NAm, SA TZA KRA AARTHA
BI STA RA BYA KHY'A, BOD SKAD DU,

DPAL GSHIN RJE'I GSHED DGRA NAG PO'I SGRUB THABS, 'KHOR LO'I DON
RGYAS PAR BSHAD PA DANG BCAS PA, BCOM LDAN 'DAS DPAL RDO RJE SEMS
DPA' LA PHYAG 'TSAL LO, ,MKHA' LTAR SPROS MED CHOS SKU RNAM DAG
DNGOS, ,'GRO MGON 'JAM DBYANGS KHRO RGYAL PHYAG 'TSAL TE, ,GSHIN

RJE GSHED PO DPAL LDAN DE YI NI, ,SGRUB PA'I THABS BZANG 'KHOR LO
BCAS PA BSHAD, ,BYANG CHUB KYI SEMS GNYIS SHIN TU BRTAN PA'I
SNGAGS PAS THO RANGS LANGS TE, LUS KYI BYA BA MA LUS PAR BYAS LA,
STAN BDE BA LA 'DUG STE, BLA MA DANG DKON MCHOG GSUM DANG, DPAL
GSHIN

RJE 'JOMS PA RNAMS 'OD KYIS BSKUL BA LA, PHYAG 'TSAL BA LA SOGS
PA BDUN DANG, TSAD MED PA BZHI DANG, BYANG CHUB TU SEMS BSKYED PA
RNAMS BYAS LA STONG PA NYID DU BSAM MO, ,DE NAS YUD TZAM GYIS MA
HE'I STENG DU PADMA DANG NYI MAR BLTAS TE, DE'I DBUS SU H'Um NGAm
LAm GYI SA BON GYUR PA LAS RDO RJE'O,,

DE GYUR PA LAS GSHIN RJE 'JOMS PAR BDAG NYID BSAM PA NI, ZHAL
GSUM PA PHYAG DRUG PA MI BZAD PA'I KHRO BO SKU MDOG MTHING GA
ZHAL G-YAS G-YON DKAR BA DANG DMAR BA, PHYAG G-YAS G-YON NA RDO
RJE DANG, RAL GRI DANG GRI GUG DANG 'KHOR LO DANG, PADMA DANG
THOD PA 'DZIN PA, G-YON

@43B BRKYANG BAS GNAS PA'O, ,DE NAS DE'I PHUNG PO LNGA NI GTI MUG
GSHIN RJE GSHED LA SOGS PA LNGA'O, ,KHAMS BZHI NI TZA RTZI K'A LA
SOGS PA BZHI'O, ,LAG PA G-YAS PA'I DPUNG PA DANG G-YON PA'I DPUNG
PA DANG KHA'I PADMA DANG, GSANG BA'I GNAS RNAMS NI THO BA GSHIN
RJE GSHED LA SOGS

PA BZHI'O ZHES MOS PAR BYA'O, ,DE NAS YE SHES SEMS DPA' BSTIMS
LA, YAN LAG DRUG BSAMS TE, DE NAS SKU GSUNG THUGS BYIN GYIS
BRLABS LA DBANG BSKUR TE, SPYI BO LA RDO RJE SEMS DPAS BRGYAN PAR
BYA'O, ,DE NAS SNYING GA'I YAm LAS SPRO BA DANG BSDU BA SKYO BAR
MA

GYUR GYI BAR DU BYA'O, ,SKYO BA NA AOm YA MA R'A DZA SA DO ME YA
YA ME DO RU nA YO DA YA, YA DA YO NI DA YA KshE YA YA KshE YA
TZTSA NI R'A MA YA, AOm HR'I: shtRi: WI KRi T'A NA NA H'Um H'Um
PHAt PHAt SV'A H'A, ZHES BZLAS SO, ,YANG NA RIM PAS BZLAS SO,
,GAL TE 'KHOR LO BSGRUB PAR MI 'DOD NA LAS KYI SNGAGS 'BA'

ZHIG BZLAS SO, ,GAL TE LAS LA MI DMIGS NA SNYING PO'I SNGAGS 'BA'
ZHIG KYANG BZLAS TE, AOm YA M'ANTA KA H'Um SNYING PO'O, ,BZLAS
PA'I TSAD NI RE RE LA YANG BYE BA PHRAG GSUM DANG, 'BUM PHRAG
BZHI BZLAS SO, ,DE NAS BZLAS PAS SKYO BA NA, YE SHES SEMS DPA' LA
MCHOD PA DANG,

BSTOD PA BYAS TE, GSHEGS PA'AM SLAR BSTIMS LA, YAN LAG DRUG GIS
SRUNG BA BYAS LA, YI GE BRGYA PA BZLAS LA LDANG NGO, ,LANGS NAS
KYANG GSANG SNGAGS SKU LA DMIGS SHING GRANGS LA PHAN MI 'DOGS PA
BZLAS PAR BYA'O, ,DANG PO RNAL 'BYOR LA 'JUG PA NA, AOm

AINDRA YA HR'I: ZHES BYA BA LA SOGS PAS GTOR MA SBYIN PAR BYA'O,
,DUS RTAG TU BDAG DANG GZHAN CHU ZLA LTAR GCIG DANG DU MA DANG
BRAL BAR BLTA'O, ,BSNYEN PA MA RDZOGS KYI BAR DU GNAS GCIG TU
SPYAD PAR BYA'O, ,'DI NI SNGON DU BSNYEN PA'I RIM PA MDOR BSTAN
PA'O, ,DE LTAR BSNYEN PAR

GYUR PA'I SNGAGS PA 'KHRUL 'KHOR BSGRUB PAR 'DOD PAS, 'DI LTAR
BLTA STE, DANG PO KHO NAR 'DI LA MNGON SPYOD BYA BAR RIGS SAM, CI
STE MA YIN ZHES GZHI GTAN LA DBAB PAR BYA'O, ,DE NAS BYA BAR RIGS
PA ZHIG YIN NA, 'DI LTAR BDAG NI DMYAL BAR SONG YANG BLA'I, ,'DI
DMYAL BAR

@44A *, ,MI 'GRO BAR BYA ZHING DE'I RGYUR 'DI MYUR DU GSAD PAS,
'DI'I SDIG PA MANG DU MI 'PHEL BAR BYA'O SNYAM DU YANG DAG PAR
SNYING RJE BCOS MA MA YIN PA BSKYED PA YANG DANG YANG BYA BAS
BYANG CHUB KYI SEMS GTAN LA DBAB PAR BYA'O, ,DE NAS SGRUB PA'I
GNAS KHYAD

PAR CAN DUR KHROD DANG KHANG STONG DANG, MA MO 'DU BA'I GNAS
DANG, GNOD SBYIN 'DU BA'I PHUG DANG, SHING GCIG PA'I DRUNG LA
SOGS PAR 'GRO BAR BYA STE, 'DI NI GNAS GTAN LA DBAB PA'O, ,DER
YANG BDAG GCIG PUS BRTZAMS PA DANG, YANG NA GROGS PO GSANG THUB
PA, DAM TSIG

BSRUNG BA, 'JIGS SHING BAG TSA BA MED PA, LAG BZO BA, SGRUB PA PO
LA SNYING NYE BA, STOBS CHE BA, BLO DANG LDAN PA BZHI MAN CHAD
DANG BRTZAMS TE, 'DI NI ZLA GROGS GTAN LA DBAB PA'O, ,GNAS DER
SHA CHEN PO DANG TSIL CHEN PO LA SOGS PA, GTOR MA DANG LHA BSHOS
SU BYA BA DANG, ME

TOG NAG PO'AM SNGON PO DANG, BDUD RTZI LNGA DANG, KHRAG CHEN PO
DANG, RNGA DANG GLING BU DANG, DUNG LA SOGS PA'I MCHOD PA'I YO
BYAD DANG, GSHIN RJE'I GZUGS KYI RGYU DANG, LING GA'I RGYU DANG,
,SNAG TSA DANG, SMYU GU DANG, DUR KHROD KYI RAS DANG, THOD PA
DANG SKUD PA NAG PO LA SOGS PA YO

BYAD THAMS CAD DANG LDAN PAR BYAS TE, 'DI NI RDZAS GTAN LA DBAB
PA'O, ,DE NAS 'KHOR LO BRI BAR BYA STE, GTOR MA BYIN LA MCHOD PA
'JIGS SU RUNG BA'I TSOGS KYANG DBUL TE, MAndALA RAB TU 'THAS PA
LCI BAS BYUGS PA BYAS LA, SNGAGS PA KHA LHOR BLTAS TE, BDAG KHRO
BOR

GSAL BAS RTZA BA'I SNGAGS ZLOS SHING THOD LA KOR GYIS 'KHOR LO
BRI BAR BYA STE, GNAS SKABS 'DIR YANG 'KHOR LO BRI BA DANG, LING
GA BCA' BA DANG, GA 'UR GZHUG PA DANG, GA'U BSRO BA DANG, GSHIN
RJE LA GTAD PA DANG, NANG GI RNAL 'BYOR DANG, 'KHOR LO BCA' BA
DANG, RJES KYI

RNAL 'BYOR DANG, SLAR DBYUNG BA'I CHO GA BYA STE, RNAM PA DGUS
BSGRUB PAR BYA'O, ,DE LA 'KHOR LO BRI BA NI, RI MO LNGA BSKOR BA
LAS SNAM BU BZHI DANG, LTE BA STE LNGAR BYA'O, ,LTE BA LE'U TSE
DGU PA'O, ,SNAM BU DANG PO LE'U TSE BCU GNYIS PA, ,GNYIS PA BCU
DRUG PA, GSUM PA DANG BZHI PA

@44B PHYAL BA'AM, SUM CU RTZA GNYIS PA'O, ,DE LA LNGA DANG BCU
GNYIS LA RTZA BA'I SNGAGS DGOD, BZHI MTSAMS LA BSKUL TSIG ,BCU
DRUG LA YANG BSKUL TSIG ,PHYAL BA NANG NGOS LA A'A LI, PHYI NGOS
LA K'A LI, YANG RE'U MIG DANG 'DRA BAR YI GE SUM CU RTZA GNYIS
GNYIS TE, A'A LI NYIS

'GYUR DANG K'A LI LA NGA NYA SPANG BAR BYA BAS SO, ,YI GE DAG RI
MO LA MA REG PAR BYA'O, ,'DI GSHIN RJE'I LTO BAR BRI'O, ,DE NAS
PHYI'I 'KHOR LO LA DPE BYAS TE, NANG GI 'KHOR LO RO RAS LA DKAR
RTZIS BYUGS LA, DUG DANG KHRAG BSRES PA'I SNAG TSA BYA ROG GI
SGRO SMYUG GIS BLANGS SHING RTZA BA'I SNGAGS

ZLOS PAS KHA LHOR BLTAS PAS BRIS TE, GCIG G-YAS SU BSKOR RO,
,GCIG G-YON DU BSKOR RO, ,ZIN PA DANG PHYI'I 'KHOR LO NANG GI
'KHOR LO LA THIM PAR BSAMS LA DBYI'O, ,'DI NI 'KHOR LO BRI BA'O,
,DE NAS RJES KYI SA DANG, CHU 'GRAM GYI SA DANG, DUG DANG KHRAG
DANG DGRA'I BSHANG

GCI BYAS PA'I SA DANG, SBRA TSIL RNAMS BSRES LA LING+GA SOR BZHI
PAR BYA, ,DE'I SNYING GAR LAS KYI SNGAGS KYI MJUG LA MING RUS M'A
RA YA DANG BCAS PAR GZHUG GO, ,'DI NI LONG GA BCA' BA'O, ,DE NAS
RABS CHAD KYI THOD PA'AM, CHU 'GRAM GYI SA DANG, DUG DANG KHRAG
DANG, DGRA'I BSHANG

GCI BYAS PA'I SA DANG, SPRA TSIL RNAMS BSRES LA LING+GA SOR BZHI
PAR BYA, GA'U GNYIS LA GONG MA LA ME 'BAR BA BRI, DBUS SU PHAt
CHE GE MO M'A RA YA PHAt CES PA BRI'O, ,'OG MA LA RLUNG GI DKYIL
'KHOR GYI DBUS SU SNGAGS SNGA MA LTAR BRI, ,GA'U STENG MA'I RGYAB
TU RI RAB LA DBANG CHEN

GYI DBUS SU RDO RJE RGYA GRAM SER PO BRI, DE NAS GA'U GONG MA LA
BU GA SMYUG MA 'BRING PO SHONG BA CIG GDOD DO, ,DE NAS 'KHOR LO
G-YON DU BSKOR BA 'OG ,G-YAS SU BSKOR BA STENG, DE'I DBUS SU LING
GA BCUG LA, LEGS PAR DRIL NAS SKUD PA NAG POS BCINGS TE GA'U KHA
SBYOR DU BCUG LA

GA'U SKUD PA NAG POS DKRIS TE, GA'U'I BU GA NAS DUG SNA TSOGS
PA'I PHYE MA DANG, KHRAG BSRES PA BLUGS PAS GANG BAR BYA'O, ,'DI
NI GA'UR GZHUG PAR BYA'O, ,DE NAS RDO BA ZUR RNGOM PA ZUR GSUM DU
'DUG PA'I SGYED BU GSUM GYI KHAR GA'U BZHAG LA, DUG GI ME TOG 'OG

@45A *, ,NAS SPOR LA DROS PA TZAM DU BSROS SHIG ,'DI NI GA'U BSRO
BA'O, ,DE NAS CHU 'GRAM GYI SA'AM, SBRA TSIL LAS GSHIN RJE'I
RGYAL PO GZUGS KHRU GANG BA, RAB TU SPOM PA MI'U THUNG 'DRA BA
GSUS PA CHE BA, MCHE BA 'CHANG BA MDOG GNAG PA, ,MCHE BA

BZHI PA, KHRO GNYER CAN, SKRA KHAM PA 'DZINGS SHING YEGS LA
'PHYAR BA, LAG PA G-YAS NA DBYUG PA LCAGS LAS BYAS PA THOGS PA,
G-YON NA SDIGS PA'I MDZUB MO BSGRENG BA LA ZHAGS PA BKAL BA ZHIG
BYAS LA, DE'I LTO BAR GA'U DE BCUG LA SBA STE, 'DI NI GSHIN RJE
LA

GTAD PA'O, ,DA NI NANG GI RNAL 'BYOR BYA STE, GZUGS DE KHA LHOR
BSTAN, RNAL 'BYOR PA KHA LHOR BLTAS TE, RUS SBAL GYI 'DUG STANGS
SU GNAS PAS, LING GA DE DE NYID DU BSAM, 'KHOR LO GSHIN RJE'I
GRONG KHYER DU'O, ,DE LA RNAM SHES BKUG CING BSTIMS LA, BCINGS TE
YE

SHES KYI LHA DANG DPRAL BA DANG, KHO'I NYES PA BRTZI BA DANG,
RANG GI DGE BA'I STANGS BRTZI BA BYAS LA, DE NAS RANG GI BA SPU'I
BU GA NAS, KHRO BO SRIN PO 'DRA BA GRANGS MED PA BYUNG BA DANG,
DE DAG GIS SPRUL CING BSKUL BA'I BYA RGOL DANG KHYI DANG SPYANG
KI DANG, YAM BU RU shA RNAMS

KYIS DE GSOD CING PAGS PA BSHU BA DANG, RGYU MA 'DREN PA DANG,
LUS GTUBS PA DANG, MIG 'BRU BA DANG, KLAD PA 'THOG PA LA SOGS PA
TANTRA NAS 'BYUNG BA LTAR BSAM ZHING, ,GSANG SNGAGS M'A RA YA
DANG BCAS PAR BZLAS PA BYA STE, DE YANG RANG GI SEMS TSAD DANG
RTAGS DANG, BSNYEN PA'I

TSUL LAS NYI MA GCIG NAS BDUN GYI BAR DU BSGRIMS TE BYA, KHYAD
PAR DU NI NYIN GUNG MTSAN GUNG LA BYA STE, 'DI NI NANG GI RNAL
'BYOR RO, ,DE NAS 'KHOR LO SBA STE, GNAS DER RANG NYID KHA LHOR
BLTAS LA, DONG ZUR GSUM PA ZAB RINGS RAB LA RGYAR KHRU GANG BA
CIG BRUS LA, DER GSHIN

RJE'I GZUGS DE KHA SBU BA LA MGO LHOR BSTAN TE GZHAG GO, ,DE NAS
'BYUNG PO THAMS CAD LA DE NYID DU DRAG PO'I BA LIm BYIN LA LAS
BCOL DPANG GZUGS SO, ,DE NAS DE MA THAG TU BSGRUB BYA YA MA'I
GRONG KHYER NA YA MA RNAMS KYIS BZUNG STE GSOD PAR BSAMS LA, YA
MA R'A JA LA BSKUL BA BYA STE,

@45B BDAG SHIN TU KHROS SHING LHAR GSAL BAS 'DI SKAD BSKUL LO,
,'DI NAS LHO YI PHYOGS ROL NA, ,DPAG TSAD BRGYAD KHRI'I PHA ROL
NA, ,THOD PA LCAGS KYI GRONG KHYER NA, ,YI DAGS KUN GYI SDE DPON
PO, ,MA MO KUN GYI TSOGS RJE BO, ,GSON GSHIN KUN GYI ZAM KHA PA,
,GSON PO

BSKOS LA 'DED PA PO, ,SHI BA RNAMS KYI GSHIN BU RJE, ,DGE BA CAN
GYI LTANG SA 'DZIN PA, ,SDIG PA CAN GYI CHAD PA MKHAN, ,NYES LEGS
CHOS BZHIN GCOD PA PO, ,CHOS RGYAL GSHIN RJE ZHES BYA BA, ,MNGON
SHES RDZU 'PHRUL MTHU RLABS CAN, ,'KHOR BCAS DENG 'DIR BDAG LA

DGONGS, ,BDAG NI RNAL 'BYOR SGRUB PA PO, ,'JAM DPAL GZHON NU'I
THUGS KYI SRAS, ,GSHIN RJE GSHED KYI RNAL 'BYOR PA, ,RDZOGS PA'I
BYANG CHUB BSGRUB PA'I PHYIR, ,BSAM PA BYANG CHUB SEMS KYIS
BRLAN, ,RGYUR NI YE SHES RDO RJE 'CHANG, ,GZI BYIN SKU GSUNG
THUGS KYIS BSKYED,,

DON NI 'GRO BA YONGS KYI DON, ,LAS NI SANGS RGYAS KUN GYI LAS,
,BKA' NI DKON MCHOG GSUM GYI BKA', ,RGYAL PO 'KHOR DANG BCAS PA
LA, ,DRAG PO'I LAS 'DI GTAD PAR 'DOD, ,CHE GE ZHES BYA'I GDUG PA
'DI, ,GSON NA 'GRO BA YONGS LA GNOD, ,DKON MCHOG GSUM

LA RNAM PAR 'TSE, ,DMIGS KYI RNAL 'BYOR YONGS LA SDANG, ,'DI DAG
MYUR DU BSGRAL BA'I PHYIR, ,RGYAL PO 'KHOR BCAS SPYAN 'DREN NA,
,DAM TSIG DBANG GIS GSHEGS SU GSOL, ,AOm HR'I: shtR'i: WI KRi T'A
NA NA H'Um H'Um PHAt YA MA R'A DZA SA PA RI W'A RA A'A KARshA YA
DZA: ZHES BRJOD PAS,

RANG GI SNYING GA NAS 'OD ZER LCAGS KYU 'DRA BA BYUNG BAS, YA MA
R'A DZA 'KHOR DANG BCAS PA GNAS DER 'ONGS PAR BSAM, DE'I TSE
PHYAG RGYA SBYAR BA NI, LAG PA G-YAS PA KHU TSUR BCANGS TE, MTHE
BONG NANG DU BCUG NAS MDZUB MO CUNG ZAD BSKYED DE, GDENGS THABS
SU 'PHANGS BSTOD PA NI BE CON GYI PHYAG

RGYA STE DE SBYAR RO, ,YA MA R'A DZA NI JI LTAR GZUGS SU BYAS PA
LA MA HE ZHON PA DE DUS MTSAN DANG BCAS PA, 'KHOR MA MO DANG YA
MA'I SKYES BU MANG POS BSKOR BA'O, ,DE NAS PHYAG RGYA BSTAN LA,
,AOm HR'I: shrRi: WI KRi T'A NA NA H'Um PHAt YA MA R'A DZA SA MA
YA STVAm ZHES BRJOD PAS, DE DAG GIS BDAG

@46A *, ,LA GLAGS TSOL MI NUS PAR BSAMS TE, PHYAG RGYA RDO RJE
BSDAMS PA LAS SRIN LAG GNYIS BRKYANG NAS GSHIBS TE BSGRENG PA'O,
,DE NAS GDONG GI YA MA'I GZUGS LA ME TOG NAG PO GTOR LA, YA MA
R'A DZA 'KHOR BCAS PA, ,DAM TSIG DBANG GIS 'DIR

BRTAN BZHUGS, ,MCHOD PA TSUL BZHIN BZHES NAS KYANG, ,PHRIN LAS
MDZAD PHYIR JI SRID DU, ,LAS GRUB PAR DU BZHUGS SU GSOL, ,YA MA
R'A DZA SA MA YA STVAm ZHES BRJOD DO, ,DE NAS LAG PA G-YAS PAS BE
CON GYI MU DRA BCING, G-YON PAS RAKTA DANG CHANG BSRES PAS BKANG
BA'I BHANDHA

THOGS LA AARGHA DBUL TE, YA MA R'A DZA 'KHOR DANG BCAS PA LA,
AARGHA GSOL BAS DMAR GYI AARGHA ZHAG GI ME TOG RGYA MTSO LTAR MI
ZAD PA 'BYUNG BAR GYUR CIG ,AOm HR'I: shtRi: WI KRi T'A NA NA
H'Um PHAt YA MA RshA DZA SA PA RI W'A RA AARGHAm PRA T'I TZTSA HO
ZHES PAS SO, ,PHYAG RGYA DE NYID LA GNAS PAS, ,G-YON

GYI ME TOG BLANGS TE YA MA R'A DZA 'KHOR DANG BCAS PA LA ME TOG
PHUL BAS ME TOG GI KHANG PA BRTZEGS PA TOG DANG, KHA BAD DU LDAN
PA KA BA BRGYAD ZUG PA, ME TOG GI BLA RE DANG, GDUGS DANG, PHRENG
BAS BRGYAN PA, RIN PO CHE'I RANG BZHIN CAN 'BYUNG BAR GYUR CIG
,AOm HR'I: shtRi: WI KRi T'A NA NA H'Um PHAt

BADZRA PUshPA P'U DZA SA MA YE H'Um ZHES PAS SO, ,PHYAG RGYA DE
NYID LA GNAS PAS, G-YON GYI BDUG PA BLANGS LA, YA MA R'A DZA
'KHOR DANG BCAS PA LA BDUG PA SNA TSOGS PHUL BAS, GZHAL YAS KHANG
GI MGUL DU BDUG PA'I SPRIN BEE d'U RYA'I MDOG LTA BU RIN CHEN
BRTZEGS PA 'DRA BA 'BYUNG BAR GYUR

CIG ,AOm HR'I: shtRi: WI KRi T'A NA NA H'Um PHAt BADZRA DH'U PA
P'U DZA SA MA YE H'Um ZHES PAS SO, ,DE BZHIN DU G-YON PAS MAR ME
BLANGS LA, YA MA R'A DZA 'KHOR DANG BCAS PA LA MAR ME PHUL BAS,
GZHAL YAS KHANG GI PHYOGS MTSAMS SU MUN PA 'JOMS PA NOR BU'I 'OD
LA SOGS PA'I SNANG BA 'BYUNG BAR GYUR

CIG ,AOm HR'I: shtRi: WI KRi T'A NA NA H'Um PHAt BADZRA D'I PA PA
P'U DZA SA MA YE H'Um ZHES PAS SO, ,DE BZHIN DU G-YON PAS BYUG PA
BLANGS LA, YA MA R'A DZA 'KHOR DANG BCAS PA LA BYUG PA PHUL BAS
LUS DANG GNAS KYI DRI MA THAMS CAD DAG STE, REG NA BDE BA'I REG
BYA DANG DRI BSNAMS BZOD PA DANG LDAN PAS

@46B TSIM PAR GYUR CIG ,AOm HR'I: shtRi: WI KRi T'A NA NA H'Um
PHAt BADZRA GANDHA P'U DZA SA MA YE H'Um ZHES PAS SO, ,DE BZHIN
DU G-YON PAS BSHOS BTEG LA, YA MA R'A DZA 'KHOR DANG BCAS PA LA
BSHOS PHUL BAS KHA ZAS DRI DANG RO DANG KHA DOG PHUN SUM TSOGS PA
DANG LDAN PA DANG, BDUD RTZI DKAR PO DANG,

SER PO DANG, DMAR PO DANG SNGON PO DANG BCAS PA, KHAM GYI ZAS LA
GNAS PA RNAMS TSIM PAR BYED PA'I MTHU DANG LDAN PA RNAMS 'BYUNG
BAR GYUR CIG ,AOm HR'I: shtRi: WI KRi T'A NA NA H'Um PHAt BADZRA
NEE WI DYA P'A DZA SA MA YE H'Um ZHES PAS SO, ,DE BZHIN DU G-YON
PAS BA LIm BTEG LA 'DAS MA THAG

PA'I TSIG RJES LA, AOm HR'I: shtRi: WI KRi T'A NA NA H'Um PHAt MA
H'A BA LIm P'U DZA SA MA YE H'Um ZHES PAS BA LIm DBUL LO, ,DE NAS
SIL SNYAN SNA TSOGS BSGRAGS LA NAM MKHA' MDZOD KYI SNGAGS BRJOD
DO, ,DE NAS LAG PA G-YAS PA DE BZHIN DU GNAS PA LAS G-YON PA'I
KHU TSUR THOD PA'I TSUL DU

BYAS LA, TSIGS SU BCAD PA 'DI RNAMS KYIS BSKUL BAR BYA'O, ,BCOM
LDAN GSHIN RJE GSHED PO'I BKA', ,CHOS KYI RGYAL PO DGONGS SU
GSOL, ,DE RING DRAG PO'I PHRIN LAS 'DI, ,KHYED KYI LAS SU 'OS PA
YIN, ,LHA DANG BCAS PA'I 'JIG RTEN NA, ,LEGS NYES CHOS BZHIN

GCOD PA KHYOD, ,GSHIN RJE GSHED KYI BKA' 'KHOR NA, ,BKA' NYAN DAM
TSIG BSRUNG BA KHYOD, ,LAS DANG RKYEN GYIS 'CHI BA LA, ,SROG LA
DBANG BYED BDAG PO KHYOD, ,DA PHYIR LAS 'DI KHYOD LA GTAD, ,KHYOD
KYI 'KHOR 'DI MI SRUN TE, ,THA MAL SEMS CAN NYES MED CING, ,GZHAN
GYIS

BSKUL BAR MA BYAS PAR, ,GLO BUR PHRAD PA 'DZIN BYED NA, ,NGA YIS
GTAD PA'I LAS 'DI RNAMS, ,'JAM DPAL GZHON NU'I BKA' BZHIN DU,
,DAM TSIG PHYAG RGYA MIG LA BSTAN, ,DAM TSIG SNYING PO RNA BAR
BSGRAGS, ,RDO RJE THA TSIG SNYING LA BZHAG, ,DAM RDZAS MCHOD PA
PHUL NAS KYANG, ,DAM

TSIG PHRIN LAS GNYER DU GTAD, ,LAS 'DI MNGON DU BSGRUB PA'I RIGS,
,KHYOD KYIS LAS 'DI MA BSGRUBS NA, ,DKON MCHOG GSUM GYI BKA' YANG
BCAG ,GSHIN RJE GSHED PO'I DAM YANG DRAL, ,RANG GI THA TSIG RANG
GIS BSLUS, ,DAM TSIG GROGS PO BDAG CAG GI, ,RE BA'I BSAM

@47A *, ,PA GTING NAS BCAD, ,DE BAS LAS 'DI GRUB PAR GYIS, ,KHYOD
KYI 'KHOR GYI DKYIL 'KHOR NA, ,YA MA D'U TI ZHES BYA BA, ,LAG NA
LCAGS KYU NAG PO THOGS, ,GANG ZHIG GZUNG BAR 'DOD PA DE, ,G-YUGS
PA TZAM GYIS 'DZIN PAR BYED, ,KHYOD LA GNYER DU

GTAD PA NI, ,CHE GE ZHES BYA'I YUL KHAMS NA, ,CHE GE MO ZHES BYA
BA'I MING, ,RUS NI CHE GE MO ZHES BYA, ,'DI DAG 'KHOR DANG BCAS
PA KUN, ,KHYOD KYIS DE RING GZUNG BAR GYIS, ,GZHAN YANG 'KHOR GYI
DKYIL 'KHOR NA, ,K'A LA P'A SHA ZHES BYA BA, ,LAG NA DUS KYI
ZHAGS PA

THOGS, ,GANG ZHIG 'DZIN PAR 'DOD PA DE, ,BTAB PA TZAM GYIS 'DZIN
PAR BYED, ,LHAG MA SNGA MA BZHIN YIN NO, ,GZHAN YANG 'KHOR GYI
DKYIL 'KHOR NA, ,YA MA DAmshtRi ZHES BYA BA, ,LAG NA BE CON NAG
PO THOGS, ,GANG ZHIG BSAD PAR 'DOD PA KUN, ,PHYAR BA TZAM GYIS
'CHI BAR

BYED; ,LHAG MA SNGA MA BZHIN YIN NO, ,GZHAN YANG 'KHOR GYI DKYIL
'KHOR NA, ,YAM DAmshtRI ZHES BYA BA, ,ZA BYED MCHE BA 'BAR BA
CAN, ,GANG ZHIG ZA BAR 'DOD PA DE, ,GTZIGS PA TZAM GYIS ZA BAR
BYED, ,LHAG MA SNGA MA BZHIN YIN NO, ,GZHAN YANG 'KHOR GYI DKYIL
'KHOR

NA; ,K'A LA R'A TRI LA SOGS PA'I, ,GSOD PA MO DANG NAG MO DANG,
,NAM GRU SHA KA LI LA SOGS, ,BUD MED TSOGS KYIS BSKOR BA NI, ,LA
LA LAS KYI ME LONG CAN, ,LA LA NAD KYI RKYAL BA CAN, ,LA LA MTSON
GYI DRU GU CAN, ,LA LA BDUD KYI KHRAM BAM CAN, ,LA LA SHOD RDE'U
DKAR

NAG CAN, ,LA LA LCAGS KYI DRE'U RTA CAN, ,LA LA BONG BU GVA PA
ZHON, ,LA LA RLUNG NAG 'TSUB MA ZHON, ,LA LA CHU BYA NAG MO ZHON,
,LA LA NAM GYI GUNG LA RGYU, ,LA LA CHU BO'I GZHUNG LA RGYU, ,LA
LA NYI MA'I ZER LA RGYU, ,KUN KYANG GZHAN SROG 'PHROG PA STE,
,KHYED LA GNYER DU GTAD PA NI, ,

LHAG MA SNGA MA BZHIN YIN NO, ,GZHAN YANG 'KHOR GYI DKYIL 'KHOR
NA, ,YA BA TI DANG PHYVA BA SANGS DANG, ,RMIG PA RAL PA DGU LA
SOGS, ,LA LA RGYAL PO'I TSUL DU GNAS, ,LA LA BLON PO'I TSUL DU
GNAS, ,KHA CIG DAG NI SDE DPON TSUL, ,LAG NA BE CON 'KHOR LO
DANG, ,GSAL SHING LA

@47B SOGS MTSON CHA THOGS, ,SO SO'I SDE DPON MNGAGS PA DANG, ,PHO
NYA PHYAG BRNYAN BCAS PA LA, ,'PHRIN LAS MYUR DU GTAD PA NI, ,CHE
GE ZHES BYA'I YUL KHAMS NA, ,CHE GE MO ZHES BYA BA'I MING, ,RUS
NI CHE GE MO ZHES BYA, ,'DI DAG 'KHOR DANG BCAS PA KUN, ,KHYOD
KYIS DENG 'DIR GZUNG

BAR GYIS, ,ZHES BSKUL ZHING DMAR GYI AARGHA LAN GSUM GSUM DU
SGRENG ZHING, GONG GI AARGHA'I SNGAGS BRJOD DO, ,DE NAS MNA' CHU
BLUD PAR BYA STE, DRI CHA GYI NANG DU BDUD RTZI LNGA BLUGS LA
NANG DU RDO RJE BCUG LA, AOm BADZRA DA KA H'Um thA ZHES CI RAN
CIG BZLAS NAS, DE NAS YA MA'I GZUGS KYI

KHAR RDO RJE BZHAG STE, STENG NAS DRI CHAB BLUGS LA, YA MA R'A
DZA 'KHOR BCAS KYI SNYING GAR YE SHES KYI RDO RJE 'OD 'BAR BA RE
RER GYUR PAR BSAMS TE, 'DI NI KHYOD KYI DMYAL BA'I CHU, ,DAM TSIG
'DAS NA SREG PAR BYED, ,DAM TSIG BSRUNGS NA DNGOS GRUB NI, ,RDO
RJE BDUD RTZI CHU 'DIS

'GRUB, ,GAL TE DAM TSIG 'DAS GYUR NA, ,'JAM DPAL RDO RJE KHROS
NAS KYANG, ,SNYING GA NAS NI GSHEGS PAR 'GYUR, ,AOm BADZROD KA
H'Um thA: SNGON GYI THA TSIG DRAN BYA'I PHYIR, ,RDO RJE'I THA
TSIG 'DI BSNAN PAS, ,MI PHYED RDO RJE'I DAM TSIG NI, ,KHYOD KYI
SNYING LA GNAS PAR 'GYUR, ,AOm

BADZRA SA MA YA TIshthA ZHES BRJOD DE, ,RDO RJE YA MA'I SNYING
GAR GTUG GO, ,DE NAS GZUGS DE SAS RAB TU DAM PAR SBAS LA, SUS
KYANG SBAS PAR MI SHES PA DE LTAR NAN TAN BYAS LA, DE'I STENG DU
KHRO BO'I TSA MANG GI STANG STABS BYAS LA RANG GI GNAS SU 'GRO
STE, 'DI NI 'KHOR LO SBA BA'I TSUL LO, ,

GANG ZHIG TING 'DZIN THOB PA'AM, BZLAS PA'I MTHU KHYAD PAR CAN
YOD PA DES NI, GA'U BSRO BA DANG, GSHIN RJE LA GTAD PA DANG,
'KHOR LO SBA BA DAG LA 'BAD PA DE SNYED MI BYA STE, 'KHOR LO BRIS
PA LA NANG GI RNAL 'BYOR DANG BZLAS PA BYAS LA, THOD PAR BCUG PA
DE NYID SBAS PAS CHOG GI

LAS KYI GSHIN RJE LA CHED CHER GTAD PA DE DAG BYA MI DGOS SO, ,DE
NAS RJES KYI RNAL 'BYOR NI, 'KHOR LO SBAS PA'I RTING LA RANG GI
GNAS SU GSANG SNGAGS RJES SU BSKUL ZHING, MA MO DANG GING DANG,
YA MA'I SKYES BU RNAMS LA YANG GTOR MA BZANG PO BYIN LA DRAG TU
BSKUL, RANG

@48A *, ,GIS BSTEN CING GNYEN PA'I 'JIG RTEN PA YOD NA DE'I LAS
KYI SBYOR BA YANG BYA ZHING, DE YANG DRAG TU BSKUL TE BTANG,
BSRUNGS PA 'DREN PAR DER LHA DANG DBRAL BA YANG BYA STE, 'DI NI
RJES KYI RNAL 'BYOR RO, ,SLAR DBYUNG BA'I CHO GA NI, LAS GRUB NA
'KHOR LO SLAR PHYUNG

LA; YA M'ANTA KA LA MCHOD PA BYAS LA, YA MA R'A DZA LA YANG MCHOD
PA SNGA MA LTAR PHUL LA, 'KHOR LO 'O MAS BKRU ZHING SANGS RGYAS
SPYAN GYI SNGAGS BZLAS TE, LHA RNAMS LA BZOD PAR GSOL NAS, RDZAS
RNAMS CHU KLUNG DU BKRUS LA DE NYID DU DOR BAR BYA'O, ,'DI NI
'KHOR LO'I DON RNAM PAR

BSHAD PA LAS, DRAG PO'I 'KHOR LO BSTAN PA STE, ZHI BA LA SOGS PA
NI, RTOGS SLA BAS BDAG GIS MA BSHAD DO, ,LAS KYI SNGAGS LA DMIGS
SHING, RTZA BA'I SNGAGS MA BSNYEN PAS NI 'KHRUL 'KHOR MI BYA STE,
SBYIN SREG DANG, BZLAS PA DANG GTOR MA DAG GIS

LAS RNAM PA BCU LA SOGS PA BSGRUB PAR BYA'O, ,MA MO'I GNAS LA
SOGS PAR MAR NGO'I NYIN PHYED NA SONG LA, THAB KHUNG GRU GSUM
ZABS SU SOR BCU PA RGYAR SOR NYI SHU PA, DBUS NA PADMA 'DAB
BRGYAD LA RDO RJE RTZE LNGA PA SNGON POS MTSAN PA, MU RAN NANG MA
LA YANG MTSON

CHA; PHYI MA LA YANG SNA TSOGS PA'I MTSON CHA CAN DU DRAG PO'I
LHA DANG, ME LHA'I ZHAL DU DRAG PO'I SREG RDZAS RNAMS DBUL LO,
,SNGAGS KYANG DRAG PO M'A RA YA PHAt CES PA DANG LDAN PAS SO, ,DE
YANG DANG POR DRAG PO'I THAB KHUNG BYAS LA, DAG PO'I BUD SHING
BCER, KU SHA DGRAM, ,

MCHOD RDZAS DANG SREG RDZAS BKRAM LA RANG YA M'ANTA KAR BSKYED
DO, ,DE NAS THAB KHUNG DU DRAG PO'I ME SBAR LA, ME SBAR MA THAG
TU H'Um ZHES BRJOD LA TSA BA'I MAR KHU DGANG GZAR BDUN NAM GSUM
DBUL BAS ME CHER SBAR RO, ,DE MA THAG TU THAB KYI DBUS SU YI GE
RAm NAG PO GYUR PA LAS ME LHA

MTHING NAG DRANG SRONG RAL PA CAN PHRENG BA DANG, SPYI BLUGS
DANG, ,DBYU GU GSUM DANG, MI 'JIGS PA SBYIN PA'I LAG PA CAN RLUNG
GI ME BSAM MO, ,DE NAS AOm AE HYE HI MA H'A BH'U TA, DE BA Ri shi
DVI DZA SA TA MA GRI HI TVA AA H'U TI AA H'A RI, AASMIN SA NA NI
HI TO BHA B'A ZHES LAN GSUM BRJOD PAS THAB

@48B 'GRAM GYI MKHA' LA BYON PAR BSAM, DE LA AARGHA DANG MCHOD PA
DBUL, AOm BADZRA AA NA LA MA H'A BH'U TA DZRV'A LA YA, SARBA
DUsht'AN BHASMIN KU RU H'Um PHAt, DRi SHYA DZA: H'Um BAm HO: SA
MA YA STVAm AA HAm ZHES BRJOD PAS THAB TU BSKYED PA LA BSTIM, DE
NAS ME LHA KHROS SHING KHA GDANGS PA LA DGANG BLUGS LA

SOGS PA SNGAGS KYI MTHAR CHE GE MO M'A RA YA PHAt DANG LDAN PAS
RDZAS SUM CHA TZAM PHUL LA, ME LHA'I SNYING GAR LHA MCHOG BSKYED,
DE NAS YE SHES SEMS DPA' SPYAN DRANGS LA BSTIMS LA MCHOD PA BSTOD
BYAS NAS KHROS PA'I ZHAL DU RDZAS PHAL CHER BSREG GO, ,DE NAS
PHRIN LAS

ZHUS LA, YI GE BRGYA PA BRJOD LA, DE AOm A'A: H'Um MU: ZHES PAS
SLAR GSHEGS NAS, DAM TSIG SEMS DPA' BDAG LA BSDU, RDZAS LHAG MA
ME LHA LA DBUL TE, LAS BCOL TE BZOD PAR GSOL LA SLAR YI GE GSUM
MU:'I MTHA' CAN GYIS GSHEGS SU GSOL LA, KHRAG GAM

CHU NAG POS ME BSAD DO, ,SREG RDZAS THA DAD PA'I SNGAGS DANG HO
MA GZAR LA SOGS PA NI 'DIR MA BSHAD DE, GZHUNG GZHAN LAS GSAL BAS
DER BLTA'O, ,ZHI BA LA SOGS PA'I YANG CI RIGS SU SBYAR RO, ,'DI
NI LAS KYI SNGAGS KYI BYA BA MDOR BSTAN PA'O, ,DA NI SNYING PO'I
SNGAGS

LA GNAS PA'I BYA BA BSHAD DE, SNGON BZHIN DU LHA'I SKU BSKYED MA
THAG TU, AOm DHARMA DH'A TU SVA BH'A BA A'ATMA KO&HAm ZHES PAS
CHU ZLA LTAR BSAMS LA, YE SHES SEMS DPA' BSTIM PA NAS DBANG BSKUR
BA'I NGANG DU BYAS LA 'GRO BA DRUG TU 'OD ZER DRUG SPROS PAS RANG
RANG LA LHAG PAR SHAS

CHE BA'I NYON MONGS PA DANG, SDUG BSNGAL BSAL BAR YANG DANG YANG
DU BYAS LA, SKYO NA GSANG SNGAGS BZLAS TE, LDANG BA NA DGE BA
BYANG CHUB CHEN POR BSNGOS LA YAN LAG DRUG GI SRUNG BA BYAS LA
LDANG NGO, ,GTOR MA DANG YI GE BRGYA PA SNGON BZHIN NO, ,SNANG BA
RNAM PAR DAG PA'I

RDZOGS RIM DANG RTAG TU LDAN PAR BYA'O, ,NUS PA LTA NA DE KHO NA
YID LA BYED PA'I RDZOGS RIM LA YANG GNAS PAR BYA'O, ,DA NI RNAM
PA GSUM CHAR DANG 'BREL BA'I 'CHI BA'I DUS SU YID LA BYA BA'I MAN
NGAG BSTAN PAR BYA STE, DES DAM TSIG DANG 'GAL BA CI BYAS PA
RNAMS LEGS PAR

@49A *, ,YID LA BYAS LA RAB TU 'GYOD CING PHYIS MI BYA BA'I BSAM
PAS, 'GRO BA YUL DU GYUR BA RNAMS DANG 'DOD PA'I LHA DANG, CHOS
SKYONG BA RNAMS LA BSHAGS PAR BYA'O, ,DES DGE BA CI BYAS PA RNAMS
'GRO BA'I DON DU BYANG CHUB TU BSNGOS LA SHI MA THAG TU SANGS
RGYAS DNGOS

SU BZHUGS PA'I ZHING DU RDZUS TE 'BYUNG ZHING, RIGS DANG, GZUGS
DANG, GROGS DANG, 'KHOR DANG, LONGS SPYOD DANG, DAD PA DANG, SHES
RAB DANG, GNYEN PO DANG, DRAN PA LA SOGS PA PHUN SUM TSOGS PAR
GYUR TE, 'JUG PA BDE BA, LAM BDE BAS TSOGS RNAM PA

GNYIS BDE BLAG TU BSAGS TE, MYUR DU BYANG CHUB PAR GYUR CIG CES
BSNGO BAR BYA'O, ,DE NAS 'DI LTAR GANG RDO RJE'I SKU MNGA' BA'I
SANGS RGYAS RNAMS KYANG SKU CHED DU 'JIG CING, NYAN THOS DANG
RANG SANGS RGYAS LAS DANG NYON MONGS PA DANG BRAL BA RNAMS KYANG
CHED DU LUS LA YID BYUNG BAS SPONG NA, BDAG

GI LUS RNAG CAN MTHONG BA'I CHOS LA DNGOS GRUB KYI SNOD DU MA
GYUR CING, BSRUNG BA BYAS PA SHA THANG BA'I 'DI LA CI ZHIG CHAGS
SU YOD CES LUS DANG SROG LA CHAGS PA SPANG BAR BYA'O, ,DE NAS
YANG DON DAM PA BYANG CHUB KYI SEMS LA DMIGS NAS SKYE BA DANG,
GNAS PA DANG, 'CHI BA NAM

MKHA' LTA BU RGA BA DANG KUN DU SKYO BA LA GROL BA, BLO'I BLANG
DOR DANG 'JIGS PA RNAM PAR SPANGS SHING, 'TSO BA'I 'JIG RTEN SMIG
RGYU TZAM DU SHES PAR BYA'O, ,DE NAS BDAG GI LUS DANG GNAS DANG,
LONGS SPYOD SGYU MA LTA BU RNAMS, BSAM PA THAG PA NAS SEMS CAN
THAMS CAD LA BYIN CING, DE'I

'OG TU RANG GI LUS 'DOD PA'I LHA'I SKUR RNAM PAR BSAMS TE PHYOGS
BCU THAMS CAD RNAM PAR DAG PA'I ZHING, LHA'I RGYAL PO DANG BSNYEN
BKUR GYI GNAS LTAR YID DU 'ONG BAR BSAMS LA LHAG PA'I LHA LA YANG
DANG YANG DU YID GTAD DE, TSOR BA THAMS CAD ZIL GYIS MNAN PAR
BYA'O, ,DE'I SNANG BA'I

YUL DU 'ONG BA DANG, MI 'ONG BA'I MTSAN MA CI BYUNG YANG DGA' BA
DANG 'JIGS PA MI BSKYED CING DRI ZA'I GRONG KHYER LTAR BSAM MO,
,'DI NI 'CHI BA'I DUS SU YID LA BYA BA'I MAN NGAG GO, ,GANG ZHIG
BLA MA LA GUS SNYING RJES RGYUD 'JAM PAS, ,CHOS KUN STONG BAR
SHES SHING YUL LA 'DOD PA SPANG, ,

@49B GNYEN PO'I MTHU LDAN BLO GROS DRI MA RNAMS DANG BRAL, ,'GRO
BA SKYOB BYED GDUGS DKAR LTA BU DE RNAMS DANG, ,BDAG GI YANG DAG
RTAGS PAS SMRAS PA'I GTAM TSUL 'DI, ,MYUR DU BAR CHAD MED PAR
NYAMS LEN BYED BCAS PHRAD GYUR CIG ,JI SRID SA LA 'GRO BA'I LONGS
SPYOD RNAM

'PHEL MA 'GAGS PA, ,DE SRID GTAM 'DI NYAMS PA MED PAR 'GRO DON
GNAS PAR SHOG ,GTAM TSUL 'DI NI GSAL SMRAS PAS, ,'GRO BA 'JAM
DBYANGS 'DRAR GYUR CIG ,BDAG DANG CHOS KUN SGYU 'DRA BAR, ,MYUR
RIG 'JAM DPAL NYID GYUR CIG ,DPAL GSHIN RJE'I GSHED DGRA

NAG PO'I SGRUB PA'I THABS 'KHOR LO'I DON RGYAS PAR BSHAD PA DANG
BCAS PA SLOB DPON MI BSKYOD PA'I RDO RJE'I ZHAL SNGA NAS MDZAD PA
'DI YONGS SU RDZOGS SO,, ,,RGYA GAR GYI MKHAN PO A'A TZ'ARYA BI
N'A YA TZANDRA DANG, BOD KYI LO TZ'A BA DGE SLONG CHOS KYI SHES
RAB KYIS BSGYUR CING ZHUS TE

GTAN LA PHAB PA'O,,