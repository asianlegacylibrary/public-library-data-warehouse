@165A #, ,RGYA GAR SKAD DU, SVAPNA TZINTA MA nI PA RI KA TH'A,
BOD SKAD DU, RMI LAM YID BZHIN NOR BU'I GTAM, DKON

MCHOG GSUM LA PHYAG 'TSAL LO, ,GANG ZHIG RTOGS PA'I PHYIR NA RMI
LAM MTHAR, ,BYANG CHUB SEMS DPA' RNAMS LAS RIGS RNYED DE, ,PHAN
PHYIR SEMS CAN DGA' BA 'GA' ZHIG NI, ,SKYE DGU RNAMS LA 'DOMS PAR
BYED PA YIN, ,BDAG DANG SEMS CAN THAMS CAD BDE SDUG

MTSUNGS, ,BDE SDUG MTSUNGS PA CAN NI GNYEN YIN NA, ,BDAG GIS DE
DAG RAB TU SPANGS NAS KYANG, ,MYA NGAN 'DAS PAR 'JUG PA MI RIGS
SO, ,SKYE BO 'DI DAG DANG NI LHAN CIG TU, ,NGAN SONG DAG TU SDUG
BSNGAL DRAG PO DANG, ,BDE 'GRO DAG TU 'ANG BDE BA MANG PO MYONG,,

@165B GCIG TU GNAS PAS BDAG LA 'DI DAG DGA', ,GANG GI MNGAL DU
LAN CIG MIN PAR BDAG ,MA GNAS PA'AM BDAG LA GANG MA GNAS, ,SEMS
CAN DE NA 'DI NI GANG YANG MED, ,DE'I PHYIR THAMS CAD GNYEN DU
GYUR PA YIN, ,GZHAN YANG BCOM LDAN 'DAS LA BDAG DGA'

STE; ,GANG PHYIR 'DI DAG CHED DU BCOM LDAN 'DAS, ,SHIN TU YUN
RING BAR NI SKYO GYUR NA, ,DES KYANG BDAG NI SEMS CAN RNAMS LA
DGA', ,'DI LTAR PHAN DANG GNOD PA BYAS PA LAS, ,BDE BA DANG NI
SDUG BSNGAL TSAD MED PA, ,GNYIS KA'I RGYU RU 'GYUR BA DE PHYIR
YAD, ,SEMS

CAN RNAMS NI BDAG GI BLA MA YIN, ,'DI NYID LA NI GSOD DANG 'CHING
PA DANG, ,RDEG DANG SDIG SOGS SDUG BSNGAL MYONG BA GANG, ,DE NI
SEMS CAN 'TSE BA'I 'BRAS BU ZHES, ,BDE BAR GSHEGS PA RNAMS KYIS
BKA' STZAL TO, ,GZUGS DANG NAD MED DAG GIS GNOD PA DANG, ,

PHONGS DANG RIGS NGAN TSE NI THUNG BA DANG, ,CHUNG MA SHI DANG
LONG BAR GYUR PA NYID, ,SEMS CAN GNOD PA BYAS PA'I 'BRAS BU YIN,
,MNAR MED PA YI BAR GYI NGAN SONG GI ,GNAS SU SDUG BSNGAL SNA
TSOGS MYONG BA GANG, ,DE DAG THAMS CAD RANG NYID NYES PA YIS,
,SEMS CAN RNAMS

LA GNOD BA BYAS PAS YIN, ,GANG ZHIG 'DI NYID LA NI MCHOD BYAS
MCHOD, ,GRAGS DANG YID 'ONG NOR RNAMS THOB PA DAG ,YID 'ONG YID
DU MI 'ONG SEMS CAN LA, ,MNGON PAR PHAN DANG 'TSE BA'I SGO NAS
SO, ,NAD MED PA DANG RIGS NI PHUN SUM TSOGS, ,GZUGS MDZES PA DANG
TSE RING

DBANG PHYUG DANG, ,NOR LA SOGS DANG CHUNG MA SBAS PA NI, ,SEMS
CAN PHAN PA BYED PA'I 'BRAS BU YIN, ,SEMS CAN RNAMS LA DGA' BAR
BYED PA YIS, ,RGYAL SRID RGYAL SRID CHE DANG YANG DAG GI ,RGYAL
SRID 'KHOR LOS SGYUR BA MCHOG NYID DANG, ,DBANG PO'I GNAS NI
'THOB PAR

'GYUR BA YIN, ,SKYES BU SEMS CAN PHAN PAR BYED PA YIS, ,SANGS
RGYAS GO 'PHANG YANG NI THOB 'GYUR NA, ,GANG ZHIG SNYING PO MED
PA DMAN PA'I LHA, ,THOB PA 'DI LA NGO MTSAR CI ZHIG YOD, ,GAL TE
SEMS CAN DE DAG MED GYUR NA, ,'DI NI GANG GI CHED DU SBYIN BA
GTONG, ,GAL TE

@166A *, ,LUS CAN RNAMS NI MED GYUR NA, ,GANG LAS 'DUL BA'I TSUL
KHRIMS THOB PAR 'GYUR, ,NYES PA BYED PA YANG NI GANG ZHIG YIN,
,GANG GI CHED DU DPA' BO BZOD PA SGOM, ,GANG ZHIG MNGON PAR 'DOD
PA THOB BYA'I PHYIR, ,SU YI CHED DU BRTZON 'GRUS DE DE BYED, ,

GAL TE LUS CAN RNAMS NI MED GYUR NA, ,JI LTAR BYAMS DANG SNYING
RJE DGA' BA DANG, ,BTANG SNYOMS DAG LA YANG DAG BRTEN NAS NI,
,BSAM GTAN SNYOMS 'JUG BDE BA THOB PAR 'GYUR, ,THAR PA'I BDE BA
DNGOS DANG DNGOS MED SHES, ,KHAMS DANG BSAM PA BAG LA NYAL DU
BRJOD, ,

KUN NAS NYON MONGS RNAM PAR BYANG BA DAG ,GAL TE DE DAG MED NA JI
LTAR SHES, ,BYANG CHUB PHYOGS DANG MTHUN PA'I CHOS RNAMS KYI,
,RGYU NI JI LTAR SEMS CAN RNAMS YIN LA, ,DE PHYIR RDZOGS PA'I
BYANG CHUB 'DOD PA YIS, ,SEMS CAN RNAMS NI BLA MA BZHIN DU LTA,
,DE LTAR 'BYUNG PO

RNAMS NI BDE CHEN GYI, ,SGO RU SEMS BZHIN PAR NI BYED PA LA,
,'GRO BA NA NI DKA' BA'I RNAM PA NI, ,MI BZOD GANG YIN DE LA CUNG
ZAD MED, ,GANG GI SEMS LA SEMS CAN RNAMS, ,BDAG NYID YIN PA DE
LTAR GNAS, ,DE LA PHYI ROL DNGOS TSOGS DANG, ,CHUNG MA DAG KYANG
MNGON ZHEN

MED; ,BDAG NYID DANG NI PHA MA DANG, ,BU DANG CHUNG MA DAG LA
YANG, ,GNOD PA DE 'DRA KHAS BLANG GI ,SEMS CAN RNAMS LA GNOD MI
BYA, ,NYES PA DRAG PO BYED PA YI, ,SEMS CAN LA BZOD PHAN SEMS
LDAN, ,SEMS CAN RNAMS LA GUS BRTAN PA, ,NYES PA CHUNG DU 'ANG MI
BYED DO, ,

'DI DAG NYID LA PHAN 'DOD PA'I, ,BRTZON 'GRUS GO CHA GYON PA NI,
,'BRAS BU CHE LA BSKAL STONG DU, ,DMYAL BA'I MER YANG GNAS PAR
SPRO, ,BDAG GI SKYE DANG 'JIG DANG RTOGS PA LA, ,JI LTA BA DANG
JI SNYED GNOD PA YI, ,SEMS CAN DE DAG BSAM GTAN DBANG GIS NI,
,BLA MA

DANG NI BLA MAR RAB TU SGOM, ,DE LTAR CHOS LNGA PO DAG YOD NA NI,
,LEGS SKYES RTZA CAN BYANG CHUB SEMS DPA' NI, ,'PHAGS PA SHES RAB
PHA ROL PHYIN PA YIS, ,NGES PAR GANG PA YIN PAR BRJOD PAR BYA,
,GANG ZHIG BRTEN PAS CHEN PO NYID THOB CING, ,GNOD PAS DKA' BA'I

@166B LOG PAR LTUNG BA THOB, ,SROG KYANG YONGS SU BTANG BAR BYAS
NAS KYANG, ,DE DAG DGA' BAR BYAS PA NYID DU RIGS, ,MANG PO GANG
DAG BRTEN PAS GRUB PA NI, ,THOB PA DE LTAR SEMS CAN DE DAG YIN,
,SEMS CAN DE DAG LAS NI ZHING GZHAN PA'I, ,GRUB PA'I ZHING NI
'GRO BA NA

YOD MIN, ,'DI DAG YID BZHIN NOR BU STE, ,BUM PA BZANG YIN 'DOD
'JO'I BA, ,DE'I PHYIR LHA DANG BLA MA BZHIN, ,DE DAG STEN PAR
BYED PA YIN, ,LUNG DANG RIGS PAS YONGS SU BLTAS NAS NI, ,SEMS CAN
KUN GYI BDAG GI SNYAM RLOM PA'I, ,DAM PA'I LAG TU DGE

LEGS THAMS CAD NI, ,YUN MI RING BAR 'BYUNG BAR 'GYUR BA YIN, ,'DI
NI THUB PA CHEN PO'I SPYOD PA STE, ,DPANG BCAS 'DI LA DPYAD PA MI
BYA'O, ,JI SRID 'DI NI MNGON DU MA BYAS PA, ,DE SRID GRUB PA SRID
PA MA YIN NO, ,RE ZHIG BRTAG PAR BYA PHYIR JI SKAD DU, ,BSHAD

PA 'DI LA 'BAD PA GYIS SHIG DANG, ,CHEN PO NYID NI RGYU MTSAN DU
GYUR PA, ,YON TAN RANG NYID KYIS NI THOB PAR 'GYUR, ,'DI NI CHEN
PO NYID KYI LAM, ,RIGS NI SEMS CAN CHEN POS BSTEN, ,SEMS CAN KUN
LA BDE STER BA'I, ,'PHAGS 'DI YID BZHIN NOR BU YIN, ,

RMI LAM YID BZHIN NOR BU'I GTAM SLOB DPON 'PHAGS BA KLU SGRUB
KYIS MDZAD PA RDZOGS SO,, ,,KHA CHE'I PAndI TA SHR'I RA THA DANG,
LO TZ'A BA DGE SLONG GRAGS 'BYOR SHES RAB KYIS BSGYUR,, 