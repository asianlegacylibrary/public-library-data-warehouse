@100B #,
,RGYA GAR SKAD DU, TRI RATNA MAm GA LA STO DRAm, BOD SKAD DU,
DKON

@101A *, ,MCHOG GSUM LA BKRA SHIS KYI BSTOD PA, DKON MCHOG GSUM
LA PHYAG 'TSAL LO, ,THUB PA RAB TU DAG PA'I GSER ZHUN MDOG 'DRA
'DOM GANG 'OD KYI DKYIL 'KHOR CAN, ,PAD+MA RGYAS 'DRA'I SPYAN
MNGA' ZHAL RAS ZLA 'DRA DBU SKRA BUNG BA'I MDOG LTA BU, ,TSANGS
PA BRGYA

BYIN KU BE RA DANG BDUD KYI COD PAN PAD+MA'I ZHABS GTUGS PA,
,SANGS RGYAS NYI MA SHIN TU DRI MED DAM CHOS 'OD ZER 'BYUNG LA
PHYAG 'TSAL LO, ,SHIN TU CHE BA'I SANGS RGYAS NYI MA RIGS PA'I
'OD ZER 'PHRO BA DE NYID LAS, ,DAM PA'I CHOS KYI 'OD ZER GANG DAG
RNAM PAR 'PHROS PAS PHYOGS

KUN GSAL MDZAD CING, ,GANG GIS 'JIG RTEN RGYUN DU GNYID KYIS LOG
PA 'DI DAG YANG DAG SAD MDZAD PA, ,GANG ZHIG RTOGS PAS THUB RNAMS
ZHI BAR GSHEGS PA'I DAM CHOS DE LA PHYAG 'TSAL LO, ,DE BZHIN
GSHEGS PA NYI MA'I 'OD ZER DE DAG NYID KYIS RGYAS MDZAD GRAGS PA
GANG, ,THOS

PA'I RDZING BU TSUL KHRIMS DRI ZHIM BYANG CHUB YAN LAG RNAMS KYI
SDONG BU MDZES, ,BSAM GTAN GZUGS MED DAG GI CHU BSIL RNAM DAG MYA
NGAN 'DAS PA'I SNYING PO BZANG, ,SA STENG DGE 'DUN PAD+MA'I TSAL
RGYAS DAG LA GUS PAS LEGS PAR MCHOD PHYAG 'TSAL, ,DKON MCHOG GSUM
LA

BKRA SHIS KYI BSTOD PA SLOB DPON MA TRI TZI tAS MDZAD PA RDZOGS
SO,, ,,RGYA GAR GYI MKHAN PO BI DY'A KA RA SIm HA PRA BHA DANG,
ZHU CHEN GYI LO TZ'A BA BANDE DPAL BRTZEGS RAKshI TAS BSGYUR CING
ZHUS TE GTAN LA PHAB PA,,