@80A #,
,RGYA GAR SKAD DU, SHR'I KHARSA P'A nA S'A DHA NAm, BOD SKAD DU,
DPAL LDAN MKHA' SPYOD KYI SGRUB THABS, DPAL LDAN MKHA' SPYOD LA
PHYAG 'TSAL LO, ,

@80B DANG POR RE ZHIG SNGAGS PAS STAN BDE BA LA NYE BAR 'DUG STE,
RANG GI SNYING GAR PAm YIG YONGS SU GYUR PA LAS PADMA 'DAB MA
BRGYAD PA, DE'I STENG DU AA YIG YONGS SU GYUR PA LAS ZLA BA'I
DKYIL 'KHOR, DE'I STENG DU HR'I:YIG LAS 'OD ZER BLTAS TE, 'OD ZER
DES 'OG MIN GYI SA LA ZHUGS

TE; 'JIG RTEN DBANG PHYUG GDAN DRANGS NAS MDUN GYI NAM MKHA'I
MTHIL DU BLTAS TE SDIG PA BSHAGS PA LA SOGS PA BYA'O, ,'DI LTA
STE SDIG PA BSHAGS PA DANG, BSOD NAMS LA RJES SU YI RANG BA DANG,
BSOD NAMS YONGS SU BSNGO BA DANG, GSUM LA SKYABS SU 'GRO BA DANG,
BDAG NYID DBUL BA

DANG; GSOL BA 'DEBS PA DANG, BYANG CHUB TU SEMS BSKYED PAR BYAS
NAS, TSANGS PA'I GNAS BZHI BSGOM PAR BYA STE, BYAMS PA DANG,
SNYING RJE DANG, DGA' BA DANG, BTANG SNYOMS SO, ,DE NAS STONG PA
NYID BSGOM PAR BYA'O, ,AOm SH'U N+YA T'A DZNY'A NA BADZRA SVA
BH'A WA A'ATMA KO&HAm ZHES PAS RANG GI LUS

GZUGS BRNYAN DANG 'DRA BAR BLTAS LA, SNYING GA'I DBUS SU PAm YIG
LAS SKYES PA'I PADMA 'DAB MA BRGYAD PA, DE'I STENG DU AA YIG LAS
ZLA BA'I DKYIL 'KHOR DE'I STENG DU HR'I:YIG DMAR PO'I 'OD ZER
GYIS DE BZHIN GSHEGS PA RNAMS BKUG CING BCUG NAS BDAG NYID 'JIG
RTEN DBANG PHYUG GI

GZUGS SU BSGOM PAR BYA STE, SKU MDOG DKAR PO RAL PA'I COD PAN
CAN, PHYAG G-YAS PA MCHOG SBYIN, CIG SHOS NA PADMA DKAR PO BSNAMS
PA, SKYIL KRUNG PHYED PAS BZHUGS SHING RGYAN THAMS CAD KYIS RNAM
PAR BRGYAN PA, 'OD DPAG TU MED PA'I COD PAN CAN, MTSAN SUM CU
RTZA GNYIS DANG

LDAN PA, DPE BYAD BZANG PO BRGYAD CUS SPRAS PA, ZLA BA'I GDAN LA
ZLA BA'I 'OD LTA BU'I BDAG NYID RNAM PAR BSGOM PAR BYA'O, ,DE'I
G-YAS SU 'PHAGS MA SGROL MA DANG NOR BZANGS, G-YON DU KHRO GNYER
CAN DANG RTA MGRIN, SHAR DU RNAM PAR SNANG MDZAD, LHOR RIN CHEN
'BYUNG LDAN, NUB TU 'OD DPAG

MED, BYANG DU DON YOD GRUB PA RNAMS SO, ,MER SPYAN MA, BDEN BRAL
DU M'A MA K'I, RLUNG DU GOS DKAR MO, ,DBANG LDAN DU RDO RJE
DBYINGS KYI DBANG PHYUG MA RNAMS SO, ,DE NAS SNYING GA'I SA BON
GYI 'OD ZER GYIS YE SHES SEMS DPA' DGUG CING RAB TU GZHUG PAR
BYA'O, ,MIG LA SOGS PA BYIN GYIS

@81A *, ,BRLABS SHING, LUS DANG NGAG DANG YID BYIN GYIS BRLABS
NAS DBANG BSKUR BA ZHU BAR BYA'O, ,JI LTAR 'KHRUNGS TZAM NYID NAS
NI, ,DE BZHIN GSHEGS RNAMS KHRUS GSOL BA, ,LHA YI CHU BO DAG PA
YIS, ,DE BZHIN BDAG KYANG KHRUS MDZAD GSOL, ,AOm SARBA TA TH'A GA
TA

AA BHI shE KA TA SA MA YA SHRI YE H'Um PHAt SV'A H'A, SPYAN MA LA
SOGS PA'I LHA MO BCU YANG DAG PAR SPROS NAS MCHOD PA DANG BSTOD
PA BYAS TE, SNGAGS BZLAS PAR BYA'O, ,DE LA SNGAGS NI 'DI'O, ,AOm
HR'I:SV'A H'A ZHES SO, ,DPAL LDAN MKHA' SPYOD KYI SGRUB THABS
RDZOGS SO,, ,,