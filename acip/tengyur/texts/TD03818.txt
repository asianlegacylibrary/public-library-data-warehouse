@267B #, ,RGYA GAR SKAD DU, A'ARYA PRADZNY'A P'A RA MI T'A HRi DA
YA t'I K'A, BOD SKAD DU, 'PHAGS PA SHES RAB KYI PHA ROL TU PHYIN
PA'I SNYING PO'I RGYA CHER BSHAD PA, BYANG CHUB SEMS DPA' SEMS
DPA' CHEN PO THUGS RJE CHEN PO DANG LDAN PA 'PHAGS PA SPYAN RAS
GZIGS DBANG PHYUG LA PHYAG

'TSAL LO, ,DUS GSUM RGYAL BA BYANG CHUB SEMS DPAR BCAS, ,'GRO
BA'I GNYEN GCIG KUN LA PHYAG 'TSAL NAS, ,'BUM LA SOGS PA'I DON
GYI GTZO BO MCHOG, ,RGYAL BA'I YUM GYI SNYING PO BSHAD PAR BYA,
,GLENG SLONG BA DANG SKABS DANG NI, ,BSTAN PAR GTOGS PA 'DUS PA
DANG, ,GLENG GZHI DRIS DANG LAN BTAB

PA; ,DE NI RNAM PA BCU GCIG DANG, ,MTHUN 'GYUR RJES SU YI RANG
DANG, ,RNAM PA BRGYAD DU BSDUS PA YIN, ,DE LA 'KHOR GYIS BSKUL PA
DANG, YANG DAG PAR SDUD PAR BYED PAS BSTAN PAR BYA BA'I DNGOS PO
MDOR BSDUS NAS, 'DI SKAD CES 'BYUNG BA LA SOGS PA DANG PO'I TSIG
GSUM GYIS GLENG

SLONG BAR BYED DO, ,GANG BDAG GIS THOS PA DE NI 'DI SKAD YIN TE
GZHAN DU MA YIN NO, ,'DIS NI PHRI BA DANG BSKYED PA SPANG BA'I
PHYIR THOS PA YANG DAG PA NYID DU DAM 'CHA'O, ,DES NI LAN CIG
THOS NAS LEN CING 'DZIN PA YANG DAG PAR RAB TU STON PAR BYED PAR
BRJOD DO, ,DES NA YANG DAG PAR SDUD PAR

BYED PA NI SANGS RGYAS LA DGE BA'I RTZA BA BSKYED PA YONGS SU
SMIN PA DGE BA'I BSHES GNYEN GYI MGON DANG BCAS PAR GYUR PA,
SANGS RGYAS LA BSNYEN BKUR BYAS SHING YANG DAG PAR ZHUS PA DANG,
SBYIN PA DANG TSUL KHRIMS LA SOGS PA SPYAD PA YIN PAR SHES PAR
BYA'O, ,GZHAN DU NA RNAM PA 'DI LTA BU'I

SHES RAB KYI PHA ROL TU PHYIN PA'I DON GYI GTZO BO NYAN PA LA
SOGS PA MI SRID DO, ,DE SKAD DU MGON PO BYAMS PAS, SANGS RGYAS
RNAMS LA LHAG PAR BYAS, ,DE LA DGE BA'I RTZA BA BSKYED, ,DGE
BSHES MGON DANG BCAS RNAMS NI, ,'DI NYAN PA YI SNOD DU 'GYUR,
,SANGS RGYAS BSNYEN BKUR

MANG DAG ZHUS, ,SBYIN DANG TSUL KHRIMS SOGS SPYAD PAS, ,LEN DANG
'DZIN PA LA SOGS PA'I, ,SNOD NYID DU NI MKHAS PAS SHES, ,ZHES
GSUNGS SO, ,DE DAG KYANG GDUL BYA RNAMS KYI DANG BA DANG, MI
G-YENG BA DANG, GUS PA LA SOGS PA BSKYED PA'I PHYIR RO, ,BDAG GI
ZHES 'BYUNG

@268A *, ,BA RNAM PAR DBYE BA GSUM PAS NI YI GE'I SGRA JI LTA BA
BZHIN THOS PA NYID STON TE, DE NA THOS PA LAS BYUNG BA'I SHES PA
YIN PAS RANG GI RTOGS PA'I BDAG NYID YONGS SU SPONG NGO, ,DE LTA
MA YIN NA NI BDAG GIS THOS PA ZHES BYA BA RNAM PAR DBYE BA DRUG
PAR 'GYUR TE, SHES PA'I DON

YIN PA'I PHYIR RO, ,DA NI THOS PA'I RANG GI NGO BO BSTAN PA'I
PHYIR, DUS GCIG NA ZHES 'BYUNG BA LA SOGS PA SKABS RTZOM PAR BYED
DE, DUS NI STON LA SOGS PA'I DUS SO, ,GCIG NA ZHES 'BYUNG BA 'DIS
NI DUS ZHES 'BYUNG BA 'DI BYE BRAG TU BYED DO, ,DE YANG BZHUGS TE
ZHES 'BYUNG BA DE NYID DANG SBYAR RO, ,

BDUD BZHI BCOM PAR GYUR PA'I PHYIR BCOM LDAN 'DAS TE, YON TAN
DANG PHRIN LAS MTHA' YAS SHING MCHOG TU GYUR PA 'GRO BA'I BLA MA
MDZAD PA DANG, YON TAN GYI SGO NAS MTSAN MTHA' YAS PA ZHIG MNGAR
ZIN KYANG, 'ON KYANG 'KHOR THEG PA GSUM PA BDAG DANG GZHAN GYI
DON LA ZHUGS PA RNAMS

KYIS CIG CAR SKYABS SU 'OS PA NYID DU BSTAN PA'I PHYIR, BCOM LDAN
'DAS KYI SGRA 'JUG PA'I RGYU MTSAN DU 'JIGS PA'I RGYU TSAR GCOD
PAR BYED PA NYID DU STON TO, ,DE BAS NA BSHAD PA'I SKABS THAMS
CAD DU BCOM LDAN 'DAS KYI TSIG TU BRJOD DO, ,RGYAL PO'I KHAB CES
'BYUNG BA NI YUL MA GA

DH'A'I GRONG KHYER GYI BYE BRAG GO, ,DE'I PHYOGS GCIG NA BYA RGOD
PHUNG PO ZHES BYA BA'I RI RTAG TU SANGS RGYAS KYI BZHUGS GNAS YOD
DE DE NA BZHUGS SO, ,BYA RGOD PHUNG PO'I RI NI BCOM LDAN 'DAS
BZHUGS PAS MCHOD RTEN NYID DU GYUR PA DANG ME LA SOGS PA'I 'JIG
PA RNAMS KYIS KYANG GZHIG TU MED PA

NYID DU SHES PAR BYA STE, BYANG CHUB SEMS DPA'I SDE SNOD LAS DE
SKAD DU GSUNGS PA'I PHYIR RO, ,DE BZHIN DU 'PHAGS PA ZLA BA SGRON
MA LA SOGS PA LAS KYANG, RGYAL PO'I KHAB KYI SHAR PHYOGS 'DI NYID
DU, ,SANGS RGYAS BYE BA STONG RNAMS MTHONG GYUR CING, ,RGYAL BA
KUN GYI DRUNG DU 'DI YIS NI, ,TING 'DZIN

ZHI BA MCHOG 'DI ZHU BA BYAS, ,ZHES 'BYUNG BA LA SOGS PA DANG
MTHUN PA YIN TE, RTOG PA DANG DPYOD PA LA SOGS PA'I SKYON THAMS
CAD LAS RNAM PAR GROL BA'I DE BZHIN GSHEGS PA SPYOD LAM BZHI GANG
YANG RUNG BAS BZHUGS PA'I PHYOGS, DE BZHIN GSHEGS PA'I DBANG GIS
BYUNG BA 'JIG PA

@268B RNAMS KYIS 'JIG PAR JI LTAR 'GYUR, LHA DANG 'PHAGS PA DANG
TSANGS PA'I BZHUGS PA DAM PA BSAM GTAN BZHI PA DANG, STONG PA
NYID DANG, SNYING RJE CHEN PO'I MTSAN NYID GTZO BO YIN PA'I PHYIR
BZHUGS PA GSUM PO DE DAG GIS BZHUGS PAR GYUR TE, DE'I SGRA NI
BZHUGS ZIN PA'I DON TO, ,

DE NA BCOM LDAN 'DAS BZHUGS PA NI CHOS YANG DAG PAR SDUD PA'I DUS
NA 'DAS PA YIN NO, ,DUS GCIG NA ZHES 'BYUNG BA'I BYE BRAG GIS NI
THUGS RJE CHEN PO LA GZHOL BA 'GRO BA'I BLA MA DUS GZHAN NA NI
YUL GZHAN NA BZHUGS PAR STON TO, ,DE'I PHYIR BCOM LDAN 'DAS KYI
RJES SU SLOB PA

GZHAN RNAMS KYIS KYANG DAM PA GSUM GYIS GNAS PAR BYA'I, BYED PA
GANG YANG RUNG BA DAG GIS NI MA YIN NO, ,DGE SLONG GI DGE 'DUN
CHEN PO DANG ZHES 'BYUNG BA LA SOGS PA NI NYAN PAR GTOGS PA 'DUS
PAR STON TE, ,DE LA NYON MONGS PA BCOM PA'I PHYIR DGE SLONG NGO,
,DE DAG MANG PO

TSOGS PAS DBYER MED PA'I PHYIR DGE 'DUN NO, ,CHEN PO ZHES 'BYUNG
BA NI PHAL CHE BA NYID KYIS SAM, SHES RAB DANG RDZU 'PHRUL LA
SOGS PAS SO, ,DE BZHIN DU BYANG CHUB SEMS DPA' SEMS DPA' CHEN
PO'I DGE 'DUN CHEN PO DANG YANG STE, 'DI LA YANG CHE BA NYID GSUM
GYIS STON TO, SEMS

CAN THAMS CAD KYI MCHOG TU GYUR PA SEMS CHE BA NYID DANG, SPONG
BA CHE BA NYID DANG, RTOGS PA CHE BA NYID KYIS SO, ,DE DAG DANG
THABS CIG STE, LHAN CIG TU ZHES BYA BA'I THA TSIG GO, ,BZHUGS
PA'I BYA BA LA LHAN CIG PA NYID YIN PA'I PHYIR LHAN CIG GI DAN
GYI MTSAN NYID KYIS RNAM PAR DBYE BA

GSUM PA YIN NO, ,GTOGS PA 'DUS PA ZHES BYA BA 'DI LA GTOGS PA SU
YIN ZHE NA, RNAM PA DE LTA BU'I CHOS NYAN PA LA SOGS PAR SNANG BA
'GRUB PAR 'GYUR BA'I DGE BA'I RTZA BA SNGON BSKYED PA YONGS SU
SMIN PA NI GTOGS PA YIN TE, CHOS NYAN PA LA SOGS PA LA SKAL PA
YOD DO ZHES BYA BA'I THA TSIG

GO; ,RANG MTSAN MAR GRUB PAR BYA BA'I PHYIR YUL DANG DUS DANG,
,'KHOR DBANG DU BYED CING DBANG DANG BCAS PAR SMRAS NA, SMRA BA
PO TSAD MA YIN PAR KHONG DU CHUD PAR 'GYUR RO ZHES CHE BA GANG
DAG SMRA BA DE NI BDAG GIS KHONG DU MA CHUD DE, 'DI LTAR YUL DE
DAG TU SONG ZHING DPANG RNAMS LA 'DRI NA NI DE

@269A *, ,NUS PA MED PA RNAMS KYIS MDO'I DON GTAN LA DBAB PA THAG
RING BAR 'GYUR RO, ,YANG JI LTAR MDO SDE 'DI BZHIN DU GANG DU
'KHOR GYI MING MA BSTAN PA DE JI LTAR DBANG ZHES BRJOD PAR BYA,
'OG MA YIN PA'I PHYIR DGE SLONG GI 'KHOR SNGAR BSTAN LA, GONG MA
YIN PA'I PHYIR BYANG

CHUB SEMS DPA'I 'KHOR PHYIS BSTAN TO, ,JI LTAR GANG YANG PHYOGS
BCU'I 'GRO BA RNAMS DANG, SLOB PA DANG, MI SLOB PA DANG, RANG
RGYAL BA RNAMS KYI BSOD NAMS LA ZHES BYA BA LA SOGS PA LTA BU
STE, KHA CIG TU NI 'OG MA NAS GO RIMS BZHIN DU BKOD DO, ,KHA CIG
TU NI

GONG MA NAS GO RIMS BZHIN DU BKOD DE, JI LTAR SANGS RGYAS DANG
BYANG CHUB SEMS DPA' ZHES BYA BA LTA BU'O, ,GZHAN DAG NI 'KHOR
RTAG PA YIN PA'I PHYIR DGE SLONG GI 'KHOR SNGAR SMOS SO, ,RTAG PA
MA YIN PA'I PHYIR BYANG CHUB SEMS DPA'I 'KHOR PHYIS SMOS SO ZHES
PA'O, ,RTAG PA NI SNGAR

BRJOD PAR BYA BA YIN LA DE LAS GZHAN NI PHYIS YIN NO ZHES BYA BA
DE NI RIGS PA YOD PA MA YIN NO, ,GLENG GZHI GANG GIS BSTAN PA 'DI
'JUG PA'I GLENG GZHI DE BSHAD PA'I PHYIR, DE'I TSE ZHES BYA BA LA
SOGS PA GSUNGS TE, 'KHOR RNAMS KYI DGE BA'I RTZA BA YONGS SU SMIN
PAR BSTAN PA DE'I TSE, BCOM

LDAN 'DAS TING NGE 'DZIN LA SNYOMS PAR 'JUG PAR MDZAD PA'I DUS DE
YIN PA'I PHYIR DE'I TSE ZHES BYA STE, BCOM LDAN 'DAS NI DUS
MKHYEN PA'I PHYIR RO, ,CHOS NI PHUNG PO LA SOGS PA YIN TE RANG GI
MTSAN NYID 'DZIN PA NYID DU 'DOD DO, ,YONGS SU KUN DU THAMS CAD
DU 'DI LA 'ANG 'DIS KHONG DU

CHUD RTOGS RIG PAS NA CHOS KYI RNAM GRANGS ZHES BYA'O, ,ZAB MO NI
STONG PA NYID LA SOGS PA STE, GANG DU'ANG GANG GIS SNANG BA GO
RIMS BZHIN DU RANG DANG GZHAN GYI RGYUD LA LTOS PA DE NI ZAB MO
SNANG BA YIN NO, ,DE SKAD DU, ZAB MO STONG PA NYID LA SOGS, ,SGRO
'DOGS PA DANG SKUR 'DEBS

MTHA', ,BRAL BA DE NI ZAB MO NYID, ,CES BSTAN TE, SGRO 'DOGS PA
DANG SKUR PA 'DEBS PA'I MTHA' DANG BRAL BA YANG YOD PA DANG MED
PA'I MTHA' LAS 'DAS PA YIN NO, ,DE BAS NA SLOB DPON KLU SGRUB KYI
ZHAL SNGA NAS, GANG BLO YOD DANG MED PA LAS, ,RNAM PAR 'DAS SHING
MI GNAS PA, ,DE DAG ZAB MO

@269B DMIGS MED PA'I, ,RKYEN GYI DON LAS RNAM PAR BSGOM, ,ZHES
BSTAN TO, ,TING NGE 'DZIN NI SEMS RTZE GCIG PA NYID KYI MTSAN
NYID DO, ,YANG DAG PAR 'JOG PA'I PHYIR DE'I BDAG NYID DU BZHUGS
PA NI SNYOMS PAR ZHUGS PA'O, ,'DI LTAR SANGS RGYAS DANG BYANG
CHUB SEMS DPA' RNAMS KYI MDZAD PA THAMS CAD NI

GZHAN GYI DON GTZO BO YIN NO, ,DES NA BCOM LDAN 'DAS TING NGE
'DZIN 'DI LA SNYOMS PAR ZHUGS PA NI 'KHOR THAMS CAD KYI SEMS KYI
RGYUD TING NGE 'DZIN GYI DON BSTAN PA DANG MTHUN PA JI LTAR RANG
RANG GI RGYUD YONGS SU SMIN PAR RUNG BA SKYES PA YIN TE, DE NI DE
BZHIN DU RIG PAR BYA'O, ,BCOM LDAN

'DAS KYI NYON MONGS PA MED PAR MKHYEN PA YANG 'DIR KHUNGS SU
GZHAG STE, NYAN THOS RNAMS KYI NYON MONGS PA MED PA NI BDAG
MTHONG NA MI RNAMS KYI NYON MONGS PA YONGS SU SPONG NGO, ,RGYAL
BA RNAMS KYI NYON MONGS PA MED PA NI GRONG LA SOGS PAR DE DAG GI
NYON MONGS PA RGYUN GCOD DO, ,DON 'DI

NYID 'OG NAS BSTAN PA'I PHYIR, YANG DE'I TSE ZHES BYA BA LA SOGS
PA GSUNGS SO, ,DE'I TSE ZHES BYA BA NI BCOM LDAN 'DAS TING NGE
'DZIN LA SNYOMS PAR ZHUGS PA DE'I TSE'O, ,YANG GI SGRA NI NGES
PAR GZUNG BA'I DON TE, DES NA DE KHO NA NYID NI ZHES BYA BA'I DON
TO, ,YANG NA YANG ZHES BYA BA NI BSDU

BA'I PHYIR TE, SNYOMS PAR 'JUG PA'I BYA BA BSTAN PA DANG, 'OG NAS
'BYUNG BA'I RNAM PAR LTA BA'I BYA BA SDUD PAR BYED DO, ,BSHAD PA
'DI LA NI 'KHOR GYI DGE BA'I RTZA BA YONGS SU SMIN PA'I DUS KHO
NA YONGS SU GZUNG BAR BYA STE, DE LTA NA NI BSDU BA 'THAD PAR
'GYUR GYI GZHAN DU NI MA YIN NO, ,'DI'I

SEMS DPA' NI BYANG CHUB KYI CHED DU 'AM, BYANG CHUB SEMS NYID YIN
PAS BYANG CHUB SEMS DPA'O, ,SANGS RGYAS NYID DU ZHUGS PA YIN PA'I
PHYIR DBANG BSKUR BA THOBS PA RNAMS LA NGES PA'I TSIG PHYI MA
NYID DU RIGS NA, BYANG CHUB 'DI YANG GANG ZHE NA, BYANG CHUB 'DI
NAM MKHA'I MTSAN NYID YIN TE RTOG PA

THAMS CAD SPANGS PA'I PHYIR RO, ,DE SKAD DU, RNAM PAR SNANG MDZAD
MNGON PAR RDZOGS PAR BYANG CHUB PA LAS KYANG, BYANG CHUB NAM
MKHA'I MTSAN NYID PA, ,RTOG PA THAMS CAD SPANGS PA YIN, ZHES
GSUNGS SO, ,GANG ZHIG DE RTOGS PAR 'DOD PA DE NI BYANG CHUB SEMS
DPA' STE, DE LA DE SKAD CES BYA'O, ,

@270A *, ,SEMS CAN THAMS CAD KYI MCHOG TU GYUR PA SEMS CHE BA
NYID LA SOGS PA GSUM BSTAN PA DANG, SA CHEN POR ZHUGS PA'I PHA
ROL TU PHYIN PA CHE BA NYID KYIS KYANG 'DI'I SEMS DPA' CHE BAS NA
SEMS DPA' CHEN PO'O, ,DE SKAD DU SDUD PA TSIGS SU BCAD PA LAS
KYANG, GTONG BA

CHE DANG BLO CHE BA DANG MTHU CHE DANG, ,RGYAL BA RNAMS KYI THEG
CHEN MCHOG LA ZHUGS PA DANG, ,GO CHA CHEN PO BGOS SHING BDUD KYI
SGYU 'DUL BA, ,DE YI PHYIR NA SEMS DPA' CHE ZHES RAB TU BRJOD,
CES GSUNGS SO, ,SDIG PA MI DGE BA'I CHOS RNAMS LAS RING DU
BSRINGS TE SONG BAS NA

'PHAGS PA'O, ,GANG GIS SPYAN RAS KYIS GZIGS NA SEMS CAN RNAMS
DBANG PHYUG STE, 'JIGS PA DANG SDUG BSNGAL GYI RGYU LA MI RTEN
PAR DBANG DU GYUR PA'I DBANG PHYUG DE LA DE SKAD CES BYA'O, ,'DI
'PHAGS PA YANG YIN LA SPYAN RAS GZIGS DBANG PHYUG KYANG YIN PAS
'PHAGS

PA SPYAN RAS GZIGS DBANG PHYUG GO, ,RNAM PA SNA TSOGS SHES PA'AM,
,SHES PA'I MCHOG YIN PAS SHES RAB BO, ,DAM PA'I DNGOS PO NI DAM
PA NYID DE DAM PA KHO NA YIN NO, ,'JIG RTEN GANG LA MCHOG GZHAN
MED PA NI DAM PA BSHAD DE, SHES RAB KYI DAM PA NYID NA SHES RAB
KYI PHA ROL

DU PHYIN PA YIN NO, ,DE BAS NA 'DI SKAD DU, RANG GI NGO BO STONG
PA LA SOGS PA'I RNAM PAS SHES PA DAM PAR 'GYUR TE, SHIN DU MCHOG
DANG LDAN PA GANG YIN PA DE NI SHES RAB KYI PHA ROL TU PHYIN PA
NYID DO, ,DE SKAD DU, 'PHAGS PA SHES RAB KYI PHA ROL DU PHYIN PA
BRGYAD STONG PA LAS, KUN

DGA' BO SHES RAB GANG GIS DGE BA'I RTZA BA RNAMS BSNGO BA BLA NA
MED PA YANG DAG PAR RDZOGS PA'I BYANG CHUB TU YONGS SU BSDOS NA
DE DAM PA YIN NAM, KUN DGA' BOS GSOL BA, BCOM LDAN 'DAS DAM PA
LAGS SO, ,BDE BAR GSHEGS PA DAM PA LAGS SO, ,BCOM LDAN 'DAS

KYIS BKA' STZAL PA, DE BAS NA DAM PA YIN PA'I PHYIR PHA ROL TU
PHYIN PA ZHES BYA BA'I MING 'THOB PAR 'GYUR RO ZHES GSUNGS SO,
,DE LAS GZHAN PA LA NI NGES PA'I TSIG RIGS PA MA YIN ZHING SGRA
SBYAR BA YANG DKA' BA BCOM LDAN 'DAS KYI NGES PA'I TSIG DANG YANG
'GAL BAR 'GYUR RO, ,DON

@270B DAM PA'I SHES RAB KYI PHA ROL TU PHYIN PA NI RNAM PA THAMS
CAD RNAM PAR DAG PA'I MTSAN NYID CHOS KYI SKU YIN NO, ,DE LAS
GZHAN PA NI SEMS BSKYED PA DANG, GO CHA DANG, 'JUG PA DANG, TSOGS
DANG, NGES PAR 'BYUNG BA'I SGRUB PA'I MTSAN NYID RGYU'I BDAG NYID
DO, ,ZAB MO'I DON NI SNGAR

BSHAD ZIN TO, ,DE LA GANG GI TSE RGYU'I SHES RAB KYI PHA ROL TU
PHYIN PA LA BYA NA NI YUL GYI BDUN PA YIN NO, ,GANG GI TSE 'BRAS
BU LA BYA NA NI DE'I TSE RGYU MTSAN GYI BDUN PA YIN NO, ,DE LA
SPYAD PA NI RNAM PA MANG STE, SO SO'I SKYE BO'I SA SBYOR BA'I LAM
LA NI MOS PA'I SPYAD PA'O, ,SA GNYIS PA LA SOGS PA'I

DRUG LA NI SGRUB PA'I SPYAD PA'O, ,SA BRGYAD PA LA NI NGES PA'I
SPYAD PA'O, ,DE LA MOS PA'I SPYAD PA NI RNAM PA GSUM STE, RANG GI
DON DANG, RANG DANG GZHAN GYI DON DANG, GZHAN GYI DON TE, RE RE
LA YANG SO SOR CHUNG NGU'I CHUNG NGU LA SOGS PA'I DBYE BAS RNAM
PA DGU DGU'O, ,DE LTAR MOS PA

RNAM PA NYI SHU RTZA BDUN NO, ,SGRUB PA'I SPYAD PA NI LHAG PA'I
TSUL KHRIMS LA SOGS PA BSLAB PA GSUM RNAM PAR DAG PA'I NGO BO YIN
TE, DE LA LHAG PA'I TSUL KHRIMS KYI BSLAB PA RNAM PAR DAG PAS NI
SA GNYIS PA'O, ,LHAG PA'I SEMS KYI BSLAB PA RNAM PAR DAG PAS NI
SA GSUM PA'O, ,

LHAG PA'I SHES RAB KYI BSLAB PA RNAM PAR DAG PAS NI RNAM PA
BRGYAD DE, DES NI SA LHAG MA BRGYAD BSDUS PA YIN NO, ,DE LA BYANG
CHUB KYI PHYOGS DANG, 'PHAGS PA'I BDEN PA BZHI DANG, RTEN CING
'BREL PAR 'BYUNG BA DANG, RTZOL BA DANG BCAS SHING MTSAN MA MED
PAR GNAS PA DANG RAB

TU LDAN PA'I LHAG PA'I SHES RAB KYI BSLAB PA RNAM PAR DAG PAS NI
'OD 'PHRO BA CAN LA SOGS PAS BZHI STE, DE LTAR NA RNAM PA DRUG NI
SGRUB PA'I SPYAD PA YIN NO, ,NGES PA'I SPYAD PA NI LHUN GYIS GRUB
CING MTSAN MA MED PA'I LHAG PA'I SHES RAB KYI BSLAB PA RNAM PAR
DAG PAS NI SA BRGYAD PA STE,

JI LTAR 'DOD PAR SANGS RGYAS KYI ZHING RNAM PAR DAG PA LA SPYOD
PA NGES PAS NA NGES PA'I SPYAD PA ZHES BRJOD DO, ,'DIR NI BYE
BRAG MA BZUNG BA'I PHYIR SPYAD PA NYID THAMS CAD BZUNG NGO,
,SPYAD PA NI SPYOD PA STE, RJES SU SGRUB PA'O, ,YANG NA MOS PA
NYID SPYAD PA YIN TE, 'DI RTZOM PA'I SA YIN

@271A *, ,BA'I PHYIR RO, ,'DI NYID KYIS RAB TU DGA' BA LA SOGS PA
SA BCU GCIG PO BRTZAM PA'I PHYIR RO, ,THOB PA DANG, YONGS SU GRUB
PA DANG, RNAM PAR DAG PA NI DE BAS GZHAN PAS LHAG MA RNAMS KYIS
RNAM PAR GZHAG GO, ,YUL DE LA 'ANG DE'I CHED DU SPYOD

PA NYID LA RNAM PAR BLTA STE, BCOM LDAN 'DAS MDZAD PA'I RJES SU
MTHUN PA NYID DU ZHUGS PA YIN GYI, LAS GZHAN BYED PA MED DO ZHES
BYA BA'I DON TO, ,'KHOR GZHAN YANG DE BZHIN GSHEGS PA'I MDZAD
PA'I RJES SU ZHUGS PA YIN MOD KYI, 'ON KYANG 'PHAGS PA SPYAN RAS
GZIGS

DBANG PHYUG 'CHAD PA PO YIN PA'I PHYIR DE LTA BU ZHUGS SO ZHES
BSTAN TO, ,SH'A RI'I BU YANG 'DRI BA PO YIN PA'I PHYIR RO, ,RNAM
PAR BLTA STE ZHES 'BYUNG BA NI RANG GI NGO BO STONG PA LA SOGS
PA'I RNAM PA SNA TSOGS SU LTA BA STE, SO SOR RTOG PA'O, ,YI GE
KHA CIG LAS 'DI LTAR ZHES

'BYUNG BA DE'I TSE NI 'DI LTAR ZHES BYA BA 'DIS RANG GI DNGOS PO
STONG PA DANG, MTSAN NYID MED PA DANG, MA SKYES PA LA SOGS PA 'OG
NAS 'BYUNG BA'I RNAM PA RNAMS KYI LTA BA KHYAD PAR CAN DU BZHED
DO, ,DE NYID KYI PHYIR SNA TSOGS KYI DON BRJOD PA RNAM PAR GYI
SGRAR SBYOR RO, ,RNAM PAR BLTA BAR BYA

PA JI SNYED YOD PA'I DON BSTAN PA'I PHYIR, PHUNG PO LNGA PO ZHES
BYA BA GSUNGS SO, ,PHUNG PO'I SGRAS SKYE MCHED DANG KHAMS KYANG
MTSON PA YIN TE, MJUG SDUD PA NA DE DAG KYANG BRJOD PA'I PHYIR
RO, ,YANG NA KYANG GI SGRAS PHUNG PO LNGA DANG SKYE MCHED DANG,
KHAMS RNAMS LA YANG RNAM PAR LTA'O,,

DE DAG KYANG NGO BO NYID KYIS STONG PA ZHES 'BYUNG BA 'DIS NI JI
LTA BA BZHIN DU YOD PAR BSTAN TE, NGO BO NYID KYIS STONG PA DANG,
BRAL BA DANG, BDAG MED PA ZHES BYA BA'I DON TO, ,'DI YANG MTSAN
NYID MED PA DANG, MA SKYES PA LA SOGS PA MTSON PA YIN NO, ,DE NAS
ZHES 'BYUNG BA NI

SKABS 'DIR DE MA THAG TU'O, ,SANGS RGYAS KYI MDZAD PA'I MTHU NI
SANGS RGYAS KYI MTHUS TE, BCOM LDAN 'DAS KYIS MDZAD PA'I BYIN GYI
RLABS DANG MTHUS ZHES BYA BA'I THA TSIG STE, DON 'DI 'PHAGS PA
SPYAN RAS GZIGS DBANG PHYUG LA DRI BA'I SPOBS PA BCOM LDAN 'DAS
KYIS NYE BAR BSGRUBS

@271B PA YIN NO, ,DE LTA MA YIN NA NI 'DI SH'A RI'I BU'I YUL MA
YIN NO ZHES BSTAN PA YIN NO, ,NYON MONGS PA SPANGS PAS BSNGAGS
PAR 'OS PA'I SGO NAS TSE DANG LDAN PA'I PHYIR TSE DANG LDAN PA'O,
,SH'A RI'I ZHES BYA BA NI SHA RA DVAD KYI RIGS SU SKYES PA'I BUD
MED DO, ,DE'I BU YIN PAS SH'A RI'I BU'O,,

'DI SKAD CES 'BYUNG BA NI 'OG NAS SMOS PA'O, ,SMRAS SO ZHES
'BYUNG BA NI SMRAS PAR 'GYUR BA'O, ,BSNGAGS PAR BYA BA'I DON DU
RIGS KYI BU ZHES 'BYUNG BA YIN TE, DBANG BSKUR BA THOB PA NYID
KYIS SANGS RGYAS RNAMS KYI SRAS KHYAD PAR DU GYUR PA'I PHYIR 'DI
NI BONG BA YIN NO, ,GANG LA LA ZHES

'BYUNG BA NI BYE BRAG MA BSTAN PA'O, ,SPYOD PAR ZHES 'BYUNG BA NI
SPYOD PAR BYED PA DANG, NAN TAN GYIS YANG DAG PAR SGRUB PA'O,
,'DOD PA NI 'DI'I 'DUN PA YIN TE, DE LA DE SKAD CES BYA'O, ,YI GE
KHA CIG LAS SPYAD PA BYED PAR 'DOD PA DES ZHES 'BYUNG STE, BYED
PA DANG SGRUB PAR ZHES BYA BA KHYAD

PAR MED PA NYID KYI DON TO, ,BSAM PA DANG, SBYOR BA DANG, MNGON
DU BYA BA DANG, SGRUB PA DANG, RTOGS PA'I RNAM PA GANG GIS JI
LTAR BSLAB PAR BYA, GOMS PAR BYA, DE SKAD CES 'BYUNG BA NI RNAM
PA SNGA MA LA BYA'O, ,SMRAS PA DANG ZHES 'BYUNG BA NI BRJOD BA
DANG ZHES BYA'O, ,RIGS KYI BU 'AM

RIGS KYI BU MO ZHES 'BYUNG BA NI 'DI 'PHAGS PA RNAMS KYIS BRJOD
PAR 'OS PA YIN NO, ,'AM ZHES 'BYUNG BA'I SGRA NI PHAN TSUN LTOS
PA STE GNYI GA YANG YIN PAR LTA BAR BYA'O, ,DES ZHES 'BYUNG BA
SPYAD PA SPYOD PAR 'DOD PAS SO, ,'DI LTAR ZHES 'BYUNG BA NI 'OG
NAS 'BYUNG BA'I TSUL GYIS SO, ,RNAM PAR

BLTA BAR BYA STE ZHES 'BYUNG BA NI RNAM PA SNA TSOGS SU SO SOR
BRTAG PAR BYA'O, ,'DIS NI RNAM PAR RTOG PA DANG BCAS PA'I GZUGS
BRNYAN LHAG MTHONG GIS DMIGS PA BRJOD DO, ,SEMS PA'I BAR MA CHAD
PA NYID GCIG TU RNAM PAR MI RTOG PA'I GZUGS BRNYAN ZHI GNAS KYI
DMIGS PA YANG BLTA

BAR BYA'O, ,YANG DAG PAR RJES SU BLTA'O ZHES 'BYUNG BA NI PHYIN
CI MA LOG PA'I PHYIR YANG DAG PAR RAM, MTSAN NYID MED PA NYID
KYIS DBYER MED PA'I PHYIR MNYAM PAR RAM, CHOS THAMS CAD KYI PHYIR
KUN TU RNAM PAR LTA BA DANG RJES SU MTHUN PAR LTA BA NI YANG DAG
PAR RJES SU LTA BA STE, DNGOS PO'I

@272A *, ,MTHA'I DMIGS PA ZHI GNAS DANG LHAG MTHONG GIS MNGON SUM
DU BYED CES BYA BA'I THA TSIG GO, ,'DIS NI DNGOS PO'I MTHA'I
DMIGS PA MTHONG BA'I LAM GYIS BSDUS PA'I SA DANG PO BSTAN TO, ,DE
NAS GONG DU DNGOS PO'I MTHA' DANG, SNGAR BSTAN PA RNAM PA GNYIS
TE, SA GNYIS

PA LA SOGS PA LA NI DMIGS PA GSUM PO DE DAG YIN PAR BLTA BAR
BYA'O, ,SA MTHAR PHYIN PA BCU PA DANG, DE BZHIN GSHEGS PA'I SA LA
NI CHOS KYI SKU THOB PA'I PHYIR DGOS PA YONGS SU GRUB PA DE NYID
DMIGS PA YIN NO, ,DE SKAD DU 'PHAGS PA DGONGS PA NGES PAR 'GREL
PA LAS, DE SNGAR ZHI

GNAS DANG LHAG MTHONG THOB PA'I PHYIR RNAM PAR RTOG PA DANG BCAS
PA DANG, RNAM PAR MI RTOG PA'I GZUGS BRNYAN GYI DMIGS PA THOB PA
YIN NO, ,DA LTAR NI MTHONG BA'I LAM THOB PA'I PHYIR DNGOS PO'I
MTHA'I DMIGS PA THOB PA YIN NO, ,DES GONG NAS GONG DU BSGOM PA'I
LAM DANG RAB TU LDAN PA DMIGS PA GSUM PO DE

DAG NYID YID LA BYED NA MTSAN MA DANG GNAS NGAN LEN THAMS CAD
BCOM PA'I PHYIR MTHAR GYIS SA GONG NAS GONG DU GSER LTA BUR SEMS
RNAM PAR SBYONG ZHING BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR 'TSANG RGYA BA'I BAR DU DGOS PA
YONGS SU GRUB PA'I DMIGS PA YANG 'THOB PO ZHES

GSUNGS TE, RGYAS PAR NI DE NYID LAS RIG PAR BYA'O, ,'DIR NI DPE
NYE BAR SBYAR BA TZAM ZHIG SMOS PA YIN NO, ,JI LTAR NA RANG GI
DNGOS PO STONG PA LA SOGS PA'I RNAM PA'I SGO NAS PHUNG PO LA SOGS
PA LA RNAM PAR LTA BA NI PHYIN CI MA LOG PA'I PHYIR YANG DAG PA
DANG, MTSAN NYID MED PA NYID

KYIS MTSAN NYID GCIG PA'I PHYIR MNYAM PA DANG, CHOS THAMS CAD
YANG DAG PAR RJES SU MTHONG BA YIN ZHE NA, GZUGS STONG PA'O ZHES
BKA' STZAL TE, SKABS YIN PA'I PHYIR RANG GI NGO BO NYID KYIS ZHES
'BYUNG BA DANG SBYAR RO, ,'DI LTAR GZUGS LA SOGS PAR SNANG BA LA
DNGOS PO YIN PA DANG,

BTAGS PA YIN PAR SMRA BA RNAMS RNAM PA DE GNYIS SU RTOGS PAR BYED
DO, ,DE LA GZUGS LA SOGS PA SNANG BA DNGOS PO YIN PAR SMRA BA NI
BYE BRAG TU SMRA BA DANG, DPYOD PA PA LA SOGS PA'O, ,DON SNANG BA
BTAGS PA YIN PAR SMRA BA NI MDO SDE PA STE, DE DAG 'DI SKAD DU
DON NI SNGON PO LA SOGS PA PHYI ROL

@272B NA YOD PA NYID YIN LA, MYONG BA NI RNAM PAR SHES PA 'DI LA
RNAM PA GANG BSGOM PA YIN NO, ,SNGON PO LA SOGS PA LA RANG GI NGO
BOR RNAM PAR RTOG PA MANG PO RDUL PHRA RAB DANG, DES BRTZAMS PA
CHA SHAS CAN DANG, RNAM PAR SHES PA DANG, GTZO BO DANG, SGRA'I
TSANGS PA LA SOGS PA YONGS SU GYUR

PA THA DAD PAR RTOG PA'I DRA BA NGAN PA DE DAG THAMS CAD NI RANG
GI NGO BO BKAG PA NYID KYIS BCOM PAR 'GYUR BAS DE NYID BRJOD PAR
BYA'O, ,GANG DE DAG BA LANG RDZI DANG BUD MED YAN CHAD LA GRAGS
PA DNGOS SU GSAL BAR SNANG BA'I GZUGS DE NYID DRI ZA'I GRONG
KHYER LTAR NGO BO NYID KYIS STONG PA YIN

TE; GZUGS SNANG BA 'DI LA RANG GI NGO BO 'GA' YANG MED DO, ,DE
BAS NA RANG GI NGO BO STONG PA NYID 'DI LA GZUGS SO ZHES BYA STE,
'DIS NI BYE BRAG TU SMRA BA DANG, DPYOD PA PA LA SOGS PA 'DOD
PA'I GZUGS RANG GI NGO BO STONG PA NYID DU BSTAN PA YIN NO, ,MDO
SDE PA RNAMS SNANG BA RNAM PAR SHES PA'I

NGO BO YIN PA'I PHYIR SNGON PO LA SOGS PAR SNANG BA NI DON GYI
RANG GI NGO BOS STONG PA YIN NO, ,PHYI ROL GYI DON NI YOD PA KHO
NA YIN PAS STONG PA NYID LAS GZUGS GZHAN YIN NO SNYAM DU SEMS NA,
DE DAG KYANG GZUGS LAS STONG PA NYID GZHAN MA YIN NO, ,STONG PA
NYID LAS KYANG GZUGS GZHAN MA

YIN NO ZHES 'BYUNG BA 'DIS 'GOG PAR BYED DO, ,YANG 'DI SKAD DU
PHUNG PO LA SOGS PA'I RANG GI NGO BO MED PAR GA LAS SHES PAR BYA
ZHE NA, 'DIR SMRAS PA, PHUNG PO DANG, SKYE MCHED DANG, KHAMS
RNAMS NI RTEN CING 'BREL PAR 'BYUNG BA YIN PA'I PHYIR RGYU MED PA
NYID DANG, RTAG PA

NYID KYI SA PHYOGS BSAL BA YIN NO, ,RGYU LAS BYUNG BA'I PHYOGS LA
YANG RTAG PA GNYIS TE, DNGOS PO SKYE BA NA RGYU DANG DUS MNYAM PA
NYID DU SKYE 'AM, DUS THA DAD PA YIN, DE LA PHYOGS DANG PO LTAR
NA NI RGYU DANG 'BRAS BU SNGA PHYI'I PHYOGS THAMS CAD DUS GCIG TU
DMIGS PAR 'GYUR BA'I PHYIR DANG

RGYU DANG 'BRAS BU GNYIS DBYER MED PA DANG, BSKAL PA YANG LO GCIG
TZAM DU 'GYUR BA'I PHYIR RO, ,PHYOGS GNYIS PA LA YANG RGYU DANG
'BRAS BU GNYIS DUS GCIG TU TSOGS PA MED PA'I PHYIR NUS PA MED DE,
DE BAS NA RGYU MED PA NYID DU THAL BAR 'GYUR RO, ,RGYU MED NA NI
RTAG TU YOD PA'AM MED PA

@273A *, ,NYID DU THAL BAR 'GYUR TE, LTOS PAR BYA BA GZHAN MED
PA'I PHYIR RO, ,LTOS NA NI DNGOS PO RES 'GA' BA NYID DU 'GYUR RO,
,GSUM PA'I PHYOGS NI MI SRID DE, DUS GCIG PA DANG DUS THA DAD PA
GNYIS PHAN TSUN SPANGS TE GNAS PA'I PHYIR RO, ,DE BAS NA GZUGS LA
SOGS PA'I SNANG BA

GANG YIN PA DE DAG SMIG RGYU'I CHU LA SOGS PA BZHIN DU RANG GI
NGO BO STONG PA YIN NO, ,DE DAG LA YANG DE DANG DE LA BRTEN NAS
'BYUNG BA ZHES RTOG PA GANG YIN PA DE NI KUN RDZOB YIN NO, ,DE
NYID KYI PHYIR BCOM LDAN 'DAS KYIS 'PHAGS PA RGYA CHER ROL PA
LAS, SH'AKYA'I SRAS PO RTEN CING 'BREL PA'I CHOS, ,

RANG GI NGO BO MED PAR MTHONG NAS NI, ,NAM MKHA' LTA BU'I SEMS
DANG RAB LDAN PAS, ,G-YON CAN DPUNG BCAS MTHONG BAS G-YO BA MED,
CES 'BYUNG BA DANG, DKON MCHOG TA LA LA LAS KYANG, RKYEN LAS
SKYES PA RANG GI DNGOS MA SKYES, ,CHOS KYI LUS NI RGYAL BA RNAMS
KYI SKU, ,CHOS NYID RTAG TU

GNAS PA NAM MKHA' BZHIN, ,BSTAN NA CHOS RNAMS SBYONG BA THOB PAR
'GYUR, ,ZHES GSUNGS SO, ,SANGS RGYAS THAMS CAD KYI YUL LA 'JUG PA
YE SHES SNANG BA'I RGYAN LAS KYANG, CHOS KYI RANG BZHIN LAS G-YO
BA MED DO, ,CHOS KYI RANG BZHIN LAS MA G-YOS PA NI CHOS KYI RANG
BZHIN THOB PAR

'GYUR RO, ,CHOS KYI RANG BZHIN THOB PA NI CUNG ZAD KYANG SPROS
PAR MI BYED DO, ,DE CI'I PHYIR ZHE NA, RGYU DANG RKYEN GYIS
BSKYED PA'I PHYIR RO, ,GANG RGYU DANG RKYEN GYIS BSKYED PA DE NI
SHIN TU MA SKYES PA'O, ,GANG SHIN TU MA SKYES PA DE NI NGES PAR
THOB PA YIN NO, ,GANG NGES PAR THOB PA DE NI CHOS THAMS CAD YID
LA BYED

PA DANG LHAN CIG GNAS BYED PA MA YIN NO ZHES 'BYUNG BA LA SOGS PA
GSUNGS PA YIN NO, ,DE NYID KYI PHYIR 'PHAGS PA KLU SGRUB KYI ZHAL
SNGA NAS KYANG, RTEN CING 'BREL BAR GANG 'BYUNG BA, ,RANG BZHIN
GYIS NI DE MA SKYES, ,RANG BZHIN GYIS NI GANG MA SKYES, ,DE LA
SKYE ZHES JI SKAD BYA, ,SHIN TU PHRA BA'I

DNGOS LA YANG, ,GANG GIS SKYE BAR RNAM BRTAGS PA, ,RNAM PAR MI
MKHAS DE YIS NI, ,RKYEN LAS BYUNG BA'I DON MA MTHONG, ,ZHES
GSUNGS SO, ,RNAM GRANGS GZHAN YANG RNAM PAR BRTAGS PA'I GZUGS
GZHAN GYI DBANG GI MTSAN NYID NI KUN TU BRTAGS PA'I NGO BO GZUNG
BA DANG 'DZIN PA'I

@273B MTSAN NYID GNYIS KYIS RTAG PA RTAG PA'I DUS DANG THER ZUG
THER ZUG GI DUS SU BRAL BA STONG PA DE NI CHOS NYID KYI GZUGS TE,
YONGS SU GRUB PA'I MTSAN NYID DO, ,GZHAN GYI DBANG DANG YONGS SU
GRUB PA DE GNYIS KA YANG STONG PA NYID GZUGS SO ZHES 'BYUNG BA
'DI GCIG PA NYID DU STON TO, ,STONG PA NYID YONGS SU

GRUB PA'I NGO BO DANG, GZUGS GZHAN GYI DBANG GI MTSAN NYID GCIG
PA NYID DU NGES PAR GZUNG BA'I PHYIR, STONG PA NYID GZUGS SO ZHES
BYA BA NYID SMOS PA YIN NO, ,DE LTAR GCIG PA NYID SGRUB PA'I SGO
NAS BRJOD NAS DGAG PA'I SGO NAS KYANG, GZUGS LAS STONG PA NYID
GZHAN MA YIN NO ZHES 'BYUNG BA

LA SOGS PAS THA DAD PA NYID 'GOG PAR BYED DO, ,DE YANG MI 'GYUR
BA DANG PHYIN CI MA LOG PAR YONGS SU GRUB PAS YONGS SU GRUB PA
STE, RGYU DANG RKYEN 'DUS NAS NUS PAR GYUR PAS MA BYAS PA'I PHYIR
'DUS MA BYAS PA YIN NO, ,DE LAS GZHAN PA GNYIS NI MA GRUB PA'O,
,RGYUN CHAD PA MA YIN PA'I PHYIR

RTAG PA STE, DE NI THUB PA CHEN PO'I CHOS KYI SKU DON DAM PAR YOD
PA YIN NO, ,DE NYID GCIG KHO NA DON DAM PA BDEN PA STE, 'DI LTA
STE, MA RMONGS PA'I CHOS CAN MYA NGAN LAS 'DAS PA ZHES BYA'O, ,DE
LTA MA YIN NA RTZOM PA THAMS CAD DON MED PAR 'GYUR RO ZHES ZER RO
ZHES GRAGS TE, DE LA BSHAD PA JI SKAD

BSTAN PA'I CHOS KYI SKU'I MTSAN NYID 'DOD PA LA NI RAG NA DON DAM
PAR YOD CES BYA BA DE JI LTA BU, 'DI LTAR DE MU STEGS CAN GYIS
YONGS SU BRTAGS PA BDAG LA SOGS PA BZHIN DU RTAG PA YIN NAM, SKAD
CIG MA YIN, CI STE PHYOGS DANG PO YIN NA NI MU STEGS CAN RIG BYED
KYI MTHA' SMRA BA LA SOGS

PA'I GRUB PA'I MTHA' LAS 'DI BYE BRAG CI YOD, ZLA BA SGRON MA'I
TING NGE 'DZIN LAS KYANG, CHOS KUN RTAG TU RANG GI NGO POS STONG,
RGYAL BA'I SRAS RNAMS DNGOS PO RNAM PAR 'JIG ,SRID PA THAMS CAD
YONG YE STONG PA STE, ,NYI TSE'I STONG NYID MU STEGS CAN RNAMS
KYI, ,ZHES PA YANG JI LTAR RTOGS PAR

BYA; MU STEGS CAN RNAMS LA YANG JI LTAR SKYON GDAGS, 'ON TE
PHYOGS GNYIS PA LTAR NA DE'I TSE SKAD CIG MA SNGA MA NI SKAD CIG
MA PHYI MA'I RGYU YIN LA, DE LA YANG DUS MNYAM PA DANG, DUS THA
DAD PA'I SKYON SNGAR BSTAN ZIN PAS YANG MI BRJOD DO, ,GANG YANG
GCIG KHO NA DAM PA BDEN PA'O ZHES BYA BA LA SOGS

@274A *, ,PA SMRAS PA 'DI YANG MYA NGAN LAS 'DAS PA MNGON PAR
'DOD PA DE DAG GZHUG PA LA LDEM POR DGONGS PA YIN TE, 'DI LTAR
BLO GROS MI ZAD PA LAS, CI STE 'DUS BYAS MED NA, GANG 'GOG NA MYA
NGAN LAS 'DAS PA BDEN PAR 'GYUR ZHES BYA BAS DE DAG THAMS CAD
BSAL BA YIN NO, ,

SHES RAB KYI PHA ROL TU PHYIN PA NYI KHRI LNGA STONG PA LA SOGS
PA LAS KYANG, YANG DAG PAR RDZOGS PA'I SANGS RGYAS KYANG SGYU MA
LTA BU RMI LAM LTA BU'O, ,MYA NGAN LAS 'DAS PA YANG SGYU MA LTA
BU RMI LAM LTA BU'O, ,CI STE MYA NGAN LAS 'DAS PA LAS CHES LHAG
PA'I CHOS 'GA' ZHIG YOD NA DE YANG SGYU MA LTA BU RMI

LAM LTA BU'O ZHES PA SMRA'O ZHES GSUNGS SO, ,RTZOM PA DON YOD PAR
'GYUR BA NI 'OG NAS BSTAN PAR BYA'O, ,CI STE GZUNG BA DANG 'DZIN
PA DANG, RNAM PAR BRAL BA GNYIS SU MED PA'I YE SHES DON DAM PAR
YOD PAR KHAS MI LEN NA JI LTAR MED PAR MI 'GYUR ZHE NA, MI 'GYUR
TE, KUN RDZOB TU RTEN CING

'BREL PAR 'BYUNG BA KHAS LEN PA'I PHYIR DANG, DON DAM PAR YANG
YOD PA DANG MED PA LAS 'DAS PA YANG YOD PA'I PHYIR RO, ,YOD PA
NYID LAS BZLOG STE, MED PA NYID DU 'DZIN PA NI 'DI LTAR MED PAR
LTA BA CHAD PA'I MTHA' YIN TE, PHA MED DO, ,MA MED DO, ,'JIG RTEN
'DI MED DO, ,'JIG RTEN PHA ROL MED DO, ,LEGS

PAR BYAS PA DANG NYES PAR BYAS PA'I LAS RNAMS KYI 'BRAS BU RNAM
PAR SMIN PA MED DO ZHES BYA BA DANG, BDEN PA DANG DKON MCHOG LA
SOGS PA LA SKUR PA 'DEBS PA'I MTSAN NYID RNAM PA DE LTA BU'I SDIG
PA CAN YIN NA, SHIN TU RNAM PAR DAG PA DBU MA'I LUGS LA LTA SKABS
GA LA YOD, RIN PO CHE'I PHRENG

BA LAS KYANG, SMIN RGYU LAS NI CHU'O ZHES, ,CHU YI BLO YIS DER
SONG NAS, ,CI STE CHU DE MED DO ZHES, ,'DZIN PA DE NI RMONGS PA
NYID, ,CES GSUNGS PA DANG, GANG LA MED PAR 'DOD PA LA, ,BYANG
CHUB BRTEN PHYIR SEMS MED CING, ,KHAS LEN MED DANG SPYOD MED
DANG, ,DE LA JI LTAR MED PAR

SHES; ,ZHES BYA BAS KYANG LAN BTAB PO, ,JI STE YOD PA NYID BKAG
PA'I PHYIR MED PA NYID DU 'GYUR RO ZHE NA, MED PA NYID DU BKAG
PA'I PHYIR YOD PA NYID DU YANG CI'I PHYIR MI 'GYUR, GNYIS SU MED
PA'I SHES PA DON DAM PAR YONG PAR KHAS LEN PA YANG RGYU THA DAD
PAR 'JUG PA RNAMS LA DE DAG GI SHES

@274B PA RNAM PAR 'DZIN NA NI JI LTAR GNYIS SU MED PA NYID YIN,
'ON TE DON DAM PAR YOD PA LA MI 'DZIN NA NI JI LTAR THAMS CAD
MKHYEN PA NYID YIN, KHYED LA YANG SKYON 'DI MTSUNGS PAR 'GYUR RO
ZHE NA, MI 'GYUR TE, DON DAM PAR YOD PA MI MTHONG BA NYID DE KHO
NA MTHONG BA YIN LA, SMIG RGYU LA CHUR MI MTHONG BA MI SHES

PA DANG LDAN PA NI MA YIN NO, ,DE SKAD DU GZUGS MA MTHONG BA NYID
GZUGS MTHONG BA NYID DO ZHES BYA BA LA SOGS PA GSUNGS PA DANG,
TING NGE 'DZIN GYI RGYAL PO LAS KYANG, GANG YANG MA MTHONG BA NI
CHOS THAMS CAD MTHONG BA YIN NO ZHES GSUNGS SO, ,DE BZHIN DU
GZUGS DANG 'DRA BAR TSOR BA LA SOGS PA NA THA MA

RNAM PAR SHES PA LA THUG PA PHUNG PO DAG MDOR NA RANG GI NGO BOS
STONG PA NYID DU BSTAN TO, ,DES NA 'DI LTAR RIG PAR BYA STE, TSOR
BA STONG PA'O, ,STONG PA NYID TSOR BA'O, ,TSOR BA LAS STONG PA
NYID GZHAN MA YIN NO, ,STONG PA NYID LAS TSOR BA GZHAN MA YIN NO,
,DE BZHIN DU 'DU SHES LA SOGS

PA YANG SBYAR BAR BYA'O, ,PHUNG PO RNAMS RANG GI NGO BO STONG PA
NYID DU BSTAN NAS SKYE MCHED DANG KHAMS RNAMS LA YANG BSTAN PA'I
PHYIR, SH'A RI'I BU DE LTAR NA ZHES BYA BA LA SOGS PA GSUNGS SO,
,DE LTAR NA ZHES 'BYUNG BA NI PHUNG PO BZHIN DU'O, ,CHOS THAMS
CAD NI SKYE MCHED DANG KHAMS RNAMS TE, RANG GI

NGO BO STONG PA NYID DE ZHES 'BYUNG BA DANG SBYAR RO, ,RANG GI
NGO BO STONG PA NYID LA RNAM PAR LTA BA'I RNAM PA BSTAN NAS MTSAN
NYID MED PA LA RNAM PAR LTA BA'I RNAM PA BSTAN PA'I PHYIR, MTSAN
NYID MED PA ZHES BYA BA GSUNGS SO, ,'DIS SAM DE MTSON PAR BYA BA
YIN PAS MTSAN NYID DE, 'DI LTA STE GZUGS KYI

PHUNG PO'I SPYI'I MTSAN NYID NI GZUGS SU RUNG BAS GZUGS SO, ,TSOR
BA'I PHUNG PO'I SPYI'I MTSAN NYID NI MYONG BAS NA TSOR BA'O,
,RANG GI NGO BO LA BYE BRAG CI YOD CE NA, RANG DANG SPYI'I MTSAN
NYID KYIS BYAS PA'I BYE BRAG YOD DO, ,RANG GI MTSAN NYID NI RANG
GI NGO BO STE, SNGON PO LA SOGS PA GANG THUN MONG MA

YIN PA'I NGO BO'O, ,PHUNG PO DANG KHAMS DANG SKYE MCHED KYI CHOS
GANG DAG YIN PA THAMS CAD LA SPYI'I MTSAN NYID DE DAG MED PAS DE
MTSAN NYID MED PAS SO, ,MTSAN NYID MED PA NYID LA SOGS PA DE DAG
KYANG RANG GI NGO BOS DGAG PAS NGO BOS BSGRIM MI DGOS PAR GRUB PA
YIN NO, ,CI STE CHOS THAMS

@275A *, ,CAD STONG PA DANG MTSAN NYID MED PA YIN NA DE JI LTAR
RANG GI RKYEN JI LTA BA BZHIN LAS SKYE ZHING RANG GI RKYEN JI LTA
BA BZHIN 'GAGS PAS 'GAG CE NA, 'DI LTAR MA RIG PA'I RKYEN GYIS
'DU BYED, 'DU BYED KYI RKYEN GYIS RNAM PAR SHES PA ZHES BYA BA LA
SOGS PA SRID PA'I YAN LAG RNAMS SKYE BA

DANG; MA RIG PA 'GAGS PAS 'DU BYED 'GAG ,'DU BYED 'GAGS PAS RNAM
PAR SHES PA 'GAG CES BYA BA LA SOGS PA SRID PA'I YAN LAG RNAMS
'GAG PA DE DAG SHES RAB KYI PHA ROL TU PHYIN PA 'DI LA MED DO
ZHES BSTAN PA'I PHYIR, MA SKYES PA MA 'GAGS PA ZHES BYA BA GSUNGS
SO, ,GAL

TE DE LTAR NA JI LTAR RGYU DANG 'BRAS BUR BCAS PA'I KUN NAS NYON
MONGS PA DANG RNAM PAR BYANG BA 'PHAGS PA'I BDEN PA BZHI PO 'DI
JI LTAR RUNG ZHE NA, DRI MA MED PA DRI MA DANG BRAL BA MED PA
ZHES GSUNGS TE, NYON MONGS PA'I DRI MA'I RANG GI NGO BO MED PA'I
PHYIR CHOS THAMS CAD DRI MA MED PA'O, ,DRI MA

BSAL BA'I SGO NAS RNAM PAR BYANG BA MED PA'I PHYIR RANG BZHIN
GYIS DRI MA DANG BRAL BA ZHES GSUNGS TE, CHOS THAMS CAD RANG
BZHIN GYIS 'OD GSAL BA'I PHYIR RO, ,GAL TE DE LTAR NA MI G-YO
BA'I SA LA MTSAN MA'I NYES PA SPANGS PA'I PHYIR LHUN GYIS GRUB
PAR MTSAN MA MED PAR GNAS PAS SKYON BRI BA DANG, SNGAR

JI LTAR RIGS PAR NGAN SONG BA'I NYON MONGS PA DANG KUN TU RMONGS
PA LA SOGS PA SPANGS PAR JI LTAR 'GYUR ZHE NA, BRI BA MED PA ZHES
BYA BA GSUNGS TE, 'DIR SKYON ZHES BLTA BAR BYA'O, ,DE BZHIN DU SA
DGU PA LA SOGS PA GSUM LA GO RIMS BZHIN DU SO SO YANG DAG PAR RIG
PA DANG, MNGON PAR

SHES PA CHEN PO DANG, SGRIB PA MED PA'I YE SHES THOB PA'I PHYIR
YON TAN RNAMS KYIS RGYAS PA NYID MED PAR BSTAN PA'I DON DU GANG
BA MED PA'O ZHES BYA BA GSUNGS SO, ,'DIR YANG YON TAN GYIS ZHES
BYA BA KHONG NAS DBYUNG BAR BYA STE, DKON MCHOG ZA MA TOG GI MDO
LAS KYANG, DE SKAD DU GSUNGS PA'I PHYIR RO, ,

CI'I PHYIR RNAM PA BRGYAD KHO NA DANG GO RIMS KYANG 'DI LTAR
GSUNGS SHE NA, 'DIR BSHAD PA 'DI NI SHES RAB KYI PHA ROL TU PHYIN
PA'I SNYING PO YIN LA SNYING PO YANG GZHAN YAN LAG THAMS CAD LAS
DAM PA GTZO BO YIN NO, ,SHES RAB KYI PHA ROL TU PHYIN PA'I GTZO
BO'I DON NI STONG PA NYID LA SOGS PA RNAM PAR

@275B THAR PA'I SGO GSUM YIN NO, ,DE NI RNAM PA BRGYAD PO DE DAG
GIS BSDUS PA YIN LA, RNAM PA DE DAG NYID 'DIR GO RIMS YIN TE, 'DI
LTAR STONG PA NYID DANG, MTSAN MA MED PA GNYIS KYIS NI STONG PA
NYID KYI TING NGE 'DZIN TO, ,BAR MA BZHIS NI SKYE BA DANG 'GAG PA
DANG KUN NAS NYON MONGS PA DANG RNAM PAR

BYANG BA BZHI BKAG PAS MTSAN MA MED PA'I TING NGE 'DZIN YIN NO,
,THA MA GNYIS KYIS NI SMON PA'I TING NGE 'DZIN TE, 'DI LTAR SKYON
SPANGS PA'I PHYIR RAM, YON TAN THOB PAR BYA BA'I CHED DU SMON PAR
BYED LA DE GNYI GA BKAG PAS SMON PA MED PA NYID YIN NO, ,DA NI
BSTAN PA'I RNAM PAS RNAM PAR BLTAS

PA'I 'BRAS BU BSTAN PA'I PHYIR, DE LTA BAS NA DE'I TSE ZHES BYA
BA LA SOGS PA GSUNGS TE, DE LTA BAS NA ZHES BYA BA NI GSUNGS PA'I
RNAM PAS RNAM PAR LTA BAS NA'O, ,DE'I TSE NI DE'I DUS NA'O,
,STONG PA NYID YANG DAG PAR RJES SU MTHONG BA LA GZUGS YANG DAG
PAR RJES SU BLTAR MED CES 'BYUNG

BAR SBYAR TE, CHOS THAMS CAD MI MTHONG BA NYID NI STONG PA NYID
MTHONG BA YIN NO, ,GZUGS MED CES 'BYUNG BA LA SOGS PA NI PHUNG PO
DANG SKYE MCHED DANG KHAMS DGAG PA 'DI DAG STON TO, DE LA GZUGS
MED CES 'BYUNG BA NAS THA MA RNAM PAR SHES PA MED CES 'BYUNG BA'I
BAR GYIS NI PHUNG PO 'GOG

PA'O; ,MIG MED CES 'BYUNG BA NAS BRTZAMS TE CHOS MED CES 'BYUNG
BA 'DIS NI SKYE MCHED 'GOG GO, ,MIG GI KHAMS MED PA NAS BAR GYI
SGRAS GZUGS KYI KHAMS DANG, MIG GI RNAM PAR SHES PA'I KHAMS LA
SOGS PA BCO LNGA SHUGS KYIS STON TO, ,THA MA YIN PA'I PHYIR YID
KYI KHAMS

DANG YID KYI RNAM PAR SHES PA'I KHAMS TE, 'DI LTAR MTSAN NYID MED
PA DANG, MA SKYES PA DANG MA 'GAGS PA LA SOGS PA LA YANG GZUGS
MED CES BYA BA LA SOGS PA THAMS CAD LA SBYAR BAR BYA'O, ,CI STE
STONG PA NYID DANG MTSAN MA MED PA LA SOGS PA LA PHUNG PO DANG
KHAMS DANG SKYE MCHED MI

SRID NA, 'O NA JI LTAR MA RIG PA'I RKYEN GYIS 'DU BYED RNAMS
'BYUNG BA DANG, MA RIG PA 'GAGS PAS 'DU BYED RNAMS 'GAG PAR
'GYUR, DE BZHIN DU YAN LAG BCU GNYIS RANG GI RKYEN JI LTA BA
BZHIN LAS SKYE BA DANG RKYEN 'GAGS PAS KYANG 'GOG GO ZHES RNAM
PAR GZHAG CE NA, BDEN TE,

@276A *, ,KUN RDZOB TU YOD PA NYID YIN GYI, STONG PA NYID DANG
MTSAN NYID MED PA LA SOGS PA LA NI MA YIN PA'I PHYIR, MA RIG PA
MED, MA RIG PA ZAD PA MED CES GSUNGS SO, ,BAR DU ZHES BYA BA'I
SGRAS 'DU BYED LA SOGS PA SHUGS KYIS BSTAN TO, ,RGA SHI MED DO,
,DE MED PAS

ZAD PA MED DO, ,CI STE DON DAM PAR SRID PA'I YAN LAG DANG, DE ZAD
PA MED NA 'O NA JI LTAR 'PHAGS PA RNAMS KYIS SDUG BSNGAL LA SOGS
PA BDEN PA NYID DU MTHONG, 'PHAGS PA RNAMS KYIS GANG BDEN PA NYID
DU MTHONG BA DE NI LOG PA NYID DU 'OS PA MA YIN NO, ,DE DAG BDEN
PA NYID YIN NA NI JI LTAR SRID PA'I YAN

LAG DANG DE ZAD PA MED BA YIN ZHE NA, DE'I PHYIR RANG GI NGO BO
STONG PA NYID LA SOGS PA LA, SDUG BSNGAL BA DANG ZHES BYA BA LA
SOGS PA GSUNGS SO, ,GANG GI TSE SDUG BSNGAL GYI RANG GI NGO BO MA
SKYES PA'I PHYIR MED PA DE'I TSE DE'I RGYU KUN 'BYUNG BA YANG GA
LA YOD DE, DE BAS NA DE 'GOG PA ZHES BYA BA DANG, DE 'GOG PA'I

THABS SU 'GYUR BA LAM YANG CI YANG MED DO, ,MTSAN MA'I BDAG NYID
KYI SKYON SPANGS PA'I PHYIR YE SHES KYANG RANG GI NGO BO DON DAM
PAR GRUB PA MED DO ZHES BSTAN PA'I PHYIR, YE SHES MED DO ZHES
GSUNGS SO, ,YI GE KHA CIG LAS MI SHES PA MED DO ZHES KYANG 'BYUNG
STE DE'I DON NI 'DI YIN TE, GAL TE

STONG PA NYID LA MTSAN MA'I KUN NAS NYON MONGS PA'I SKYON DANG
BRAL BA'I PHYIR YE SHES MED NA, 'O NA MI SHES PA RMONGS PA'I
MTSAN NYID YOD DO SNYAM NA, MI SHES PA MED DO ZHES GSUNGS TE,
RANG GI NGO BO STONG PA NYID LA MI SHES PA 'DI GA LA SRID, DE
BZHIN DU SO SO YANG DAG PAR RIG PA DANG, STOBS DANG

MI 'JIGS PA LA SOGS PA'I YON TAN RNAMS DANG, DE THOB PAR BYED
PA'I RANG GI NGO BO MED NA THOB PA ZHES BYA BA 'THAD PA MA YIN
PAR BSTAN PA'I PHYIR, THOB PA MED DO ZHES BYA BA GSUNGS SO, ,DE
LTAR THOB PA'I RNAM PAR RTOG PA BKAG NAS DE LAS BZLOG PA MA THOB
PA'I RNAM PAR RTOG PA DGAG PA'I PHYIR

MA THOB PA MED DO ZHES GSUNGS SO, ,'DI NI YE SHES DANG MI SHES PA
DANG, THOB PA DANG MA THOB PA LAS 'DAS BA SGRO 'DOGS PA DANG,
SKUR PA 'DEBS PA'I MTHA' DANG BRAL BA'I DON ZAB MO BSTAN PAR RIG
PAR BYA'O, ,DE LTAR NA GONG DU BSTAN PA'I RNAM PAS 'DI LTAR SHES
RAB KYI PHA ROL TU PHYIN PA LA

@276B CHOS GANG YANG THOB PA MED PA DE'I PHYIR BYANG CHUB KYI
CHED DU SEMS PA DANG, LHAG PAR CHAGS PA DANG, BSAM PA GANG YIN PA
DE SHES RAB KYI PHA ROL TU PHYIN PA JI SKAD BSTAN PA'I MTSAN NYID
SGOM PA'I LAM DANG RAB TU LDAN PA LA RTEN CING SHIN TU BRTEN NAS
BRTZON 'GRUS KHYAD PAR CAN GYIS ZHUGS SHING GNAS TE'O, ,

BYANG CHUB LA CHOS GANG YANG YONGS SU GRUB PA MED DO, ,DE SKAD DU
ZLA BA SGRON MA'I TING NGE 'DZIN LA SOGS PA LAS, BCOM LDAN 'DAS
KYIS BYANG CHUB KYI RANG GI NGO BO BSTAN PA, SHIN TU PHRA BA'I
CHOS KYANG YOD MA YIN, ,SHIN TU PHRA ZHES BYA BA'ANG YOD PA MIN,
,ZHES BYA BA LA SOGS PA DANG, RNAM PAR SNANG

MDZAD MNGON PAR RDZOGS PAR BYANG CHUB PA LAS KYANG, GSANG BA'I
BDAG PO DE NA SHIN TU PHRA BA'I CHOS KYANG YOD PA MA YIN ZHING
DMIGS SU MED DE, DE NA BLA NA MED PA YANG DAG PAR RDZOGS PA'I
BYANG CHUB CES BYA'O ZHES GSUNGS SO, ,CI STE SHES RAB KYI PHA ROL
TU PHYIN PA DANG BLA NA MED PA YANG DAG

PAR RDZOGS PA'I BYANG CHUB LA CHOS 'GA' YANG MED NA SKYON GYI
MTSAN NYID KYI CHOS BSAL NAS YE SHES SU GYUR PA YANG GANG YANG
MED, YON TAN GYI MTSAN NYID 'DOD PA THOB PA YANG MED CE NA CI'I
PHYIR BYANG CHUB LAS BRTZAMS TE SHES RAB KYI PHA ROL TU PHYIN PA
LA BRTEN NAS GNAS PA 'DI SNYAM DU SEMS TE,

JI TZAM DU KHA CIG GI RE BA SNGON DU BTANG BA NI 'GA' ZHIG LA
'JUG PAR BYED DE, DE THAMS CAD NI MI 'DOD PA'I SKYON SPANGS PA'I
PHYIR DANG, 'DOD PA'I YON TAN THOB PAR BYA BA'I PHYIR 'JUG GO,
,GANG DU YANG RANG GI NGO BO STONG PA YIN PA'I PHYIR CHOS THAMS
CAD MI DMIGS NA DE LA SU ZHIG 'JUG, CI'I

PHYIR 'JUG ,'JUG PA'I 'BRAS BU CI YIN ZHE NA, SEMS KYI SGRIB PA
MED PAS ZHES BYA BA LA SOGS PA GSUNGS TE, YANG DAG PA'I DON JI
LTA BA BZHIN DU YONGS SU SHES PA LA GAGS BYED PA'I PHYIR SEMS LA
SGRIB PAR BYED KUN NAS KHEBS PAR BYED PA'I PHYIR SEMS KYI SGRIB
PA'O, ,

DE DAG KYANG GANG ZAG DANG CHOS LA MNGON PAR ZHEN PA LA SOGS PA
SHIN TU RMONGS PA NYI SHU RTZA GNYIS DANG DE'I GNAS NGAN LEN MI
MTHUN PA'I PHYOGS BCU GCIG GO, ,GANG DAG SPANG PA'I PHYIR 'JOMS
PA'I DON GYI GNYEN PO NI GO RIMS BZHIN DU RAB TU DGA' BA LA SOGS
PA SA BCU GCIG STE, SA

@277A *, ,LA 'JUG PA LAS JI SKAD DU, ,YAN LAG BCU GCIG RDZOGS PA
YIS, ,RAB DGA' LA SOGS BCU GCIG SA, ,RMONGS GNYIS GNAS NGAN LEN
GCIG STE, ,MI MTHUN PHYOGS NI THA DAD DO, ,ZHES 'BYUNG BA DANG,
DE BZHIN DU DGONGS PA NGES PAR 'GREL BA LAS

KYANG; DE LA SA DANG PO LA GANG ZAG DANG CHOS LA MNGON PAR ZHEN
PA'I SHIN TU RMONGS PA DANG, NGAN SONG BA'I NYON MONGS PA'I SHIN
TU RMONGS PA DANG, DE'I GNAS NGAN LEN MI MTHUN PA'I PHYOGS SO,
,GNYIS PA LA NI LTUNG BA PHRA MO'I 'KHRUL PA'I SHIN TU RMONGS PA
DANG, LAS KYI 'GRO BA RNAM PA

SNA TSOGS LA SHIN TU RMONGS PA DANG, DE'I GNAS NGAN LEN MI MTHUN
PA'I PHYOGS SO, ,GSUM PA LA NI 'DOD PA'I 'DOD CHAGS KYI SHIN TU
RMONGS PA DANG, THOS PA'I GZUNGS YONGS SU MA RDZOGS PA'I SHIN TU
RMONGS PA DANG, DE'I GNAS NGAN LEN MI MTHUN BA'I PHYOGS SO, ,BZHI
PA LA NI

SNYOMS PAR 'JUG PA LA SRED PA'I SHIN TU RMONGS PA DANG, CHOS LA
SRED PA'I SHIN TU RMONGS PA DANG, DE'I GNAS NGAN LEN MI MTHUN
PA'I PHYOGS SO, ,LNGA PA LA NI 'KHOR BA LAS SHIN TU PHYIR PHYOGS
PA DANG MNGON DU PHYOGS PA YID LA BYED PA'I SHIN TU RMONGS PA
DANG, MYA NGAN LAS 'DAS PA LAS

PHYIR PHYOGS PA DANG, MNGON DU PHYOGS PA YID LA BYED PA'I SHIN TU
RMONGS PA DANG, DE'I GNAS NGAN LEN MI MTHUN PA'I PHYOGS SO, ,DRUG
PA LA NI 'DU BYED 'BYUNG BA MNGON SUM DU GYUR PA'I SHIN TU RMONGS
PA DANG, MTSAN MA MANG DU 'BYUNG BA'I SHIN TU RMONGS PA DANG,
DE'I GNAS

NGAN LEN MI MTHUN PA'I PHYOGS SO, ,BDUN PA LA NI MTSAN MA PHRA MO
'BYUNG BA'I SHIN TU RMONGS PA DANG, RAB TU MTSAN MA MED PA YID LA
BYED PA'I THABS LA SHIN TU RMONGS PA DANG, DE'I GNAS NGAN LEN MI
MTHUN PA'I PHYOGS SO, ,BRGYAD PA LA NI MTSAN MA MED PA LA BSGRIM
PA'I SHIN TU RMONGS

PA DANG, MTSAN MA DAG LA DBANG BA'I SHIN TU RMONGS PA DANG, DE'I
GNAS NGAN LEN MI MTHUN PA'I PHYOGS SO, ,DGU PA LA NI CHOS BSTAN
PA TSAD MED PA DANG, CHOS KYI TSIG DANG YI GE TSAD MED PA DANG,
GONG NAS GONG DU SHES RAB DANG SPOBS PA LA GZUNGS KYI DBANG GI
SHIN TU RMONGS PA DANG,

@277B SPOBS PA LA DBANG GI SHIN TU RMONGS PA DANG, DE'I GNAS NGAN
LEN MI MTHUN PA'I PHYOGS SO, ,BCU PA LA NI MNGON PAR SHES PA CHEN
PO'I SHIN TU RMONGS PA DANG, GSANG BA PHRA MO LA 'JUG PA'I SHIN
TU RMONGS PA DANG, DE'I GNAS NGAN LEN MI MTHUN PA'I PHYOGS SO,
,SANGS RGYAS KYI SA LA NI SHES

BYA THAMS CAD LA RAB TU PHRA BA'I CHAGS PA'I SHIN TU RMONGS PA
DANG, THOGS PA'I SHIN TU RMONGS PA DANG, DE'I GNAS NGAN LEN MI
MTHUN PA'I PHYOGS SO ZHES GSUNGS TE, DE DAG MED PA'I PHYIR SHES
RAB KYI PHA ROL TU PHYIN PA LA GNAS PA LA 'JIGS PA MED DE MI
SKRAG GO, ,SHES RAB KYI PHA ROL

TU PHYIN PA LAS GZHAN DU GNAS PA LA NI PHYIN CI LOG LAS 'JIGS PA
YIN NO ZHES BSTAN TO, ,'DI SKAD BSTAN TE, SEMS PHYIN CI LOG PA NI
'JUG PA YIN NO ZHES BYA'O, ,DE SKAD DU TSAD MA RNAM 'GREL LAS,
LOG PAR SGRO 'DOGS SPANG BA'I PHYIR, ,GROL BA PO NI MED KYANG
BRTZON, ,ZHES

BSTAN TO, ,PHYIN CI LOG MED PA NI 'JUG PA MED DE, SA BCU PA LAS
DE SKAD DU SA BRGYAD PA LA MI SKYE BA'I CHOS LA BZOD PA THOB PA
NA RMI LAM NA CHUS KHYER BA RMIS PA'I SKYES BU SAD PA'I TSE CHU
LAS THAR BAR BYA BA'I 'BAD PA CHEN PO LOG PA'I DPE DANG DE NYID
DE'I MYA NGAN LAS 'DAS PA YIN NO ZHES BYA BA

LA SOGS PA BSTAN TE, ,'DIR YANG SHES RAB KYI PHA ROL TU PHYIN PA
LA GNAS PA NI PHYIN CI LOG RANG GI RMONGS PA JI LTA BA LAS 'DAS
PA STE, SHIN TU SONG BA NI PHYIN CI LOG LAS 'DAS PA'O, ,MYA NGAN
LAS 'DAS PA NI RNAM PAR RTOG PA 'GAGS PA'O, ,MTHAR PHYIN PA NI
MTHAR THUG PA LAS TE, JI

SKAD DU SA BCU PA LAS, BSGOM PAS SPANG BAR BYA BA'I RNAM PAR RTOG
PA RNAM PAR SPANGS PA'I PHYIR RNAM PAR DAG PA'I MTHAR PHYIN PA
YIN TE DE'I GONG NAS SPANG BAR BYA BA'I RNAM PAR RTOG PA MED PA'I
PHYIR RO ZHES GSUNGS SO, ,MTHAR PHYIN PAS SAM SEMS MTHAR PHYIN
PA'I BDAG NYID MYA NGAN LAS 'DAS

PA 'DI YIN PAS DE LA DE SKAD CES GSUNGS SO, ,DE PHYIN CI LOG LAS
'DAS PA YANG YIN MYA NGAN LAS 'DAS PA'I MTHAR PHYIN PA YANG YIN
PAS PHYIN CI LOG LAS 'DAS PAS MYA NGAN LAS 'DAS PA'I MTHAR PHYIN
PA YIN TE, SHES RAB KYI PHA ROL TU PHYIN PA LA BRTEN CING GNAS
PAR 'GYUR BAS DE LA BYANG

@278A *, ,CHUB SEMS DPA' RNAMS 'JUG GO, ,SPONG BA CHE BA NYID
'DIS NI DE'I CHED DU 'JUG PA'I RGYU BSTAN PA YIN TE, DE'I CHED DU
'JUG PA'I PHYIR RO, ,DUS GSUM DU ZHES 'BYUNG BA LA SOGS PAS SEMS
CAN THAMS CAD KYI MCHOG TU GYUR PA SEMS CHE BA NYID DANG RTOGS PA
CHE BA NYID GNYIS

KYI CHED DU BSTAN TO, ,DUS GSUM ZHES BYA BA NI 'DAS PA DANG MA
'ONGS PA DANG DA LTAR BYUNG BA'O, ,DE DAG NA RNAM PAR BZHUGS PA'I
SANGS RGYAS THAMS CAD DE, BLO KHYAD PAR DANG LDAN PA'I PHYIR
SANGS RGYAS SO, ,DE THAMS CAD KYANG YIN LA SANGS RGYAS KYANG YIN
PAS SANGS RGYAS THAMS CAD DO, ,RNAM PAR

SNANG MDZAD MNGON PAR RDZOGS PAR BYANG CHUB PA LAS JI SKAD DU, SA
BCU DAG NI RAB BSGRUBS NAS, ,DBANG GI RNAM PA THOB PA YIN, ,STONG
PA SGYU MA LTA BU'I CHOS, ,GANG GIS 'DIR NI KUN MKHYEN CING,
,SEMS CAN KUN GYI RNAM MKHYEN PA, ,SANGS RGYAS ZHES NI BRJOD PA
YIN, ,ZHES GSUNGS SO, ,SHES RAB KYI PHA ROL TU PHYIN PA

LA ZHES 'BYUNG BA NI DE BZHIN GSHEGS PA'I YE SHES KUN 'BYUNG BA
BDEN PA'I BDAG NYID LA YIN TE, RNAM PA THAMS CAD MKHYEN PA NYID
CES BRJOD PA GANG YIN PA LA BYA'O, ,SHES RAB KYI PHA ROL TU PHYIN
PA LA BRTEN NAS ZHES 'BYUNG BA NI 'DI YANG DAG PAR RDZOGS PA'I
BYANG CHUB LAS DUS SNGA MA'I

PHYIR RO, ,RNAM PA THAMS CAD MKHYEN PA NYID 'DI NI BAR CHAD MED
PA'I TING NGE 'DZIN YIN PAR BLTA BAR BYA STE, SHES RAB KYI PHA
ROL TU PHYIN PA NYI KHRI LNGA STONG PA DANG, DE'I MAN NGAG MNGON
PAR RTOGS PA'I RGYAN LAS JI SKAD DU, SANGS RGYAS NYID 'THOB BAR
CHAD MED, ,BAR CHAD MED PA'I TING 'DZIN TE, ,

RNAM PA THAMS CAD MKHYEN PA YIN, ,DE YI DMIGS PA DNGOS MED DE,
,DRAN PA YANG NI BDAG POR 'DOD, ,RNAM PA 'DI NI BZHI PA NYID,
,MTSAN NYID MED PA MTSAN NYID YIN, ,ZHES GSUNGS SO, ,BLA NA MED
PA ZHES 'BYUNG BA NI THOB PA DANG DMIGS PA DANG SGRUB PA RNAM PA
'DI LAS GONG

NA MED PA'I PHYIR RO, ,YANG DAG PAR ZHES 'BYUNG BA NI PHYIN CI MA
LOG PAR RO, ,MNYAM PAR ZHES 'BYUNG BA NI MTSAN NYID MED PA NYID
KYIS MTSAN NYID GCIG PA'I PHYIR RO, ,BYANG CHUB NI RTOGS PA'O,
,MNGON PAR NI MNGON SUM MO, ,MNYAM PAR SANGS RGYAS PA NI RDZOGS
PAR SANGS RGYAS

@278B SO; ,DE SKAD DU SHES RAB KYI PHA ROL TU PHYIN PA NYI KHRI
LNGA STONG PA LAS, BCOM LDAN 'DAS JI LTAR NA BLA NA MED PA YANG
DAG PAR RDZOGS PA'I BYANG CHUB LAGS, BCOM LDAN 'DAS KYIS BKA'
STZAL PA, RAB 'BYOR CHOS THAMS CAD KYI DE BZHIN NYID JI LTA BAR
BLA NA MED PA YANG DAG PAR RDZOGS

PA'I BYANG CHUB KYANG DE BZHIN NO, ,RAB 'BYOR GYIS GSOL PA, BCOM
LDAN 'DAS JI LTAR NA CHOS THAMS CAD KYI DE BZHIN NYID BLA NA MED
PA YANG DAG PAR RDZOGS PA'I BYANG CHUB LAGS, RAB 'BYOR GZUGS KYI
DE BZHIN NYID NAS MYA NGAN LAS 'DAS PA'I BAR GYI DE BZHIN NYID JI
LTA BAR BLA NA

MED PA YANG DAG PAR RDZOGS PA'I BYANG CHUB KYANG DE BZHIN NO ZHES
GSUNGS SO, ,DE LA BLA NA MED PA'I TSIG GIS NI SEMS CAN THAMS CAD
KYI MCHOG TU GYUR PAS SEMS CHE BA NYID YIN NO, ,DE'I LHAG MA NI
RTOGS PA CHE BA NYID YIN NO, ,SNGON BYANG CHUB SEMS DPA'I GNAS
SKABS NA THUGS LA

BZHAG STE CHEN PO NYID RNAM PA DE GSUM GYI CHED DU SHES RAB KYI
PHA ROL TU PHYIN PA LA 'JUG PAS GSUM GYI CHED DU ZHES BRJOD DO,
,RDZOGS PA'I TSE NA NI SNGA MAS 'BRAS BU SPANGS PA PHUN SUM TSOGS
PA DANG, PHYI MA GNYIS KYIS NI 'BRAS BU RTOGS PA PHUN SUM TSOGS
PA BSTAN TE, JI LTAR YUL

LJONGS 'GA'I CHED DU RGYAL POS MCHOD SBYIN BYED PA DANG, THA MAR
YUL LJONGS THOB PA 'BRAS BU YIN PA DE BZHIN DU, SHES RAB KYI PHA
ROL TU PHYIN PA LA BRTEN NAS PHYIN CI LOG DANG BRAL BA'I PHYIR
DANG RTOGS PA THOB PA'I PHYIR RO, ,SHES RAB KYI PHA ROL TU PHYIN
PA NYID GSANG SNGAGS SO ZHES

BSTAN PA'I PHYIR, SH'A RI'I BU DE LTA BAS NA ZHES BYA BA LA SOGS
PA GSUNGS SO, ,SHES RAB KYI PHA ROL TU PHYIN PA'I MTSAN NYID NI
BSTAN ZIN TO, ,GSANG SNGAGS NI SHES PA YIN PA'I PHYIR DANG, SKYOB
PA YIN PA'I PHYIR RO, ,DON GNYIS PO DE GNYIS TSIG PHYI MA RNAMS
KYIS GSAL BAR BYED DO,,

CHEN PO NI KHYAB PA DANG LDAN BA'I PHYIR RO, ,KHYAB PA YANG DUS
LA KHYAB PA DANG YUL LA KHYAB PA STE, 'DI LTAR 'DI NI CHOS THAMS
CAD DANG DUS THAMS CAD LAS MA LOG PAR 'JUG PA YIN NO, ,'DIS NI
DBANG PHYUG LA SOGS PAS BYAS PA'I GSANG SNGAGS LAS 'DI BYE BRAG
TU BSTAN PA YIN NO, ,RNAM PAR

@279A *, ,SNANG MDZAD MNGON PAR RDZOGS PAR BYANG CHUB PA LAS JI
SKAD DU, DUS GSUM DAG LAS SHIN TU 'DAS, ,BRTEN NAS 'BYUNG BA'I
SRID PA YIN, ,MTHONG NAS MA MTHONG 'BRAS BU STE, ,YID DANG NGAG
DANG LUS LA SRID, ,'BRAS BU BSKAL PA GCIG GI GRANGS, ,'JIG

RTEN RNAMS KYIS YIN PAR BSHAD, ,GSANG SNGAGS 'BRAS BU BSKAL PA
LAS, ,'DAS PAR RDZOGS SANGS RGYAS KYIS BSHAD, ,SANGS RGYAS DRANG
SRONG CHEN PO DANG, ,RGYAL SRAS RNAMS KYI TING NGE 'DZIN, ,MTSAN
MA RNAMS SPANGS DAG PA YIN, ,'JIG RTEN RNAMS KYI MTSAN MAR BCAS,,

RNAM PAR SMIN PA'ANG 'DIR SMIN PA, ,LAS RNAMS KYIS NI 'BRAS BU
'THOB, ,GANG GI TSE NA GRUB PA THOB, ,DE YI TSE NA LAS RNAMS
BZLOG, ,SEMS NI RANG DNGOS MED PHYIR DANG, ,'BRAS BU RGYU RNAMS
SPANGS PHYIR RO, ,LAS KYI SKYE BA RNAMS LAS KYANG, ,SKYE BA NAM
MKHA' LTA BU YIN, ,ZHES

GSUNGS SO, ,'DI NI RIG CING SHES PA'AM 'DOD PA GRUB PA THOB PAS
RIG PA'O, ,DE RIG PA YANG YIN LA CHEN MO YANG YIN PAS RIG PA CHEN
MO'O, ,RIG PA CHEN MO NYID GSANG SNGAGS YIN PAS RIG PA CHEN MO'I
GSANG SNGAGS SO, ,DE BAS NA BLA MA SHIN TU MCHOG TU GYUR PA 'DI
LAS GZHAN MED

PA'I PHYIR BLA NA MED PA'I GSANG SNGAGS SO, ,'DI DANG MNYAM PA'AM
'DRA BA YOD PA MA YIN PAS MI MNYAM PA DE NI NAM MKHA'O, ,DE DANG
MNYAM PA'I PHYIR MI MNYAM PA DANG MNYAM PA'O, ,BYANG CHUB SEMS
DPA'I SDE SNOD LAS KYANG, MI MNYAM PA DANG MNYAM PA'I TSIG BCOM
LDAN 'DAS NYID KYIS

GSUNGS SO, ,DE BZHIN GSHEGS PA'I GSANG BA BSAM GYIS MI KHYAB PA
BSTAN PA LAS KYANG, CI TZAM DU NI DPE 'GA' ZHIG ,SANGS RGYAS CHOS
LA BYED NA NI, ,DE NI SANGS RGYAS RJES MTHUN MIN, ,DE NI RGYAL BA
SMAD PA YIN, ,SANGS RGYAS CHOS DANG MNYAM PA GANG, ,DPE NI DE LA
GCIG YOD PA,,

NAM MKHA'I KHAMS SU BSTAN PA YIN, ,GANG GI TSAD NI 'GA' YANG MED,
,CES BYA BA LA SOGS PA GSUNGS SO, ,NAM MKHA' DANG MNYAM PA 'DIS
NI KHYAB PA DANG, THOGS PA MED PA DANG, RGYUN MA CHAD PA LA SOGS
PA BLTA BAR BYA'O, ,DE DAG GIS NI SHES PA'I DON BSTAN TO, ,SKYOB
PA'I

@279B DON BSTAN PA'I PHYIR, ,SDUG BSNGAL THAMS CAD CES PA LA SOGS
PA GSUNGS TE, 'DU BYED DANG 'GYUR BA DANG, SDUG BSNGAL GYI SDUG
BSNGAL NYID LA SOGS PA MTSAN NYID KYI SDUG BSNGAL THAMS CAD RAB
TU ZHI BAR BYED DE RGYUN GCOD PAR BYED PA NI SDUG BSNGAL THAMS
CAD RAB TU ZHI BAR BYED PA'I GSANG

SNGAGS SO, ,DE LTAR GSANG SNGAGS KYI NGES PA'I TSIG GI DON BSTAN
NAS GSANG STE BRJOD PAR BYA BA NYID KYI NGES PA'I TSIG GI DON
BSTAN PA'I PHYIR, BDEN TE MA LOG PA'I PHYIR ZHES BYA BA LA SOGS
PA GSUNGS SO, ,BDEN PA NI DE KHO NA NYID DE YANG DAG PA JI LTA BA
BZHIN YIN PA'I PHYIR RO, ,

YANG DAG PA JI LTA BA BZHIN GANG YIN PA DE NI PHYIN CI MA LOGS PA
NYID DO, ,DE BAS NA SHES RAB KYI PHA ROL TU PHYIN PA'I SNGAGS SU
RIGS SO, ,'DIS NI 'DI SKAD DU BSTAN TE, DBANG PO RTUL PO'I GANG
ZAG GANG RNAM PA BSTAN PAS RNAM PAR LTA BAR MI NUS PA LA GSANG
STE BSTAN PA BZHIN DE DAG

GIS KYANG SHES RAB KYI PHA ROL TU PHYIN PA LA GSANG SNGAGS JI LTA
BA BZHIN DU GZUNG BAR BYA BA YIN NO, ,GSANG SNGAGS NI GSANG STE
BSHAD PAR BYA BA YIN NO ZHES BYA BA'I NGES PA'I TSIG NI 'DI SKAD
KYI DBYINGS LA LTOS PAR BYA BA YIN NO, ,YANG NA YID LA GNAS PA NI
SKYOB PAR BYED PA YIN PAS NA GSANG

SNGAGS SO, ,'DI NI SHES RAB KYI PHA ROL TU PHYIN PA NI GUS PAS
RGYUN MI 'CHAD PAR YID LA BYA BA YIN NO, ,RIGS PAS 'THAD PA'I
PHYIR RIGS PA YIN PAS SHES PAR BYA BA NI NGES PAR GZUNG BAR
BYA'O, ,DE LTAR ZHES 'BYUNG BA NI GSUNGS PA'I RNAM PA'I TSUL GYIS
BSLAB PAR BYA BA YIN NO, ,

DE NAS ZHES 'BYUNG BA NI SKABS 'DIR BAR MCHAD PAR RO, ,TING NGE
'DZIN DE LAS 'BYUNG BA NI SNGAR BSTAN PA LAS SO, ,BZHENGS NAS
ZHES 'BYUNG BA NI SEMS KYIS BTANG NAS SO, ,STON PA PO LA LEGS SO
ZHES BYA BA BYIN PA DANG BSHAD PA LA YANG RJES SU MTHUN PA BYED
DE, LEGS SO ZHES BYA BA

BYIN PA'I RANG GI NGO BO NI RIGS KYI BU LEGS SO LEGS SO ZHES
'BYUNG BA YIN TE, DE LA LAN GNYIS SU BZLAS PA NI DGA' BA'I DON
NAM DGA' CHES PA'I PHYIR RO, ,DE DE BZHIN NO ZHES 'BYUNG BA LA
SOGS PAS NI BSHAD PA LA RJES SU MTHUN PAR BYED DO, ,DE DE BZHIN
YIN GYI GZHAN DU MA YIN NO, ,

@280A *, ,DE CI'I PHYIR ZHE NA, SHES RAB KYI PHA ROL TU PHYIN PA
LA BSLAB PAR BYA ZHES BYA BA LA SOGS PA GSUNGS SO, ,CI 'DRA BA
ZHIG CE NA, KHYOD KYIS JI SKAD BSTAN PA DE BZHIN ZHES BYA BA
GSUNGS TE, KHYOD KYIS BSTAN PA LAS MI 'GAL BAR BSLAB PAR BYA'O
ZHES BYA BA'I THA TSIG GO, ,DE LTAR

BCOM LDAN 'DAS KYIS 'PHAGS PA SPYAN RAS GZIGS DBANG PHYUG GIS
BSTAN PA LA RANG GI RJES SU MTHUN PA BSTAN NAS, DE BZHIN GSHEGS
PA GZHAN GYIS KYANG 'DI KHYOD KYIS BSTAN PA GANG YIN PA DE LA
MNGON PAR DGYES SO ZHES BSTAN PA'I PHYIR, DE BZHIN GSHEGS PA
RNAMS KYANG RJES SU YI

RANG NGO ZHES GSUNGS SO, ,RJES SU YI RANG NGO ZHES BYA BA NI GDON
MI ZA BAR BYA DGOS PA'I DON LA NGES PAR BYA BA YIN TE, DE BZHIN
GSHEGS PA RNAMS NI BSHAD PA 'DI 'DRA BA LA RJES SU DGYES PA GDON
MI ZA BAR MDZAD PA YIN NO, ,RJES SU MTHUN PA DANG RJES SU DGYES
PA 'DI GNYIS KYIS DE BZHIN

GSHEGS PA 'DI BSHAD PA LA MNGON PAR DGYES PAR 'OS PA YANG BSTAN
TO, ,DE NYID KYI PHYIR, BCOM LDAN 'DAS KYIS DE SKAD CES BKA'
STZAL NAS ZHES GSUNGS SO, ,DE SKAD CES 'BYUNG BA NI SH'A RI'I BUS
DRIS PA NAS BRTZAMS TE, DE BZHIN GSHEGS PA RNAMS KYANG RJES SU YI
RANG NGO ZHES BYA

BA'I BAR DU'O, ,BKA' STZAL NAS ZHES 'BYUNG BA NI BCOM LDAN 'DAS
KYIS BKA' STZAL NAS SO, ,'PHAGS PA SPYAN RAS GZIGS DBANG PHYUG
'DIR 'CHAD PAR MDZAD PA YIN MOD KYI 'ON KYANG DE BZHIN GSHEGS PA
NYID KYI BKA' YIN TE, 'DI LTAR DE BZHIN GSHEGS PAS BYIN GYIS
BRLABS TE, NYAN THOS

LA SOGS PAS GANG 'CHAD PAR BYED PA DE DAG THAMS CAD KYANG DE
BZHIN GSHEGS PA'I BKA' YIN NA, SANGS RGYAS NYID DU YANG DAG PAR
ZHUGS PA 'PHAGS PA SPYAN RAS GZIGS DBANG PHYUG DANG, KUN TU BZANG
PO DANG, 'JAM DPAL LA SOGS PAS BSHAD PA LTA SMOS KYANG CI DGOS,
'DI'I

DON NI BDAG GIS SNGAR BSTAN ZIN TO, ,YI RANGS TE ZHES 'BYUNG BA
NI STONG PHRAG BRGYA PA'I BRJOD PAR BYA BA'I DON LAS GTZO BO NYID
KYI DAM PAR GYUR PA SHES RAB KYI PHA ROL TU PHYIN PA'I SNYING
PO'I DON BYE BRAG TU JI LTAR RIGS BAR THOS PA DANG, BSHAD PA GANG
GIS YI RANG BA DANG DGA' BA LA DE SKAD

@280B CES BYA'O, ,DE YANG SH'A RI'I BU DANG 'PHAGS PA SPYAN RAS
GZIGS DBANG PHYUG LA SOGS PA YIN PAR SBYAR RO, ,KHA CIG GIS BCOM
LDAN 'DAS LA YANG SBYAR TE, DE'I TSE NI GDUL BYA RNAMS KYI PHA
ROL TU PHYIN PA DON GYI GTZO BO JI LTA BA BZHIN DU BZUNG BA NI
DGYES PA'I RGYUR BLTA BAR BYA'O, ,THAMS CAD BSDU PA'I

PHYIR DANG ZHES SMOS SO, ,'DIS NI YI RANG BA DANG MNGON PAR BSTOD
PA YANG BSDU BAR BYA'O, ,BYANG CHUB SEMS DPA' DANG, DGE SLONG
DANG, DGE SLONG MA DANG, DGE BSNYEN DANG, DGE BSNYEN MA THAMS CAD
'DI NA 'KHOD PAS NA THAMS CAD DANG LDAN PA'I 'KHOR ZHES BYA'O,
,LHA NI RGYAL CHEN RIS BZHI LA

SOGS PA'O, ,MI NI GRAGS PAR ZAD DO, ,LHA MA YIN NI 'O MA'I MTSO
BSRUBS PA LAS CHAD BYUNG BA SPANGS PA'I PHYIR RO, ,DE YANG SBYIN
BYED MA'I BU DANG, SBYIN LDAN MA'I BU RNAMS YIN NO, ,DRI ZA NI
LHA'I GLU LEN PA STE YUL 'KHOR SRUNG LA SOGS PA'O, ,LHA LA SOGS
BA DANG LHAN CIG TU 'KHOD PA'I

PHYIR LHA DANG MI DANG LHA MA YIN DANG DRI ZAR BCAS PA'I 'JIG
RTEN NO, ,LHA GTZO BO YIN PA'I PHYIR THOG MAR SMOS SO, ,'JIG PAS
NA 'JIG RTEN TE, PHUNG PO LNGA'I BDAG NYID YIN NO, ,BCOM LDAN
'DAS KYIS GSUNGS PA NI BSHAD PA RANG GI NGO BO'O, ,MNGON PAR
BSTOD PA NI MNGON PAR DGA' BA

DANG LDAN ZHING DGA' BA DANG LDAN PAS BZUNG ZHES BYA BA'I THA
TSIG GO, ,SHES RAB PHA ROL PHYIN PA YI, ,SNYING PO RNAM PHYE'I
BSOD NAMS GANG, ,BDAG GIS THOB DES 'JIG RTEN RNAMS, ,SHES RAB PHA
ROL PHYIN BDAG SHOG ,TSANGS PA'I 'BYUNG GNAS GTZUG LAG KHANG GNAS
PA'I, ,DGE SLONG DGE

'DUN RNAMS KYI ZHAL NGOR NI, ,SHES RAB PHA ROL PHYIN PA'I SNYING
PO YI, ,RGYA CHER BSHAD PA DRI MA MED PAS BYAS, ,'PHAGS PA SHES
RAB KYI PHA ROL TU PHYIN PA'I SNYING PO'I RGYA CHER BSHAD PA RGYA
GAR GYI MKHAN PO DRI MA MED PA'I BSHES GNYEN GYIS MDZAD PA RDZOGS
SO,, ,,RGYA GAR GYI

MKHAN PO BI MA LA MI TRA DE NYID DANG, BOD KYI ZHU CHEN GYI LO
TZ'A BA BAN DE NAM MKHA' DANG YE SHES SNYING PO LA SOGS BAS
BSGYUR CING ZHUS TE GTAN LA PHAB PA'O,,