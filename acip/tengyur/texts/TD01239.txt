@126B #, ,RGYA GAR SKAD DU, shA
dAm GA S'A DHA NAm N'A MA, BOD SKAD DU, YAN LAG DRUG PA ZHES BYA
BA'I SGRUB THABS, KYE RDO RJE LA PHYAG 'TSAL LO, ,DKYIL 'KHOR
SGYU MA LA BZHUGS CHU ZLA DANG MTSUNGS LHA MO BRGYAD KYI BDAG,

KYE'I RDO RJE RNAM THAR BSDU DNGOS DE BZHIN NYID KYI ZHAL DANG
ZHABS PHYAG SPRUL, ,BDUD KYI SNYING GA NYAMS DGA' BA YI GNAS SU
SEMS CAN DON MDZAD DGYES, ,GAR MKHAN NAM MKHA' LTA BUS DREGS PAR
MDZAD CING 'GRO BA BSRUNG BA DANG, ,DANG PO SANGS RGYAS KYI SPRUL
SKU 'DRA BA, ,SKYE BA'I

CHU BO SGROL BA'I THEG GCIG PA, ,BLA MA LA GUS PHYAG 'TSAL RTOG
PA YIN, ,KYE'I RDO RJE'I RGYUD CHEN RGYA MTSO LTA BU LAS, ,dOm
BI'I ZHAL SNGA NAS KYI RIM RNYED PAS, ,KYE RDO RJE'I SHR'I'I
SGRUB THABS NI, ,MI SHES SGRIB G-YOGS MUN 'DRA BA'I, ,THUR MA 'DI
NI BRTZAM PAR BYA, ,DNGOS GRUB KYI NI

SEMS 'DI YIS, ,MTSAN MO'I DUS SU RANG KHYIM DANG, ,DUR KHROD CHU
'GRAM DE DAG TU, ,'JIGS PA MED PAR BSAM GTAN BYA, ,SNYING GAR CHU
SKYES NYI MA DE'O, ,GZUGS BRNYAN H'U% LAS KHYAD PAR BSGOM, ,BLA
MA RDO RJE MCHOD NAS NI, ,BDUN PO YONGS SU DAG PAR NI, ,GOO R'I
LA

SOGS LHA MO BRGYAD, ,MCHOD PA YONGS SU SPRO BAR BYA, ,SDIG PA
BYAS PA BSHAGS PA DANG, ,BYED PA YANG NI SDOM PA DANG, ,BSOD NAMS
RJES SU YI RANG DANG, ,DE DAG YONGS SU BSNGO BAR BGYI, ,DKON
MCHOG SKYABS SU 'GRO BA DANG, ,BYANG CHUB MCHOG SEMS BSKYED PA
DANG, ,

LAM LA GNAS SHING BDAG KYANG NI, ,GZHAN GYI DON DU DBUL BA DANG,
,GNANG BA NOD DANG TSANGS PA YI, ,GNAS NI BZHI PO'I BSAM GTAN
BYA, ,DANG PO BYAMS PA BSGOM BYA ZHING, ,GNYIS PA SNYING RJE'I
BYE BRAG BSGOM, ,GSUM PA DGA' BA BSGOM PA STE, ,THAMS CAD THA MA

@127A *, ,BTANG SNYOMS SO, ,YANG NI STONG PA'I BYANG CHUB NI,
,BSGOM ZHING 'DI NI BRJOD PAR BYA, ,AOm SH'U N+YA T'A DZNY'A NA
BADZRA SVA BH'A WA BA A'ATMA KO&HAm, STONG PAD RAm SKYES H'U%
DNGOS LA, ,SNA TSOGS RDO RJE'I BSAM GTAN BYA, ,'GRO BA'I BDUD
RNAMS SEL BYED PA'I, ,H'U% LAS GSAL

BAR SPRO BAR BYA, ,AOm RAKshA RAKshA H'U% H'U% H'U% PHAt SV'A
H'A, YI GE 'DI BRJOD DO, ,'DI LAS RDO RJE BSKOR BA'I GUR, ,BLA RE
YANG NI BSGOM PAR BYA, ,RDO RJE'I SA LA NAM MKHA'I DBYINGS, ,YAm
RAm BAm LAm BYUNG BA'I DKYIL 'KHOR RO, ,BHR'Um LAS 'KHOR LO'I
STENG DU BDAG ,BAR MA'I SKYES PA'I BSAM

GTAN BYA, ,'DI NI 'BYUNG BA'I DKYIL 'KHOR BZHI, ,'KHOR LO 'DI NI
LNGA PA'O, ,GCIG 'GYUR DE LAS SANGS RGYAS KYI, ,GZHAL YAS KHANG
DU GYUR PA STE, ,NGOS BZHI PA LA SGO BZHI PA, ,RTA BABS BZHIS NI
RNAM PAR BRGYAN, ,DRA BA DRA PHYED YANG DAG LDAN, ,KA BA BRGYAD
KYIS SHIN

TU SPRAS, ,LHA MO BRGYAD KYI 'OD RNAMS NI, ,GSAL BA YIS NI SNAM
BU YIN, ,'DI NI CHU SKYES 'DAB MA NI, ,BRGYAD PA BRI ZHING PHRENG
BA GCIG ,NYI MA'I DKYIL 'KHOR LA GNAS PA'I, ,BDUD BZHI YIS NI
RNAM PAR BRGYAN, ,AOm SARBA TA TH'A GA TA AA L'A N'I YA BADZRA
SVA BH'A BA A'ATMA KO&HO, ,

SANGS RGYAS PHO BRANG BYE BRAG RDZOGS, ,RNAM PA LNGA PO BSGOM PA
NI, ,ZLA BA ME LONG YE SHES TE, ,RTA BDUN PA NI MNYAM PA NYID,
,LHA YI SA BON PHYAG MTSAN NI, ,SO SOR RTOG PA YIN ZHES ZER,
,THAMS CAD GCIG 'GYUR BYA NAN TAN, ,GZUGS BRNYAN RDZOGS PA DE
CHOS DBYINGS, ,A'A LI

BSGOM PA ZLA BA STE, ,K'A LI RTA BDUN PA YIN NO, ,GNYIS KYI BAR
NA AOm DANG H'Um, ,DE GNYIS RDO RJE GRI GUG GYUR, ,ZLA NYI SA BON
PHYAG MTSAN NI, ,'DI DAG THAMS CAD GCIG GYUR PA, ,CHU DANG 'O MA
THA DAD MED, ,DE 'DRA'I RDO RJE BSAM GTAN NI, ,ZHAL BRGYAD PHYAG
NI BCU DRUG PA, ,'JIGS BYED

ZHABS NI BZHI PA'O, ,DPA' BO THOD PA'I PHRENG BA CAN, ,BDAG MED
MA YIS PHRAG NAS 'KHYUD, ,PHYAG RGYA LNGA NI 'DZIN PA'I LHA, ,ZLA
BA'I NOR BU KHA DOG 'OD, ,RTZA BA'I LUS MDOG G-YON GYI NI, ,ZHAL
NI DMAR DANG DKAR DANG GZHAN, ,GLANG PO RTA BONG GLANG RNGA MO,
,MI DANG SENG GE DE BYI LA, ,G-YAS

@127B PA'I THOD PA BRGYAD PA NI, ,DANG PO GLANG PO RIM SHES BYA,
,GZHI DANG CHU GNAS RLUNG DANG NI, ,ME LHA DE NAS SNANG BYED
DANG, PHYI MTHAR BYED DANG NOR SBYIN NI, ,G-YON PA'I THOD PA
BRGYAD NA'O, ,LHA MO ZHAL GCIG PHYAG GNYIS MA, ,GNAG CING GYEN DU
BSGRENG BA SER, ,GRI GUG THOD PA KHA tV'Am GA ,'DZIN CING

STAG LPAGS SHAM THABS CAN, ,AOm PADMA SU KH'A DHA RA MA H'A R'A
GA SU KHANDA DA TZA TUR, A'A NANDA BHA GA BI SHVA H'U% H'U% H'U%,
KARYAm KU RU shVA ME, AOm BADZRA MA H'A DVE shA TZA TUR, A'A
NANDA D'A YA KA KHA GA MU KHEE KA RA SO N'A THA H'U% H'U% H'U%,
KARYAm KU RU shVA ME, AOm SARBA TA TH'A GA TA AA NU R'A GA nA
BADZRA SVA BH'A WA A'ATMA KO&HAm, ,DANG POR

SKYES BU BSAM DE NAS, ,MKHA' 'GRO MA DE'I 'KHOR LO SPRO, ,RDO RJE
RJES SU CHAGS BYED PAS, ,RGYAL BA'I KHU BA RJES SU 'GYUR, ,SA BON
BRGYAD DU GYUR PA'O, ,DE BZHIN GSHEGS PA'I THIG LE DE, ,GAm TZAm
BAm GHAm BAm SAm LAm dAm, ,LHA MO'I SA BON DBYUNG BA'O, ,GOO R'I
DBANG GSHIN CHOM RKUN MA, ,RO

LANGS MA NI CHU BDAG GNAS, ,GHASMA R'I NI GSUS PO CHE, ,DE BZHIN
PUKKA S'I DBANG LDAN, ,RI KHROD MA NI BYIN ZA'I GRVA, ,GTUM MO
BDEN BRAL LA GNAS TE, ,G-YUNG MO 'DI NI RLUNG GNAS NA, ,LHA MO'I
'KHOR LO RDZOGS PA'O, ,HO GNYIS DBUS SU GNAS PA NI, ,SKU GSUNG
THUGS KYI YI GE STE, ,

'DI NI BAR MA'I SEMS CAN MING, ,LHA MO'I PADMAR BSAM GTAN BYA,
,BAR MA MNYAM PAR 'JUG PA NI, ,KHU BA'I NGO BOS RJES SU DRAN,
,MTSAMS KYI LHA MOS BSKUL BA STE, ,DE NAS DBYANGS KYIS BSKUL BAR
BYA, ,SNYING RJE'I YID KYIS BLA MED BZHENGS, ,PUKKA S'I NI BDAG
LA SKYOBS, ,STONG PA'I

RANG BZHIN SPANGS NAS NI, ,BDAG LA 'DOD PA'I BDE CHEN SBYOR,
,KHYED MI BZHUGS NA BDAG 'GUM PAS, ,STONG PA'I RANG BZHIN NYID
SPANGS LA, ,RI KHROD MA 'BRAS GRUB PAR NI, ,KYE YI RDO RJE KHYED
BZHENGS SHIG ,'JIG RTEN PHYIR SMON 'DOD PA'I GTZO, ,CI PHYIR
STONG PA'I NGANG LAS

BZHUGS, ,KHYOD MI BZHUGS NA PHYOGS MI KHUMS, ,GTUM MO BDAG NI
GSOL BA 'DEBS, ,G-YUNG MO BDAG NI YID RMONGS PAS, ,SNYING RJE
RGYUN CHAD MA MDZAD PAR, ,BDAG GIS KHYOD KYI THUGS 'TSAL GYIS,
,KHYOD NI MIG 'PHRUL LTA BUR BZHENGS, ,BSKUL BA'I GLU'O, ,BSKUL

@128A *, ,BAS SNGON GYI BYANG CHUB KYI, ,SMON LAM RJES SU DRAN
PA'O, ,KHU BA'I GZUGS LAS BZHENGS PA NI, ,AOm DANG H'U% GNYIS RDO
RJE CHE, ,ZHAL BRGYAD ZHABS NI BZHI PA STE, ,PHYAG NI BCU DRUG
DAG GIS BRGYAN, ,BDUD BZHI MNYAM PAR MNAN PA STE, ,PHYED BCAS PA
YIS GAR

MKHAN NI, ,MGO BO'I PHRENG BAS DO SHAL BYAS, ,SNA TSOGS RDO RJE
SPYI BOR 'DZIN, ,RTZA BA'I ZHAL NI NAG PO CHE, ,G-YAS PA KU MU DA
DANG MTSUNGS, ,G-YON PA DMAR PO CHEN PO 'JIGS, ,PHYI MA'I ZHAL NI
BUNG BA MTSUNGS, ,SPYAN NI NYI SHU RTZA BZHIS PHYUG ,BDAG MED MA
LA BDE BA STER, ,

GLANG PO RTA BONG GLANG RNGA MONG, ,MI DANG SENG GE DE BYI LA,
,G-YAS PA'I THOD PA BRGYAD PO NI, ,DANG PO GLANG PO RIM SHES BYA,
,GZHI DANG CHU GNAS RLUNG DANG NI, ,ME ZLA DE NAS SNANG BYED
DANG, ,PHYI MTHAR BYED DANG NOR SBYIN NI, ,G-YON BA'I THOD PA
BRGYAD NA'O, ,GOO R'I KHA DOG NAG MO'O, ,CHOM RKUN

MA NI BTZOD DANG MTSUNGS, ,RO LANGS MA NI GSER BSREGS MDOG
,GHASMA R'I NI MARGAT MTSUNGS, ,PUKKA S'I NI DBANG SNGON MO, ,RI
KHROD MA NI ZLA NOR 'OD, ,GTUM MO NAM MKHA'I SNGO BSANGS MA,
,G-YUNG MO SNA TSOGS PA RU 'DOD, ,GOO R'I G-YAS NA GRI GUG STE,
,G-YON NA NYA NI DE BZHIN

NO; ,CHOM RKUN MA G-YAS CANG TE'U STE, ,G-YON NA PHAG PA DE BZHIN
NO, ,RO LANGS MA G-YAS RUS SBAL TE, ,G-YON PA'I LAG PA THOD PA'O,
,ZA PHOD MA YI G-YAS NA SBRUL, ,G-YON PA'I LAG PA THOD PA'O,
,PUKKA S'I G-YAS SENG GE STE, ,G-YON PA'I PHYAG NA DGRA STA
'DZIN, ,

RI KHROD MA G-YAS DGE SLONG STE, ,G-YON PA NA NI GSIL BYED SHES,
,GTUM MO G-YAS NA 'KHOR LO STE, ,G-YON NA THOD PA DE BZHIN NO,
,G-YUNG MO G-YAS NA RDO RJE STE, ,G-YON NA SDIGS MDZUB DE BZHIN
NO, ,SKYIL KRUNG PHYED PA'I GAR GYIS GNAS, ,GOO R'I LA SOGS PHYAG
GNYIS

SHES; ,SPYAN GSUM SKRA NI GYEN DU YIN, ,PHYAG RGYA LNGA YIS SHIN
TU MDZES, ,TSANGS PA DBANG PO NYE DBANG DRAG ,GSHIN RJE NOR GYI
BDAG PO DANG, ,BDEN BRAL DANG NI THAGS BZANGS RIS, ,GOO R'I LA
SOGS PA YI GDAN, ,THAMS CAD RDO RJE 'DI YIS NI, ,RANG SNGAGS YI
GE

@128B RDZOGS PA DANG, ,PHYAG RGYA PHYAG MTSAN GYUR PA LAS,
,SNYING GAR YE SHES BSAM GTAN BYA, ,RANG SNYING PAD NYIR H'U% RDO
RJE, ,H'U% YE SHES SEMS DPA' BZHUGS PA'I SNYING, ,PAD NYIR GNAS
PA'I H'U% RDO RJE, ,H'U% YE SHES RJES SU BSAM PA'O, ,DAM TSIG
'KHOR LO LA MNYAM THIM, ,

YE SHES 'KHOR LO CHEN PO 'BAR, ,SANGS RGYAS BYANG CHUB SEMS DPA'
NI, ,BSGRUBS TE GZHAN YANG DU MA YIN, ,DZA H'Um BAm HO:BKA' LUNG
'DIS, ,GOO R'I LA SOGS BZHI PO 'DIS, ,DGUG DANG 'DI NI GZHUG PA
DANG, ,BCING DANG RJES SU DGYES PAR BYA, ,MIG LA SOGS PA

GTI MUG SOGS, ,RDO RJE GSUM NI GNAS GSUM BSAM, ,MIG GNYIS RDO RJE
GTI MUG MA, ,RNA GNYIS ZHE SDANG RDO RJE MA, ,SNA NI SER SNA MA
ZHES BRJOD, ,KHA LA 'DOD CHAGS RDO RJE MA, ,LUS LA PHRAG DOG RDO
RJE MA, ,YID LA BDAG MED RNAL 'BYOR MA, ,MING GI YI GE DANG POS

BSKYED; ,PHYAG GNYIS ZHAL GCIG BZANG PO YI, ,GRI GUG THOD PA LAG
NA BCAS, ,SNA TSOGS MDOG CAN RO YI GDAN, ,SKU GSUNG THUGS KYI
GNAS SU NI, ,AOm A'A:H'U% NI 'DI YI SNGAGS, ,'DI LAS MKHA' SPYOD
SA SPYOD MA, ,ZHABS 'OG GNAS PA'I BSAM GTAN BYA, ,SKU

GSUNG THUGS KYI RDO RJE NI, ,RNAL 'BYOR MA NI RIGS GSUM DNGOS,
,RANG SNYING SA BON KHYAD PAR SPRO, ,LCAGS KYU'I GZUGS KYI 'OD
ZER GYIS, ,SANGS RGYAS SPYAN DRANGS YANG DAG MCHOD, ,DBANG BSKUR
BA NI BLANG BA'O, ,MGON PO DE BZHIN GSHEGS THAMS CAD, ,KHYED KYIS

BDAG LA DBANG BSKUR CIG ,DE NAS DE BZHIN GSHEGS 'DI DAG ,HE RU KA
GZUGS BYAS NAS NI, ,BDUD RTZI LNGA YI CHUS GANG BA'I, ,BUM PA
NYID KYI PHYAG GIS BSNAMS, ,BLUGS TE DBANG BSKUR MTHA' RU 'DI'I,
,RTZA BA'I MI BSKYOD PHYAG RGYA'O, ,DE NI YANG NI GOO R'I DANG,
,PUKKA

S'I 'DI'I PHYAG RGYA'O, ,SANGS RGYAS RIN CHEN DPAG MED YANG,
,PHYI MA DRUG LA GNYIS GNYIS RIM, ,AOm SARBA TA TH'A GA TA AA BHI
shE KA TA BADZRA SVA BH'A WA A'ATMA KO&HAm, 'BUD PA DANG, 'BAR BA
DANG, THOD PA DANG, LCAGS KYU LNGA DANG, SA BON LNGAR GYUR PA'I
BDUD RTZI'I RO MYONG BAR BYED

@129A *, ,PA LA; ,RDO RJE NAS KYI 'BRU TZAM BSAMS TE, DPAL KYE
RDO RJE BRTAG PA'O, ,AOm SARBA TA TH'A GA TA AA MRi TA SVA DA NA
BADZRA SVA BH'A BA A'ATMA KO&HAm, ,YE SHES MCHOD PA SNA TSOGS
SOGS, ,LHA MO 'DI BRGYAD MCHOD PA NI, ,SPRO ZHING 'KHOR LO'I BDAG
PO NI, ,'KHOR

LO'I BDAG NYID PAS SNGON MCHOD, ,AOm SARBA TA TH'A GA TA P'U DZA
BADZRA SVA BH'A BA A'ATMA KO&HAm, RNAL 'BYOR MA NI DE DAG GIS,
,'KHOR LO'I GTZO BO LA BSTOD PA, ,KHYOD NI RNAL 'BYOR MA RNAMS
BSKOR, ,NYID KYI THUGS KYIS KHYOD DGONGS GRUB, ,RGYU DANG MI RGYU
'KHOR BA KUN SGRUB

PA; ,SNYING RJE'I THUGS KYIS SEMS CAN BYANG CHUB TU, ,KUN RDZOB
SGYU MAS BYANG CHUB SGRUB PA'I YID, ,DGYES PA'I SHR'I HE RU KA
RDO RJE BSTOD, ,AOm SARBA TA TH'A GA TA STU TI BADZRA SVA BH'A BA
A'ATMA KO&HAm, ,RDO RJE RJES SU CHAGS BYED DANG, ,SANGS RGYAS
GZHAL MED BYE BRAG BSGOM, ,

DBANG BSKUR BDUD RTZI MYANG BA DANG, ,MCHOD PA BSTOD PA YAN LAG
DRUG ,YAN LAG DRUG BSGOM RNAL 'BYOR GANG, ,DE NI MYUR DU DNGOS
GRUB THOB, ,PHO BRANG SANGS RGYAS RNAM SNANG MDZAD, ,DBANG NI MI
BSKYOD DE BZHIN GSHEGS, ,BDUD RTZI MYANG BA 'OD DPAG MED, ,BSTOD

PA RIN CHEN 'BYUNG LDAN DPAL, ,MCHOD PA DON YOD YANG DAG MCHOD,
,RJES CHAGS RDO RJE SEMS DPA'O, ,DNGOS GRUB 'DI NI NYE BA YI,
,YAN LAG DRUG GIS BSKYED PA NI, ,DANG PO SPRIN DANG 'DRA BA
MTHONG, ,GNYIS PA DU BA 'DRA BA STE, ,GSUM PA GLOG GI RNAM PA'O,
,BZHI PA MAR ME

'BAR BA DANG, ,LNGA PA THAMS CAD SNANG BA STE, ,SPRIN MED NAM
MKHA' 'DRA BA'O, ,PHYIS NI SGYU MA'I RNAM PA MTSUNGS, ,RMI LAM
SNANG BA SKAD CIG GO, ,LTE BAR GTUM MO 'BAR BA YIS, ,DE BZHIN
GSHEGS PA LNGA BSREGS TE, ,SPYAN LA SOGS PA YANG BSREGS PA,
,BSREGS PAS

HAm LAS RI BONG 'BYUNG, ,BSAM GTAN MI NUS RNAL 'BYOR GANG, ,DON
NI DAG PA RJES SU DRAN, ,SNYING RJE SPYAN NI DMAR PO STE, ,YAN
LAG NAG PO BYAMS PA'I THUGS, ,BSDU BA'I DNGOS PO BZHI PA NI,
,ZHABS NI RNAM PA BZHI ZHES BRJOD, ,ZHAL BRGYAD RNAM PAR THAR PA
YIN, ,BCU DRUG PHYAG

@129B NI STONG PA STE, ,PHYAG RGYA LNGA NI SANGS RGYAS YIN, ,KHRO
BO GDUG PA 'DUL BA PO, ,SPYAN GSUM PO NI SKU GSUM MO, ,RUS PA
BDEN PA BZHI PA'O, ,GZUGS NI RDO RJE MA YIN TE, ,TSOR BA GSANG
BA'I GOO R'I MA, ,DE BZHIN CHU MA 'DU SHES PHUNG, ,'DU BYED RDO
RJE MKHA' 'GRO MA, ,RNAM SHES

'DI NI BDAG MED MA, ,DON DAM LA NI PHUNG PO MED, ,DE NI YAN LAG
DRUG TU 'GYUR, ,SKYE MCHED DRUG NI DAG PA YI, ,ZHE SDANG RDO RJE
RDO RJE MA, ,RDO RJE RO MA 'BAB RI YIN, ,PHRAG DOG RDO RJE MA DE
BZHIN, ,GTI MUG RDO RJE MA YANG NI, ,YIN TE RDO RJE MKHA' 'GRO
MA, ,SER SNA GSANG BA'I GOO R'I MA, ,YID

LA BDAG MED RNAL 'BYOR MA, ,SA NI PUKKA S'I RU BRJOD, ,CHU RNAMS
RI KHROD MA ZHES ZER, ,DROD NI GTUM MOR SHES PAR BYA, ,RLUNG NI
G-YUNG MOR RAB TU BRJOD, ,GZUGS NI GOO R'IR YANG DAG BSHAD, ,SGRA
NI CHOM RKUN MA RU BSHAD, ,SO SO'I DRI NI LANGS MA, ,RO YI TSUL
NI ZA PHOD MA, ,REG

BYA SA SPYOD MA ZHES BRJOD, ,CHOS KYI KHAMS NI MKHA' SPYOD MA,
,SA NI DANG POR NOR SBYIN MTHA', ,PHYUG PO THAMS CAD SA 'GRUB BO,
,GLANG PO LA SOGS 'DZIN PA NI, ,NAD NI NYE BAR ZHI BA'O, ,GLO
DANG DBUGS DANG DE BZHIN SMYO, ,KHRAG SKYUGS MDZE NAD BIRDZI KA
,MCHER PA MCHIN PA RANG

GZUGS NI, ,GLANG PO LA SOGS RAB TU BRJOD, ,NI RAm SU 'AM GZHAN
LAS NI, ,BSAM GTAN SNGAGS KYI BZLAS PA BYA, ,AOm AAsht'A NA N'A
YA BIm GORDHA KE SHA WARTMA NE, TZA TURBIm SHA TI, NE TR'A YA,
SHO dA SHA BHU DZ'A YA, KRishnA DZ'I M'U TA WA PU shE, KA P'A LA
M'A L'A NE K'A DH'A RI nE, A'ATM'A TA KR'U RA TZITT'A YA
AARDHENDU

DAmshtRi nE, M'A RA YA M'A RA YA, K'A RA YA K'A RA YA, GARDZDZA
YA GARDZDZA YA, TARDZDZA YA TARDZDZA YA, SHO shA YA SHO shA YA,
SAPTA S'A GA R'A NA, BANDHA BANDHA, N'A G'AshtA K'AN, GRiHnA
GRiHnA SARBA SHA TR'Um, HA H'A HI H'I HU H'U HE HEE HO HOO HAm
HA:PHAt SV'A H'A, BAR CHAD THAMS CAD NYER ZHI'I PHYIR, ,GTOR MA
RGYUN DU SBYIN PAR BYA, ,AOm

AINDAm DZA MA DZA LA DZAKKHA BH'U TA BAHNI B'A AU R'AKKHA TZANDA
SUDZDZA MA DA BAPPA TA LA P'A T'A LE AAshtA SAPPA SV'A H'A, AI
DAm BA LIm BHUm DZA DZIm GHA PHULLA DH'UPPA M'Am SA PIm GA AAMBHA
SAPPA KADZDZA S'A DA, KHANTI KHU nI, PHE tA G'A DA, AOm AA K'A RO
MU KHAm SARBA DHARMM'A n'Am, A'ADYA NUTPANNA TV'ATA AOm A'A:H'U%
PHAt SV'A H'A, ,LHA MO'I RGYUD KYI PADMA MANG PO NI, ,

@130A *, ,BLA MA ZHI BAS NYI MA'I 'OD KYIS PHYE, ,MI THUB ZLA BAS
SBRANG RTZI GZHIBS 'THUNGS BAS, ,SGRUB PA'I THABS NI SBRANG RTZI
SKYUGS PA'O, ,DPAL GYI THUGS RJE'I STOBS KYIS SGRUB THABS BYAS,
,'DI LAS NGAL BAR GYUR PA'I BSOD NAMS GANG, ,DES THOB SKYE BA'I
RGYA

MTSO LAS SGROL BA'I, ,THEG PA 'GRO BA SGROL BA'I RGYUR GYUR CIG
,YAN LAG DRUG PA'I SGRUB THABS ZHES BYA BA, ,SLOB DPON MI THUB
ZLA BAS MDZAD PA RDZOGS SO,, ,,BLA MA DAM PAS BKA' STZAL PA, ,DGE
SLONG SH'AKYA YE SHES KYIS, ,YAN LAG DRUG PA'I SGRUB THABS 'DI, ,

SH'AKYA DKON MCHOG BDAG MED LA, ,RNAL 'BYOR MA NI THAMS CAD
PHYIR, ,NUS PAS BSGYUR BA GANG YOD PA, ,KYE YI RDO RJE MYUR THOB
SHOG ,RGYA GAR GYI MKHAN PO RATNA SHR'I DZNY'A NA RI ZHAL SNGA
NAS DANG, DGE SLONG SH'AKYA YE SHES KYIS BSGYUR BA'O,,