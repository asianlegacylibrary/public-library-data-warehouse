@36B *, ,DPAL RDO RJE
RNAM PAR 'JOMS PA LA PHYAG 'TSAL LO, ,DPAL RDO RJE RNAM PAR 'JOMS
PA'I KHRUS KYI CHO GA BUM PA SGRUB PAR 'DOD PA'I SGRUB

PA PO DAM TSIG DANG LDAN PAS GNAS KHANG YID DANG MTHUN PAR SA
GZHI RNAMS LEGS PAR MNYAM STE, BYUG SPOS LA SOGS PA RNAMS KYIS
CHAG CHAG BTAB LA DKYIL 'KHOR LA BRTEN PA DANG, MAndAL LA BRTEN
PA GNYIS GANG MOS SU BYA'O, ,DKYIL 'KHOR LA BRTEN NA DKYIL 'KHOR

GYI CHO GA DANG DBANG BSKUR BA'I CHO GA BZHIN BYA'O, ,MAndAL LA
BRTEN NA KHRU GANG GI MAndAL SNGON PO ZLUM ZHING DBUS YID TZAM
MTHO BA LA CHAGS LEGS PAR BYA ZHING MNYAM PA'I STENG DU BUM PA
GSER RAM DNGUL LAM ZANGS SAM LCAGS LAS SGRUB PA PO 'BYOR PA'I
KHYAD PAR GYIS BYA'O, ,

DE YANG PADMA DMAR PO'I MDOG LTAR DMAR ZHING BYI RU DANG, MTSAL
BZANG PO'I MDOG LTAR DMAR ZHING NAG POR RI MED CING SHIN TU 'JAM
PAR BYA'O, ,DE YANG TSAD DANG LDAN PAR BYA STE, ZHABS KYI GDUB
KROL DPANGS SU SOR GCIG GI TSAD DU BYA, STEGS LA SOR GNYIS, LTO
BA LHUNG BZED

@37A *, ,DANG 'DRA BAR BYA, MGRIN PA NI DPANGS SU SOR BZHI PHYIR
GYED PA KHA KHYER GYI 'DAB MA LA SOR GNYIS, MAR BCAL BA LA NAS
GANG DPANGS DE DANG MNYAM, KHA'I BU GA NI SOR BZHI'I TSAD DU
BYA'O, ,LTO BA'I TSAD NI RAB LA PHUL NYI SHU RTZA GCIG ,'BRING PO
RNAMS

SU BCU GCIG DANG, BDUN DANG BRE GANG SHONG BAR BYA'O, ,THA MA NI
PHUL BZHI DANG PHUL GANG KHYOR BZHI SHONG BAR BYA'O, ,DE LTA BU'I
BUM PA CHAG PA DANG, ZHOM PA DANG, GAS PA DANG, NAG PO RA RI
DANG, THAG THUG MED PA MTSAN NYID DANG LDAN PA NI DBANG BSKUR
'JUG PA'I RKYEN DANG BYIN

RLABS SU NGES PA'O, ,DE LTA BU'I BUM PA MTSAN NYID DANG LDAN PA'I
NANG DU, CHU RAB TU GTZANG MA SROG CHAGS MED PAS BKANG STE, DUNG
DANG NOR BU DANG MU TIG MIG MA PHUG PA DANG, BYI RU DANG GSER
DANG RIN PO CHE LNGA DANG, GI RI GA NI DANG SING H'A DANG, BYA
KRi DANG, SA H'A DANG, SA HA DE

BA LA SOGS TE SMAN LNGA DANG, NAS DANG 'BRAS DANG, MON SRAN GRE'U
DANG, GRO DANG TIL TE 'BRU LNGA DANG, TZANDAN DANG, GA BUR DANG,
GU GUL DANG, GLA RTZI DANG, SPOS SBYAR MA STE DRI LNGA, KA RA
DANG, BU RAM DANG, SBRANG RTZI DANG, MAR DANG LAN TSVA LA SOGS TE
SNYING PO LNGA DANG, MAN SHEL

DANG RDO RJE DANG, ME TOG DMAR PO RAB TU DRI ZHIM PA RNAMS KYANG
BLUGS LA, DE NAS DRI DANG LDAN PA'I CHU LA SNGAGS BZLAS LA BUM PA
BSANGS TE, TZANDAN DMAR PO LA SOGS PA'I DRI ZHIM ZHING BKRA SHIS
PA'I RDZAS GANG YANG RUNG BAS LHA RNAMS KYI MTSAN MA LEGS PAR
BRIS LA RAS DMAR PO DRI

MA MED PAS MGUL PA BCING NGO, ,KU SHA DANG SHUG PA LA SOGS PA'I
SHING LO MA CAN ME TOG DANG 'BRAS BUR LDAN PAS KHA RGYAN LA TSON
SNA LNGA'I RAS SKUD KYIS DRIL TE, MDUD PA BYAS LA DE'I STENG DU
BA DMAR PO'I LCI BAS RGYAS BTAB STE, RTZVA D'UR BA NYAG MA BDUN
DANG RMA BYA BDUN BZHUGS SO, ,

DE DAG GI STENG DU RIN PO CHE'I SNOD CHUNG ZHING MDZES PA'I NANG
DU YUNGS KAR DANG TIL DKAR PO DANG, AA LAm KA'I PHYE MA RNAMS
BLUGS LA GZHAG GO, ,DE DAG MA BLUGS PA'I GONG DU NI GU GUL LA
BDUD RTZI THAB SBYOR GYI SNGAGS, AOm AA MRi TE H'Um PHAt CES
BRJOD LA BDUG PAR BYA'O, ,DE NAS SGRUB

@37B PA PO BDAG NYID KYIS GOS GSAR PA GYON TE, ,LAG PA G-YON PA'I
MTHIL DU CHU GTZANG MA BLUGS LA DE NYID AA YONGS SU GYUR PA LAS,
ZLA BA'I DKYIL 'KHOR DU DMIGS LA, LAG PA G-YAS PA'I SOR MO GSUM
RDO RJE RTZE GSUM PAR DMIGS TE, AOm SHO DANTE AOm SHA TA NA YE

SV'A H'A ZHES BRJOD PAS G-YAS DANG G-YON DANG DBUS SU GTOR LA DE
NAS G-YAS PA'I SRIN LAG CHU NANG DU BCUG LA, DE NYID LA NYI MA'I
DKYIL 'KHOR DU DMIGS LA, BDAG NYID KYIS HUB GSUM BTUNG NGO, ,DE
LTAR NYE REG DANG 'THOR 'THUNG BYAS LA BDAG NYID KHRO BO TI R'I
NTI RI'I

GZUGS KYIS LANGS LA H'Um H'Um ZHES BRJOD PAS RKANG PA G-YAS PA
RDO RJE G-YON PA PHUR PA DMIGS PA DANG, MIG G-YAS PA ZLA BA'I
DKYIL 'KHOR GYI STENG DU H'Um SNGON PO 'PHRED LA NYAL BA DMIGS,
G-YON PA MA LAS NYI MA'I DKYIL 'KHOR GYI STENG DU H'Um DMIGS LA
RAB TU SDANG BA'I MIG

GIS BGEGS RNAMS LA DBANG LDAN NAS BRTZAMS TE, H'Um ZHES BRJOD PAS
RDO RJE'I RTZIG PA DANG, RA BA DANG, DRA BA DANG, GUR DANG, SA
GZHIR DMIGS PAR BYAS LA PHUR BU DANG THO BA THOGS PAS KYANG
MTSAMS GCAD PAR BYA'O, ,DE NAS PHUR BU'I YUNGS KAR BLANGS TE, AOm
BANDHA

BANDHA KRO DHA K'I LI K'I L'A YA H'Um PHAt, CES BRJOD PA DANG
BGEGS BSKRAD, YANG BDUD RTZI THAB SBYOR DU DMIGS TE, H'Um H'Um,
DUS GSUM SANGS RGYAS THAMS CAD KYI, ,MNGAG GZHUG PHO NYA'I LAS
MDZAD PA, ,KHRO CHEN BDUD RTZI 'KHYIL PA YI, ,YUNGS KAR DAG LA
MNGON PAR BSNGAGS,,

PHYOGS RNAMS KUN DU GTOR BYAS NA, ,BGEGS KYI SBYOR BA RGYUN CHOD
CIG ,DE NAS BDUD RTZI THAB SBYOR GYI SNGAGS DANG, PHYOGS MTSAMS
KYI SNGAGS BRJOD CING GTOR LA BSKRAD DO, ,NAD PA LA BYED NA GANG
GI DKYIL 'KHOR GRU BZHI PA DANG LDAN PA'I SA NYID LA DBUS SU

KHRU DO KHRU PHYED PA'I SA 'BRU SNA TSOGS PAS BKANG LA BZHAG GO,
,DE NAS SNGAGS PA BDAG NYID KYIS KHRUS BYA STE, BUM PA'I NANG DU
DKYIL 'KHOR GYI LHA TSOGS SNGAGS DANG PHYAG RGYAS SPYAN DRANGS
TE, DE NAS LAG PA'I SOR MO NANG DU BSNOL TE, KHU TSUR BCANGS LA
MTHE BONG DANG GUNG

@38A *, ,MO DANG MTHE'U CHUNG RNAMS GSHIBS TE, BSGRENGS LA NAS RE
RE LAS MA REG PAR BYAS LA, NA MO RATNA TRA Y'A YA, NA MA:TZAndA
BADZRA P'A nA YE, MA H'A YAKshA SE N'A PA TA YE BADZRA BI D'A
RAn'A YA SV'A H'A ZHES PAS RDO RJE RNAM 'JOMS KYI SKU MDOG PHYAG
MTSAN GSAL BAR DMIGS

LA; BUM PA'I NANG DU PAm YONGS SU GYUR PA LAS, BDUD RTZI LNGA'I
CHU RGYUN DAG PA LAS PADMA DKAR PO'I ZE 'BRU DANG, SDONG POR BCAS
PA DMIGS LA DE NYID KYI LTE BA LA NYI MA DANG ZLA BA DANG,
PADMA'I GDAN LA BZHUGS PAR DMIGS LA, DE NAS DKYIL 'KHOR GYI CHO
GA LAS 'BYUNG BA

BZHIN DU LHA SO SO'I DAM TSIG GI PHYAG RGYA DANG SNGAGS BRJOD
CING SPYAN DRANG NGO, ,DE NAS MCHOD YON LAN BDUN NAM LAN NYI SHU
RTZA GCIG GAM SUM CU RTZA LNGA DBUL LO, ,YANG LHA RE RE'I DAM
TSIG GI PHYAG RGYAS SPYAN DRANGS SNGAGS BRJOD CING DE DAG RE RE
LA YANG MCHOD PA LNGA LNGA DBUL LO, ,DE NAS

PHYOGS SKYONG RNAMS KYI PHYAG RGYAS SPYAN DRANG BA NI, LANGS TE
RKANG PA G-YAS PA BRKYANG BA'I TSUL GYIS LAG PA G-YON PA RDO
RJE'I PHYAG RGYA BSTAN TE, G-YAS PA RDO RJE'I PHYAG RGYA STA ZUR
DU GZHAG PAR BYA, SNGAGS NI AOm HA NA HA NA BHI NA BADZRA H'Um
PHAt, YANG G-YAS G-YON BRKYANG BA'I TSUL GYIS

LAG PA G-YAS PA'I MDZUB MO LCAGS KYU LTAR BSKYED DO, ,G-YAS PA
BRGYA BYIN GYI'O, ,YANG ME'I PHYOGS SU BLTAS TE, LAG PA G-YAS PA
BRKYANG LA RKANG PA GNYIS MNYAM PAR BYAS LA MDZUB MO BKUG STE,
RTZE MO GUNG MO'I TSIGS GSUM BAR GZUGS SO, ,SNGAGS NI AOm

BADZR'AN LA MA H'A BH'U TA DZVA LA SARBA BHASMI KU RU SARBA
DUsht'A NA H'Um PHAt, MTHE BONG MTHIL DU SBYAR TE BRTAN POR BZHAG
LA G-YABS PA NI SPYAN DRANG BA'O, ,MDZUB MO MTHE BONG BTZUGS TE
PHYIR DRAG TU BRKYANG BA NI SLAR BTANG BA'O, ,GSHIN RJE'I PHYOGS
SU BLTAS TE BSGRENGS LA BSTIM PA MDUN DU BZHAG

LA SOR MO PHAN TSUN BSNOL TE KHU TSUR DAM DU BCANGS LA SRIN LAG
GSHIBS TE BSGRENGS LA SNYING GAR GZHAG PAR BYA'O, ,SNGAGS NI AOm
BADZRA KA LA BANDHA HA NA HA NA H'Um PHAt, SRIN LAG GNYIS GSHIBS
LA G-YAS PAS NANG DU BZLOG PA NI SPYAN DRANG BA'O, ,NANG DU BZLOG
PA DE LAS

@38B PHYIR BYUNG STE, GSHIBS PA DE NI SLAR BTANG BA'O, ,BDEN BRAL
GYI PHYOGS SU BLTAS TE RKANG PA MNYAM PAR BZHAG LA, LAG PA G-YAS
PA KHU TSUR BCANGS PA LAS MDZUB MO DANG GUNG MO GNYIS RAL GRI
'DRA BAR GSHIBS TE BSGRENG, LAG PA G-YON PA YANG DE LTA BU'I TSUL

GYIS SHUGS 'DRA BAR STA ZUR G-YON DU GZHAG PAR BYA'O, ,SNGAGS NI
RI TE RAKsh'A DHI PA TA YE SV'A H'A, G-YON PA'I MDZUB MO BKUG STE
G-YAS PAS SPYAN DRANG BA'O, ,PHYIR STOD DE SLAR BKROL BA GSHEGS
SU GSOL BA'O, ,CHU LHA'I PHYOGS SU BA LTAS TE RKANG PA MNYAM PAR
BZHAG

LA; G-YAS PA KHU TSUR BCANGS NAS MTHE BONG DANG MDZUB MO ZHAGS
MIG LTAR BYA, G-YON KYANG DE LTAR BYA STE SNYING GAR BZHAG GO,
,SNGAGS NI AOm NA GA BADZRA A'A NA YA SARBA DHA NA DHA BYA BADZRA
HI RA nYA SARBA NA RA SMA NI MU KTA LA KA RA DHI NI SARBA GA RA
nA NI, BADZRA DHA RA SA MA YA, MA NU SM'A RA, AA

KAddHYA AA KAddHYA, BANDHA BANDHA, HA RA HA RA NAN MA H'A TZE TA
H'Um PHAt, G-YON PA'I MDZUB MO'I LCAGS KYU G-YABS PA NI SPYAN
DRANG BA'O, ,PHYIR BSKYED DE SLAR BKROL PA NI SLAR BTANG BA'O,
,RLUNG LHA'I PHYOGS SU BLTAS TE RKANG PA GSHIBS TE BSGRENGS LA
G-YON PA'I KHU TSUR BCANGS LA, GUNG

MO BSGRENGS PA'I TSIGS DANG POR MDZUB MO BKUG PA'I THIG THOG
BTZUGS LA G-YAS PA DE LTAR BYAS TE STA ZUR G-YAS SU GZHAG GO,
,SNGAGS NI AOm BADZRA AA NI LA MA H'A BEE GA AA NA YA SARBA
DUshtV'Am H'Um PHAt, MDZUB MO DE NYID SPYAN DRANGS PA DANG, SLAR
GTANG BAR BYA'O, ,KU BE RA'I

PHYOGS SU BLTAS TO RDO RJE BCINGS PA NANG DU BZLOG NAS MTHE'U
CHUNG GSHIBS TE BRKYANG BA'I SKABS SU SO SO'I SRIN LAG SBYAR BAR
BYA'O, ,SNGAGS NI AOm KU BE RA YAKshE dI PA HA YE SV'A H'A, GUNG
MO GNYIS RDO RJE LTAR BKUG STE G-YABS PA NI SPYAN DRANGS PA'O,
,DE NYID KYIS BSKYOD PA NI SLAR GTANG

PA'O; ,DBANG LDAN PHYOGS SU BLTAS TE BSGRENG LA STIM PA BKAN LA
SRIN LAG MTHE CHUNG BKUG STE, BSNOL LA GUNG MO GNYIS GSHIBS TE
BSGRENGS PA'I RGYAB LOGS SU MDZUB MO GNYIS RDO RJE LTAR BYA MTHE
BONG GNYIS BAR DU GZHIBS TE GZHAG GO, ,SNGAGS NI AOm DHI H'Um
BINDHA

@39A *, ,BADZRA SH'U LA SV'A H'A, MDZUB MO GNYIS SEN MO MI SPRAD
PAR NANG DU G-YABS PA NI SPYAN DRANG BA'O, ,PHYIR BSKYED DE BKROL
BA NI SLAR GSHEGS PA'O, ,'OG TU BLTAS TE LAG PA GNYIS PADMA LTAR
BYA STE, SPYAN DRANG BA DANG, SLAR BTANG BA YANG NANG DU G-YABS

PA DANG PHYIR BKROL BA'O, ,SNGAGS NI NA MA:SA MANTA BUDDH'A N'AN,
AOm PRI THI BYA SV'A H'A, STENG GI SNYING PO LAG PA KHONG STONG
DU SBYAR LA MTHE BONG GNYIS GSHIBS TE SPYI BOR GZHAG PAR BYA'O,
,SPYAN DRANG BA DANG SLAR BTANG BA DANG NANG DU DANG PHYIR DGROL
BA'O, ,SNGAGS NI NA MA:SA MAN BH'U TA NAN, HE

SHVA DYA PRA T'A DZHYO TI RA MA YA SV'A H'A, DE NAS ME TOG DANG
BDUG SPOS LA SOGS PA'I MCHOD PA DBUL LO, ,GTOR MA NI 'BRAS CHAN
ZHO DANG SBYAR BA DANG, DRI BSUNG DANG LDAN PA'I SHING THOG KHUR
BA LA SOGS PAS MCHOD DO, ,CHANG DANG SHA DANG KHRAG GIS NI MA YIN
NO, ,DE DAG GI 'KHOR GYI

GDON RNAMS LA NI SHA CHANG DANG 'BYUNG PO'I KHA ZAS SU SBYIN NO,
,DE NAS TSON SNA LNGA'I SKUD PA GSAR PA SHIN TU MNYAM PA LA DRI
DANG LDAN PA'I GU GUL LA SOGS PA GTOR BAR BYA STE, BUM PA'I MGUL
BA LA BTAGS LA RDO RJE LA BRTOD LA GZHAG GO, ,DE NAS SHUG PA LA
SOGS PA'I DRI DANG LDAN

PA'I SHING LA SBYIN SREG KYANG BYA, DE NAS BDAG NYID KYIS KHRUS
BYA STE, GOS GSAR PA GYON LA DPRAL BA LA DRI'I THIG LA BYAS LA
SNGAGS PA G-YOG BZHI DANG LDAN PAS GZUNGS THAG BZHI PHYOGS BZHIR
'THEN LA RGYUD RDZOGS PAR BRGYA BRGYA BKLAGS TE LNGA BCU'I BAR DU
MCHOD PA LNGA DBUL,

BRGYA RDZOGS PA LA ZHI BA'I SBYIN SREG BYA'O, ,DE NAS BZLAS PA
BYA STE BUM PA'I LHA LA YE SHES SEMS DPA' BSTIM STE, LHA SO SO'I
THUGS KA NAS RDO RJE SNGON PO NAS TZAM PA KHA MED PA'I LTE BA LA
SNGAGS RGYAS BSDUS GANG MOS KYIS 'KHOR BAR DMIGS LA BDAG NYID
SNYING PO BSDUS PA LA BZLAS

PA BYAS PAS, DE NYID LAS 'OD 'PHROS PAS YE SHES SEMS DPA'I THUGS
KA'I SA BON LAS 'OD 'PHROS PAS LHA 'OD DU ZHU, DE NYID LAS SNGAGS
KYI RANG SGRA 'BYUNG BAS YE SHES KYI BDUD RTZI BABS, GNYIS SU MED
PAR BSTIM, BDAG GI LCE'I STENG DU YANG YE SHES KYI RDO RJE NAS
TZAM GYI SBUBS

@39B MA NAS, SNGAGS KYI RANG SGRA BYUNG BAS BDAG DANG SEMS CAN
GYI DON BYAS, PHYI ROL GYI SNANG BA RNAMS KYANG SNGAGS KYI RANG
SGRAR BYUNG BAS GDUG PA'I TSOGS RNAMS TSAR GCAD PAR BYAS PA'O,
,DE LTAR DMIGS PA GSUM DANG MI 'BRAL BAR BYAS PAS BDAG DANG
SGRA'I DNGOS PO THAMS CAD

SGRA'I BSAM GTAN DANG MI 'BRAL BA NI DON GYI MAN NGAG GO, ,YUNGS
KAR LA SNGAGS BZLAS TE BUM PAR BLUGS PAS, LHA RNAMS KYI STENG GI
RDO RJE LA YE SHES KYI BDUD RTZI BABS PA DMIGS PA DANG, YANG NA
ME TOG RAB TU DRI ZHIM PA LA SNGAGS BZLAS PA BUM PAR BLUGS LA LHA
RNAMS

KYI SPYAN LAM DU MCHOD PA'I SPRIN RAB TU MDZES SHING RGYA CHE BAR
DMIGS PAS, DNGOS GRUB THAMS CAD BDAG LA STER BAR DMIGS SO, ,DE
LTAR SNYING PO BSDUS PA LA BRGYA'AM STONG NGAM KHRI'AM 'BUM MAM
RANG JI LTAR DMIGS PAR BZLAS LA, SLOB MA KHRUS BYAS TE GOS GSAR
PA DRI MA

MED PA GYON TE, GSUM PA SKYABS SU 'GRO BA DANG, SEMS BSKYED PA LA
SOGS PA BYA STE, NA MO DKON MCHOG GSUM LA PHYAG 'TSAL LO, ,DKON
MCHOG GSUM LA SKYABS SU MCHE, ,DKON MCHOG GSUM LA MCHOD PA 'BUL,
,SDIG PA THAMS CAD SO SOR BSHAGS, ,

MYA NGAN MI 'DA' GSOL BA 'DEBS, ,CHOS KYI 'KHOR LO BSKOR BAR
BSKUL, ,DON DAM KUN RDZOB RANG BZHIN GYIS, ,SDOM PA MA LUS BDAG
GIS BZUNG, ,MA BSGRAL BA RNAMS BSGRAL BGYIS NAS, ,MA BRGAL BA
RNAMS BRGAL BYAS TE, ,DBUGS MA PHYIN PA DBUGS DBYUNG STE, ,

SEMS CAN MYA NGAN 'DAS LA DGOD, ,'GRO BA'I DGE LA RJES YI RANG,
,KUN KYANG SEMS CAN DON DU BSNGO, ,ZHES BRJOD LA RDO RJE LAG TU
BYIN LA DBUGS DBYUNG STE, DBU RGYAN GON LA GZENGS BSTOD LA DKYIL
'KHOR GYI SHAR SGO NAS SPANG LEB KYI STENG NAS LAM STON LA DBUS
SU KHRUS

BYAS TE, YE SHES KYI LHA MO BDUD RTZI'I BUM CHU THOGS PA MANG POR
SPRUL LA, NAM MKHA' NAS BDUD RTZI'I CHU RGYUN PHAB PAS PHYI LUS
KYI SDUG BSNGAL DANG, NANG SEMS KYI SDUG BSNGAL DANG, MI MTHUN
PA'I RMI LAM SUM CU RTZA GNYIS LA SOGS PA RMIS PA DANG, MYA NGAN
DANG SEMS LAS SU

@40A *, ,MI RUNG BA'I MI BDE BA RNAM PAR DAG PAR DMIGS PA BYAS
LA, TSIGS SU BCAD PA 'DI DAG KYANG BRJOD PAR BYA'O, ,AE MA HO,
,KHRUS MCHOG 'DI NI DPAL DANG LDAN, ,RDO RJE'I KHRUS NI BLA NA
MED, ,RDO RJE YE SHES KHRUS 'DI YIS, ,BKRA SHIS BUM PA LA BRTEN

NAS; ,SDUG BSNGAL THAMS CAD MED PAR BYED, ,BDE BA PHUN SUM TSOGS
PAR GNAS, ,MA GRUB PA RNAMS GRUB PAR BYED, ,'DOD PA THAMS CAD RAB
TU SBYIN, ,DPAL LDAN YE SHES MCHOG GI KHRUS, ,RGYAL MCHOG DAM PA
SBYIN PAR BYA'O, ,ZHES PAS KYANG KHRUS BYA'O, ,DE NAS BKRA

SHIS KYI RDZAS BRGYAD KYIS SLOB MA BKRA SHIS PAR BYA BA'I PHYIR
YUNGS KAR DANG, ZHO DANG, RTZVA D'UR BA DANG, LI KHRI DANG, DUNG
DANG, BIL BA'I 'BRAS BU DANG, ME LONG DANG, GI WANG RNAMS RIM PAS
SBYIN NO, ,BRAB PA DANG, BYAB PA DANG, DRIL PA DANG, SKYOR BA
DANG, STEG PA LA SOGS

PA YANG BYA'O, ,DE LTAR KHRUS RTAG TU BYAS NA RGYAL PO RNAMS BSOD
NAMS RGYAS PA DANG, GDON ZHI BA DANG, PHA ROL GYI SDE RNAMS DBANG
DU GYUR PA DANG, RGOL BA RNAMS TSAR GCOD PAR 'GYUR BA DE BZHIN DU
BLON PO DANG, BU 'DOD PA DANG, BYAD STEMS KYIS 'JIGS PA DANG, PHA
ROL GYI

DMAG GIS 'JIGS PA DANG, GZA' DANG, RGYU SKAR DANG, NAD DANG, MU
GES 'JIGS PA DANG, DE BZHIN 'JIGS PA CHEN PO BRGYAD DANG, NOR
'GRIB PA DANG, LONGS SPYOD 'DOD PA DANG, 'KHOR DANG TSE RING BAR
'DOD PA DANG, DBANG THANG RGYAS PAR 'DOD PA DANG, BKRAG DANG

GZI MDANGS 'DOD PA DANG, STOBS DANG, NUS PA DANG, GRAGS PA DANG,
DPAL DANG, DBANG PHYUG DANG, GZUGS 'DOD PA DANG, NOR 'DOD PA
DANG, 'BRU 'DOD PA DANG, ZAS 'DOD PA DANG, GOS DANG, RGYAN DANG,
BZHON PA DANG, LHA NYE BAR 'DOD PA DANG, GDON BRLAG

PAR 'DOD PA DANG, SDIG PA MA LUS PA DAG PAR 'DOD PA RNAMS KYIS
RTAG TU KHRUS BYAS NA 'DOD PA'I DON NI MA LUS PA JI LTA BA BZHIN
DU 'GRUB PAR NGES SO, ,DE'I PHYIR NA MI MTHUN PA'I PHYOGS MTHA'
DAG LAS THAR BAR BYED PAS NA SNGON BYUNG DU RGYAL PO LA SMON PA
DANG, YANG NA RGYAL PO

@40B BSOD NAMS CHE BA'I PHYIR SMOS TE, RGYAL PO RTAG TU KHRUS
GYIS SHIG ,CES 'GRO BA MI'I DPON YIN PAS SMOS SO, ,DE LTAR NA
'DOD PA THAMS CAD RAB TU SBYIN PA ZHES SMOS SO, ,SNGA MA DANG DA
LTAR DANG PHYI MA'I SDIG PA MA LUS PA LAS THAR BAR BYED PA 'PHAGS
PA RDO RJE RNAM PAR 'JOMS

PA'I KHRUS KYI CHO GA ,SLOB DPON CHEN PO DPAL MAR ME MDZAD KYIS
MDZAD PA RDZOGS SO,, 