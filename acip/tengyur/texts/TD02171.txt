@323A #, ,RGYA GAR SKAD DU, MA H'A YAKshA SE N'A PA TA YE

N'I L'm BA RA DHA RA BADZRA P'A nI MAndALA BI DHI N'A MA, BOD
SKAD DU, GDOD SBYIN GYI SDE DPON CHEN PO LAG NA RDO RJE GOS SNGON
PO CAN GYI DKYIL 'KHOR GYI CHO GA ZHES BYA BA, BCOM LDAN 'DAS RDO
RJE 'DZIN PA LA PHYAG 'TSAL LO, ,BDUD RNAMS THAMS CAD TSAR GCOD
PA'I, ,MTHU STOBS CAN LA PHYAG 'TSAL

NAS, ,CHAGS LA MOS PAR GYUR PA YI, ,RNAL 'BYOR LAM PA'I DON CHED
DU, ,RGYUD RNAMS KUN DANG MI 'GAL BA'I, ,DKYIL 'KHOR CHO GA BSHAD
PAR BYA, ,SLOB DPON MTSAN NYID LDAN PA YIS, ,SNGON DU BSNYEN PA
RDZOGS BYAS TE, ,DE NAS DKYIL 'KHOR BRI BAR BYA, ,YID DU 'ONG
BA'I

GNAS DAG TU, ,DRI BZANG TZANDAN SPOS KYIS BYUGS, ,DRI ZHIM ME TOG
MCHOD BKRAM NAS, ,LHO RU KHA BLTAS ROL PA'I 'DUG STANGS BYA,
,YANG NA BSNYEN PA ZHI BA'I TSUL YIN PAS, ,SHAR DU KHA BLTAS SEMS
DPA'I SKYIL KRUNG BCA', ,'KHOR BA'I 'DAM DU BYING BA YI, ,'GRO LA

PHAN DANG SKYOB PA'I PHYIR, ,SNYING RJE CHEN POS DMIGS PAR BYA,
,BSKYED PA'I RIM PA'I TSUL BSGOM BYA, ,DE NAS BZLAS BRJOD TSUL
BZHIN BYA, ,DKYIL 'KHOR GTZO BO'I 'BUM DU BZLAS, ,DE LAS GZHAN PA
KHRI RU BZLAS, ,MTSAN MA RNAM GSUM THOB PA YIS, ,YANG NA BSNYEN
SBYOR

GOMS PAS NI, ,RDUL TSON DKYIL 'KHOR BRTZAM PAR BYA'O, ,SLOB MA
SNOD DANG LDAN PA YIS, ,DANG POR GSOL GSUM BTAB NAS NI, ,BSNYEN
RDZOGS GTING LA GDAB PAR BYA, ,DANG POR SA NI BRTAG PAR BYA,
,PHYOGS GCAD DBYIBS LDAN SKYON BRAL BA'I, ,MKHAS PAS CI

@323B NUS BRTAG PAR BYA, ,MAndALA LAGS BYAS ME TOG DGRAM, ,LHA YI
GNAS DANG GDAN DU BSAM, ,LHA BSKYED LA SOGS BYAS NAS NI, ,MCHOD
DANG BSTOD PA TSUL BZHIN BYA, ,DGONGS SHIG DUS GSUM MGON PO
RNAMS, ,SANGS RGYAS THAMS CAD MCHOD PA DANG, ,SLOB MA RNAMS

LA SMAN SLAD DU, ,BDAG MING 'DI ZHES BGYI BA YIS, ,DPAL LDAN RDO
RJE 'DZIN PA YI, ,DKYIL 'KHOR DAM PA 'DRI BAR 'TSAL, ,RGYAL BA
SRAS DANG BCAS RNAMS KYIS, ,BDAG LA BYIN GYIS BRLAB TU GSOL,
,ZHES LAN GSUM DU BRJOD DE GSOL BA GDAB PAR BYA'O, ,DE NAS CHOS

SKYOD PA'I SRUNG MA RNAMS LA, MCHOD DANG GTOR MA BYIN NAS NI,
,BSTOD CING GSOL BA GDAB PAR BYA, ,DE NAS LAS THAMS CAD PA'I THAB
KHUNG DU SBYIN SREG GIS SBYANG BAR BYA'O, ,SBYIN SREG GRUB PAR MA
GYUR NA, ,LAS THAMS CAD PA'I GSANG SNGAGS CHUS, ,BGEGS NI NYE BAR
ZHI

BAR BYA'O, ,DE NAS JI LTAR BRTAGS PA'I DBUS SU, BYIN RLABS RDO
RJES KHRU GANG BRKO, ,SKYON RNAMS SPANGS NAS SA RIM BCA', ,'THAS
PAR BCAGS LA BYUG PAR BYA, ,SNGAGS DANG PHYAG RGYAS BYIN RLABS
PA'I, ,RI RAB GZHAL YAS BSKYED NAS NI, ,LHA BSKYED LA SOGS

RDZOGS BYAS LA, ,DE NAS SKAD CIG MYUR DU KHROS, ,'KHOR RNAMS KYIS
NI GSOL BA GDAB, ,KHRO BO'I MIG DANG RKANG SOGS BYIN GYIS BRLAB,
,RDO RJE DRIL BU GNYIS BZUNG NAS, ,STANG STABS SBYOR BA LA SOGS
KYIS, ,BGEGS RNAMS MA LUS TSAR GCAD DO, ,DE NAS SA YI LHA MO LA,,

MCHOD BSTOD GSOL BA BTAB PA YIS, ,DBANG PO PHYIR NI STA GON GNAS,
,BDUD RTZI THIG LE LA SOGS BYA, ,LHA RNAMS CHO GA LA SOGS RDZOGS,
,DE NAS GSOL BA GDAB PAR BYA, ,BDUG SPOS LAG THOGS PUS BTZUGS LA,
,BCOM LDAN RDO RJE 'DZIN PA MCHOG ,RIG SNGAGS

RGYAL LA PHYAG 'TSAL LO, ,THUGS RJE'I BDAG NYID CAN RNAMS KYIS,
,DKYIL 'KHOR DAG NI BRI BAR BYA, ,SLOB MA RNAMS LA BRTZE BA DANG,
,KHYED RNAMS LA YANG MCHOD PA'I PHYIR, ,BCOM LDAN BDAG NI GUS PA
LA, ,DE NI GNANG BA MDZAD PAR RIGS, ,SANGS RGYAS 'GRO DON BYA DON

@324A *, ,GSOL; ,BYANG CHUB SEMS DPA' GSANG SNGAGS LHA, ,'JIG
RTEN SKYONG DANG MTHU CHEN DANG, ,GANG YANG RDO RJE'I SPYAN MNGA'
BA'I, ,SEMS CAN BSTAN LA DGA' BA RNAMS, ,BDAG MING 'DI ZHES BGYI
BA YIS, ,RDO RJE 'DZIN GYI DKYIL 'KHOR DU, ,YO BYAD CI

YOD PAS 'DRIN, ,DENG BDAG SLOB MAR BCAS PA LA, ,THUGS BRTZE BAR
NI DGONGS SU GSOL, ,TSOGS PA THAMS CAD DKYIL 'KHOR DU, ,BYIN GYIS
BRLAB PAR MDZAD DU GSOL, ,DE LTAR LAN GSUM GSOL BTAB NAS, ,RAB
DRA BAS MTSAMS BYA'O, ,GSER LA SOGS

PA'I BUM PA YI, ,LTO BA CHE BA MGRIN RING BA, ,SKYON SPANGS NYES
PA BRAL BA DANG, ,YON TAN LA SOGS LHA GRANGS BSTUN, ,RDZAS DANG
KHA RGYAN MGUL CHINGS LDAN, ,MTSAN MA RDZOGS NAS BYIN GYIS BRLAB,
,RNAM RGYAL LAS KYI BUM PA LA, ,KHYAD PAR CHO GA LA SOGS BYA, ,

DE NAS SLOB MA BLO LDAN LA, ,SLOB DPON GYIS NI CHO GA BYA, ,SLOB
MA SGO YI DRUNG GNAS TE, ,DGA' CHEN KHYOD BDAG STON PAS, ,SLOB
DPON KHYOD NI DGONGS SU GSOL, ,BYANG CHUB CHEN PO'I TSUL BSTAN
PA, ,MGON PO CHEN PO BDAG 'TSAL LO, ,DAM TSIG DE NI STZAL DU

GSOL; ,BYANG CHUB SEMS NI BDAG LA STZOL, ,SANGS RGYAS CHOS DANG
DGE 'DUN TE, ,DKON MCHOG GSUM NI BDAG LA STZOL, ,THAR PA CHEN
PO'I GRONG MCHOG TU, ,MGON PO BDAG NYID 'JUG PAR 'TSAL, ,DE LTAR
LAN GSUM GSOL BTAB NAS, ,SLOB DPON GTZO BO'I

TING 'DZIN ZHUGS, ,TSIGS BCAD 'DI NI GSANG SNGAGS SBYIN, ,BU TSUR
THEG PA CHEN PO YIS, ,GSANG SNGAGS TSUL SPYOD CHO GA 'DI, ,KHYOD
LA YANG DAG BSTAN PAR BYA, ,KHYOD NI TSUL CHEN SNOD YIN TE, ,DUS
GSUM 'BYUNG BA'I SANGS RGYAS RNAMS, ,SKU GSUNG

THUGS KYI RDO RJE DANG, ,RDO RJE GSANG SNGAGS RAB BSGOM PA'I,
,DPA' BO BYANG CHUB SHING DRUNG DU, ,THAMS CAD MKHYEN PA MTSAN
MED BRNYES, ,GSANG SNGAGS SBYOR BA MNYAM MED DE, ,SH'AKYA SENG GE
SKYOB PA YIS, ,BDUD SDE SHIN TU MI BZAD PA'I, ,DPUNG CHEN DAG
KYANG DE YIS

@324B BCOM; ,'JIG RTEN RJES 'JUG PAR RTOGS NAS, ,'KHOR LO BSKOR
NAS MYA NGAN 'DAS, ,DE BAS KUN MKHYEN THOB BYA'I PHYIR, ,BU YIS
BLO GROS 'DI GYIS SHIG ,CES SMRAS SO, ,DE NAS, SKYABS 'GRO SDIG
BSHAGS LA SOGS KUN, ,PHYAG RGYA'I DKYIL 'KHOR NYID DU SHES PAR
BYA, ,

SROG CHAGS RNAMS NI GSAD MI BYA, ,MA BYIN BAR YANG MI BLANG NGO,
,'DOD PA DAG KYANG SPYAD MI BYA, ,BRDZUN DU SMRA BAR MI BYA'O,
,NYES PA KUN GYI RTZA BA YI, ,CHANG NI MYOS PAR BTUD MA YIN,
,SEMS CAN GDUL BYA MA GTOGS PA, ,BYA BA MA YIN THAMS CAD SPANG,
,DAM PA NYE BAR BSNYEN

BYA ZHING; ,RNAL 'BYOR CAN DU BSNYEN BKUR BYA, ,LUS KYI LAS NI
RNAM GSUM DANG, ,NGAG GI LAS NI RNAM PA BZHI, ,YID KYI LAS NI
RNAM GSUM DANG, ,CI NUS PA RU RJES SU BSRUNG, ,SEMS CAN DON LA
RGYAB MI PHYOGS, ,THEG PA DMAN LA 'DOD MI BYA, ,'KHOR BA DAG
KYANG SPANG MI

BYA; ,RTAG TU MYA NGAN 'DAS MI BYA, ,LHA DANG LHA MI GSANG BA PA,
,DE LA BRNYAS PAR MI BYA ZHING, ,PHYAG RGYA BON PA MCHOD CHA
DANG, ,MTSAN MA 'GOM PAR MI BYA'O, ,DE LTAR DAM TSIG PHOG PA DAG
,BLO LDAN KHYOD KYIS RTAG TU BSRUNG, ,MDOR NA RTZA BA YAN LAG GI,
,DAM TSIG NYIN

MTSAN BGRANG ZHING BSRUNG, ,DE NAS BLA MAS GSUNGS PA YIS, ,SDOM
PA LEGS PAR GZUNG BAR BYA, ,TSUL KHRIMS ZHES BYA SOGS PA NI, ,DUS
'DI NAS NI BZUNG NAS NI, ,JI SRID BYANG CHUB SNYING PO'I BAR,
,BDAG NI RAB TU LDOG PAR BGYI, ,DE LTAR SDOM PA DANG LAN PA'I
SLOB MA LA, SNYING

GDANG MGRIN PA DANG DPRAL BA GSUM DU RDO RJE KHU TSUL GYIS DRI'I
THIG LE GSUM DU BYA STE, ,NYI MA DANG ZLA BA DANG PADMA GSUM LA
YI GE GSUM SO SOR BKOD LA, SKU GSUNG THUGS SU BYIN GYIS BRLAB
CING LAS THAMS CAD PA'I SNGAGS KYIS BSRUNG BAR BYA'O, ,DE NAS
MCHOD PA BYA STE,

SPYI BOR ME TOG DANG SPOS SO, ,MAR ME DANG DRI NI SNYING GAR RO,
,LHA BSHOS MDUN DU'O, ,DE NAS TSIG NI 'DIS SU SBYIN, ,DUS 'DI NAS
NI BZUNG NAS SU, ,'KHOR BA'I NYES PAS MA GOS PAR, ,MCHOD PA DAG
DANG LDAN PAR NI, ,DUS KUN DU NI BDE BAR MNOS, ,DE NAS TSEMS
SHING LA

@325A *, ,SOGS SBYIN PAR BYA, ,'JIG RTEN DU NI KUN MKHYEN RNAMS,
,AU DUMW'A RA'I ME TOG BZHIN, ,BRGYA LAM ZHES BYA BA LA SOGS PA'I
CHOS BSHAD PAR BYA'O, ,DE NAS THIG BYIN GYIS BRLAB PA LA SOGS PA
SHES PAR BYA'O, ,DE NAS THIG SKUD GDAB PA NI, ,DKYIL

'KHOR SPYI DANG MTHUN PAS NA, ,TSON RNAMS BYING YI BRLABS NAS NI,
,TSON RNAMS BKYE BA'I LAS BYA'O, ,PADMA 'DAB MA BRGYAD DKYIL DU,
,ZLA BA NYI MA'I GDAN STENGS SU, ,GTZO BO BRI BAR BYA BA YIN,
,'DAB MA BRGYAD LA LHA BRGYAD KHRI, ,GRU CHAD PA NI LA LHA MO
BZHI, ,SGO BZHIR SGO

BA BZHI BRI'O, ,DE NAS RGYAN SOGS BRI BAR BYA, ,DE 'OG LHAG CHAD
BSKANG BYA'O, ,NAM MKHA' 'DEGS PAR 'DOD PA DANG, ,YANG BSKYED
YANG SDUD BYED PA GNYIS, ,GONG LTAR MOS PA 'JUG PA YIS, ,GTZO BO
SNGON DU 'GRO BA RDZOGS PA YIN, ,'KHOR RNAMS SPRUL PA'I TSOGS
BSKYED,,

DBUS SU GTZO BO SKU MDOG SNGON PO STE, ,ZHAL GZIG PHYAG G-YAS RDO
RJE BSNAMS, ,G-YON NI GDUL BYA'I SKABS DANG SBYAR, ,SHAR GYI
PADMAR RNAM PAR RGYAL, ,SKU MDOG DMAR PO DBU GSUM PA, ,PHYAG
G-YAS RDO RJE RTZE LNGA 'DZIN, ,G-YON PAS DGRA STA BAR MA GNYIS,
,GUNG

MO MTHE BO NGOS MDUD NAS, ,GZHAN RNAMS YONGS SU DPYAD BA YIN, ,DE
NYID SNYING GAR BZUNG NAS NI, ,DE 'OG ZHAGS PA RAL GRI BSNAMS,
,LHO YI PADMAR MGON PO NI, ,SKU MDOG NAG PO ZHAL GCIG PHYAG GNYIS
PA, ,G-YAS G-YON TZANDAN BING CHEN ZHAGS PA BSNAMS,,

NUB KYI 'DAB MAR LUS NGAN PO, ,SKU MDOG LJANG GU ZHAL GCIG PA,
,PHYAG GNYIS MCHOD RTEN NE LE BSNAMS, ,BYANG GI 'DAB MAR BDUD
RTZI 'KHYIL, ,SKU MDOG SNGON PO ZHAL GCIG PA, ,PHYAG GNYIS BRANG
BSNOL SDIGS MDZUB 'PHYAR, ,SHAR LHO'I 'DAB MAR GNOD SBYIN

BSKYED; ,SKU MDOG DMAR NA GZHAL GCIG PA, ,PHYAG GNYIS GRI GUG
CANG TE'U BSNAMS, ,LHO NUB PADMAR RO LANGS MA, ,SKU MDOG SNGO
SKYA ZHAL GCIG MA, ,PHYAG GNYIS RDO RJE LCAGS SGROG BZUNG NAS SU,
,GUNG MO SRIN LAG LA SOGS GSUM PO RNAMS, ,DAM POR BKUG

@325B NAS YONGS SU BSDAM, ,MTHE BA MDZUB BZHI RNAMS RAB BRKYANG
STE, ,SPYI BOR NGES PAR BSNOL BA BSNAMS, ,NUB BYANG 'DAB MAR RDO
RJE MKHA' 'GRO MA, ,SKU MDOG DMAR SKYA ZHAL GCIG MA, ,PHYAG GNYIS
SPYI BOR SBYAR NAS SU, ,ME LCE PHRENG BA YONGS SU 'DZIN, ,BYANG
SHAR

MTSAMS KYI 'DAB MA LA, ,'JIGS BYED KHA DOG SNGO NAG LA, ,ZHAL
GSUM PHYAG DRUG ZHABS GNYIS PA, ,G-YAS KYI DANG POS GLANG PO
BSNAMS, ,G-YON PAS GLANG CHEN PAGS PA BSNAMS, ,DE 'OG DGRA STA
RDO RJE BSNAMS, ,THAMS MI MGO LCAGS KYU BSNAMS, ,GRU

CHAD BZHI LA LHA MO BZHI, ,'OD BSKYED SKU MDOG DKAR MO, ZHAL GCIG
PHYAG GNYIS ME TOG BSNAMS, ,YID 'PHROG MA SKU MDOG SER MO, ZHAL
GCIG PHYAG GNYIS DRI'I SPOS PHOR BSNAMS, ,KUN BZANG MA SKU MDOG
DKAR MO, ZHAL GCIG PHYAG GNYIS RO MCHOG

BSNAMS, ,GLU SGRA MA SKU MDOG SNGON MO, ZHAL GCIG PHYAG GNYIS
SGRA SNYAN GAR, SHAR GYI SGO RU SROG GCOD MA, ZHAL GCIG PHYAG
GNYIS SKU MDOG MTHING, ,PHYAG GNYIS THO BA ZHAGS PA BSNAMS, LHO
SGOR DBUGS RNGUB MA SER MO, ZHAL GCIG PHYAG GNYIS HO MA

GZAR ZHAGS, ,NUB SGOR KHRAG 'THUNG MA SKU MDOG DMAR MO, ZHAL GCIG
PHYAG GNYIS GRI GUG ZHAGS, ,BYANG SGOR SHA ZA MA SKU MDOG SNGON
MO, ZHAL GCIG PHYAG GNYIS RNON PO ZHAGS, ,DE LTAR GSAL BAR BSKYED
NAS SU, ,YE SHES DKYIL 'KHOR SPYAN DRANGS

NAS; ,NAM MKHAR BZHUGS PA DE NYID LA, ,MCHOD BSTOD BYAS NAS DAM
TSIG GI, ,DKYIL 'KHOR DAG LA BSTIM PAR BYA, ,DE NAS BDAG NYID
SHAR SGO RU, ,DANG PO NYID NAS MES PO'I TSUL, ,SHAR SGO RU NI
GNAS PA'AM, ,YANG NA PHYI NAS SRAS KYI TSUL, ,DE NAS BYIN RLABS
DBANG

BSKUR BYA, ,MCHOD DANG BSTOD PA RDZOGS BYAS LA, ,SGRUB PA'I BZLAS
BRJOD THIM PA DANG, ,SLOB MA DKYIL 'KHOR GZHUG PAR BYA, ,DE NAS
YOL BAS BCAD BAR DU, ,LAS KYI CHU BO GTOR BA DANG, ,GDONG G-YOGS
BCING BA DANG, ,YON PHUL NAS NI MTHONG BA DRI, ,CHU BLUD

@326A *, ,BKA' BSGO BYAS NAS ME TOG DOR, ,MIG DBYE LHA NGO DE NI
RIM BZHIN BSTAN, ,DE NAS DBANG BSKUR RIM BZHIN BYA, ,YAB YUM
SNYOMS ZHUGS 'OD ZER LAS, ,BDE GSHEGS 'OD BSKUL BUM PAR THIM, ,MA
'DRES PAS NI 'OD ZHU NAS, ,SPYI BOR CHU YI DBANG

BSKUR RO, ,TSIGS BCAD 'DIS NI SBYIN PAR BYA, ,SKU GSUNG DAM TSIG
LAS BYUNG BA'I, ,YE SHES BDUD RTZI DRI MA MED, ,LHA YI CHU NI DAG
PA YIS, ,MI BSKYOD PA YI DBANG BSKUR RO, ,AOm BADZRA A'A DARSHA
DZNY'A NA AA BHI shINYTZA ZHES PAS SO, ,DBU RGYAN MAN NGAG SHES
BYAS LA, ,'DI SKAD

DO; ,SANGS RGYAS KUN GYI RGYAL SRID DE, ,DBU RGYAN RIN CHEN DAM
PA STE, ,DBU RGYAN RIN CHEN MCHOG 'GRO BAS, ,RDZOGS SANGS RGYAS
LA PHYAG 'TSAL LO, ,AOm SAMANTA DZANY'A NA RATNA N'A MA H'Um
TIshthA AA BHI shNYTZI ZHES PAS SO, ,RDO RJE'I MAN NGAG SHES BYAS
LA, ,SANGS RGYAS

KUN GYI RDO RJE'I DBANG, ,MI PHYED RDO RJE 'OD GSAL BA, ,DAM CHOS
'BYUNG PA'I SGOR GYUR PA, ,RDO RJE CHOS KYI DBANG BSKUR RO, ,AOm
PRA TA AA BHI shE KA DZNY'A NA BADZRA AA BHI shINYTZA, DRIL BU'I
MAN NGAG SHES BYAS LA, ,THABS DANG SHES RAB LDAN PA YIS, ,'GRO
DON MNYAM MED BYED PA DANG, ,

MCHOD PA'I LAS RNAMS RDZOGS BYED PAS, ,RDO RJE LAS KYI DBANG
BSKUR RO, ,AOm KRI TA AA NUTTA DZNY'A NA BADZRA AA BHI shINYTZA,
MING GI MAN NGAG SHES BYAS LA, ,RDO RJE MING GI DBANG BSKUR BAS,
,BYANG CHUB SNYING PO'I BAR DU NI, ,CIS KYANG MI SHIGS MI G-YO
BAS, ,RDO RJE'I MING DU RAB TU GRAGS,,

AOm PRA TI SHODHA DHA RMA DH'A TU DZNY'A NA N'A MA AA BHI
shINYTZA MI, DE NAS DAM TSIG GSUM GYI DBANG BSKUR BYA STE, ,DKYIL
'KHOR PHYI RGYUD CHO GA BZHIN, ,TSIGS BCAD RNAMS KYANG BSGRAG PAR
BYA, ,AOm A'A: H'Um, DE GSUM MAN NGAG 'OD ZER NI, ,BLA MA LAS NI
SHES PAR BYA, ,DE NAS ME LONG

DBANG BSKUR BYA, ,GONG MA BZHIN DU MAN NGAG GTZO, ,DE NAS KHYAD
PAR DBANG BSKUR NI, ,PHYAG RGYA'I DKYIL 'KHOR JI BZHIN NO, ,GOS
SNGON SGRUB PA'I DBANG BSKUR BA RDZOGS SO,, ,,RDO RJE SLOB DPON
'DOD PA YIS, ,YON GYIS BLA MA MNYES BYAS LA, ,PHYAG 'TSAL NAS NI

@326B GSOL BA GDAB, ,BYANG CHUB RDO RJE SANGS RGYAS LA, ,JI LTAR
MCHOD CING STZOL MDZAD PA, ,BDAG LA SRUNG BA'I DON GYI PHYIR,
,NAM MKHA'I RDO RJE BA DAG LA STZOL, ,ZHES GSOL BA GDAB BO, ,DE
NAS SHAR PHYOGS SU DKYIL 'KHOR CHEN PO DANG, BAR DU 'DOM GYIS
CHOD PAR NI

DBANG GI DKYIL 'KHOR TSUL BZHIN BRIS LA DE'I STENG DU DBANG STEGS
KYI KHRI BYAS LA RAS LA GDAN PADMA 'DAB MA BRGYAD PA SENG GES
MTSAN PA BZHAG STE, DE LA GDUGS LA SOGS PA THAMS CAD KYIS BKLUBS
LA, RNAM PAR RGYAL BA DANG, LHA THAMS CAD KYI BUM PA DANG LAS
THAMS CAD

KYI BUM PAS MAN NGAG JI LTA BA BZHIN DBANG BSKUR RO, ,DE NAS RDO
RJE BRTUL ZHUGS DANG, LUNG BSTAN PA DANG, RDO RJE 'DZIN PA DBUGS
DBYUNG BA DANG, DUNG DANG 'KHOR LO LA SOGS PA'I DBANG BYIN LA, DE
NAS DKYIL 'KHOR DE NYID BSTAN, ,DE NAS YON PHUL LA, DE NAS GSANG
BA'I DBANG

BSKUR BAR GSOL BA GDAB BO, ,GSANG BA'I DBANG BSKUR BA YANG 'OD
DANG GRIB MA'I TSUL DU G-YON DU BSAMS LA, MAN NGAG BZHIN DU BYANG
SEMS DBAB, ,PHAB PAS SBYIN PAR BYA BA DANG, ,YANG NA BDUD RTZI
RNAM LNGA NI, ,MTSAN DANG LDAN PA'I SNOD BZHAG NAS, ,SA BON LNGA
LA

RIGS LNGA NI, ,SNYOMS ZHUGS BDUD RTZIR ZHU PAR BSAM, ,YANG NA
DBAB PA'I TSUL DU BYA, ,YANG NA DNGOS SU DBAB PA DANG, ,YANG NA
GNYIS KAS BYA BA YIN, ,CU GANG GIS NI 'DE GU SBYAR, ,CHA GNYIS
BSRES PAS GONG BZHIN NO, ,TSIGS BCAD 'DIS NI GSOL BA GDAB, ,

RDO RJE SEMS DPA' KHYOD KYI MTHUS, ,SANGS RGYAS KYI NI BDE BA
'GRUB, ,RNAM DAG BYANG CHUB SEMS DPA' NI, ,RGYA CHER SRAS SU BCAS
PA RNAMS, ,YUN RING STONG NYID SGOM GDUNG LA, ,DGA' BAS YID 'OD
BDE CHEN GYIS NI DGYES PAR MDZOD, ,KYE 'DOD CHAGS DRI MED KUN

TU BZANG PO'I SPYOD PA STE, ,DGA' BA'I 'DOD CHAGS RDO RJE'I DAM
TSIG LA NI PHYE MDZAD NAS, ,DGA' BA RNAM PA DRUG PO SPYOD PAS
SHIN TU GDUNG BA NI, ,RAB TU DGYES DBANG 'DOD PA'I BDE BA NYID
KYIS 'JUG PAR 'TSAL, ,BYANG CHUB SEMS NI RIN CHEN 'BAR 'BYUNG
BA'I, ,MA LUS RGYAL

@327A *, ,BA RNAMS NI LUS SKAMS LA, ,RNAM DAG RDO RJE LAS BYUNG
YE SHES CHU, ,DRI MED RIN CHEN SBYIN DBAB DBANG BSKUR RO, ,MNYAM
DANG MI MNYAM 'DOD CHAGS TSUL DAG PAS, ,PADMA'I GNAS SU RDO RJE
GTONG MDZAD PA, ,SNA TSOGS SEMS DPA' SEMS CAN BRLAG GYUR PA,,

SPYOR BA GZHAN PA YIN PA MA THOGS BSHAD PAR GSOL, ,RDO RJE SEMS
KHYOD DBANG MCHOG BDE BAR BYED PA YI, ,RDO RJE PADMA DBYE BA'I
TSUL GYIS SBYOR MDZAD DE, ,RGYAL BA KUN GYI GZUGS SKU RAB STON
NAS, ,THAMS CAD BDE GRUB NYID KYIS BDAG LA DGYES PAR MDZOD, ,DE
NAS TSOGS KYIS

MCHOD BYAS LA, ,MTSAN LDAN SNOD NAS BLANGS NAS NI, ,RDO RJE SRIN
MTHEB BYIN RLABS LA, ,AOm AA MRi TA GU HYA AA BHI shINYTZA ZHES
PAS MGRIN PAR GSUNG LA DBUL BAR BYA'O, ,SLOB MAS KYANG BDUD RTZI
CHEN POR BSAMS LA AA HO SU KHA ZHES PAS BTUNG BAR BYA'O, ,DE NAS
GSANG

BA'I DBANG BSKUR BA'I BSTOD PA YANG BYA'O, ,DA NI SHES RAB YE
SHES KYI DBANG BSKYUR BAR BYA STE, PHYAG RGYA LA BRTEN MI 'JUG
LA, ,MAN NGAG 'DI NI BSTAN PA YIN, ,YID KYI LHA MO GZUGS MDZES
LA, ,BDUD RTZI CHEN PO MAN NGAG SBYAR BAR BYA, ,YANG NA RDO RJE
LCE THUNG GI, ,SBYOR

BA'I MAN NGAG BSTEN PA DANG, ,YANG NA RTZA NI GNYIS PO LA, ,PHYAG
RGYA'I SBYOR BA BSTAN PA DANG, ,YANG NA RDZAS RNAMS MTHU CHEN
GYIS, ,BYUNG PAS DGA' BA SKYE 'GYUR RO, ,SLOB MAS YON DBUL GSOL
BA GDAB, ,MCHOD CING BSTOD PAS MNYES BYAS LA, ,'DI SKAD TSIG
KYANG

BRJOD PAR BYA, ,KHAMS GSUM LAS NI RNAM GROL ZHING, ,NAM MKHA'
DANG NI MNYAM GYUR BA, ,'DOD PA RNAMS KYIS MA GOS PA, ,DMIGS MED
KHYOD LA PHYAG 'TSAL LO, ,PHUNG PO RNAMS DANG KHAMS RNAMS DANG,
,SKYE MCHED RNAMS LA MI BRTEN CING, ,PHYIN CI LOG PAS RNAM

GROL ZHING, ,NAM MKHA' DANG NI MNYAM 'GYUR ZHING, ,'DOD PA DAG
GIS MA GOS PA, ,DMIGS MED KHYOD LA PHYAG 'TSAL LO, ,RNAM RTOG MED
CING KUN RTOG MED, ,THUGS NI RAB TU MI GNAS PA, ,BSAM GYIS MI
KHYAB PA YI THUGS, ,DMIGS MED KHYOD LA PHYAG 'TSAL LO, ,

@327B JI LTAR NAM MKHA' GNAS MED CING, ,SPROS MED GOS PA MED PA
LTAR, ,MKHA' DANG MNYAM PA'I THUGS MNGA' BA'I, ,DMIGS MED KHYOD
LA PHYAG 'TSAL LO, ,THAMS CAD STONG PA'I RANG BZHIN CAN, ,MNGON
PAR BYANG CHUB BLTA PAR 'TSAL, ,DGA' MCHOG SGO NAS BSTOD MDZAD

PA; ,LHAN CIG YE SHES KHYOD PHYAG 'TSAL, ,DE NAS SNGAGS 'DI BRJOD
PAR BYA'O, ,AOm PRADZNY'A DZNY'A NA AA BHI shINYTZ'A MI, ZHES PA
LAN BDUN NAM NYI SHU RTZA GCIG BZLAS SO, ,DE NAS DBANG BZHI BSTAN
PA NI, ,GZHUNG LUGS MI 'DRA MANG MOD KYANG, ,DANG PO'I TSIG RTEN
MAN NGAG NI, ,

RNAB DAG TU BRGYUD PA YIN, ,THA MA LHAN CIG DGA' BA YIN, ,DANG PO
BUM PA'I DBANG GIS NI, ,MAN NGAG RNAMS NI BSTAN PA YIN, ,DE NAS
GSANG BA YI BSTAN LA, ,KHYAD PAR SNGAGS KYI DON RNAMS BSTAN,
,SNGAGS RNAMS DON DANG BCAS RNAMS NI, ,RNA BA BRGYUD PAR BYA BA
NI, ,

AOm N'I L'Am BA RA DHA RA BADZRA P'A nI H'Um H'Um PHAt, AOm
PRADZNY'A TI SA TA NI YA H'Um PHAt, AOm SHA SBA G'A PA YA H'Um
PHAt, AOm GA TI PRi YA NI H'Um PHAt, AOm MAm SA BHA KAshA NI H'Um
PHAt, AOm TREE LO KYA BI DZA YA H'Um PHAt, AOm BADZRA YA KAshA
H'Um PHAt, AOm MA H'A KA'A LA RO shA nA H'Um PHAt, AOm BADZRA BE
T'A L'I H'Um PHAt, AOm BEE SHRA BA nA YE H'Um

PHAt; AOm BADZRA d'A KI YE H'Um PHAt, AOm AA MRi TA KUndA LI HA
NA HA NA H'Um PHAt, AOm BADZRA BHA RA YA H'Um PHAt, AOm PRA BID
PA NA YA H'Um PHAt, AOm MA NA MA HA RA N'A YA H'Um PHAt, AOm SA
MANTA BHA DRA YA H'Um PHAt, AOm SHABTA G'I TI YA H'Um PHAt, AOm
N'I L'Am BA RA DHA RA BADZRA P'A nI MAH'A YAKshA SE NA PA TA YE
H'Um H'Um PHAt,

SNGAGS KYI DON RNAMS MA SHES NA, ,NGAG GI SGRIB PA MI DAG PHYIR,
,DES NA SLOB DPON RNA BRGYUD KYI, ,MAN NGAG DE LA NAN TAN BYA,
,DE NAS SHES RAB YE SHES KYI, ,MAN NGAG DE NI BSTAN PAR BYA,
,DGA' BA BUM PA'I DON BSTAN LA, ,MCHOG DGA' GSANG BA'I DON BSTAN
NO, ,KHYAD

PAR SHES RAB YE SHES BSTAN, ,LHAN CIG SKYES PA'I DGA' BA NI,
,BZHI PA KHO NA BSTAN PA YIN, ,YANG NA BUM PA'I DBANG BSKUR NAS,
,BSKYED PA'I RIM PA BSTAN PA YIN, ,DE NAS GSANG BA'I DBANG BSKUR
NA, ,RDO RJE BZLAS PA BSTAN PAR BYA, ,SHES RAB YE SHES DBANG
BSKUR

@328A *, ,NAS; ,SEMS DBEN PAR NI BSTAN PAR BYA, ,DE NAS SGYUR MA
LA GNAS PAS, ,BZHI PA'I MAN NGAG BSTAN PAR BYA, ,DE NAS 'OD GSAL
LA BRTEN NAS, ,ZUNG 'JUG TING 'DZIN BSGOM PAR BYA, ,ZUNG 'JUG
TING 'DZIN MTHAR PHYIN PA, ,CHOS KYI SKU ZHES DE LA BYA, ,

DE LTAR BZHI PA'I RNA BRGYUD BSTAN, ,DBANG BSKUR RDZOGS NAS TSOGS
'KHOR BYA, ,GTOR MA BTANG NAS MKHA' 'GRO BSKANG, ,SBYIN SREG GIS
NI LHAG CHAD BSKANG, ,YI GE BRGYA PA ZLOS BYED CING, ,DKYIL 'KHOR
BSKOR ZHING SGRA RNAMS BRDUNG, ,YE SHES GSHEGS NAS TING 'DZIN
BSDU,

RDUL TSON PHYAGS LA CHU LA DOR, ,MAndALA ZHAL BSIL DGA' STON BYA,
,RNAL 'BYOR LAM PA'I DON CHED DU, ,RGYUD RNAMS KUN DANG MI 'GAL
BA'I, ,DKYIL 'KHOR CHO GA 'DI BYAS PAS, ,'DI BYAS DGE BA'I RTZA
BA YIS, ,BDAG DANG MTHA' YAS SEMS CAN RNAMS, ,THAMS CAD

BYANG CHUB THOB PAR SHOG ,DKYIL 'KHOR GYI CHO GA SLOB DPON BHA
BAS MDZAD PA RDZOGS SO,, ,,LO TZ'A BA DGE SLONG GZHON NU TSUL
KHRIMS KYIS BSGYUR CING GTAN LA PHAB PA,, `, ,LUNG BSTAN SBYOR
BA'I MAN NGAG BZHUGS,