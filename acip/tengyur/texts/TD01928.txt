@38B #, , RGYA GAR SKAD DU, ,RAKshA S'A DHA NO PI KA ,BOD SKAD
DU, ,SRUNG BA'I 'KHOR LO SGRUB PA'I THABS, 'JAM DPAL GSHIN RJE
GSHED PO LA PHYAG 'TSAL LO, ,'JAM DPAL GSHIN RJE DGRA MGON LA,
,YANG DANG YANG DU PHYAG BYAS LA, ,BAR CHAD ZHI BAR BYED PA YI,
,SRUNG

BA DAM PA BSHAD PAR BYA, ,BSNYEN PA'I CHO GA RDZOGS PA YI, ,DE
YIS BSGRUB PA 'BRAS BCAS PHYIR, ,DA NI SRUNG BA'I LAS RNAMS BYA,
,RAB TU SHIS PA'I GNAS MCHOG TU, ,KHRUS BYAS BYUG PA DRI ZHIM
BYUG ,MCHOG GI GOS BGO RGYAN RNAMS GDAGS, ,BDE STAN SKYIL KRUNG
SHAR

BLTAS LA, ,PHAN PA'I SEMS DANG BYAMS PAR LDAN, ,SPRO BAS 'DOD
PA'I LHAR BSKYED DE, ,BSOD NAMS TSOGS BSAGS GNYIS MED BSRE,
,MTSAN BCAS SNGAGS BZLAS GTOR MA SBYIN, ,GSAR ZHING DGE BA'I RAS
DAG LA, ,TZANDAN GA PUR BYUG BYA STE, ,SKYES BU ZHI BYED GUR KUM
STE, ,

BUD MED LA NI GI WANG NGO, ,SER BA LA SOGS ZHI BYED DANG, ,NAD
DANG GNOD PA THAMS CAD LA, ,GUR GUM DAG GIS YANG DAG BYA, ,DE DAG
BRI BA'I SMYU GU YANG, ,GSER RAM DNGUL LAM SHIS PAR BRI, ,DE DAG
BRI BA'I RIM PA YANG, ,PHYI DRO MAndALA LEGS BYAS TE, ,MCHOD PAR
LDAN PAS

YANG DAG BRI, ,BDEN PA BDAR LA BRI BAR BYA, ,THIG CHEN BRGYAD NI
YANG DAG GDAB, ,ZLUM POR BSKOR BA GSUM BYAS TE, ,THA MA THONG BAS
BSKOR BAR BYA, ,THIG THUNG RNAMS KYANG GDAB BYA STE, ,DGU DANG
BCU GNYIS BCU DRUG MIG ,DBUS KYI RE'U MIG DGU PA LA, ,DBUS SU YA
LA SHAR DU KshE, ,

LHO RU MA BRI NUB TU ME, ,BYANG DU DA STE MTSAMS BZHI RU, ,RAKshA
RAKshA BAR MING GZHUG ,RIM PA GNYIS PA SHAR BRTZAMS NAS, ,YA TZA
NI RA DZA SA DO RU, ,nA YO NI R'A, RIM PA GSUM PA'I SHAR BRTZAMS
NAS, ,SHAR GYI RE'U MIG DANG PO LA, ,AOm HR'I: shtRi: WI KRi T'A
NA NA H'Um H'Um PHAt PHAt SV'A H'A, CHE GE MO

RAKshA RAKshA, DE 'OG RE'U MIG GNYIS PA LA, ,CHE GE MO RAKshA
RAKshA, DE LTAR RE'U MIG BCU DRUG PA, ,SPEL ZHING SPEL ZHING DGOD
PAR BYA, ,DE LTAR BRIS PA'I 'KHOR LO NI, ,LUGS DANG LUGS MIN
GNYIS BYAS TE, ,SA SKOR LUGS SU BYUNG BA LA, ,GNAM SKOR DANG NI
LUGS LAS BZLOG ,YIG

@39A *, ,SNGAGS MTHUN MTHUN MGO SPROD DE, ,SO SOR MNYAM POR BRIS
LA DRIL, ,KHAM PHOR YANG DAG GTZANG MA'I NANG, ,PHYI ROL SPRA
TSIL DRIL BYAS TE, ,RTZI MAR SBRANG RTZIR BCAS PA GZHUG ,BAS
BSKYED SKUD PA DKAR PO YIS, ,KHRIS BDUN DAG TU DKRI BAR BYA,
,MAndALA DKAR PO

KHRU GANG TSAD, ,PA YI RNAM LNGA DRI YIS BYUG ,DE STENG KHAM PHOR
KHA SBYAR BZHAG ,STONG NYID NGANG LAS THIG LE STE, ,DE LAS YIG
'BRU PHYAG MTSAN SKU, ,KUN KYANG ZHAL GSUM NYIS 'GYUR PHYAG ,RANG
GI RIG BCAS BDE BA GANG, ,SKU MDOG PHYAG MTSAN RDZOGS PAR BSKYED,
,DBANG BSKUR BYIN

RLABS TSUL BZHIN BYA, ,RANG NYID H'Um GI 'OD ZER GYIS, ,YE SHES
'KHOR LO RDZOGS PA DGUG ,PHYAG DANG MCHOD SOGS SDOM PA GZUNG, ,DE
NAS GNYIS MED 'OD ZER GYIS, ,DAM TSIG 'KHOR LO GNYIS MED BSRE,
,PHYI NANG GSANG BA'I MCHOD PAS MCHOD, ,DE NAS THUGS RJE RJES
DRAN

NAS; ,BSRUNG BA'I DON DU 'OD DU ZHU, ,THIG LE DAG LAS YI GER
GYUR, ,LHA RNAMS SNGAGS KYI GZUGS KYI BZHUGS, ,DE LA BYIN RLABS
'DI DAG BYA, ,SPYAN GYI PHYAG RGYA DANG LDAN PA'I, ,H'Um YA M'AN
TA KRiTA BADZRA DHARM'A TZAKshU PRA BE SHA YA ZHES BRJOD DO,
,ZHAL GYI PHYAG RGYA SHES PA YIS, ,AOm YA

M'ANTA KA DE WA SHO DHA YA TRAm PHRA BE SHA YA PHAt CES BRJOD,
,GTZUG TU PHYAG RGYA RAB BYAS LA, ,AOm YA M'ANTA KA BA, CHE BA'I
PHYAG RGYA LDAN PA YIS, ,AOm GU H+YA GU LAm, DE NAS MCHOD DANG
BSTOD BYAS LA, ,SPRO BSDU LDAN PAS GSANG SNGAGS BZLAS, ,BSRUNG
BA'I DON DU RAB TU SBYAR, ,DE NAS KHAM PHOR DBYUNG

BYAS LA, ,SPRA TSIL DAG GIS DRIL BYAS LA, ,YANG NA RGYA SKYEGS
BSKUS BYAS PA'I, ,DRI DANG BSRES TE BYUG PAR BYA, ,BSGRUB BYA
KHRUS BYA RGYAN BGO STE, ,DRIS BYUGS MAndALA STENG BZHAG STE,
,BDEN PA BDAR TE SKYES PA G-YON, ,DPA'I MIN DAG NI G-YAS SU
GDAGS, ,PHAS KYI RGOL

BA'I DMAG RNAMS DANG, ,ME DANG CHU DANG NAD LA SOGS, ,GANG DAG
RLUNG DANG SER BA RNAMS, ,BSRUNG BAR 'DOD PA'I RNAL 'BYOR PAS,
,SHIN TU GTZANG ZHING MTHON POR NI, ,MAndALA LEGS BYUGS ME TOG
DGRAM, ,DE NI RGYAL MTSAN RTZE GDAGS, ,NYIN RE DUS GSUM YANG DAG
MCHOD, ,

@39B BSKUL TSIG LDAN PAS GSANG SNGAGS BZLAS, ,GTOR MA RGYUN DU
SBYIN PAR BYA, ,SBYIN SREG THAL BA PHYOGS BCUR GTOR, ,'KHOR LO
'DOD PA'I BSKUL TSIG LDAN, ,DE DAG RAB TU ZHI BAR 'GYUR, ,SRUNG
BA KUN GYI MCHOG YIN PAS, ,RNAL 'BYOR PA YIS 'BAD PAR BYA, ,SRUNG
BA KUN GYI CHO GA DAM PA

'DI; ,SGRUB PA PO DANG SEMS CAN DON DU BYAS, ,DE YIS DGE BA CUNG
ZAD GANG THOB DES, ,'GRO KUN BDUD BZHI KUN GYI GNOD PA BSRUNG BAR
SHOG ,DPAL MAR ME MDZAD BZANG POS MDZAD PA RDZOGS SO,, 