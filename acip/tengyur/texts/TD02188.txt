@59A *, ,LAG NA RDO RJE
LCE

DBAB KYI SNGON 'GRO'I LAG LEN RNAL 'BYOR SPYOD LAM BRGYAD PA
BZHUGS, #, ,BCOM LDAN 'DAS PHYAG NA RDO RJE GOS SNGON PO CAN LA
PHYAG 'TSAL LO, ,RNAL 'BYOR PA RNAMS RGYUN DU BYA BA'I CHO GA NI,
THUN MONG GI SPYOD LAM BRGYAD KYIS BSTAN TE, KHRUS DANG, MCHOD
PA'I RNAL 'BYOR DANG, ZAS

DANG; SKOM DANG, GTOR MA DANG, SGOM PA BZLAS BRJOD KYI SPYOD LAM
BRGYAD DO, ,DANG PO KHRUS KYI RNAL 'BYOR NI, ,RANG NYID BSKYED
PA'I RIM BSGOMS TE, ,RIN CHEN BUM PA MDZES PA RU, ,CHU GTZANG
SROG CHAGS MED PA DANG, ,TZANDAN LA SOGS DRIS SU DGANG, ,BDAG GI
THUGS KA'I SA

@59B BON GYIS, ,BUM PA SBYANGS TE BHR'Um GYIS BSKYED, ,DE RU LHA
BSKYED YE SHES BSTIM, ,MCHOD BYAS SNGAGS NI BZLAS NAS SU, ,GRANGS
NI THIM NAS 'OD DU ZHU, ,RANG GI THUGS KA'I SA BON GYI, ,YI GE
PAm BSGOM PA PADMAR GYUR, ,DE NYID NAM MKHA'I STENG PHYOGS BSAM,
,DE STENG SANGS

RGYAS SPYAN LA SOGS, ,RDZUS SKYES BUM PA THOGS PA BSAM, ,RANG
BZHIN DKYIL 'KHOR LHA MO YANG, ,BDUD RTZI BUM PA THOGS NAS SU,
,BKRA SHIS RDO RJE GLU LEN CING, ,BDUD RTZI DKAR PO DRI MED KYIS,
,RANG GI SPYI BOR BLUGS BAR BSAM, ,DRI MED DAG NAS MI BSKYOD
'GYUR, ,DE NI

DUS CHEN KHYAD PAR DU, ,RGYUN DU 'GRUB NA BSOD NAMS CHE, ,DE NI
KHRUS KYI RNAL 'BYOR RGYAS PA'O, ,DE LAS BSDUS PA 'DOD PA LA,
,RANG NYID STONG PA'I NGANG LAS NI, ,SA BON LAS NI LHAR BSKYED
DE, ,KHRUS KYI BUM PA DAG LA YANG, ,SNGAGS BTAB SBYANG TE BDUD
RTZIR GYUR, ,THUGS

KA'I H'Um LAS 'OD ZER 'PHROS, ,RANG BZHIN DKYIL 'KHOR LHA LA PHOG
,LHO MO BUM PA THOGS PA YIS, ,BDUD RTZI'I CHU BLUGS SGRIB PA DANG
,DE LAS SHIN TU BSDUS PA NI, ,SKAD CIG RDZUS SKYES LHA RU BSAM,
,THUGS KA'I H'Um LAS 'OD ZER 'PHROS, ,CHU LA PHOG PAS BDUD RTZIR
GYUR, ,LHA MO

BUM PA THOGS PA YIS, ,KHRUS BYAS DRI MA DAG PAR 'GYUR, ,DE DAG
KUN GYI SNGON DU NI, ,SEMS BSKYED PA DANG LDAN BYAS TE, ,BDAG
DANG SEMS CAN THAMS CAD KUN, ,PHYAG RGYA'I DNGOS GRUB THOB BYA'I
PHYIR, ,BDAG GIS KHRUS NI 'DI BYA'O, ,MTHAR SMON PA YI BYANG CHUB
SEMS, ,PHYAG

RGYA'I MCHOG TU BSNGO BAR BYA'O, ,DE RNAMS SNGAGS DANG PHYAG RGYA
NI, ,AOm BADZRA SN'A NA H'Um PHAt, PHYAG RGYA RDO RJE KHU TSUR
GNYIS, ,MTHE BONG BSGRENG STE SPYI BOR BZHAG ,YANG NA RGYU GZHAN
SO SO YI, ,SNGAGS DANG PHYAG RGYA DAG GIS BYA, ,DBANG BSKUR KHRUS
DANG LDAN PA YIN, ,DE NAS MCHOD PA'I RNAL

'BYOR BSTAN, ,SA GZHI SKYON SPANGS YON TAN LDAN, ,BA YI RNAM
LNGAR LDAN PA YIS, MAndALA YID 'ONG MDZES PAR BYA, ,TSAD LDAN
DBYIBS LDAN DE LA NI, ,DANG POR DRI LDAN CHU YIS NI, ,BYUGS TSE
NYI ZLA'I GDAN DU BSAM, ,DE STENG ME TOG 'GREMS PA'I CHO, ,PADMA
DAG TU GYUR BAR BSAM,,

@60A *, ,DE GSUM SNGAGS DANG BRJOD PAR BYA, ,MCHOD PA RI MED
BSHAMS NAS KYANG, ,RANG NYID CHO GAS LHAR BSKYED DE, ,RANG GI
THUGS KYI SA BON LAS, ,'OD 'PHROS THUGS KA'I LHA YANG GSAL,
,PADMA'I STENG DU GZUGS BRNYAN SHAR, ,DE NAS SNGAGS DANG PHYAG
RGYA

DANG; ,TING 'DZIN LDAN PA'I 'OD ZER GYIS, ,YE SHES LHA NI SPYAN
DRANGS TE, ,GZUGS BRNYAN NYID LA BSTIM PAR BYA, ,YANG NA 'OD ZER
'PHROS PAS SU, ,BLA MA SPYAN DRANGS SGRIB PA SBYANG, ,MI BSKYOD
GYUR NAS DBU LA BZHUGS, ,DANG PO PHYAG NI BTZAL BYA STE, ,DE NAS
MCHOD PA

RGYAS PAR DBUL, DE YANG DANG PO BLA MA LA, ,DE NAS DKYIL 'KHOR
LHA LA DBUL, ,MCHOD PA DBUL BA'I DBUL SA YANG, ,DANG PO ME TOG
GDAN BSAM STE, ,ZHABS GNYIS LA NI DBUL BAR BYA, ,DE NAS ZHAL BSIL
GDONG DANG PHYAG ,'THOR 'THUNG ZHAL GYI NANG DU DBUL, ,NYE REG

THUGS KAR BYUG PAR BYA, ,YON NI ZHABS KYI DRUNG DU DBUL, ,SKU
KHRUS DBUL DBUL BAR BYA, ,BDUG SPOS SHANGS LA DBUL BAR BYA, ,ME
TOG DBUL DBUL BAR BYA, ,LHA BSHOS LJAGS LA DBUL BAR BYA, ,SIL
SNYAN SNYAN LA DBUL BAR BYA, ,RIN CHEN MDZOD SPUR DBUL BAR

BYA; ,GDUGS DANG RGYAL MTSAN LA SOGS PA, ,SKU NYID LA NI DBUL
KHRUS DBUL DBUL BAR BYA, ,BDUG SPOS SHANGS LA DBUL BAR BYA, ,ME
TOG DBUL DBUL BAR BYA, ,LHA BSHOS LJAGS LA DBUL BAR BYA, BAR BYA,
,GSANG BA'I MCHOD PA BDUD RTZI YIS, ,LHA RNAMS DGYES PA

BSKYED PAR BSAM, ,DE 'OG RTZA BA'I LTUNG BA RNAMS, ,RANG GI BLO
LA BGRANG BSNGO BYA, ,NYES PA GANG BYUNG DE LA NI, CHED DU GTANG
DE BSHAGS PA BYA, ,DANG POR BSAM PA GTZOR BYAS TE, TSIG GIS KYANG
NI BSHAGS PA BYA, ,DE 'OG YI GE BRGYA PAS SBYANGS, ,DE NAS 'JIG

RTEN 'DAS PA DANG, ,'JIG RTEN PA YI DGE BA LA, ,DGA' BA BSKYED DE
RJES YI RANG, ,DE 'OG BLA MA DKYIL 'KHOR DANG, ,SANGS RGYAS BYANG
CHUB SEMS DPA' LA, ,MYA NGAN MI 'DA' GSOL BA GDAB, ,DE NAS CHOS
KYI 'KHOR LO NI, ,BSKOR BAR YANG NI GSOL BA GDAB, ,DE NAS

@60B BLA MA SANGS RGYAS DANG, ,BYANG CHUB SEMS DPA' DAG LA YANG,
,SKYABS SU MCHI ZHING LUS KYANG DBUL, ,DE 'OG SDOM PA GZUNG BAR
BYA, ,ROL MO SIL SNYAN LDAN PA YIS, ,RDO RJE SNGAGS NI MGUR BCAS
NAS, ,NYI SHU RTZA GCIG BDUN GSUM GYIS, ,LHA RNAMS LA NI BSKOR
BAR

BYA; ,DE 'OG MCHOD SOGS DGE BA RNAMS, ,BYANG CHUB CHEN POR BSNGO
BAR BYA, ,YE SHES GSHEGS NAS TING 'DZIN BSDU, ,DE NAS CI BDER DON
GZHAN BYA, ,DE NI MCHOD PA RGYAS PA'I TSAD, ,DE LAS BSDUS PA 'DOD
PA RNAMS, ,MAndALA DNGOS SAM YID KYIS BSAM, ,RANG

NYID STONG BA'I NGANG LAS NI, ,SA BON LAS NI LHAR BSKYED DE, ,YE
SHES DKYIL 'KHOR SPYAN DRANGS TE, ,RDZAS RNAMS DNGOS SU MA 'BYOR
YANG, ,SNGAGS DANG PHYAG RGYA TING 'DZIN GYIS, ,MCHOD PA RNAM
LNGA GSANG MCHOD TZAM, ,YID KYIS BSHAGS PA LA SOGS BYA, ,SHIN TU
BSDUS

PA 'DOD PA LA, ,RANG NYID SKAD CIG LHAR BSAMS TE, ,BLA MA YI DAM
LHA LA SOGS, ,RDZUS SKYES TSUL DU MDUN DU BSAM, ,BSAM PAS BDUD
RTZI MCHOD PA DANG, ,SDIG PA BSHAGS DANG DGE RTZA BSNGO, ,'DI NI
SHIN TU BSDUS PA'O, ,ZAS KYI RNAL 'BYOR BSTAN PA NI, ,RANG NYID

CHO GAS LHAR BSKYED LA, ,LTE BA'I 'OG TU RLUNG BSAMS TE, ,DE
STENG 'BYUNG BA ME BSAM MO, ,RLUNG GI ME LCES SNYING GAR SLEBS,
,SNYING GA'I DKYIL 'KHOR LHA GSAL TE, ,'OD KYI KHANG PA'I NANG NA
'BAR, ,LCE NI H'Um LAS RDO RJER BSAM, ,YAR RKAN PAm LAS PADMA
BSAM, ,DE NYID THABS

DANG SHES RAB LDAN, ,YANG NA KHA NI DGANG GZAR BSAM, ,LAG PA
BLUGS ZAR NYID DU BSAM, ,ZAS RNAMS BYIN GYIS BRLAB PA NI, ,SNOD
NI AA LAS KA P'A LA, ,RDZAS NI BDUD RTZI'I YI GE YIS, ,BDUD RTZI
RNAM PA LNGA RU BSAM, ,DE 'OG RAm DANG YAm LAS NI, ,ME DANG RLUNG
GI DKYIL

'KHOR NI, ,GRU GSUM ZLA GAM BA DAN CAN, ,THOD PA'I NANG GI YI GE
GSUM, ,MU TIG BSTAR LA BRGYUS PA BZHIN, ,DE STENG RDO RJE'I LTE
BA LA, ,YI GE H'Um GIS MTSAN PAR BSAM, ,DE STENG ZLA BA'I DKYIL
'KHOR LA, ,YI GE AOm GYIS MTSAN PAR BSAM, ,YI GE H'Um GI 'OD ZER
GYIS, ,

@61A *, ,BA DAN BSKYOD PAS RLUNG BYUNG STE, ,RLUNG GIS ME SBAR
BDUD RTZI BZHU, ,H'Um GIS BSDUS SHING A'A: SA SU ZHU, ,AOm GYIS
KHA DOG DKAR PHOR BSGYUR, ,SLAR YANG GYEN DU SPROS PAS SU, ,STENG
GI AOm BSKUL 'OD ZER 'PHROS, ,RANG BZHIN LHA YI MDZOD SPHUR PHOG
,GNYIS MED

ROL PAS BYANG SEMS PHAB, ,DANG POR AOm PHOG ZLA BA ZHU, ,DAM TSIG
DANG 'DRES RDO RJE PHAB, ,CHA GNYIS GCIG 'DRES RDO RJER ZHU,
,BDUD RTZI DRI MED DKAR PO DES, ,SNYING GA'I LHA LA MCHOD BYAS
TE, ,SBYIN SREG TSUL DU BZA' BAR BYA, ,ZAS KYI RNAL 'BYOR RGYAS
PA'O, ,RANG NYID LHAG

PA'I LHAR BSAMS TE, ,SNYING GAR LHA YI RNAL 'BYOR BSAM, ,ZAS
RNAMS BYIN GYIS BRLAB PA NI, ,PADMA MDZES PA'I SNOD DAG TU, ,BDUD
RTZI RNAM PA LNGA BSAMS TE, ,LAG PA G-YON PA'I ZLA STENG NAS,
,AOm LAS 'OD 'PHROS BDUD RTZI BSREGS, ,G-YAS KYI NYI MA'I STENG
NAS NI, ,

A'A: LAS 'OD 'PHROS BDUD RTZI SPEL, ,GNYIS KA LAS NI H'Um 'PHROS
TE, ,BDUD RTZI RNAMS NI 'OD DU 'BAR, ,HO LAS 'OD 'PHROS BDUD RTZI
ZHU, ,DE NAS THUGS KA'I LHA MCHOD DO, ,DE NI BSDUS PA'I RNAL
'BYOR RO, ,SKAD CIG RDZUS SKYES RNAL 'BYOR GYIS, ,BDAG DANG THUGS
KA'I LHA

GNYIS GSAL, ,THUGS KA'I H'Um LAS 'OD 'PHROS BAS, ,ZAS LA SOGS PA
BDUD RTZIR BZHU, ,SLAR YANG YE SHES BDUD RTZI 'BAB, ,CHA GNYIS
'DRES PA'I BDUD RTZI DE, ,THUGS KA'I LHA LA MCHOD PAR BYA, ,SHIN
TU BSDUS PA'I RNAL 'BYOR RO, ,BTUNG BA'I RNAL 'BYOR BSTAN PA NI, ,

RANG NYID BSKYED PA LA SOGS NI, ,ZAS KYI RNAL 'BYOR NYID DANG
MTHUN, ,BTUNG BA BYIN GYIS BRLAB PA NI, ,SNOD NI AA LAS KA P'A
LA, ,BYIN GYIS BRLABS NAS DE NAD DU, ,BYANG CHUB SEMS KYI SA BON
BSAM, ,THUGS KA'I YI GE'I SA BON LAS, ,HA 'PHROS PAS NI RNAM RTOG
SBYANGS, ,

HR'I: SA NI 'OD 'BAR RO RNAMS SBYANGS, ,HOS NI DRI MED BDUD RTZIR
BZHU, ,LAG PA G-YON GYI MTHE BONG NI, ,H'Um GIS SA GZHI BYIN GYIS
BRLABS, ,SRIN LAG GSUM LAS RI RAB TU, ,BYIN GYIS BRLABS PA'I BANG
RIM LAS, ,YI GE MAm LAS 'OD 'PHROS TE, ,DE BZHIN GSHEGS PA'I SMIN

@61B MTSAMS PHOG ,YAB YUM GNYIS MED SBYOR BA LAS, ,BYANG CHUB
SEMS KYI BDUD RTZI BAB, ,YANG NA YUM CHEN M'A MA K'I, ,BDUD RTZI
THOGS PA DPAG MED BYUNG, ,DAM TSIG BDUD RTZI'I NANG DU BYA'O,
,CHA GNYIS GCIG TU 'DRES PA YI, ,BDUD RTZI RI RAB DAG GIS BSRUBS,
,RI

RAB NYID KYANG 'OD DU ZHU, ,BDUD RTZI DRI MED DKAR PO DES, ,THUGS
KA'I DKYIL 'KHOR LHA RNAMS LA, ,SBYIN SREG TSUL LAM MCHOD PA YI,
,TSUL GYIS 'THUNGS PAS BDE BA BSKYED PAR 'GYUR BA'AM, ,YANG NA
BDUD RTZI'I MCHOD PA NI, ,PHYI ROL MAndALA SNOD STENG DU, ,CHOS

'BYUNG GRU GSUM BRI BAR BYA, ,ME TOG TSOM BU DGOD PAR BYA,
,RDZOGS PA'I RNAL 'BYOR TING 'DZIN GYIS, ,YE SHES DKYIL 'KHOR
SPYAN DRANGS TE, ,PADMA'I STENG DU BZHUGS BSAMS LA, ,SO SO'I RTZA
BA'I SNGAGS KYIS NI, ,BDUD RTZI'I 'THOR 'THUNG MCHOD PA DBUL,
,THABS DANG

SHES RAB DANG LDAN PAS, ,RDO RJE'I GLU NI PHAR MO YIS, ,LAN GSUM
SKU GSUNG THUGS LA MCHOD, ,DE NAS THUGS KA'I DKYIL 'KHOR MCHOD,
,DE NI RGYAS PA'I RNAL 'BYOR RO, ,BSDUS DANG SHIN TU BSDUS PA
GNYIS, ,ZAS KYI RNAL 'BYOR NYID DANG MTHUN, ,GTOR MA'I RNAL 'BYOR
BSTAN

PA NI, ,RANG NYID BSKYED RIM TSUL BSGOMS LA, ,GTOR MA BYIN GYIS
BRLAB PA NI, ,ZAS KYI RNAL 'BYOR NYID DANG MTHUN, ,MCHOD PAR BYA
BA'I MGRON RNAMS NI, ,'JIG RTEN 'DAS DANG 'JIG RTEN PA, ,MDUN DU
PAm LAS PADMAR BSKYED, ,'DAB BRGYAD STENG DU DUR KHROD BRGYAD,
,DBUS

KYI LTE BAR AE LAS NI, ,DAR MO DA YA'I CHOS 'BYUNG BSAM, ,DE NAS
'JIG RTEN 'DAS PAR BSKYED, ,PHYI ROL DUR KHROD BRGYAD LA NI,
,'JIG RTEN PA YI 'KHOR RNAMS BSKYED, ,RANG BZHIN DKYIL 'KHOR RNAM
GNYIS KYANG, ,SPYAN DRANGS DAM TSIG DAG LA BSTIM, ,SO SO'I

SNGAGS DANG PHYAG RGYA YIS, ,GTOR MA BSTABS SHING PHRIN LAS BCOL,
,SIL SNYAN RDO RJE MGUR GLUR LDAN, ,MCHOD CING BSTOD NAS GSHEGS
SU GSOL, ,TING 'DZIN BSDUS TE DGE RTZA BSNGO, ,DE NI RNAL 'BYOR
RGYAS PA'O, ,BSDUS PA STONG NYID NGANG LAS NI, ,SA BON LAS NI
LHAR

@62A *, ,BSKYED DE, ,GTOR MA BYIN GYIS BRLAB PA NI, ,ZAS KYI RNAL
'BYOR 'BRING DANG MTHUN, ,SHIN TU BSDUS PA'I RNAL 'BYOR NI, ,SKAD
CIG RDZUS SKYES LHAR BSKYED LA, ,GTOR MA SO SO'I SA BON GYIS,
,SBYANG BA BYAS TE GONG DANG MTHUN, ,DE RNAMS GTOR MA'I

RNAL 'BYOR RO, ,DE NAS SPYOD LAM RNAL 'BYOR NI, ,NANG PAR LANGS
PA'I TSE NA NI, ,BDAG RANG YI DAM LHAR BSAMS TE, ,'GRO BA PHO
RNAMS THAMS CAD NI, ,BDE GSHEGS SPRUL PA NYID DU BLTA, ,'GRO BA
MO RNAMS THAMS CAD NI, ,BDE GSHEGS YUL GYI LHA MOR BLTA, ,SNOD

KYI 'JIG RTEN 'DI DAG KUN, ,LHA YI GZHAL YAS NYID DU BLTA, ,THAMS
CAD SGYU MA'I RANG BZHIN DU, ,THABS DANG SHES RAB ROL PAS SPYOD,
,NYON MONGS DRAG PO LANGS TZAM NA, ,GANG DANG GANG 'DUL GNYEN POR
BSTEN, ,'GRO BA SEMS CAN DON BYA SNYAM, ,'DUG NA BYANG CHUB
SNYING

POR 'JUG ,NUB MO NYAL BA'I TSE NA NI, ,CHOS NYID STONG PA'I NGANG
LAS NYAL, ,DGE BA'I BSAM PAS NYAL BAR BYA'O, ,BSDUS PA'I SPYOD
LAM BYA BA NI, ,DANG PO NANG PAR LANGS TSE DANG, ,NYIN MO THUN
MTSAMS BZHI RNAMS DANG, ,NUB MO NYAL BA'I DUS DAG TU, ,RNAL 'BYOR
PA NYID GONG

BZHIN BYA, ,SHIN TU BSDUS PA'I SPYOD LAM NI, ,DANG POR NANG PAR
LANGS DUS DANG, ,NUB MO NYAL BA'I DUS DAG TU, ,SPYOD LAM GONG
BZHIN DRAN PAR BYA, ,RNAL 'BYOR DE RNAMS KUN LA YANG, ,SNGON DU
BYANG CHUB SEMS BSKYED CING, ,THAMS DGE BA BYANG CHUB BSNGO, ,DE
LTAR RGYUN

DU BYAS PA YI, ,DGE BA'I MTHU YI BYIN RLABS KYIS, ,PHYAG RGYA
MCHOG GI GROGS 'GYUR ZHING, ,THUN MONG DNGOS GRUB THOB PAR 'GYUR,
,DNGOS GRUB RNAM GNYIS MA THOB KYANG, ,LHA DANG MI YI RIGS SKYE
ZHING, ,BSOD NAMS LHUN GRUB THOB PAR 'GYUR, ,BSGOM DANG BZLAS
PA'I

BSDUS RGYAS NI, ,RGYUD DANG SGRUB THABS LA SOGS SU, ,BLA MA'I
ZHAL GYI MAN NGAG GIS, ,SHES PAR BYAS TE NYAMS SU BLANG, ,SGOM PA
BSTAN PA'I RIM PA YANG, ,BLA MA 'CHAD PA'I RGYUD SHES PAS, ,SLOB
MA NYID KYIS SHES PAR BYA, ,RIN CHEN LTA BU'I GANG ZAG LA,
,RDZOGS

@62B BA'I MAN NGAG RIM PA BSTAN, ,DE LAS GZHAN PA'I SLOB MA LA,
,BSKYED PA'I RIM PA'I MAN NGAG BSTAN, ,DE LA BSTAN NAS PHYI DUS
SU, ,RDZOGS PA'I RIM PA BSTAN DU RUNG, ,DE LAS GZHAN PA KHA CIG
LA, ,ZAB MO'I DON RNAMS MI BSTAN PAR, ,MI ZAD DBYINGS KYI CHOS
RNAMS

BSTAN; ,DE RNAMS GSUM GYI 'BRAS BU NI, ,SKYE BA 'DI LA 'BYUNG BA
DANG, ,SKYE BA BDUN LA 'BYUNG BA'O, ,'JIG RTEN GSUM GYI LAS KYIS
NI, ,THUN MONG DNGOS GRUB KHO NA 'GRUB, ,DPER NA STON GYI ME TOG
BZHIN, ,'BRAS BU DAG LA SPRO BSKYED LA, ,BRTZON 'GRUS CHEN PO'I
GO CHA

GYON; ,LE LO SPANGS SHING NYIN MTSAN DU, ,RNAL 'BYOR DAG NI CHAGS
MI BYA, ,SNYOM LAS LE LOS CHAGS GYUR NAS, ,BDE GSHEGS BKA' LAS
'DAS PA NA, ,RTZA BA'I RAB 'BRING THAM LA, ,THAMS NYAMS PA'I CHAR
'GYUR BAS, ,NYAMS PA SBYANG ZHING SLAR GSO BA, ,BLA MA

MCHOD PA'I DUS SU NI, ,YI GE BRGYA BA'I CHO GA YIS, ,SBYANGS PAS
SLAR NI SOR CHUD 'GYUR, ,'DI DANG MI LDAN SNGAGS PA NI, ,GLANG
CHEN MYOS 'DRA JI BZHIN NO, ,'DI DANG LDAN PA'I SNGAGS PA NI,
,SENG PHRUG SENG GE'I GDUNG 'TSOB 'DRA, ,DE LA NAN TAN CHER
BSKYED CIG ,PHYAG NA RDO

RJE LCE DBAB KYI SNGON DU 'GRO BA'I YAN LAG ,RNAL 'BYOR GYI SPYOD
LAM BRGYAD PA ZHES BYA BA, SLOB DPON RGYAL BU SPRIN GYI SHUGS CAN
GYIS MDZAD PA RDZOGS SO,, ,,SLOB DPON RGYAL BU SPRIN GYIS SHUGS
CAN GYIS RGYUD DANG MI 'GAL BAR MDZAD PA'O, ,DZA Y'A KA RA DANG,
MAR PA LO

TZ'A BAS BSGYUR CING ZHUS TE GTAN LA PHAB PA'O,, 