@132B #, ,RGYA GAR SKAD DU,

YO GA LAKshA nA SA TYA, BOD SKAD DU, RNAL 'BYOR GYI MTSAN NYID
BDEN PA, RJE BTZUN MA SGROL MA LA PHYAG 'TSAL LO, ,PHYOGS BCU DUS
KUN SANGS RGYAS DANG, ,CHOS DANG DGE 'DUN TSOGS BCAS LA, ,THAL
SBYAR GUS PAS PHYAG 'TSAL NAS, ,RNAL 'BYOR BSGOM PA'I MAN NGAG

NI; ,RIN CHEN SNA TSOGS TSOGS PA LTAR, ,RNAL 'BYOR PA RNAMS SGROL
BA'I PHYIR, ,MDOR BSDUS NAS NI BSHAD PAR BYA, ,NAM GYI CHA SMAD
GNYID LAS SAD, ,BDAG MA GTOGS PA'I SEMS CAN LA, ,THOG MA NYID DU
SNYING RJE BSGOM, ,DE NAS BDAG NYID LA BLTAS NAS, ,DING

@133A *, ,GI NYIN ZHAG 'DI LA NI, ,SLONG BA'I SEMS CAN DAG LA NI,
,JI SRID 'ONGS KYANG SER SNA YI, ,DRI MAS MI GOS NYID DU BYA,
,GAL TE BSLAB PA LAS 'GAL BA'I, ,YID LA RGYU BA PHRA MO YANG,
,BSAM PA NYID DU MI BYA NA, ,NGAG DANG LUS KYI SMOS CI DGOS,
,BDAG

LA DI RING KHRO BA DANG, ,BRDEG PA LA SOGS 'BYUNG BAR SHOG ,DES
KYANG 'KHRUG PAR MI BYA'O, ,LE LO BYUNG NA SHES BZHIN GYIS, ,MGO
LA ME 'BAR BZHIN DU DOR, ,BDAG GIS 'GRO'AM NYAL 'DUG RUNG, ,SPYOD
LAM JI LTAR GNAS 'DUG KYANG, ,YID NI LHA YI NGA RGYAL DANG, ,SKAD

CIG TZAM YANG MI 'BRAL BAR, ,RANG NYID YIN PAR RTAG TU BSAM,
,'KHOR BA MYA NGAN 'DAS PA YI, ,SHES DANG SHES BYA BDAG GIS NI,
,DE RING NYID NAS BDAG GIS BRTAG ,BSTOD DANG SMAD PA GRAGS MA
GRAGS, ,GZHAN DAG JI LTAR ZER YANG NI, ,DE NYID BRAG CA LTA BU
DANG, ,

'ON PA LTA BU BDAG GIS BYA, ,CHAGS PA'I GZUGS SGRA DRI RO REG
,'DOD YON LNGA LA GANG DU YANG, ,RNAM SHES 'PHRO BA'I YUL BYUNG
YANG, ,NGAG TU MA THON BAR DU BZLOG ,GZUGS SU SNANG RNAMS SKU
NYID YIN, ,SGRA RNAMS GSUNG DU BDAG NYID BRTAG ,SEMS CAN BYANG

CHUB RGYU YIN PHYIR, ,DE YI SHES PA YE SHES YIN, ,SEMS CAN JI
LTAR MTHONG GYUR KYANG, ,DE DAG NYID LA BLO PHYAG BYA, ,'DI DAG
NYID LA BRTEN NAS BDAG ,SANGS RGYAS NYID DU 'GRUB PAS NA, ,DGE
BA'I BSHES GNYEN DAM PA YIN, ,MANG PO TSOGS PAR GYUR PA NA, ,RO
DANG

DUR KHROD 'DU SHES BSKYED, ,GRONG DU 'JUG PAR BYED PA NA, ,BTZON
RA KHRI MON 'DU SHES BSKYED, ,RGYAL PO'I PHO BRANG 'GRO BA NA,
,NGAN 'GRO NAD DANG 'CHING BA DANG, ,G-YANG SA CHEN PO'I 'DU SHES
BSKYED, ,GAL TE BUD MED TSOGS MTHONG NA, ,MI GTZANG RDZAS NI SUM
CU DANG, ,

'KHOR BA'I LAM 'DREN YIN PAR BSAM, ,NYE DU PHA MA BU TSA RNAMS,
,DE LA CHAGS SPANGS BTANG SNYOMS BSAM, ,DGRA RNAMS MTHONG NA 'DI
DAG GIS, ,BZOD RDZOGS BYANG CHUB YIN PAR BSAM, ,BDAG GI LONGS
SPYOD RDZAS LA YANG, ,'DIR NI RTZOD PA'I RGYU DANG NI, ,PHYI MAR

@133B NGAN 'GROR 'KHRID PAR BSAM, ,BDAG LA BSTOD PA BRJOD NA
YANG, ,'DI NI NGA RGYAL 'PHEL BYED PAS, ,NGAN 'GROR 'KHRID PAR
BYED PA YIN, ,GAL TE SMOD PA BYUNG NA YANG, ,'DI LA BZOD BSGOM
BYANG CHUB KYANG, ,MTSAN MA RDZOGS PAR RAB TU BSAM, ,GNAS LA ZHEN
PA BYUNG GYUR NA, ,

RMI LAM GRONG KHYER JI BZHIN DU, ,RNAL 'BYOR PA YIS RAB TU BSGOM,
,BDAG GIS DENG GI NYIN ZHIG LA, ,NGAG LAS BZLAS BRJOD KHA TON
BYA, ,KLAG SOGS BSLAB LAS MI 'GAL BAR, ,DE RING BDAG GIS SMRA BAR
BYA, ,LUS KYI G-YO BA THAMS CAD KYANG, ,MCHOD DANG BSKOR BA LA

SOGS PA, ,NGAL SO DON YONG NYID DU BYA, ,RNAM RTOG GNYEN POR MA
BSDAMS NA, ,TSIG TU BRJOD PAS CI ZHIG 'GRUB, ,DE BAS RNAM PA
THAMS CAD DU, ,GNYEN PO'I DPUNG TSOGS BSKYED NAS NI, ,NYON MONGS
RNAMS NI DBYIS PHYIN BYA, ,BZA' BTUNG ZHIM BO ZA BA'I TSE, ,ROL
ZHEN PA

SPANG BYA ZHING, ,MI GTZANG RGYU LAS BYUNG BA DANG, ,THA MAR MI
GTZANG 'GYUR BAR BSAM, ,REG BYA 'JAM PO TSOR BA'I TSE, ,REG BYA
JI BZHIN YIN PAR BSAM, ,'DIR MANG SMOS PA CI ZHIG DGOS, ,GANG DU
NYON MONGS 'PHEL BA YI, ,KHYIM PA'ANG RAB TU BYUNG YANG RUNG, ,DE
DAG RAB TU SPANG BYA

ZHING, ,NYON MONGS RNAM PAR MI 'PHEL BA'I, ,SGRUB PA'I GROGS
MCHOG GANG YANG RUNG, ,DE DAG BSTEN PA MIG LTAR BYA, ,BDAG NI DE
RING NAS BRTZAMS TE, ,BYANG CHUB SNYING POR MCHIS BAR DU, ,RTAG
TU RAB TU BYUNG BA DANG, ,TSANGS PAR SPYOD PA NYID DU BYA, ,NYIN
MTSAN DUS LAS

MA YOL BAR, ,THUN MTSAMS GSUM DU BSGOM PAR BYA, ,SROG DANG RTZOL
BA BKAG PA DANG, ,RLUNG MED PA YI MAR ME LTAR, ,RTAG TU SPROS
BRAL BSGOM BAR BYA, ,DE NAS LDANG TSE NGA RGYAL GYIS, ,MTSAN DANG
DPE BYAD SKUR LDAN PA'I, ,LHA YI NGA RGYAL BRTAN POR BSAM, ,MTSAN

MO'I THUN LA BAB PA'I TSE, ,BDE GSHEGS JI LTAR GZIMS PA LTAR,
,'JIG RTEN RTOG SPANGS BDAG NYID NYAL, ,MDOR NA CHOS RNAMS THAMS
CAD KUN, ,RMI LAM LTA BUR BRTAG PAR BYA, ,RNAL 'BYOR SGOM RNAMS
GTZOR BYA YIS, ,LUS NGAG DGE BA GTZOD MI BYA, ,CHOS SPYOD

@134A *, ,RNAM BCU LA SOGS LA, ,NYON MONGS PAS NI MA YENGS PAR,
,BSGRIMS NAS BDAG GIS 'BAD PAS BSGRUB, ,RTAG TU 'CHI BSAM MA
CHAGS BLOS, ,DNGOS PO CI LA'ANG MA CHAGS PAR, ,SPYOD LAM JI LTAR
GNAS KYANG BSGOM, ,BSOD NAMS SEMS CAN

KUN LA BSNGO, ,BYANG CHUB BZANG PO BDAG GIS NI, ,RNAL 'BYOR SGOM
PA BRTZAMS PA YIS, ,DGE BZLA ZER DRI MED DES, ,BDAG DANG 'GRO BA
MA LUS PAS, ,DPAL LDAN RDO RJE 'CHANG 'GRUB SHOG ,RNAL 'BYOR GYI
MTSAN NYID BDEN PA MKHAS PA CHEN PO DPAL BYANG CHUB BZANG PO'I
ZHAL

SNGA NAS MDZAD PA RDZOGS SO,, 