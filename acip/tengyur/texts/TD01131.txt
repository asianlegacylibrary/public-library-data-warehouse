@80A #, ,RGYA GAR SKAD DU, A'A RYA BHA N'A RA KA MA NYDZU SHR'I PA RA
MA AA RTHA STU TI N'A MA, BOD SKAD DU, 'PHAGS PA RJE BTZUN 'JAM
DPAL GYI DON DAM PA'I BSTOD PA ZHES BYA BA, ,'JAM DPAL GZON NUR
GYUR PA LA PHYAG 'TSAL LO, ,BYON PA MA LAGS BZHUD MI MNGA',
,BZHENGS PA MA LAGS

BZHUGS MI MNGA', ,'JIG RTEN PA LAS SHIN TU 'DAS, ,TSIG LAS 'DAS
PA'I SPYOD YUL LAGS, ,MGON PO KHYOD LA JI LTAR BSTOD, ,'ON KYANG
'JIG RTEN BTAGS RTEN GYIS, ,KHYOD NI CI 'DRA DE BZHIN DU, ,BDAG
GIS GUS PAS BLA MA BSTOD, ,NGO BO NYID KYIS MA SKYES TE, ,KHYOD

LA SKYE BA YONG MI MNGA', ,MGON PO GSHEGS DANG BYON MI MNGA',
,DNGOS MED KHYOD LA PHYAG 'TSAL BSTOD, ,KHYOD LA DNGOS DANG DNGOS
MED MIN, ,CHAD PA MA LAGS THER ZUG MIN, ,KHYOD RTAG MA LAGS MI
RTAG MIN, ,GNYIS MED KHYOD LA PHYAG 'TSAL BSTOD, ,DMAR DANG LJANG
DANG LE

@80B BRGAN DANG, ,SER DANG DKAR DANG GNAG MA LAGS, ,KHYOD LA KHA
DOG YONG MI MNGA', ,MDOG BRAL KHYOD LA PHYAG 'TSAL BSTOD, ,KHYOD
NI CHE DANG CHUNG BA DANG, SBOM DANG PHRA BA KHYOD MIN TE, ,RING
DANG THUNG BA'I KHAMS MA LAGS, ,TSAD MED KHYOD LA PHYAG 'TSAL
BSTOD, ,SHES PAS

SRID LA MI GNAS SHING, ,SNYING RJES ZHI LA MI GNAS TE, ,MYA NGAN
'DAS DANG 'KHOR MI GNAS, ,MI GNAS KHYOD LA PHYAG 'TSAL BSTOD,
,CHOS RNAMS KUN LA MI GNAS SHING, ,CHOS KUN RTOGS PAR THUGS SU
CHUD, ,MCHOG TU ZAB PA NYID BRTEN PA, ,ZAB PA KHYOD LA PHYAG
'TSAL BSTOD, ,DE

LTAR BSTOD NA BSTOD BGRANG GI, ,GZHAN DU KHYOD LA JI LTAR BSTOD,
,CHOS RNAMS THAMS CAD STONG PA LA, ,SU LA BSTOD CING SU YIS
BSTOD, ,MTHA' MA MCHIS SHING DBUS MA MCHIS, ,GZUNG DANG 'DZIN PA
RNAM SPANGS PA'I, ,RTOG BRAL KHYOD LA PHYAG 'TSAL BSTOD, ,BLA MA

MGON PO 'JAM DBYANGS KYI, ,DON DAM YANG DAG MTSAN BRJOD PA'O,
,BSOD NAMS 'DI YIS 'JIG RTEN 'DI, ,BDE BAR GSHEGS PA 'DRA BAR
SHOG ,'PHAGS PA RJE BTZUN 'JAM DPAL GYI DON DAM PA'I BSTOD PA
ZHES BYA BA SLOB DPON CHEN PO KLU SGRUB KYI ZHAL SNGA NAS MDZAD
PA

RDZOGS SO,, 