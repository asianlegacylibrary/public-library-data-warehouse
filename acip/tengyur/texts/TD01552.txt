@202A #, ,RGYA GAR SKAD DU,

SARBA AARTHA SIDDHI S'A DHA NAm N'A MA, BOD SKAD DU, DON THAMS
CAD GRUB PA ZHES BYA BA'I SGRUB THABS, RDO RJE PHAG MO LA PHYAG
'TSAL LO, ,DON KUN GRUB PA'I SGRUB THABS 'DI, ,BLA MA NYE BAR
BSTEN PAS BRJOD, ,MAN NGAG GSANG PHYIR RNAL 'BYOR 'DI, ,SKAL BA
CAN RNAMS NYID LA 'OS, ,DE LA DANG POR

RE ZHIG SNGAGS PAS SKYE BOS DBEN ZHING YI DANG MTHUN PA'I SA
PHYOGS SU STAN BDE BA LA 'DUG STE, ,DAM TSIG DANG BCAS PAS GNAS
DANG, BDAG DANG RNAL 'BYOR BSRUNG BA'I DON DU, ,BGEGS THAMS CAD
NYE BAR ZHI BAR BYED PA'I SNGAGS BRJOD PAR BYA BA NI, AOm HR'I:
GHA GHA GH'A TA YA GH'A TA YA SARBBA DUsht'A NA H'Um PHAt

SV'A H'A, DE NAS GTOR MA SBYIN PA SNGON DU 'GRO BA CAN GYIS BCOM
LDAN 'DAS MA RDO RJE PHAG MO BSGOM PAR BYA'O, ,DE NAS RANG GI LTE
BA'I DBUS SU 'KHOR LO GRU GSUM DMAR PO BSGOMS NAS, DE'I DBUS SU
PADMA DMAR PO 'DAB MA BZHI PA'I LTE BAR RO DANG NYI MA'I DKYIL
'KHOR GYI STENG DU YI GE HR'I DMAR PO BSKAL

PA'I ME 'BAR BA BLTA BAR BYA'O, ,DE'I RJES LA SA BON DE YONGS SU
GYUR PA LAS SKYES PA'I RDO RJE PHAG MO LI KHRI LTAR DMAR BA'I
MDOG CAN, PADMA DANG YI DAGS DANG NYI MA'I DKYIL 'KHOR LA G-YAS
BRKYANG PA'I ZHABS KYIS BZHUGS PA, SKRA DANG BA SPU DANG SBO GZHUG
GI SPU GYEN DU LANGS PA, ,THOD PA LNGAS DPRAL

@202B PAR BRGYAN PAR BYAS LA, ,MGO BO'I PHRENG BAS SKU LA BRGYAN
PA, ,PHYAG RGYA LNGAS MDZES PAR BYAS PA, ZHAL GCIG PA SPYAN GSUM
PA, ,ZHAL KHRO GNYER BSNYER BA RDO RJE'I 'OD MNGA' ZHING LJAGS
'DRIL BA, ,GCER BU PHYAG BZHI PA, G-YAS NA RDO RJE DANG, RDO RJE
LCAGS KYU 'DZIN PA, G-YON NA THOD PA DANG,

KHA tV'Am GA DANG, SDIGS MDZUB DANG, ZHAGS PA BSNAMS PA, THUNG
ZHING GSUS PA 'PHYANG BA, ,GDUG PA CAN THAMS CAD KYIS BZOD PAR
DKA' BA'I GANG MO DGOD PA, KHRO MO'I RANG BZHIN CAN DE LTA BUR
GYUR PAR BSGOM PAR BYA'O, ,DE NAS YE SHES KYI LHA MO BKUG NAS CHO
GA BZHIN DU GTZUG STE, YANG DAG

PAR MCHOD NAS, ,MNYAM PAR GZHAG PA'I SEMS KYIS BSNYEN PA'I DUS SU
SNGAGS KYI BZLAS PA BYA'O, ,AOm BADZRA B'A R'A H'I A'A BE SHA YA
SARBBA DU sht'Am HR'I SV'A H'A, 'KHOR LO GRU GSUM LA GNAS PA'I
GSANG SNGAGS BZLAS PA DANG, MCHOD PA DANG, BSGOM PA'I CHO GA 'BUM
BZLAS PAS 'GRUB STE 'DI LA THE TSOM MI

BYA'O, ,THANG KHA LA SOGS PA'I MDUN DU SHA CHEN GYI PHYE MA'I
BDUG PA SNGAGS 'DIS MNYAM PAR GZHAG PAS DBUL LO, ,AOm A'A: HR'Im
H'Um H'Um HA: HA: ZHES PA LA LAN NYI SHU RTZA GCIG BRJOD PA DANG
BCAS PAS BDUG PA DBUL TE GZHAN DU MA YIN NO, ,AOm HRIm HAm HAm,
HE HE, HA HA, HI HI, PHEm PHEm PHEm ZHES BYA BA'I

SNGAGS SGRA DANG BCAS PA BRJOD CING, MCHOD PA'I YO BYANG LNGA
DANG BCAS PA'I GTOR MA MTSAN PHYED NA DBUL BAR BYA STE, ,GTOR MA
BYIN PA 'DI YIS NI, ,RTAG TU BDUD SOGS ZHI BAR BYED, ,NYE BAR
BSTAN PA JI LTA BA BZHIN DU GSANG NAS MCHOD PA BYAS NA RDO RJE
RNAL 'BYOR MA 'GRUB PAR 'GYUR RO, ,DE LTAR

BSNYEN PA BYAS NAS DNGOS GRUB GRUB PA'I DUS SU NO TSOGS PA TSANG
BA CAN GYIS NYE BAR BSTAN PA JI LTA BA BZHIN DU THAMS CAD BYAS NA
DE LA RNAL 'BYOR MAS BYIN GYIS BRLAB KI GZHAN DU NI MA YIN NO,
,DON THAMS CAD GRUB PA'I SGRUB THABS SLOB DPON MKHAS PA GRUB PA
BSNYES PA AA BA DH'U T'I PAS MDZAD PA RDZOGS

SO,, ,,BAL PO'I A'A TZ'A R+YA BHA RENDRA RU TZI DANG, LE TZ'A BA
BLO LDAN SHES RAB KYIS BSGYUR BA'O,,