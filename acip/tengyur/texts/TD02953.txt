@32A *, ,DPAL RDO RJE RNAM
PAR 'JOMS PA LA PHYAG 'TSAL LO, ,GZA' CHEN PO BRGYAD KYI DKYIL
'KHOR DU DBANG BSKUR BAR 'DOD PA'I SGRUB PA PO

DAM TSIG DANG LDAN PAS GNAS YID DANG MTHUN PAR GZA' CHEN PO
BRGYAD KYI DKYIL 'KHOR BZHENGS TE SA'I CHO GA LA SOGS PA SNGON DU
SONG BAS SA STEGS GRU BZHI BA LA SHIN TU MNYAM PAR BYA STE, THIG
BTAB LA TSON RTZI SNA TSOGS PAS DKYIL 'KHOR LE'U TZE DGU PA LA SO
SO'I MDOG DANG MTHUN PA SGO

BZHI DANG BCAS PA BRI BAR BYA'O, ,DE NAS BUM PA DGU LA SO SO'I
MTSAN MA BTAB LA GNAS SU GZHAG PAR BYA'O, ,GRVA RNAMS SU PHUR BU
DANG RDO RJE SKUD PAS SBREL LA MKHAS PAS GZUGS SO, ,DE LTAR BYAS
PA SO SO'I GNAS SU MTSAN MA BRIS TE, NGOS BZHIR RDO RJE DANG RIN
PO CHE DANG, PADMA

DANG; RGYA GRAM BRI'O, ,DBUS SU RNAM 'JOMS, SHAR DU PA BA SANGS,
NUB TU ZLA BA'I MTSAN MA, LHOR PHUR BU, BYANG DU LHAG PA, SHAR
LHOR MIG DMAR, LHO NUB TU SGRA GCAN 'DZIN, NUB BYANG DU NYI MA,
BYANG SHAR DU SBEN PA'I MTSAN MA BRI'O, ,SGO RNAMS SU LCAGS KYU
ZHAGS PA LCAGS

SGROG DRIL BU BRI'O, ,DE NAS SO SO'I SNGAGS DANG PHYAG RGYAS
SPYAN DRANGS TE, LAG PA GNYIS 'KHOR LO LTAR BYAS LA, AOm NA
MA:TZAndA BADZRA P'A nA YE H'Um ZHES BRJOD PAS, DBUS SU RNAM
'JOMS SKU MDOG DKAR PO G-YAS 'KHOR LO G-YON BUM PA 'DZIN PA,
RGYAN THAMS CAD KYIS BRGYAN PA

BSKYED DO, ,LAG PA G-YAS PA BKAN LA PADMA'I TSUL DU BSTAN LA, NA
MO RA TI BI YA SARBA SVA TA LHA TA KA RA HI HI KA SV'A H'A ZHES
BRJOD PAS, SHAR GYI BUM PA LA PA BSANGS MDOG DMAR PO RGYAN THAMS
CAD KYIS BRGYAN PA BSKYED DO, ,LAG PA G-YON PA KHU TSUR BCANGS LA
MTHE BONG DANG MDZUB MO

SBYAR TE ZLA GAM GYI TSUL DU BSTAN LA, NA MA:TZANDR'A YA SHI TA
HA PRA BHA BA MA LI NI SV'A H'A ZHES BRJOD PAS, NUB TU ZLA BA
MDOG DKAR PO DANG PA LA ZHON PA LAG PA NA PADMA THOGS BA DRUNG NA
BUD MED RDA YAB THOGS PA BSKYED DO, ,LAG PA G-YON BA'I KHU TSUR
BCANGS LA, LAG PA G-YAS PA DAM PA SBYIN

@32B PA'I TSUL DU BYAS LA, NA MO DE BA GU RU BHA KI SHA YA SA RA
SA TYE NA HA GA RI RI SV'A H'A ZHES BRJOD PAS, LHOR PHUR BU SKU
MDOG DKAR PO ZLA BA'I STENG NA 'DUG PA DAR SER PO'I STOD G-YOGS
GYON PA, LAG PA G-YON PA NA GLEGS BAM THOGS PA, G-YAS CHOS STON
PA 'DRA BA BSKYED DO, ,LAG PA GNYIS

KHU TSUR BCANGS PA BRANG DU BZHAG LA, NA MO YU B'A R'A DZ'A YA
SARBA SATVA PA TZA LA YA SV'A H'A ZHES BRJOD PAS, BYANG DU GZA'
LAG PA MDOG SER PO RGYAN THAMS CAD KYIS BRGYAN PA, G-YON AUTPAL,
G-YAS DAM PA SBYIN PA, PADMA'I GDAN LA 'DUG PAR BSKYED DO, ,G-YAS
PA KHU TSUR BCANGS LA

MDZUB MO DANG GUNG MO MTSAN MA'I TSUL DU BYAS LA, NA MO BHU SU TA
RAKTA MA BYA SRI YA GA RTA AA PA RA NA YA SV'A H'A, ZHES BRJOD
PAS, SHAR LHOR MIG DMAR MDOG DKAR PO RGYAN THAMS CAD KYIS BRGYAN
PA, G-YAS RAL GRI G-YON CHAD GRI THOGS PA BSKYED DO, ,LAG PA
G-YON BKAN LA SNOD KYI

TSUL DU BSTAN LA, NA MO BHI SHA MA GE'U SMRA SHI DZA LI TA AA TZA
SHA SV'A H'A ZHES BRJOD PAS, LHO NUB TU SGRA GCAN MDOG DUD KA
MI'I MGO LA RO SMAD SBRUL DU 'KHYIL PA LUS MIG GIS KHENGS PA,
G-YAS MDA' GZHU G-YON RIN PO CHE'I SNOD 'DZIN PA BSKYED DO, ,LAG
PA GNYIS KHU TSUR

BCANGS LA, MTHE BONG GNYIS DANG MTHE'U CHUNG GNYIS BRKYANG STE,
NAM MKHA'I TSUL DU BYA STE, AOm MA KA SHO PA YA SV'A H'A ZHES
BRJOD PAS, NUB BYANG DU NYI MA MDOG DMAR PO RTA LA ZHON PA LAG PA
GNYIS PADMA THOGS PA BSKYED DO, ,G-YAS THAL MO'I TSUL DU BYAS LA
NA MO BHA TING GA MA MA H'A Y'A NA

KA SA SV'A H'A ZHES BRJOD PAS, BYANG SHAR DU SBEN PA MDOG NAG PO
GOS DMAR PO GYON PA G-YAS RAL GRI G-YON ZHAGS PA THOGS PA BSKYED
DO, ,SGO RNAMS SU GZHAN DANG MTHUN PA'I SGOM BSKYED DO, ,KHYAMS
RNAMS SU RGYU SKAR RNAMS BSKYED, DE DAG LA DZA:H'Um BAm HO:YE
SHES SEMS DPA' DGUG

PA DANG GZHUG PA DANG BCING BA DANG GNYIS SU MED PAR BSTIM PAR
BYAS LA, YE SHES SEMS DPA'I DKYIL 'KHOR ZLA BA'I DKYIL 'KHOR LA
DMIGS TE BSNYEN PA BSKYAR BA NI, AOm SHU SV'A H'A, AOm SO SV'A
H'A, AOm BRi SV'A H'A, AOm BU SV'A H'A, AOm AAm SV'A H'A, AOm RA
SV'A H'A, AOm AA SV'A H'A, AOm SA SV'A H'A,

@33A *, ,DE DAG RE RE LA BRGYA RTZA BRGYAD BZLAS LA, DE NAS MCHOD
PA DANG BSTOD PA BYA STE, GZA' BRGYAD RGYU SKAR DANG BCAS PA'I
GTOR MA LA YANG BSTOD DO, ,DE NAS MCHOG GI BZLAS PA BRTZAM PAR
BYA'O, ,SO SO'I BZLAS PA BUM PA LA DMIGS TE, AOm MA H'A K'A LE BE

GA RA nA AA DZI TE, DZVA LA DZVA LA, TI tI TI tI TING GA LE DA HA
DA HA TE DZO BA TI, TI LI TI LI H'Um PHAt SV'A H'A ZHES PA RE RE
LA STONG PHRAG RE RE BZLAS SO, ,GTZO BO NI SO SO'I LAS DANG
SBYOR, LAS SU BYED NA GONG MA'I SO SO'I SNYING PO LA KHRI PHRAG
RE BSKYAL LA YANG SBYAR RO, ,DBANG BSKUR NA THA MA RNAMS KYIS

BYA'O; ,BRGYA BRGYA'I BAR DU GZA' RNAMS LA P'U DZA BYA'O, ,DKAR
GSUM MNGAR GSUM GYIS GZA' RNAMS MNYES PAR BYA'O, ,DE NAS SLOB MA
RNAMS KHRUS BYAS TE, GOS GSAR PA GYON LA BSKYED PA LA SOGS PA
SNGON DU BYAS, DKYIL 'KHOR DU BCUG STE ME TOG DOR BA LA SOGS

PA DANG, DBANG BSKUR BAR BYA'O, ,DE NAS KHRUS BYAS LA GZA' CHEN
PO BRGYAD KYI BA LIm GTANG NGO, ,DE'I 'OG TU PHYOGS SKYONG DANG
BGEGS KYI GTOR MA SGRA SNA TSOGS PA DANG LDAN PAS BTANG LA, DKYIL
'KHOR BSDU BA DANG BKRA SHIS GSOL BA LA SOGS PA BYA'O, ,GZA' CHEN
PO BRGYAD

KYI DKYIL 'KHOR DU DBANG BSKUR BA'I CHO GA NYI MA BCUD LEN BYA BA
DPAL MAR ME MDZAD KYIS MDZAD PA RDZOGS SO,, 