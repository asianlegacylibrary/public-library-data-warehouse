@58B #, ,RGYA
GAR SKAD DU, KRishnA LA N'A RI S'A DHA NA PRO TA PHUL LA KU MU
D'A N'A MA, BOD SKAD DU, GSHIN RJE'I DGRA NAG

PO'I SGRUB PA'I THABS KU MU DA KHA BYE BA ZHES BYA BA, SANGS
RGYAS LA PHYAG 'TSAL LO, ,'BAR BA'I 'OD ZER PHRENG 'KHRUGS PAS,
,'GRO BA'I MUN SEL GSHIN RJE'I DGRA, ,RAB SNANG BTZUN MO DGA'
MDZAD LA, ,BTUD NAS DE YI SGRUB THABS BSHAD, ,DANG PO RE ZHIG
SNGAGS PAS STAN BDE

BA LA NYE BAR 'DUG STE, RANG GI SNYING GAR ZLA BA'I DKYIL 'KHOR
RNAM PAR BSAMS LA, DE'I STENG DU YI GE YAm SNGON PO BLTA'O, ,DE
MA THAG TU BYAMS PA DANG, SNYING RJE DANG, DGA' BA DANG BTANG
SNYOMS RNAM PAR BSGOMS TE, DE'I 'OG TU SNYING GA'I YI GE YAm LAS
SKYES PA'I 'OD ZER

@59A *, ,RNAMS KYIS, BLA MA DANG SANGS RGYAS DANG, BYANG CHUB
SEMS DPA' THAMS CAD DANG, DPAL GSHIN RJE'I DGRA NAM MKHA' LA
SNANG BAR BYAS LA, DE RNAMS LA MNGON PAR 'DUD PA DANG, MCHOD PA
DANG MDUN DU SDIG PA BSHAGS PA DANG, BSOD NAMS LA RJES SU YI RANG
BA

DANG; DE YONGS SU BSNGO BA DANG, GSUM LA SKYABS SU 'GRO BA DANG,
SMON PA BYANG CHUB KYI SEMS BSKYED PA DANG, RGYAL BA'I LAM LA
BRTEN PA DANG, 'JUG PA BYANG CHUB TU SEMS BSKYED PA DANG, SLAR
GTANG BA'I BAR DU BSGRUB PO, ,DE NAS YANG RNAM PAR THAR PA'I SGO
GSUM DRAN PAS STONG PA

NYID BSGOMS LA, AOm SH'U N+YA T'A DZNY'A NA BADZRA SVA BH'A WA
A'ATMA KO&HAm, ZHES BYA BA'I SNGAGS BRJOD DE, 'DI NI BSOD NAMS
DANG YE SHES KYI TSOGS DPAL GSHIN RJE'I DGRA SKYED PAR BYED PA'O,
,DE BZHIN DU RANG BZHIN GYI LUS DANG NGAG DANG YID DAG ,AOm A'A:
H'Um ZHES PA'I YI GE GSUM PHA DANG MA'I DBUS

NA GNAS PA STENG DU ZLA BA LA GNAS PA BSAM MO, ,MDUN DU NYI MA LA
GNAS PA'I H'Um NAG PO LAS BYUNG BA'I RDO RJE NGA PO 'BAR BA LAS,
RDO RJE'I SA GZHI DANG DRA BA DANG GUR RNAMS BSGOM PAR BYA ZHING,
BGEGS MED PA'I SEMS KYIS DBUS SU SNA TSOGS PADMA DANG ZLA BA LA
GNAS PA'I RDO RJE

SEMS DPA' YONGS SU GYUR PA LAS CHOS KYI 'BYUNG GNAS DBUS NA PAm
LAS BYUNG BA'I PADMA SNA TSOGS DANG, KHAm LAS BYUNG BA'I SNA
TSOGS RDO RJE CAN BSAMS TE, DE'I ZLA BA LA YI GE BHR'Um LAS BYUNG
BA'I 'KHOR LO RTZIBS BRGYAD PA YI GE BHR'Um GYIS BYIN GYIS BRLABS
PA'O, ,DE YONGS SU GYUR PA

LAS SKYES PA'I RNAM PAR SNANG MDZAD RIG MA DANG BCAS PA'I YAN LAG
LAS BYUNG BA'I KHANG PA BRTZEGS PA, GRU BZHI SGO BZHI PA, RTA
BABS BZHI DANG LDAN PA, DRA BA DANG DRA BA PHYED PAS MDZES PA,
SNA TSOGS PA'I RGYAN GNAS PA, SNA TSOGS RDO RJE LA BRTEN PA'I SNA
TSOGS PADMA LA ZLA BA DANG NYI

MAS MNAN PA BCU BDUN GYIS MDZES PA RNAM PAR BSGOM MO, ,DE'I DBUS
SU ZLA BA'I GDAN LA GNAS PA'I YI GE GSUM LA GZIGS NAS BYON PA'I
SANGS RGYAS RNAMS, DBYANGS BCU DRUG DANG YA RA LA WA dA dHA LHAG
PA'I GSAL BYED BZHI BCU'I GZUGS NYIS 'GYUR DU BYAS PA BYON NAS,

@59B RIM PA BZHIN 'OG DANG STENG DU ZLA BA GNYIS SU GYUR PAR BYA
BA NI, ME LONG LTA BU'I YE SHES SO, ,ZLA BA GNYIS DANG YI GE GSUM
'DRES PAS GANG BA'I ZLA BA GSUM DU GYUR PA NI MNYAM PA NYID DO,
,DE YONGS SU GYUR PA LAS YI GE H'Um DKAR POS MTSAN PA'I RDO RJE
BSAMS TE, AOm BADZRA A'ATMA

KO&HAm, ZHES NGAR 'DZIN PA NI SO SOR RTOG PA'O, ,YI GE H'Um LAS
BYUNG BA'I DE BZHIN GSHEGS PA RNAMS KYIS SEMS CAN THAMS CAD DE
BZHIN GSHEGS PAR BYAS TE, YI GE H'Um GI NANG DU SON PA DANG, AOm
YA TH'A SARBA TA TH'A GA T'A TA TH'A AA HAm, ZHES NGA RGYAL BYA
BA NI BYA BA GRUB

PA'O; ,YI GE H'Um LAS BYUNG BA'I 'OD ZER RNAMS KYIS RDO RJE SEMS
DPA'I GZUGS DANG LDAN PA'I DE BZHIN GSHEGS PA RNAMS BSKUL TE,
H'Um LA ZHUGS PA DANG H'Um DANG RDO RJER BCAS PA YONGS SU GYUR PA
LAS BYUNG BA'I RDO RJE SEMS DPA' KHRO BA SGEG PA'I NYAMS CAN,

G-YAS BRKYANG BA, RTZA BA'I ZHAL DANG SKU THAMS CAD DKAR BA, ZHAL
G-YAS G-YON SNGO BA DANG DMAR BA, PHYAG DANG PO G-YAS DANG G-YON
GYIS GRI GUG DANG THOD PA 'DZIN PAS RANG DANG 'DRA BA'I SHES RAB
MA LA 'KHYUD PA, PHYAG LHAG MA RNAMS NI RDO RJE DANG RAL GRI
DANG, 'KHOR

LO DANG PADMA BSNAMS PA, DBU RGYAN DU MI BSKYOD PAS MNAN PA, 'DI
LTAR BDAG NYID BSGOM PA NI CHOS KYI DBYINGS RNAM PAR DAG PA'O,
,'DI NI DPAL GSHIN RJE'I DGRA SGO NGAR 'JUG PA RAB TU BSGOM PA'O,
,DE NAS RANG GI YE SHES SEMS DPA'I SA BON LAS BYUNG BA'I 'OD ZER
GYIS 'GRO

BA THAMS CAD SANGS RGYAS SU BYAS PA DRANGS TE, RANG GI LUS LA
GZHUG GO, ,DE'I 'OG TU YI GE GSUM PHA DANG MA'I DBUS NA GNAS PA
DRI ZA'I SEMS CAN LTA BUR RANG GI KHA NAS ZHUGS TE, BYANG CHUB
KYI SEMS KYI RNAM PA RDO RJE'I LAM NAS BYUNG STE, RANG GI RIG
MA'I PADMAR LHUNG BA DANG, DE LAS

BYUNG BA'I 'OD ZER DMAR POS DE LA REG PAS RIG MA 'DOD CHAGS CHEN
POS ZHU ZHING, BCOM LDAN 'DAS KYANG ZHU BAR BLTA'O, ,ZHU BA'I SGO
NGA LAS BYUNG BA'I TZA RTZI K'A LA SOGS PA BZHI RANG RANG GI STAN
LA 'KHOD PAS, BCOM LDAN 'DAS MI BZHUGS PAR MTHONG BAS, ,YID MI
DGA' BAS

@60A *, ,MGRIN PA GSHIBS TE, SLONG BA'I GLUS 'DI LTAR BSKUL LO,
,RJE BTZUN THUGS RJES KHRO BA BZHENGS MDZOD LA, ,JO BO DA RING
BDUD LAS RGYAL BA'I PHYIR, ,SRID GSUM KUN GYI GTI MUG MTHAR MDZOD
CIG, ,'JIG RTEN MA LUS THUGS KYI MGRON POS NAS, ,STONG PA NYID

DU MA BZHUGS RJE BTZUN BZHENGS, ,'JIG RTEN BSOD NAMS BYA BA'I
CHED DU NI, ,STONG PA NYID DU MA BZHUGS RJE BTZUN BZHENGS, ,BYANG
CHUB DNGOS LA 'JIG RTEN MGRON POS NA, ,CIS NA BSAM PA MI MNGA'
RJE BTZUN BZHENGS, ,DE MA THAG TU TZA RTZI K'A LA SOGS PA SGO NGA
LA ZHUGS SHING

ZHUGS MA THAG TU, SGO NGA YONGS SU GYUR PA LAS, GSHIN RJE'I DGRA
MA HE'I STENG NAS SNA TSOGS PADMA NYI MA LA G-YAS BRKYANG BAS
GNAS PA, ZHAL GSUM PHYAG DRUG PA, RTZA BA'I ZHAL DANG SKU MDOG
MTHING NAG ,ZHAL G-YAS DANG G-YON DKAR BA DANG DMAR BA, PHYAG
RNAMS RDO RJE SEMS

DPA'I MTSAN DANG LDAN PA, RUS PA'I RGYAN GYIS SPRAS PA, 'OD ZER
MTHING GA'I PHRENG BA 'KHRUGS PA, SMIN MA 'BAR ZHING KHRO GNYER
GTZIGS PA, PHYAG DANG ZHABS KYI SEN MO RNO BA, GSUS PA CHE BA,
MI'U THUNG GI GZUGS CAN, SKRA KHAM PA GYEN DU BRDZES PA, KLU CHEN
PO MTHONG BA'I DUG

CHEN PHU: ZHES ZER BA RNAMS KYIS YAN LAG RNAM PAR BRGYAN PA, 'DI
LTAR BDAG NYID RNAM PAR BSAMS PA'I 'OG TU BDAG NYID LA CHU'I NANG
GI ZLA BA LTAR BSKYOD PAS, AOm DHARMA DH'A TU SVA WA A'ATMA
KO&HAm, ZHES BZLAS PAR BYA'O, ,'DI NI DPAL GSHIN RJE'I DGRA SGO
NGA LAS BYUNG BA'I SGRUB

PA'I THABS SO, ,DE NAS RANG GI SA BON LAS BYUNG BA'I 'OD ZER GYIS
SANGS RGYAS THAMS CAD SPYAN DRANGS TE, RANG GI KHA NAS ZHUGS PA
DANG, RDO RJE'I LAM NAS SONG STE, SHES RAB MA'I PADMAR GNAS PA'I
GONG BU LAS, ZHES SDANG RDO RJE DANG, GTI MUG RDO RJE DANG, SER
SNA RDO RJE DANG, 'DOD

CHAGS RDO RJE DANG, PHRAG DOG RDO RJE RNAMS YA DANG KshE DANG MA
DANG ME DANG DA RNAMS KYI SA BON LAS SPRO ZHING, DE BZHIN DU GONG
BU LAS BYUNG BA'I SA BON YA DANG TZA DANG NI DANG R'A DANG DZA
DANG SA DANG, DO DANG RU RNAMS LAS THO BA DANG, BE CON DANG,
PADMA DANG, RAL GRI DANG TZA RTZI K'A DANG, PHAG MO DANG,

@60B DBYANGS CAN MA DANG, MDZOD LDAN MA RNAMS DBYUNG BAR BYA'O,
,YANG GONG BU LAS BYUNG BA'I SA BON, NA DANG YO DANG NI DANG R'A
RNAMS LAS GRVA BZHIR THOD PA BZHI DBYUNG BAR BYA'O, ,DE NI 'DI
LTAR SA BON LAS RANG RANG GI STAN GYI STENG DU RANG RANG GI RTZA
BA'I MTSAN MA DES MTSAN PA DBYUNG ZHING DE

YONGS SU GYUR PA LAS RANG RANG GI LUS SU GNAS PA'O, ,DE NAS RIM
PA BZHIN DU, AOm HR'I: shtRi: WI KRi T'A NA NA H'Um H'Um PHAt
PHAt SV'A H'A, AOm DZIN DZIK ,AOm RATNA DHRiK ,AOm A'A RO
liKA ,AOm PAR DZNY'A DHRiK ,AOm MUNG+GA'I RA DHRiK ,AOm DAndA
DHRiK ,AOm PADMA DHRiK ,AOm DVE shA RA TI, AOm MO

HA RA TI, AOm R'A GA RA TI, AOm BADZRA R'A TI, AOm A'A: H'Um ZHES
PA'I SNGAGS RNAMS KYIS SNGAR BSHAD PA'I LHA RNAMS DANG, THOD PA
BZHI SPROS TE, 'GRO BA'I DON BYAS NAS, RANG RE'I STAN LA SA BON
LAS BYUNG BA'I LUS RNAMS LA ZHUGS PAR BLTA'O, ,DA NI DE DAG GI
GNAS DANG STAN DANG, KHA DOG

DANG, LAG CHA RNAMS BSHAD PAR BYA STE, DBUS SU NI NYI MA LA ZHE
SDANG RDO RJE SNGAR BSHAD PA'I MDOG DANG LAG CHA'O, ,SNA TSOGS
RDO RJE'I SHAR PHYOGS SU NI GTI MUG RDO RJE ZLA BA LA GNAS PA
DKAR PO, ZHAL GSUM PHYAG DRUG PA, G-YAS NA 'KHOR LO DANG, RAL GRI
DANG, G-YON NA RIN PO

CHE DANG PADMA CAN NO, ,SNA TSOGS RDO RJE'I LHO'I CHA LA NI, NYI
MA LA GNAS PA'I SER SNA RDO RJE GSER BTZO MA LTA BU, ZHAL GSUM
PHYAG DRUG PA, G-YAS NA RIN PO CHE DANG RAL GRI CAN, G-YON DAG NA
'KHOR LO DANG CHU SKYES 'DZIN PA'O, ,SNA TSOGS RDO RJE'I NUB TU
NYI MAL 'DOD CHAGS RDO RJE

MDOG DMAR BA, ZHAL GSUM PHYAG DRUG PA, G-YAS DAG NA PADMA DANG
RAL GRI CAN, G-YON DAG GIS NOR BU DANG 'KHOR LO THOGS PA'O, ,SNA
TSOGS RDO RJE'I BYANG PHYOGS SU NYI MA LA GNAS PA'I PHRAG DOG RDO
RJE SKU MDOG LJANG GU, ZHAL GSUM PHYAG DRUG PA, G-YAS DAG NA RAL
GRI DANG

'KHOR LO 'DZIN PA, G-YON DAG NA NOR BU DANG PADMA 'DZIN PA'O,
,'DI RNAMS NI RTZA BA'I ZHAL SKU DANG 'DRA BA, ZHAL LHAG MA DAG
'CHAD PAR BYED PA LTA BU, PHYAG DANG PO GNYIS THOD PA GRI GUG
DANG BCAS PA, RANG DANG 'DRA BA'I SHES RAB MA LA 'KHYUD PA 'DUG
STANGS DANG, RGYAN THAMS CAD ZHE

@61A *, ,SDANG RDO RJE DANG 'DRA BA, SNA TSOGS PADMA LA BRTEN
PA'O, ,SHAR GYI SGOR RDO RJE THO BA MDOG DKAR BA, G-YAS DAG NA
THO BA DANG RAL GRI, ,G-YON DAG NA NOR BU DANG PADMA'O, ,LHOR RDO
RJE BE CON MDOG SER PO, G-YAS DAG NA BE CON DANG RAL GRI, G-YON
DAG NA PADMA

DANG 'KHOR LO 'DZIN PA'O, ,NUB TU RDO RJE PADMA MDOG DMAR BA,
G-YAS DAG NA PADMA DANG RAL GRI ,G-YON DAG NA NOR BU DANG 'KHOR
LO CAN NO, ,BYANG GI SGOR RDO RJE RAL GRI MDOG LJANG GU, G-YAS
DAG NA RAL GRI DANG 'KHOR LO CAN, G-YON DAG NA NOR BU DANG PADMA
CAN NO, ,'DI RNAMS NI SNA

TSOGS PADMA'I NYI MA LA BZHUGS PA, ZHAL RNAMS 'CHAD PAR BYED PA
LAS RTZA BA'I ZHAL RANG RANG GI SKU DANG 'DRA BA, DANG PO'I PHYAG
NA GRI GUG DANG THOD PA 'DZIN PAS, RANG DANG 'DRA BA'I SHES RAB
MA LA 'KHYUD PA, SHIN TU 'JIGS PAR BYED PA'I GZUGS CAN NO, ,DE
BZHIN DU SNA

TSOGS RDO RJE'I SHAR LHO'I MTSAMS SU RDO RJE TZA RTZI K'A SHA
CHUNG BA MDOG DKAR BA, G-YAS DAG NA 'KHOR LO DANG RAL GRI DANG,
G-YON DAG NA RIN PO CHE DANG PADMA 'DZIN PA'O, ,LHO NUB TU RDO
RJE PHAG MO MDOG SER BA, G-YAS NA RIN PO CHE DANG RAL GRI 'DZIN
PA, G-YON DAG NA 'KHOR LO DANG PADMA

'DZIN PA'O, ,NUB BYANG DU RDO RJE DBYANGS CAN MA MDOG DMAR MO
G-YAS DAG NA PADMA DANG RAL GRI CAN, G-YON DAG NA NOR BU DANG
'KHOR LO 'DZIN PA'O, ,BYANG SHAR DU RDO RJE MDZOD LDAN MA MDOG
LJANG GU G-YAS DAG NA RAL GRI DANG 'KHOR LO CAN, G-YON DAG NA NOR
BU DANG PADMA 'DZIN PA'O, ,'DI RNAMS

NI SHIN TU GTUM PA'I GZUGS CAN MA SNA TSOGS PADMA'I ZLA BA LA
GNAS SHING, DANG PO'I PHYAG DAG GIS GRI GUG DANG THOD PA 'DZIN
CING, RANG DANG 'DRA BA'I THABS RNAMS LA 'KHYUD PA, G-YON BRKYANG
BAS GNAS PA, ZHAL GSUM PA LA GANG GI RTZA BA'I ZHAL SNGO BA NI
G-YAS PA DKAR BA'O, ,G-YON

PA DMAR BA'O, ,YANG GANG GI RTZA BA'I ZHAL DKAR BA DE'I ZHAL
G-YAS SNGO BA'O, ,G-YON PA DMAR BA'O, ,GANG GI RTZA BA'I ZHAL SER
BA DE'I NI, G-YAS DANG G-YON SNGO BA DANG DKAR BA STE, LJANG GU
DANG DMAR BA YANG DE BZHIN NO, ,GRVA BZHIN GNAS PA'I MI'I THOD PA
RNAMS NI KHA DOG DKAR PO

@61B BCUD KYIS BKANG BA'I PADMA SNA TSOGS PA'I DBUS SU GNAS PA'O,
,DE NAS YE SHES KYI 'KHOR LO DAM TSIG GI 'KHOR LO LA BSTIMS TE,
THAMS CAD KYI MIG LA SOGS PA BYIN GYIS BRLABS LA DE BZHIN DU
THAMS CAD KYI SKU DANG GSUNG DANG THUGS BYIN GYIS BRLABS NAS CHO
GA JI LTA BAS DBANG BSKUR

TE; RJES SU MTHUN PAR SPYI BO LA RGYAS GDAB PAR BYA'O, ,DE NAS
MAN NGAG JI LTA BAS MCHOD PA DANG, BSTOD PA DANG, BDUD RTZI MYANG
BA'I BAR DU BYA'O, ,DE NAS RANG GI SNYING GA'I YE SHES SEMS DPA'I
THUGS KAR PADMA LA GNAS PA'I RDO RJE RTZE MO LNGA PA GYEN DU
'GRENG BA ZLA BA LA GNAS PA'O, ,DE'I LTE

BA LA ZLA BA'I DKYIL 'KHOR RO, ,DE LA DBUS SU YAm SNGON PO NYID
DE, AOm HR'I: shtRi: WI KRi T'A NA NA H'Um H'Um PHAt PHAt SV'A
H'A, ZHES PAS BSKOR BA YI GE SHIN TU PHRA BAS GNAS PAR BLTAS LA,
DE LAS BYUNG BA'I GSHIN RJE'I DGRA DBUGS LA ZHON PAS 'GRO ZHING
DE DANG LHAN CIG 'JUG PA

GSAL BAR SPRO BAR BYA'O, ,GANG GI TSE SKYO BA NA, RUS PA'I RANG
BZHIN GYI PHRENG BA BDUD RTZI BCUS LEGS PAR BYUGS PA BLANGS LA,
RIL BU RE RE ZHING YI GE ME YONGS SU 'GYUR BA'I 'DOD CHAGS GSHIN
RJE'I DGRA'I GZUGS SU RNAM PAR BSAM PA'AM, MI'I MGO BO 'PHRAL DU
BCAD PA

KHRAG 'DZAG PAS KHYAB PAR BSAMS TE, G-YAS PA'I MTHE BO DANG SRIN
LAG GIS BZUNG LA, KHRO BO'I BRJOD PA KHO NAS GSANG SNGAGS BZLAS
PA BYA'O, ,'DI LA GANG GI TSE RIM GYIS ZLOS PA DE'I TSE, SA BON
YAm LAS ZHE SDANG GSHIN RJE'I DGRA LA SOGS PA RE RE LHA MO DANG
BCAS PAR SPRO BA DANG,

GSANG SNGAGS RE RE'I YONGS SU RDZOGS PAR BYA'O, ,'ON TE CIG CAR
DU NI SA BON YAm LAS KYANG ZHE SDANG GSHIN RJE'I DGRA NAS, JI
SRID MDZOD LDAN MA GSHIN RJE'I DGRA'I BAR DU DUS GCIG TU SPRO
ZHING, SNGAGS KYANG RE RE YONGS SU RDZOGS PAR BYA STE, CIG CAR
PA'I PHYOGS LA SKU RDO RJE LA

SOGS PA YANG YE SHES SEMS DPA'I SA BON DANG LHAN CIG SPRO BA'O,
,'DIR YANG THOGS PA DANG, SHIN TU MYUR BA DANG SHIN TU GSAL BA
DANG, MI GSAL BA DANG, YANG DAG PA MA YIN PA'I RNAM PAR RTOG PA
SPANGS PA'I SNGAGS PAS NI GRANGS 'BUM GYI PHRA MO'I DNGOS GRUB TU
'GYUR

@62A *, ,RO; ,BYE BAS NI MKHA' LA SPYOD PA'I DBANG PO PHYAG RGYA
CHEN POR GNAS PA'O, ,DE NAS BZLAS PAS YID SKYO BA NA, ,YE SHES
'KHOR LO MDUN NA BZHUGS PA LEGS PAR MCHOD DE, BSTOD CING BDUD
RTZI BCU PHUL LA, AOm A'A: H'Um MU: ZHES PAS GSHEGS SU GSOL

BAR BYA'O, ,YANG DAM TSIG 'KHOR LO BDAG NYID KYI YAm GI SA BON
GYI NANG DU BCUG LA, BDAG NYID ZHE SDANG GSHIN RJE'I DGRA'I NGAR
'DZIN PA DANG GNAS PAR BYA'O, ,THUN MTSAMS BZHI PO THAMS CAD DU
'DI LTAR SGRUB PA 'DI NI, DPAL GSHIN RJE DGRA'I LAS RAB TU SGRUB
PA, LAS DANG PO PA'I

RNAL 'BYOR PA'I BYA BA'O, ,GZHAN YE SHES CUNG ZAD BABS PA DANG,
YE SHES LA DBANG THOB PA DANG, YE SHES LA YANG DAG PAR DBANG THOB
PA RNAMS KYIS BSGRUB PAR BYA BA NI LE'U BCU BDUN PA'I RNAM PAR
BSHAD PA RGYA CHER 'GREL PA 'DIR YANG MA SMRAS SO, ,DE BZHIN DU
BDUD RTZI MYANG BA DANG,

GTOR MA SBYIN PA DAG KYANG, BDAG GIS LE'U GSUM PA DANG DRUG PA'I
RNAM PAR BSHAD PA'I SKABS SU GSAL BAR BYAS PA KHO NAS SHES SO,
,PHYOGS DBANG ZLA BA ZHES GRAGS PA, ,DPAL LDAN CHOS SKYONG DE YI
BKAS, ,GSHIN RJE'I DGRA GANG NAG PO YI, ,SGRUB THABS CHO GA RNAMS

GSAL BA, ,ZLA BA'I ZER GYIS REG PA YIS, ,KU MUD RAB TU RGYAS 'DRA
BA, ,'DI NI RNAM SBYAR DGE GANG DES, ,'GRO RNAMS 'CHI BDAG LAS
RGYAL GYUR, ,GSHIN RJE'I DGRA NAG PO'I SGRUB PA'I THABS, ,KU MU
DA KHA BYE BA ZHES BYA BA, SLOB DPON RIN CHEN 'BYUNG GNAS ZHI
BA'I ZHAL SNGA NAS KYIS

MDZAD PA RDZOGS SO,, ,,A'A TZ'ARYA BI NA TZANDRA DANG, LO TZ'A BA
DGE SLONG CHOS KYI SHES RAB KYIS BSGYUR CING ZHUS TE GTAN LA PHAB
PA'O,,