@29B #, ,RGYA GAR SKAD DU, DA SHA KU SHA LA KARMA
PA THA NI RDE SHA, BOD SKAD DU, DGE BA BCU'I LAS KYI LAM BSTAN
PA, ,DKON MCHOG GSUM LA PHYAG 'TSAL LO, ,DGE

BA BCU PO 'DI DAG NI MNGON PAR MTHO BA DANG, NGES PAR LEGS PA
THAMS CAD KYI RGYU YIN PAS NA, SANGS RGYAS KYI SLOB MA DAG GIS
'DI LA BSLAB PAR BYA'O, ,DE LA DGE BA BCU GANG ZHE NA, LUS KYI
LAS RNAM PA GSUM STE, SROG GCOD PA DANG, MA BYIN PAR LEN PA DANG,
'DOD PAS LOG PAR

G-YEM PA'O, ,NGAG GI LAS RNAM PA BZHI STE, BRDZUN MI SMRA BA
DANG, PHRA MA MI SMRA BA DANG, TSIG RTZUB PO MI SMRA BA DANG,
TSIG 'KHYAL PA MI SMRA BA'O, ,YID KYI LAS RNAM PA GSUM STE, BRNAB
SEMS SPANG BA DANG, GNOD SEMS SPANG BA DANG, LOG PAR LTA BA SPANG
BA DANG,

DE YANG MI DGE BA BCU SPANG BA NI, DGE BA BCU YIN PAS, SPANG BAR
BYA BA BCU BRJOD PAR BYA STE, DE NI 'PHAGS PA BYANG CHUB SEMS
DPA'I SDE SNOD LAS JI SKAD DU, SROG GCOD PA YI SEMS CAN DANG,
,GZHAN GYI NOR LA 'PHROGS PA DANG, ,'DOD PAS LOG PAR G-YEM PA
DAG, ,SEMS

@30A *, ,CAN DMYAL BAR RAB TU 'GRO, ,DBYEN BYED PA DANG TSIG
RTZUB DANG, ,BRDZUN DU SMRA ZHING MI SDOM PA, ,BYIS PA 'KHYAL BAR
SMRA BA RNAMS, ,SO SO'I SKYE BO BSLUS PAS BCINGS, ,GZHAN GYI
SPYOD LA BRNAB SEMS DANG, ,GNOD SEMS DAG NI MANG BA DANG, ,MI
GANG LTA BA LOG

ZHUGS PA, ,NGAN 'GRO DAG TU 'GRO BAR 'GYUR, ,LUS KYI SDIG PA RNAM
GSUM DANG, ,NGAG GI SDIG PA RNAM BZHI DANG, ,YID KYI SDIG PA RNAM
GSUM NI, ,SDIG BYED PA DAG RAB TU BYED, ,SDIG PA'I LAS RNAMS BYAS
PAS NA, ,DE PHYIR NGAN 'GROR 'GRO BAR 'GYUR, ,CI NAS NGAN 'GROR
MI GTONG

BAR; ,BSKYAB PA'I PHYIR NI RAB TU 'BYUNG, ,ZHES BCOM LDAN 'DAS
KYIS GSUNGS PA DAG GO, ,JI LTAR NA NYES PA DE DAG RDZOGS PAR
'GYUR ZHE NA, ,SROG GCOD PA NI GZHI SEMS CAN YIN PA DANG, ,DER
'DU SHES PA DANG, GSAD PAR BSAM PA DANG, SBYOR BA BYAS PA DANG,
SBYOR BA BYAS PA

DE NYID KYI TSE 'AM, GZHAN GYI TSE SHI BA ZHES PA YAN LAG LNGAS
RDZOGS PAR 'GYUR RO, ,MI SHI BAR 'GYOD PA LAS SHI BA LA NI NA
SMAD DO, ,SMYOS PA DANG, SEMS 'KHRUGS PA DANG, TSOR BAS GZIR BA
LA NYES PA MED PAR THAMS CAD LA SBYAR RO, ,MA BYIN PAR LEN PA NI,
YAN LAG BZHIS

RDZOGS PAR 'GYUR TE, BLANG BAR BYA BA GZHAN GYIS YONGS SU BZUNG
BAR GYUR BA NI, YIN BA DANG, DER 'DU SHES PA DANG, RKU BAR BSAMS
PA DANG, GNAS NAS SPROS PA'O, ,'DOD PAS LOG PAR G-YEMS PA NI RNAM
PA BDUN TE, BDAG NYID LAS BYUNG BA DANG, RANG GI CHUNG MA LAS
BYUNG

BA LAS; CHUNG MAR MI RIGS PA CHUNG MAR BYAS PA LAS BYUNG BA DANG,
CHUNG MA MA YIN PA LAS BYUNG BA DANG, SKYES PA LAS BYUNG BA DANG,
DUD 'GRO LAS BYUNG BA DANG, KHYE'U DANG BU MO LAS BYUNG BA'O, ,DE
LA BDAG NYID LAS BYUNG BA DANG, MI RIGS PA'I YUL DRAN PAS DBANG
PO LAS RANG NGAM,

GZHAN GYIS KHU BA 'BYIN PAR BYED PA'O, ,RANG GI CHUNG MA LAS
BYUNG BA NI, DUS MA YIN PAR NYIN PAR DANG, BSNYEN GNAS LA GNAS PA
DANG, NA BA DANG, SBRUM BA DANG, MYA NGAN GYIS GDUNGS PA DANG,
ZLA MTSAN DANG LDAN PA DANG, BANG MA SANGS BA LA SOGS PA DAG
DANG, GNAS MA

@30B YIN PA PHA MA DANG, BLA MA DANG, DKON MCHOG DANG, MCHOD RTEN
LA SOGS PA'I GNAS DANG, YAN LAG MA YIN PA'I KHA DANG, BSHANG BA'I
LAM DANG, LTE BA LA SOGS TE, MDOR NA BUD MED KYI DBANG PO LAS
GZHAN PA THAMS CAD DO, ,DE LTAR DUS DANG, GNAS DANG, YAN LAG MIN

PA DAG TU RANG GI CHUNG MA LA 'KHRIG PA SPYOD PA NI, RANG GI
CHUNG MA LAS BYUNG BA'I 'DOD PAS LOG PAR G-YEM PA'O, ,CHUNG MAR
MI RIGS PA CHUNG MAR BYAS PA LAS BYUNG BA NI, TSANGS PAR SPYOD
PA'I DGE BSNYEN MA 'AM, DGE SLONG MA 'AM DGE SLOB MA'AM, DGE TSUL
MA'AM, BSNYEN GNAS LA

GNAS PA'I BUD MED CHUNG MAR BLANG STE, DE DAG MI DGA' BA'AM, DGA'
YANG RUNG STE, SDOM PA GTONG BA'I RKYEN BYAS PA STE, 'DI NI CHUNG
MAR MI RIGS PAR BYAS PA LAS BYUNG BA'O, ,CHUNG MA MA YIN PA LAS
BYUNG BA NI, BUD MED GANG KHYIM THAB GZHAN GYIS GZUNG BA DANG,
RANG GI BDUN RGYUD

LAS MA 'DAS PA'I 'BREL BAR GYUR PA DANG, CHOS KYI MTSAN CAN DANG,
SDOM PA CAN DANG, PHA MA DANG, MING PO DANG, SPUN ZLA DANG, RUS
CHAGS DANG, CHO 'BRANG DU SMOS PAS BSRUNGS PA DANG, GYOS SGYUG
DANG, SKUD PO LA SOGS PA KHYO'I PHYOGS SMOS PAS BSRUNGS PA DANG,
MI MNYAM

PA'I RIGS DANG YON TAN GYIS BSRUNGS PA DANG, SMAD 'TSONG MA DAG
KYANG SKYES BU GZHAN GYIS RIN SNGAR BYIN PAS BZUNG BA DANG, SKYES
BU GZHAN GYI CHUNG MA DANG 'DRA BAR BDAG GIS BYAS PA RNAMS TE, DE
DAG DANG 'KHRIG PA SPYOD PA RNAMS TE GZHAN GYIS TSOR NA NI CHES
SDIG PA CHE LA, MA TSOR DU ZIN KYANG

'DOD PAS LOG PAR G-YEM PA'I RNAM PAR SMIN PA 'BYUNG NGO, SKYES PA
LAS BYUNG BA NI, SKYES BU GZHAN GYI KHA DANG BSHAD PA'I LAM LA
SOGS PAR MTSAN SBYOR BA'O, ,DUD 'GRO LAS BYUNG BA NI, BA LANG
DANG, RA LUG DANG, RTA BONG LA SOGS PA'I MTSAN DANG BSHAD PA'I
LAM LA SOGS PAR MTSAN

SBYOR RO; ,KHYE'U DANG BU MO LAS BYUNG BA NI 'KHRIG PA SPYAD MI
BZOD PA'I KHYE'U DANG BU MO'I KHA DANG MTSAN DANG, BSHAD PA'I LAM
DU MTSAN SBYOR BA'O, ,DE LTAR 'DOD PAS LOG PAR G-YEM PA DE DAG NI
YAN LAG GSUM GYIS RDZOGS PAR 'GYUR TE, DUS LA SOGS PA DE DAG LA
DE DAG TU 'DU SHES PA DANG,

@31A *, ,SBYOR BA BYAS PA DANG, RJES SU MTHUN PA'I TSOR BA NYAMS
SU MYONG BA'O, ,DE LTAR DE DAG NI LAS KYI NYES PAR SPYOD PA GSUM
MO, ,BRDZUN DU SMRA BA NI RDZOGS PAR 'GYUR TE, GZHI MA NOR BAR
KHONG DU CHUD PA'O, ,DE LA 'DU SHES BSGYUR BA DANG, LOG PAR SMRA
BA'O, ,PHRA MA NI

YAN LAG GSUM GYIS RDZOGS PAR 'GYUR TE, DBYE BAR BYA BA SEMS CAN
NYID DANG, DBYEN GYI TSIG SMRAS PA'O, ,TSIG RTZUB PO NI YAN LAG
GNYIS KYIS RDZOGS PAR 'GYUR TE, GZHI SEMS CAN YIN PA DANG, TSIG
RTZUB PO SMRAS PA'O, ,TSIG 'KHYAL PA NI, YAN LAG GNYIS KYIS

RDZOGS PAR 'GYUR TE, ,CHOS DANG MI LDAN PA DER BSAM PA DANG, TSIG
'KHYAL PA SMRAS PA'O, ,DE DAG NI NGAG GI NYES PAR SPYOD PA
BZHI'O, ,BRNAB SEMS NI YAN LAG GNYIS KYIS RDZOGS PAR 'GYUR TE
GZHI GZHAN GYI YIN PA DANG, DE LA BRNAB SEMS BSKYED PA'O, ,GNOD

SEMS NI YAN LAG GSUM GYIS RDZOGS PAR 'GYUR TE, GZHI SEMS CAN YIN
PA DANG, DE LA KUN NAS MNAR SEMS PAR GYUR PA'O, ,LOG PAR LTA BA
NI, YAN LAG GNYIS KYIS RDZOGS PAR 'GYUR TE, GZHI PHYIN CI MA LOG
PA DANG, DE NYID LA BSAM PA PHYIN CI LOG BSKYED

PA'O; ,DE DAG NI KHYAD PAR GYI YAN LAG GO, ,THUN MONG GI YAN LAG
NI SEMS GTZO ZHES BYA'O, ,DE DAG NI YID KYI NYES PAR SPYOD PA
GSUM MO, ,DE LTAR NA KUN NAS SLONG BA'I SEMS PA DANG, RJES SU
SPYOD PA'I SBYOR BA DANG, SBYOR BA'I GZHI BSAMS PA DE NYID DANG,
SBYOR BA'I

'BRAS BU DNGOS GZHI NYID SPYAD PA DANG, MJUG RJES SU YI RANG
BA'O, ,YAN LAG LNGA RDZOGS NA NI MI DGE BA GANG YANG LEGS PAR
RDZOGS PA YIN NO, ,THAMS CAD MA TSAD NA NI CUNG ZAD SPYAD PA CI
RIGS PAR SBYAR RO, ,CUNG ZAD DU NA GZHI MA NOR BA NYID NI KHA CIG
TU MA NGES PA SRID DO, ,

DE LTAR MI DGE BA BCU PO DE DAG SPYAD PA'I 'BRAS BU RGYA CHER NI,
DAM PA'I CHOS DRAN PA NYE BAR GZHAG PA LAS SHES PAR BYA ZHING,
MDOR BSDUS PA NI JI SKAD DU, BCOM LDAN 'DAS KYIS 'PHAGS PA SDONG
PO BKOD PA LAS GSUNGS PA, SROG GCOD PAS NI SEMS CAN DMYAL BAR

@31B KHRID DO, BYOL SONG GI SKYE GNAS SU KHRID DO, ,GSHIN RJE'I
'JIG RTEN DU KHRID DO, ,DE NAS CI STE MIR SKYES NA YANG, RNAM PAR
SMIN PA GNYIS MNGON PAR BSGRUB PA 'DI LTA STE, TSE THUNG BA DANG,
NANG MANG BA'O, ,MA BYIN PAR LEN PAS NI, SEMS CAN DMYAL BAR KHRID
DO, ,BYOL SONG GI SKYE

GNAS SU KHRID DO, ,GSHIN RJE'I 'JIG RTEN DU KHRID DO, ,DE NAS CI
STE MIR SKYES NA YANG RNAM PAR SMIN PA GNYIS MNGON PAR BSGRUB PA
'DI LTA STE, LONGS SPYOD CHUNG BA DANG, THUN MONG GI LONGS SPYOD
DU 'GYUR BA'O, ,'DOD PAS LOG PAR G-YEM PAS NI, SEMS CAN DMYAL BAR
KHRID DO, ,

BYOL SONG GI SKYE GNAS SU KHRID DO, ,GSHIN RJE'I 'JIG RTEN DU
KHRID DO, ,DE NAS CI STE MIR SKYES NA YANG, RNAM PAR SMIN PA
GNYIS MNGON PAR BSGRUB PA 'DI LTA STE, LHOD PA DANG BCAS BA'I
CHUNG MA DANG, G-YOG 'KHOR MA BSRUNGS PA'O, ,BRDZUN DU SMRA BAS
NI SEMS CAN DMYAL BAR

KHRID DO, ,BYOL SONG GI SKYE GNAS SU KHRID DO, ,GSHIN RJE'I 'JIG
RTEN DU KHRID DO, ,DE NAS CI STE MIR SKYES NA YANG, RNAM PAR SMIN
PA GNYIS MNGON PAR BSGRUB PA 'DI LTA STE, SKUR PA MANG BA DANG,
GZHAN GYIS BSLU BA'O, ,PHRA MAS NI SEMS CAN DMYAL BAR KHRID DO,
,BYOL

SONG GI SKYE GNAS SU KHRID DO, ,GSHIN RJE'I 'JIG RTEN DU KHRID
DO, ,DE NAS CI STE MIR SKYES NA YANG, RNAM PAR SMIN PA GNYIS
MNGON PAR BSGRUB PA 'DI LTA STE, G-YOG MI MTHUN PA DANG G-YOG
NGAN PAR 'GYUR BA'O, ,TSIG RTZUB POS NI, SEMS CAN DMYAL BAR KHRID
DO, ,BYOL

SONG GI SKYE GNAS SU KHRID DO, ,GSHIN RJE'I 'JIG RTEN DU KHRID
DO, ,DE NAS CI STE MIR SKYES NA YANG, RNAM PAR SMIN PA GNYIS
MNGON PAR BSGRUB PA 'DI LTA STE, YID DU MI 'ONG BA'I TSIG THOS PA
DANG, 'THAB MO'I TSIG THOS PAR 'GYUR BA'O, ,NGAG 'KHYAL PAS NI,
SEMS

CAN DMYAL BAR KHRID DO, ,BYOL SANG GI SKYE GNAS SU KHRID DO,
,GSHIN RJE'I 'JIG RTEN DU KHRID DO, ,DE NAS CI STE MIR SKYES NA
YANG, RNAM PAR SMIN PA GNYIS MNGON PAR BSGRUB PA 'DI LTA STE,
TSIG MI BTZUN PA DANG, SPOBS PA MANG BA'O, ,BRNAB SEMS KYIS NI,
SEMS CAN

@32A *, ,DMYAL BAR KHRID DO, ,BYOL SONG GI SKYE GNAS SU KHRID DO,
,GSHIN RJE'I 'JIG RTEN DU KHRID DO, ,DE NAS CI STE MIR SKYES NA
YANG, RNAM PAR SMIN PA GNYIS MNGON PAR BSGRUB PA 'DI LTA STE,
CHOG MI SHES PA DANG, 'DOD PA CHE BA'O, ,GNOD SEMS KYIS NI SEMS

CAN DMYAL BAR KHRID DO, ,BYOL SONG GI SKYE GNAS SU KHRID DO,
,GSHIN RJE'I 'JIG RTEN DU KHRID DO, ,DE NAS CI STE MIR SKYES NA
YANG, RNAM PAR SMIN PA GNYIS MNGON PAR BSGRUB PA 'DI LTA STE,
GNOD BAS GLAGS LTA BA DANG, PHA ROL GYIS MA NAR BA'O, ,LOG PAR
LTA BAS NI, SEMS

CAN DMYAL BAR KHRID DO, ,BYOL SONG GI SKYE GNAS SU KHRID DO,
,GSHIN RJE'I 'JIG RTEN DU KHRID DO, ,DE NAS CI STE MIR SKYES NA
YANG, RNAM PAR SMIN PA GNYIS MNGON PAR BSGRUB PA 'DI LTA STE, LTA
BA NGAN PA LTUNG BA DANG, G-YO SGYU CAN DU 'GYUR BA'O ZHES GSUNGS
TE, DE DAG KYANG MTSON PA STE,

MI DGE BA BCU PO 'DI DAG NI RE RE LA YANG RNAM PAR SMIN PA YANG
SHIN TU MANG PO YOD PAR RIG PAR BYA'O, ,DA NI 'DI DAG GI LCI BA
DANG YANG BA NYID BRJOD PAR BYA STE, DE NI 'PHAGS PA DE BZHIN
GSHEGS PA'I MDZOD KYI MDO LAS GSUNGS PA, 'OD SRUNGS PHA YANG YIN
LA, RANG SANGS RGYAS KYANG YIN

PA GSOD PA GANG YIN PA 'DI NI SROG GCOD PA'I NANG NA MA RUNGS
PA'O, ,DKON MCHOG GSUM GYI DKOR 'PHROG PA 'DI NI MA BYIN PAR LEN
PA'I NANG NA MA RUNGS PA YIN NO, ,MA YANG YIN LA DGRA BCOM PA
YANG YIN PA LAS NYAL PO BYAS PA 'DI NI, 'DOD PAS LOG PAR G-YEM
PA'I NANG NA

MA RUNGS PA YIN NO, ,DE BZHIN GSHEGS PA LA SKUR BA 'DEBS PA 'DI
NI, BRDZUN DU SMRA BA'I NANG NA MA RUNGS PA YIN NO, ,DGE 'DUN GYI
DBYEN BYAS PA 'DI NI, PHRA MA'I NANG NA MA RUNGS PA YIN NO,
,'PHAGS PA RNAMS LA MI SNYAN PAR RJOD PA 'DI NI, NGAG RTZUB PO
RNAMS KYI NANG NA MA

RUNGS PA YIN NO, ,CHOS THOS PAR 'DOD PA RNAMS RNAM PAR G-YEM PAR
'DOD PA 'DI NI TSIG 'KHYAL PA'I NANG NA MA RUNGS PA YIN NO, ,YANG
DAG PAR SONG BA DANG, YANG DAG PAR ZHUGS PA RNAMS KYI RNYED PA
DANG 'PHROG PAR SEMS PA 'DI NI, BRNAB SEMS KYI NANG NA MA RUNGS
PA YIN NO, ,MTSAMS

@32B MED PA BYED PA 'DI NI, GNOD SEMS KYI NANG NA MA RUNGS PA YIN
NO, ,LTA BA MCHOG TU 'DZIN PA 'DI NI, ,LOG PAR LTA BA'I NANG NA
MA RUNGS PA YIN NO ZHES BYA BA LA SOGS PA'O, ,MDOR BSDU NA RGYUN
DU ZHUGS PA DANG, NYON MONGS PA DRAG POS SPYOD PA DANG, RTEN GYI
RANG BZHIN BYANG CHUB KYI

SEMS DANG, DKON MCHOG GSUM LA MI RTEN CING, RNAM PAR SUN 'BYIN PA
KUN DU SPYOD PA LA SOGS PA MED PA DANG, YON TAN DANG, GTZO BO
'PHAGS PA'I GZHI LAS BYUNG BA STE, DE DAG DANG GANG LDAN PA'I MI
DGE BA BCU NI LCI BA NYID DO, ,DE BAS NA 'PHAGS PA N'A G'A RDZU
NAS

KYANG; RTAG DANG MNGON PAR ZHEN DANG GNYEN PO MED, ,YON TAN GTZO
LDAN GZHI LAS BYUNG BA'I LAS, ,DGE DANG MI DGE RNAM LNGA CHEN PO
STE, ,DE BAS DGE BA SPYOD LA BRTZON PAR BGYI, ,ZHES BSHAD DO, ,DA
NI DE DAG RTZA BA'I NYON MONGS PA DAG GANG GIS RDZOGS PAR BYED PA
BSTAN ZHE NA,

DE NI CHOS MNGON PA'I TSIG LE'U BYAS PA LAS, ,GSOD DANG GNOD SEMS
TSIG RTZUB DAG ,ZHE SDANG GIS NI MTHAR PHYIN BYED, ,LOG G-YEM
BRNAB SEMS MA BYIN LEN, ,CHAGS PA YIS NI MTHAR PHYIN BYED, ,LOG
PAR LTA BA GTI MUG GI ,LHAG MA GSUM GYIS RDZOGS PAR 'DOD, ,

CES BSHAD PA LAS SHES PAR BYA'O, ,NGA NI DE DAG GI GNANG BA NYID
BRJOD PAR BYA STE, GANG BDAG GI DON LA RJES SU LTA BA CUNG ZAD
TZAM YANG MED LA, BYED PA GZHAN GYI DON 'BA' ZHIG 'DOD CING THAMS
CAD DU SNYING RJE DANG LDAN PA DAG LA NI, YID KYI NYES PAR SPYOD
PA GSUM MA GTOGS

PA'AM; LOG PAR LTA BA NYID MA GTOGS PA DAG LA LAR RJES SU GNANG
BA SNANG STE, DE LA BYANG CHUB SEMS DPA'I SDOM PA GTAN LA PHAB
PA'I GTZUG LAG DAG LA BLTA'O, ,DE LTAR BLANG BAR BYA BA DANG, MI
MTHUN PA'I PHYOGS DANG, YAN LAG DANG, 'BRAS BU DANG, LCI YANG
DANG, RGYU

DANG; RJES SU GSAN PA DAG GIS DGE BA BCU'I LAS KYI LAM RGYAS PAR
BSTAN PA YIN NO, ,DGE BA BCU YI LAS KYI LAM, ,LEGS BRJOD BSOD
NAMS DRI MED GANG, ,DENG 'DIR BDAG GIS BSGRUBS PA DES, ,'GRO BA
MI DGE BCU SPANG SHOG ,BDAG KYANG DGE BCU'I YON TAN

@33A *, ,GYIS; ,BRGYAN CING NGAN 'GRO SPANGS PA DANG, ,'GRO BA'I
MI DGE'I LAS LAM BCU, ,GTAN NAS RGYUN GCOD BYED PAR SHOG ,DGE BA
BCU'I LAS KYI LAM BSTAN PA ZHES BYA BA, SLOB DPON BRAM ZE BTZUN
PA CHOS LDAN RAB 'BYOR DBYANGS KYI ZHAL SNGA NAS MDZAD PA RDZOGS

SO,, ,,RGYA GAR GYI MKHAN PO BUDDHA KA RA BARMA DANG, BOD KYI LO
TZ'A BA DGE SLONG CHOS KYI SHES RAB KYIS BSGYUR CING ZHUS TE GTAN
LA PHAB PA'O,, 