@147B #, ,RGYA GAR SKAD DU, BADZRA BHEE RA WA AE K'A NA NA DVI BHU DZA
S'A DHA N'A MA, BOD SKAD DU, RDO RJE 'JIGS BYED ZHAL GCIG PHYAG
GNYIS PA'I SGRUB PA'I THABS, ,DPAL RDO RJE 'JIGS BYED LA PHYAG
'TSAL LO, ,DPAL YE SHES SEMS DPA' LA PHYAG 'TSAL LO, ,SMA RA

SMIN MA BA SBU GZI MA DUS MTHA'I ME LTAR 'BAR ZHING LJAGS 'DRIL
BA, ,SPYAN GSUM RVA RNON RNAM PAR 'GYUR BA'I 'JIGS GZUGS KLU BDAG
RGYAN CAN MA HE'I ZHAL, ,G-YON BRKYANG RAB TU KHROS PA SNA TSOGS
PADMA NYI MA'I STENG NA YONGS GNAS PA, ,SHIN TU RNO BA'I GRI

GUG THOD PA 'DZIN PA MNYAM MED BDE BA STER LA 'DUD, ,PHYAG DANG
ZHAL NI SNA TSOGS PA, ,BSGOM PA RU NI MI NUS PA, ,BSDUS PA'I RDO
RJE 'JIGS BYED PA, ,SKYE BO NUS PA MI LDAN ZHING, ,BLO DMAN PA YI
NGO RU NI, ,MDOR BSDUS PA YI SGRUB PA'I THABS, ,JI LTAR DE NYID

@148A *, ,MOS PA LA'ANG, ,SBYOR DON SKYES PA BSKYED PA'I PHYIR,
,SANGS RGYAS RGYUD DU GSUNGS PA YI, ,RANG GIS SHES NA RAB TU 'JUG
,GTZO BO DAM TSIG RAB TU BSTAN, ,DE'I PHYIR NA RGYAS PAR BSHAD,
,SNGAGS PAS RE ZHIG THOG MAR DUR KHROD DAM G-YUL LA

SOGS PA'I SA'AM, YID DANG MTHUN PA'I GNAS SU STAN BDE BA LA GNAS
NAS, ZHAL BZHI'I SNGAGS KYIS PHYOGS BZHIR BSNGAGS SHING BYIN GYIS
BRLAB PA NI, AOm SUm BHA NI SUm BHA H'Um H'Um PHAt, AOm GRiHnA
GRiHnA H'Um H'Um PHAt, AOm GRiHn PA YA GRiHnA PA YA H'Um H'Um
PHAt, AOm A'A NA YA HO, ,BHA GA

W'A NA BADZRA H'Um H'Um PHAt PHAt CES BYA BAS SO, ,DE'I RJES LA
RANG GI SNYING GA'I SA BON LAS 'OD ZER SPROS PAS BLA MA DANG
SANGS RGYAS LA SOGS PA NAM MKHA'I PHYOGS SU SPYAN DRANGS LA, YANG
DAG PAR MCHOD DE, SDIG PA BSHAGS PA LA SOGS PA'I CHO GA BYAS NAS,
DE NAS SEMS CAN TSAD MED

BA'I SDUG BSNGAL GYI RGYA MTSOR BYING BA'I YUL LA BLTAS NAS TSAD
MED PA BZHI BSGOM PAR BYA STE, DE LA PHAN PA DANG BDE BA NYE BAR
'DOD PA NI BYAMS PA'O, ,SDUG BSNGAL GYI RGYU LAS THON PAR 'DOD PA
NI SNYING RJE'O, ,SEMS CAN SDUG BSNGAL DANG SDUG BSNGAL GYI RGYU
DANG BRAL ZHING BDE BA LA

SEMS RANGS PA NI DGA' BA'O, ,DE KHO NA NYID DU RO GCIG PAS RNYED
PA DANG MA RNYED PA LA SOGS PA 'JIG RTEN GYI CHOS BRGYAD KYIS MA
GOS PA NI BTANG SNYOMS SO, ,BSGOM PA NI DE'I GZUNG BA DANG 'DZIN
PA'I RNAM PAR BYAD PA'I SNGAGS BRJOD PAR BYA STE, AOm SVA BH'A WA
SHUDDHA: SARBA DHARM'A:

SVA BH'A WA SHUDDHO&HAm, DE'I RJES LA CHOS THAMS CAD RANG
BZHIN MED PA'I NGES PAR RNAM PAR BSGOM PAR BYA BA NI, SEMS TZAM
NYID KYIS RNAM PAR RTOG PA TZAM DU RTOGS NAS SNGAGS KYI DON MNGON
DU BYA ZHING, STONG PA NYID KYI SNGAGS BRJOD PA NI, AOm SH'U N+YA
T'A DZNY'A NA BADZRA SVA BH'A WA A'ATMA KO&HAm,

DE NAS THANG CIG TZAM DU STONG PA NYID LHAG PAR MOS NAS DE'I RJES
LA STONG PA NYID LAS, YAm YIG DU BA LAS BYUNG BA, ,RLUNG GI DKYIL
'KHOR GZHU'I DBYIBS CAN, ,DE STENG ZLA BA'I DKYIL 'KHOR NI, ,AA
YIG SA BON LAS BYUNG BA, ,DE LA DH'I: YIG 'OD 'BAR BA, ,BSGOMS

@148B NAS DE YI 'OD ZER GYIS, ,BDE GSHEGS RGYAL BA YANG DAG
BSKUL, ,DE RNAMS THAMS CAD YANG DAG 'DUS, ,'JAM DPAL DBYANGS SU
YANG DAG BSGOM, ,RAL GRI PO TIS PHYAG BREL BA, ,GANG+G'A'I GSER
GYI 'OD DANG LDAN, ,DE YI SNYING GAR BSGOM PA NI, ,AA LAS NYI
MA'I

DKYIL 'KHOR RO, ,DE LAS 'OD ZER YANG DAG 'BYUNG, ,PHYOGS NAS
RDZOGS SANGS RGYAS BZHUGS DANG, ,KHRO BO BYANG CHUB SEMS DPAR
BCAS, ,DE BZHIN RIG PA'I LHA MO TSOGS, ,YANG NA NYI MA DE NYID
LA, ,BSKUL NAS YANG DAG BZHUGS PAR 'GYUR, ,DE YANG DUS

GCIG 'JAM PA YI, ,NYI MA'I DKYIL 'KHOR DU NI GYUR, ,RO GCIG TU NI
YANG DAG 'BYUNG, ,MCHOG TU SHIN TU 'OD GSAL BA'O, ,DPAL TSAD
BRGYA RU RNAM RGYAS PAS, ,'JIG RTEN GSUM KHONGS GSAL BA DANG,
,BDUD KYI TSOGS NI 'JOMS PAR BYED, ,YID KYIS

BRTAN PAR BSGOM PAR BYA, ,DE YI STENG DU NAG PO CHE, ,H'Um YIG
'OD ZER LNGA LDAN PA, ,DE LAS 'OD ZER NGES PAR 'BYUNG, ,DE NYID
DU NI YANG DAG 'DUS, ,YANG NI 'OD ZER PHRENG BA YIS, ,'GRO BA MA
LUS SANGS RGYAS BYAS, ,SANGS RGYAS LNGA NI RAB 'BYOR BA, ,H'Um
GIS

DE NYID LAS SBYOR BYAS, ,RDO RJE CHEN PO RNAM BRTZIGS PA, ,RTZE
DGU'I 'OD ZER SHIN TU RNO, ,BSGOMS NAS DE YI 'OD ZER GYIS, ,PHRA
MO'I GZUGS KYIS RGYAL BA SOGS, ,NYI MA YI NI 'OG NYID DU, ,GZUGS
BRNYAN 'DRA BAR YANG DAG BLTA, ,DE YIS SEMS CAN

YONGS SU SMIN, ,DE YIS NGES PAR YANG DAG BSDU, ,RDO RJE GZUGS
BRNYAN GZUGS GCIG TU, ,BLO LDAN GYIS NI BZHUGS PAR BSAM, ,DE 'OG
THAMS CAD YONGS GYUR BA, ,BSKAL PA'I ME LTAR BZOD DKA' BA, ,SKU
MDOG NAG PO DRAG CHEN PO, ,'JIGS

MDZAD LJAGS NI 'DRIL BA YI, ,MA HE'I ZHAL NI SKU CHEN PO, ,'JIG
RTEN GSUM PO ZA BAR NUS, ,DKON MCHOG GSUM SOGS GNOD PA LA, ,SDIGS
MDZUB KYIS NI MCHOG TU RGYAL, ,GZHON NU GDONG DRUG LA SOGS GSOD,
,LHA DANG LHA MIN BSDIGS PAR MDZAD, ,

@149A *, ,DBANG PO NYE DBANG DRAG DANG TSANGS, ,HA HA'I SGRA YIS
SKRAG PAR BYED, ,BDUD KYI DKYIL 'KHOR RAB 'JOMS PA, ,G-YON
BRKYANG BA YI ZHABS KYIS GSOD, ,SA 'OG TU NI RAB TU G-YO, ,MGO
BO'I PHRENG BAS 'PHROG CHEN PO, ,THOD PA'I COD PAN GYIS NI

MDZES; ,ZHAL GYI MCHE BA GTZIGS PA DANG, ,SPYAN GSUM DMAR ZHING
ZLUM PA YIN, ,RVA RNO SKRA NI 'BAR BA BZHIN, ,SMA RA SMIN MA RAB
MGYOGS 'JIGS, ,SNA TSOGS CHU SKYES NYI MAR GNAS, ,DBANG PO YI NI
GDENGS KAS BRGYAN, ,THUNG ZHING LTO 'PHYANG BRJID PA YIS, ,MTSAN

MA GYEN 'GRENG DRAG DANG BCAS, ,G-YAS DANG G-YON GYI PHYAG BSNAMS
PA, ,THOD PA DANG NI GRI GUG 'DZIN, ,SNGAGS PA YIS NI RTAG TU
BSGOM, ,DPAL CHEN RDO RJE 'JIGS BYED NI, ,YANG NA ZHAL GSUM PHYAG
DRUG BSGOMS, ,LHAG MA MDA' GZHU KHA tV'Am GA ,PHYAG GNYIS

BGEGS KYI PAGS PA 'DZIN, ,ZHAL GSUM DKAR DANG DMAR BA'O, ,G-YAS
DANG G-YON GYI BSAM GTAN NI, ,DRAG DANG BZHAD DANG 'JIGS PA'O,
,LHAG MA KUN NI SNGAR BZHIN NO, ,GSHIN RJE GDUG PA MA HE'I STENG,
DE'I MDUN DU MGON PO NI, ,CIG CAR

DU NI YANG DAG BSKYED, ,RDO RJE 'JIGS BYED DPA' BO YI, ,PHYAG
DANG KHA DOG MCHOG TU 'DRA, ,SPYAN GSUM MCHE BA GTZIGS PA YIS,
,RO YI STENG NA YANG DAG GNAS, ,GDUG PA CAN RNAMS BSAD PA'I
PHYIR, ,SNYING RJE'I BDAG NYID KYIS NI BSGOM, ,DE RJES YE SHES

SEMS DPA' DGUG ,JI LTA BA YI CHO GAS GZHUG ,MCHOD YON ZHABS BSIL
LA SOGS SBYIN, ,DAM TSIG LA NI YANG DAG GZHUG ,DE NAS DBANG BSKUR
YANG DAG SBYIN, ,RIGS KYI BDAG POS SPYI BOR BRGYAN, ,MNYAM PAR
BZHAG PAS SNGAGS BZLAS PAS, ,MYUR

DU 'GRO BA'I DON NI BYAS, ,SNGAGS PA SKYO BAR GYUR NA NI, ,LANGS
NAS BYA BA GZHAN DAG BYA, ,SMON LAM DE BZHIN BYAS NAS NI, ,RNAL
'BYOR BLO LDAN DE NAS LANGS, ,SNGON DU BSNYEN PA'I CHO GA NI,
,SNYING RJE'I BDAG NYID SNGAGS BZLAS PAS, ,MYUR DU 'GRO BA'I DON
NI

@149B BYA; ,'BUM PHRAG GSUM GYI GRANGS NGES PAS, ,'GRUB PAR 'DIR
NI THE TSOM MED, ,DE LA SNGAS NI YI GE BCU BA RGYUN MI 'CHAD PAR
KUN DU DE DRAN BZLAS PA NI, ,RING DANG THUNG DANG BUL BAR MA YIN
BLO LDAN MI SMRAR GYUR PAS THAMS CAD DU, ,DPAL LDAN RDO RJE 'JIGS
BYED

SNGAGS PAS MI SPONG DNGOS GRUB KYI NI GZHI, ,NGES PAR SEMS NI
BRTAN BYAS MNGON PAR 'DOD PA JI SRID MTSAN MA MA BYUNG BAR DU'O,
,DE NAS RNAL 'BYOR PA NI SNYING RJE'I MCHOG ,KHRO BO'I NGA RGYAL
YID KYIS NI, ,BYAS NAS RDO RJE CAN GYIS BSAD, ,'JIGS BYED BSAD
PA'I LAS

NI GTZO, ,GSHIN RJE'I GZUGS NI BYA BA LA, ,GROG MKHAR BDUN LAS
YANG DAG 'BYUNG, ,'JIGS BYED RNAL 'BYOR LDAN PA YIS, ,DUS SOGS
SHES PAS 'DUS BYAS PAS, ,GCER BU RAL GRI MI MGO GZUNG, ,GSUS PA
CHE LA ZHAL GCIG PA, ,SKRA SER GYEN BRDZES

MIG DMAR BA, ,GDUG SEMS CAN NI 'JIGS PA YIS, ,DE NI GRU GANG TZAM
GYI TSAD, ,MI THOD LA BRIS SNYING GAR GZHUG ,BLA MA'I MAN NGAG
RTOGS PA YIS, ,DE YI SGRUB THABS NGES PAR SBYAR, ,KHA SBYAR DBYE
BAR BYAS NAS NI, ,SRUNG BA DGUG PA'I SBYOR BA DANG, ,

LUS NI STONG PAR GYUR PA LA, ,BSAD NA DNGOS GRUB MYUR DU THOB,
,GSHIN RJE'I LUS NI RDZOGS PA DANG, ,BSGRUB BYA MDUN DU BYAS NAS
NI, ,NYI MA BDUN GYI GRANGS KYIS NI, ,JI LTAR CHO GA THUN GSUM
DU, ,BZLAS DANG SBYIN SREG SOGS RDZOGS PAS, ,MNGON SUM

DU NI MTSAN MA THOB, ,MTSAN PHYED KYI NI DUS SU BYA, ,MI MGO GSUM
GYI STENG DU BSDU, ,KHRO BO'I NGA RGYAL SEMS KYIS NI, ,'DI LTAR
BRTAN BYAS RNAL 'BYOR BA, ,GANG BSTAN DE NI BYAS PA NA, ,THAMS
CAD BOR BAR NGES PAR 'GRO, ,GANG YANG 'DIR NI DMYAL BA

YANG, ,SPANGS NAS BDE BA CAN DU 'GRO, ,SNGAGS DANG RGYUD KYI MTHU
DANG NI, ,BSAM GTAN BSAM BYA RNAL 'BYOR BAS, ,SDIG PA CHEN PO
BYAS PA YANG, ,DE NI THABS KYIS SBYIN PA YIN, ,NYE BAR BYAS PA'I
THABS YIN NO, ,GZHAN DU NA NI SKYON DU 'GYUR, ,RDO RJE 'JIGS

@150A *, ,BYED LAS BSGYUR BAS, ,GSOL BTAB PA LA THUGS BRTZE NAS,
,RIN CHEN RDO RJE ZLA BA LTAR, ,'DI NYID LA GUS BDAG GIS BYAS,
,JI LTAR THOB PA'I DGE BA DES, ,BDE BA BSGRUB PA'I SGRUB THABS
NI, ,CHU RGYUN 'DOD PA'I SEMS CAN NI, ,DE NI RDO RJE

'JIGS BYED SHOG ,'JAM PA'I DBYANGS KYIS RAB MDZAD PA, ,PHYAG
GNYIS PA'I SGRUB THABS RDZOGS SO,, ,,RGYA GAR GYI MKHAN PO A'A
TZARYA AA NANTA DANG, BOD KYI LO TZ'A BA DGE SLONG RDO RJE GRAGS
KYIS BSGYUR BA'O,,