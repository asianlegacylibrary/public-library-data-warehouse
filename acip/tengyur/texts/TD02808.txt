@165A *, ,'PHAGS PA THUGS RJE CHEN PO LONGS SPYOD MI ZAD PA
LA PHYAG 'TSAL LO, ,RE ZHIG SGRUB PA PO 'BYOR PA DMAN PA DANG,
PHUN SUM TSOGS PA RGUD PAS ZIL GYIS NON TE BAG ZHUM PA DANG, YOD
KYANG MYUR DU 'DZAD PAS MA RUNGS

PAR BYED PA DE DAG THAMS CAD, CHAGS PA DANG BRNAB SEMS KYIS RANG
DANG GZHAN GYIS YONGS SU BZUNG BA LA MNGON PAR GDUNG BA SPANGS
TE, 'PHAGS PA SPYAN RAS GZIGS RGYA MTSO'I GTER GYI BDAG PO LA
SKYABS SU DONG BAR BYA'O, ,SHEL DANG BEEd'URYA DAG DANG, ,N'IL
RIN CHEN LAS GRUB PA'I, ,GZHAL MED

KHANG MCHOG DBUS SU NI, ,MGON PO LONGS SPYOD MI ZAD BSGOM, ,GSER
GYI BUM PA BZAD BKANG PA, ,NOR BU TSOM TSOM SKYUG PA'I KHA, ,DPAG
BSAM SHING CHEN RGYAS PA'I GSEB, ,SPRIN GRIB LA NI YONGS SU
RTZEN, ,G-YAS DMAR G-YON SNGO DBUS DKAR ZHAL, ,SNANG MTHA' RDO
RJE THIG LES BRGYAN, ,NOR SBYIN

BYIN RLOB SKYABS MDZAD DANG, ,GTER DANG LCAGS KYU PADMO'I PHYAG
,SKYIL KRUNG PHYED BRTEN KUN DA'I MDOG ,'DOM GANG 'OD GSAL 'KHOR
LO SOGS, ,RIN CHEN BDUN 'DZAG MU TIG 'BRU'I, ,CHAR 'BEBS G-YO BA
MI MNGA' BA'O, ,DE YI PHYAG RGYA NOR SBYIN PAR MDZAD PA'I BDUD
RTZI CAN GYI MTHONG THOS LAS, NOR

BU DANG 'BRU DANG SMAN GYI CHAR DOD TSE BRTZEGS PA LTA BU RGYUN
MA CHAD PAR 'ONGS PAS BDAG GI LONGS SPYOD THAMS CAD KYI SBUBS SU
'JUG PAR BYA'O, ,AOm A'A:HR'I:SHR'I A'ARY'A WA LO KI TE SHVA RA
MA MA SARBA SI BHO GA RATNA RATNE, MA H'A TZINTA MA nI DHA RA DHA
RA AA KshA YA AA KshMOO PA TISTHATI H'Um, BDAG NYID BTZUN MO
PADMO CAN

@165B GYI TING NGE 'DZIN GYIS ME TOG DMAR PO DANG DKAR PO SIL MA
THOGS LA, POG PHOR BDUG CING THAL MO SBYAR BA'AM, 'DUD PA SNGON
DU SONG BAS MCHOD PAR BYA'O, ,DE NAS JI TZAM LONGS SPYOD PAS ZAD
PA DE TZAM 'PHAGS PA'I PHYAG NAS BLANG NGO, ,BLA MA DANG LHA
MCHOD PA DANG PHAN PA'I GNAS DANG, MGON MED PA LA

SBYIN PA'I RIM PA LHAG PA'I BSAM PA DANG MA DRAL BA NI DAM TSIG
GO, ,GRUB PA'I 'BRAS BUS LUS CAN LA, BSNGO DANG NGA RGYAL MED
NYID DANG, ,BYIN PAS DBUL DANG PHONGS 'GYUR ZHES, ,DOGS BRAL DE
YIS SPYAD MI BYA, ,LONGS SPYOD MI ZAD PA'I SGRUB THABS RDZOGS
SO,, 