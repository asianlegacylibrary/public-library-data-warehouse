@45A #, ,RGYA GAR SKAD DU,
SHR'I HE BADZRA S'A DHA NA, BOD SKAD DU, DPAL KYE RDO RJE'I

SGRUB PA'I THABS, ,DPAL HE RU KA RDO RJE LA PHYAG 'TSAL LO, ,KUN
DU RTOG PA KUN SPANGS KYANG, ,THABS CHEN BDAG NYID CAN GANG LAS,
,DNGOS PO KUN GYI RANG BZHIN TE, ,HE RU KA DPAL MGON LA 'DUD,
,RAB SBAS SA YI CHA 'GA' ZHIG ,GLA RTZI LA SOGS PAS BYUGS PAR,
,'JAM PA'I

STAN GYI STENG 'DUG NAS, ,RNAL 'BYOR 'DI LTAR GOMS PAR BYA,
,SNYING GAR PAm SKYES PADMA BSAM, ,AA YIG LAS SKYES ZLA BA'O,
,DER NI DUGS 'THUNG SNANG BA YIS, ,RANG LUS RNAM PAR DPYAD BYA
STE, ,RKANG PA NAS NI MGO MTHAR YANG, ,BSHANG GCI SOGS KYIS RAB
GANG BA, ,RDUL PHRAN LA

SOGS DBYE BA YIS, ,RNAM PAR DPYAD NA RANG BZHIN MED, ,LUS DRAN
NYE BAR GZHAG BYAS NAS, ,BDE SDUG LA SOGS RNAM PA YI, ,TSOR BA
YANG NI DE NYID DU, ,MED PAR PHYI NAS RNAM PAR DPYAD, ,TSOR DRAN
NYE BAR GZHAG BYAS NAS, ,SEMS LAS DPYAD BYA DE NYID DU, ,LUS SOGS
RNAMS LAS

@45B PHYIR GYUR PA'I, ,SEMS ZHES BYA BA YOD MA YIN, ,GZUNG BA'AM
NI 'DZIN PA'I GZUGS, ,YOD MIN DNGOS PO'I RANG BZHIN NO, ,SEMS NI
DRAN PA NYER GZHAG PAS, ,CHOS KUN RNAM PAR DPYAD BYA STE, ,PHUNG
KHAMS SKYE MCHED SOGS MTSAN NYID, ,DE YANG DE NYID DU MED DO,
,CHOS NI DRAN PA

NYER GZHAG PA, ,BYAS NAS SLAR YANG SNGAGS DRAN BYA, ,BA SPU'I BU
GA LAS SPROS DE'I, ,SNANG BAS MA LUS 'GRO BA NI, ,DMYAL BA YI
DAGS DUD 'GRO LHA, ,LHA MIN MI YI 'GRO BA YANG, ,SKYE DANG RGA
DANG 'CHI BA DANG, ,LTUNG BA RNAMS KYIS GDUNGS MTHONG STE,
,SNYING RJE CHEN PO LA DMIGS NAS,,

DE RNAMS KYI NI SGROL BA'I RGYUR, ,BSOD NAMS DAG NI 'PHEL SLAD
DU, ,BLA MA LHA DANG RGYAL BA YANG, ,BYANG CHUB SEMS DPA'I TSOGS
BCAS RNAMS, ,MTHONG NAS MCHOD PA RAB TU BRTAG ,THOG MAR SNGAGS
STE RANG SNYING GI, ,SA BON ME TOG BDUG SOGS SPRO, ,SNGAGS NI,
AOm BADZRA PUshPE

A'A:H'Um PHAt SV'A H'A, ,ME TOG BDUG SPOS DE BZHIN SGRON, ,DRI
DANG LNGA PA ZHAL ZAS SO, ,GDUGS DANG RGYAL MTSAN BA DAN SOGS,
,PHRENG MA BLA GOS YANG DAG LDAN, ,RTA GLANG MI YI BUD MED SOGS,
,THAMS CAD RIN CHEN RIGS LAS BYUNG, ,PHYI ROL KUN DU GOO R'I
SOGS, ,BDUD RTZI LNGA 'DZIN

SPRO BAR BYA, ,SDIG PA RNAMS NI BSHAGS PAR BYA, ,BSOD NAMS LA NI
RJES YI RANG, ,DKON MCHOG GSUM LA SKYABS SU MCHI, ,BYANG CHUB
SEMS NI BSAM PAR BYA, ,DE NAS LAM RTEN MTHAR THUG PA'I, ,TSIGS SU
BCAD PA THOG MAR BRJOD, ,DKON MCHOG GSUM LA ZHES PA LA

SOGS PA'O, ,DE NAS DE BZHIN GSHEGS PA'I BKA', ,THOB NAS SEMS CAN
DON BYED RGYU, ,GANG ZHIG 'GRO KUN DBYER MED PAS, ,BYAMS PA CHEN
PO RAB TU GZUNG, ,SNYING RJE BSKYED DE DGA' BA DANG, ,DE NAS
BTANG SNYOMS BSGOM PAR BYA, ,RANG BZHIN BRAL PHYIR STONG PA STE,
,RGYU MED

PA LAS MTSAN MA STE, ,RANG GI RTOG PAS MI PHYED PAS, ,'GRO BA
SMON PA DANG YANG BRAL, ,DE NAS THAMS CAD STONG BLTAS NAS, ,DANG
POR NYID DU SNGAGS BRJOD BYA, ,DE NAS NYI GNAS H'U% YIG GI,
,SNGAGS LAS 'THON PA'I RDO RJE'I GUR, ,CHOS KYI DBYINGS SON BSAM
BYA ZHING, ,KHANG

@46A *, ,BRTZEGS YANG NI 'BYUNG LAS SKYES, ,GRU BZHI PA LA SGO
BZHI PA, ,DO SHAL SNAM BU SOGS KYIS BRGYAN, ,DER NI DBUS SU PADMA
DMAR, ,'DAB MA BRGYAD PA BSAM PAR BYA, ,DER NI ZE 'BRU LA GNAS
PA'I, ,BDUD BZHI PO NI BSAM PAR BYA, ,TSANGS PA DBANG PO

NYE DBANG DRAG ,DE BZHIN GSHIN RJE NOR SBYIN DANG, ,BDEN BRAL
DANG NI THAGS BZANGS RIS, ,'DAB BRGYAD RNAMS SU LEGS BSAM BYA,
,A'A LI K'A LI ZLA NYI'I DBUS, ,H'Um AAm BSAM BYA DE DAG GIS,
,THOD GRI RANG GI SA BON GYIS, ,BYIN GYIS BRLABS PA'ANG SPRO BAR
BYA, ,DE LA RNAM

LNGA MNGON BYANG CHUB, ,RNAL 'BYOR RIG PAS BSGOM PAR BYA, ,ME
LONG MNYAM NYID YE SHES DAG ,ZLA NYI DAG TU RAB TU GRAGS, ,LHA YI
SA BON PHYAG MTSAN GYIS, ,SO SOR RTOG PAR BRJOD PAR BYA, ,DE
RNAMS GCIG NYID NAN TAN TE, ,RDZOGS PA DAG PA'I CHOS NYID DO,
,SPRO DANG BSDU BA BYAS

NAS NI, ,RDO RJE SEMS DPAR RANG NYID 'GYUR, ,PHYAG MTSAN ZHAL
SOGS SRAS BZHIN TE, ,ZLA BA CHU SHEL NOR BU'I 'OD, ,DGA' BAS
GNYIS GNYIS SNYOMS 'JUG PAS, ,SANGS RGYAS THAMS CAD BSDU BAR BYA,
,BSRUB BYA SRUB BYED SBYOR BA YIS, ,BDE CHEN GO 'PHANG LA BZHUGS

SO, ,PADMAR BYANG SEMS RNAM PA LAS, ,GOO R'I LA SOGS RNAM PA
'DZIN, ,DE NAS GOO R'I SKU MDOG GNAG ,GRI GUG DANG NI NYA 'DZIN
PA, ,YANG NA TZOO R'I BTZOD KYI MDOG ,dA MA RU DANG PHAG PA CAN,
,'DZIN PA LHO RU BSAM PAR BYA, ,RO LANGS MA NI NUB TU DGOD, ,SER
MO RUS SBAL

SNOD 'CHANG MA, ,SKYIL KRUNG PHYED PAS BZHUGS PA YIN, ,GHASMA R'I
NI MArGAD 'OD, ,SBRUL DANG G-YON NA SNOD DAG GO, ,DBANG LDAN DU
NI PUKKA S'I, ,DBANG SNGON 'OD DE SENG GE 'DZIN, ,PHYAG G-YON NA
NI DGRA STA'O, ,SHA BA R'I NI ME RU DGOD, ,ZLA BA CHU SHEL NOR
BU'I 'OD, ,PHYAG NA DGE SLONG

'KHAR SIL YANG, ,BDEN BRAL DU NI GTUM MO GNAG ,'KHOR LO DANG NI
GSHOL 'DZIN MA, ,RLUNG DU G-YUNG MO SNA TSOGS MDOG ,DE BZHIN
GSHEGS PA RNAM DAG PAS, ,G-YON PAS RDO RJE DANG BCAS PA'I, ,SDIGS
MDZUB MDZAD PA BSAM PAR BYA, ,GAm TZAm BAm GAm BAm SHAm LAm,

@46B dAm GI SA BON RNAMS KYIS DBYUNG, ,KAKKO LA LAS RIM JI BZHIN,
,GAR GYIS RO YI STENG DU'O, ,SPYAN GSUM SKRA NI GYEN DU STE, ,MGO
BO'I ME TOG PHRENG BAS BRGYAN, ,LHA MO PHYAG RGYA LNGA 'DZIN PA,
,SPYI BO RNAMS SU THOD PA BYAS, ,STAG GI SHAM THABS SKED PAR
GNAS, ,SPYAN DMAR

SMIN MA SER SKYA'O, ,'KHOR LO 'DI LTAR RNAM BSAMS NAS, ,GTZO BO
RIG MAR BCAS PA DAG ,ZHU BAS 'DOD CHAGS CHEN PO LAS, ,ZHU BA MAR
GYI BUM PA BZHIN, ,DE MTHONG NAS NI SBOM PO SNGON, ,GRVA BZHI'I
LHA MO RNAMS KYIS NI, ,SGRA SNYAN PA YI GLU RNAMS KYIS, ,SEMS CAN

DON DU SAD PAR BYED, ,KHYOD BZHENGS RJES BTZUN SNYING RJE'I YID,
,PUKKA S'I DAG YONGS SU SKYOBS, ,STONG NYID RANG BZHIN DOR NAS
NI, ,BDE CHEN SBYOR BAS BDAG 'DOD MDZOD, ,KHYOD MED NA NI BDAG
'GUM PAS, ,KYE YI RDO RJE KHYOD BZHENGS SHIG ,STONG NYID RANG
BZHIN NYID DOR NAS, ,RI KHROD

MA YI BYA BA SGRUBS, ,DGA' GTZO 'JIG RTEN MGRON GNYER MA, ,STONG
PA NYID LA BZHUGS SAM CI, ,KHYOD MED PHYOGS NI MI 'TSAL BAS,
,GDOL BA MO BDAG ZHU BA BGYID, ,BDAG GIS KHYOD THUGS MIG 'PHRUL
SHES, ,KYE MA MIG 'PHRUL CAN KHYOD BZHENGS, ,G-YUNG MO BDAG NI
GRONG KHYER RAM,,

SNYING RJE CHAD PAR MA MDZAD CIG ,AAm H'Um DAG GIS GRI GUG DANG,
,PADMA'I SNOD KYANG BSAM PAR BYA, ,SPROS LAS ZHU BA LAS RAB
BZHENGS, ,RANG GI LHA YI RNAM PA'I SKU, ,ZHAL BRGYAD PA LA ZHABS
BZHI PA, ,BCU DRUG PHYAG GIS BRGYAN PA STE, ,NYI SHU RTZA BZHI'I
SPYAN GYIS PHYUG ,STENG GI ZHAL NI RNAM PAR GTZIGS, ,

G-YAS SU YANG NI DKAR BA'I ZHAL, ,G-YON PA DMAR POR RNAM BSGOM
BYA, ,SPYI BOR SNA TSOGS RDO RJE DANG, ,MGO BO'I ME TOG PHRENG
BAS BRGYAN, ,LHA YI PHYAG RGYA LNGA 'CHANG ZHING, ,SPYI BOR THOD
PA BYAS PA'O, ,SGEG PA LA SOGS RO DANG LDAN, ,SKU MDOG NAG CING
SHIN TU 'JIGS, ,'KHOR

LO RNA CHA MGUL RGYAN DANG, ,LAG GDUG SKA RAGS RNAMS KYIS BRGYAN,
,BDUD KYI RGYAB TU BZHUGS NAS KYANG, ,LHA DANG LHA MIN BSDIGS PAR
MDZAD, ,SKYIL KRUNG PHYED PA'I GAR GYIS BZHUGS, ,PHRAG PAR 'KHYUD
PA'I BDAG MED MA, ,G-YON NA THOD PA KHA tV'Am GA, ,G-YAS NA GRI
GUG

@47A *, ,'CHANG BA MO, ,RAB 'JIGS LHA MO NAG MOR GYUR, ,RJE BZHIN
RGYAN DANG LDAN PA'O, ,GLANG PO RTA BONG GLANG RNGA MO, ,MI DANG
SHA RA BHA BYI LA, ,SKRAG PA THOD PA BRGYAD RNAMS SU, ,G-YAS PA'I
PHYAG RNAMS KYIS 'CHANG NGO, ,SA DANG CHU RLUNG ME DANG NI, ,ZLA
BA NYI MA YANG DAG

LDAN, ,MTHAR BYED DANG NI NOR SBYIN NYID, ,PHYAG G-YON THOD PA
RNAMS KYIS SO, ,SPYAN DMAR SER SKYA'I SMIN MA CAN, ,MGO SKYES
GYEN DU 'BAR BA'O, ,DE NAS RNAL 'BYOR RANG NYID 'GYUR, ,GDUG PA
THAMS CAD NGES GNON BYED, ,YE SHES 'KHOR LO YANG DAG PAR, ,DGUG
GZHUG BCING

DANG DBANG DU BYA, DZA:H'U% BAm HO: SNGAGS BRJOD PAS, ,RANG GI
'KHOR LO GCIG NYID BYA, ,MIG LA GTI MUG RDO RJER GYUR, ,RNA BAR
ZHE SDANG RDO RJE MA, ,SNA LA SER SNA RDO RJE MA, ,KHA LA 'DOD
CHAGS RDO RJE MA, ,PHRAG DOG TU BSHAD LUS LA BSAM, ,YID LA BDAG
MED MA DGOD DO, ,GZUGS

NI GOO R'I SGRA CHOM RKUN, ,RO LANGS MA NI DRIR BRJOD BYA,
,GHASMA R'I NI RO LANGS MA, ,REG LA SA SPYOD MA RU DRAN, ,CHOS
KHAMS MKHA' SPYOD MA RU 'GYUR, ,ZHES PA SKYE MCHED SBYONG BA'O,
,GZUGS PHUNG RDO RJE MA RU 'GYUR, ,TSOR BA YANG NI DKAR PO NYID,
,'DU SHES CHU YI RNAL 'BYOR MA, ,'DU

BYED RDO RJE MKHA' 'GRO MA, ,RNAM SHES PHUNG PO'I RANG BZHIN
GYIS, ,BDAG MED RNAL 'BYOR MA GNAS SO, ,SPOS MO RI KHROD MA NYID
DANG, ,GTUM MO G-YUNG MO DE BZHIN TE, ,SA CHU ME DANG RLUNG RNAMS
LA, ,SBYANG SLAD RNAL 'BYOR PAS DGOD BYA, ,DE NAS DKYIL 'KHOR
'KHOR LO'I BDAG ,

YE SHES SA BON 'OD SPROS PAS, ,MKHAR BZHUGS SANGS RGYAS RNAMS LA
NI, ,DBANG GI SLAD DU GSOL BA GDAB, ,SANGS RGYAS DE RNAMS HE RU
KA'I, ,RNAM PAS CHO GAS DBANG BSKUR RO, ,GOO R'I SOGS DANG SPYAN
MA SOGS, ,LHA MO'I TSOGS RNAMS KYIS RAB MCHOD, ,BDUD RTZI

LNGA POS RGYAS PA YI, ,BUM PA ME TOG CHAR LDAN PAS, ,RNAL 'BYOR
PA NI DBANG BSKUR 'GYUR, ,DBU RGYAN DPAL LDAN THUGS KYIS TE, ,GOO
R'I PUKKA S'I NYID KYANG, ,THUGS DBANG NYID KYIS RGYAS GDAB BYA,
,CHOM RKUN RI KHROD SKU YI DBANG, ,RO LANGS MA NI RIN CHEN
'BYUNG, ,GTUM

@47B MO'I DBU RGYAN LA YANG DE, ,G-YUNG MO CHAGS PA'I RDO RJE
CAN, ,GHASMA R'I YANG DBANG BSKUR GNAS, ,RNAL 'BYOR RIG PAS RTAG
BSGOM BYA, ,DE NAS MCHOD DE BDAG NYID NI, ,BSTOD PAS KUN DU DGYES
PAR BYA, ,RNAL 'BYOR MA TSOGS GROGS MOS YONGS BSKOR KHYOD, ,KHYOD
NI

RANG GI THUGS KYIS MCHOG BRNYES PA, ,'DIS NI RGYU DANG MI RGYU'I
'GRO KUN MDZES, ,SNYING RJE'I THUGS KYIS SEMS CAN SAD PAR MDZAD,
,SGYU MA'I SGROS PA LTUNG MDZAD RDO RJE KYE, ,DGYES MDZOD DPAL
LDAN HE RU KA RDO RJE, ,BDUD RTZI MYANG BA BYAS NAS NI, ,SPRO
DANG BSDU BA SNGON MA CAN, ,

BRTAN ZHING RTZE GCIG SEMS KYIS NI, ,SNGAGS KYI BZLAS PA RAB TU
BYA, ,YE SHES SEMS DPA'I SNYING ZLAR GNAS, ,SA BON THIG LER SONG
ZHING SPRO, ,SNGAGS PHRENG PHYI ROL 'GRO BA NA, ,SEMS CAN KUN GYI
DON BYED DO, ,BSDU ZHING SLAR YANG SNGAGS PA YIS, ,SROG DANG THUR
SEL SHIN TU

BSDAM, ,BZLAS PA BYAS NAS BSOD NAMS DE, ,SEMS CAN RNAMS LA BSNGO
BAR BYA, ,TING NGE 'DZIN LAS LANGS PA NA, ,SMON LAM 'DI NI BKLAG
PAR BYA, ,RIGS SU SKYE DANG DAM TSIG CAN, ,SMYO MED KYE YI RDO
RJE STON, ,BRTZER LDAN BLA MAR GUS PA DANG, ,SKYE BA NAS NI SKYE
BAR GYUR,

LAG PA RDO RJE DRIL BUS MTSAN, ,ZAB MO'I CHOS NI KLOG PA DANG,
,BTZUN MO'I KHU BA YANG DAG PAR, ,SKYE BA SKYE BAR 'THUNG GYUR
CIG ,DE NAS GTOR SOGS CHO GA NI, ,JI BZHIN NGAL SO'I DON DU'O,
,THUN MTSAMS SU YANG DE BZHIN DU, ,DANG POR MCHOD DE BZLA ZHING
BZLA, ,THUGS

KA'I 'KHOR LOR 'JUG PA'I MTHAR, ,SHES RAB THABS DAG BDE BA'O,
,GLU RNAMS KYIS BSKUL SNGA BAR NI, ,BSHAD PA'I CHO GAS LANGS NAS
NI, ,BZLA BYA NUS PA RNYED PA NA, ,RDZOGS PAR SEMS CAN DON BRTZAM
MO, ,ZHES PA 'DI BYAS DGE ZHING BDE BA'I SGRUB THABS NI, ,MA LUS
SEMS

CAN BDE BA CHEN PO SGRUB BYED PA, ,DRI MA DANG BRAL DGE BAR BSAGS
PA GANG, ,DE YIS 'GRO BAS NAM MKHA' THOB GYUR CIG ,DPAL KYE RDO
RJE'I SGRUB PA'I THABS dOMBI ZHABS KYIS MDZAD PA RDZOGS SO,,
,,CHOS KYI RGYAL PO CHEN PO GRAGS PA 'BYUNG GNAS KYI

@48A *, ,SPYAN SNGAR, PAndI TA CHEN PO BA NA RATNA DANG, GZHON NU
DPAL GYIS KHA CHE DNGUL GYI BUM PA'I 'GREL PA DANG MTHUN PAR
BSGYUR,, 