@23B #, ,RGYA GAR SKAD DU, BADZRA SA RA SVA T'I

STO TRA, BOD SKAD DU, RDO RJE DBYANGS CAN MA'I BSTOD PA, RDO RJE
DBYANGS CAN MA LA PHYAG 'TSAL LO, ,SHES RAB MNGA' BDAG RDO RJE
DBYANGS CAN MA, ,YANG DAG 'AM STON BLA MA RJE BTZUN LA, ,DAD CING
MOS LA GUS PAR PHYAG 'TSAL LO, ,BLO GROS SPEL PHYIR BSTOD PA CUNG
ZAD BRI, ,DPAL

LDAN RDO RJE DBYANGS CAN MA, ,RANG DON GRUB NAS GZHAN DON NI,
,MCHOG TU GZHOL MDZAD RJE BTZUN MA, ,DBYANGS CAN DE LA SPYI BO
YIS, ,KUN NAS DANG PAS PHYAG 'TSAL BSTOD, ,ZHAL GSUM RNAM THAR
GSUM GYI DNGOS, ,PHYAG DRUG PHA ROL PHYIN DRUG RDZOGS, ,ZHABS
GNYIS BDEN GNYIS

@24A *, ,DON RTOGS MA, ,RJE BTZUN MA LA PHYAG 'TSAL BSTOD, ,THUGS
RJES 'GRO BA SMIN MDZAD PAS, ,RTAG TU PADMA R'A GA'I MDOG
,DBYANGS CAN DE LA SPYI BO YIS, ,KUN NAS DANG PAS PHYAG 'TSAL
BSTOD, ,'DOD PA'I 'DAM GYIS MA GOS PAS, ,RTAG TU CHU

SKYES STENG NA BZHUGS, ,DBYANGS CAN DE LA SPYI BO YIS, ,KUN NAS
DANG BAS PHYAG 'TSAL BSTOD, ,RTZA BA'I ZHAL NI PADMA R'A GA'I
MDOG ,'DOD CHAGS RNAM DAG GSUNG LA PHYAG 'TSAL BSTOD, ,G-YAS KYI
ZHAL NI AINDRA N'I LA'I MDOG ,ZHE SDANG RNAM DAG THUGS LA PHYAG
'TSAL BSTOD, ,G-YON

PA'I ZHAL NI KUN DA ZLA BA'I MDOG ,GTI MUG RNAM DAG SKU LA PHYAG
'TSAL BSTOD, ,PHYAG DRUG G-YAS KYI DANG PO PADMA BSNAMS, ,MA
CHAGS 'GRO DON MDZAD LA PHYAG 'TSAL BSTOD, ,BAR PA MA RIG GCOD
MDZAD RAL GRI BSNAMS, ,SHES RAB RNAM GSUM GSOL LA PHYAG 'TSAL

BSTOD; ,THA MA RNAM RTOG GCOD MDZAD GRI GUG BSNAMS, RTOG MED TING
'DZIN GSOL LA PHYAG 'TSAL BSTOD, ,PHYAG DRUG G-YON GYI DANG PA
BHANDHA BSNAMS, ,BDAG MED DON RTOGS MNGA' LA PHYAG 'TSAL BSTOD,
,BAR PA DBUL BA GCOD MDZAD RIN CHEN BSNAMS, ,'GRO KUN RE

'DOD SKONG LA PHYAG 'TSAL BSTOD, ,THA MA 'KHOR BA GCOD MDZAD
'KHOR LO BSNAMS, ,'KHOR BA RTZAD NAS GCOD LA PHYAG 'TSAL BSTOD,
,MTSAN DANG DPE BYAD SKUL PHYAG 'TSAL BSTOD, ,KAL PINGKA'I GSUNG
LA PHYAG 'TSAL BSTOD, ,SHES BYA KUN MKHYEN THUGS LA PHYAG

'TSAL BSTOD, ,MA RIG MUN SEL KHYOD LA PHYAG 'TSAL BSTOD, ,RDO RJE
DBYANGS CAN MA'I BSTOD PA SLOB DPON DPAL 'DZIN GYIS MDZAD PA
RDZOGS SO,, ,,PAndI TA SU MA TI K'I RTI DANG, LO TZ'A BA MAR DO
CHOS KYI DBANG PHYUG GIS BSGYUR BA'O,, 