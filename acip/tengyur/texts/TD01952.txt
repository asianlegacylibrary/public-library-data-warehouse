@77A #, ,RGYA GAR SKAD DU, KRI shnA YA M'A RI S'A DHA N'Am
MAndALA BI DHI N'A MA, BOD SKAD DU, GSHIN RJE GSHED NAG PO'I

@77B SGRUB THABS KYI MAndALA GYI CHO GA ZHES BYA BA, DPAL GSHIN
RJE GSHED LA PHYAG 'TSAL LO, ,BLA MA RDO RJE YE SHES DANG, ,RJE
BTZUN MGON LA PHYAG 'TSAL LO, ,DNGOS GRUB SLOB DPON MNYES BYA'I
PHYIR, ,RJE BTZUN DKYIL 'KHOR DAM PA YI, ,CHO GA BDAG GIS BSHAD
PAR BYA, ,YID DU 'ONG BA'I SA PHYOGS

SU; ,SA GZHI BZANG PO YID 'ONG LA, ,RIN CHEN SPOS CHUS LEGS BKRUS
TE, ,MNYAM PA'I SA LA DRI SOGS SBYIN, ,MDZES PA'I GZHI LA THIG LE
BZHAG ,T'A MA LA YI 'O MA'AM, ,RAS BAL GTZANG MAS DGOD PAR BYA,
,SEMS CAN KUN LA RJES BRTZE BAS, ,PHYI NANG KHRUS LA GNAS NAS

KYANG; ,SKAD CIG BSKYED LA TSOGS BSAG BYA, ,SRUNG DANG CHOS
'BYUNG GZHAL YAS KHANG, ,BSKYED LA DE YI NANG DU NI, ,ME TOG
BZANG PO DGRAM PAR BYA, ,ZHE SDANG RDO RJE LAS BRTZAMS TE, ,RAL
GRI RDO RJE RAB TU BSKYED, ,TSOM BU RE LA LAN BDUN TE, ,BZLAS PA
PADMA NYI ZLA'I STENG, ,BDE

GSHEGS SRAS BCAS BSAM PAR BYA, ,AOm HR'I: shtRi: WI KRi T'A NA NA
H'Um H'Um PHAt PHAt SV'A H'A, AOm DZIN DZi KA ,AOm RATNA
DHR'iKA ,AOm A'A RO LiK ,AOm PRADZNY'A DHRiK ,AOm MUDGA RA
DHRiK ,AOm DAnDA DHRiK ,AOm PADMA DHRiK ,AOm khAdGA DHRiK
,AOm MO HA RA TI, AOm DVE shA RA TI, AOm R'A GA RA TI, AOm BADZRA
RA TI, SO SO'I SKU MDOG PHYAG

MTSAN DANG, ,RGYAN DANG BZHUGS PA'I PHYAG RGYA RNAMS, ,MNGON PAR
RTOGS PA'I CHO GA LAS, ,'BYUNG BA BZHIN DU GSAL BAR BSKYED,
,TSOGS BSAGS DKYIL 'KHOR BSTIM PA DANG, ,SKYE MCHED SKU GSUNG
THUGS BYIN BRLAB, ,DBANG BLANG BA DANG DGUG GZHUG BYA, ,MCHOD
BSTOD

BDUD RTZI MYANG BA DANG, ,SPRO BSDU DANG NI BZLAS PA RNAMS, ,RNAL
'BYOR PA YIS LEGS BYAS TE, ,'DOD PA'I DON RNAMS GSOL BA GDAB,
,GSHEGS DANG BZOD PA GSOL BYAS TE, ,DE NYID GSUM GYI CHO GA YIS,
,YE SHES 'KHOR LO GSHEGS SU GSOL, ,DAM TSIG BSKYED PA'I LHA RNAMS
NI, ,

SNYING GA NYID DU RNAM PAR BSTIM, ,GNYIS DON DAM PA BDEN PA YI,
,CHOS KYI TSUL LA GNAS PAR BYA, ,SEMS CAN KUN GYI DON GYI PHYIR,
,BYANG CHUB TU NI BSNGO BA DANG, ,SMON LAM CHEN PO GDAB PAR BYA,
,DE LTAR NYIN MTSAN DUS DRUG TU, ,SNYING BRTZE BRTZON PAS DBUL
BAR BYA, ,G-YENG BA RNAM PAR

@78A *, ,ZHI DON DU, ,TSOGS BSAGS MAndALA TING 'DZIN NI, ,SBYOR
BA'I CHO GA SNGON SONG BAS, ,GSER DANG PAD ZLA RNAM BSAMS TE,
,GONG BZHIN RIM PAR DGOD PAR BYA, ,AOm BADZRA RE KHE H'Um, MAndALA
H'Um, AOm BADZRA RE KHE H'Um, PADMA MAndALA H'Um, AOm BADZRA
RE KHE H'Um, AA TZANDRA MAndALA H'Um,

BSNYEN PAR BYA BA'I GONG BZHIN DU, ,GSHEGS SU GSOL DANG BSDU BA
MIN, ,KHYAD PAR BSDUS PA'I MAndALA NI, ,LAS KYI SNGAGS KYIS BYIN
BRLABS TE, ,MDZES PA'I SNGAGS KYIS DGRAM PAR BYA, ,RAS SAM BZANG
PO'I GZHI DAG LA, ,THIG LE 'BRU SOGS BKOD NAS KYANG, ,BDE GSHEGS

SRAS BCAS SPYAN DRANGS TE, ,GDAN GYI TSUL DU DBUL BAR BYA, ,SHIN
TU BSDUS PA 'DI LTA STE, ,TSOM BU GCIG LA MNGON BRTEN TE, ,GZHAL
YAS KHANG DU DMIGS NAS KYANG, ,DE NAS SPYAN DRANGS BZHUGS SU
GSOL, ,BSOD NAMS TSOGS KYIS RGYUD SBYANGS NAS, ,GSOL BTAB

BSNGOS LA GSHEGS SU GSOL, ,MA CHAGS BRTEN PA'I SNYING GAR BSDU,
,SGYU MA'I BLO YIS ZIN PAR BYA, ,BLA NA MED PA'I MAndALA NI,
,SNYING GA'I PADMA RNAM DAG NANG, ,YE SHES CHEN PO'I THIG LE NI,
,LNGA PHRAG GNYIS DANG DRUG PHYED KYI, ,YIG 'BRU MCHOG TU RNAM
BSAMS TE, ,MTSAN DANG

RDZOGS PA'I SKUR GYUR NAS, ,DUS GSUM TSOGS KYI MCHOD BA BYA,
,RTAG TU BSDU BA MA YIN TE, ,DUS MED RTAG TU BRTZON PAS 'GRUB,
,BSAM GYIS MI KHYAB MAndALA NI, ,CHOS NYID ZUNG DU 'JUG PA LAS,
,RANG GI DE NYID RNAM BSAMS PA'I, ,SKYE MCHED MYA NGAN 'DAS PA'I
GNAS, ,RTOG DANG BRAL BA'I DE

BZHIN NYID, ,RDO RJE LTA BU'I PHO BRANG YIN, ,DUS GSUM RTAG TU
SANGS RGYAS NAS, ,SKYE MED DE BZHIN NYID KYIS BDAG ,CHAGS SDANG
BRAL BAS DBUL BAR BYA, ,MAndALA KUN GYI MCHOG YIN NO, ,BSOD NAMS
TSOGS KYI MAndALA LAS, ,YE SHES MAndALA RNAM PAR SKYE, ,DE PHYIR
THABS KYI MAndALA NI, ,

RNAL 'BYOR BA YIS DBUL BAR BYA, ,THUN MONG DNGOS GRUB BSGRUB PA
DANG, ,MCHOG GI DNGOS GRUB THOB BYA'I PHYIR, ,BDAG GI BSAM PA
BZANG PO YIS, ,MAndALA BYAS PA'I DGE BA GANG, ,DES NI SEMS CAN
THAMS CAD KYIS, ,SANGS RGYAS ZHING KHAMS DAG THOB SHOG ,GSHIN RJE
GSHED NAG PO'I SGRUB

@78B THABS KYI MAndALA GYI CHO GA ZHES BYA BA RDZOGS SO,, ,,ZANGS
GLING RNAL 'BYOR N'A GA P'U RA YIS, ,RNAL 'BYOR KA MA RAKshI TA
NYID LA, ,GU TSA RGYAL BU'I BU NYID BTANG NAS KYANG, ,TA RU PA RI
DUR KHROD TSAL NYID DU, ,RNAL 'BYOR 'DUS PA'I TSOGS KYI 'KHOR LO
NANG, ,GSOL BTAB RNAL 'BYOR RNAMS KYI

ZHAL NGO RU, ,MAndALA CHO GA BSOD SNYOMS PA YIS BYAS, ,DENG SANG
RNAL 'BYOR LTA SPYOD LDAN PA YIS, ,DUS RNAMS RTAG TU MAndALA 'BAD
PAR RIGS,, 