@260A #, ,RGYA GAR SKAD DU, TZTSA TR'A DI
PRA TIshth'A DZ'IRnnO DH'A RA BI DHI: BOD SKAD DU, GDUGS LA SOGS
PA RAB TU GNAS PA DANG RNYING PA 'BYIN PA'I CHO GA, DPAL RDO RJE

SEMS DPA' LA PHYAG 'TSAL LO, ,DE NAS GSER LAS GRUB PA LA SOGS
PA'I GDUGS AA YIG LAS SKYES PA'I YU BA AA BA DH'U T'I'I RANG
BZHIN CAN, HAm YIG LAS SKYES PA RTZA SUM CU RTZA GNYIS KYIS NGES
PAR BCINGS PA'I RTZIBS SUM CU RTZA GNYIS PA, SANGS RGYAS

KYI YE SHES BDUD RTZI'I RANG BZHIN GYI CHOS KYI DBYINGS MTSON PAR
BYED CING, NYON MONGS PA'I TSA GDUNG THAMS CAD 'PHROG PAR BYED
PA'I DAM TSIG SEMS DPA' RNAM PAR BSAMS NAS, DE DANG MTSUNGS PA'I
YE SHES SEMS DPA' RANG GI SNYING GA'I SA BON GYI 'OD ZER GYIS

BKUG STE DER GZHUG PAR BYA ZHING BUM PA'I CHUS DBANG BSKUR TE
YANG DAG PAR MCHOD NAS, AOm NA MA:SARBA BUDDHA BO DHI SATV'A N'Am
A'A:TZTSA TR'A BA LI SV'A H'A, 'DIS LAN BRGYA RTZA BRGYAD BSNGAGS
PAR BYA STE GDUGS RAB TU GNAS PA'O, ,DE BZHIN DU AOm YIG LAS
SKYES PA CHES

BZANG PO'I GSER GYIS SPRAS PA'I YU BA CAN BKRA SHIS PA'I RANG
BZHIN STON KA'I ZLA BA'I 'OD LTAR DKAR BA'I RNGA YAB RNAM PAR
BSAMS NAS, DE DANG MTSUNGS PA'I YE SHES SEMS DPA' RANG GI SNYING
GA'I SA BON GYI 'OD ZER GYIS BKUG STE DAM TSIG SEMS DPA' LA GZHUG

PAR BYA ZHING, BUM PA'I CHUS DBANG BSKUR TE MCHOD PA BYAS NAS,
AOm TZU RU TZ'A MA RI SV'A H'A, ZHES PA'I SNGAGS KYIS LAN BRGYA
RTZA BRGYAD DU LHAG PAR GNAS PAR BYA STE RNGA YAB RAB TU GNAS
PA'O, ,DE BZHIN DU SIm YIG LAS SKYES PA'I SENG GE DANG, AA YIG

@260B LAS SKYES PA'I GZHAN GYIS MI THUB PA DANG, KAm YIG LAS
SKYES PA'I RIN PO CHE'I BUM PA DANG, MA YIG LAS SKYES PA'I NYA
DANG RMA BYA DANG RI DAGS DANG CHU SRIN LA SOGS PA DANG, GAm YIG
LAS SKYES PA'I MKHA' LDING DANG, PAm YIG LAS SKYES PA'I PADMA
DANG, AA

YIG LAS SKYES PA'I ME LONG DANG, AAm YIG LAS SKYES PA'I SNA TSOGS
RDO RJE DANG, KHYU MCHOG DANG, H'Um YIG LAS SKYES PA'I RDO RJE
DANG, TRAm YIG LAS SKYES PA'I RIN PO CHE DANG, HAm YIG LAS SKYES
PA'I DANG PA LA SOGS PAS MTSAN PAR GYUR PA'I DAM TSIG SEMS

DPA' RNAM PAR BSAMS NAS DE DANG MTSUNGS PA'I YE SHES SEMS DPA'
RANG GI SNYING GA'I SA BON GYI 'OD ZER GYIS BKUG STE DAM TSIG
SEMS DPA' LA GZHUG PAR BYA ZHING, BUM PA'I CHUS DBANG BSKUR TE
YANG DAG PAR MCHOD NAS, AOm A'A:BADZRA DH'A DZA BA TI DZA YOTTA
RI

SV'A H'A, ZHES PA 'DIS LAN BRGYA RTZA BRGYAD DU LHAG PAR GNAS PAR
BYA STE RGYAL MTSAN RAB TU GNAS PA'O, ,DE BZHIN DU PAm YIG LAS
SKYES PA 'OD GSAL ZHING RAB TU GDUNG BA SKYED PAR BYED PA'I DAM
TSIG SEMS DPA'I GZUGS RNAM PAR BSAMS NAS, DE DANG MTSUNGS

PA'I YE SHES SEMS DPA' RANG GI SNYING GA'I SA BON GYI 'OD ZER
GYIS BKUG STE DAM TSIG SEMS DPA' LA GZHUG PAR BYA ZHING, BUM PA'I
CHUS DBANG BSKUR TE YANG DAG PAR MCHOD NAS, AOm A'A:BADZRA KE TU
BADZRA PA T'A KE DHI TIshthA PAm SV'A H'A, ZHES PA 'DI LAN BRGYA
RTZA BRGYAD DU

BZLAS PAR BYA STE BA DAN RAB TU GNAS PA'O, ,DE NAS DKYIL 'KHOR
PA'I LHA DANG GNAS KYI BDAG PO DANG 'JIG RTEN SKYONG BA DANG SA'I
BDAG PO DANG GLAGS LTA BA'I SKYE BO DANG BZO BO DANG SLOB DPON
DANG CHOS SMRA BA LA SOGS PA RNAMS LA BDAG NYID JI LTA BA BZHIN
MCHOD PA BYAS NAS SNGAR

BSHAD PA'I CHO GAS GTOR MA CHEN PO SBYIN PAR BYA'O, ,GRONG DANG
GRONG KHYER DANG GTZUG LAG KHANG LA SOGS PA GANG DU MCHOD RTEN
DANG, SKU GZUGS DANG, RGYAL MTSAN LA SOGS PA RNYING PA DANG GAS
PA DANG TSIG PA DANG ZHIG PA LA SOGS PAR LHA RNAMS GNAS BAR GYUR
NA GNAS DER SEMS

@261A *, ,CAN RNAMS LA NOR NYAMS PA DANG 'THAB RTZOD DANG MU GE
DANG SKYE BO RNAMS ZAD PAR 'GYUR BA LA SOGS PA'I SKYON RNAMS
'BYUNG BAS RNYING PA 'BYIN PA'I CHO GA BYA'O, ,DE LA SLOB DPON
TING NGE 'DZIN GSUM GYI RNAL 'BYOR DANG LDAN PA SA CHU DANG ME
TOG DANG BDUG PA DANG MAR ME

DANG ZHAL ZAS LA SOGS PAS YANG DAG PAR MCHOD DE, 'DIS GSOL BA
GDAB PAR BYA'O, ,BCOM LDAN CHE GE RDO RJE MCHOG ,RIG SNGAGS RGYAL
PO KHYOD PHYAG 'TSAL, ,SEMS CAN RNAMS LA PHAN PHYIR DANG, ,KHYED
RNAMS LA YANG MCHOD PA'I PHYIR, ,MGON PO RNYING PA

'BYIN PA YI, ,CHO GA BZANG PO BYA PAR 'DOD, ,YE SHES BDUD RTZI'I
RANG BZHIN GYI, ,BUM PA 'DIR NI GZHUG PAR GSOL, ,ZHES SO, ,DE NAS
YUD TZAM DE LA NGES PAR BRTAGS TE DE'I THUGS KAR DE'I SA BON
BLTAS TE LAG PA G-YON PAS BGRANG PHRENG BZUNG NAS, DE LA BCINGS

PA'I SRAD BU LNGA DANG RDO RJE DANG BCAS PA LAG PA G-YAS PAS
BZUNG STE, RANG RANG GI SNGAGS LAN BRGYA RTZA BRGYAD DU YONGS SU
BZLA ZHING HO: YIG GNYIS DANG SPEL BA'I SA BON RNAM PAR GZHUG PAR
BYA'O, ,DE NAS SNGAR BSHAD PA'I CHO GAS SBYIN SREG BYAS NAS THAG
PA RNAMS KYIS BCINGS TE KHYU

MCHOG GI 'KHRUL 'KHOR LA SOGS PA RNAMS KYIS BSKYOD PAR BYA'O, ,DE
NAS BUM PA DE SA PHYOGS DBEN PAR BZHAG STE ME TOG LA SOGS PA
RNAMS KYIS YANG DAG PAR MCHOD PAR BYA'O, ,MCHOD RTEN LA SOGS PA
RDO'I RANG BZHIN GANG YIN PA DANG, GRUB PA DANG ZHIG PA DE NI CHU
MANG PO

YOD PA'I CHU KLUNG DU GZHUG PAR BYA'O, ,SA'I RANG BZHIN GYI MCHOD
RTEN LA SOGS PA GANG DANG GANG 'DU BYA BAR MI BZOD PAR RNAMS NI
DE NYID DU GZHUG PAR BYA'O, ,GANG DANG GANG SHING LAS BYAS PA'I
RNYING PA DANG ZHIG PA DE DANG DE NI MAR GYIS BSGOS TE RAS KYIS
DKRIS NAS SBYIN SREG GI MES

BSREG PAR BYA'O, ,GANG ZHIG ZANGS LA SOGS PA LAS BYAS PA DE NI
BZHU NAS SNGAR GYI TSAD LAS MI DMAN PAR BYA'O, ,MCHOD RTEN LA
SOGS PA DE DAG GRUB NAS MCHOD YON LA SOGS PA'I MCHOD PA SNGON DU
'GRO BAS SNGAR BUM PAR BZHAG PA'I YE SHES KYI BDUD RTZI'I RANG
BZHIN GYI YE

@261B SHES SEMS DPA' PHYUNG NAS MCHOD RTEN LA SOGS PA'I DAM TSIG
SEMS DPA' LA GZHUG PAR BYA ZHING DE LA BUM PA'I CHUS DBANG BSKUR
RO, ,DE NAS RANG RANG GI SNGAGS KYIS LAN BRGYA RTZA BRGYAD DU
BYIN GYIS BRLABS TE, SNGAR BSHAD PA'I RIM PAS ME'I MCHOD PA DANG
RAB TU

GNAS PA YANG BYA'O, ,RNYING PA 'BYIN PA'I CHO GA'O, ,GDUGS LA
SOGS PA RAB TU GNAS PA DANG RNYING PA 'BYIN PA'I CHO GA 'DI'I
RGYA DPE GNYAL GYI PHYOGS NAS RNYED DO, ,BSTAN PA RIN PO CHE LA
PHUL DU BYUNG BA'I GCES SPRAS SU MDZAD PA MTSUNGS MED CHOS KYI
RJE RIN PO CHE ZHVA DMAR COD PAN 'DZIN

PA BZHI PA'I ZHAL SNGA NAS BSGYUR CIG CES BKA' STZAL PA BZHIN ZHA
LU LO TZ'A BA DGE SLONG CHOS SKYONG BZANG POS DPAL SNE'U GDONG
RTZER BSGYUR BA'O,,