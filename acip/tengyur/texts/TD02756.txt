@135A *, ,'PHAGS PA SPYAN RAS GZIGS
DBANG PHYUG ZHAL BCU GCIG PA LA PHYAG 'TSAL LO, ,DE NAS,,

NAM MKHA' KUN KHYAB BCU GCIG ZHAL, ,ZHES 'BYUNG BA'I SGRUB THABS
BSHAD PAR BYA'O, ,ZLA BA 'BRUG SGRA NAM MKHA' LTAR RMAD PA, ,SKU
GSUNG THUGS ZAB STOBS BCU'I PHA ROL PHYIN, ,SNA TSOGS SPRUL PAS
DPAG MED DON SGRUB PA'I, ,MGON LA BTUD DE BSNYEN PA BDAG GIS
BSHAD,,

RE ZHIG RJES SU MTHUN PA'I GNAS SU GNAS DANG YO BYAD DANG GOS
DANG RGYAN NYE BAR BSAGS PA AA LAS ZLA BA'I DKYIL 'KHOR BSAMS LA,
RANG GI SEMS DRO BA RNAMS KYI BZHI PA ME'I BU LA BRTEN PA NGA RO
BZHI PAS MNAN CING GZHON NU MA'I NU MAS BRGYAN PA CAN BLTA BAR
BYA'O, ,DES LAS

'OD PHYUNG ROL MO'I SGRAS, ,BLO GROS MI ZAD BCU GCIG ZHAL, ,SPYAN
BRANGS LUS BTUD PHYAG 'TSAL ZHING, ,MCHOD PA LNGAS NI YANG DAG
MCHOD, ,AOm BADZRA PU shPE A'A: H'Um, AOm BADZRA DH'U PE A'A:
H'Um, AOm BADZRA D'I PE A'A: H'Um, AOm BADZRA GANDHE A'A: H'Um
AOm BADZRA NEE BI TYE A'A: H'Um DE NAS SDIG PA BSAL

LA SOGS; ,YAN LAG BZANG PO SPYOD KUN GYIS, ,DRI MA DAG PAR BYAS
NAS SU, ,GNAS BZHI LAS NI SEMS MCHOG BSKYED, ,CHOS KUN RANG BZHIN
MTSAN MA MED, ,GDOD NAS MA SKYES MI 'GRO BA, ,BDE CHEN 'OD GSAL
RNAM MI RTOG ,MKHAS PAS KHONG NA MNGON DU BYA, ,AOm SVA BH'A BA

@135B SHADDHA: SARBADHA RM'A: SVA BH'A BA BI SHUDDHO NYA\ HAm,
GANG ZHIG KUN RTOG MTSAN NYID MED, ,DE NI BDAG SEMS 'OD GSAL
NYID, ,'GRO 'ONG GNAS DANG RTEN BRAL BA, ,DA NI SGYU MA'I SKYES
BU BZHIN, ,AOm SVA TZITTA SH'U N+YA T'A BADZRA SVA BH'A BA A'A
TMA KONYA\HAm, STONG PA NYID SEMS SGYU MA'I TSUL, SPRUL PA'I
MDZAD PA KUN SGRUB

PHYIR, ,SKYE BA MED LAS SKYE BA'I DNGOS, ,PADMO ZLA DBUS 'PHAGS
MCHOG BSKYED, ,THUGS RJE'I SNYING PO LAS BYUNG BA, ,SPRO DANG
BSDU DANG SDIG SEL BA'I, ,MTSAN MA RGYAL BA SDUG BSNGAL GCOD,
,BCU GCIG ZHAL MNGA' RNAM PAR BSGOM, ,PHYAG GNYIS THUGS KAR THAL
SBYAR ZHING, ,BGRANG

PHRENG PADMO G-YAS G-YON GNYIS, ,RIL PA MCHOG SPYIN 'KHOR LO
DANG, RDO RJE MDA' GZHU 'DZIN PAR BRTAG ,TI SE'I GANGS DANG STON
ZLA SOS KA'I NYI 'OD CAN, ,MU TIG GSER SOGS JI SNYED RGYAN MANG
KUN MNGA' BA, ,ZHAL NI BCU GCIG NOR BU ME MDOG SKE RAGS CAN, ,RI
DAGS LPAGS 'DZIN

'DZUM ZHAL GZI BRJID 'BAR BA'O, ,DE NAS SNYING PO'I SA BON GYIS
SPYAN DRANGS NAS SKU GSUNG THUGS LEGS PAR GNAS PAS DBANG BSKUR
BA'I MTHAR THUG PA'I SGRUB PA'O, ,SKYO BAR GYUR NA SNGAGS BZLAS
PAS 'KHOR LO DGYE BA'I SBYOR BA BRTZAM PAR BYA STE, AOm DHA RA
DHA RA, DHI RI DHI RI, ,DHU RU

DHU RU, AI ttE BI ttE, TZA LE TZA LI, PRA TZA LE PRA TZA LE, KU
SU ME KU SU MA BA RE, AI LI MI LI, TZI TE DZVA LA MA PA NA YA
SV'A H'A, ZHES BYA BAS SO, ,GAL TE BLO ZHAN RTUL MI PHO, ,ZHAL
LNGA PHYAG BRGYAD ZHAL GSUM DANG, ,PHYAG DRUG DE BZHIN ZHAL GCIG
DANG, ,PHYAG GNYIS PA YANG BSGOM PAR

BYA, ,SPYAN RAS GZIGS BCU GCIG PA'I ZHAL CAN GYI SGRUB THABS
RDZOGS SO,, 