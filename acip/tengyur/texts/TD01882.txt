@115B #, ,RGYA GAR SKAD DU, MAndALA BI GHI, BOD SKAD DU, ,DKYIL 'KHOR
GYI CHO GA, BCOM LDAN 'DAS 'JAM PA'I RDO RJE LA PHYAG 'TSAL LO,
,MI SHES MUN PA'I BGEGS SEL CING, ,'GRO BA'I PHUN TSOGS MCHOG
GYUR PA, ,'JAM MCHOG BLA MA LA BTUD DE, ,DKYIL 'KHOR

BRI BA GSAL BSHAD BYA, NGO TSA YANG NI RNAM SPANGS TE, ,SLOB MA
BLO DMAN LA BRTZE BAS, ,PHAN PHYIR CHO GA 'DI BRTZAMS KYIS, ,SKYE
BO DAM PA BZOD MDZAD RIGS, ,THOG MAR RE ZHIG SNGAGS PA GRAGS PA
DANG, MA GRAGS PA DANG, RNYED PA DANG, MA RNYED PA DANG, BDE BA
DANG, SDUG

BSNGAL BA DANG, BSTOD PA DANG, SMAD PA ZHES BYA BA'I 'JIG RTEN
GYI CHOS BRGYAD KYIS SEMS MA 'PHROGS PA, 'JIGS PA MED PA, G-YON
DANG BRAL BA, LUS DANG SROG LA LTOS PA MED PA ZHES BYA BA LA SOGS
PA'I MTSAN NYID DANG LDAN PA DANG, GTONG BA LA SOGS PA'I YON TAN
DANG LDAN

PAS; THUN BZHIS DANG PO'I SBYOR BA DANG, DKYIL 'KHOR GYI RGYAL PO
MCHOG DANG LAS KYI RGYAL PO MCHOG STE, TING NGE 'DZIN GYI SNGAGS
DE BZHIN DU BZLAS PAR BYA'O, ,DE LA THUGS KYI DKYIL 'KHOR YIN NA
NI 'KHOR LO'I GTZO BO MI BSKYOD PA'I SNGAGS

BZLAS BRJOD 'BUM BYA'O, ,GSUNG DANG SKU'I DKYIL 'KHOR LA NI,
'KHOR LO'I GTZO BO 'OD DPAG TU MED PA DANG, RNAM PAR SNANG MDZAD
KYI SNGAGS DE BZHIN DU BZLAS PAR BYA'O, ,RANG GI LHAG PA'I LHA'I
SNGAGS 'BUM DANG, DKYIL 'KHOR PA'I SNGAGS RE RE ZHING KHRI KHI
BZLA'O, ,YANG NA 'KHOR

LO CAN GYI BKA' THOB NA DKYIL 'KHOR BRI BAR BYA'O, ,SNGON DU
BSNYEN PA'I RIM PA'O, ,DE NAS DKYIL 'KHOR GYI KHANG PAR ZHUGS LA
BDUD RTZI THAB SBYOR GYI SNGAGS BZLAS PA'I CHUS BSANG ZHING BYUG
PA BYAS LA, SA'I LHA MO LA YANG DAM TSIG GIS GSOL BA GDAB BO, ,DE
NAS 'KHOR LO RTZIBS

@116A *, ,BCU PA BSGOMS TE BGEGS RNAMS BSKRAD NAS, 'BYOR PA CI
YOD PAS MCHOD PA DANG, GTOR MA DANG, SBYIN SREG BYAS LA SA'I LHA
MO BLOS NAM MKHA' LA BZHAG STE, PUS MO NUB TZAM BRKOS NAS, GYO MO
LA SOGS PA BSAL TE, SA DE NYID KYIS KHUNG BU

DGANG BAR BYA'O, ,YANG GSANG BA'I DE KHO NA NYID KYI RGYUD LAS,
PUS MO NUB TZAM BRKOS NAS NI, ,SA DE NYID KYIS DGANG BAR BYA,
,GAL TE LHAG PAR GYUR NA NI, ,DE CHE DNGOS GRUB YOD PAR BSHAD,
,CES GSUNGS PA YIN NO, ,KHUNG BUD GANG PA'I DUS SU YANG MCHOD PA
DANG, SBYIN SREG

DANG GTOR MA BYA'O, ,PHYI'I SBYANG BA'O, ,YANG SLOB DPON RANG GI
SLOB MA DANG BCAS PAS DKYIL 'KHOR GYI KHANG PAR MCHOD PA DANG, SA
SBYANG BA BYAS LA, 'KHOR LO RTZIBS BCU PA'I SBYOR BA DANG LDAN
PA'AM, RANG GI 'DOD PA'I LHA'I SBYOR BA DANG LDAN PAS AOm BH'U
KHAm, ZHES BYA BA'I SNGAGS 'DIS SA NAM

MKHA'I RANG BZHIN DU BSGOMS LA, H'Um LAm H'Um ZHES BYA BA 'DIS
RDO RJE'I RANG BZHIN DU BSAMS LA, AOm DE D'I N'I BADZR'I BHA
LBA BADZRA BANDHA H'Um, ZHES BYA BA 'DIS SA BYIN GYIS BRLAB PAR
BYA'O, ,NANG GI BDAG NYID CAN GYI SA SBYANG PA'I RIM PA'O, ,DE
NAS RDO RJE SLOB DPON DKYIL 'KHOR GYI SA'I DBUS SU TING

DE 'DZIN GSUM GYI SBYOR BA DANG LDAN PAS, RDO RJE DANG DRIL BU
'CHANG BA LA, RNAM PAR SNANG MDZAD LA SOGS PA'I SBYOR BA DANG
LDAN PA'I SLOB MA BZHI PO RDO RJE DANG DRIL BU 'DZIN CING PHYOGS
BZHIR GNAS PAS TSIGS SU BCAD PA BZHIS GSOL BA GDAB BO, ,DE BZHIN
GSHEGS PA KUN

ZHI BA; ,DE BZHIN GSHEGS PA KUN GYI GNAS, ,CHOS KUN BDAG MED PA
YI MCHOG ,DKYIL 'KHOR DAM PA BSHAD DU GSOL, ,MTSAN RNAMS THAMS
CAD YANG DAG RDZOGS, ,MTSAN MIN THAMS CAD RNAM SPANGS PA, ,KUN DU
BZANG PO SKU YI MCHOG ,DKYIL 'KHOR DAM PA

BSHAD DU GSOL, ,ZHI BA'I CHOS NI MCHOG LAS BYUNG, ,YE SHES SPYOD
PA RNAM SBYONG BA, ,KUN DU BZANG PO GSUNG GI MCHOG ,DKYIL 'KHOR
DAM PA PA BSHAD DU GOL, ,SEMS CAN KUN GYI SEMS CHEN PO, ,RANG
BZHIN DAG PA DRI MA MED, ,KUN BZANG THUGS MCHOG BA LO SGYUR, ,

@116B DKYIL 'KHOR DAM PA BSHAD DU GSOL, ,DKYIL 'KHOR BRI BA'I
PHYIR GSOL BA GDAB PA'O, ,GSOL PA BTAB PA'I RJES THOGS LA, SEMS
CAN GYI KHAMS RNAMS NYON MONGS PAS KHYAB PA LA BLTAS LA, NYON
MONGS PA LA KHROS PAS BDUD RTZI THAB SBYOR GYI SBYOR BA'I BDAG
NYID

CAN DU BSGOMS TE, H'Um BADZRA TZAKRA TIshthA ZHES BYA BAS DKYIL
'KHOR GYI 'KHOR LO NAM MKHAR BTEG NAS, YI GE MAm GYIS MIG G-YON
PAR ZLA BA'I DKYIL 'KHOR, tA ZHES BYA BA MIG G-YAS PAR NYI MA'I
DKYIL 'KHOR BSAMS NAS, PHYOGS BCU'I 'GRO BA DUS GSUM DU GTOGS PA
RNAMS

LA BLTAS TE, LANGS NAS RKANG PA'I 'OG TU RDO RJE 'BAR BA DANG
BCAS PA RNAM PAR SGOMS LA, YI GE H'Um ZLOS SHING DBANG LDAN GYI
PHYOGS NAS BRTZAMS TE, RDO RJE'I 'GROS KYIS GAR BYED PAS DKYIL
'KHOR GYIS GZHI BSKOR LA, DKYIL 'KHOR GYIS GZHI LA GNAS PA'I LHA
LA SOGS PA'I

BGEGS RNAMS BSKRAD PAR BYA'O, ,SKU GSUNG THUGS LA GNAS PA YI,
,BGEGS KYI TSOGS RNAMS THAMS CAD NYON, ,NGA NI DPAL LDAN RDO RJE
'DZIN, ,BKA' YI 'KHOR LO RAB SBYOR BA, ,GAL TE BDAG BSGOS LAS
'DAS NA, ,RDO RJE 'BAR BA'I GZUGS LDAN PA, ,SKU GSUM BYUNG

BAS DGAS BYA STE, ,'JIG 'GYUR 'DIR NI GDON MI ZA, ,ZHES BYA BA'I
TSIG 'DIS BSKRAD PAR BYA'O, ,SA YONGS SU GZUNG BA'O, ,DE NAS YANG
BGEGS ZHI BAR BYA BA'I PHYIR, ,DKYIL 'KHOR GYI SA'I DBUS SU BDUD
RTZI THAB SBYOR SKU SMAD RTZE GCIG PA 'DRA BA LA, SKU STOD KHRO
BO'I SKU'I

RNAM PA PHYOGS BCUR BSAMS LA, AOm GHA GHA, GH'A TA YAGH'A YA,
SARBBA sht'A PHAt, K'I LA YA K'I LA YA SARBBA P'A PAm PHAt, H'Um
H'Um H'Um BADZRA K'I LA YA BADZRA DHA ROD A'A DZNY'A P'A YA TI,
K'A YA LAB'A KA TZITTA BADZRA K'I LA YA H'Um PHAt, CES BYA BA'I
PHUR BU'I SNGAGS KYIS PHUR BUS GDAB PAR BYA'O, ,DE

NAS SA GZI BGEGS DANG BRAL BA 'BAR BA'I PHRENG BA'I 'OD ZER GYIS
KHYAB PAR BSAMS LA, PHUR BU'I PHYI ROL DU RDO RJE'I BA'I 'OD ZER
DANG BCAS PA BSAM MO, ,DE'I PHYI ROL DU RDO RJER BA, DE'I PHYI
ROL DU DBANG CHEN GYI DKYIL 'KHOR KHA DOG SER PO ZUR BZHI PAS
PHYOGS BCING NGO, ,DE

@117A *, ,NAS ME'I DKYIL 'KHOR DMAR PO GRU GSUM PAS MTSAMS BCING
BAR BSAM PAR BYA'O, ,DE'I RJES LA SA'I LHA MO ME TOG LA SOGS PAS
YANG DAG PAR MCHOD NAS, SKYOB PA SANGS RGYAS THAMS CAD KYI,
,SPYOD PA'I TSUL GYI KHYAD PAR DANG, ,SA DANG PHA ROL PHYIN

PA LA; ,LHA MO KHYOD NI DPANG DU GYUR, ,SH'A SENG GE SKYOB PA
YIS, ,JI LTAR BDUD KYI SDE BCOM PA, ,DE BZHIN BDAG GIS BDUD KYI
SDE, ,PHAM PAR BYAS TE SKYIL 'KHOR BRI, ,ZHES BYA BAS LHAG PAR
GNAS PAR BYA'O, ,DE'I RJES LA DKYIL 'KHOR GYIS DRI ZHIM POS BYUGS
LA, DER

ME TOG SIL MA BKRAM LA, SA GZHI DE LA BDUD RTZI PO LEGS PAR
SBYANGS PA DANG BCAS PA'I DRIS DKYIL 'KHOR BCU DGU BYAS NAS, NAM
MKHA' LA BZHUGS PA'I DKYIL 'KHOR BRI ZHES BYA BAS LHAG PAR GNAS
PAR BYA'O, ,DRI ZHIM PO'I DKYIL 'KHOR DU JI LTA PA BZHIN DU

BCUG NAS, YANG MTSAMS DANG PHYOGS BCING BA BYAS LA, 'BYOR BA CI
YOD PAS PHYI DANG YID KYIS MCHOD PA BYAS LA, MI BSKYOD RDO RJE YE
SHES CHE, ,ZHES BYA BA LA SOGS PAS BSTOD PA DANG, BDUD RTZI MYANG
BA'I CHO GA BYA'O, ,DE NAS BUM PA LHAG PAR GNAS PAR BYA BA NI,
RNAM PAR

RGYAL BA'I BUM PA, MGRIN PA RING PA, MCHU 'PHYANG BA, GSUS PA CHE
BA LA, NAS DANG, GRO DANG, MA SHA DANG, 'BRAS SO BA DANG, TIL TE
'BRU LNGA DANG, BRI HA TI DANG, KAndA KA RI DANG, GI RI KARnI DKAR
PO DANG, SA HA DANG, SATA DE BA STE SMAN LNGA DANG, GSER DANG,
BYI RU DANG, MU TIG

DANG; DUNG DANG, NOR BU STE, RIN PO CHE SNA LNGA DANG LDAN PA
SPOS CHUS GANG BA MGRIN PA GOS SAR PAS DKRIS PA, YAL GA DRI ZHIM
POS KHA BRGYAN PA LHAG PAR GNAS PAR BYA'O, ,DE'I RIM PA NI 'DI
YIN TE, RNAM PAR RGYAL BA'I BUM PA LA SKYIL 'KHOR LO'I GTZO BO
BSAMS TE, GSANG

BA DANG, MCHOD YON LA SOGS PA PHUL LA, ME TOG DANG, SPOS DANG,
MAR ME DANG, DRIS MCHOD CING BSTOD PA YANG BYAS NAS, ME TOG GI
PHRENG BAS DKRIS PA'I RDO RJE RNAM PAR RGYAL BA'I BU PA'I KHAR
BZHAG LA, BDAG PO'I SNGAGS YI GE GSUM DANG SPEL BA DE LA BZLAS
PAR

@117B BYA'O; ,DE LAS GZHAN PA'I DKYIL 'KHOR BA'I BUM PA BCO
BRGYAD KYANG CHUS BKANG LA, AA MRA LA SOGS PA'I YAL GANG DANG
LDAN PA, MGUL PA RAS SNA TSOGS KYIS DKRIS PA LA, DKYIL 'KHOR PA'I
SNGAGS YI GE GSUM DANG SPEL BA THUN GSUM DU MNGON PAR BZLAS PAR

BYA'O; ,YANG BUM PA GZHAN SEMS CAN THAMS CAD LA BSANG GTOR BYA
BA'I PHYIR, BDUD RTZI THAB SBYOR GYI SNGAGS, AOm A'A; BIGHN'A KRi
TA H'Um ZHES BYA BA MNGON PAR BZLA'O, ,GTOR MA YANG SBYIN NO,
,BUM PA LHAG PAR GNAS PA'I RIM PA'O,

MO G-YAS PA'I LHA DA SA LA BTZUGS TE, SANGS RGYAS LA SOGS PA'I
'KHOR LO'I GTZO BO LHAG PAR GNAS PAR BYA'O, ,BCOM LDAN 'JAM PA'I
RDO RJE MCHOG ,RIG SNGAGS RGYAL LA PHYAG 'TSAL LO, ,SLOB MA RNAMS
LA BRTZE BA DANG, ,KHYED RNAMS LA YANG MCHOD PA'I PHYIR, ,

THUGS RJE'I BDAG NYID CAN RNAMS KYI, ,DKYIL 'KHOR BDAG NI 'DRI
BAR 'TSAL, ,BCOM LDAN BDAG NI GUS PA LA, ,DE NI GNANG BAR MDZAD
PA'I RIGS, ,SANGS RGYAS 'GRO 'KHOR BYA DON STZOL, ,BYANG CHUB
SEMS DPA' 'BRAS GNAS DANG, ,GANG YANG GSANG SNGAGS LTA

RNAMS DANG, ,'JIG RTEN SKYONG BA'I LTA RNAMS DANG, ,GANG YANG
'BYUNG PO MTHU CAN DANG, ,GANG YANG LTA YI SPYAN MNGA' BA, ,SEMS
CAN BSTAN LA DGA' BA RNAMS, ,BDAG LA DGONGS PAR MDZAD DU GSOL,
,BDAG MING 'DI ZHES BGYI BA YIS, ,DKYIL 'KHOR CHO GA 'BYUNG PA

'DI; ,'GRO BDAG PAR BYA BA'I PHYIR, ,YO BYAD CI 'BYOR PAS 'DRIN,
,BDAG DANG SLOB MAR BCAS PA LA, ,THUGS NI BRTZE BAR DGONGS NAS
SU, ,TSOGS PA THAMS CAD DKYIL 'KHOR DU, ,BYIN GYIS BRLAB PA MDZAD
DU GSOL, ,LHA LHAG PAR GNAS PA'I CHO GA'O, ,DE NAS BZLAS

BRJOD KYANG CI NUS BYA'O, ,DE'I RJES LA SLOB MA RE RE ZHING YANG
ME TOG PHRENG BA THOGS LA, YID GZHUNGS SPRO BA CHE BA DANG, ,BYAS
PA GZO ZHING NGA RGYAL MED, ,RIGS MTHO YON TAN LDAN ZHING DAD,
,GZUGS DANG KHA DOG LANG TSOR LDAN, ,BDE BAR GSHEGS PA'I GSANG
SNGAGS NI, ,SGRUB

@118A *, ,LA DON GNYER MNGON BRTZON NA, ,ZHES BYA BA NI BA MA'I
MTSAN NYID DO, ,GZUGS NGAN YON TAN MED PA'AM, ,DMAN PA'ANG LHAG
PAR GNAS PAR BYA, ,ZHES BYA BA NI SLOB MA PHAL PA RNAMS SO,
,DKYIL 'KHOR GYI NI CHO GA LAS, ,'KHOR BZHI'I CHAR YANG

RJES SU GNANG, ,RANG GI BSLAB DANG SHIN TU LDAN, ,THEG CHEN LA
DGA'I BDAG NYID CAN, ,LA LA GSANG SNGAGS SGRUB DON GNYER, ,'DI NA
DKYIL 'KHOR 'JUG PAR BYED, ,BSOD NAMS 'DOD PAS DE LAS GZHAN,
,GZHAN DAG 'JIG RTEN GZHAN DON GNYER, ,'JIG RTEN PHA ROL

DON GNYER BA'I, ,DAD PA MANG DU BYED PA YI, ,BLO LDAN DKYIL 'KHOR
'JIG BYA YI, ,CHO 'DI'I 'BRAS BU 'DOD MI BYA, ,CHO 'DI 'DOD PAR
GYUR PA LA, ,'JIG RTEN PHA ROL DON MI 'GRUB, ,'JIG RTEN PHA ROL
DON GNYER SKYES, ,'JIG RTEN 'DI YI 'BRAS BU RGYAS, ,ZHES BRJOD

LA; SLOB MA DE BLOS RANG GI NANG DU BCUG STE, RANG GI RDO RJE LAS
PHYUNG NAS, RANG GI SO SOR SNANG BA'I RIG MA'I PADMAR GNAS PA LA,
DE BZHIN GSHEGS PA RNAMS ZHU BA'I TSUL DU GYUR PAS DBANG BSKUR
BAR BSAMS LA, DKYIL 'KHOR GYI KHANG PA'I SGOR 'DUG NAS GSOL BA
'DEBS

PAR BYA'O, ,DGA' CHEN KHYOD BDAG STON PA BAS, ,SLOB DPON KHYOD NI
DGONGS SU GSOL, ,BYANG CHUB CHEN PO'I TSUL BSTAN PA, ,MGON PO
CHEN PO BDAG 'TSAL LO, ,DAM TSIG DE NYID STZAL DU GSOL, ,BYANG
CHUB SEMS NI BDAG LA STZOL, ,SANGS RGYAS CHOS DANG DGE 'DUN TE, ,

SKYABS GSUM DAG NI BDAG LA STZOL, ,THAR PA CHEN PO'I GRONG MCHOG
TU, ,MGON PO BDAG NI 'JUG PAR 'TSAL, ,ZHES BYA BAS GSOL BA BTAB
PA DANG, SLOB DPON GYIS SLOB MA'I GTZO BO GCIG LA DMIGS TE, BU
TSUR THEG PA CHEN PO YI, ,GSANG SNGAGS SPYOD TSUL CHO GA

NI; ,KHYOD LA YANG DAG BSTAN PAR BYA, ,RDZOGS PA'I SANGS RGYAS
GANG 'DAS DANG, ,DE BZHIN GANG DAG MA BYON DANG, ,DA LTAR BYUNG
BA'I MGON PO RNAMS, ,'GRO LA PHAN PHYIR BZHUGS PA DAG ,DE DAG KUN
GYIS GSANG SNGAGS KYI, ,CHO GA MCHOG BZANG 'DI MKHYEN NAS, ,

@118B DPA' BOS BYANG CHUB SHING DRUNG DU, ,THAMS CAD MKHYEN PA
MTSAN MED BRNYES, ,GSANG SNGAGS SBYOR BA MNYAM MED DE, ,SH'A KYA
SENG GE SKYOB PA YIS, ,BDUD SDE SHIN TU MI BZAD PA, ,DPUNG CHEN
DAG KYANG DE YIS BCOM, ,DE BAS KUN MKHYEN THOB BYA'I PHYIR, ,BU
YIS

BLO GROS 'DI GYIS SHIG ,CES BRJOD LA, DKON MCHOG GSUM LA SKYABS
SU MCHI, ,SDIG PA THAMS CAD SO SOR BSHAGS, ,BSOD NAMS KUN LA RJES
YI RANG, ,SANGS RGYAS BYANG CHUB YID KYIS GZUNG, ,ZHES BYA BA'I
GSUM LA SKYABS SU 'GRO BA'I TSIGS SU BCAD PA

LAN GSUM ZLOS SU GZHUG GO, ,DE NAS BDUD RTZI THAB SBYOR GYI
SNGAGS KYIS MNGON PAR BSRUNGS LA DE RNAMS KYI SNYING GA DANG LKOG
MA DANG SPYI BOR RDO RJE DANG PADMA DANG, 'KHOR LO BSAMS LA,
MTSAN MA DE RNAMS NYID KYI LTE BA'I DBUS SU H'Um A'A; AOm ZHES
BYA BA'I YI GE GSUM BSGOM

BAR BYA'O, ,DE NAS RDO RJE KHU TSUR G-YAS PAS BZUNG LA BTEG STE,
SLOB DPON GYIS SLOB MA'I SNYING GA DANG SPYI BO DANG LKOG MAR
GTUGS LA, H'Um MOm A'A; ZHES BRJOD PAR BYA'O, ,DE NAS SLOB MA'I
SPYI BOR ME TOG DANG, MDUN DU SPOS DANG, MAR ME DANG, SNYING GAR
DRI SBYIN PAR BYA'O, ,

DE'I RJES LA AA SHVA THA LA SOGS PA'I SOR SHING SOR BCU GNYIS PA,
YON PO MA YIN PA, RTZE MO'I CHA ME TOG GI PHRENG BAS DKRIS PA LA
BDUD RTZI THAB SBYOR GYI SNGAGS BZLAS PA SLOB MA RNAMS LA SBYIN
PAR BYA'O, ,SLOB MA DE RNAMS KYANG SHAR RAM NUB TU KHAB LTAS TE,
SO SHING DE

BCAS LA BA LANG GI KO BA TZAM GYIS SA'I CHA BA'I LCI BAS BYUGS
LA, SO SHING LTOS PA MED PAR DOR BAR BYA'O, ,GAL TE SO SHING GI
RTZE MO SHAR LA SOGS PA'I PHYOGS SU BLTAS NA, ZHI BA LA SOGS PA'I
DNGOS GRUB YOD PAR STON TO, ,DE NAS SKYOR CHU GSUM SBYIN PAR BYA
STO, AOm HR'I; BI

SHUDDHA; DHA RMAM SARBBA P'A PAm NI SHTZA SAm SHO DHA YA, SARBBA BI
KA LP'ANA AA PA NA YA H'Um, ZHES BYA BA'I SNGAGS BZLAS PA'I CHU
DES KHA BKRU BAR BYA BA'O, ,YANG DE 'DUG PA LA BDUD RTZI THAB
SBYOR GYI SNGAGS BZLAS PA'I KU SHA SNGAS DANG STAN GYI PHYIR BYIN
LA, BDUD RTZI THAB SBYOR GYI SNGAGS BZLAS PA'I SRUNG

@119A*, ,SKUD KYIS SLOB MA RNAMS BSRUNG BA'I PHYIR, DPUNG PA
G-YAS PAR BCING PAR BYA'O, ,DE YANG SGYU 'PHRUL DRA BA'I RGYUD
LAS, ,SRAD BUS G-YAS BAR BCING BYA ZHING, ,KU SHA DAG NI LAG PAR
RO, ,ZHES GSUNGS PA YIN NO, ,DE NAS, 'JIG RTEN DU NI KUN MKHYEN

RNAMS; ,AU DU MB'A RA'I ME TOG BZHIN, ,BRGYAL MAN NI RES 'GA'
ZHIG ,'BYUNG 'GYUR YANG NA MI 'BYUNG NGO, ,GSANG SNGAGS SPYOD
PA'I TSUL 'BYUNG BA, ,'DEBS KYANG NI DKON PA STE, ,GANG GIS MNYAM
MED SEMS CAN DON, ,MYA NGAN MI 'DA' BYED BAR NUS, ,BSKAL BA BYE
BA

DU MA RU, ,SDIG PA BGYIS PAR 'GYUR BA GANG, ,DE KUN DKYIL 'KHOR
'DI 'DRA BA, ,MTHONG BAS 'BYANG BAR 'GYUR LAGS NA, ,GRAGS PA MTHA'
YAS SNGAGS SPYOD PA'I, ,TSUL LA GNAS PA SMOS CI 'TSAL, ,SKYOB
PA'I GSANG SNGAGS BZLAS NA NI, ,GO 'PHANG BLA NA MED PAR 'GYUR,
,GANG

DAG SPYOD PA MCHOG 'DI LA, ,BLO GROS SHIN TU MI G-YO BA, ,DE DAG
GIS NI NGAN 'GRO'I RGYUN, ,SDUG BSNGAL KUN 'BYUNG RAB TU BCAD,
,BDAG NYID CHEN PO KHYED RNAMS KYIS, ,RNYED PA MNYAM MED DE RING
RNYED, ,GANG PHYIR RGYAL BA SRAS BCAS PA, ,BDAG NYID CHEN PO KUN
GYIS NI, ,

BSTAN PA 'DI LA KHYED RNAMS KUN, ,YONGS SU BZUNG STE SKYE BZHIN
PA, ,DE PHYIR KHYED RNAMS THEG CHEN LA, ,SANG NI RAB TU SKYE BAR
'GYUR, ,THEG PA CHEN PO CHER 'BYUNG BA'I, ,LAM MCHOG 'DI NI DPAL
DANG LDAN, ,KHYED RNAMS 'DIR NI DONG BAS NI, ,RANG BYUNG SKAL BA
CHEN PO PA, ,'JIG

RTEN THAMS CAD MKHYEN PA YI, ,DE BZHIN GSHEGS PA RNAMS SU 'GYUR,
,ZHES CHOS BSHAD PA BSGRAG PAR BYA'O, ,SLOB DPON NYID DON DU
GNYER BA'I SLOB MA NI, ,BDUD RTZI THAB SBYOR GYI SNGAGS KYIS
BSRUNGS TE BZHAG LA, KHYAD PAR GYI SDOM PA 'DZIN DU GZHUG GO, ,MI
LDOG 'KHOR

LO'I DBANG BSKUR BA, ,STZAL BA'I MGON PO BDAG LA GSUNGS, ,'KHOR
LO LHA YI DE NYID DANG, ,SLOB DPON GYI NI LAS RNAMS DANG, ,SANGS
RGYAS KUN GYI DAM TSIG DANG, ,SDOM DANG GSANG BA DAM TSIG GSUM,
,SEMS CAN KUN GYI DON BGYID PHYIR, ,BDAG NI RTAG TU SLOB

@119B DPON 'GYUR, ,ZHES GSOL BA BTAB PA DANG, SLOB MA DE KU SHA'I
STAN LA NYAL DU GZHUG GO, ,SLOB MA LHAG PAR GNAS PA'I CHO GA'O,
,YANG SLOB DPON DKYIL 'KHOR GYI KHANG PAR ZHUGS LA, BSRUNG BAR
BYA BA'I PHYIR BDUD RTZI THAB SBYOR GYI SNGAGS YANG DANG YANG DU
BZLA BAR BYA'O, ,

YANG NANG PAR GYI DUS SU PHYIR BYUNG LA SLOB MA BOS TE, DE RNAMS
LA RMI LAM DGE MI DGE DRI BAR BYA'O, ,MI DGE BA MTHONG NA BDUD
RTZI THAB SBYOR GYI SNGAGS KYIS BSRUNG BAR BYA'O, ,DE NAS YANG
NANG PAR DKYIL 'KHOR MCHOD PA DANG, BSTOD PA DANG BDUD RTZI MYANG
BA LA SOGS PA BYAS LA,

DRI'I DKYIL 'KHOR LA BZHUGS PA'I DKYIL 'KHOR GYI 'KHOR LO GSHEGS
PAR BYA BA'I DON DU BLOS BTEG LA NAM MKHAR GZHAG PAR BYA'O, ,DE
NAS DKYIL 'KHOR ZUR BZHI PA LA SOGS PA PHYI'I SRAD BUS THIG GDAB
BO, ,DE'I RIM PA NI 'DI YIN TE, DE LA SNGAGS PAS RE ZHIG

DANG POR TSANGS PA'I THIG GNYIS PA MI YO BA DANG, DE'I RJES LA
KHRU GANG LA SOGS PA'I TSAD KYIS ZUR BZHI PA'I THIG MI YO BA
DANG, DE'I 'OG TU MTSAMS KYI THIG GNYIS PA GDAB PO, ,'KHOR LO ZUR
BZHI PA'I BRGYAD CHA'I TSAD NI SGO'I SA'I CHA'I THIG GDAB PO, ,DE
NAS TSON SNA

LNGA'I SA LA SOGS PA'I TSAD LA JI SKAD BSHAD PA BZHIN DU THIG GDAB
PAR BYA'O, ,LHA'I SNAM BU'I SA'I THIG GDAB PO, ,DE'I NANG GI ZUR
BZHI'I NANG DU SNYING PO'I DKYIL 'KHOR BRI'O, ,ZUR BZI'I SGO'I
TSAD TZAM NI TSON SNA LNGA'I SA'I TSAD DO, ,KA BA NI RDO RJE
DANG, RIN PO CHE LA SOGS

BSAM MTSAN MA DANG LDAN PA LA, RDO RJE PHRENG BAS BSKON BA BRI
BA'AM 'DRIR GZHUG GO, ,PHYI ROL DU RTA BABS SGO'I CHA'I SUM
'GYUR DU BYAS LA, DE'I PHYI ROL DU DKYIL 'KHOR DANG RJES SUM THUN
PA'I TSAD KYI LCAGS RI JI LTAR MDZES PAR BRI'O, ,SA'I THIG GDAB
PA'I RIM PA'O, ,DE NAS YE SHES KYI

THIG GI TSON SNA LNGA'I SRAD BU YE SHES LNGA DANG LDAN PA LA RDZI
MA BSKYOD CING G-YO BA'I 'BAR BA'I LTA BAS RNAM PAR SNANG MDZAD
LA SOGS PA'I THUGS KA NAS DRANGS PA'I YE SHES KYI SRAD BUS BYIN
GYIS RLOB PA'O, ,DE YANG DE KHO NA NYID BSDUS PA LAS, RAB TU MYUR
BAR MIG BSGUL ZHING, ,MIG GI RDZI MA

@120A *, ,'GUGS BYED PA, ,LTA BA GZI CAN YIN PAR BSHAD, ,'GRO BA
THAMS CAD 'GUGS BYED PA'O, ,ZHES BSHAD PA DANG YI GE DZA LAS ZLA
BA DANG NYI MA'I MIG SNGAGS PAS BSGOM PAR BYA'O, ,YE SHES KYI
THIG DE CHUR NI DKYIL 'KHOR GYI NYIS 'GYUR LA, SBOMS SU

SGO'I NYI SHU CHA'I TSAD NI SRAD BU DE ZLUM POR BYA ZHING DRI
DANG BDUD RTZI LNGAS BYUGS LA, YI GE GSUM DANG SPEL BA'I BDUD
RTZI THAB SBYOR GYI SNGAGS KYIS BSRUNGS NAS, BHA GA B'AN PRA
YATZTSA SHA SHVAD TAm S'UV TZA KRA S'U TRA NA YA, ZHES BYA BA LA
SOGS PA'I TSUL 'DIS RNAM PAR SNANG MDZAD LA SOGS PA NAS

MI BSKYOD PA'I BAR GYI DE BZHIN GSHEGS PA RNAMS LA GSOL BA GDAB
PO, ,DE NAS AA N+YO N+YA NYA AA NU GA TA, SARBBA DHA RMAM SPHAR
SRHAR DHA RMAM, AA TYA NTA AA NU PRA BIshtA SARBBA DHA RMAM, ZHES
BYA BAS THIG 'DZIN PA'I SLOB MA BDUD RTZI THAB SBYOR GYI SBYOR BA
DANG LDAN PAS LHAN CIG BSGRIL BAR BYA'O, ,DE'I

RJES LA SLOB DPON NUB SGOR 'DUG STE, BDAG NYID DZA; DZA; DZA;
ZHES BYA BA ZLOS SHING KHU TSUR G-YON PAS THIG BZUNG LA STE BAR
BZHAG STE, SLOB MAS SHAR PHYOGS KYI SGOR GNAS PA LA DZA; GSUM
GYIS DE'I LAG TU BTANG LA, AOm BADZRAS MA YA S'U TRA M'A TI KRA MA
H'Um, NAM MKHA' GANG BA'I

BDE GSHEGS RNAMS, ,KHYED KYI 'GRO DON MDZAD DUS LAGS, ,THIG GI
SGRA YIS BSKUL NAS NI, ,DE RNAMS 'DIR NI GSHEGS SU GSOL, ,ZHES
BYA BA'I SNGAGS BRJOD DE, NAM MKHAR THIG GDAB LA, THIG GI SGRA
DES DE BZHIN GSHEGS PA RNAMS BSKUL NAS BYON

BAR BSAM PAR BYA'O, ,DE'I RJES LA BSKOR PHYOGS SU SONG STE, LHO
PHYOGS SU SONG LA DER 'DUG STE, SLOB MA BYANG PHYOGS SU 'DUG PA
DANG LHAN CIG THIG GDAB PO, ,'OG TU THIG GDAB PA LA YANG RIM PA
DE NYID YIN NO, ,DE NAS MI'I PHYOGS SU SONG STE, DE BZHIN DU

'DUG STE, BYANG PHYOGS SU BLTAS LA, SLOB MA DBANG LDAN GYI PHYOGS
SU 'DUG STE, LHO PHYOGS SU BLTAS PA DANG LHAN CIG SHAR GYI CHA'I
THIG GDAB PAR BYA'O, ,DE NAS RLUNG GI PHYOGS SU SONG LA LHO
PHYOGS SU BLTAS TE, SLOB MA BDEN BRAL GYI PHYOGS SU GNAS PA DANG
LHAN

@120B CIG NUB KYI CHA'I THIG GDAB NGO, ,YANG BSKOR PHYOGS SU SONG
STE, RLUNG GI PHYOGS SU 'DUG LA SLOB MA DBANG LDAN GYI PHYOGS SU
'DUG PA DANG LHAN CIG BYANG GI CHAR THIG GDAB PO, ,DE'I RJES LA
DE BZHIN DU ME'I PHYOGS SU SONG STE, DE NYID 'DUG LA SLOB MA BDEN
BRAL GYI PHYOGS

SU 'DUG PA DANG LHAN CIG LHO'I CHA'I THIG GDAB PO, ,DE NYID DU
DGUG LA SLOB MA RLUNG GI PHYOGS SU 'DUG PA DANG LHAN CIG MTSAMS
KYI THIG GDAB PO, ,DE NAS BDEN BRAL GYI PHYOGS SU SONG LA LHAN
CIG BYANG GI MTSAMS KYI THIG GDAB PO, ,DE NYID DU 'DUG LA SLOB MA
RLUNG GI

PHYOGS SU 'DUG PA DANG LHAN CIG TSAMS KYI THIG GDAB PO, ,DE NAS
BDEN BRAL GYI PHYOGS SU SONG LA, SLOB MA DBANG LDAN GYI PHYOGS SU
SONG BA DANG LHAN CIG BYANG GI MTSAMS KYI THIG GDAB PO, ,THIG DE
NYIS LDAB TU BYAS LA SLOB DPON DKYIL 'KHOR GYI DBUS SU 'DUG PAS

BZUNG LA, SLOB MAS THIG GI PHYOGS GCIG NAS BZUNG STE, DBANG LDAN
GYI PHYOGS NAS BRTZAMS NAS G-YAS PHYOGS NAS BSKOR TE DE DANG LHAN
CIG RDO RJE LTA BU'I PHYI'I THIG GDAB PO, ,SRAD BU DE NYID YANG
NYIS LDAB DU BYAS LA SLOB DPON RANG NYID KYIS DBANG LDAN GYI
PHYOGS NAS BRTZAMS

TE; BSKOR PHYOGS SU NANG GI 'KHOR LO'I THIG GDAB PO, ,DE LTAR
THIG BTAB NAS, KHRO GNYER MA RAB BTUS PA, KHRO BA'I MIG NI BTZUM
PA STE, ,ZHES BYA BA'I KHRO BA'I LTA BA DANG, MNYAM PAR GZHAG
PA'I SA HRI ZHES BRJOD DE SGO BZHI DBYE BAR BYA'O, ,DE NAS DE KHO
NA NYID

BSDUS PA LAS, DE NAS DBUS SU 'DUG NAS NI, ,RDO RJE SLOB DPON
MNYAM GZHAG PAS, ,RDO RJE'I SGO NI RNAM BZHI'O, ,YID KYIS SU NI
DBYE BAS BYA, ,ZHES GSUNGS PA YIN NO, ,DE NAS TSON SNAL NGA PA'I
SRAD BU DE YI GE MU; DANG, YI GE GSUM GYIS GSHEGS SU GSOL LA

GNAS SU GZHAG PAR BYA'O, ,YE SHES KYI THIG GI CHO GA'I RIM PA'O,
,DE NAS RNAM PAR SNANG MDZAD LA SOGS PA'I DE BZHIN GSHEGS PA
LNGA'I KHA DOG CAN GYI TSON RTZI MU TIG GI PHYE MA LA SOGS
PA'AM, DE MA 'BYOR NA 'BRAS S'A LU'I PHYE MA LEGS PAR BTAGS
SHING, LEGS PAR

@121A *, ,BRDUNGS PA CI RNYED PA'I SNOD DU GZHAG STE, 'DI DAG LA
YANG SNGA MA BZHIN DU BLTAS TE, RNAM PAR SNANG MDZAD LA SOGS PA'I
DE BZHIN GSHEGS PA'I TSON GYI MDOG CAN JI LTAR BAR BCUG STE, AOm
BADZRA TZI TRA SA MA YA H'Um, ZHES BYA BA 'DI BZLA BAR BYA'O,
,DE'I RJES LA

DKYIL 'KHOR NA GNAS PA'I YE SHES KYI THIG YID KYIS BTEG STE,
BADZRA BE GA ZHES BYA BA'I SNGAGS BRJOD LA NANG DU ZHUGS TE, 'DI
NI CHOS DBYINGS DAG PA STE, ,SEMS CAN KHAMS NI DGROL BYED PA,
,RNAM SNANG RGYAL PO RANG NYID NI, ,DE BZHIN GSHEGS PA KUN GYI
GNAS, ,ZHES

BRJOD LA, TSON DE RE RE ZHING G-YON PA'I KHU TSUR GYIS BLANGS LA,
DBANG LDAN GYI PHYOGS NAS BRTZAMS TE, PHYI ROL NAS DKAR PO DANG,
SER PO DANG, DMAR PO DANG, LJANG GU DANG, NAG PO PHAN TSUN MA REG
CING MA YO BAR SLOB DPON GYIS DGYE BAR BYA'O, ,DE YANG GSANG BA'I

TSOGS MTHON PO LAS, DKAR PO RDO RJE'I RTZE RANG BZHIN, ,GZHAN DAG
GSER LA DMIGS PA STE, ,PADMA R'A GA'I RANG BZHIN RTZE, ,DE BZHIN
GZHAN DAG MARGAD DO, ,NAG PO NANG DU SHES BYAS TE, ,'DI NI TSON
GYI RIM PAR BSHAD, ,CES GSUNGS PA YIN NO, ,DE NAS DAM TSIG LAS
NYAMS

PA RNAMS SPANG BAR BYA BA'I PHYIR, RI MO'I BLOS NAM MKHAR BTEG
STE, SLAR YANG BADZRA BE GA ZHES BYA BA'I SNGAGS BRJOD LA SLOB
DPON PHYIR 'BYUNG BAR BYA'O, ,DE YANG DE KHO NA NYID BSDUS PA
LAS, YID KYIS RI MO BTEG NAS NI, ,RDO RJE SRAD BU'AM GZHAN YANG
RUNG, ,PHYIR RUNG NANG DU

ZHUGS KYANG NI, ,DAM TSIG 'GAL PAR MI 'GYUR RO, ,ZHES GSUNGS PA
YIN NO, ,DE'I 'OG TU SLOB DPON KYANG SLOB DPON 'JUG PA DANG
'BYUNG BA'I RIM PAS DGYE BAR BYA'O, ,TSON DGYE BA'I CHO GA'I RIM
PA'O, ,MI BSKYOD PA BDAG POR GYUR PA'I DUS SU NI, SHAR PHYOGS KYI
SA'I CHA

NI DKAR PO'O, ,LHO PHYOGS KYI SA'I CHA NI SER PO'O, ,NUB PHYOGS
KYI SA'I CHA NI DMAR PO'O, ,BYANG PHYOGS KYI SA'I CHA NI LJANG
GU'O, ,RDO RJE'I THIG GI MTHAR THUG PA'I NANG SNYING PO'I DKYIL
'KHOR DBUS MA NI SNGON PO'O, ,DER DBUS MA NI SNA TSOGS PADMA DANG
NYI MA'I DKYIL 'KHOR LA

@121B GNAS PA'I RDO RJE KHA GYES PA SNGON PO 'BAR BA DANG BCAS PA
BRI BAR BYA'O, ,SHAR PHYOGS KYI CHAR NI SNA TSOGS PADMA'I ZLA
BA'I DKYIL 'KHOR LA GNAS PA'I 'KHOR LO'O, ,LHO DANG NUB DANG
BYANG GI PHYOGS SU SNA TSOGS PADMA LA GNAS PA'I NYI MA'I DKYIL
'KHOR GYI STENG DU RIN PO CHE CHAD GU SNGON PO DANG

PADMA DMAR PO DANG, RAL GRI STE MTSAN MA 'DI DAG BRI BAR BYA'O,
,ME DANG BDEN BRAL DANG RLUNG DANG DBANG LDAN GYI MTSAMS RNAMS SU
SNA TSOGS PADMA LA GNAS PA'I ZLA BA'I DKYIL 'KHOR LA MIG 'BRAS
SNGO BA'I SPYAN DANG, RDO RJE SNGON PO DANG, PADMA DMAR PO NI KHA
BYE BA SDOD BU DANG BCAS PA DANG, AUTPALA

SNGON PO 'DRI'AM 'DRIR GZHUG GO, ,PHYI'I DKYIL 'KHOR GYI ME LA
SOGS PA'I MTSAMS RNAMS DANG, SHAR SGO'I NGOS GNYIS SU SNA TSOGS
PADMA LA GNAS PA'I ZLA BA'I DKYIL 'KHOR GYI STENG DU, ME LONG
DANG, PI WANG DANG, DUNG CHOS DANG, PADMA'I SNOD DANG, RAS SNA
TSOGS DANG, CHOS

'BYUNG BA'I PHYAG RGYA BRI'O, ,SHAR SGOR SNA TSOGS PADMA LA GNAS
PA'I NYI MA'I DKYIL 'KHOR LA THOB, DE BZHIN DU LHO SGOR SGOR
DBYIG PA, NUB SGOR PADMA DMAR PO, ,BYANG SGOR RDO RJE BRI BAR
BYA'O, ,TSON DGYE ZIN PA DANG KHRUS BYAS LA GOS GTZANG MA GON TE,
YANG PHYI DRO'I DUS SU DKYIL 'KHOR GYI KHANG

PAR ZHUGS LA, TSON LHAG MA DE RNAMS DE KHO NA NYID GSUM YI GE
MU:'I MTHA' DANG BCAS PAS GSHEGS SU GSOL, ,TSON GYI SNOD SKYE BO MED
PA'I SA PHYOGS SU BZHAG NAS, DKYIL 'KHOR GYI PHYI RIM PA'I LCI
BAS BYUGS LA SPOS CHU DRI ZHIM POS KYANG BYUGS TE DE NYID DU ME
TOG SIL MA BKRAM

PAR BYA'O, ,DE'I RJES LA GDUGS DANG RGYAL MTSAN DANG BA DAN LA
SOGS PA'I YO BYAD BRE BA DANG, BUM PA DGOD PAR BYAS TE, RNAM PAR
RGYAL BA'I BUM PA NI DKYIL 'KHOR GYI PHYI ROL GTZO BO'I G-YAS KYI
CHAG GZHAG GO, ,BUM PA GZHAN RNAMS NI 'BAR BA'I PHRENG BA'I PHYI
ROL GYI GRVA BZHIR GZHAG GO, ,YANG

BUM PA GZHAN ZHIG LA BDUD RTZI THAB SBYOR GYI SNGAGS BZLAS LA KU
SHA'I KHRES CHUNG DANG BCAS PA NI BSANG GTOR BYA BA'I PHYIR DKYIL
'KHOR GYI SGO LOGS SU GZHAG PAR BYA'O, ,BUM PA DE RNAMS LAS CHU
NYUNG ZAD NYUNG ZAD BLANGS TE, MCHOD YON GYI SNOD DU BLUGS LA,
MCHOD YON GYI SNOD DE YANG BDAG DANG SLOB MA

@122A *, ,DBANG BSKUR BAR BYA BA'I DON DU RNAM PAR RGYAL BA'I BUM
PA'I KHAR GZHAG GO, ,DE NAS MCHOD PA RGYA CHEN PO BYAS LA PHYOGS
MTSAMS BZHIR MAR ME BRGYAD GZHAG PA DANG, DE NAS LHAG PA'I SPOS
SNOD SPOS DRI ZHIM PA DANG BCAS PAR GZHAG PAR BYA'O, ,DE NAS SLOB
DPON CHO

GA BZHIN DU RGYAN THAMS CAD KYIS BRGYAN LA, DKYIL 'KHOR GYI SHAR
GYI SGOR STAN NANG TSANGS CAN LA LHA LA MNGON PAR PHYOGS PAS 'DUG
STE, DKYIL 'KHOR BSGRUB PA BRTZAMS PAR BYA'O, ,DE'I RIM PA NI 'DI
YIN NO, ,RGYUD LAS JI LTAR BSHAD PA LTA BU'I PHYI'I RIG PA DANG
LHAN CIG DKYIL 'KHOR

BSGRUB PAR BYA'O, ,DE MED NA YID KYIS BSGOM PAR BYA'O, ,DE YANG
DANG POR RE ZHIG SLOB DPON GYI TING NGE 'DZIN GSUM GYI SBYOR BA
DANG LDAN PAS RANG GI RDO RJE DANG, CHU SKYES YANG DAG PAR SBYOR
BA'I SGRAS NAM MKHA' LA BZHUGS PA'I DE BZHIN GSHEGS PA RNAMS BLOS
RANG GI NANG DU BCUG

NAS SLAR YANG DKYIL 'KHOR GYI 'KHOR LO LTA BU RANG GI LUS LAS
BYUNG NAS NAM MKHA' LA KHYAB PAR SPRO BAR BYA'O, ,DE NAS SLAR
YANG BKUG LA DKYIL 'KHOR GYI NGOS SU GZHAG PAR BYA'O, ,DE NAS
GSHIN RJE GSHED LA SOGS PAS BGEGS BSKRAD LA, RDO RJER BA LA SOGS
PA

RNAM PAR BSGOMS NAS, DE'I RJES LA DKYIL 'KHOR GYI NGOS LA BZHUGS
PA YI GE DZA: SA DGUG PA DANG, H'Um GIS DKYIL 'KHOR GYI DBUS SU
RANG RANG GI MTSAN MAR GZHUG PA DANG, DE BZHIN DU BAm GIS BRTAN
PAR BYA BA DANG, HO: SA MNYES PAR BYAS NAS NYE BAR BSGRUB PA LA
SOGS

PAS BYIN GYIS BRLAB PAR BSAM PAR BYA'O, ,DE'I RJES LA MCHOD YON
DANG ME TOG LA SOGS PA'I MCHOD PA YI GE GSUM GYIS MNGON PAR BZLAS
PA DANG, RAS ZUNG RE DE BZHIN DU MNGON PAR BZLAS PA LHA RE RE
ZHING DBUL BA DANG, NANG GI MCHOD PA YANG BYAS NAS, RDO RJE DRIL
BU DKROL

ZHING BSTOD PA BYA STE, MI BSKYOD RDO RJE YE SHES CHE, ,RDO RJE
DBYINGS NI MKHAS CHEN PO, ,RDO RJE GSUM MCHOG DKYIL 'KHOR GSUM,
,RDO RJE DBYINGS LA PHYAG 'TSAL LO, ,RNAM PAR SNANG MDZAD DAG PA
CHE, ,RDO RJE ZHI BA DGA' CHEN PO, ,RANG BZHIN 'OD GSAL MCHOG GI
MCHOG ,STON

@122B PA RDO RJE KHYOD PHYAG 'TSAL, ,RIN CHEN RGYAL PO RAB TU
ZAB, ,RDO RJE NAM MKHA' DRI MA MED, ,RANG BZHIN DAG PA GOS PA
MED, ,RDO RJE SKU LA PHYAG 'TSAL LO, ,RDO RJE MI 'CHI RGYAL PO
CHE, ,MI RTOG NAM MKHA' RDO RJE 'DZIN, ,'DOD CHAGS PHA ROL PHYIN
PA BRNYES, ,RDO RJE GSUNG LA

PHYAG 'TSAL LO, ,DON YOD RDO RJE RDZOGS SANGS RGYAS, ,BSAM PA
THAMS CAD RDZOGS MDZAD PA, RANG BZHIN DAG PA NYID LAS BYUNG, ,
RDO RJE SEMS DPA' PHYAG 'TSAL LO, ,DE LTAR BSTOD PA BYAS NAS
DKYIL 'KHOR GYI 'KHOR LO DANG BDAG NYID BDUD RTZI MYANG BAR BYA'O,
,DE NAS

SGRUB PA'I GROGS MCHOG DKYIL 'KHOR DU BZHAG LA PHYIR BYUNG STE,
BZA' BA DANG BCA' BA SNA TSOGS NYA DANG SHA LA SOGS PA DANG BCAS
PA'I GTOR MA RGYA CHEN PO RANG RANG GI PHYOGS KYI GTOR MA'I
SNGAGS MNGON PAR BZLAS LA PHYOGS SKYONG RNAMS LA PHUL NAS, YANG
DKYIL 'KHOR GYI KHANG

PAR ZHUGS TE, RDO RJE H'Um MDZAD KYI SBYOR BA DANG LDAN PAS DKYIL
'KHOR LA PHYAG BYAS LA, RDO RJE DRIL BU DKROL ZHING SLOB MA DANG
LHAN CIG BSKOR BA LAN GSUM BYA'O, ,YANG PHYIR BYUNG LA NANG PAR
GYI DUS SU RGYAS PA'I SBYIN SREG BYA STE, DE BZHIN NANG PAR RGYAS
PAR BYA, ,ZHES BSHAD PA'I PHYIR RO, ,

SLAR YANG ZHUGS TE 'OG GNAS BSHAD PA'I CHOGS RJES SU GNANG BA'I
DBANG BSKUR BA'I MTHAR THUG PA'I 'JUG PA'I CHO GA BCOM LDAN 'DAS
BDAG PO LAS THOB PAR BLOS BSAM PAR BYA'O, ,'DOD CHAGS CHE LAS
BYUNG DE NYID, ,'KHOR LO GZUGS BRNYAN LTA BUR NI, ,SHES PAR BYAS

LA DKYIL 'KHOR DU, ,SLOB MA GZHUG PAR BYA BA'I PHYIR, ,BCOM LDAN
BDAG POR GSOL PA GDAB PAR BYA'O, ,NAM MKHA' LAS BYUNG MTSAN LDAN
PHYIR, ,THOG MA THA MA MED PA'I MCHOG, ,RDO RJE SEMS DPA' CHE
RANG BZHIN, ,RDO RJE SEMS DPA' DENG GRUB MDZOD, ,KUN MCHOG

DNGOS GRUB CHEN PO STE, ,DBANG PHYUG CHEN PO LHAG PA'I LHA, ,RDO
RJE 'DZIN PA KUN GYI RGYAL, ,MI 'GYUR MCHOG TU BDAG GRUB MDZOD,
,NYES PA MI MNGA' RTAG PA KHYOD, ,'DOD CHAGS KUN GYI RJES CHAGS
PA, ,'DOD CHAGS CHEN PO DGA' BA CHE, ,BCOM LDAN DE NYID KYIS GRUB
MDZOD, ,

@123A *, ,SHIN TU DAG PA KUN GYI MCHOG ,GDOD NAS GROL BDE BA
BZHIN GSHEGS, ,KUN DU BZANG PO KUN BDAG NYID, ,BYANG CHUB SEMS
DPA' BDAG GRUB MDZOD, ,DNGOS GRUB CHEN PO KUN GYI MCHOG ,DBANG
PHYUG CHEN PO'I PHYAG RGYA MCHOG ,GRUB PA'I RDO RJE CHER BSTOD

BA; ,RDO RJE SNYEMS BDAG BDAG MDZOD CIG, ,SEMS CAN KUN GYI YID
KHYAB CING, ,SEMS CAN KUN GYI SNYING LA ZHUGS, ,SEMS CAN KUN GYI
YAB GYUR NYID, ,'DOD CHAGS DAM TSIG MCHOG GYUR PA'O, ,BDEN PA
GANG GIS YE SHES MCHOG ,SHES RAB THABS BDAG DKYIL

'KHOR YIN, ,BDEN PA DE YIS MGON BDAG LA, ,KHYOD KYI 'DOD PAR BA
RDZOGS SHOG ,CHOS RNAMS GZUGS BA RNYAN LTA BU STE, ,DAG CING GSAL
LA RNYOG PA MED, ,GZUNG DU MED CING BRJOD DU MED, ,RGYU DANG LAS
LAS KUN DU BYUNG, ,DE BZHIN NYID LAS NGES PAR SKYES, ,BDEN

PA 'DI YIS DKYIL 'KHOR DU, ,GZUGS BRNYAN GSAL BAR SLOB MA RNAMS,
,KUN GYIS DRI MA MED MTHONG SHOG, ,CES BDEN PA BSGRAG PAR BYA'O,
,SLOB MA RE RE ZHING YANG RGYAN THAMS CAD KYIS BRGYAN LA GOS DMAR
PO BSKON PA DANG, YI GE GSUM GYIS BYIN GYIS BRLABS PA'I

DAR DMAR POS GDONG G-YOGS SHING, MGO LA ME TOG GI PHRENG BA DKRIS
PA LAG NA ME TOG GI PHRENG BA THOGS PA YOL BA'I BAR DU BZHAG LA
DKYIL 'KHOR GYI KHANG BA'I SGOR GZHAG PA'I BUM PA'I CHUS BSANG
GTOR BYAS NAS, SLOB MA LA 'DUG PA KHYOD SU YIN ZHES DRI BAR
BYA'O, ,SLOB

MAS KYANG SDUG PA BDAG NI SKAL BA BZANG PO'I ZHES BRJOD PAR
BYA'O, ,DE NAS SLOB DPON MA DE'I SNYING GAR RDO RJE BZHAG NAS 'OG
NAS BSHAD PA'I RNAL 'BYOR GYI SEMS BSKYED PAR BYA STE, AOm SARBA
YO GA TZITTA AU TP'A DA Y'A MI, SU RA TE SA MA YA STVAm HO,
,SIDDHI BADZRA YA TH'A SU KHAm, DENG KHYOD DE BZHIN GSHEGS PA

THAMS CAD KYIS BYIN GYIS RLABS KYI, DE BZHIN GSHEGS PA THAMS CAD
KYI MCHOG TU GSANG BA 'DI, KHYED KYIS DKYIL 'KHOR DU MA ZHUGS PA
RNAMS LA SMRA BAR MA BYED CIG ,DAD PA DANG MI LDAN PA RNAMS LA
YANG MA YIN NO ZHES BRJOD PAR BYA'O, ,DZA:H'Um ZHES BRJOD PA'I
'DIS KYANG SLOB

@123B DPON GYIS SLOB MA DGUG PA DANG GZHUG PAR BYA ZHING, A'A
KHAm BA'I RA H'Um, ZHES BYA BA'I SNGAGS KYANG BRJOD PAR BYA'O,
,DAM TSIG GI MCHOG 'DZIN DU GZHUG PAR BYA BA'I PHYIR SLOB MA DE
DKYIL 'KHOR GYI SHAR SGO'I MDUN DU BZHAG LA, DENG KHYOD DE BZHIN
GSHEGS PA THAMS CAD KYI RIGS SU

ZHUGS KYIS, NGAS KHYOD LA YE SHES GANG GIS DE BZHIN GSHEGS PA
THAMS CAD KYI DNGOS GRUB KYANG THOB NA, DNGOS GRUB GZHAN LTA SMOS
KYANG CI DGOS TE, DE LTA BU'I YE SHES BSKYED PAR BYA YI, KHYOD
KYIS DKYIL 'KHOR CHEN PO MA MTHONG BA RNAMS LA MA SMRA SHIG ,DAM
TSIG NYAMS

PAR GYUR TA RE, ,ZHES BRJOD LA SLOB MA'I SNYING GAR RDO RJE BZHAG
LA, AOm RDO RJE SEMS DPA' DENG KHYOD KYI, ,SNYING LA YANG DAG
ZHUGS PAR 'GYUR, ,GAL TE TSUL 'DI SMRAS NA NI, ,DE MA THAG TU
DRAL TE GSHEGS, ,ZHES BRJOD NAS BDUD RTZI LNGA PADMA'I SNOD DU
BZHAG STE, YI GE GSUM GYIS

BYIN GYIS BRLABS LA JI LTA BA BZHIN DU BSGOMS TE, 'DI NI KHYOD
KYI DMYAL BA'I CHU, ,DAM TSIG 'DAS NA SREG PAR BYED, ,DAM TSIG
BSRUNG NA DNGOS GRUB STE, ,RDO RJE BDUD RTZI'I CHU 'THUNGS SHIG
,AOm BADZRA AU DA KA thA thA thA, ZHES BRJOD DE SLOB MA 'THUNG DU
GZHUG GO, ,SLOB DPON GYIS SLOB

MA LA DAM BCA' BA BRTAN PAR GYUR PA'I PHYIR, 'OG NAS BSHAD PA 'DI
YANG BRJOD DO, ,DENG PHYIN CHAD KHYOD KYI PHYAG NA RDO RJE NGA
YIN GYIS, NGAS 'DI BYOS SHIG CES BSGO BA GANG YIN PA DE YANG BYA
DGOS SO, ,KHYOD KYIS NGA LA BRNYAS PAR MA BYED CIG, ,MI BDE BA MA
SPANGS PAR KHYOD DUS BYAS NAS

DMYAL BAR LTUNG BAR GYUR TA RE ZHES SMRAS LA, DE NAS SLOB MA LA
'DI SKAD DU, DE BZHIN GSHEGS PA THAMS CAD KYIS BYIN GYIS RLOBS LA
RDO RJE SEMS DPA' DBAB PAR GYUR CIG CES SMROS SHIG CES BSGO LA,
SLOB MA'I SNYING GAR LAm LAS BYUNG BA'I DBANG CHEN GYI DKYIL
'KHOR ZUR BZHI PA KHA DOG SER

PO RDO RJE RTZE GSUM PAS MTSAN PA DBUS SU YI GE H'Um GNAS PA
BSGOM MO, ,LKOG MAR YANG BAm LAS BYUNG BA'I CHU'I DKYIL 'KHOR
ZLUM PO KHA DOG DKAR PO BUM PAS MTSAN PA LA, DBUS NA YI GE AA
GNAS PAR BSGOM MO, ,SPYI BOR YI GE YAm LAS BYUNG BA'I RLUNG GI
DKYIL 'KHOR GZHU'I DBYIBS

@124A *, ,CAN KHA DOG SNGON PO BA DAN GYIS MTSAN PA LA DBUS SU YI
GE HA GNAS PAR BSAM MO, ,SLOB MA'I RKANG BA'I 'OG TU YANG YI GE
DZNYEEm 'OD ZER 'BAR BA DANG BCAS PA BSAMS LA, DE'I YANG 'OG TU
RLUNG GI DKYIL 'KHOR GYI STENG NA RA LAS BYUNG BA'I ME'I DKYIL
'KHOR GRU GSUM KHA DOG

DMAR PO BSAMS NAS, DRIL BU DKROL ZHING, A'A BE SHA YA STVAm BHA
YA, RA RA RA RA, TZ'ALA YA, H'Um HA AA DZHEE ZHES BRJOD PAR
BYA'O, ,SLOB MA DE'I LCE LA YI GE HR'I: DMAR PO BSAMS LA, DE 'DO
DPAG TU MED PA'I SKUR BSAMS NAS BABS PAR GYUR PA DANG, 'DOD CHAGS
RDO RJER DE GNAS PA

LA; RDO RJE DGE BA DANG MI DGE BA SMROS SHIG CES DRIS NAS, AOm
TIshthA BADZRA ZHES BYA BA 'DIS SLOB MA DE BRTAN PAR BYA'O, ,DE
NAS PRA TA'I TZTSA BADZRA HO:, ZHES BRJOD DE, ME TOG GI PHRENG BA
DKYIL 'KHOR DU DOR LA, DE BLANGS NAS PRA TI GRiHn'A TVA MI MAS
TVA MA H'A BA LA, ZHES BYA BA 'DIS SLOB MA'I MGO

PO LA BCINGS NAS, DE'I MIG GNYIS SU YI GE AOm 'OD ZER DANG BCAS
PA BSAMS LA, RDO RJE SEMS DPA' DENG KHYOD KYI, ,MIG 'BYED PAR NI
BRTZON PAR MDZAD, ,MIG NI THAMS CAD 'BYED MDZAD DE, ,RDO RJE'I
MIG NI BLA MA MED, ,CES BYA BA'I TSIGS SU BCAD PA BRJOD LA, GDONG

G-YOGS BKROL NAS DKYIL 'KHOR GYI BDAG PO NAS BDUD RTZI THAB SBYOR
GYI BAR DU BSTAN PAR BYA'O, ,DE LA LHA RNAMS KYI MTSAN MA'AM,
MTSAN MA DANG NYE BAR ME TOG GI PHRENG BA GANG DU BABS PA DE'I
RNAL 'BYOR SBYIN PAR BYA'O, ,YANG NA SLOB MA GANG LA DAD PA DE'I
SBYOR BA SBYIN PAR BYA'O, ,

SLOB MA GZHUG PA'I CHO GA'O, ,DA NI DBANG BSKUR BA YIN TE, DE'I
RIM PA NI 'DI YIN NO, ,SNGAR BSHAD PA'I RNAM PAR RGYAL BA'I BUM
PA LA GZHAG PA'I SNOD LA GNAS PA'I CHUS SLOB MA RNAM PAR SNANG
MDZAD DU BSGOMS PA'I SPYI BOR, ,AOm BADZRA AA BHI shI NYTZA, ZHES
ZLOS SHING DBANG BSKUR

BA NI CHU'I DBANG BSKUR BA'O, ,GSER LA SOGS PA KHAMS KYI RANG
BZHIN LAS BYAS PA'AM, 'BUR DU BRKOS PA'AM, RI MO BRIS PA'I COD PA
NA DE MA 'BYOR NA RAS LAS BYAS PA DE'I SPYI BOR BZHAG LA, LAG PAS
'DZIN DU BCUG GNAS SPYI BO DER MI BSKYOD PA BUM PA BSNAMS PA

@124B BSAM ZHING, RIG PA DU MAS KYANG SLOB MA LA DBANG BSKUR BA
BSAM PAR BYA BA NI COD PAN GYI DBANG BSKUR BA'O, ,DE'I SNYING GAR
RDO RJE BZHAG LA DE YANG LAG PAS 'DZIN DU BCUG NAS DE'I SPYI BOR
MI BSKYOD PA BUM PA BSNAMS PA BSAMS NAS, SANGS RGYAS KUN GYI RDO
RJE'I DBANG, ,DE RING

KHYOD LA BSKUR BAR GYUR, ,SANGS RGYAS KUN DU RAB GRUB PHYIR, ,RDO
RJE 'DI NI KHYOD KYIS LONG, ,ZHES BRJOD PA NI RDO RJE'I DBANG
BSKUR BA'O, ,DE'I RANG GI GDOD MA'I LHA'I RNAL 'BYOR BYIN LA SLOB
MA RDO RJE DANG DRIL BU DAG 'KHYUD PA'I TSUL GYIS 'DZIN DU BCUG
LA, AOm BADZRA AA DHI PA TI STVAm

AA BHIshI NYTZAMI, TIshthA BADZRA SA MA YA STVAm, ZHES BRJOD PAR
BYA STE, 'DI NI BDAG PO'I DBANG BSKUR BA'O, ,DE'I SPYI BOR LAG PA
BZHAG LA, AOm BADZRAS TVA STVAm AA BHIshI NYTZA MI BADZRA N'A MA:
AA BHIshE KA TA, KYE CHE GE MO RDO RJE ZHES MING GI DBANG BSKUR
BAS, RANG GI DNGOS KUN GANG SNANG, ,GCO BO

DE NI RNAM PAR RGYAL, ,RANG BZHIN GYIS NI CHOS DAG PAS, ,SANGS
RGYAS YE SHES GANG YIN DE'O, ,ZHES SLOB MA LA BSGO BAR BYA BA NI
MING GI DBANG BSKUR BA'O, ,RIG PA'I DBANG BSKUR BA'I RNAM PAR DAG
PA NI 'DI LTA STE, CHU'I DBANG BSKUR BA NI, ME LONG LTA BU'I YE
SHES KYI BDAG NYID CAN,

MI BSKYOD PA'I RNAM PAR DAG PA'O, ,COD PAN GYI DBANG BSKUR BA NI
MNYAM PA NYID KYI YE SHES KYI BDAG NYID CAN RIN CHEN 'BYUNG LDAN
GYI'O, ,RDO RJE'I DBANG BSKUR BA NI SO SOR RTOG PA'I YE SHES KYI
BDAG NYID CAN 'OD DPAG TU MED PA'I'O, ,BDAG PO'I DBANG BSKUR PA
NI BYA BA SGRUB PA'I YE SHES

KYI BDAG NYID CAN DON YOD PAR GRUB PA'I'O, ,MING GI DBANG BSKUR
BA NI, MA RIG PA 'GAGS NAS RIG PA'I KHAMS DANG, RIG RNAM PAR DAG
PA CHOS KYI DBYINGS KYI YE SHES KYI BDAG NYID CAN RNAM PAR SNANG
MDZAD KYI RNAM PAR DAG PA YIN NO, ,DE'I RJES LA GAL TE PHYIR MI
LDOG PA'I DBANG BSKUR PAR

MI BYED NA, RIG PA'I DBANG BSKUR BA LA YANG RDO RJE'I BRTUL ZHUGS
DANG, LUNG BSTAN PA DANG, DBUGS DBYUNG BA SBYIN PAR BYA'O, ,YANG
NA RIG PA'I DBANG BSKUR BA TZAM BYED NA, DE'I TSE DE'I RJES LA
RDO RJE'I BRTUL ZHUGS KHO NA TZAM SBYIN PAR BYA BA LA PHYIR MI
LDOG PA'I DBANG BSKUR BA'I DUS SU NI 'DI

@125A *, ,LA LUNG BSTAN SBYIN PAR BYA'O, ,DE LA RDO RJE'I BRTUL
ZHUGS NI 'DI YIN TE, 'DI DE SANGS RGYAS THAMS CAD NYID, ,RDO RJE
SEMS DPA'I LAG NA GNAS, ,KHYOD KYIS KYANG NI RTAG TU BCANG, ,RDO
RJE SEMS DPA'I BRTUL ZHUGS BRTAN, ,ZHES BRJOD LA RDO RJE SLOB MA

'DZIN DU BCUG LA SNGAGS 'DI BRJOD DU GZHUG STE, ,AOm SARBBA TA
TH'A GA TA SIDDHI BADZRA SA MA YA TIshthA AE shA STVAm DHA RA Y'A
MI HI HI HI HI HI H'Um, DE NAS, THOB MTHA' MED PA'I SEMS DPA' NI,
,RDO RJE SEMS DPA' DGA' BA CHE, ,KUN DU BZANG PO KUN BDAG NYID,
,RDO RJE SNYEMS TSUL BDAG PO'I BDAG, ,

CES BRJOD CING 'DIS RDO RJE 'DZIN DU GZHUG GO, ,DE'I RJES LA RDO
RJE DRIL BU 'DZIN DU BCUG LA, 'DI DE SANGS RGYAS THAMS CAD KYI,
,SHES RAB SGRA YI RJES 'GROR BSHAD, ,KHYOD KYIS KYANG NI RTAG TU
BCANG, ,BYANG CHUB MCHOG TU RGYAL BA BZHED, ,CES BYA BA 'DIS
'DZIN DU BCUG PA STE

CHOS KYI TSUL NYID DU 'DIS DKROL BAR BYA'O, ,SRID PA NGO BO NYID
KYIS DAG, ,NGO BO NYID KYIS SRID BRAL BYAS, ,NGO BO NYID DAG SEMS
DPA' MCHOG, ,SRID PA'I MCHOG NI BYED PAR 'GYUR, ,ZHES BYA BA NI
RDO RJE'I BRTUL ZHUGS SO, ,DE LA KHU TSUR G-YON PAS CHOS GOS KYI
MTHA'

NAS BZUNG STE, SNYING GAR BZHAG LA LAG PA G-YAS PA MCHOG SBYIN
PAR BYAS NAS, SLOB DPON DANG DE BZHIN GSHEGS PAS LUNG BSTAN PAR
BYA STE, 'DI NI NGAS KHYOD LUNG BSTAN PA, ,RDO RJE SEMS DPA' DE
BZHIN GSHEGS, ,SRID PA MCHOG GI SGRUB PA'I PHYIR, ,SRID PA'I NGAN

'GRO NYID LAS BTON, ,KYE DE BZHIN GSHEGS PA RDO RJE CHE GE MO
ZHES BYA BA, SIDDHI BHU RA BHU BA SVA:, 'DI YIS DBANG BSKUR GYUR
PA YI, ,SNGAGS PA 'GRO BA KUN GYI BDAG ,BLA NA MED PA'I BYANG
CHUB TU, ,BDE GSHEGS KYIS KYANG LUNG BSTAN MDZAD, ,CES BYA BA'I
TSIGS SU BCAD PA NI

LUNG BSTAN PA'O, ,DE NAS DER TSIGS SU BCAD PA 'DI DAG GIS DBUGS
DBYUNG BA SBYIN PAR BYA STE, MCHOG GSANG DKYIL 'KHOR DAM PA NI,
,MTHONG BA DANG NI ZHUGS GYUR PAS, ,SDIG PA KUN LAS NGES GROL
BAR, ,KHYED RNAMS DENG NYID LEGS PAR GNAS, ,BDE CHEN

@125B THAG PA 'DI LAS NI, ,SLAR KHYOD 'CHI BA YOD MI NA TE, ,MI
TSUGS PA DANG MI SOD PAS, ,CIS KYANG MI 'JIGS DGA' BAR GYIS,
,SRID PA SHIN TU DAG PA'I PHYIR, ,SRID PA'I SDUG BSNGAL LAS KHYOD
'DAS, ,SRID PA SHIN TU GRUB PA'I PHYIR, ,STON PA'I MCHOG TU GYUR

PA YIN, ,DAM TSIG SNGOM PA GRUB PA 'DI, ,RTAG TU KHYOD KYIS
BSRUNG BAR BYA, ,SANGS RGYAS KUN GYIS MTHUN PAR GSUNGS, ,DAM PA
RTAG PA'I BKA' YIN NO, ,GANG ZHIG BSKYED PA TZAM GYIS NI, ,SANGS
RGYAS NYID DU DOGS MED PA'I, ,BYANG CHUB SEMS NI BTANG MI BYA, ,

PHYAG NA RDO RJE GANG YIN PA'O, ,DAM PA'I CHOS NI MI SPANG ZHING,
,NAM YANG DOR BAR MI BYA'O, ,MI SHES PA'AM RMONGS PA YIS, ,TSUL
CHEN BSTAN PAR MI BYA'O, ,BDAG NYID YONGS SU SPANGS NAS SU, ,DKA'
THUB KYIS NI MA GDUNGS SHING, ,CI BDE BAS NI BDE BAR GZUNG, ,'DI
NI MA BYON

RDZOGS SANGS RGYAS, ,RDO RJE DRIL BU PHYAG RGYA RNAMS, ,NAM YANG
YONGS SU MI DOR ZHING, ,SLOB DPON SMAD PAR MI BYA STE, ,'DI NI
SANGS RGYAS KUN DANG 'DRA, ,SANGS RGYAS KUN MTSUNGS BLO YIS NI,
,SLOB DPON LA NI GANG SMOD PA, ,DE NI SANGS RGYAS KUN SMAD PAS,
,RTAG TU SDUG BSNGAL

'THOB 'GYUR TE, ,RIMS DANG DUG DANG DBYIG DUG NAD, ,MKHA' 'GRO
RNAMS KYIS GTZES PA DANG, ,GDON DANG LOG 'DREN GTUM PO YIS, ,BSAD
NAS SEMS CAN DMYAL BAR 'GYUR, ,DE BAS NAN TAN THAMS CAD KYIS,
,RDO RJE SLOB DPON BLO GROS CHE, ,DGE BA RAB TU MI SPYOMS

PA; ,NAM YANG SMAD PAR MI BYA'O, ,BLA MA LA NI GUS BCAS YON,
,RJES MTHUN KHYOD KYIS SBYIN PAR BYA, ,DES NI RIMS SOGS GNOD PA
RNAMS, ,PHYIR ZHING 'BYUNG BAR MI 'GYUR RO, ,RTAG TU RANG GI DAM
TSIG BSRUNGS, ,RTAG TU DE BZHIN GSHAGS PA MCHOD, ,RTAG TU BLA MA
LA YANG

'BUL; ,'DI NI SANGS RGYAS KUN DANG 'DRA, ,DE BYIN SANGS RGYAS
THAMS CAD LA, ,RTAG TU BYIN PA NYID DU 'GYUR, ,DE BYIN BSOD NAMS
TSOGS YIN TE, ,TSOGS LAS DNGOS GRUB MCHOG TU 'GYUR, ,GANG PHYIR
'DIR NI LEGS GNAS PAS, ,DANG KHYAD SKYE BA 'BRAS BAR BCAS, ,

@126A *, ,DAM TSIG LHA RNAMS KUN MNYAM PAR, ,DENG KHYOD GYUR PAR
THE TSOM MED, ,SANGS RGYAS RDO RJE 'DZIN BCAS PA, ,KUN GYIS DENG
KHYOD DBANG BSKUR BAS, ,KHAMS GSUM GYI NI RGYAL PO CHE, ,RGYAL
PO'I BDAG POR BRTAN PA YIN, ,DENG NI BDUD LAS RNAM RGYAL TE,

GRONG KHYER MCHOG TU RAB BA ZHUGS PA, ,KHYED RNAMS KYIS NI SANGS
RGYAS NYID, ,DE NYID THOB PAR THE TSOM MED, ,DE LTAR YID NI RAB
DANG RDO RJE NYID DU GYIS, ,RANG GI DAM TSIG MI ZAD BDE BSKYED
BRTEN PAR GYIS, ,DENG NI 'GRO LA MYUR BDE RDO RJE SEMS DPA' DANG,
,RAB TU MNYAM ZHING RTAG

PA NYID DU RTOGS PAR 'GYUR, ,DE NAS DE'I RJES LA TSIGS SU BCAD PA
'DI DAG GIS CHOS BSHAD PAR BYA STE, ,SNYING PO BSNYEN PA SOGS
BSHAD PAS, ,PHYAG RGYA CHEN POR BYIN BRLABS LA, ,DAM TSIG 'DOD
PA'I GZUGS SOGS KYIS, ,MA CHAGS GSANG SNGAGS YANG DAG

BZLA; ,RANG RIG PA YI NGO BO NYID, ,PHYOGS BCUR DUS GSUM BZHUGS
PA STE, ,RANG GI LHA YI SBYOR BA YIS, ,BDAG DANG GZHAN LA MCHOD
PAR BYA, ,DKA' THUB SNGOM PA MI ZAD PA, ,BRTEN PAS 'GRUB PAR MI
'GYUR GYI, ,SKU GSUNG THUGS BYUNG MKHA' LAS SKYES, ,NANG

GI MNGON PAR SHES PAS 'GRUB, ,DE BAS SANGS RGYAS SEMS DPA' MCHOG
,SNGAGS KYI SPYOD MCHOG SPYOD PA RNAMS, ,CHOS KYI YI GE MCHOG
THOB PA, ,'DOD PA THAMS CAD BSTEN PAS SO, ,BDE DANG SDUG BSNGAL
GNYIS BDAG CAN, ,'DOD PA'I YON TAN LNGA RNAMS

BSTEN, ,YE SHES DON GNYER 'DOD CHAGS CAN, ,SBYOR BAS BSGRUBS NA
MYUR DU 'GRUB, ,SKU GSUNG THUGS NI YANG DAG 'GRUB, ,GANG GZHAN
SMAN PAR BSHAD PA NI, ,SNGAGS KYI BZLAS PAS 'GRUB PAR 'GYUR, ,SKU
GSUNG THUGS NI BSGOMS PAS SO, ,ZHES BYA BA

NI CHOS BSHAD BA'O, ,DE KHO NA NYID KYI RDO RJE GZUNG BA DANG,
,CHOS KYI DRIL BU DKROL BA LA SOGS PA SHES PAR BYA BA'I PHYIR,
,DE NYID KYI NI RDO RJE GZUNG, ,CHOS KYI DRIL BU DKROL BAR BYA,
,BYIN GYIS BRLABS NAS SNYING PO BZLA, ,ZHES BYA BA DE NI 'DI YIN
NO, ,RIG PA'I DBANG

@126B BSKUR BA'I CHO GA'O, ,DA NI PHYIR MI LDOG PA'I DBANG BSKUR
BA STE, DE'I RIM PA NI 'DI YIN NO, ,SLOB MAS PHYAG BYAS LA,
,BYANG CHUB RDO RJE RJE SANGS RGYAS KYIS, ,MCHOD CHEN JI LTAR
STZAL BA BZHIN, ,BDAG KYANG RAB TU BSKYAB PA'I PHYIR, ,NAM MKHA'I
RDO RJE BDAG LA STZOL, ,ZHES

BYA BA'I TSIGS SU BCAD PAS GSOL BA GDAB PA'O, ,DE'I 'OG TU YO
BYAD 'BYOR NA, ,GDUGS DANG RGYAL MTSAN GDAGS PA DANG, 'KHOR LO
DANG, DUNG LA SOGS PA DBANG BSKUR BA'I RDZAS RNAMS NYE BAR BSAMS
LA, ,SNGA MA BZHIN DU SLOB MA SGOR SENG GE'I STAN LA

GZHAG PA'I STAN NANG TSANGS CAN LA 'DUG TU BCUG STE, STENG NAS
BLA RE BRE BA DANG RGYAN THAMS CAD KYIS BRGYAN PAR BYA'O, ,DE DAG
MA 'BYOR NA SNA TSOGS PADMA 'DAB MA BRGYAD PAR KHRI'U DANG STAN
BZHAG LA RANG GI LHA'I SBYOR BA DANG LDAN PAR BZHAG LA, ,YE SHES
SEMS DPA'I

THUGS KA NAS BYUNG BA'I 'OD ZER LAS, DKYIL 'KHOR GYI 'KHOR LO LTA
BU'I DE BZHIN GSHEGS PA NAM MKHA' KHYAB PAR BYUNG BA RNAMS KYIS
PHYAG NA BUM PA BSNAMS SHING, GDUGS DANG RGYAL MTSAN DANG, BA DAN
LA SOGS PAS DBANG BSKUR BAR MDZAD PAR BSAMS LA,

SLOB DPON GYIS, RDO RJE CHEN PO'I DBANG BSKUR BA, ,KHAMS GSUM
GYIS NI PHYAG BYAS PA, ,GSANG BA GSUM GYI GNAS LAS BYUNG, ,SANGS
RGYAS KUN GYIS SBYIN PAR BYA, ,ZHES BYA BA'I TSIGS SU BCAD PA
BRJOD PAR BYA'O, ,DE NAS DKYIL 'KHOR GYI DE KHO NA NYID BSTAN

PAR BYA STE, DKYIL 'KHOR ZHES BYA GANG BSHAD PA, ,YID NI DKYIL
'KHOR DAM PA YIN, ,GZHAL YAS KHANG NI YE SHES TE, ,SEMS KYI
BRTZEGS PA BSGRENG BA YIN, ,PHYI YI GRUB BZHI BA GANG YIN, ,TSAD
KYIS MNYAM NYID GYUR BA YIN, ,BYAMS PA LA SOGS SEMS

GANG YIN, ,THIG BZHI ZHES NI BSHAD PA YIN, ,CHOS KYI SBYOR BA
RJES DRAN NYID, ,GANG DE RDO RJE'I THIG TU BSHAD, ,LTA BA KUN LAS
RNAM GROL, ,YE SHES THIG TU BSHAD PA YIN, ,TSUL KHRIMS SOGS KYI
DAM PA NI, ,GANG YIN RGYAN DU BSHAD PA YIN, ,DAD DBANG LA SOGS
SEMS

@127A *, ,GANG YIN, ,RA BA LNGAS NI YANG DAG BYUNG, ,RNAM PAR
THAR PA BZHI PO NI, ,SGO RNAMS SU NI YANG DAG BSHAD, ,YANG DAG
SPONG BA BZHI PO NI, ,RTA BABS RNAMS DANG KA BAR BYUNG, ,DRAN PA
NYER GZHAG BZHI PO NI, ,KHYAMS RNAMS BZHI POR SHES PAR BYA, ,RDZU
'PHRUL RKANG PA BZHI

PO NI, ,DE NI SGO KHYUD RNAM BZHI YIN, ,BYANG CHUB YAN LAG BDUN
PA YIN, ,PHRENG BA MED TOG CHUN BRGYAN PA, 'PHAGS LAM YAN LAG
BRGYAD PA NI, ,KA BA BRGYAD CES BYA BAR BSHAD, ,SGRIB PA GNYIS
LAS RNAM GROL ZHING, ,TING 'DZIN YE SHES KYIS BRTAGS PA, ,LAM GYI
YE SHES

KHYAD PAR RNAMS, ,RNGA YAB CES NI YANG DAG BSHAD, ,NYON MONGS
THAMS CAD NGES GCOD CING, ,NYON MONGS 'PHROG PAS DRA BA STE, ,YANG
DAG GCOD CING SPONG BA NYID, ,SEL BA'I SPONG BA LA GNAS PA,
,TSOGS GNYIS KYI NI SBYOR BA NYID, ,NYON MONGS PA YI PHYED 'PHROG
PA, ,DRA BA PHYED

CES BYA BAR BSHAD, ,CES BYA BA NI DKYIL 'KHOR GYI DE KHO NA NYID
BSGRAGS PAR BYA'O, ,PHUNG PO LNGA NI MDOR BSDUS NA, ,SANGS RGYAS
LNGAR NI RAB TU BSHAD, ,RDO RJE SKYE MCHED NYID DAG KYANG, ,BYANG
CHUB SEMS DPA'I DKYIL 'KHOR MCHOG, ,SA NI SPYAN ZHES BYA BAR
BSHAD, ,CHU YI KHAMS NI M'A

MA K'I, ME NI GOS DKAR MO RU BSHAD, ,RLUNG NI SGROL MAR RAB TU
BSGRAGS, ,GTI MUG GTI MUG LONGS SPYOD PAS, ,GTI MUG ZAD PHYIR
GSHIN RJE GSHED, ,DE NAS LUS MTHAR BYED PA STE, ,DES NA SHES BYA
MTHAR BYED 'GYUR, ,NYES PA NYES PA LONGS SPYOD PAS, ,NYES BZANG
PHYIR SHES

MTHAR BYED, ,DES NA SEMS NI MTHAR BYED DE, ,DES NA NYON MONGS
MTHAR BYED 'GYUR, ,'DOD CHAGS 'DOD CHAGS LONGS SPYOD PAS, ,'DOD
CHAGS ZAD PAS PAD MTHAR BYED, ,DES NA CHAGS PA MTHAR BYED DE, ,DE
BZHIN SNYOMS 'JUG MTHAR BYED 'GYUR, ,NYON MONGS

KUN ZAD GANG YIN DANG, ,DE BZHIN LAS NI THAMS CAD ZAD, ,SGRIB PA
KUN ZAD YE SHES NI, ,BGEGS MTHAR BYED CES BYA BAR BSHAD, ,CES BYA
BA NI LHA'I DE KHO NA NYID DO, ,PHYIR MI LDOG PA'I DBANG BSKUR
BA'I RIM PA'O, ,DE'I 'OG TU RJES SU GNANG BA'I DBANG BSKUR BA
SBYIN

@127B PAR BYA STE, JI LTAR JI LTAR 'DUL 'GYUR BA'I, ,DE LTA DE
LTAR CHAGS LA SOGS, ,GTZANG BAS SEMS CAN DON BYED DO, ,NYIN RE
ZHING NI THUN BZHI RU, ,TING 'DZIN GSUM GYI SBYOR LDAN PAS, ,GYUR
NAS THUN MONG CIG SHOS KYI, ,DNGOS GRUB THOB PA BSGRUB PAR BYA,
,ZHES BRJOD

PAR BYA'O, ,DE NAS JI SKAD DU BSHAD PA'I MTSAN NYID CAN GYI
GZUNGS KYI DKYIL 'KHOR DU BCUG LA, ,DE DANG LHAN CIG GSANG BA'I
MCHOD PA BYAS NAS, ,THUB PA'I DBANG TSOGS RDO RJE'I MTHAR, ,YANG
DAG 'BAB STE BDE MCHOG STE, ,THU BO THA MA MIN PAR BSDAM, ,SNOD
GYUR SGOR

NI NGES PAR DBAB, ,BRTAN PA'I BLO LDAN SNOD KYIS KUN, ,RNAM SNANG
BDAG NYID CAN 'THUNGS LA, ,SNA TSOGS BZHIN TE SNA TSOGS 'GYUR,
,KYE MA SHIN TU BDEN TSIG BRJOD, ,GZUNGS 'DI SHIN TU YID 'ONG TE,
BRTAN BYAR SANGS RGYAS RNAMS KYIS BRTAGS, ,RDO RJE 'KHOR

LO'I RAB SBYOR BAS, ,BDUD RTZI'I BDAG NYID CAN BDE SPYAD, ,RDO
RJE SKYIL LA KRUNG YID DANG SEMS, ,NOR LDAN KHONGS SU GTOGS PAR
LTA, ,DE LTAR SLOB DPON GYI SHES RAB DANG 'DUS PA'I RGYUR GYUR
BAS DE KHO NA NYID NYE BAR ,TSON PAR BYA'O, ,DE YANG DE BZHIN NO
ZHES BYA BA YANG BSTAN

PAR BYA STE, ,'DI DAG NI GSANG BA'I DBANG BSKUR BA DANG, ,SHES
RAB YE SHES KYI DBANG BSKUR BA'O, ,DE'I RJES LA DKYIL 'KHOR GYI
KHANG BA NAS PHYIR BYUNG LA JI SKAD DU BSHAD PA'I ZHI BA'I SBYIN
SREG BYAS NAS, ,SLAR YANG DKYIL 'KHOR GYI KHANG BAR ZHUGS NAS,
SHAR SGOR 'DUG LA

MCHOD PA RGYA CHEN PO BYAS TE, BSTOD PA YANG BYAS NAS, YI GE GSUM
THA MA MU: DANG BCAS PAS GSHEGS SU GSOL BAR BYA'O, ,TSON RTZI
YANG PHYAG NAS SNOD GTZANG MAR BZHAG LA RGYA MTSOR 'BAB PA'I CHU
BOR DOR BAR BYA'O, ,DE NAS AOm AA K'A RO MU KHAm SARBBA DHA RM'A
n'Am A'A DYA NU TPANNA TV'AT CES BYA BA'I

SNGAGS BRJOD CING DKYIL 'KHOR GYIS GZHI BYUG PA'AM BYUG TU GZHUG
PAR BA'O, ,DE'I RJES LA GTOR MA RGYA CHEN PO BYAS LA, ,GTOR MA'I
SNGAGS KYIS SBYIN PAR BYA'O, ,'KHOR LO 'DRI BA'I CHO GA BRIS PA
LAS, BDAG GIS BSOD NAMS DRI MED GANG BSAGS PAS, ,DAS NI 'GRO BA
MA

@128A *, ,LUS 'DI DAG KUN, ,RGYAL BA'I GO 'PHANG MYUR DU THOB PAR
SHOG, ,DE BZHIN BLO GROS RNO ZHING 'GRO BA RNAMS, ,SRID BA'I RGYA
MTSO LAS NI 'DON PA DANG, SNGAGS PAS MA LUS GSANG SNGAGS TSUL
GYIS NI, ,YANG DAG MAN NGAG LEGS PAR THOB PAR SHOG, ,DKYIL 'KHOR
BRI

BA'I CHO GA SLOB DPON BSOD SNYOMS PAS MDZAD PA RDZOGS SO,, ,,SGRA
BSGYUR GYI LO TZ'A BA CHEN PO DGE SLONG RIN CHEN BZANG POS BSGYUR
BA'O,, 