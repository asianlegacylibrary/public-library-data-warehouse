@167B #, ,RGYA
GAR

SKAD DU; BH'A BA SAm KR'AN TA PA RI KA TH'A, BOD SKAD DU, SRID PA
LAS 'DAS PA'I GTAM, 'JAM DPAL GZHON NUR GYUR PA LA PHYAG 'TSAL
LO, ,DNGOS MED DNGOS LAS MI SKYE STE, ,DNGOS MED LAS KYANG SKYE
MA YIN, ,DNGOS PO RTAG TU SKYE BA STE, ,DNGOS 'KHRUL NAM MKHA'I
ME TOG BZHIN, ,

MKHA' DANG 'DRA BA'I CHOS YOD NA, ,GZHAN NI MKHA' DANG 'DRA BA
SKYE, ,BRTEN NAS THAMS CAD MKHA' DANG 'DRA, ,DE NAS SRID PA MED
PA CAN, ,NGO BO NYID KYIS LAS MED CING, ,RGYU MED 'BRAS BU YOD MA
YIN, ,'DI DAG THAMS CAD MED PA STE, ,'JIG RTEN PA MED 'JIG PA
MED, ,MA SKYES

PA YI DNGOS PO GANG, ,JI LTAR GZHAN ZHIG SKYED PAR 'GYUR, ,'JIG
RTEN DANG POR MA BYUNG STE, ,'GA' ZHIG GIS KYANG SPRUL PA MIN,
,ZLA BA SENG GE'I GRONG KHYER BZHIN, ,'JIG RTEN DON MED GYI NA
'KHYAMS, ,'JIG RTEN RNAM PAR RTOG LAS 'BYUNG, ,RNAM RTOG SEMS LAS
YANG DAG

'BYUNG; ,SEMS NI LUS LA BRTEN PA STE, ,DE PHYIR LUS NI RNAM DPYAD
DO, ,GZUGS NI STONG PA TSOR BA RANG BZHIN MED, ,'DU SHES MED DE
'DU BYED YOD MA YIN, ,'BYUNG BA SPANGS NAS SEMS DAD SEMS BYUNG
MED, ,DE PHYIR LUS NI RTOG BRAL NGO BO YIN, ,SEMS MED CHOS RNAMS
DE DAG

MED; ,LUS MED KHAMS RNAMS YOD MA YIN, ,GNYIS SU MED PA'I LAS 'DI
NI, ,DE NYID RIG PA RNAMS GYIS BSTAN, ,'DI DAG THAMS CAD DMIGS
MED PAR, ,GNYIS SU MED PAR BSTAN PA YIN, ,BLO NI DMIGS PA MED
BYAS NAS, ,DMIGS PA MED PAR 'BYUNG BAR 'GYUR, ,SBYIN DANG TSUL
KHRIMS BZOD BRTZON

'GRUS; ,BSAM GTAN LA SOGS BRTEN BYAS NAS, ,YUN MI RING BA'I DUS
KYIS NI, ,BYANG CHUB DAM PA THOB PAR 'GYUR, ,THABS DANG SHES RAB
LA GNAS TE, ,SEMS CAN RNAMS LA BRTZE PAR BYA, ,MYUR BA KHO NAR
THAMS CAD MKHYEN, ,THOB PAR 'GYUR BAR THE TSOM MED, ,'DI DAG
THAMS

@168A *, ,CAD MING TZAM STE, ,'DU SHES TZAM LA RAB TU GNAS, ,RJOD
PAR BYED LAS THA DAD PA'I, ,BRJOD PAR BYA BA YOD MA YIN, ,CHOS
RNAMS THAMS CAD MING MED DE, ,BDAG MED PAR YANG YONGS SU GSAL,
,YANG DAG MIN PA'I CHOS 'DI DAG ,RNAM PAR RTOG BAS KUN NAS
BSLANG, ,GANG

GIS STONG PA ZHES BRTAGS PA'I, ,RTOG PA DE YANG 'DIS STONG NGO,
,MIG GIS GZUGS RNAMS MTHONG BAR NI, ,DE NYID GSUNGS PAS GANG
BSHAD PA, ,LOG PAR ZHEN PA'I 'JIG RTEN LA, ,KUN RDZOB BDEN PAR
BRJOD PA YIN, ,GANG DU TSOGS BAR MTHONG BA NI, ,'DREN PAS STON
PAR BYED PA YIN, ,BLO DANG

LDAN PAS DON DAM GYI, ,NYE BAR BRTAGS PA'I SA DE GSUNGS, ,MIG GIS
GZUGS NI MI MTHONG STE, ,YID KYIS CHOS RNAMS MI RIG GO, ,'JIG
RTEN PA YI YUL MIN GANG, ,'DI NI MCHOG TU BDEN PA'O, ,MIG MED
GZUGS KYANG YOD MIN ZHING, ,SNANG BA YID LA BYED PA MED, ,SEMS NI
RMI LAM BZHIN

DU 'KHRUL, ,THAMS CAD YOD MIN MED PA 'ANG MIN, ,SRID PA LAS 'DAS
PA'I GTAM SLOB DPON 'PHAGS PA KLU SGRUB KYIS MDZAD PA RDZOGS SO,,
,,KHA CHE'I PAndI TA SHR'I RA THA DANG, LO TZ'A BA DGE SLONG
GRAGS 'BYOR SHES RAB KYIS BSGYUR BA'O,,