@163A *, ,GNAS BRGYAD CHEN PO'I RTZA BA BZHUGS, ,#, ,THAMS CAD
MKHYEN PA LA PHYAG 'TSAL LO, ,BY'A KA RA nA'I SKAD NI GNAS BRGYAD
DE, BYED PA'I GNAS DANG, BSDU BA'I GNAS DANG, SGYUR BA'I GNAS
DANG, DRANG BA'I GNAS DANG, 'JUG PA'I GNAS DANG, RNAM PAR DBYE
BA'I GNAS DANG,

PHYOGS KYI GNAS DANG, DNGOS PO'I GNAS SO, ,DE LA BYED PA'I GNAS
NI, BYED PA'I TSIG BRGYAD KYI LUGS DANG, TSIG DRUG GI LUGS DANG,
TSIG BZHI'I LUGS SO, ,DE LA TSIG BRGYAD NI GANG BYED, GANG LA
BYED, GANG GIS BYED, GANG GI PHYIR BYED, GANG LAS BYED, GANG GI
BYED, GANG NA BYED, GANG

ZHES BYA BA BYED, ,DANG PO NGO BO'I TSIG ,GNYIS PA DMIGS 'DZIN
PA'I TSIG ,GSUM PA BYED PA'I TSIG ,BZHI PA CHED DU BYA BA'I TSIG
,LNGA PA 'BYUNG GNAS KYI TSIG ,DRUG PA 'BREL PA'I TSIG ,BDUN PA
GNAS GZHI'I TSIG ,BRGYAD PA GDAGS PA'I TSIG ,TSIG DRUG NI GANG
BYED, GANG LA BYED, GANG

GIS BYED, GANG GI PHYIR BYED, GANG LAS BYED, GANG LA BYED, DANG
PO NGO BO'I TSIG ,GNYIS PA LAS KYI TSIG ,GSUM PA BYED PA'I TSIG
,BZHI PA DGOS CHED KYI TSIG ,LNGA PA RGYU'I TSIG ,DRUG PA GNAS
GZHI'I TSIG ,TSIG BZHI'I NI GANG BYED, GANG LA BYED, GANG GIS
BYED, GANG NA BYED, DANG

PO DNGOS PO'I TSIG ,GNYIS PA LAS KYI TSIG ,GSUM PA BYED PA'I TSIG
,BZHI PA GZHI'I TSIG ,DE DAG NI BYED PA'I GNAS ZHES BYA STE, SKAD
KYI DBYINGS LA BSGYUR BA'I LUGS YIN PAS, LUGS RE RES BYAS PA GCIG
LA SBYOR BA YIN GYI, BI BHAKTA LTA BU MING NGO COG GI SGRA LA
SBYOR BA MA YIN

NO; ,BSDU BA'I GNAS NI BRGYAD DE, 'BRU MANG PO PA'I BSDU BA DANG,
MDOR BSDU BA DANG, BYE BRAG BSDU BA DANG, YAN LAG GNYIS KYI SGO
NAS KUN SDUD PA TZAM BYED PA'I SBYOR BA YIN NO, ,GZHI BSDU BA NI
GNYIS TE, RIGS BSAL BA'I BSDU BA DANG, RIGS MA BSAL BA'I BSDU
BA'O, ,DE DAG NI DE GNYIS KYI SGO

NAS KUN SDUD PA TZAM BYED PA'I SBYOR BA YIN NO, ,GZHI GCIG TU
BSDU BA'I SBYOR BA NI GNYIS TE, PHYOGS GCIG TU BYED PA'I BSDU BA
DANG, SO SO PHYOGS GCIG TU BYED PA'I BSDU BA'O, ,DE DAG NI GZHI
BSDU BA'I SBYOR BA PHYOGS SU BYAS PA LAS MTSAN NYID GCIG TU BSDUS
PA'I SBYOR BA YIN NO, ,SKYES BU'I BSDU BA

@163B NI GSUM STE, LAS 'DZIN PA'I BSDU BA DANG, BA GNYIS PA'I
BSDU BA DANG, BYED PA'I TSIG GI BSDU BA'O, ,DE RNAMS NI YAN LAG
GTZO BOR STON PA'I SBYOR BA YIN NO, ,ZLAS BSDU BA NI GNYIS TE,
MTHUN PA BSDU BA DANG, MI MTHUN PA BSDU BA'O, ,DE DAG NI GCIG GI
ZLAS GCIG SHES PA'I SBYOR BA

YIN NO, ,BSGYUR BA'I GNAS NI BZHI STE, BRGYUD DE BSGYUR BA DANG,
YAN LAG BSGYUR BA DANG, RNAM GRANGS BSGYUR BA DANG, DRANG THAD DU
BSGYUR BA'O, ,DE LA BRGYUD DE BSGYUR BA NI, SGRA GCIG GI ZUR LAS
BRGYUD PAS DON RDZOGS PAR STON NUS PAS SGRA GO BA STE, JI LTAR GU
LU ZHES BYA BA LAS BRGYUD

PAS; 'DZAM BU'I 'BRAS BU SMIN PA NI, ,DRI MA MED PA'I CHU LA
LHUNG, ,NYA YIS BZA' BA'I CHED DU NI, ,GU LU GU LU ZHES SU SMRA,
,ZHES ZER RO ZHES BYA BA LA SOGS PA LTA BU'O, ,YAN LAG BSGYUR BA
NI, TSIG GCIG GI SGRA'I YAN LAG PHRAL TE, JI LTAR AA PRA SHI KHA
ZHES BYA BA SO SOR PHRAL LA,

AA LAS BSGYUR NA, AA NE NA DHI DZA MI TRE, PRA BIshtE HAm BANDHA
RE, SHI RA M'A KRA MYA B'A DE NI, KHA GAm NE NA MUndO PA TSI TYA,
ZHES BYA BA LTA BU'O, ,RNAM GRANGS BSGYUR BA NI, SGRA GCIG GI
RNAM GRANGS DU MAR BSGYUR BA STE, JI LTAR, RI 'OD SA DANG RDO RJE
DANG, ,MTHO RIS BA LANG PHYOGS RNAMS SU, ,MKHAS PAS

GOO SGRA SHES PAR BYA, ,ZHES PA LTA BU 'AM, SKYE DANG BDEN DANG
DE BZHIN YOD, ,SEMS CAN 'DAS DANG MI MA YIN, ,CUNG ZAD LUS DANG
SA LA SOGS, ,'BYUNG BA'I SGRA NI MKHAS PAS BRJOD, ,CES BYA BA LA
SOGS PA LTA BU'O, ,DRANG THAD DU BSGYUR BA NI, NYE BAR BSGYUR BA
NYI TSE'I DBANG DU BYAS

PA STE JI LTAR BCOM PA DANG LDAN PA'I DON NI BCOM LDAN 'DAS ZHES
BYA BA LA SOGS PA LTA BU THAMS CAD DO, ,DRANG BA'I GNAS NI MU
BZHI STE, YIN PA DANG, MA YIN PA DANG, GNYI GA YIN PA DANG, GNYI
GA MA YIN PA'O, ,DE DAG LA YANG DNGOS PO GCIG LA MU BZHIR DRANG
BA DANG, MU BZHI LAS DNGOS

PO GCIG TU DRANG BA'O, ,DE LA GCIG LA MU BZHIR DRANG BA LA NI
CHOS GCIG BSGRUB PA'I SGO NAS NI YIN PA BSGRUB PA'O, ,MU BZHI LAS
GCIG TU DRANG BA LA NI GNYIS TE, NGO BO NYID KYI TSIG DANG, KHYAD
PAR GYI TSIG DANG LDAN PA'O, ,DE LA NGO BO NYID LA NI NGO BO
SGRUB PA'I TSUL GYIS YIN PA 'GRUB PA'O, ,

@164A *, ,NGO BO DGAG PA'I TSUL GYIS MA YIN PA 'GRUB BO, ,TSUL
GZHAN GYI SGO NAS NI GNYI GA YIN PA 'GRUB PO, ,TSUL GZHAN GCIG GI
SGO NAS NI GNYI GA MA YIN PA 'GRUB PO, ,KHYAD PAR GYI TSIG DANG
LDAN PA LA NI, KHYAD PAR GYI GZHI YIN LA KHYAD PAR MA YIN PA
DANG, KHYAD

PAR YIN LA KHYAD PAR GYI GZHI MA YIN PA DANG, GNYI GA YIN PA
DANG, GNYI GA MA YIN PA'O, ,MU GSUM PA LA NI KHYAD PAR YIN LA
KHYAD PAR GYIS ZHIM YIN PA MED DO, ,MU GNYIS LA NI KHYAD PAR GYI
GZHI YIN PA'ANG MED DO, ,YI GE 'JUG PA'I GNAS NI BRGYAD DE, SGRA
DANG, SKAD DANG, MING DANG,

MTSAN MA DANG, BRDA DANG, THA SNYAD DANG, TSIG DANG, DON NO, ,DE
LA SGRA NI SHES BAS ZIN PA LAS BYUNG BA DANG, MA ZIN PA DANG,
GNYI GA LAS BYUNG BA LA SEMS CAN DU STON PA DANG, MI STON BAR
PHYE BA DANG, LUNG DU STON PA DANG, MI STON PA DAG GO, ,SKAD NI
BZHI STE, RANG BZHIN DANG, 'DUS BYAS DANG,

ZUR BCAG PA DANG, SHA ZA'I 'O, ,MING NI CHOS RNAMS KYI NGO BO
NYID KYI TSIG BLA DAGS TE YI GE 'DUS PA'I BDAG NYID DO, ,MTSAN MA
NI 'DIS MTSON PAR BYED PAS MTSAN MA STE SNANG BAR NUS PA'O, ,BRDA
NI MING DANG MING CAN 'BREL PAR BYED PA STE SGRA DANG DON GYI
SPYI'I RNAM PA GZHAN LA SMRA BAR BYED PA'I DUS

CAN GYI BDAG NYID DO, ,THA SNYAD NI DNGOS PO MED PA LA DNGOS POR
BRTAGS PA STE, DE YANG BRTAGS PA DANG 'JUG PA DANG BRJOD PAR BCAS
PA THAMS CAD DO, ,DE LA BRDA NI GO BAR BYED PA'I BDAG NYID YIN
LA, THA SNYAD NI 'JUG PAR BYED PA'I BDAG NYID CAN YIN NO, ,TSIG
NI CHOS RNAMS KYI KHYAD PAR

GYI TSIG BLA DAGS YIN TE MING 'DUS PA'I BDAG NYID CAN NO, ,DON NI
CHOS RANG GI NGO BO JI LTAR GNAS PA'O, ,DE RNAMS LA YI GE JI LTAR
'JUG CE NA, DON GYI DNGOS GZHI LAS DON GYI SPYI'I RNAM PA SKYE'O,
,DE LAS SGRA SPYI'I RNAM PA SKYE'O, ,BRDA DANG THA SNYAD 'BYUNG
NGO, ,BRDA DANG THA SNYAD KYI DUS SKABS NA,

YI GE'I TSOGS DANG, MING GI TSOGS DANG, TSIG GI TSOGS KYI RNAM PA
YOD DO, ,DE LA RGYU RKYEN GYI TSOGS LA BRTEN NAS SGRA RANG GI
MTSAN NYID DU 'BYUNG STE SGRA ZHES BYA BA'I MING THOB PO, ,SGRA
DES NYAN PA PO LA SGRA LAS BYUNG BA'I SHES PA SKYE BA NA SNGON
BRDA'I DUS KYI DANG GCIG TU SGO BTAGS TE SPYI GSAL BAR BYED

@164B DO, ,DES DON GYI SPYI SGRO BTAGS PA'I BDAG NYID DU BRJOD
NAS, DES DON RANG GI MTSAN NYID KHONG DU CHUD PAR 'GYUR BAS DE
DAG YI GE'I 'JUG PA ZHES BYA BA'O, ,RNAM PAR DBYE BA'I GNAS NI
BRGYAD DE, GANG, GANG LA, GANG GIS, GANG GI PHYIR, GANG LAS, GANG
GI ,GANG LA, 'DI RNAMS BOD PA DANG BCAS

PA NI; RNAM PAR DBYE BA BDUN, BOD PA DANG BRGYAD DO, ,'DI RNAMS
GCIG GI TSIG DANG, GNYIS KYI TSIG DANG, MANG PO'I TSIG DANG, GSUM
GYIS NA NYI SHU GCIG GO, ,DE LA SGYUR BYED KYI YI GE NYI SHU RTZA
GCIG DANG SGRA TZAM DU PHRAD NAS SGRA GCIG SGRA THAMS CAD DU
'GYUR DU RUNG BA'I DON NI, BI BHAKTA

ZHES BYA BA RNAM PAR 'BYED PA'I DON YIN GYI, BYED PA'I GNAS LTA
BU SKAD KYI DBYINGS TZAM LA BSGYUR BA NI MA YIN NO, ,DE DAG
KYANG, SI AOO DZAS PRA THA M'A, AAMA AOO SHAS DVI T'I YA, t'A
BHYAm BHI SA TRI T'I YA DE BHY'Am BHYAS TZA TURTHI, DA SI BHY'Am
BHYAS PANYTZA MI, NGAS AOS A'A MA shAshthI, NGI AOS SUB SAPTA MI
ZHES BYA BA

BSGYUR NA, RNAM PAR DBYE BA BDUN PO RE RE LA YANG, GANG, GANG DAG
,GANG RNAMS, GANG LA, GANG DAG LA, GANG RNAMS LA, GANG GIS, GANG
DAG GIS, GANG RNAMS KYIS, GANG GI PHYIR, GANG DAG GI PHYIR, GANG
RNAMS KYI PHYIR, GANG LAS, GANG DAG LAS, GANG RNAMS LAS, GANG GI
,GANG

DAG GI ,GANG RNAMS KYI, GANG LA, GANG DAG LA, GANG RNAMS LA ZHES
BYA BA BOD PA DANG BCAS PAR 'GYUR BA'I DON YIN NO, ,PHYOGS KYI
GNAS NI, SGRA GCIG SHES PA DANG, SGRA GCIG SHES PAS PHYOGS KUN
SHES PA DANG, SGRA JI SNYED PA SHES PAS PHYOGS KUN SHES PA DANG,
SGRA PHYOGS MED SHES

PAS CHOS THAMS CAD SHES PA'O, ,DE DAG NI SKYES BU RAB 'BRING GIS
PHYE BA YIN NO, ,DNGOS PO'I GNAS NI CHOS CAN GYI SGO NAS CHOS
NYID KYI DNGOS PO SGRUB PA 'AM, SGRA SKAD KYI SGO NAS DON GYI
DNGOS PO SGRUB PAR BYED PA STE BSHAD ZIN TO, ,BYED PAS BYE BRAG
RNAM PAR 'BYED, ,BYA BA YONGS SU RDZOGS PAR

STON; ,BSDUS PAS YI GE NYUNG 'GYUR ZHING, ,'BREL PA 'AM MING YANG
'DOGS PAR BYED, ,BSGYUR BAS BSGYUR BYA'I MTHU SHES SHING, ,SKAD
BYINGS KHONGS SU CHUD PAR 'GYUR, ,DRANG BAS BSHAD PA'I DMIGS PA
MKHAS, ,GZHAN SEL BA YANG SHES PAR 'GYUR, ,'JUG PAS BRDA DANG THA

@165A *, ,SNYAD SHES, ,DGOS 'BREL KHONG DU CHUD PAR 'GYUR, ,DBYE
BAS SGYUR BYED RKYEN LA MKHAS, ,SGRA'O COG LA MKHAS PAR 'GYUR,
,PHYOGS KYIS SKYES BU RAB 'BRING SHES, ,DNGOS POS DON GYI DNGOS
GZHI RTOGS, ,MING CAN THA DAD STON PA DANG, ,MING DANG MING CAN

'BREL PA DANG, ,DGOS PA THA DAD STON PA'O, ,KHA CIG SBYOR BA THA
DAD KYANG, ,DGOS PA THA DAD MA YIN DANG, ,PHYOGS GCIG MTHUN PAR
STON PA RNAMS, ,SGRA YI MING GIS SHES PA YIN, ,TSIG LA MING GIS
SBYOR BA DANG, ,GANG LA TSIG GIS SBYOR BA DANG, ,BYE BRAG JI
SNYED YOD PA RNAMS, ,

GANG GI TSIG DON GTZO BO ZHES, ,SBYOR BA'I DGOS PA THA DAD
PA'ANG, ,SGRA YI MING GIS SHES PA YIN, ,DBUL BA 'JOMS BYED RNYED
DKA' RIN PO CHE, ,BGROD DKA' RGYA MTSO CHE LA GNAS PA DAG ,LEGS
PAR GRU BTZUGS DAR PHYAR RLUNG GIS BSKYOD, ,RIN CHEN THOB BYED
GZHAN DU THABS MED

BZHIN, ,SDUG BSNGAL 'JOMS BYED DAM CHOS RIN PO CHE, ,RTOGS DKA'
GSUNG RAB RGYA MTSO DAG LA GNAS, ,YI GE MING DANG TSIG GI 'BRU
BTZUGS TE, ,SGRA YI DAR PHYAR SHES RAB RLUNG GIS BSKYOD, ,DAM
CHOS THOB BYED GZHAN DU THABS MED DO, ,CE KHYI 'BRUG GIS BY'A KA
RA nA'I SKAD

MDO TZAM ZHIG BSGYUR BA GNAS BRGYAD PO'I RTZA BA RDZOGS SO,, 