@96B #, ,RGYA GAR SKAD DU, RATNA KA RAndA AUNGGHA tE MA DHYA MA
N'A MA AU PA DE SHA ,BOD SKAD DU, DBU MA'I MAN NGAG RIN PO CHE'I
ZA MA TOG KHA PHYE BZHES BYA BA, RJE BTZUN 'JAM PA'I RDO RJE LA
PHYAG 'TSAL LO, ,DKON MCHOG GSUM LA PHYAG 'TSAL LO, ,SLOB DPON
KLU SGRUB KYI BRGYUD PA'I

GDAMS NGAG BRI BAR BYA'O, ,'DI NI SKYES BU GANG ZHIG BDAG DANG
'GRO BA MA LUS PA'I 'KHOR BA THOG MA MED PA CAN GYI SDUG BSNGAL
RJES SU DRAN PAS TIL 'BRU TZAM GYI DNGOS PO YANG MI 'DZIN PA,
'JIG RTEN GYI DNGOS PO DANG, BYA BA MA LUS PA MCHIL MA'I THAL BA
LTAR BOR BA, DANG PO KHAS

BLANGS PA'I TSUL KHRIMS KYI SDOM PA GSUM MA NYAMS SHING GTZANG
BA, THOS PA DANG BSAM PA'I SHES RAB DANG LDAN PA RANG BZHIN GYIS
SNYING RJE YOD PA, DAM PA'I CHOS KYI PHYIR LUS DANG SROG LA YANG
MI LTA BA DES, SLOB DPON 'PHAGS PA KLU SGRUB KYI BRGYUD PA'I
GDAMS NGAG YOD PA'I SKYES BU DAM PA

BTZAL LA, DE DUS YUN RING POR MNYES PAR BYAS NAS LAS DANG PO PA
YIN PAS SA TRA CHEN PO'AM, GRONG KHYER CHEN PO'AM, DGON PA'AM,
BAS MTHA' LA SOGS PA 'TSO BA BSGRUB SLA BAR GNAS LA, DKON MCHOG
GSUM GYI GZUGS BRNYAN GYI SPYAN SNGAR STAN 'JAM ZHING 'BOL BA LA

'DUG LA, 'DI LTAR SEMS CAN GYI RIGS NI SGO NGA LAS SKYES PA DANG,
DROD GSHER LAS SKYES PA DANG, RDZUS TE SKYES PA DANG, GZUGS CAN
DANG, GZUGS CAN MA YIN PA DANG, 'DU SHES CAN DANG, 'DU SHES CAN
MA YIN PA'I 'GRO BA LNGA'I SEMS CAN LA LEGS PAR BLTAS LA,

THAMS CAD NI BDAG GI MA YIN TE, MA 'DI DAG GIS BDAG GI CHED DU
SDIG PA BYAS SHING BSAGS PAS DE'I RNAM SMIN GYIS DA LTA SDUG
BSNGAL MANG PO NYAMS SU MYONG NGO, ,'PHAGS PA KLU SGRUB KYI ZHAL
NAS, RNAM RTOG BAG CHAGS NYES PA YIS, ,'GRO BA GSUM PO RNAM
RMONGS LA, ,BLO

DANG LDAN BAS LEGS BLTAS NAS, ,'KHOR BA'I GNAS NAS GDON PAR BYA,
,ZHES GSUNGS PA DANG, YANG 'PHAGS PA KLU SGRUB KYI ZHAL SNGA NAS,
SRID PA'I BTZON RA'I NANG GNAS PA, ,NYON MONGS ME YIS GDUNGS PA
YI, ,SEMS CAN GANG YIN THAMS CAD SNGON, ,PHAM MDZA'

@97A *, ,BSHES RTZA LAG TU, ,GYUR CING PHAN CHER BTAGS PAS NA,
,'DI DAG BDAG GIS SDUG BSNGAL BYAS, ,DA NI BDE BAR BYA BAR RIGS,
,ZHES GSUNGS PAS DRIN SHES PAS BDAG GIS 'DI DAG BSGRAL BA DANG,
DGROL BA DANG, DBUGS DBYUNG BA DANG, MYA NGAN

LAS BZLA'O ZHES TSAD MED PA BZHIS BYANG CHUB TU SEMS BSKYED LA,
DE'I CHED DU TSOGS GNYIS BSAG PAR BYA'O, ,RMI LAM GYI SEMS DANG
MA BRAL BAS NAM MKHA'I DBYINGS 'DI DKON MCHOG GSUM GYIS TIL GYI
GA'U BZHIN DU KHYAB PA LA, DAM PA BDUN DANG, 'DU SHES BDUN DRAN
PAR

BYAS PA DANG, RJES SU DRAN PA'I TSIGS SU BCAD PA YANG BRJOD DE,
GNYEN PO DRUG GI SGO NAS LUS KYI BKOD PA YANG BYAS NAS PHYAG BYA
BA DANG, MCHOD PA DANG SDIG PA BSHAGS PA DANG, RJES SU YI RANG BA
DANG, BSKUL BA DANG, GSOL BA GDAB PA DANG, SKYABS SU 'GRO BA
DANG, BYANG

CHUB TU SEMS BSKYED PA DANG, LUS DBUL BA DANG, SDOM PA BLANG BA
DANG, THEG PA CHEN PO'I LAM LA GNAS PAR DAM BCAS LA, DE DAG BYANG
CHUB CHEN POR YONGS SU BSNGO BAR BYA'O, ,DE DAG THAMS CAD CHOS
KYI DBYINGS SU GYUR TE, MCHOD PA'I GNAS DANG, MCHOD PA'I TSOGS

DE DAG THAMS CAD DANG PO GANG NAS BYON, DA LTA GANG DU BZHUD
SNYAM DU BRTAGS NA GANG NAS KYANG MA BYON, GANG DU YANG MA BZHUD,
PHYI NANG GI CHOS 'DI DAG KYANG DE KHO NA BZHIN YIN PAS, THAMS
CAD RANG SEMS SGYU MA'I RNAM PAR 'PHRUL PA BRDZUN BZHIN DU SNANG,
SNANG BZHIN DU BRDZUN PAS DE DAG LUS LA

BSDU, DE YANG SEMS LA BSDU, SEMS NI KHA DOG MED PA, DBYIBS MED
PA, RANG BZHIN GYIS 'OD GSAL BA, GDOD NAS MA SKYES PA'O, ,SO SOR
RTOG PA'I SHES RAB DE NYID KYANG 'OD GSAL BAR GYUR TO, ,BAR DER
SHES PA CI YANG MA YIN LA, CIR YANG MI GNAS PA, CIR YANG MA GRUB

PA; CI'I RNAM PAR YANG MA SKYES PA, SPROS PA MA LUS PA NYE BAR
ZHI BA, STON KA'I NYI MA PHYED KYI NAM MKHA'I GUNG LTA BU'I MTSAN
MA'I RDUL THAMS CAD DENGS PA'I NAM MKHA' RDO RJE'I TING NGE 'DZIN
SNANG BA MED PA LA JI TZAM NUS PAR GNAS SO, ,MA GOMS PA'I DBANG
GIS SEMS YENGS PAR GYUR NA

@97B YANG DE NYID DU BKUG LA GNAS SO, ,THUN GZHAN YANG DE BZHIN
DU BYA'O, ,THUN GRANGS MANG LA YUN THUNG BAR BYA'O, ,GANG GI TSE
GOMS PAR GYUR CING CUNG ZAD BRTAN PA NA JE RING JE RING BYA'O,
,SGRIB PA LNGA PO SO SO'I GNYEN POS ZHI BAR BYA'O, ,DE NAS MIG
PHYE LA AE MA'O NGO MTSAR RO, ,

CHOS KYI DBYINGS CI YANG MED PA LA CIR YANG SNANG BA 'DI NGO
MTSAR CHE'O, ,'DI DAG NI RANG GI SEMS NYID BRDZUN PA'I RNAM
'PHRUL BRDZUN BZHIN DU SNANG, SNANG BZHIN DU BRDZUN PA STE, SGYU
MA'I DPE BRGYAD KYIS MTSON PA SNANG LA RANG BZHIN MED PA'O ZHES
BLTAS LA SMON LAM BTAB NAS SKYIL MO

KRUNG DAL GYIS BSHIG LA LANGS TE TSA TSA LA SOGS PA DGE BA'I LAS
CI NUS PA BYA'O, ,DE DAG THUN DRUG TU TSOGS GNYIS BSAGS PA LA
'BAD DO, ,NYAL BA'I DUS SU STONG PA NYID DU BSGOMS LA DE'I NGANG
DU GNYID LOG PAR BYA'O, ,DE NAS THUN THA MA LA BYAMS PA DANG
SNYING RJE LAS BYUNG BA'I

BYANG CHUB KYI SEMS KYIS BSLANG BAR BSAM MO, ,DES NI DON DAM PA
BYANG CHUB KYI SEMS BSKYED PA YIN NO, ,ZAS LA CHA BZHIR BGO BAR
BYA'O, ,SLOB DPON KLU SGRUB KYI ZHAL SNGA NAS KYANG, DON DAM PA
BYANG CHUB KYI SEMS NI GSANG SNGAGS KYI SGO'I SPYAD PA SPYOD PA'I
BYANG CHUB SEMS DPA'

BSGOM PA'I STOBS KYIS BSKYED PAR BYA BA YIN NO ZHES GSUNGS SO,
,DE LTAR GUS PA DANG, YUN RING BA DANG, RGYUN MI 'CHAD PAR 'BAD
PAR BYAS NA SEMS CAN LA SNYING RJE YANG SHUGS KYIS SKYE STE, SLOB
DPON KLU SGRUB KYI ZHAL SNGA NAS, DE LTAR RNAL 'BYOR PA RNAMS
KYIS, ,STONG PA NYID 'DI BSGOMS

BYAS NA, ,BLO NI GZHAN DON LA DGA' BAR, ,'GYUR BA 'DI LA THE TSOM
MED, ,YANG, GDOD NAS SKYE MED DON DE NI, ,BLO YIS GTING NAS RTOGS
GYUR NAS, ,'KHOR BA'I 'DAM DU BYING BA LA, ,SNYING RJE NGANG GIS
SKYE BAR 'GYUR, ,ZHES GSUNGS SO, ,DE LTAR RNAL 'BYOR PA DES

NANG DU MNYAM PAR GZHAG PA NA, DON DAM BYANG CHUB KYI SEMS BSGOMS
LA, DE LAS LANGS PA NA KUN RDZOB BYANG CHUB KYI SEMS BSGOMS PAS
STONG PA SNYING RJE CHEN PO'I SNYING PO CAN GYI BYANG CHUB KYI
SEMS GNYIS PO BRTAN PAR BYA'O, ,RNAM PAR SNANG MDZAD MNGON PAR
BYANG CHUB PA LAS, BYANG

@98A *, ,CHUB NAM MKHA'I MTSAN NYID DE, ,RTOG PA THAMS CAD SPANGS
PA'O, ,ZHES DANG, SHES RAB SDUD PA LAS, THOB PAR BYA BA'I CHOS NI
RDUL TZAM YOD MA YIN, ,BYANG CHUB DNGOS POR BZUNG NAS MCHOG 'DZIN
MA BYED CIG ,DANG PO'I LAS CAN DE LA DE SKAD BSTAN

PAR BYA, ,ZHES PA DANG, YUM CHEN MO 'BUM PA LAS, NGAS NI CI YANG
THOB PA MED PA KHO NAR BYANG CHUB KYI SNYING POR MNGON PAR RDZOGS
PAR SANGS RGYAS SO ZHES GSUNGS SO, ,'PHAGS PA CHOS YANG DAG PAR
SDUD PA LAS KYANG, DE LA BYANG CHUB SEMS DPA' 'DOD PA CHUNG BA
GANG ZHE

NA; GANG BYANG CHUB KYANG MI 'DOD PA'O, ,CHOG SHES PA GANG ZHE
NA, GANG BYANG CHUB KYI SEMS LA LHAG PAR MA ZHEN PA'O ZHES GSUNGS
SO, ,GZHAN MDO SDE RIN PO CHE DU MA DANG, GSANG SNGAGS KYI RGYUD
DU MA NAS DON 'DI NYID GSUNGS SO, ,DPAL GSANG BA 'DUS PA LAS,
DNGOS PO

THAMS CAD DANG BRAL ZHING, ,PHUNG PO KHAMS DANG SKYE MCHED DANG,
,GZUNG DANG 'DZIN PA RNAM PAR SPANGS, ,CHOS BDAG MED PAR MNYAM
NYID BAS, ,RANG SEMS GDOD NAS MA SKYES PA, ,STONG PA NYID KYI NGO
BO NYID, ,CES DANG, 'PHAGS PA BRGYAD STONG PA LAS KYANG, SH'A
RI'I BU GANG SEMS MA

YIN PA DE NI SEMS MED PA'O, ,GANG SEMS MED PA DE NI SEMS RANG
BZHIN GYIS 'OD GSAL BA'O ZHES GSUNGS SO, ,'PHAGS PA KLU SGRUB KYI
ZHAL SNGA NAS KYANG, SEMS NI SANGS RGYAS THAMS CAD KYIS, ,MA
GZIGS GZIGS PA MA YIN TE, ,RANG BZHIN MED PA'I RANG BZHIN LA, ,

JI LTA BU ZHIG GZIGS PAR 'GYUR, ,ZHES GSUNGS SO, ,RJE BTZUN
'PHAGS PA LHA'I ZHAL SNGA NAS KYANG, SEMS KYIS SEMS MED RTOGS
BYA'I PHYIR, ,GANG TSE GOMS PAR BYA BA YIN, ,DE TSE SEMS NI
MTHONG MI 'GYUR, ,ZHES GSUNGS SO, ,'PHAGS PA CHOS YANG DAG PAR

SDUD PA LAS KYANG, ,LHA'I BU DAG GZHAN YANG BYANG CHUB KYI SEMS
LA MNGON PAR ZHEN PA DE YANG BDUD KYI LAS SO, ,SEMS SGYU MAR MA
'TSAL NAS SEMS LA DNGOS POR BZUNG STE, BLA NA MED PA'I BYANG CHUB
TU SEMS BSKYED PA GANG LAGS PA DE MTHOL LO BSHAGS SO ZHES GSUNGS
SO, ,

@98B SKYE BA SNGA MA GRANGS MED PAR THEG PA CHEN PO LA GOMS PA,
RGYUD LEGS PAR SBYANGS PA, DBANG PO RNON POS NI KUN RDZOB BYANG
CHUB KYI SEMS DE NYID DON DAM BYANG CHUB KYI SEMS BSKYED DU SHAS
TE, STONG PA NYID DANG SNYING RJE CHEN PO CAN YIN PAS RNAM PA
THAMS CAD KYI MCHOG DANG LDAN PA'I

STONG PA NYID DU GNAS SO, ,DON 'DI LA DGONGS NAS SLOB DPON KLU
SGRUB KYI ZHAL SNGA NAS, BDAG DANG PHUNG PO LA SOGS DANG, ,RNAM
SHES RTOG PAS MA BSGRIBS PA, ,SANGS RGYAS RNAMS KYIS BYANG CHUB
SEMS, ,STONG PA'I MTSAN NYID DAG TU BZHED, ,CES GSUNGS SO, ,'O NA

JI LTAR ZHE NA, KUN RDZOB TU SGYU MA'I SKYES BU DANG, SPRUL PA'I
SKYES BUS BYANG CHUB TU SEMS BSKYED PA DE LTA BUR BSKYED PAR
BYA'O, ,JI SKAD DU, 'PHAGS PA KLU'I RGYAL PO RGYA MTSOS ZHUS PA
LAS, KLU'I RGYAL PO CHOS GCIG GIS BYANG CHUB SEMS DPA' RNAMS MYUR
DU BLA NA MED

PA YANG DAG PAR RDZOGS PA'I BYANG CHUB TU MNGON PAR RDZOGS PAR
'TSANG RGYA STE, CHOS GCIG PO GANG ZHE NA, SEMS CAN THAMS CAD MI
GTONG BA'I BYANG CHUB KYI SEMS SO ZHES GSUNGS PAS DE BSKYED DGOS
SO, ,SEMS DE SKYE BA'I RGYU DANG, RKYEN DANG, NGO BO DANG, RNAM
PA

DANG; SBYANG BA DANG, GZUNG BA DANG, BSRUNG BA DANG, SPEL BA
DANG, DE'I PHAN YON DANG, GTONG BA'I RGYU DANG, BTANG BA'I NYES
DMIGS DANG, GZHAN BSKYED DU BCUG PA'I PHAN YON DANG, GZHAN BSKYED
PA LA RJES SU YI RANG BA'I PHAN YON DANG, GZHAN BSKYED PA'I BAR
CHAD

BYAS PA'I NYES DMIGS LA MKHAS PAR BYA'O, ,DE LA RGYU NI RIGS PHUN
SUM TSOGS PA'I RTAGS DANG LDAN PA STE, JI SKAD DU 'PHAGS PA BDEN
PAR SMRA BA LUNG BSTAN PA'I MDO LAS, DE RGYA CHE BA LA MOS PAS
DMAN PA LA MOS PA MED PA YIN, DE RANG BZHIN GYIS SNYING RJE CHEN
PO DANG

LDAN PAS DKAR PO'I YON TAN DANG LDAN PA YIN, DE SDIG PA'I GROGS
PO SPANGS PAS DGE BA'I BSHES GNYEN GYIS YONGS SU BZUNG BA YIN, JI
SKAD SMRAS PA BZHIN BYED PAS MI SLU BA YIN, SANGS RGYAS 'JIG RTEN
DU RGYU BA MNYES PAR BYAS PAS DGA' BA DANG LDAN PA YIN, LUS DANG

@99A *, ,NGAG DANG YID KYI LAS KHA NA MA THO BA MED PAS SDIG PA
SPANGS PA YIN, LHAG PA'I BSAM PA SKYON MED PAS YI DAM LA BRTAN PA
YIN, RO BRO BA LA MA CHAGS PAS THAMS CAD 'GYED PA'I NGANG TSUL
CAN YIN, BDUD KYI BYIN GYIS BRLABS PA DANG BRAL BA YIN,

DGE BA'I RTZA BA BSAGS PAS SPYOD PA LEGS PAR SPYOD PA YIN, SNYING
RJE CHEN PO'I SPYOD YUL YIN PAS SEMS CAN LA SNYING BRTZE BA YIN,
YO BYAD LHUG PAR GTONG BAS THAMS CAD LA CHAGS ZHEN CHUNG BA YIN
ZHES GSUNGS SO, ,SLOB DPON 'PHAGS PA THOGS MED KYI ZHAL SNGA NAS

KYANG, RGYU BZHI STE, RIGS DANG, DGE BA'I BSHES GNYEN DANG,
SNYING RJE DANG, 'KHOR BA'I SDUG BSNGAL BZOD PA'O ZHES GSUNGS SO,
,RKYEN NI GNYIS TE, SBYOR BA'I RKYEN DANG, BSAM PA'I RKYEN NO,
,DE LA SBYOR BA'I RKYEN GYI TSOGS BSAGS PA DANG, RGYUD SBYANG BA
DANG,

SKYABS SU 'GRO BA KHYAD PAR CAN BYA BA'O, ,TSOGS BSAGS PA YANG
NYIN LAN GSUM MTSAN LAN GSUM DU YAN LAG BDUN PA BYA BA DANG, SHES
RAB KYI PHA ROL TU PHYIN PA'I MDO ZAB MO GDON PA DANG, BKLAGS PA
DANG, GZUNGS GDON PA DANG, DKON MCHOG LA MCHOD PA RGYAS PAR BYA

BA DANG, DGE 'DUN GYI MCHOD STON YON DANG BCAS PA BYA BA DANG,
BYIS PA'I STON MO DANG, MGON MED PA RNAMS LA SBYIN PA RGYA CHEN
PO BTANG BA DANG, MTSAN MO RGYU BA RNAMS LA GTOR MA RGYA CHEN PO
BTANG BA LA SOGS PA BYA'O, ,RGYUD SBYANG BA YANG SNGA MA BZHIN DU
MDO SDE ZAB MO GDON PA DANG,

BKLAGS PA DANG, GZUNGS BZLAS PA DANG, YAN LAG BDUN PA BYA BA
DANG, PHUNG PO GSUM PA GDON PA DANG, LAS KYI SGRIB PA RGYUN GCOD
PA DANG, GSER 'OD DAM PA RNGA SGRA'I TSIGS SU BCAD PA LA SOGS
PA'I GZHUNG GIS SDIG PA BSHAGS PAR BYA'O, ,SKYABS SU 'GRO BA
KHYAD PAR CAN

NI; KHYAD PAR RNAM PA BDUN GYIS KHYAD PAR DU 'PHAGS TE, RTEN GYI
GANG ZAG GI KHYAD PAR DANG, SKYABS GNAS DKON MCHOG GSUM GYI KHYAD
PAR DANG, DUS KYI KHYAD PAR DANG, BSAM PA'I KHYAD PAR DANG, SBYOR
BA'I KHYAD PAR DANG, BSLAB BYA'I KHYAD PAR DANG, PHAN YON GYI
KHYAD PAR RO, ,DE LA

@99B SKYABS GNAS DKON MCHOG GSUM GYI KHYAD PAR NI, THEG PA CHUNG
BA'I SKYABS NI, JI SKAD DU MDZOD LAS, GANG ZHIG GSUM LA SKYABS
'GRO BA, ,SANGS RGYAS DGE 'DUN BYED PA YI, ,CHOS LA'ANG DE BZHIN
SKYABS 'GRO ZHING, ,MYA NGAN 'DAS LA'ANG SKYABS SU 'GRO, ,ZHES

BSHAD DO, ,'DIR KHYAD PAR NI, DKON MCHOG GSUM NI RNAM PA GSUM
STE, DE KHO NA NYID KYI DKON MCHOG GSUM DANG, MDUN DU GZHAG PA'I
DKON MCHOG GSUM DANG, MNGON PAR RTOGS PA'I DKON MCHOG GSUM STE,
'DI'I DON RGYAS PAS BLA MA LA ZHU BAR BYA'O, ,YANG BSLAB

BYA'I KHYAD PAR 'BA' ZHIG BRJOD DE, DKON MCHOG GSUM GYI KHYAD PAR
DANG, YON TAN RJES SU DRAN PA'I SGO NAS DKON MCHOG GSUM LUS DANG
SROG GI PHYIR MI GTONG ZHING YANG DANG YANG DU SKYABS SU 'GRO BA
DANG, BKA' DRIN CHEN PO RJES SU DRAN PA'I SGO NAS DUS RTAG TU
'AM, YANG

NA DUS RES 'GA' MCHOD PAR BYA BA DANG, THA NA CHU GTZANG PHOR PA
GANG TZAM YANG DBUL BAR BYA BA DANG, ZAS LA SOGS PA'I PHUD DBUL
BAR BYA'O, ,BYA BA CI BYED PA DANG, DE GOS PA CI YOD PA NI DKON
MCHOG GSUM LA GSOL BA BTAB NAS BYED KYI, 'JIG RTEN PA'I THABS

GZHAN SPANG BA DANG, 'GRO BA GZHAN LA YANG TSUL 'DI BZHIN DU
SBYAR BAR BYA'O, ,THEG PA THUN MONG GI BSLAB BYA NI, SANGS RGYAS
LA SKYABS SU SONG BAS 'JIG RTEN PA'I LHA LA PHYAG MI BYA BA LA
SOGS PA STE, DKON MCHOG GSUM PO SO SO'I BSLAB BYA'O, ,BSAM PA'I
RKYEN NI JI SKAD DU

'PHAGS PA YE SHES PHYAG RGYA'I MDO DANG, SNYING RJE PADMA DKAR
PO'I MDO LAS, SANGS RGYAS KYI BYANG CHUB TU SEMS BSKYED PA DANG,
DAM PA'I CHOS 'JIG PA'I DUS SU SEMS BSKYED PA DANG, SEMS CAN SDUG
BSNGAL BA MTHONG NAS SEMS BSKYED PA DANG, BYANG CHUB SEMS DPA'
SEMS

BSKYED PA DANG, MCHOD PA DANG DBUL BA BZANG PO BYAS NAS SEMS
BSKYED PA DANG, GZHAN GYI LHA BLTAS NAS SEMS BSKYED PA DANG, DE
BZHIN GSHEGS PA'I SKU MTHONG NAS SEMS BSKYED PA STE, DANG PO GSUM
NI BYANG CHUB KYI SEMS DNGOS YIN NO ZHES GSUNGS PA DANG, 'PHAGS

@100A *, ,PA CHOS BCU PA'I MDO LAS KYANG GSUNGS TE, SANGS RGYAS
DANG BYANG CHUB SEMS DPA' LA SOGS PAS BSKUL NAS SEMS BSKYED PA
DANG, BYANG CHUB KYI SEMS KYI PHAN YON MTHONG NAS SEMS BSKYED PA
DANG, SEMS CAN SDUG BSNGAL BA MTHONG NAS SEMS

BSKYED PA DANG, SANGS RGYAS DANG BYANG CHUB SEMS DPA' PHUN SUM
TSOGS PA MTHONG NAS SEMS BSKYED PA'O ZHES GSUNGS SO, ,MDO SDE
RGYAN LAS NI RKYEN LNGA GSUNGS TE, GROGS STOBS RGYU STOBS RTZA
BA'I STOBS, ,THOS STOBS DGE BA GOMS PA'I STOBS, ,MI BRTAN PA DANG

BRTAN 'BYUNG BA, ,ZHES GSUNGS SO, ,'PHAGS PA THOGS MED KYI ZHAL
SNGA NAS RKYEN BZHI DANG, STOBS BZHI GSUNGS SO, ,RKYEN BZHI NI DE
BZHIN GSHEGS PA'I PHUN SUM TSOGS PA MTHONG NAS SEMS BSKYED PA
DANG, PHAN YON MTHONG NAS SEMS BSKYED PA DANG, DAM

PA'I CHOS 'JIG PA'I DUS SU SEMS BSKYED PA DANG, SEMS CAN SDUG PA
MTHONG NAS SEMS BSKYED PA'O, ,STOBS BZHIN RGYU'I STOBS DANG,
SBYOR BA'I STOBS DANG, RANG GI STOBS DANG, GZHAN GYI STOBS SO,
,DE LTAR RGYU DANG RKYEN NYE BAR TSOGS PA NA BYANG CHUB KYI SEMS
NYE BAR SKYE BAR

'GYUR RO, ,SKYES PA'I NGO BO NI, 'DUN PA DANG, 'DOD PA DANG, SMON
PA NI RNAM GRANGS SO, ,JI SKAD DU 'PHAGS PA BYAMS PA'I ZHAL SNGA
NAS, SEMS BSKYED PA NI GZHAN DON PHYIR, ,YANG DAG RDZOGS PA'I
BYANG CHUB 'DOD, ,CES GSUNGS SO, ,'DUN PA DANG SNYING RJE DANG

MTSUNGS PAR LDAN PA'I YID KYI RNAM PAR SHES PA YUL KHYAD PAR CAN
LA DMIGS PA NI NGO BO STE, DKAR PO'I CHOS KYI LO TOG MA LUS PA
BSKYED PA'I SA GZHI BZANG PO LTA BU STE, 'DUN PA SA LTA BU'I
BYANG CHUB KYI SEMS SO, ,RNAM PA DE NYID KYI KHYAD PAR RAM BYE
BRAG STE, G-YO SGYU LA SOGS PA'I

SKYON GANG GIS KYANG MA GOS SHING DRI MA MED PA STE, DPER NA GSER
BZANG PO G-YA' DANG RDO DANG SA LA SOGS PA'I SKYON MED PA LTA BU
STE, SEMS DE NYID BSAM PA BZANG PO GSER LTA BU'O, ,DE'I DON RGYAS
PAR 'PHAGS PA BLO GROS MI ZAD PAS BSTAN PA'I MDO LAS, BTZUN PA
SHAR

@100B DVA TI'I BU BYANG CHUB KYI SEMS DE NI JI LTA BU'I RNAM PAR
SEMS SKYES PA YIN, SMRAS PA RIGS KYI BU SEMS DE NI THIG PA DMAN
PA DANG MA 'DRES PAS GTZANG BA'I RNAM PAR SKYES SO ZHES BYA BA LA
SOGS PA RGYAS PAR GSUNGS SO, ,DE SBYANG BA NI SEMS DE DANG PO
GANG NAS KYANG MA 'ONGS

SHING, THA MA GAR YANG MI 'GRO BA, GANG NA YANG MI GNAS PA STE,
KHA DOG MED PA, DBYIBS MED PA, GZOD MA NAS MA SKYES PA, THA MAR
MI 'GAG PA, RANG BZHIN GYIS STONG PA, 'OD GSAL BA'I NGO BO YANG
NAS YANG DU DRAN PAR BYA'O, ,YANG NA BYAMS PA DANG, SNYING RJE
BYANG

CHUB KYI SEMS DE GOMS PAS BRTAN PAR BYA BA DANG, SHIN TU BYANG
BAR BYA STE, SEMS KYI SKAD CIG RE RE LA DRAN PA RGYUN CHAGS SU
BYA BA DANG, DRAN PA DANG, SHES BZHIN DANG, TSUL BZHIN DU SEMS PA
DANG, BAG YOD PAS GNAS PAR BYA'O, ,BYANG CHUB KYI SEMS GZUNG BA
NI

SEMS CAN MI GTONG BA BZHI DANG, SKYES BU DAM PA'I RNAM PAR RTOG
PA BRGYAD DANG, NANG GI THABS LA MKHAS PA BCU DANG, PHYI'I THABS
LA MKHAS PA DRUG DANG, BDAG DANG GZHAN BRJE BA DANG, BDAG DANG
GZHAN MNYAM PAR BYA BA DANG, 'PHAGS PA BZANG SPYOD DANG, RDO RJE
RGYAL MTSAN

GYI BSNGO BA CHEN PO BCU LA SOGS PA GDAB BO, ,DE LA SEMS CAN MI
GTONG BA NI BDAG LA PHAN 'DOGS PA'I SEMS CAN MI GTONG BA DANG,
BDAG LA GNOD PA BYED PA MI GTONG BA DANG, DNGOS SU SDUG BSNGAL BA
DANG, SDUG BSNGAL GYI RGYU SOGS PA MI GTONG BA DANG, SPYIR SEMS
CAN

MI GTONG BA'O, ,DE LA BDAG LA PHAN 'DOGS PA MI GTONG BA NI, DRIN
SHES SHING DRIN GZO BA'I SEMS KYIS MI GTONG PA STE, SLOB DPON KLU
SGRUB KYI ZHAL SNGA NAS, 'KHOR BA THOG MA MED PA NAS, ,NYON MONGS
ME YIS GDUNGS PA YIS, ,SRID PA'I BTZON RA'I NANG GNAS PA, ,SEMS

CAN GANG YIN DE DAG SNGON, ,PHA MA MDZA' BSHES RTZA LAG TU, ,GYUR
CING PHAN CHEN BTAGS PAS NA, ,BYAS PA GZO BA NYID DU BYA, ,'DI
DAG BDAG GIS SDUG BSNGAL BYAS, ,DA NI BDE BAR BYA BA'I RIGS,
,ZHES GSUNGS SO, ,'DI'I DON RGYAS PAR MDO SDER BLTA BAR BYA'O,
,SKYE BA

@101A *, ,'DI'I PHA MA DANG GNYEN 'DUN DANG, GROGS LA SOGS PA
BDAG LA PHAN 'DOGS PA LA DRIN SHES SHING DRIN GZO BA BYA DGOS TE,
DE LTAR MA GYUR NA, BYAS LA LAN DU PHAN MI 'DOGS, ,ZHES PA'I NYES
BYAS KYANG 'BYUNG BAR 'GYUR RO, ,BDAG LA GNOD PA BYED PA'I

SEMS CAN MI GTONG BA NI, LAS BDAG GIR BYAS PA'I SEMS KYIS MI
GTONG STE, JI SKAD DU, 'DZAM BU'I GLING GI SKYES MCHOG NI, ,LEGS
KYI LAN NI LEGS KYIS LDON, ,NYES KYI LAN YANG LEGS KYIS LDON,
,ZHES DANG, YUM BRGYAD STONG PA LAS KYANG, BYANG CHUB SEMS

DPA' PHA ROL POS NYES PA CHEN PO BYAS KYANG, DE DANG RTZOD PA MI
BYED PAR DE LA GNOD PA DANG SEMS 'KHRUG PAR MI BYA'O, ,GAL TE
GSOD NA YANG DE LA ZHE SDANG BAR MI BYA'O, ,SEMS CAN SU LA YANG
ZHE SDANG BAR MI BYA'O, ,BYANG CHUB SEMS DPA' RNAMS LA NI BRTAN
PAR 'DU SHES BSKYED PAR BYA'O

ZHES GSUNGS PA DANG, YANG JI SKAD DU BYANG CHUB SEMS DPA' SEMS
CAN THAMS CAD LA PHA DANG MA DANG BU DANG BU MO'I 'DU SHES SO,
,RANG NYID BDE BAR 'DOD PA LTAR SEMS CAN GZHAN YANG BDE BA LA
SBYAR BAR BYA'O, ,SEMS CAN MA LUS PA SDUG BSNGAL BA LAS THAR BAR
BYA'O, ,SEMS CAN

GANG YANG MI GTONG NGO, ,DE DAG GI BDAG GIS LUS DUM BU BRGYAR
BTUBS KYANG DE DAG LA GNOD PA'I SEMS MI BYA BAR BYAMS PA DANG
SNYING RJE BSKYED DO ZHES GSUNGS PA DANG, RJE BTZUN A'AR+YA DE
BA'I ZHAL SNGA NAS KYANG, GNOD PA DRAG PO BYUNG BA NA, ,SNGON GYI
LAS SU SHES PAR BYA, ,

ZHES GSUNGS SO, ,GAL TE DE LTAR MA GYUR NA, GZHAN GYIS BSHAGS
KYANG MI NYAN PAR, ,KHROS NAS GZHAN LA 'TSOG PA DANG, ,PHA ROL
SHAD KYIS 'CHAGS PA SPONG, ,KHROS PA RNAMS NI YAL BAR 'JOG ,GSHE
LA LAN DU GSHE LA SOGS, ,ZHES PA'I PHAM PA DANG NYES

BYAS 'BYUNG BAR 'GYUR RO, ,DNGOS SU SDUG BSNGAL BA'I SEMS CAN MI
GTONG BA NI, TSA BA DANG GRANG BA DANG BKRES PA DANG SKOM PA LA
SOGS PA DANG, MTSAMS MED PA LA SOGS PA DANG, BSLAB PA NYAMS PA
DANG, SDUG BSNGAL SNA TSOGS KYIS GDUNGS PA MTHONG NA SNYING RJE'I
SEMS

@101B KYIS MI GTONG STE, RJE BTZUN A'AR+YA DE BA'I ZHAL NAS,
'KHOR LO DPAG TSAD BCU GNYIS PA, ,LCAGS BYAS MGO LA 'KHOR BA
DANG, ,BYANG CHUB SEMS NI BSKYED MA THAG ,MED PAR 'GYUR ZHES
THOS PA YIN, ,ZHES GSUNGS PA DANG, SLOB DPON DPA' BO'I ZHAL NAS
KYANG, NA

BA'I BU LA KHYAD PAR DU, ,MA NI GDUNG BA SKYE BA LTAR, ,DE BZHIN
BYANG CHUB SEMS DPA' RNAMS, ,DAM PA MIN LA KHYAD PAR BRTZE, ,ZHES
GSUNGS PA DANG, SLOB DPON BHA BYA'I ZHAL NAS KYANG, SDUG BSNGAL
DRAG POS GDUNGS PA YI, ,SDUG BSNGAL CAN DAG MTHONG BA'I TSE,
,SNYING

RJE RUS PA'I GTING NAS NI, ,SKYE ZHING DE LA PHAN PAR BYED, ,CES
GSUNGS TE, RGYAS PAR MDO SDER BLTA BAR BYA'O, ,SDUG BSNGAL GYI
RGYU LA SOGS PA'I SEMS CAN NI, SNYING BRTZE BA'I SEMS KYIS MI
GTONG STE, BSLAB PA NYAMS PA DANG, MTSAMS MED PA BYED PA DANG,
SROG GCOD

PA DANG, SDIG PA'I LAS SNA TSOGS BYED PA DE DAG LAS BZLOG PAR BYA
STE, JI SKAD DU, 'PHAGS PA DRAN PA NYER GZHAG LAS, GANG ZHIG
BRTUL ZHUGS BZANG MNOS NAS, ,LEGS PAR SRUNG BAR MI BYED PA, ,DE
NI NGES PAR SHA DANG RUS, ,'JIG PA'I ME MA MUR DU SREG ,CES

GSUNGS PA DANG, 'PHAGS PA RNYED DANG 'DOD GNAS PA, ,TSUL KHRIMS
'CHAL PA MTHONG NAS NI, ,'DI YI 'GRO BA CIR 'GYUR ZHES, ,MCHI
MA'ANG RAB TU 'BYUNG BAR BYA, ,ZHES GSUNGS PA DANG, SLOB DPON KLU
SGRUB KYI ZHAL SNGA NAS KYANG, 'JIG RTEN NA NI SEMS CAN GANG,
,RTAG TU SDIG

PA BYED 'DOD PA, ,RTAG TU DE DAG THAMS CAD NI, ,GNOD PA MED PAR
BZLOG GYUR CIG ,CES GSUNGS SO, ,SPYIR SEMS CAN MI GTONG BA NI
BYAMS PA'I SEMS KYIS MI GTONG BA DANG, 'PHAGS PA SPOBS PA'I BLO
GROS KYI MDO LAS, BYANG CHUB SEMS DPA' SEMS CAN THAMS CAD LA

BU BZHIN DU BLTA BAR BYA BA DANG, RANG GI LUS BZHIN DU BLTA BAR
BYA'O ZHES GSUNGS PA DANG, MDO SDE RGYAN LAS KYANG, JI LTAR PHUG
RON RANG GI BU MCHOG BYAMS, ,RANG GI BU DE NYE BAR 'KHYUD NAS
'DUG ,DE BZHIN SDUG BSNGAL BA YI SEMS CAN LA, ,BRTZE BCAS BYANG
CHUB SEMS DPA' DE DANG

@102A *, ,'DRA, ,ZHES GSUNGS PA DANG, 'PHAGS PA RIG PA MCHOG GI
RGYUD CHEN PO LAS KYANG, BYANG CHUB SEMS DPA' RANG GI BDE MA
CHAGS, ,RANG GI SDUG BSNGAL DAG GIS MI MJED KYANG, ,GZHAN GYI
SDUG BSNGAL DAG GIS SDUG BSNGAL 'GYUR, ,GZHAN

BDEN NI BYANG CHUB SEMS DPA' DGA', ,ZHES GSUNGS PA DANG, DPAL RDO
RJE MKHA' 'GRO'I RGYUD DANG, DPAL MCHOG DANG PO LAS KYANG, JI
SRID 'KHOR BA'I GNAS SU NI, ,MKHAS MCHOG GNAS PAR GYUR PA NA, ,DE
SRID MTSUNGS MED SEMS CAN DON, ,MYA NGAN MI 'DA' BYED

PAR NUS, ,ZHES GSUNGS TE, RGYAS PAR MDO SDER BLTA BAR BYA'O,
,SKYES BU DAM PA'I RNAM PAR RTOG PA BRGYAD NI KYI HUD NAM ZHIG NA
BDAG GI SEMS CAN GYI SKYE BA'I SDUG BSNGAL MED PAR BYED NUS PAR
'GYUR ZHIG TU, DE BZHIN DU RGAS PA'I SDUG BSNGAL DANG, NA BA'I
SDUG BSNGAL DANG,

'CHI BA'I SDUG BSNGAL MED PAR BYED PAR 'GYUR ZHIG GU ,SEMS CAN MA
BSGRAL BA RNAMS SGROL BAR BYED NUS PAR 'GYUR, MA GROL BA RNAMS
DANG, DBUGS MA PHYIN PA RNAMS DANG, YONGS SU MYA NGAN LAS MA 'DAS
PA RNAMS NAM ZHIG MYA NGAN LAS ZLO NUS PAR 'GYUR ZHIG GU SNYAM
PA'I

SEMS SKAD CIG RE RE LA DRAN PA RGYUN CHAGS SU BYA'O, ,NANG GI
THABS LA MKHAS PA NI GZHAN GYI SDUG BSNGAL BDAG GIR BYED PA DANG,
BDAG GI SDUG BSNGAL GYIS GZHAN GYI SDUG BSNGAL BSAL BA DANG, BDAG
GI BDE BA DANG GZHAN GYI SDUG BSNGAL BRJE BA DANG, GZHAN GYI SDUG
BSNGAL

GYIS BDAG DUS RTAG TU SDUG BSNGAL GYIS GDUNGS PA STE, JI SKAD DU
RIG PA MCHOG GI RGYUD CHEN PO LAS, BYANG CHUB SEMS DPA' RANG GI
BDE MA CHAGS, ,RANG GI SDUG BSNGAL DAG GIS MI MJED KYANG, ,GZHAN
GYI SDUG BSNGAL DAG GIS SEMS SDUG BSNGAL, ,GZHAN BDEN NI

BYANG CHUB SEMS DPA' DGA', ,ZHES GSUNGS SO, ,GZHAN GYI SDIG PA
BDAG GI SDIG PAR BYAS NAS BSHAGS PA DANG, GZHAN GYI DGE BA BDAG
GI DGE BAR BYAS NAS YI RANG BA DANG, BDAG GI DGE BA GZHAN GYI DGE
BAR BSNGOS NAS YI RANG BA DANG, GZHAN GYI DGE BA BDAG GI

@102B DGE BAR BYAS NAS YONGS SU BSNGO BA'O, ,PHYI'I THABS LA
MKHAS PA NI BSDU BA'I DNGOS PO BZHI DANG, RIG PA'I GNAS LNGA
DANG, MKHAS PA BCU DANG, PHA ROL TU PHYIN PA DRUG DANG, TSAD MED
PA BZHI LA SOGS PAS SEMS CAN MA LUS PA SMIN PAR BYED DE, RJES SU
GZUNG BA DANG, TSAR

BCAD PA DANG, BRID PA DANG, BSDIGS PA DANG, RTZIGS LA DBAB PA
DANG, RNGAN PAS BRNGAN PA'O, ,'PHAGS PA RDO RJE RGYAL MTSAN GYI
BSNGO BA BCU PA DANG, BZANG PO SPYOD PA DANG, SLOB DPON KLU SGRUB
KYIS MDZAD PA'I SMON LAM NYI SHU PA DANG, BA TSVA CHU KLUNG NAS
BYUNG BA'I TSIGS SU BCAD

PA BCU GCIG PA LA SOGS PAS SEMS CAN MI GTONG BAR BYA'O, ,'PHAGS
PA 'OD SRUNGS KYIS ZHUS PA LAS, SROG GI PHYIR YANG BRDZUN MI SMRA
BA DANG, SEMS CAN LA G-YO SGYU MED PA'I LHAG PA'I BSAM PAS GNAS
PAR BYA BA DANG, SEMS BSKYED PA'I GANG ZAG LA STON PA'I 'DU SHES
BSKYED PA

DANG, SEMS CAN GANG DAG SMIN PAR BYED PA DE DAG THAMS CAD BLA NA
MED PA'I BYANG CHUB CHEN POR SMIN PAR BYED KYI NYAN THOS DANG
RANG SANGS RGYAS KYI SA MA YIN PA'O, ,DE BZHIN DU 'PHAGS PA SPYAN
RAS GZIGS DBANG PHYUG GIS ZHUS PA LAS KYANG, RIGS KYI BU SEMS
BSKYED MA THAG PA'I BYANG CHUB SEMS

DPA' CHOS BDUN LA BSLAB PAR BYA STE, RNAM PAR RTOG PAS KYANG 'DOD
PA LA SPYAD PAR MI BYIN [?] DBANG PO GNYIS KYIS GNYIS SBYOR BA LTA
SMOS KYANG CI DGOS, THA NA RMI LAM DU YANG MI DGE BA'I BSHES
GNYEN BSTEN PAR MI BYA BA DANG, BYA DANG 'DRA BAR SEMS KYIS YONGS
SU 'DZIN PA MED PAR BYA BA DANG,

THABS DANG SHES RAB LA MKHAS PAS NGA RGYAL DANG NGA YIR 'DZIN PA
MED PAR BYA BA DANG, DNGOS PO DANG DNGOS PO MED PAR SPANGS NAS
STONG PA NYID KYI TING NGE 'DZIN BRTAN POR BSGOM PA DANG, YANG
DAG PA MA YIN PA'I KUN TU RTOG PA ZHI BAS 'KHOR BA LA DGA' BAR MI
BYED PA STE, MDOR NA DRAN PA DANG SHES BZHIN

DANG TSUL BZHIN DU SEMS PA DANG, BAG YOD PA DANG MI 'BRAL BA STE,
SHES BZHIN MED PA'I SKYON CHAGS PAS, ,LTUNG BA'I RNYOG DANG BCAS
PAR 'GYUR, ,GLO RDOL BUM PA'I CHU BZHIN DU, ,DRAN PA LA NI DE MI
GNAS, ,YANG, DRAN PA DANG NI SHES BZHIN DANG, ,TSUL BZHIN DU

@103A *, ,NI SEMS PA DANG, ,BAG YOD PA DANG MA BRAL ZHING, ,ZHES
SLOB DPON SH'ANTA DE BAS GSUNGS SO, ,SEMS KYI SKAD CIG RE RE LA
MI BRJED PAR BYA ZHING, DRAN PA RGYUN CHAGS SU BYAS PAS BYANG
CHUB KYI SEMS YONGS SU GZUNG BAR BYA'O, ,GAL TE DE LTAR MA BYAS

NA; SDUG BSNGAL MGON MED GYUR PA LA, ,SER SNAS CHOS NOR MI STER
DANG, ,CHOS 'DOD PA LA SBYIN MI BYED, ,NAD PA'I RIM GRO BYA BA
SPONG, ,DGOS PA'I DON DU 'GRO MI BYED, ,SEMS CAN DON LA BYA BA
CHUNG, ,ZHES PA'I PHAM PA DANG NYES BYAS 'BYUNG NGO, ,BYANG CHUB
KYI SEMS

YONGS SU BSRUNG BA NI SEMS BRJED PAR BYED PA DANG, NYAMS PAR BYED
PA DANG, GTONG BAR BYED PA LAS BSRUNG STE, 'PHAGS PA 'OD SRUNGS
KYIS ZHUS PA LAS, GZHAN 'GYOD PA MED PA LA 'GYOD PA BSKYED PA
DANG, MKHAN PO DANG SLOB DPON DANG SBYIN GNAS SLU BA DANG, SEMS
CAN LA G-YO

DANG SGYU DANG LONGS SPYOD KYI LHAG PA'I BSAM PAS MA YIN PA DANG,
SEMS BSKYED PA'I GANG ZAG LA TSIGS SU BCAD PA MA YIN PAS BRJOD
PA'O ZHES GSUNGS SO, ,'PHAGS PA BSOD NAMS THAMS CAD SDUD PA'I
TING NGE 'DZIN LAS 'DI SKAD DU, SRED MED KYI BU CHOS BZHIS BYANG
CHUB KYI

SEMS BRJED PAR 'GYUR TE, LHAG PA'I NGA RGYAL DANG, CHOS LA MA GUS
PA DANG, DGE BA'I BSHES GNYEN LA KHYAD DU GSOD PA DANG, LOG PA'I
TSIG SMRA BA'O, ,YANG BZHI STE, NYAN THOS DANG RANG SANGS RGYAS
DANG 'DRIS PAR BYED PA DANG, THEG PA DMAN PA LA MOS PA DANG,
BYANG CHUB

SEMS DPA' LA SDANG ZHING SKUR BA 'DEBS PA DANG, CHOS LA DPE
MKHYUD BYED PA'O, ,YANG BZHI STE, SGYU BYED PA DANG, G-YO BYED PA
DANG, BLA MA LA LCE GNYIS BYED PA DANG, RNYED PA DANG BKUR STI LA
LHAG PAR ZHEN PA'O, ,YANG BZHI STE, BDUD KYI LAS MA RTOGS PA
DANG, LAS KYI

SGRIB PAS BSGRIBS PA DANG, LHAG PA'I BSAM PA STOBS CHUNG BA DANG,
THABS DANG SHES RAB MED PA STE, DE DAG GIS BYANG CHUB KYI SEMS
BRJED PAR 'GYUR RO ZHES GSUNGS SO, ,KLU'I RGYAL PO RGYA MTSOS
ZHUS PA LAS, KLU'I RGYAL PO THAMS CAD MKHYEN PA'I YE SHES DE NI
LAM LOG PA DANG

@103B LAM NGAN PA NYI SHU RTZA GNYIS DANG BRAL BA YIN TE, NYAN
THOS KYI SEMS DANG MA BRAL BA DANG, RANG SANGS RGYAS KYI SEMS
DANG MA BRAL BA DANG, NGA RGYAL DANG LHAG PA'I NGA RGYAL DANG,
G-YO SGYU DANG, RGYANG PAN PA'I GSANG TSIG DANG, LOG PAR ZHUGS PA
DANG, SKYE BAS SKRAG

PA DANG, KHENGS PA DANG, RTZOD PA DANG, 'DOD CHAGS DANG, ZHE
SDANG DANG, GTI MUG DANG, LAS KYI SGRIB PA DANG, CHOS KYI SGRIB
PA DANG, BDAG LA BSTOD CING GZHAN LA SMOD PA DANG, CHOS LA DPE
MKHYUD BYED PA DANG, BRJED NGAS PA DANG, SDIG PA'I GROGS PO DANG,
BLA MA LA

'KHU BA DANG, PHA ROL TU PHYIN PA DRUG DANG MI MTHUN PA DANG,
CHAD PA DANG, RTAG PA DANG, THABS MI MKHAS PAS BSDU BA BZHI DANG,
SDIG PA THAMS CAD DANG MA BRAL BA STE, DE DAG GIS BYANG CHUB KYI
SEMS BRJED PAR 'GYUR RO ZHES GSUNGS SO, ,SDONG PO BKOD PA LAS
KYANG, KYE RGYAL

BA'I SRAS DAG BYANG CHUB SEMS DPA' NANG PHAN TSUN NGAN SEMS
BSKYED PA'I KHA NA MA THO BA'I LAS LAS CHE BA NI MA MTHONG NGO
ZHES GSUNGS SO, ,DE BZHIN DU DAD PA'I STOBS BSKYED PA LA SOGS
PA'I MDO LAS RGYAS PAR GSUNGS PAS MDO SDER BLTA BAR BYA'O, ,LTUNG
BA 'BYUNG BA'I RGYU NI

RIGS MED PA DANG, SNYING RJE CHUNG BA DANG, 'KHOR BA'I SDUG
BSNGAL GYIS MI 'JIGS PA DANG, SDIG PA'I GROGS POS ZIN PA DANG,
BYANG CHUB CHEN PO THAG RING BAR SEMS PA DANG, BDUD KYIS BYIN
GYIS BRLABS PA DANG, THEG PA DMAN PA'I GANG ZAG BSTEN PA DANG,
THEG PA CHUNG NGU'I

GZHUNG LA BRTZON PA DANG, SEMS CAN BLOS BTANG BA DANG, BYANG CHUB
SEMS DPA' LA TSIG NGAN BRJOD CING NGAN SEMS BSKYED PA DANG, BYANG
CHUB KYI SEMS DANG MI MTHUN PA'I PHYOGS MI SPONG BA DANG, GZHAN
YANG MI SHES PA DANG, BAG MED PA DANG, MA GUS PA DANG, NYON MONGS

PA MANG BA'O, ,BTANG BA'I NYES DMIGS NI STONG GSUM GYI STONG CHEN
PO'I SEMS CAN DGRA BCOM PAR GYUR LA, DE DAG THAMS CAD LA GSAD PA
DANG, MTSAMS MED PA LNGA BYAS PAS 'DI SDIG PA SHIN TU CHE BA YIN
NO, ,GZHAN YANG NAM MKHA' MTHA' KHYAB KYI RDUL PHRA RAB KYI
GRANGS NI

@104A *, ,SANGS RGYAS KYIS MKHYEN GYI, 'DI'I SDIG PA'I TSAD NI
'DI TZAM ZHES SANGS RGYAS KYIS MKHYEN PAR MI SPYOD DO, ,'DI'I DON
RGYAS PAR MDO SDE DANG, SPYOD PA LA 'JUG PA LA SOGS PAR BLTA BAR
BYA'O, ,GZHAN SEMS BSKYED PA LA RJES SU YI RANG BA'I PHAN YON NI,

YUM BRGYAD STONG PA LAS, 'JIG RTEN GYI KHAMS THAMS CAD SRANG LA
GZHAL BA'I GRANGS NI SHES PAR RUNG GI ,GZHAN BSKYED DU BCUG PA'I
PHAN YON NI THEG PA CHEN PO'I MDO SDE DANG, SPYOD PA LA 'JUG PA
LA SOGS PAR BLTA BAR BYA'O, ,PHYOGS BCU'I SANGS RGYAS DANG BYANG
CHUB SEMS

DPA' RNAMS KYIS MKHYEN PAR MI SPYOD DO, ,GZHAN BYANG CHUB KYI
SEMS BSKYED PA LA RJES SU YI RANG BA BYAS PA'I BSOD NAMS KYI
PHUNG PO TSAD NI SHES PAR MI NUS SO ZHES GSUNGS TE RGYAS PAR MDO
SDER BLTA BAR BYA'O, ,GZHAN SEMS BSKYED PA'I BAR CHAD BYAS PA'I
NYES DMIGS NI 'PHAGS PA DGE

BA'I RTZA BA YONGS SU 'DZIN PA'I MDO LAS, SHA RA DVA TI'I BU GANG
SEMS BSKYED PA LA BAR CHAD BYA BAR 'DOD DAM, BAR CHAD BYED PA DE
NI SHAR DVA TI'I BU MYA NGAN LAS 'DAS PAR 'GYUR BA'I SKAL BA MED
DO ZHES GSUNGS PA DANG, YANG STONG GSUM GANG G'A'I KLUNG GI BYE
MA SNYED KYI DGRA BCOM PA

BSAD PA DANG, MTSAMS MED PA LNGA BYED PA BAS SDIG PA CHE ZHES
'PHAGS PA BRGYAD STONG PA LAS GSUNGS SO, ,SPYOD PA LAS 'JUG PA
LAS KYANG, GANG ZHIG BYANG CHUB SEMS BSKYED PA'I, ,BSOD NAMS BAR
CHAD GEGS BYED PA, ,SEMS CAN DON LA DMAN GYUR PAS, ,DE YI NGAN
'GRO MU

MTHA' MED, ,CES GSUNGS TE, RGYAS PAR MDO SDER BLTA'O, ,BYANG CHUB
KYI SEMS SPEL BA DE NI SEMS DE NYID BYANG CHUB KYI SEMS RNAM PA
GSUM DU SPEL TE, BYANG CHUB KYI SEMS SDOM PA'I TSUL KHRIMS DANG,
BYANG CHUB KYI SEMS DGE BA CHOS SDUD PA'I TSUL KHRIMS DANG, BYANG
CHUB KYI SEMS SEMS CAN

GYI DON BYED PA'I TSUL KHRIMS TE, DPER NA YAR NGO'I ZLA BA RIM
GYIS 'PHEL BA BZHIN DU SEMS 'DI YANG 'PHEL BAR 'GYUR TE, DE YANG,
YANGS SHING RGYA CHE DAG PA DANG, ,PHAN PA RGYA CHEN BYED PA
DANG, ,DGE BA NYID KYIS LHAG PAS NA, ,BSAM PA DAG PA LHAG BSAM
YIN, ,ZHES MDO

@104B SDE'I RGYAN DU GSUNGS SO, ,LHAG PA'I BSAM PA ZLA BA TSES PA
LTA BU STE, 'JUG PA BYANG CHUB KYI SEMS ZHES KYANG BYA'O, ,BYANG
CHUB SEMS DPA'I TSUL KHRIMS KYI LE'U LAS, TSUL KHRIMS RNAM PA
GSUM STE, RANG BZHIN GYI TSUL KHRIMS DANG, GOMS PA'I TSUL KHRIMS
DANG, YANG DAG

PAR BLANG BA'I TSUL KHRIMS SO, ,DE LA RANG BZHIN GYI TSUL KHRIMS
NI, SEMS CAN THAMS CAD RIGS GCIG YIN PA DANG, DE BZHIN GSHEGS
PA'I SNYING PO CAN YIN PA DANG, THEG PA CHEN PO'I RIGS CAN YIN PA
STE, BSGRUBS NA 'GRUB PA'I SKAL BA CAN YIN YANG NYES PA RNAM PA

BZHIS BKAB NAS 'DUG PA YIN TE, MDO SDE'I RGYAN LAS, NYON MONGS
GOMS DANG GROGS NGAN DANG, ,PHONGS DANG GZHAN GYIS DBANG BYAS
DANG, ,MDOR NA RIGS KYI NYES PA NI, ,RNAM PA BZHIR NI YANG DAG
BRJOD, ,CES GSUNGS PAS RIGS CAN GYI GANG ZAG DE NI RANG BZHIN
GYIS

SNYING RJE CHE BA DANG, RANG BZHIN GYIS PHA ROL TU PHYIN PA'I YON
TAN RGYUD LA TSANG BAR LDAN PAS RANG BZHIN GYI TSUL KHRIMS CAN
ZHES BYA'O, ,GOMS PA'I TSUL KHRIMS NI RNAM PA GSUM STE, SKYE BA
SNGA MA PHAN CHAD LA THEG PA CHEN PO LA GOMS PA CHER BYAS PA
DANG, GOMS PA 'BRING DU BYAS PA DANG,

SKYE BA DPAG TU MED PA NAS GOMS PAR BYAS PA STE, DE BAS NA BYAMS
PA'I ZHAL NAS, SANGS RGYAS RNAMS LA BKUR STI BYAS, ,DE LA DGE
BA'I RTZA BA BSKYED, ,DGE BA'I BSHES KYIS MGON BYAS PA, ,'DI
MNYAN PA YI SNOD YIN NO, ,SANGS RGYAS BSNYEN BKUR YANG DAG ZHUGS,
,SBYIN

DANG TSUL KHRIMS SOGS SPYAD PAS, ,SNOD DU DAM PA RNAMS KYIS SHES,
,ZHES GSUNGS SO, ,DE LA YANG DAG PAR BLANGS PA'I TSUL KHRIMS NI,
SLOB DPON GYIS BRTAG PA GSUM GYIS LEGS PAR BRTAGS NAS SNOD KYI
RIM PA BZHIN DU TSUL KHRIMS SBYIN PAR BYA STE, SNGAR BRJOD PA'I
GANG

ZAG DANG, DE'I SO SOR THAR PA'I PHAM PA BZHI 'KHOR DANG BCAS PA
DANG, THEG PA CHEN PO'I PHAM PA DANG 'DRA BA BZHI DANG, NYES BYAS
BZHI BCU RTZA DRUG SBYIN PAR BYA'O, ,GANG ZAG 'BRING PO DE LA NI
GANG ZAG 'BRING PO DE'I SDOM PA SBYIN PAR BYA STE, DE'I STENG DU
'PHAGS PA NAM MKHA'I SNYING PO

@105A *, ,LA SOGS PA'I RTZA BA'I LTUNG BA BCO BRGYAD DANG, SLOB
DPON SH'ANTA DE BAS GSUNGS PA'I GNOD PA BCU BZHI PO SBYIN PAR
BYA'O, ,GANG ZAG GSUM PA DE LA NI DE DAG GI STENG DU 'PHAGS PA
MDO SDE BDUN BRGYA PA LAS GSUNGS PA'I TSUL KHRIMS BZHI BRGYA PA
DANG

THEG PA CHEN PO'I MDO SDE LAS GSUNGS PA'I TSOGS KYI LAM PA'I
BYANG CHUB SEMS DPA'I BSLAB PA MTHA' DAG BSRUNG BAR BYA STE,
TSOGS KYI LAM PA LA NI SDOM PA'I TSUL KHRIMS GTZO BO YIN NO,
,SBYOR BA'I LAM PA LA NI DGE BA CHOS SDUD PA'I TSUL KHRIMS GTZO
BO YIN NO, ,'JIG

RTEN LAS 'DAS PA'I LAM PA LA NI SEMS CAN DON BYED PA'I TSUL
KHRIMS GTZO BO YIN NO, ,GANG ZAG GCIG GI RGYUD LA RTZIS NA TSOGS
LAM CHUNG NGU'I DUS SU GANG ZAG DANG PO'I BSLAB PA LA BRTZON PAR
BYA'O, ,TSOGS LAM 'BRING GI DUS SU GANG ZAG 'BRING PO'I BSLAB PA
LA BRTZON PAR BYA'O, ,

GANG ZAG GSUM PAS NI GSUM PA'I BSLAB PA LA BRTZON PAR BYA'O,
,SNGAR BSHAD PA'I GOMS PA'I TSUL KHRIMS LA DGONGS NAS 'PHAGS PA
DANG BSGOM PA'I MDO LAS, THEG PA CHEN PO LA DAD PA'I BAG CHAGS
BYANG CHUB SEMS DPA'I RJES SU 'BRANG BA DE NI 'DI LTAR RJES SU
'BRANG

STE; DE 'GRO'AM, 'DUG GAM, NYAL LAM, GNYID LOG GAM, RA RO'AM,
MYOS KYANG RUNG STE, RTAG TU THEG PA CHEN PO LA DAD PAR 'GYUR RO,
,BYANG CHUB SEMS DPA' DE TSE BRJES SU ZIN KYANG TSE RABS GZHAN DU
THEG PA CHEN PO LA DAD PAS BYANG CHUB KYI SEMS BRJED DU ZIN

YANG SKYE BA DE DAG TU DMAN PA DANG, SKAL PA DMAN PA'I SEMS SU MI
'GYUR ZHING, SDIG PA'I GROGS PO DANG, NYAN THOS DANG RANG SANGS
RGYAS DANG 'DRE BAS KYANG 'PHROGS PAR MI 'GYUR NA, GZHAN MU STEGS
CAN GYIS 'PHROGS PAR GA LA 'GYUR, THEG PA CHEN PO'I PHYIR THEG PA

CHEN PO LA DAD PA'I RKYEN CHUNG NGU ZHIG RNYED PAS KYANG MYUR BAR
SHAS CHE BA DANG, RGYUN GYIS THEG PA CHEN PO'I PHYIR THEG PA CHEN
PO LA DAD PAR BYED DO, ,DE'I PHYIR THEG PA CHEN PO LA DAD PA'I
BAG CHAGS RJES SU 'DREN PA DE YANG TSE RABS SU RNAM PAR 'PHEL TE,
BLA NA MED PA YANG DAG PAR RDZOGS

@105B PA'I BYANG CHUB KYI BAR DU 'GYUR RO ZHES GSUNGS SO, ,DE LA
BYANG CHUB KYI SEMS KYI PHAN YON NI RNAM PA GNYIS TE, SMON PA'I
PHAN YON DANG, 'JUG PA'I PHAN YON NO, ,SMON PA'I PHAN YON NI DPAG
TU MED DE, MDOR BSDUS NA 'JIG RTEN DU DKON MCHOG GSUM GYI GDUNG
RGYUN MI 'CHAD PAR

BYED PA DANG, DKAR PO'I CHOS THAMS CAD KYI RGYU'AM SA BON YIN PA
DANG, SDIG PA 'JOMS PA DANG, LTUNG BA LAS LDANG BA DANG, MI MA
YIN PA DANG, RIMS DANG, BAR DU GCOD PA THAMS CAD MED PAR BYED PA
LA SOGS PA'O, ,'PHAGS PA DGE BA'I RTZA BA YONGS SU 'DZIN PA'I

MDO LAS, SHA RA DVA TI'I BU DANG PO SEMS BSKYED PA'I BSOD NAMS KYI
PHUNG PO NI NGAN NGON TZAM DANG CUNG ZAD TZAM MA YIN TE, 'DI LTAR
BSKAL PA BRGYA'AM, BSKAL PA STONG NGAM, BSKAL PA 'BUM GYIS KYANG
BRJOD PAR MI NUS NA, BYANG CHUB SEMS DPA' RNAMS KYIS SEMS BSKYED
PA'I

BSOD NAMS KYI TSAD SHES PAR LTA GA LA 'GYUR ZHES GSUNGS SO, ,YUM
BRGYAD STONG PA LAS KYANG, DMIGS PA CAN GANG ZHIG GIS BSKAL PA
GANG G'A'I KLUNG GI BYE MA SNYED DU DGE BA'I RTZA BA BYAS PA BAS
GZHAN 'GA' ZHIG GIS NYI MA GCIG GAM, NYI MA PHYED DAM, SE GOL
GTOGS

PA GCIG TU BYANG CHUB TU SEMS BSKYED NA BSOD NAMS CHE'O ZHES
GSUNGS SO, ,SPYOD 'JUG LAS KYANG, BYANG CHUB SEMS BSKYED GYUR NA
SKAD CIG GIS, ,'KHOR BA'I BTZON RAR BSDAMS PA'I NYAM THAG RNAMS,
,BDE GSHEGS RNAMS KYI SRAS ZHES BRJOD BYA ZHING, ,'JIG RTEN LHA

MIR BCAS PA'I PHYAG BYAR 'GYUR, ,GSER 'GYUR RTZI YI RNAM PA MCHOG
LTA BUR, ,MI GTZANG LUS 'DI BLANGS NAS RGYAL BA'I SKU, ,RIN CHEN
RIN THANG MED PAR BSGYUR BAS NA, ,RIN CHEN BYANG CHUB SEMS LEGS
BRTAN PAR ZUNG, ,ZHES BYA BA LA SOGS PA GSUNGS SO, ,'JUG

PA'I PHAN YON YANG SPYOD 'JUG LAS, BYANG CHUB SMON PA'I SEMS LAS
NI, ,'KHOR TSE 'BRAS BU CHE 'BYUNG YANG, ,JI LTAR 'JUG PA'I SEMS
BZHIN DU, ,BSOD NAMS RGYUN CHAGS 'BYUNG BA MIN, ,ZHES PA DANG,
YANG, DENG NAS BZUNG STE GNYID LOG GAM, ,BAG MED GYUR KYANG

@106A *, ,BSOD NAMS SHUGS, ,RGYUN MI 'CHAD PAR DU MA ZHIG ,NAM
MKHA' MNYAM PA RAB TU 'BYUNG, ,ZHES GSUNGS TE, BYANG CHUB SEMS
DPA'I SA LA SOGS PA DANG, RGYAS PAR MDO SDER BLTA BAR BYA'O,
,SANGS RGYAS DANG BYANG CHUB SEMS DPA' RNAMS LA

NI SEMS CAN 'KHOR BA LAS GDON PA MA YIN PA PHRIN LAS GZHAN CI
YANG MI MNGA' STE, 'PHAGS PA KLU SGRUB KYI ZHAL NAS, GZHAN DON
PHUN SUM TSOGS PA NI, ,'BRAS BU'I GTZO BO YIN PAR 'DOD, ,SANGS
RGYAS MNYES SOGS DE LAS GZHAN, ,DE DAG DON GYI 'BRAS

BUR BZHED, ,CES GSUNGS PA YIN NO, ,DE BAS NA SANGS RGYAS KYI SKU
DANG, YE SHES DANG, YON TAN DANG, PHRIN LAS RNAMS NI GZHAN DON
'BA' ZHIG MDZAD PA NYID LAS GRUB PA YIN NO, ,'DI LTAR BCOM LDAN
'DAS SH'AKYA'I MGON POS KYANG SNGON BSKAL PA BRJOD DU

MED PA'I PHA ROL TU DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS DBANG PO'I TOG CES BYA BAR SANGS RGYAS
NAS, DA LTAR YANG SANGS RGYAS PA DANG, 'PHAGS PA SPYAN RAS GZIGS
DBANG PHYUG KYANG BSKAL PA GRANGS MED PA'I PHA ROL TU DE BZHIN
GSHEGS PA

DGRA BCOM PA YANG DAG PAR RDZOGS PA'I SANGS RGYAS CHOS KYI RGYAL
MTSAN ZHES BYA BAR MNGON PAR RDZOGS PAR SANGS RGYAS NAS DA YANG
BDE BA CAN DU BCOM LDAN 'DAS SNANG BA MTHA' YAS SROD LA MYA NGAN
LAS 'DAS PA'I THO RANGS SPYAN RAS GZIGS 'TSANG RGYA BAR 'GYUR
ZHES DANG, RJE BTZUN

PHYAG NA RDO RJE YANG SNGON BSKAL PA GANG G'A'I KLUNG GI BYE MA
SNYED DGU BCU RTZA GNYIS KYI PHA ROL TU DE BZHIN GSHEGS PA YE
SHES SGRON MA ZHES BYA BAR SANGS RGYAS NAS, DA YANG BSKAL PA
BZANG PO 'DI NYID KYI RJES LA DE BZHIN GSHEGS PA RDO RJE RTZAL
GYIS 'GRO BAR 'TSANG RGYA BAR 'GYUR RO ZHES

GSUNGS SO, ,'DI LTAR 'KHOR BA LA THOG MA DANG THA MA MED PAS
'PHAGS PA 'JAM DPAL LA YANG THOG MA MED DE, DANG PO'I SANGS RGYAS
YIN NO, ,DUS GSUM GYI SANGS RGYAS MA LUS PA'I THUGS YE SHES YIN
NO, ,SANGS RGYAS THAMS CAD RIGS DRUG TU 'DUS LA,

@106B RIGS DRUG GI THUGS KA NA RDO RJE RNON PO LA SOGS PA YE SHES
SEMS DPA' BA ZHUGS PA DANG, DPAL GSANG BA 'DUS PA'I RGYUD KYI LHA
RNAMS KYI GTZO BO 'JAM PA'I RDO RJE KUN DU BZANG PO DANG, 'JAM
DPAL GSHIN RJE GSHED KYI 'KHOR LO'I GTZO BO MDZAD PA DANG, DPAL
RDO RJE 'JIGS

BYED HE RU KAR SNANG BA DANG, DPAL BDE MCHOG GI BSHAD RGYUD AA
BHI DHA NA'I LHA'I 'KHOR LO'I GTZO BO MDZAD PA DANG, SENG GE SGRA
DANG, KU MU TA DANG, KHYE'U BZANG DANG, 'JAM DPAL TSIG SBYIN
GZHON NU LA SOGS PA GDUL BYA JI LTAR MOS PAR SNANG BA YIN NO, ,DA
YANG SHAR PHYOGS

SU 'TSANG RGYA BAR 'GYUR BAR 'JAM DPAL GYI ZHING GI BKOD PA'I MDO
LAS GSUNGS SO, ,SANGS RGYAS DANG BYANG CHUB SEMS DPA' RNAMS KYIS
SEMS CAN MA BTANG BAS 'KHOR BA MA STONGS KYI BAR DU SKU DANG
GSUNG DANG THUGS KYI PHRIN LAS DANG, PHRIN LAS NYI SHU RTZA BDUN
DANG, PHRIN LAS

SUM CU RTZA LNGA DANG, CHO 'PHRUL CHEN PO GSUM LA SOGS PA RGYUN
MI 'CHAD PA 'KHOR BA NAS 'DREN PAR MDZAD KYANG 'KHOR BA'I SEMS
CAN ZAD PAR MI 'GYUR TE, 'KHOR BA LA THOG MTHA' MED PA'I PHYIR
RO, ,DON 'DI GSAL BAR MDZAD PA'I PHYIR 'PHAGS PA SPYAN RAS GZIGS
DBANG PHYUG

GIS SEMS CAN RNAMS 'KHOR BA NAS 'DREN PAR THUGS DAM BCAS PA LAS,
SEMS CAN GYI KHAMS LA GZIGS PAS DBUGS PA'I DUS SU BCOM LDAN 'DAS
SNANG BA MTHA' YAS DBU LA BZHUGS PA YIN NO, ,SANGS RGYAS DANG
BYANG CHUB SEMS DPA' THAMS CAD KYIS SEMS CAN

THAMS CAD KYI CHED DU DKA' BA DPAG TU MED PA SKU NYAMS SU BZHES
PA YIN TE, 'DI LTAR BCOM LDAN 'DAS SH'AKYA THUB PAS KYANG BSKAL
PA GRANGS MED PA GSUM DU SKYES PA'I RABS DE DANG DE DAG TU GTONG
BA DANG, GTONG BA CHEN PO DANG, SHIN TU GTONG BA'I SBYIN PA DANG,
TSUL

KHRIMS DANG, BZOD PA DANG, BRTZON 'GRUS DANG, BSAM GTAN RNAMS
SEMS CAN GYI CHED DU BYA DKA' BA DPAG TU MED PA SKU NYAMS SU
BZHES PA'I PHYIR RO, ,BA TSVA CHU KLUNG GI MDO LAS JI SKAD DU,
CHUNG MA RNAMS DANG BU TSA RGYAL SRID DBANG PHYUG CHEN PO DANG,
,SHA RNAMS DANG NI KHRAG

@107A *, ,DANG TSIL DANG LUS DANG MIG ,PHA ROL DGA' BA'I DBANG DU
BYAS NAS NGAS NI GTANG BA YIN, ,GANG GI SEMS CAN RNAMS LA PHAN NA
NGA LA MCHOD MCHOG YIN, ,SEMS CAN RNAMS LA GNOD PA BYAS NA NGA LA
GNOD PA BYAS, ,ZHES BYA BA LA SOGS PA SHLO KA

BCU GCIG GSUNGS SO, ,DUS DENG SANG YANG 'DZAM BU'I GLING 'DIR
SLOB DPON KLU SGRUB KYIS DBU BTANG BA DANG, SLOB DPON A'ARYA DE
BAS SPYAN BTANG BA DANG, SLOB DPON MA TI TZI TRA RTA DBYANGS KYIS
STAG MO LA SKU BTANG BA DANG, BDAG GI BLA MA BRAM ZE CHEN PO DZE
T'A RI DGRA LAS RGYAL

BAS STAG MO LA RKANG PA BCAG NAS BYIN PAS DUS DE NYID DU 'DAS SO,
,SKYES BU DE DAG NI BYAMS PA DANG SNYING RJES RGYUD BRLAN PA'I
BYANG CHUB KYI SEMS SBYONG BAR MDZAD PA YIN NO, ,BYANG CHUB SEMS
DPA' RAB NI SBYOR BA'I LAM LA BYANG CHUB KYI SEMS GSHA' MA SKYE
STE, JI SKAD DU, BYANG

CHUB SEMS DPA'I SA LAS, MOS PA SPYOD PA'I SA LA DGE BA'I RTZA BA
BSTAN PA GCIG LA BYANG CHUB KYI SEMS SKYE'O ZHES GSUNGS SO, ,DE
BAS NA BYANG CHUB SEMS DPA' GZHAN GCES PAR BYA DGONGS PA YIN PAS
NA BDAG DANG GZHAN BRJE BAS BYANG CHUB KYI SEMS SBYANG BAR BYA'O,
,BDAG

SNGON SO MA PU RI'I NAGS GSEB NA 'DUG PA NA, 'JIG RTEN DBANG
PHYUG GIS ZHAL MNGON SUM DU BSTAN NAS RIGS KYI BU MYUR DU 'TSANG
RGYA BAR 'GYUR BA DANG, GZHAN GYI DON 'DOD NA BYANG CHUB KYI SEMS
SBYANG BA DANG, SPEL BA LA BRTZON 'GRUS KYIS SHIG CES GSUNGS NAS
MI SNANG BAR

GYUR TO, ,YANG RDO RJE'I GDAN LA BSKOR BA BYED TZA NA, RJE BTZUN
MA SGROL MA DANG, RJE BTZUN MA KHRO GNYER CAN GYI ZHAL NAS MYUR
DU 'TSANG RGYA BAR 'DOD PAS BYANG CHUB KYI SEMS LA 'BAD PAR BYA'O
ZHES GSUNGS SO, ,YANG RDO RJE GDAN NA 'DUG PA'I DUS SKAR KHUNG
NAS BHA DAN TA KHYOD BYANG CHUB

KYI SEMS SBYANG BAR 'DOD NA BYAMS PA DANG SNYING RJE GOMS PAR
GYIS SHIG CES GSUNG, YANG RJE BTZUN GSER GLING BA'I ZHAL NAS, TSE
DANG LDAN PA BYAMS PA DANG SNYING RJE LAS BYUNG BA'I BYANG CHUB
KYI SEMS SBYONGS SHIG ,DE MA SBYANGS NA BHAm GA LA'I RNAL 'BYOR
PA LTAR MI 'GRUB PO, ,BYANG CHUB KYI SEMS

@107B NI THEG PA CHEN PO'I CHOS MA LUS PA'I RTZA BAR GYUR PA,
RGYUR GYUR PA, SA BON DU GYUR PA YIN TE, DPAL RNAM PAR SNANG
MDZAD MNGON PAR BYANG CHUB PA LAS, THAMS CAD MKHYEN PA'I RGYU NI
BYANG CHUB KYI SEMS SO, ,RTZA BA NI SNYING RJE CHEN PO'O ZHES
GSUNGS PAS SEMS KYI SKAD CIG RE RE LA DRAN PA

DANG; SHES BZHIN GYIS BYAMS PA DANG SNYING RJE BYANG CHUB KYI
SEMS RGYUN MI 'CHAD PAR BSKYED PAR BYA'O, ,RGYUD DE LAS 'DI SKAD
DU GSUNGS TE, NYAMS NA GSOR MI RUNG BA'I CHOS BZHI STE, BYANG
CHUB KYI SEMS GTONG BA DANG, SEMS CAN LA GNOD PA BYED PA DANG,
DE'I CHOS SPONG BA DANG, SER

SNA BYED PA'O, ,DE LA BYANG CHUB KYI SEMS MA NYAMS NA GSUM PO
GSOR RUNG LA, DE NYAMS NA GSUM PO MA NYAMS KYANG SOR MI CHUD DO,
,DE BAS NA SKYE BA'I RGYU LA MKHAS PAR BYA, GZUNG BA DANG, BSGRUB
PA DANG, SBYANG BA DANG, SPEL BA LA SHIN TU BRTAN PAR BYA'O,
,'DI'I DON RGYAS PAR

'PHAGS PA BYAMS PA 'JUG PA'I MDO DANG, KLU'I RGYAL PO RGYA MTSOS
ZHUS PA DANG, BSOD NAMS THAMS CAD SDUD PA'I MDO DANG, NAM MKHA'
MDZOD KYIS ZHUS PA LA SOGS PA'I MDO LAS BLTA BAR BYA'O, ,DANG PO
KHAS BLANGS PA'I TSUL KHRIMS GSUM PO MIG GI 'BRAS BU BZHIN DU

SRUNGS SHIG ,TSUL KHRIMS G-YAG GI RNGA MA BZHIN SRUNGS SHIG ,RGYU
DANG 'BRAS BU SHES NAS DE CHUD GSAN PAR MI BYA, NGES PAR MYUR DU
'CHI BAR 'GYUR TE, 'DZAM BU'I GLING PA'I TSE LA NGES PA MED PA
DANG, DA LTA TSE'I SNYIGS MA YIN PAS YUN RING DU GNAS PA'I MTHU
MED DE 'CHI BA RJES

SU DRAN PAR BYA, PHYI NANG THAMS CAD MI RTAG PA GSUM GYIS ZIN PAS
NGES PAR MYUR DU MED PAR 'GYUR RO SNYAM PA DANG, SDIG PA DANG
LTUNG BA THAMS CAD STOBS BZHIS SBYANG BAR BYA, GZHAN YANG BYANG
CHUB KYI SEMS BSKYED NA 'DAG STE, NYAN THOS RNAMS KYANG GNOD LAS
LOG ,THEG PA CHE LA

ZHUGS PA YIS, ,SEMS CAN RNAMS LA BU BZHIN BYAMS, ,BYAMS DANG
SNYING RJE BSKYED PA YIS, ,SNGAR BYAS NYES PA DE YIS 'DAG ,CES
SLOB DPON KLU SGRUB KYIS GSUNGS SO, ,GZUNGS KHYAD PAR CAN BZLAS
PA DANG, LTUNG BSHAGS DANG, LAS KYI SGRIB PA RGYUN GCOD PA

@108A *, ,DANG, PHUNG PO GSUM PA'I MDO LA SOGS PAS 'DAG GO, ,YANG
LTUNG BA DANG SDIG PA NYID MA SKYES PAR SHES NA 'DAG PAR MDO LAS
GSUNGS, CHOS THAMS CAD MNYAM PA NYID DU SHES NA 'DAG PAS MNYAM
PAR LTA DGOS TE, SEMS CAN LA BRTEN NAS SANGS

RGYAS 'BYUNG BAS SEMS CAN GTZO BOR BYA'O, ,DBU MA RTOG GE 'BAR BA
LAS 'DI SKAD DU, 'BRAS BU LA RE BA'I ZHAGS PAS BCINGS PA RNAMS NI
SBYIN PA'I ZHING 'DAM PAR BYED CING TSOL TE, GZHAN DAG BKRES BA
DANG SKOM PA LA SOGS SDUG BSNGAL ZHI BAR BYA BA'I PHYIR SNOD MA
BRTZIS PAR

BYIN NA CHOS MNYAM PA NYID RTOGS PAR 'GYUR TE, JI SKAD DU, MDO
LAS GZHAN DU CHOS GCIG GIS BYANG CHUB SEMS DPA' MYUR DU MNGON PAR
RDZOGS PAR 'TSANG RGYA STE, SEMS CAN THAMS CAD LA SEMS MNYAM
ZHING SNYOMS LA BYE BRAG MI PHYED PA'O, ,DKON MCHOG GSUM NI BDAG

GI YON TAN GYI ZHING YIN GYI, DUD 'GRO LA SOGS PA NI MA YIN NO
SNYAM NA BYANG CHUB SEMS DPA' DES CHOS NYID MNYAM PA NYID DU
RTOGS PAR MI 'GYUR RO, ,DE BAS NA DKON MCHOG GSUM DANG, BLA MA NI
SBYIN GNAS KYI ZHING BZANG PO YIN LA, DUD 'GRO LA SOGS PA NI MA
YIN TE, ZHING

TSVA SGO CAN LA SA BON BTAB PA DANG 'DRA'O ZHES SEMS NA BYANG
CHUB SEMS DPA'I CHOS SU MI 'GYUR RO ZHES GSUNGS PAS BYANG CHUB
SEMS DPA' LHAG PA'I BSAM PA BRTAN PA, SNYING RJES RGYUN BRLAN PA
RNAMS KYIS SBYIN PA'I ZHING BDAM PAR MI BYA ZHES RTOG GE 'BAR BAR
GSUNGS SO, ,SLOB

DPON 'PHAGS PA KLU SGRUB KYIS BA TSVA CHU KLUNG NAS PHYUNG BA'I
SEMS CAN MGU PAR BYA BA'I TSIGS SU BCAD PAR YANG GSUNGS SO, ,THEG
PA CHEN PO'I MDO SDE GZHAN LAS KYANG GSUNGS SO, ,RGYAL PO AINDRA
BH'U TI'I ZHAL NAS, LUS CAN KUN LA MNYAM NYID KYI, ,YANG DAG SEMS

NI BSKYED PAR BYA, ,GANG YANG MI MNYAM NYID GNAS NA, ,THOG MA
DBUS MTHA' LAS GROL BA'I, ,YE SHES DE NI SKYE MI 'GYUR, ,ZHES
GSUNGS SO, ,DBANG PO RTUL PO LAS DANG PO PA GSAR BU BLO MA
SBYANGS PA SNYING RJE MA GOMS PA SNYING RJE CHUNG BA RNAMS KYIS
NI ZHING BDAM PAR BYA STE, MDO

@108B SDE DANG, RGYUD SDE DANG, CHOS BSHAD PA RGYAS PA LA SOGS PA
LAS 'GYUR GSUNGS SO, ,LAS DANG PO PA DES MNYAM PAR MA BZHAG PA NA
SPYOD LAM THAMS CAD DRAN PA DANG SHES BZHIN GYIS ZIN PAR BYA, THA
MAL BA'I SKYE BO DANG SE GOL GTOGS PA TZAM YANG LHAN CIG TU GNAS

PAR MI BYA, BRE MO'I GTAM YANG SPANG, YI DAGS LA RGYUN DU GTOR MA
GTANG, SHES RAB KYI PHA ROL TU PHYIN PA BKLAGS PA DANG KHA TON
BYA, MNGON PAR SHES PA MA THOB KYI BAR DU CHOS BSHAD PA MI BYA,
STONG PAR GNAS DANG SEMS CAN YONGS SU MI GTONG DANG, ,JI SKAD
SMRAS

BZHIN BYED DANG BDE GSHEGS BYIN RLABS CAN, ,ZHES PA'I YON TAN DE
LTA BU DANG LDAN PAR BYA, RMI LAM GYI SEMS KYI GNAS SKABS NA YANG
SNYING RJES MA BRAL BAR BYA, 'PHRAL GYI SPYOD LAM THAMS CAD
'PHAGS PA DKON MCHOG SPRIN LAS GSUNGS PA BZHIN BYA, CI NAS KYANG
PHA ROL

MGU BAR BYA, 'DOD PA CHUNG BA DANG, CHOG SHES PA DANG, ZHI BA
DANG, DUL BAR BYA, 'JIG RTEN GYI CHOS BRGYAD MGO MNAN PAR BYA,
DGE BA BCU STOBS DANG LDAN PAR BYA, DNGOS PO THAMS CAD LA MA
CHAGS PA DANG, ZHEN PA CHUNG BAR BYA, CHOS THAMS CAD MNYAM PA
NYID DANG,

NYON MONGS PA DANG NYE BA'I NYON MONGS PA'I GNYEN POR 'GYUR BAR
BYA, PHA ROL SDUG BSNGAL BA MTHONG NA DE RAB TU BYUNG BA YIN NA
'TSO BA'I YO BYAD MA YIN PA GTANG BAR BYA, KHYIM PA YIN NA YO
BYAD LA CHAGS PA MED PAR GTANG BAR BYA, BDAG GI LUS DANG LONGS
SPYOD DANG, ,DUS GSUM DGE

BA SKYES PA RNAMS, ,SEMS CAN KUN GYI LONGS SPYOD PHYIR, PHONGS PA
MED PAR GTANG BAR BYA, ,BLA MA RJE BTZUN AA WA DH'U T'I PA'I ZHAL
NAS, RANG SKYON RTOG LA MIG RNON BZHIN, ,GZHAN SKYON RTOG LA LONG
BA BZHIN, ,DRANG DANG NGA RGYAL MED PA DANG, ,RTAG TU STONG NYID
BSGOM PAR BYA, ,

SNYING RJE DNGOS DANG BRGYUD PA YI, ,BDAG DANG GZHAN RNAMS BRJE
BAR BYA, ,GANG PHYIR RANG BAS SEMS CAN GCES, ,ZHES BLA MA NA RO
PA'I ZHAL NAS GSUNGS SKAD, BYANG CHUB SEMS DPA' RANG BAS GZHAN
GCES PAR BYA DGOS PAS BDAG DANG GZHAN BRJE BAR BYA'O, ,BYAMS PA
DANG SNYING

@109A *, ,RJE BYANG CHUB KYI SEMS NI GSANG SNGAGS KYI YANG GNAD
YIN TE, RTZA BA'I LTUNG BA BCU BZHI PA LAS, ,SEMS CAN RNAMS LA
BYAMS PA SPONG, ,BZHI PA YIN PAR RGYAL BAS GSUNGS, ,CHOS KYI RTZA
BA BYANG CHUB SEMS, ,DE SPONG BA NI LNGA PA YIN, ,ZHES

GSUNGS SO, ,GZHAN MI SMOD PA DANG, GZHAN GYI SDIG RKYEN MI BYA
BAR DPAG TSAD BRGYAR 'GRO BAR BYA'O, ,RAB TU BYUNG BA'I BYANG
CHUB SEMS DPA' YIS, ,GANG NA RTZOD PA YOD PA'I SA PHYOGS NAS,
,DPAG TSAD BRGYA YI PHA ROL 'GRO BAR BYA, ,GAL TE MA BYON BYANG
CHUB SEMS DPA'

NYAMS, ,ZHES GSUNGS SO, ,PHA ROL TU PHYIN PA DRUG CI NUS KYIS
SPYAD, TSOGS LAM GYI CHOS BCU GSUM DANG, 'PHAGS PA'I NOR BDUN
DANG, RJES SU DRAN PA DRUG DANG, BSDU BA'I DNGOS PO BZHI DANG,
SKYES BU DAM PA'I RNAM PAR RTOG PA BCU DRUG DRAN PAR BYA'O,
,KHYAD PAR

DU BYANG CHUB SEMS DPA'I RNAM PAR RTOG PA BRGYAD DRAN PAR BYA'O,
,'PHAGS PA KLU SGRUB KYI ZHAL NAS 'KHOR BA'I NYES DMIGS BDUN
GSUNGS PA DANG, 'PHAGS PA THOGS MED KYIS 'KHOR BA'I NYES DMIGS MI
RTAG PA BDUN GSUNGS PA YANG DRAN PAR BYA'O, ,'DOD YON LNGA'I NYES

DMIGS SHES PAR BYA ZHING GNYEN PO BSTEN, CHOS MA YIN PA CI YANG
MI BYA, BYAMS PA DANG SNYING RJE RJES SU DRAN PA DNGOS DANG
BRGYUD PAS SEMS CAN GYI DON BYA, AE MA HO NAM ZHIG NA 'DI RNAMS
'KHOR BA NAS THON PAR BYA, KYI HUD 'DI RNAMS JI LTAR BYAS NA
SNYAM PA YANG DANG YANG DU DRAN PAR

BYA'O, ,SANGS RGYAS THEG PA 'DI LA NGES PAR 'BYUNG 'DOD GANG,
,SEMS CAN KUN LA SEMS SNYOMS PHA MA'I 'DU SHES DANG, ,PHAN PA'I
SEMS DANG BYAMS PA'I YID KYIS GNAS PAR BYA, ,THA BA MED CING
DRANG LA TSIG 'JAM SMRA BAR BYA, ,ZHES GSUNGS PA LTAR BYA, DGE BA
PHRA

MO YANG MYUR DU MA BSNGOS NA SOG MA MED DANG 'BROG GNAS KYI GTAM
RGYUD DANG 'DRA'O, ,DE LTAR GUS PA DANG YUN RING BA DANG RGYUN MI
'CHAD PAR BYANG CHUB SEMS DPA' DES MNYAM PAR MA BZHAG PA'I DUS SU
YANG JI SKAD BSHAD PA'I CHOS DE RNAMS NYAMS SU BLANGS NAS, MNYAM
PAR GZHAG PA'I

@109B DUS SU SNGAR BSHAD PA'I NAM MKHA' RDO RJE'I TING NGE 'DZIN
BSGOM ZHING, DON DAM PA BYANG CHUB KYI SEMS CUNG ZHIG GSAL BA NA
RANG GI LUS YOD PAR MI TSOR BA DANG, NYON MONGS PA RNAMS KYANG
CUNG ZAD ZHI BA DANG, 'JIG RTEN PA'I BYA BA DANG, THA SNYAD RNAMS
'OL PHYIR BRJOD PA DANG, PHYI NANG

GI DNGOS PO KUN YANG BAN BUN DANG, LANG LONG DU MTHONG BA DANG,
GZUGS PHRA BA DANG, RIG PA YANG BA DANG, KHYAB PA DANG, 'JAM PA
DANG, YANG BA DANG, DGA' BA DANG, NYAMS BDE BA 'BYUNG NGO, ,GZHAN
YANG 'PHAGS PA SDUD PA LAS GSUNGS PA'I RTAGS KYANG SKYE STE,

THA DAD 'DU SHES BRAL ZHING RIGS PA LDAN TSIG SMRA, ,ZHES PA LA
SOGS PA'I TSIG RKANG PA NYI SHU RTZA BZHI GSUNGS SO, ,DRAN PA NYE
BAR GZHAG PA BZHI DANG, YANG DAG PAR SPONG BA BZHI DANG, RDZU
'PHRUL GYI RKANG PA BZHI DANG, DAD PA DANG, BRTZON 'GRUS DANG,
DRAN PA DANG, TING

NGE 'DZIN DANG, SHES RAB RNAMS BSGOMS PAS TSOGS KYI LAM LA GNAS
PA DANG, LAS DANG PO PA'I SA DANG, DAD PA'I SA LA GNAS PA DANG,
THAR PA'I CHA DANG MTHUN PA'I DGE BA'I RTZA BA RNAMS BSKYED PA
YIN NO, ,DE NAS NGES PAR 'BYED PA'I CHA DANG MTHUN PA'I DGE BA
RNAMS BSKYED

PAR BYA BA'I PHYIR JI SKAD BSHAD PA BZHIN DU GUS PA DANG, YUN
RING BA DANG, RGYUN MI 'CHAD PAR 'BAD PA DANG, RIM GYIS DBANG PO
LNGA DANG, STOBS LNGA DANG, SNANG BA THOB PA DANG, SNANG BA MCHED
PA DANG, DE KHO NA'I DON LA PHYOGS GCIG TU ZHUGS PA DANG, BAR
CHAD MED PA'I TING NGE 'DZIN THOB PA

DANG; DON DAM PA'I BDEN PA RTOGS PAR GYUR PA NAS SA DANG PO RAB
TU DGA' BA THOB PA YIN NO, ,DUS DER BZOD PA BZHI DANG, MNYAM PA
NYID BZHI YANG SKYE'O, ,DE NAS PHA ROL TU PHYIN PA BCU RDZOGS PA
DANG, DBANG BCU DANG, SNANG BA BRGYAD DANG, RGYAN BZHI DANG,
SNYING RJE BCU DRUG

LA SOGS PA THOB PA YIN TE, SA'I RNAM PAR GZHAG PA NI MDO SDE SA
BCU PAR GSUNGS SO, ,JI SRID SA BCU'I BAR DU NANG DU MNYAM PAR
GZHAG PA DANG, DE'I RJES LA THOB PA YIN TE JI SKAD DU, 'PHAGS PA
RNAM PAR MI RTOG PA LA 'JUG PA'I GZUNGS LAS BYANG CHUB SEMS DPA'
DE

@110A *, ,NANG DU MNYAM PAR GZHAG PA NA CHOS THAMS CAD NAM MKHA'I
DKYIL LTAR MTHONG LA, DE'I RJES LAS THOB PA NA SGYU MI'I DPE
BRGYAD KYI TSUL BZHIN DU MTHONG NGO ZHES GSAL POR GSUNGS SO,
,GANG GI TSE RNAM PAR RTOG PA MTHAR THUG PA RDO RJE LTA BU'I TING
NGE 'DZIN BRNYES PA

NA RJES LAS THOB PA YANG MI MNGA' STE, CHOS KYI DBYINGS SU GYUR
NAS CHOS KYI SKU MNGON SUM DU BRNYES SO, ,DUS DE NAS BZUNG NAS JI
SRID NAM MKHA' GNAS KYI BAR DU CHOS KYI SKU BZHUGS PAS RJES LAS
THOB PA YANG MI MNGA'O, ,GANG GIS NGA LA GZUGS SU MTHONG, ,GANG
GIS NGA LA SGRAR

SHES PA, ,LOG PA'I LAM DU ZHUGS PAS NA, ,SKYE BO DE YIS NGA MI
MTHONG, ,SANGS RGYAS RNAMS NI CHOS KYI SKU, ,'DREN PA RNAMS NI
CHOS KYIS GZIGS, ,ZHES GSUNGS PA DANG, DPAL RDO RJE PHRENG BA'I
RGYUD LAS, THAMS CAD RNAM SHES PHUNG POR ZHUGS, ,RNAM SHES DE
YANG 'OD

GSAL BA'O, ,MYA NGAN 'DAS DANG KUN STONG DANG, ,CHOS KYI SKU YANG
GSUNGS PA YIN, ,ZHES GSUNGS PA DANG, 'PHAGS PA CHOS YANG DAG PAR
SDUD PA LAS KYANG, SANGS RGYAS DNGOS NI SKYE BA MED PA'O ZHES
DANG, 'PHAGS PA 'JIG RTEN LAS 'DAS PA'I LE'U LAS KYANG, SANGS

RGYAS RNAMS NI CHOS KYI SKU, ,RNAM DAG NAM MKHA' LTA BU YIN,
,ZHES DANG, PHYOGS KYI GLANG PO'I ZHAL SNGA NAS KYANG, SHES RAB
PHA ROL PHYIN GNYIS MED, ,YE SHES DE NI DE BZHIN GSHEGS, ,ZHES
DANG, SLOB DPON NYID KYI ZHAL SNGA NAS KYANG, NAM MKHA' BZHIN DU
GOS PA

MED, ,SPROS PA MED CING MI 'GYUR BA'I, ,NGO BO GANG YIN MTHONG BA
NI, ,DE YIS DE BZHIN GSHEGS PA MTHONG, ,'PHAGS PA YON TAN RDZOGS
KHYOD DANG, ,'GRO BA'I BLA MA SANGS RGYAS LA, ,ZLA BA DANG NI 'OD
ZER BZHIN, ,MKHAS PA RNAMS KYIS DBYE MA MTHONG, ,ZHES PA DANG,

YANG SLOB DPON NYID KYI ZHAL SNGA NAS, DGE CHOS KUN LA MI GNAS
PAR, ,CHOS KYI DBYINGS KYI DNGOS GYUR CING, ,MCHOG TU ZAB PA'I
BRNYES PA YI, ,ZAB MO KHYOD LA PHYAG 'TSAL LO, ,ZHES PA DANG,
YANG; CHOS KYI DBYINGS DANG SANGS RGYAS RNAMS, ,DES NA DON DU THA
MI DAD, ,

@110B CES DANG, YANG, SKYE BA MED PA'I NGO BO YIS, ,KHYOD LA SKYE
BA YOD MI MNGA', ,MGON PO GSHEGS DANG BZHUGS MI MNGA', ,DNGOS MI
MNGA' LA PHYAG 'TSAL LO, ,ZHES PA DANG, YANG, SANGS RGYAS RNAMS
NI DUS RTAG TU, ,CHOS NYID 'DI LTA BU LA BZHUGS, ,

ZHES PA LA SOGS PA MANG DU GSUNGS TE, RE ZHIG BZHAG GO, ,RJE
BTZUN A'A RYA DE BA'I ZHAL SNGA NAS, RE ZHIG DNGOS 'DI NAM MKHA'I
NAGS TSAL LAS, ,SKYES PA'I PADMA BZHIN DU DNGOS MED DE, ,GNYIS KA
DAG LAS GZHAN PA'ANG RI BONG RVA BZHIN NO, ,THAR PA'I RNAM PA CI
'DRA

BA ZHIG YOD, ,CES PA DANG, DPAL YE SHES RDO RJE KUN LAS BTUS PA'I
RGYUD LAS KYANG, SANGS RGYAS RNAMS KYANG GANG GI TSE GZHAN GYI
DON MI MDZAD PA DE'I TSE YANG DAG PA'I MTHA' LA GNAS NAS SPROS PA
THAMS CAD NYE BAR ZHI NAS BZHUGS SO ZHES GSUNGS PA DANG, SLOB

DPON 'PHAGS PA THOGS MED KYI ZHAL SNGA NAS KYANG, 'DI LTAR SEMS
CAN THAMS CAD MNGON PAR RDZOGS PAR SANGS RGYAS NAS CHOS KYI SKUR
GYUR PA DE'I TSE SANGS RGYAS MA LUS PA THAMS CAD CHOS KYI DBYINGS
RNAM PAR DAG PA NYID DU GYUR NAS DE'I NGANG DU BZHUGS SO ZHES
BSDU BA GTAN

LA DBAB PAR GSUNGS PAS, SLOB DPON 'DI YANG DAG PAR NA GNYIS SU
MED PA'I YE SHES KYANG MI BZHED LA, RNAM PAR MI RTOG PA'I YE SHES
KYI RJES LA THOB PA YANG MI BZHED DE, SA GSUM PA'I DBANG PHYUG
BRNYES PAS CHOS THAMS CAD SKYE BA MED PAR THUGS SU CHUD PA'I
PHYIR RO, ,

DON 'DI LAS DGONGS NAS RDO RJE PHRENG BA'I RGYUD LAS, 'DI NI DON
DAM BDEN PA STE, ,SNANG BA MED CING MTSAN MA MED, ,DON DAM BDEN
PA ZHES KYANG BYA, ,SANGS RGYAS KUN GYI BZHUGS GNAS YIN, ,ZHES
GSUNGS SO, ,SLOB DPON ZLA GRAGS KYI ZHAL SNGA NAS KYANG, CHOS
NYID SKYE

BA MED PA NI, ,THUB GNAS SANGS RGYAS YIN PAR GSUNGS, ,ZHES GSUNGS
SO, ,THOG MA MED PA NAS DNGOS PO LA MNGON PAR ZHEN PAS BDEN PA
GNYIS KYI TSUL MI SHAS PA DAG NA RE KHYED DBU MA PA LTAR GYUR NA
SANGS RGYAS RNAMS KYIS BSKAL PA GRANGS MED PA MANG POR BYANG CHUB

@111A *, ,SEMS DPAR GYUR PA NA BYA DKA' BA DPAG TU MED PA MDZAD
PA DANG, BSOD NAMS KYI TSOGS GRANGS MED PA BSAGS PA LA DON MED
CING CHOS DANG DGE 'DUN YANG MED PAR 'GYUR RO, ,SEMS CAN RNAMS
'KHOR BA NAS 'DON PAR BYED PA MED PAS SDIG PA CAN GYI LTA BA

DE THAG BSRINGS LA BZHAG GO ,'DI NI DKAR PO'I CHOS KYI LO TOG GI
SER BA, PHYI ROL PA CHAD PAR SMRA BA PAS 'DI LHAGS PAS 'DI LTA BU
'DI SBA ZHING GSANG BAR RIGS SO, ,DBU MA PAS SMRAS PA, KHYOD NI
BLO GROS MA SBYANGS SHING BLUN PA STE, MDO SDE SPRIN CHEN PO
DANG, LANG KAR GSHEGS

PA DANG, RNGA BO CHE'I LE'U DANG, 'JAM DPAL RTZA BA'I RGYUD CHEN
PO RNAMS SU YANG DANG YANG DU LUNG BSTAN PA'I 'PHAGS PA KLU SGRUB
KYI GZHUNG LA SKUR PA 'DEBS PA DE DAG NI RANG PHUNG BAR BYED DO,
,DE'I BZHED PA'I GZHUNG GIS SANGS RGYAS RNAMS CHOS SKUR GYUR
CING, DE'I YE SHES KYANG RTOG

PA THAMS CAD SPANGS NAS CHOS KYI DBYINGS SU GYUR PAS DES NA
DBYINGS DANG YE SHES DANG, YUL DANG YUL CAN MED PAS RNAM PAR MI
RTOG PA'I YE SHES BYA BA DE JI LTA BU ZHIG YOD, SLOB DPON GYI
ZHAL NAS KYANG, GANG PHYIR 'DAS PA MED PAS NA, ,DE PHYIR MA 'ONGS
PA YANG MED, ,

GNAS NI YONGS SU GYUR PA'I PHYIR, ,DA LTAR BYUNG BA GANG NA GNAS,
,ZHES DANG, MNYAM PAR GZHAG DANG MA BZHAG PA, ,GANG LA 'DI DAG
THAMS CAD MED, ,DNGOS DANG DNGOS MED RNAM SBANGS PA, ,ZUNG 'JUG
YIN PAR STON NGAS GSUNGS, ,ZHES GSUNGS PAS RNAM

PAR MI RTOG PA'I YE SHES MI BZHED DO, ,DUS DE'I TSE RNAM PAR MI
RTOG PA'I YE SHES MED PAS SPROS PA MA LUS PA ZHI BA YIN PAS RJES
LAS THOB PA'I YE SHES BYA BA JI LTA BU ZHIG YOD PAR 'GYUR TE MED
DO, ,'PHAGS PA LANG KAR GSHEGS PA LAS, 'KHRUL PA THAMS CAD SPANGS
NAS KYANG, ,GAL TE

'KHRUL PA SNANG GYUR NA, ,DE NI 'KHRUL PA YANG DAG STE, ,RAB RIB
YONGS SU MA DAG BZHIN, ,ZHES GSUNGS TE, DE LA RAB RIB NI GSUM
STE, MI MKHAS PA RAB RIB CAN DANG, MKHAS PA RAB RIB CAN DANG,
MKHAS PA RAB RIB DANGS PA'O, ,SANGS RGYAS RNAMS NI RAB RIB DANGS
PA YIN PAS SLANG YANG

@111B RAB RIB SNANG BAR MI 'GYUR RO, ,'O NA SANGS RGYAS LA SKU
DANG YE SHES DANG YON TAN DANG PHRIN LAS KYANG MI MNGA'AM ZHE
NA, SMRAS PA, RGYU GSUM DANG RKYEN GCIG GIS GDUL BYA'I NGO GANG
LA SNANG BA STE, GDUL BYA'I DBYE BAS SKU YANG SNA TSOGS SU SNANG
NGO, ,YE SHES KYANG RANG 'BYUNG

GI YE SHES CHEN PO YIN TE, BLA MA AA WA DH'U T'I PA DANG, BLA MA
T'A MRA DV'I PA'I ZHAL NAS, YE SHES CHOS KYI DBYINGS DANG THA MI
DAD, ,CHOS KYI DBYINGS LA RANG 'BYUNG YE SHES BTAGS, ,BSAM DU MED
CING TSIG GI SPROS DANG BRAL, ,GDUL BYA'I NGO GANG DE NYID RNAM
LNGAR GSUNGS, ,ZHES SLOB DPON KLU SGRUB KYIS

GSUNGS ZHES GSUNGS SO, ,DA BZHIN DU STOBS BCU LA SOGS PA DANG,
CHO 'PHRUL GSUM DANG, PHRIN LAS NYI SHU RTZA LNGA DANG, PHRIN LAS
SUM CU RTZA GNYIS RNAMS GDUL BYA'I NGO GANG LA SNANG NGO, ,DE BAS
NA SLOB DPON GYI ZHAL SNGA NAS, MGON PO SEMS PA MI MNGA' ZHING,
,RNAM RTOG G-YO BA MI MNGA'

YANG, ,KHYOD NYID DANG GIS SEMS CAN LA, ,SANGS RGYAS PHRIN LAS
MDZAD PAR 'GYUR, ,YANG, RNAM RTOG RLUNG DMAR THAMS CAD KYIS,
,DPAG BSAM SHING LTAR MI BSKYOD KYANG, ,DE YANG SEMS CAN THAMS
CAD KYI, ,BSAM PA YONGS SU RDZOGS PAR MDZAD, ,YANG,

MGON KHYOD SEMS CAN 'DU SHES KYI, ,'JUG PA KUN DU MI MNGA' YANG,
,SDUG BSNGAL CAN GYI SEMS CAN LA, ,SNYING RJE PHAN GTONG MDZAD PA
KHYOD, ,YANG, GZHAN DON PHUN SUM TSOGS PA NI, ,'BRAS BU'I GTZO BO
YIN PAR BZHED, ,SANGS RGYAS NYID SOGS DE LAS GZHAN, ,

DE DAG ZHAR LA 'BYUNG BAR BZHED, ,CES GSUNGS SO, ,YANG SLOB DPON
A'AR+YA DE BA'I ZHAL NAS, BSKAL PA GRANGS MED MANG PO RU, ,RTAG
TU GZHAN DON 'BA' ZHIG MDZAD, ,MTHAR THUG CHOS SKU BRNYES PA NA,
,JI SRID 'GRO BA GNAS DON DU, ,MYA NGAN MI 'DA' GZHAN DON MDZAD,,

DE PHYIR BYANG CHUB SEMS DPA' YIS, ,GZHAN DON MA YIN SPYAD MI
BYA, ,RANG DON TZAM LA 'BAD PA NI, ,'GRO BA LNGA PO THAMS CAD
SPYOD, ,RTAG TU SNYING RJE GZHAN GYI DON, ,NYAMS SU LEN PA'I
SKYES MCHOG NI, ,'GRO BA'I PHA MA DGA' DGA' NA, ,ZHES GSUNGS SO,
,SKU GSUM

@112A *, ,RNAM PAR GZHAG PA NI, SLOB DPON GYI ZHAL SNGA NAS GZHAN
DU GSUNGS PAS 'DIR BZHAG GO, ,DE LTAR CHOS KYI SKU'I BYIN RLABS
LAS RGYU GSUM DANG RKYEN GCIG GIS GZUGS KYI SKU DANG ZAB PA DANG
RGYA CHE BA'I CHOS STON TE, SKU'I

PHRIN LAS 'KHOR BA MA STONGS KYI BAR DU 'BYUNG NGO, ,DON 'DI LA
DGONGS NAS RGYUD LAS, BSAM PA THA DAD MOS PA DU MA YI, ,SEMS CAN
DBANG GIS KHYAD PAR MANG PO 'KHRUNGS, ,GCIG NA CHU YI SNOD NI DU
MA RU, ,ZLA BA'I GZUGS BRNYAN SHAR BA DAG DANG MTSUNGS, ,

ZHES GSUNGS PA DANG, RJE BTZUN A'AR+YA DE WA'I ZHAL SNGA NAS
KYANG, NOR BU SHANG KA SHI LA BYU RU DANG, ,BEEd'UR+YA DANG
ZANGS KYI SNOD RNAMS BKOD PA LAS, ,DE LA ZLA BA GCIG NI NAM
MKHA'I DKYIL NAS NI, ,YONGS SU GYUR NAS GZUGS NI SO SOR THA DAD
SNANG BA LTAR, ,DE

BZHIN MGON PO DE NYID THUGS RDO RJE, ,'GRO BA'I TSOGS SU SNA
TSOGS NYID DU KHYAB NAS BZHUGS, ,ZHES GSUNGS SO, ,BSOD NAMS CHUNG
BA DBANG PO DMAN PA RNAMS LA SKU YE MI SNANG NGO, ,MDO SDE'I
RGYAN LAS JI SKAD DU, JI LTAR SNOD CHAG GYUR PA LAS, ,ZLA BA'I

GZUGS BRNYAN MI SNANG ZHING, ,DE BZHIN SEMS CAN NGAN PA LA,
,SANGS RGYAS GZUGS KYANG MI SNANG NGO, ZHES GSUNGS SO, ,DE BZHIN
DU GSUNG DE YANG GDUL BYA'I SNOD DANG SBYAR NAS 'BYUNG STE, SANGS
RGYAS RNAMS KYI GDUL BYA LA, ,JI LTAR MOS PA'I CHOS GSUNGS

TE; ,KHA CIG LA NI SDIG PA LAS, ,RNAM PAR BZLOG PA'I CHOS GSUNGS
SO, ,KHA CIG NA NI RGYU 'DRAS GNYIS, ,CHUD MI GSAN ZHES CHOS
GSUNGS TE, ,KHA CIG LA NI BDEN PA GNYIS, ,RNAM PAR DBYE BA'I CHOS
GSUNGS SO, ,ZAB MO KHU 'PHRIG CAN RNAMS LA, ,STONG NYID SNYING
RJE'I SNYING PO CAN, ,JI LTAR MOS

PA'I CHOS GSUNGS SO, ,ZHES SLOB DPON KLU SGRUB KYIS GSUNGS PA
DANG, YANG, SNOD MA DAG LA MI SNANG STE, ,TSANGS PAS GSOL BA BTAB
PA NA, ,ZAB MO CHAGS BRAL BDUD RTZI 'DUS MA BYAS, ,BDUD RTZI LTA
BU'I CHOS GCIG BDAG GIS RNYED, ,SU LA BSTAN KYANG GO BAR MI 'GYUR
TE, ,BDAG NYID GCIG PU

@112B NAGS SU BSGOM PAR BYA, ,ZHES GSUNGS SO, ,SLOB DPON GYI ZHAL
SNGA NAS KYANG, GANG PHYIR DE LTAR ZAB MO'I CHOS, ,SNOD MIN 'GRO
LA MI SNANG BAS, ,DE YI PHYIR NA MKHAS RNAMS KYIS, ,SANGS RGYAS
THAMS CAD MKHYEN BAR SHES, ,ZHES GSUNGS SO, ,DE'I PHYIR

DON 'DI 'PHAGS PA GSANG BA BSAM GYIS MI KHYAB PAR GSUNGS SO,
,DE'I PHYIR 'PHAGS PA KLU SGRUB KYI RJES SU 'BRANG BA'I DBU MA LA
SKYON CI YANG MED DO, ,GANG DAG GZHUNG 'DI LA SKUR PA 'DEBS PA DE
DAG NI ZAB CING RGYA CHE BA'I CHOS SPANGS PA'I SEMS CAN DMYAL
BA'I SDUG BSNGAL

YUN RING POR MYONG BAR 'GYUR RO, ,SNGON GYI SLOB DPON RNAMS KYIS
PHYOGS RE RE MDZAD DE, SLOB DPON PHYOGS KYI GLANG PO DANG, DHARMA
K'IRTI LA SOGS PAS TSAD MA'I GZHUNG RGYAS BAR MDZAD DO, ,SLOB
DPON CHOS SKYOB DANG, SLOB DPON SANGS RGYAS LHA DANG, DBYIG BSHES
DANG, DBYANGS

SGROGS DANG, YID 'ONG LA SOGS PAS NYAN THOS BYE BRAG TU SMRA BA'I
LUNG RGYAS PAR MDZAD DO, ,SLOB DPON DGE SRUNGS DANG, CHOS MCHOG
DANG, DBYIG GNYEN SNGA MA LA SOGS PAS NYAN THOS MDO SDE PA'I
GZHUNG RGYAS PAR MDZAD DO, ,SLOB DPON THOGS MED DANG, DBYIG GNYEN

DANG; BLO BRTAN DANG, SHES RAB 'BYUNG GNAS SBAS PA DANG, KA LING
KA DANG, LHA DBANG BLO DANG, DGE BSNYEN BTZUN PA NGO BO NYID MED
PA LA SOGS PAS NI RNAM BCAS RNAM MED KYI GZHUNG RGYAS PAR MDZAD
DO, ,SLOB DPON BHA BYA DANG, BUDDHA P'A LI TA DANG, DE BA SHARMA
DANG, SPYAN RAS

GZIGS BRTUL ZHUGS DANG, SH'ANTA RAKshITA DANG, KA MA LA
SH'I LA LA SOGS PAS NI DBU MA'I GZHUNG RGYAS PAR MDZAD DO, ,SLOB
DPON TZANDRA GO MI DANG, SLOB DPON DPA' BO DANG, SLOB DPON RGYA
MTSO SPRIN DANG, SLOB DPON SH'ANTA DE BA DANG, SLOB DPON LUN TA
KA LA SOGS PAS

SEMS BSKYED MA THAG PA LAS DANG PO PA'I PHYIR TSAD MED PA BZHI
DANG, BSDU BA'I DNGOS PO BZHI DANG, PHA ROL TU PHYIN PA LA SOGS
PA JI LTAR NYAMS SU BLANG BA'I SPYOD PA RGYA CHEN PO'I GZHUNG
RGYAS PAR MDZAD DO, ,SLOB DPON 'PHAGS PA KLU SGRUB DANG, SLOB
DPON A'AR+YA DE BA DANG,

@113A *, ,SLOB DPON MA TI TZI TRA DANG, SLOB DPON KAm PA LA DANG,
SLOB DPON ZLA BA GRAGS PA DANG, SLOB DPON LNGA PO MDZAD PA'I DBU
MA'I GZHUNG DE DAG NI DBU MA'I GZHUNG THAMS CAD KYI PHYI MO YIN
NO, ,DBU MA'I GZHUNG THAMS CAD KYI RTZA BA YIN PAS 'GRAN ZLA MED
PA YIN NO, ,'DI LTAR

BKA' GSANG SNGAGS KYI GZHUNG YANG SLOB DPON SANGS RGYAS GSANG BA
DANG, SLOB DPON SH'AKYA BSHES GNYEN DANG, SLOB DPON SHES RAB GRUB
PA DANG, SLOB DPON KUN DGA' SNYING PO LA SOGS PAS NI RNAL 'BYOR
GYI RGYUD DANG, BYA BA'I RGYUD KYI DON GSAL BAR MDZAD DO, ,

SLOB DPON AINDRA BH'U TI DANG, SLOB DPON SANGS RGYAS YE SHES
ZHABS LA SOGS PAS DPAL GSANG BA 'DUS PA'I RGYUD KYI DON 'BA' ZHIG
GSAL BAR BYAS SO, ,SLOB DPON TZ'AR+YA BA DANG, SLOB DPON RDO RJE
DRIL BU DANG, SLOB DPON L'U YI PA LA SOGS PAS DPAL BDE MCHOG GI
RGYUD KYI

DON GSAL BAR MDZAD DO, ,SLOB DPON dOm BI HE RU KA DANG, SA RA R'U
PA LA SOGS BAS DPAL HE BADZRA'I RGYUD KYI DON TZAM GSAL BAR MDZAD
DO, ,SLOB DPON KU KU RI BA DANG, CHOS KYI ZHABS LA SOGS PAS NI
DPAL MA H'A M'A Y'A'I DON GSAL BAR MDZAD DO, ,SLOB DPON GYI ZHAL
SNGA NAS

SKYE BO MA LUS PA LA 'DI BKA' DRIN CHE BA YIN TE, THA MA LA [?] PA
LA SHIN TU PHAN GDAGS PA'I PHYIR RTEN 'BREL GYI RTZIS DANG MO'I
RNAM PA MDZAD DO, ,BLON PO RNAMS LA PHAN GDAGS PA'I PHYIR SHES
RAB BRGYA PA DANG, BRTAG PA BCU GNYIS PA LA SOGS PA MDZAD DO,
,RGYAL PO RNAMS KYI PHYIR

BSHES PA'I SPRING YIG DANG, RIN PO CHE'I PHRENG BA MDZAD DO,
,'KHOR RNAM BZHIR GTOGS PA BSOD NAMS CHUNG BA RNAMS KYI PHYIR
SBOS SBYOR CHE CHUNG LA SOGS PA MDZAD DO, ,SMAN PA RNAMS KYI
PHYIR SBYOR BA BRGYA BA DANG, SBYOR BA SUM CU RTZA GNYIS PA DANG,
NYI SHU PA DANG, BDUD RTZI'I

SNYING THIGS DANG, 'TSO BA'I MDO LA SOGS PA MDZAD DO, ,THEG PA
CHEN PO LA ZHUGS PA RNAMS KYI CHED DU SEMS BSKYED PA'I CHOG DANG,
BYANG CHUB SEMS DPA'I SPYOD PA GSAL BA DANG, MDO KUN LAS BTUS PA
LA SOGS PA MDZAD DO, ,YANG DE DAG GI THOG TU DBU MA RTZA BA'I
SHES RAB

@113B DANG, DE LAS 'PHROS PA RTZOD PA BZLOG PA DANG, STONG PA
NYID BDUN CU PA MDZAD DO, ,DE'I YAN LAG TU RIGS PA DRUG CU PA
DANG, THEG PA CHEN PO NYI SHU PA DANG, SRID PA 'PHO BA DANG,
BSGOM BA'I RIM PA DANG, RNAM PAR 'THAG BA DANG, TSIG BRGYA PA
DANG, BYANG CHUB KYI SEMS KYI

RNAM PAR BSHAD PA DANG, CHOS KYI DBYINGS SU BSTOD PA DANG, DON
DAM PAR BSTOD PA DANG, RNAM PAR MI RTOG PAR BSTOD PA DANG, BSAM
GYIS MI KHYAB PAR BSTOD PA DANG, 'JIG RTEN LAS 'DAS PAR BSTOD PA
DANG, SEMS KYI RDO RJE'I BSTOD PA DANG, S'A LU LJANG PA'I 'GREL

PA DANG, RTEN CING 'BREL PAR 'BYUNG BA RTZA 'GREL DANG BCAS PA
DANG, DE BZHIN DU DBANG PO RNON PO'I YANG RNON PO THEG PA CHEN PO
GSANG SNGAGS KYI SNOD DU GYUR PA RNAMS LA DPAL GSANG BA 'DUS PA'I
RGYUD KYI DON DPAL GSANG BA 'DUS PA'I DKYIL 'KHOR DU DBANG BSKUR
BA'I CHO GA DANG, CHO GA NYI SHU PA

DANG, PAndI KRI TA DANG, MDO DANG BSRES PA DANG, DPAL RIM PA
LNGA PA MDZAD DO, ,DPAL RDO RJE GDAN BZHI'I RGYUD CHEN PO'I t'I
KA MDZAD DO, ,MTSAN YANG DAG BAR BRJOD PA'I 'GREL PA DANG, RJE
BTZUN KHARSA P'A nI'I SGRUB THABS DANG, YI GE DRUG PA DANG, AA RA
PA TZA NA

DANG; NGAG GI DBANG PHYUG DANG, TSIG SBYIN GZHON NU LA SOGS PA'I
SGRUB THABS MANG DU MDZAD DO, ,DAM TSIG GSUM BKOD PA'I CHO GA
DANG, DPA' BO GCIG SGRUB DANG, DE'I MAN NGAG 'DOD 'JO'I BA MO
DANG, GTOR MA SUM CU PA DANG, SANGS RGYAS MNYAM SBYOR GYI

RDZOGS PA'I RIM PA'I MAN NGAG CHEN PO LA SOGS PA MANG DU MDZAD
DO, ,SKYES BU DAM PA DE SANGS RGYAS DNGOS YIN PAS DES MDZAD PA'I
GZHUNG DAG LA YID RTON PAR BYA'O, ,DE CI'I PHYIR ZHE NA, MDO SDE
SPRIN CHEN PO LAS, LHA'I BU DAG LI TZTSA B'I GZHON NU SEMS CAN
THAMS CAD KYIS MTHONG NA

DGA' BA 'DI SNGON BSKAL PA DPAG TU MED PA'I PHA ROL TU DE BZHIN
GSHEGS PA KLU RIGS SGRON MA 'JIG RTEN DU BYUNG BA'I TSE 'KHOR LOS
SGYUR BA'I RGYAL PO BRTZON 'GRUS CHEN PO'I KLU BSTAN PA 'DZIN PA,
BLON PO DAM PA'I CHOS KYI MDZOD 'DZIN PA RGYAL PO DANG BLON PO
GNYIS RING BSREL YOD PA DANG MED

@114A *, ,PA'I RTZOD PA BYAS PA DANG, RGYAL PO'I LEGS PAR BSHAD
PAS DUS DE'I 'KHOR NGO MTSAR SKYES NAS, BCOM LDAN 'DAS DE LA ZHUS
PAS RGYAL PO DE ZAB MO LA MKHAS PA LAGS SO ZHES ZHUS PAS, BCOM
LDAN 'DAS DES RGYAL PO'I YON TAN RGYAS PAR BSHAD DE

MDO SDER BLTA'O, ,DE NAS RGYAL PO 'KHOR DANG BCAS PAS SANGS RGYAS
LA RIN PO CHE SPAR GANG GTOR NAS SMON LAM BTAB PA MA 'ONGS PA'I
DUS NA SANGS RGYAS SH'AKYA THUB PA'I BSTAN PA NUB TU CHA BA'I
TSE, DER BDAG RAB TU BYUNG NAS CHOS KYI MJUG LA BAB PA NA SGRA
CHEN PO LAN GSUM

BSGRAGS LA, CHOS GOS GYON PA TZAM DANG SKRA BREGS PA TZAM YUL NAS
BSKRAD LA, DAM PA'I CHOS PHYUNG STE DAM PA'I CHOS KYI PHYIR BDAG
GI SROG GTONG BAR GYUR CIG CES SMON LAM BTAB PO, ,DE'I RJES LA
BLON PO DANG BTZUN MOS KYANG SMON LAM BTAB BO, ,LHA'I BU DAG NGA
'DAS NAS LO BRGYA PHRAG

MANG PO 'DAS NAS LHO PHYOGS KYI RGYUD DU MKHAR GYI RGYAL PO BDE
SPYOD BZANG PO ZHES BYA BA 'BYUNG STE, DE'I TSE LO BRGYA NA DAM
PA'I CHOS NUB PAR 'GYUR BA'I LHAG MA TZAM LUS PA NA NGA'I NYAN
THOS 'BYUNG BAR 'GYUR, DAM PA'I CHOS 'BYIN PAR 'GYUR, DAM PA'I
CHOS KYI 'KHOR LO BSKOR BAR 'GYUR,

THEG PA CHEN PO GZHAN LA RGYAS PAR STON PAR 'GYUR RO ZHES GSUNGS
PA DANG, YANG DGE SLONG DE LUNG STON PA NYON CIG ,DE NI NGA LA
DBEN PA DANG, NGA'I BSTAN PA RGYAS PAR BYED PA DANG, KHUR CHEN PO
KHYER BA DANG, NGA'I SH'AKYA'I GZHON NU YIN TE, NGA 'DAS PA'I 'OG
TU LHO PHYOGS KYI RGYUD DU

DRANG SRONG BYI'O ZHES BYA BA'I YUL 'KHOR DU BSOD NAMS LDAN GYI
GRONG KHYER CHEN PO'I BYANG PHYOGS SU SKYE BAR 'GYUR RO, ,RIGS
CHEN PO RNAM PAR DAG PA BHRA GO CAN DE NI SH'AKYA'I RIGS YIN NO,
,LI TZTSA B'I GZHON NU SEMS CAN THAMS CAD KYIS MTHONG NA DGA' BA
'DI NGA'I CHOS RGYAS PAR BYA BA'I PHYIR

BYANG CHUB SEMS DPA' MI'I MCHOG 'DI RIGS CHEN PO RGYAL RIGS SU
SKYE BAR 'GYUR TE, DE'I NYE DU 'BRAL BA THAMS CAD DE'I MING LAS
'DOGS SO, ,DE RAB TU BYUNG NAS DE'I 'KHOR RNAMS KYANG DAM PA'I
CHOS KYI PHYIR SROG BTANG NAS CHOS GSUNG NGO, ,YANG DE'I RJES LA
'DI SKAD DU DE'I GZHUNG LA

@114B MOS PA NI NYUNG STE PHAL CHER MI MOS SO, ,CHOS BZHI DANG
LDAN NA DE LA MOS SHING YID CHES PAR 'GYUR RO, ,SANGS RGYAS SNGA
MA DAG LA DE'I GZHUNG THOS SHING MOS PA DANG, DGE BA'I BSHES
GNYEN GYIS ZIN PA DANG, LHAG PA'I BSAM PA LA ZHUGS SHING DGE BA'I
RTZA BA BRTAN PA DANG, RGYA

CHEN PO LA MOS PA'O, ,DE LA MI MOS SHING YID MI CHED PA THAMS CAD
NI BDUD KYI BYIN GYIS BRLABS PA'I GTI MUG CAN YIN NO, ,DE LA MOS
SHING YID CHES PA DAG NI SANGS RGYAS KYI THUGS LA DGONGS SO, ,DE
LA BSNYEN BKUR BYAS NA DUS GSUM GYI SANGS RGYAS THAMS CAD LA

BSNYEN BKUR BYAS PA YIN NO, ,DE'I BKA' MNYAN NA DUS GSUM GYI
SANGS RGYAS THAMS CAD KYI BKA' MNYAN PA YIN NO, ,YANG DE'I RJES
LA DE 'CHI BA'I DUS BYAS PA NA NGA'I DAM PA'I CHOS NUB PA YIN NO,
,DE DANG 'DRA BA'I GANG ZAG MED DE YE MI SRID DO, ,YANG GTAM MANG
PO'I

RJAS LA DE'I PHYOGS BYED PA DANG, DE'I GZHUNG RGYAS PAR BYED PA
DANG, DE'I 'KHOR DANG, DE'I GZHUNG 'DZIN PA DE DAG NI SANGS RGYAS
PA NA DE'I 'KHOR GYI GTZO BOR 'GYUR RO, ,BSKAL PA BZANG PO 'DI'I
RJES LA BSKAL PA DRUG CU RTZA GNYIS SU SANGS RGYAS MI 'BYUNG NGO,
,DE'I RJES LA

SANGS RGYAS BDUN 'BYUNG NGO, ,DE'I RJES LA 'JIG RTEN GYI KHAMS
MNGON PAR DANG BA'I 'OD CES BYA BAR DE BZHIN GSHEGS PA DGRA BCOM
PA YANG DAG PAR RDZOGS PA'I SANGS RGYAS YE SHES 'BYUNG GNAS 'OD
CES BYA BAR MNGON PAR RDZOGS PAR 'TSANG RGYA BAR 'GYUR RO ZHES
BYA BA LA

SOGS PA GZHUNG MANG DU GSUNGS SO, ,'DIR CHE LONG TZAM BRIS SO,
,GZHAN YANG 'PHAGS PA 'JAM DPAL RTZA BA'I RGYUD LAS, DGE SLONG
KLU SGRUB CES PA 'BYUNG, ,RANG BZHIN MED DON DE NYID RIGS, ,RMA
BYA ZHES BYA'I GZUNGS BSGRUBS NAS, ,LO NI DRUG BRGYA DAG TU

'TSO, ,ZHES PA LA SOGS PA GSUNGS SO, ,'PHAGS PA LANG KAR GSHEGS PA
LAS KYANG, BLO GROS CHEN PO KHYOD SHES BYOS, ,LHO PHYOGS BEE TA'I
YUL DU NI, ,DGE SLONG DPAL LDAN CHER GRAGS PA, ,DE MING KLU ZHES
BOD PA STE, ,ZHES PA NAS, RAB TU DGA'

@115A *, ,BA'I SA BSGRUBS NAS, BDE BA CAN DU DE 'GRO'O, ,ZHES
GSUNGS PA DANG, 'PHAGS PA RNGA BO CHE'I LE'UR YANG LUNG BSTAN PA
YIN NO, ,'PHAGS PA GSER 'OD DAM PA'I MDOR YANG LUNG BSTAN PA'I
TSIG NI MED KYI, SANGS RGYAS KYI RING BSREL LA

BRAM ZE KOO-n+dI N+YA YA DANG, LI TZTSA B'I 'JIG RTEN THAMS CAD
KYIS MTHONG NA DGA' BA 'DI BRTZAD PA MDZAD PA YIN NO, ,GZHAN YANG
SLOB DPON ZLA BA GRAGS PA'I ZHAL SNGA NAS KYANG, DE LTAR SLOB
DPON CHEN PO 'PHAGS PA KLU SGRUB KYI ZHAL SNGA NAS KYIS NYID KYI
DON RJES SU BRNYES NAS SO SO

RANG RIG PA RDO RJE 'DZIN CHEN PO'I TING NGE 'DZIN 'JIG RTEN PA
RNAMS LA BRTEN NAS, LHA DANG MI'I BDE BA LAS 'DAS SHING MU STEGS
PA DANG, NYAN THOS DANG, RANG SANGS RGYAS RNAMS KYI BSAM GTAN
DANG SNYOMS PAR 'JUG PA'I BDE BA LAS KYANG 'DAS NAS, SKYE BA DANG
'GAG PA DANG BRAL

BA'I DE BZHIN GSHEGS PA'I SKU RNAM PA THAMS CAD KYI MCHOG DANG
LDAN PA, SKU BLTA BAS CHOG MI SHES PA, STOBS BCU DANG MI 'JIGS PA
BZHI LA SOGS PA SANGS RGYAS KYI YON TAN THAMS CAD KYIS BRGYAN PA,
BRNYES NAS BDE BA CAN DU GSHEGS TE, YON TAN GYI DBANG PHYUG
BRGYAD

DANG LDAN PAR BZHUGS SO ZHES SGRON MA GSAL BAR BYED PA LAS GSUNGS
SO, ,DE'I PHYIR DE LTA BU'I SLOB DPON KLU SGRUB KYI GZHUNG SHES
SHING 'DZIN PA DANG, DE'I BRGYUD PA'I MAN NGAG ZAB MO YOD PA
DANG, NYAMS SU LEN PA'I GANG ZAG DES NI SKYE BA DPAG TU MED PAR
THEG PA CHEN

PO LA SPYAD PAR BYAS PA YIN NA, ,JI SRID SANGS RGYAS KYI BSTAN PA
YOD PA DE SRID DU DE'I MAN DAG MI 'CHAD DE, RJE BTZUN A'A-R+YA DE
BA'I ZHAL SNGA NAS BCOM LDAN 'DAS SH'AKYA THUB PAS MTSAN PHYED
KYI DUS NA MNGON PAR BYANG CHUB PA'I TING NGE 'DZIN MNGON SUM DU
MDZAD PA NAS GZUNG STE, JI SRID SANGS

RGYAS KYI BSTAN PA GNAS PA DE SRID DU SLOB DPON 'PHAGS PA KLU
SGRUB NAS BZUNG STE, BLA MA'I ZHAL NAS BLA MA'I ZHAL DU 'PHOS PA
YIN TE, SLOB DPON GYI ZHAL SNGA'I MAN NGAG 'DI NI SANGS RGYAS
DANG BYANG CHUB SEMS DPA' THAMS CAD DANG, RDO RJE MKHA' 'GRO MA
THAMS CAD KYI BYIN GYIS RLOB

@115B PA YIN NO ZHES GSUNGS SO, ,SLOB DPON ZLA BA GRAGS KYI ZHAL
SNGA NAS, RNAL 'BYOR PA TSE 'DI NYID LA 'TSANG RGYA BAR 'DOD PA
DAG GIS KYANG SLOB DPON GYI ZHAL SNGA NAS NYE BAR GNANG BA'I DE
KHO NA NYID SHIN TU ZAB MO'I MAN NGAG RNYED PAR DKA' BA 'DI GTER
DANG 'DRA BA'I SLOB DPON RNAMS NI

RIN PO CHE'I BUM PAR BDUD RTZI'I CHU BYO BA LTAR ZHAL NAS ZHAL
SNYAN NAS SNYAN DU 'PHO ZHING BZHES PA 'DI JI SRID SANGS RGYAS
SH'AKYA THUB PA'I CHOS GNAS PA DE SRID DU 'DI YANG NUB PAR MI
'GYUR RO ZHES GSUNGS SO, ,SLOB DPON 'PHAGS PA KLU SGRUB KYI RNAM
PAR SMIN PA'I SKU LUS DE NYID DE

LTA DPAL GYI RIL BZHUGS TE, DUS GCIG NA RGYAL PO BDE SPYOD BZANG
PO'I BU DPAL GYI RI LA SONG NAS SLOB DPON GYI DBU BSLANGS PAS,
SLOB DPON GYI ZHAL SNGA NAS RGYAL BU CHOD LA KHYER CIG GSUNGS NAS
RAL GRI LAN LNGAR BTAB PAS MCHOD NAS, SLOB DPON GYI ZHAL NAS
RTZVA KU

SHA CIG LONG GSUNGS NAS RGYAL BUS DE BLANGS TE PHUL BAS, SLOB
DPON NYID KYIS SKE LA RTZVAS BSKOR BAS DBUS LA LHUNG NAS RGYAL
BU'I LAG TU BYIN NO, ,RGYAL BUS MA THEG NAS DE NYID DU BZHAG NAS
SONG NGO, ,DA LTAR YANG DBU DANG LUS KYI KHOG PA RIN PO CHE'I 'OD
'PHRO BA'I

KHANG PA BRTZEGS PA NA RIN PO CHE'I KHRI LA BZHAG STE, LHA DANG
GNOD SBYIN DANG DRI ZA LA SOGS PAS NYIN DANG MTSAN DU RTAG TU
MCHOD PA BYED DO, ,'DI LA GTAM RGYUD RING PO YOD DE 'DIR GZHAG
GO, ,SMON LAM GYI SKU NI BDE BA CAN NA BZHUGS TE, BCOM LDAN 'DAS
'OD DPAG MED

KYIS BYANG CHUB SEMS DPA' BLO GROS RIN PO CHE ZHES MTSAN BTAGS
NAS SKU MDOG DKAR PO PHYAG GNYIS PA G-YAS MCHOG SBYIN PA, G-YON
PADMA DKAR PO BSNAMS PA'O, ,BLA MA RJE BTZUN AA BA DH'U T'I PA'I
ZHAL NAS, NGA'I BLA MA RJE BTZUN CHEN PO RNAL 'BYOR GYI DBANG
PHYUG AA BA DH'U T'I PA

MNGON BAR SHES PAS SNGON JI LTAR MNGA' BA BZHIN ZHAL GZIGS SHING
CHOS GSAN, RES DPAL GYI RIL GZIGS SHING BZHUGS TE, 'PHAGS PA'I
SLOB MA RJE BTZUN KLU'I BYANG CHUB DUS DE LTA DPAL SHA BA RI PAR
GRAGS PA YANG DUS RTAG TU CHOS GSAN PA YIN NO ZHES BLA

@116A *, ,MA AA BA DH'U T'IS GSUNGS SO, ,RANG GI SDUG BSNGAL YAL
BAR BOR NAS GZHAN GYI SDUG BSNGAL GYI MES GDUNGS PA DBANG PO RNON
PO'I YANG RNON PO CHOS ZAB MO LA MI SKRAG PAR MOS PA DANG, BDAG
BSGRUB PA DANG MI 'BRAL BAR TSE 'DI NYID LA 'TSANG RGYA BAR 'DOD

PA DANG, GZHAN GYI DON DKA' BA MED PAR MYUR DU BYA BA DANG, MNGON
PAR SHES PA MYUR DU SKYE BAR 'DOD PAS THABS KHYAD PAR CAN GYI
THEG PA LA 'JUG PAR BYA'O, ,BLA MA BZANG PO LA RDO RJE SLOB DPON
GYI DBANG ZHUS NAS SGRUB PA GTZO BOR BYA'O, ,GSANG BA DANG SHES
RAB YE SHES KYI

DBANG NI TSANGS PAR SPYOD PA GROL BA'I LAM PAS MI BSKUR ZHING,
SLOB MAS KYANG MI BLANG NGO, ,DE NI TSANGS PAR SPYOD PA ZAD PAR
BYED PA DANG, SANGS RGYAS KYI BSTAN PA NUB PAR BYED PAS SEMS CAN
DMYAL BAR SLOB DPON DANG SLOB MA GNYIS THE TSOM MED PAR 'GRO BAR
'GYUR RO, ,GAL

TE GSANG SNGAGS SPYOD NA DBANG MNOS LA BUM PA'I DBANG THOB PA DES
RGYUD GANG YANG RUNG BA'I SGOR ZHUGS LA RANG 'DOD PA'I LHA'I TING
NGE 'DZIN DANG, BZLAS PA'I SNGAGS BLA MA LA ZHUS LA SGRUB PA
GTZOR BYED CING DAM TSIG DANG SDOM PA NYI SHU SHIN TU GTZANG BAR
BSRUNG STE BSGRUB PAR BYA'O, ,

GANG GI TSE NUS PA SKYES PA NA PHRIN LAS BZHI DANG, 'JIG RTEN GYI
DNGOS GRUB BRGYAD KYI SA GZHAN GYI DON BYA DKA' BA MED PAR 'GYUR
RO, ,DE BAS NA RGYUD LAS, GSANG SNGAGS RGYA MTSO CHEN PO NI,
,DNGOS GRUB RLABS NI 'KHRIGS PA CAN, ,DPE'AM LUNG MA BSTAN TSIG
GAM, ,

RJES SU DPAG PA'I SHES RAB KYIS, ,RTOGS PAR NUS PA MA YIN NO,
,ZHES GSUNGS SO, ,BDAG GI BLA MA YA BA DV'I PA BSOD SNYOMS PA AA
WA DH'U T'I'I ZHAL NAS, THEG PA GNYIS POS SPANGS PA YANG, ,'DIR
ZHUGS PHYAG RGYA CHEN PO 'THOB, ,DE'I PHYIR GSANG SNGAGS

THEG PA 'DIR, ,MKHAS PA SU ZHIG SPYOD MI BYED, ,CES GSUNGS SO,
,DON GCIG NYID NA'ANG MA RMONGS DANG, ,THABS MANG DKA' BA MED PA
DANG, ,DBANG PO RNON PO'I DBANG BYAS NAS, ,GSANG SNGAGS THEG PA
KHYAD PAR 'PHAGS, ,ZHES GSUNGS SO, ,'DIR

@116B NI DBANG BSKUR THOB PAR MA BYAS PAR 'DIR 'JUG PAR MI BYA
BAS LHA BSGOM PA DANG SNGAGS BZLAS PA MI BYA STE, RJES SU GNANG
BA MA THOB PAS GSANG SNGAGS DANG PHA ROL TU PHYIN PA GNYIS RNAM
PAR THAR PA 'DRES PAR 'GYUR BA'I PHYIR RO, ,RDO RJE BYANG CHUB
KYI SEMS KUN NAS SPROS PA

DANG BRAL BA'I RDZOGS PA'I RIM PA'I MAN NGAG NI SNOD MA YIN PA LA
BSTAN PAR MI BYA'O, ,YONGS SU RDZOGS PA'I DGE BSNYEN CHAGS LAM
PAS DBANG GNYIS PO BLANGS PA LA NYES PA MED DO, ,RANG GI CHUNG
MAS CHOG SHES SHING, ,GZHAN GYI BUD MED LA MI 'GRO, ,LOG PAR

G-YEM PA RNAM PAR SPANGS, ,DGE BSNYEN DE NI MTHO RIS 'GRO, ,ZHES
MDO LAS GSUNGS SO, ,SGRIB GNYIS MYUR DU SBYANGS PA DANG, ,TSOGS
GNYIS MYUR DU BSAGS PA'I PHYIR, ,GSANG SNGAGS THEG PA SBYANG BYA
ZHES, ,MAR ME MDZAD DPAL YE SHES SMRA, ,

SH'AKYA'I DGE SLONG BLO RNON PO, ,SHES RAB SNYING RJE KHRIMS DANG
LDAN, ,TSUL KHRIMS RGYAL BA ZHES BYA BA'I, ,SLOB MA BZANG POS
BSKUL NAS BRIS, ,DE BA P'A LA'I THUGS DAM BI KRA MA, ,SH'I LA
ZHES BYA'I GTZUG LAG KHANG CHEN DU, ,BLA MA DAM PA RNAMS KYIS

GSUNGS PA BZHIN, ,MAR ME MDZAD DPAL YE SHES DE YIS BRIS, ZAS NOR
PHRAN TSEGS TZAM LA MI LTA ZHING, ,LEGS PAR MA BRTAGS PA LA 'DI
MI SBYIN, ,'PHAGS PA KLU SGRUB GZHUNG LA MA MOS NA, ,ZAB MO
SPANGS PAS SEMS CAN DMYAL BAR 'GRO, ,THEG

PA CHEN PO DBU MA'I MAN NGAG RIN PO CHE'I ZA MA TOG KHA PHYE BA
ZHES BYA BA, MA H'A PAndI TA DPAL MAR ME MDZAD YE SHES KYI ZHAL
SNGA NAS MDZAD PA RDZOGS SO,, ,,RGYA GAR GYI MKHAN PO D'I PAm KA
RA SHR'I DZNY'A NA DE NYID DANG, LO TZ'A BA DGE BSNYEN CHEN PO
RGYA BRTZON 'GRUS SENG

GE DANG, DGE SLONG TSUL KHRIMS RGYAL BAS BSGYUR CING ZHUS TE GTAN
LA PHAB PA, , 