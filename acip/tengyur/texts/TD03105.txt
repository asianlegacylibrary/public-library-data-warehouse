@192B #, ,RGYA GAR SKAD DU,

AU shn'I shA SI T'A TA PA TRE HO MA BI DHI:, BOD SKAD DU, ,GTZUG
TOR NAS BYUNG BA'I GDUGS DKAR MO CAN GYI SBYIN SREG GU CHO GA,
,GDUGS DKAR MO CAN LA PHYAG 'TSAL LO, ,GZHAN DON MTHAR PHYIN LHA
MO NI, ,GDUGS DKAR CAN LA PHYAG 'TSAL TE, ,LHA RNAMS MNYES PAR
BYA BA'I

PHYIR; ,SBYIN SREG GIS NI TSIM PAR BYA ,DRI ZHIM PO'I CHUS LEGS
PAR KHRUS BYAS NAS GOS GSAR PA BGOS TE, RGYAN KHYAD PAR CAN BTAGS
LA BGEGS SRUNG BA DANG, SRUNG BA'I 'KHOR LO BSGOM PAR BYA'O, ,DE
NAS RGYUD DAG PAR BYA STE, PHYAG DANG MCHOD PA LA SOGS

RGYUD DAG PAR BYA'O, ,BTZAM DU RUNG BA'I SA PHYOGS SU PHRIN LAS
DANG SBYAR TE, THAB DANG RDZAS LA SOGS PA RDZOGS PAR BYAS LA,
,SHING GANG YIN PA BTZER [*BCER] TE, MCHOD PA DANG SREG RDZAS
TSOGS PA DANG, AOm BADZRA DZVA LA RAm ZHES PAS ME SBAR LA DE NAS
STONG PA TSAD MED PAR BSGOMS

TE; AOm BADZRA DZVA LA SARBA DHA RMA BADZRA SARBA DHA RMA SI TE
H'Um ZHES PA'I SGRAS STONG PAR BSGOM MO, ,DE'I NGANG LAS 'BYUNG
BA RI RAB DANG BCAS PA'I STENG DU BHR'Um LAS ME THAB GZHAN YAS
KHANG LTA BU'O, ,DER AA DANG ZLA BA LA SA BON GYI YI GE LAS 'OD
ZER KHA DOG SNA TSOGS PA LDAN PA 'PHROS SHING

'DUS BA LAS ME LHA DKAR PO RGYAN KUN RDZOGS PA, PHYAG BZHI PA AA
GA TSOM SER LA 'KHYIL BA, GSUS PA CHE LA 'OD 'BAR BA GZI BRJID
CAN, G-YAS RDO RJE DANG BGRANG PHRENG BSNAMS PA, G-YON GNYIS
SKYABS SBYIN DANG, GUNDHE BSNAMS PA'O, ,THUGS KA NA RAm DMAR

@193A *, ,PO GRU GSUM GYIS MTSAN PA'O, ,DE NAS DE NYID DANG 'DRA
BA'I YE SHES SEMS DPA' SPYAN DRANGS TE, TSUR BYON TSUR GSHEGS
'BYUNG BA CHE, ,LHA YI RGYAL PO DRANG SRONG MCHOG ,SREG BLUGS
ZHAL ZAS BZHES SLAD DU, ,'BAR BA'I NANG DU GSHEGS SU GSOL, ,

AE HYE AAGNA YE MA H'A R'A DZA GA DZA:, H'Um 'BYUNG BA CHEN PO ME
YI LHA, ,LHA RGYAL DRANG SRONG BDE BA'I MCHOG ,SREG BLUGS ZHAL
ZAS BZHES NAS KYANG, ,'DI NYID DU NI BZHUGS SU GSOL, ,DE NAS YON
CHAB KYIS SPYAN DRANGS LA, BSANG GTOR BYIN TE DBANG BSKUR BAR
BYA'O, ,DE

NAS MCHOD PA DANG PHYAG GIS MCHOD DE, MAR GYI DGANG BLUGS PHUL
TE, TSANGS PA 'JIG RTEN MGON GYUR PA'I, ,GZI BRJID CHEN PO ME YI
LHA, ,SKU BCAS SKU NI DPAL DANG LDAN, ,RNGAM BRJID RGYAN LDAN LAS
SA DBANG, ,SREG BLUGS PHUL BAS LAS RNAMS SGRUB, ,ZHI LA

SOGS PA'I LHA DPAL TE, ,JI LTAR 'DOD PA'I LAS SGRUB PA, ,GZI
BRJID RGYAL LA PHYAG 'TSAL BSTOD, ,BSANG GTOR PHUL LA, AAGNA YE
HA BYA KA BYA BA HA NA YA, AA TI PYA TI BYA, SARBA P'A PAm
SH'ANTIm KU RU ZHES PA'AM, AOm BADZRA AAGNA YE SV'A H'A, YAM
SHING 'OD LA'O, ,AOm AAGNA

YA SV'A H'A, MAR ZHAL DU'O, ,AOm SARBA P'A PAm DA HA NA BADZR'A
YA SV'A H'A, TIL DANG YUNGS KAR PHYAG TU'O, ,SARBA SAm PA DE ZHO
DANG 'BRAS CHAN PHYAG TU'O, ,AA PRA TI HA TA BADZR'A YA, KU SHA
GTZUG TU'O, ,BADZRA A'A YU shE, D'UR PA GTZUG TOR DU'O, ,MA H'A
BE G'A YA, NAS ZHAL DU'O, ,MA

H'A GHASMA RE, GRO ZHAL DU'O, ,MA H'A BA LA, SRAN MA ZHAL DU'O,
,MA H'A PUshtA YA, 'BRAS SO BA ZHAL DU'O, ,MA H'A SHRA YA AA MA
PO TI, ZHES BYA BAS, DZ'A TI PA LA DANG, TARKA DANG, BIL BA RNAMS
ZHAL DU, RDZAS THAMS CAD ME LHA'I SNGAGS KYIS BSREG PAR BYA'O,
,AU DU MW'A RA

LA SOGS MING DANG THOG MA THA MAR BRGYAN TE BSREG PAR BYA'O, ,DRI
DANG, ME TOG DANG, SPOS DANG, MAR ME DANG MCHOD YON RNAMS NI SO
SOR DBUL BAR BYA'O, ,AOm BADZRA AA NA LA MA H'A BH'U TA DZVA LA
YA SARBA BHASMIm KU RU SARBA DUsht'Am MA MA H'Um PHAt SH'ANTIm KU
RU SV'A H'A, ME LHA GZI BRJID SKYED PA'I

@193B DGANG BLUGS PHUL BA, MCHOD PA DANG BSTOD PA BYA'O, ,DE NAS
ME LHA'I THUGS KAR DKYIL 'KHOR PA'AM LHA RNAMS DKAR PO LA SOGS
PAR BSKYED PA LAS 'OD ZER 'PHROS PA LAS YE SHES KYI DKYIL 'KHOR
SPYAN DRANGS LA, DE BZHIN GSHEGS PA'I GDUNG DANG, RDO RJE'I GDUNG
DANG,

PADMA'I GDUNG DANG, GLANG PO'I GDUNG DANG, GZHON NU'I GDUNG DANG,
KLU'I GDUNG DANG, 'DUS PA'I GDUNG DANG, DE BZHIN GSHEGS PA MA LUS
PA DANG, RGYAL BA'I RDO RJE GZHAN GYIS MI THUB MA, ,GTUM CHEN
STOBS CHEN 'BAR BA MO, ,BGEGS TSOGS 'JOMS MA GSHEGS SU

GSOL; ,BSANG GTOR PHUL TE MCHOD YON GYIS SPYAN DRANGS LA SNGAGS
DANG PHYAG RGYAS BRTAN PAR BYA'O, ,DE NAS MCHOD PA DANG BSTOD PA
'BYUNG BA'I RIM PA BRJOD PAR BYA'O, ,DE NAS GONG MA BZHIN DU
DGANG BLUGS DANG SREG BLUGS DBUL LO, ,AOm SARBA TA TH'A GA
TOshn'I shA SI T'A TA PA TRE H'Um,

AA MU KAm SH'ANTIm KU RU SV'A H'A, AOm H'Um MA MA H'Um NI SV'A
H'A, ZHES SNYING PO'AM NYE BA'I SNYING PO'AM, AOm NA MO BHA GA WA
TE AUshn'I sh'A YA SHUDDHE BI RA TZI BI MA YE SV'A H'A, ZHES BYA
BA'I SNGAGS SAM, RDZAS SO SO'I SNGAGS RNAMS KYI KHYAD PAR GYIS
DKYIL 'KHOR PA'AM, LHA RNAMS TSIM PAR BYA STE, SDIG

PA SREG PA'I SNGAGS KYIS BSREG PAR BYA'O, ,DE NAS MCHOD PA DANG
BSTOD PA BYAS LA SMON LAM GDAB BO, ,BDAG GIS BCOM LDAN 'DAS GDUGS
DKAR MO CAN PHYAG RGYA'I TSOGS DANG BCAS PA JI LTAR TSOGS PA'I
MCHOD PA DANG, SBYIN SREG RNAMS KYIS MCHOD PAS, BDAG MING 'DI

ZHES BGYI BA DANG, SEMS CAN THAMS CAD SGRIB PA GNYIS BYANG NAS,
TSOGS GNYIS RDZOGS TE, TSE 'DI NYID DU BLA NA MED PA'I BYANG CHUB
CHEN PO THOB PAR GYUR CIG CES GSOL BA BTAB LA, GDUGS DKAR MO CAN
PHYAG RGYA'I TSOGS DANG BCAS PA LA, PHRIN LAS SU GSOL BA NI, BDAG

DANG YON GYI BDAG PO RNAMS LA NAD KYI RIGS SU GYUR PA RLUNG DANG
MKHRIS PA DANG BAD KAN DANG 'DUS PA LAS GYUR PA THAMS CAD ZHI BAR
MDZOD CIG ,GDON GYI RIGS SU GYUR PA GDON STONG PHRAG BRGYAD CU
LAS THAR BAR MDZOD CIG ,'PHRAL GYI RKYEN LAS GYUR PA'I NAD THAMS
CAD ZHI BAR MDZAD

@194A *, ,DU GSOL, BZOD PAR GSOL BA NI, BDAG SNYIGS MA LNGA'I DUS
KYI SEMS CAN DU GYUR PAS YO BYAD MA TSOGS PA DANG, BDAG LAS DANG
PO PAR GYUR PAS SEMS LA DBANG MA THOB STE, BYING BA DANG RGOD
PA'I DBANG GIS MI GSAL BA DANG, CHO GA NYAMS TE

LHAG CHAD DU GYUR PA THAMS CAD BZOD PA CHEN PO MDZAD DU GSOL LO,
,DE NAS YE SHES KYI 'KHOR LO GSHEGS TE, RJES SU MTHUN PA'I DNGOS
GRUB STZOL, ,SANGS RGYAS YUL DU GSHEGS NAS KYANG, ,GTAN DU GSHEGS
PA MA LAGS PAS, ,SLAR YANG 'BYON PAR MDZAD DU

GSOL; ,MU:GATZTSA ZHES PAS GSHEGS SU GSOL LO, ,MJUG TU ME LHA
MCHOD PA DANG, LAS BSGRUB PA'I SBYIN SREG BYA STE, BSTOD PA NI,
'JIG RTEN DBANG PHYUG TSANGS DBANG MCHOG GI SRAS, ,ME LHA'I RGYAL
BO DRANG SRONG MCHOG GYUR PA, ,YE SHES MCHOG GIS NYON MONGS

THAMS CAD SREG ,'DZIN BYED ME LHA NYID LA PHYAG 'TSAL BSTOD, ,GZI
BRJID LDAN PA ME YI LHA, ,'DOD PA THAMS CAD STZOL MDZAD PA, ,BDAG
GZHAN DON SGRUB SA LA BZHUGS, ,TSANGS PA'I SRAS LA PHYAG 'TSAL
'DUD, ,DE NAS YE SHES KYI ME LHA GSHEGS TE,

BSKYED PA ME 'BAR BA LA BLTAS TE, AOm MA MA H'Um NI SARBA DA HA
NA BADZR'A YA TSE GE MO SH'ANTIm KU RU SV'A H'A, ZHES BYA BAS
BRGYA'AM STONG NGAM KHRI'AM 'BUM MAM, JI SRID NUS PAS BSREG PAR
BYA'O, ,BDAG GI CHO GA'I RIM PA 'DIS, ,LHAG PA'I LHA RNAMS MNYES
BYA STE, ,SRID PA'I BRTZON

RAR NYAM THAG PA'I, ,'GRO KUN SRID MTSO BRGAL BAR SHOG ,'PHAGS PA
DE BZHIN GSHEGS PA THAMS CAD KYI GTZUG TOR NAS BYUNG BA'I GDUGS
DKAR MO CAN ZHES BYA BA'I SBYIN SREG GI CHO GA, ,SLOB DPON RDO
RJE RNON POS MDZAD PA RDZOGS SO,,