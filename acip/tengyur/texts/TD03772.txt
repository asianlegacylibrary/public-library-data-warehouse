@174B #, ,RGYA GAR SKUD DU, TZA T'U R'A DZA MA H'A BA LIm N'A MA, BOD
SKAD DU, RGYAL PO CHEN PO BZHI'I GTOR MA ZHES BYA BA, LHA MO
SGROL MA LA PHYAG 'TSAL LO, ,YON TAN RGYUD LA SKYE BA YI, ,BAR
CHAD SEL BA'I GTOR MA'I MCHOG ,RGYAL CHEN BZHI YI GTOR MA BRTZAM,
,DE NAS SNGON DU 'GRO BA'I CHO GA TSAD MED PA BZHIN BYANG CHUB

KYI SEMS BSGOMS LA, GTOR MA KHYAD PAR DU BYA BA BZANG DU BSHAMS
PA LA, DE NAS RANG KHYAD PAR DU BYA BA YI DAM GYI LHAR BSGOMS LA,
SKU GSUNG THUGS YI GES BYIN GYIS BRLAB, GTOR MA SVA BH'A BA'I
SNGAGS KYIS STONG BAR BSGOMS LA, STONG PA'I NGANG LAS LAm LAS
RLUNG GI DKYIL 'KHOR, DE'I STENG DU RAm LAS ME'I

@175A *, ,DKYIL 'KHOR, AA LAS THOD PA'I PHOR PA, DE'I NANG DU AA
ZHU BA LAS BDUD RTZI, DE NAS KHRU GANG TZAM NA AA LAS ZLA BA'I
DKYIL 'KHOR GYI STENG DU H'Um DKAR PO YONGS SU GYUR PA LAS RDO
RJED KAR PO RTZE LDA PA KHONG GSENG CAN DE'I STENG NA, AA LAS ZLA
BA'I DKYIL 'KHOR GYI DBUS SU T'Am LJANG GU LAS 'OD ZER

THUR LA 'PHROS, BDUD RTZIR ZHU YAR 'PHROS SANGS RGYAS DANG BYANG
CHUB SEMS DPA'I THUGS KA NAS YE SHES KYI BDUD RTZE CHAR RGAN PO
TZAM BAB PAR BSAMS LA AA K'A RO'I SNGAGS LNGA'AM BDUN BRJOD
AA:H'Um YANG LNGA'AM BDUN BRJOD, DE NI GTOR MA KHYAD PAR DU BYA
BA'O, ,DE NAS MGRON KHYAD PAR DU BYA BA NI

MDUN GYI NAM MKHA' LA PAm LAS PADMA'I GDAN 'DAB MA BZHI PA, LTE
BA LA AA LAS ZLA BA'I DKYIL 'KHOR DE'I STENG DU T'Am YIG LJANG GU
LAS 'OD SPRO BSDU BYAS PAS AUTPA LA T'Am GYIS MTSAN PA, DE LAS
'DO 'PHROS TSUR 'DUS PAS RJE BTZUN MA SGROL MA ZHAL GCIG PHYAG
GNYIS PA, SKU MDO GA LJANG GU G-YAS

SKYABS SBYIN, G-YON PA SDONG BU DANG BCAS PA'I AUTPAL 'DZIN PA
BSAM, DE NAS YE SHES PA SPYAN DRANGS LA DZA:H'Um BAm HO:SA BSTIM,
SKU GSUNG THUGS KYI YI GES BYIN GYIS BRLAB, DE NAS SHAR GYI PADMA
LA RGYAL PO YUL 'KHOR SKYONG ZHAL GCIG PHYAG GNYIS PA, SKU MDOG
DKAR PO, LHO'I PADMA LA RGYAL PO 'PHAGS

SKYES PO SKU MDOG SNGON PO ZHAL GCIG PHYAG GNYIS, NUB KYI PADMA
LA RGYAL PO MIG MI BZANG SKU MDOG DMAR PO ZHAL GCIG PHYAG GNYIS
PA, BYANG GI PADMA LA RGYAL PO RNAM THOS SRAS SKU MDOG SER PO
ZHAL GCIG PHYAG GNYIS PA, DE BZHI SKAD CIG LA WAL GYIS BSKYED LA,
DE NAS SNYING GNAS 'OD ZER 'PHROS

PAS YE SHES SEMS DPA' DGUG GZHUG BYA, SKU GSUNG THUGS KYI YI GES
BYIN GYIS BRLAB, DE NAS DE BZHI'I LJAGS MI DMIGS PA LAS YI GE
H'Um RE YONGS SU GYUR PA LAS, LCE STOD RDO RJE LCE SMAD SBU GU
CAN GYIS GTOR MA LA TAR GYIS BTZUGS NAS GSOL BAR BSAMS LA, BA LIm
TA KH'A HI ZHES LA NA GSUM BSTAB PO,,

DE NAS BKA' BSGO BA NI SHAR PHYOGS DRI ZA'I GDON DANG, LHO PHYOGS
GSHEN RJE'I GDON DANG, NUB PHYOGS GRUL BUM GYI GDON DANG, BYANG
PHYOGS GNOD SBYIN GYI GDON DANG, GDON CHEN PO BCO BRGYAD DANG,
BGEGS RIGS STONG PHRAG BRGYAD CU LA SOGS PA LA BSRUNG DU GSOL
ZHES GSOL PA GDAB PO, ,DE NAS YE SHES

@175B SEMS DPA' GSHEGS, DAM TSIG SEMS DPA' ME DMIGS PAR BSAM,
GTOR MA SA GTZANG SAR BSKYAL, RGYAL PO CHEN PO BZHI'I GTOR MA
RDZOGS SO,, ,,PAndI TA D'IPAm KA RA SHR'I DZNY'A NA DANG, LO TZ'A
BA DGE BSHES STON PAS BSGYUR BA'O,, 