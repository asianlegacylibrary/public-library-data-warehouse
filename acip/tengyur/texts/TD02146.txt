@223A #, ,RGYA GAR SKAD DU, BHA GA BA TI AA PA RI
MI TA A'A YU DZNY'A NA MAndALA BIDHI N'A MA, BOD SKAD DU, BCOM
LDAN 'DAS TSE DANG YE SHES DPAG TU MED PA'I DKYIL 'KHOR GYI CHO
GA ZHES BYA BA,

MGON PO TSE DPAG TU MED PA LA PHYAG 'TSAL LO, ,DAD LDAN MGON LA
GUS PA YIS, ,NAGS 'DAB CHU GLING DGON PAR NI, ,RANG DANG SLOB
MA'I DON GYI PHYIR, ,BSNYEN PAS CHOG STE GON DANG, ,DKYIL 'KHOR
CHEN PO BSGRUB PAR BYA, ,DE LA DANG PO BSNYEN PA NI, ,RAB DKYIL
'KHOR GYI LHA TSOGS DNGOS SU

MTHONG BA, 'BRING RMI LAM DU MTHONG BA, THA MA YANG LUNG BSTAN
THOB PA'O, ,GRANGS KYI BSNYEN PA 'BUM TSO BDUN, ,'BRING GSUM,
,THA MA KHRI'AM BLA MA'I RJES GNANG THOB PA'O, ,SA'I CHO GA NI
RGYUD LAS, ,DKYIL 'KHOR SO NI BRTAG PA BLANG BA DANG, ,SBYANG BA
DANG NI BYIN BRLABS GZUNG BA'O, ,ZHES GSUNGS PAS,

SA CHOG RGYAS PAR GZHAN DU SHES PAR BYA'O, ,STA GON LA BZHI STE,
LHA STA GON, ,BUM PA STA GON, SA'I LHA MO STA GON, SBYIN SREG STA
GON, SLOB MA STA GON RNAMS GZHAN BZHIN BYA'O, ,DE NAS DKYIL 'KHOR
CHEN PO'I CHO GA BSHAD PAR BYA'O, ,DANG PO NI TSON SNA LNGA'I THI
GU RIGS LNGA YAB YUM DANG BCAS PA,

BDE STONG DBYER MED DU BYIN GYIS BRLAB PAR BYA'O, ,DE NAS NAM
MKHA' LA DAM TSIG GI THIG CHEN BRGYAD BTAB LA, MCHOD BSTOD BYAS
NAS STA GON GYI LHA DANG DBYER MED DU BSAM MO, ,DE LTAR YE SHES
KYI THIG GI RJES SU DAM TSIG GI THIG GANG BA NI, SLOB DPON SHAR
DU BLTA, SLOB MA NUB TU BLTA, TSANGS

@223B THIG DANG PO GDAB, ,DE NAS LHO BYANG DANG MTSAMS SU THIG
CHEN BRGYAD GDAB, ,DE LA BCU DRUG TU BGOS NAS GSUM PA MAN CHAD LA
'DAB BRGYAD PHYOGS TSON DBUS DMAR PO'O, ,BZHI PA KHYAMS LA SHAR
DKAR PO'AM MTHING GA, LHO SOR NUB DMAR BYANG LJANG, RTZIG LNGA
DANG LDAN PA, 'DOD YON DMAR PA GU SIR,

DRA PHYED SNGO MDA' YAB DMAR PO MCHOD RTEN DANG LDAN PA, RTA BABS
CHA BZHI MCHOD RTEN DU YOD PA'O, ,DE YANG RDO RJE ME RI RAB TU
'BAR BA DANG BCAS PA BRI BAR BYA'O, ,DE YANG TSON BYIN GYIS BRLAB
PA NI, YAB YUM BDE STONG DBYER MED DU BSAM PA'O, ,TSON LNGA
PHYOGS BZHI DANG DBUS SU BZHAG LA SA BON BRIS TE RIGS

LNGAR BSKYED NAS MCHOD BSTOD BYAS LA BRI'O, ,DE YANG SHAR DU SLOB
DPON GYIS BAN RAG SOR BRGYAD BRIS LA GRA BRTAG PAR BYA'O, ,DE NAS
SKU TZA KA LI'AM ME TOG TSOM BU BKOD PA'AM, PHYAG MTSAN RNAMS
BKOD PA'O, ,DE LTAR SKU GSUNG THUGS GANG BKOD PA'I RJES LA, GTZO
BO'I BUM PA SHAR PHYOGS RDO RJE

RA BA'I NANG DU'O, ,LAS BUM SHAR ME RI'I STENG DU BUM PA RGYAS
PAR DGOD NA GOD BZHIN NO, ,DE NAS MCHOD PA DANG GTOR MA DANG
'BYOR BA'I YO BYAD KYIS DKYIL 'KHOR GYI MTHA' MA BSKOR, MDA' DANG
PHUR PA DANG GRI BRGYAD PHYOGS MTSAMS SU BTZUGS LA STENG 'KHOR LO
RTZIGS BRGYAD LA PHYOGS DRA MIG TU

YOD PA BYA'O, ,DE NAS RANG NYID BSKYED CHOG JI LTA BA BZHIN DU
BSGOM, ,DKYIL 'KHOR DANG BUM PA'I NANG DU LHA TSOGS BSKYED LA
SGRUB THABS BZHIN 'CHI MED YE SHES BDUD RTZIS GANG BA LA RANG GIS
DBANG BLANG BAR BYA'O, ,SLOB MA LA JI TZAM BSKUR BA DE RANG GIS
BLANG BAR BYA'O, ,DE NAS SLOB MA RNAMS KHRUS

BYAS GOS SO MA GON NAS YOL BA'I PHYI ROL DU 'KHOD PA LA BGEGS
BSKRAD, KRi YA DPUNG BZANG LTAR GTOR MA GTANG NGO, ,DE NAS SLOB
MA RNAMS PHYAG BYAS LA ME TOG DANG BCAS PAS, ,GONG BZHIN, DGA'
CHEN KHYOD BDAG STON PA PAS, ,GSOL BA LAN GSUM GDAB PAR BYA'O,
,DE NAS SDIG

PA BSHAGS PA DANG RJES SU YI RANG BA LA SOGS PA YANG GONG BZHIN
BYAS LA, ME TOG DANG BCAS PAS GSOL BA GDAB PA NI, SLOB DPON BDAG
LA DGONGS SU GSOL, ,THUB CHEN NYI MA MA LUS PA, ,SANGS RGYAS
RNAMS NI DGONGS SU GSOL, ,BDAG MING 'DI ZHES BGYI BA YIS, ,SLOB
DPON YE

@224A *, ,SHES SPYAN MNGA' BA'I, ,SANGS RGYAS ROL MO LAS BYUNG
BA'I, ,MI LDOG 'KHOR LO'I 'BYOR BAR LDAN, ,THAR PA CHEN PO'I
GRONG KHYER MCHOG, ,GSANG BA CHEN POR 'JUG PAR BGYI, ,GSANG BA
MCHOG TU THAMS CAD DU, ,SLOB DPON GYIS NI BDAG 'JUG 'TSAL, ,PHYIR
MI LDOG PAR

DBANG BSKUR BA'I, ,SKAL PA CHEN PO BDAG LA STZOL, ,MTSAN RNAMS
KUN GYIS RGYAS BTAB CING, ,DPE BYAD RNAMS DANG YANG DAG LDAN,
,SANGS RGYAS SKU NI YID 'ONG BA, ,SLOB DPON CHEN PO BDAG LA
STZOL, ,DBANG BSKUR BA NI RMAD 'BYUNG CHE, ,SEMS CAN KUN GYI DON
GYI PHYIR, ,RTAG TU BDAG NI SLOB

DPON 'GYUR, ,SLOB DPON CHEN PO BDAG LA STZOL, ,ZHES LAN GSUM GSOL
BA BTAB PAR BYA'O, ,DE NAS SLOB DPON GYIS SLOB MA LA DRI BA NI,
,BCOM LDAN 'DAS TSE DPAG MED PA YI, ,GSANG BA YONGS SU 'DZIN PAR
NI, ,BDAG NYID CHEN PO KHYED 'DOD DAM, ,SLOB MAS 'TSAL LAGS ZHES
BRJOD DO, ,DE

NAS RIGS KYI SDOM PA'I DAM TSIG BSGRAGS PA NI, ,SANGS RGYAS CHOS
DANG DGE 'DUN TE, ,DKON MCHOG GSUM LA SKYABS SU SONG, ,'DI DE
SANGS RGYAS RIGS DAG PA'I, ,SNGOM PA BRTAN POR GYUR PA YI, ,RDO
RJE DRIL BU PHYAG RGYA YANG, ,BLO CHEN KHYOD KYIS GZUNG BAR BGYI,
,BYANG CHUB SEMS GANG RDO RJE DE,,

SHES RAB DRIL BU ZHES BSHAD DO, ,SLOB DPON NYID KYANG GZUNG BAR
BGYI, ,BLA MA SANGS RGYAS KUN DANG MNYAM, ,'DI NI RDO RJE RIGS
DAG PA'I, ,SDOM PA DAM TSIG YIN PAR GSUNGS, ,RIN CHEN RIGS MCHOG
CHEN PO LA, ,NYIN DANG MTSAN MO LAN GSUM DU, ,ZANG ZING CHOS DANG
MI 'JIGS BYAMS,,

SBYIN PA RNAM BZHI RAB TU SBYIN, ,PHYI NANG GSANG BA THEG PA
GSUM, ,DAM PA'I CHOS KYANG GZUNG BAR BGYI, ,'DI NI PADMA'I RIGS
DAG PA'I, ,DAM TSIG SDOM PA YIN PAR GSUNGS, ,LAS KYI RIGS MCHOG
CHEN PO LA, ,SDOM PA THAMS CAD LDAN PAR NI, ,YANG DAG NYID DU
GZUNG BAR BGYI, ,MCHOD

PA'I LAS KYANG CI NUS BGYI, ,DE LAS GZHAN PA BCU BZHI NI, ,SPANG
ZHING DOR BAR MI BYA STE, PHAS [*BAS?] PHAM PAR NI RAB BSHAD DE,
,RTZA BA'I LTUNG BA ZHES BSHAD DO, ,NYIN DANG MTSAN MO LAG GSUM
DU, ,NYIN RE BZHIN DU BLANG BAR BYA, ,GANG TSE NYAMS GYUR RNAL
'BYOR PA, ,KHA NA MA THO SBOM POR 'GYUR, ,

@224B KHYOD KYIS SROG CHAGS GSAD MI BYA, ,MA BYIN PAR YANG MI
BLANG NGO, ,'DOD PA LOG PAR MI SPYAD CING, ,BRDZUN DU SMRA BAR MI
BYA'O, ,PHUNG KHROL KUN GYI RTZA BA STE, ,CHANG NI YONGS SU SPANG
BAR BYA, ,SEMS CAN DON PHYIR MA GTOGS PAR, ,BYA BA MA YIN THAMS
CAD SPANG, ,DAM PA NYE BAR BSTEN BYA ZHING, ,RNAL

'BYOR PA RNAMS BSNYEN BKUR BYA, ,LUS KYI LAS NI RNAM GSUM DANG,
,DAG GI LAS NI RNAM BZHI DANG, ,YID KYI LAS NI RNAM GSUM PO, ,CI
NUS PAR NI RNAM PAR SPANG, ,THEG PA DMAN LA 'DOD MI BYA, ,SEMS
CAN DON LA RGYAB PHYOGS MIN, ,'KHOR BA DAG KYANG YONGS MI SPANG,
,RTAG TU MYA

NGAN 'DAS MI CHAGS, ,LHA DANG LHA MIN GSANG BA LA, ,KHYOD NI
BSNYEN PAR MI BYA ZHING, ,PHYAG RGYA MTSON CHA BZHON PA DANG,
,MTSAN MA BGO MA PAR MI BYA ZHING, ,'DI DAG DAM TSIG YIN PAR
GSUNGS, ,'DI LAS RTAG TU MI 'DA' BAR, ,KHYOD KYIS RTAG TU BSRUNG
BAR GYIS, ,ZHES LAN GSUM BRJOD PA'I

TSE SLOB MAS NYAN PAR BYA'O, ,DE NAS SLOB MAS SDOM PA 'DI LTAR
HAS BLANG BAR BYA STE, SLOB DPON DENG 'DIR BDAG LA GSON, ,GTZO
BOS JI LTA BKA' STZAL PA, ,DE LTAR BDAG GIS BGYID PAR 'TSAL,
,ZHES LAN GSUM BRJOD DO, ,DE NAS RIGS LNGA'I SDOMS KHAS BLANG BA
NI, ,SANGS RGYAS BYANG

CHUB SEMS DPA' RNAMS, ,CI TZAM DUS NAS BZUNG NAS SU, ,MA LUS BDAG
LA DGONGS SU GSOL, ,BDAG MING 'DI ZHES BGYI BAS SU, ,NAM ZHIG
BYANG CHUB SNYING PO LA, ,YONGS SU GNAS KYI BAR DAG TU, ,BDAG GIS
BYANG CHUB MCHOG GI SEMS, ,MA LUS PAR NI BSKYED PAR BGYI, ,JI

LTAR DUS GSUM MGON PO RNAMS, ,BYANG CHUB NI NGES MDZAD PA'I,
,BYANG CHUB SEMS NI BLA NA MED, ,DAM PA BDAG GIS BSKYED PAR BGYI,
,SANGS RGYAS RNAL 'BYOR SDOM PA LA, ,TSUL KHRIMS KYI NI BSLAB PA
DANG, ,DGE BA'I CHOS NI SDUD PA DANG, ,SEMS CAN DON BYED TSUL
KHRIMS GSUM,,

BDAG GIS BRTAN POR GZUNG BAR BGYI, ,SANGS RGYAS CHOS DANG DGE
'DUN TE, ,BLA NA MED PA'I DKON MCHOG GSUM, ,DENG NAS BRTZAMS TE
GZUNG BAR BGYI, ,NAM DU YANG NI MI SPANG DO, ,RDO RJE RIGS MCHOG
CHEN PO YI, ,RDO RJE DRIL BU PHYAG RGYA YANG, ,YANG DAG NYID DU
GZUNG

@225A *, ,BAR BGYI, ,SLOB DPON DAG KYANG GZUNG BAR BGYI, ,RIN
CHEN RIGS MCHOG CHEN PO YI, ,DAM TSIG YID DU 'ONG BA LA, ,NYIN RE
BZHIN DU DUS DRUG TU, ,SBYIN PA RNAMS BZHI RAB TU SBYIN, ,BYANG
CHUB CHEN PO LAS BYUNG BA'I, ,PADMA'I RIGS MCHOG CHEN PO LA,
,,PHYI DANG GSANG BA

THEG PA GSUM, ,DAM PA'I CHOS NI GZUNG BAR BGYI, ,LAS KYI RIGS
MCHOG CHEN PO LA, ,SDOM PA THAMS CAD LDAN PAR NI, ,YANG DAG NYID
DU GZUNG BAR BGYI, ,MCHOD PA'I LAS KYANG CI NUS BGYI, ,BYANG CHUB
SEMS NI BLA NA MED, ,DAM PA BDAG GIS BSKYED BGYIS NAS, ,SEMS CAN
KUN GYI

DON GYI PHYIR, ,BDAG GIS SDOM PA MA LUS GZUNG, ,MA GROL BA RNAMS
DGROL BAR BGYI, ,MA BSGRAL BA RNAMS BSGRAL BAR BGYI, ,DBUGS MA
PHYUNG RNAMS DBUGS DBYUNG ZHING, ,SEMS CAN MYA NGAN 'DAS LA DGOD,
,CES LAN GSUM BRJOD PAR BYA'O, ,DE NAS SEMS BSKYED PA NI, ,SLOB

MA SKAD CIG GIS, ,TSE DPAG MED MGON POR BSKYED LA, RDO RJES DRI'I
THIG LE SNYING GAR BYAS LA, ,DE ZLA BA'I DKYIL 'KHOR DU BSAMS
NAS, AOM HR'I:BHR'Um A'A YU DZNY'A NA BADZRA YI GE TZITTA AUTP'A
DA Y'A MI ZHE BRJOD PA NI KUN RDZOB BYANG CHUB KYI SEMS SO, ,YANG
SNYING GAR RDO RJE BZHAG LA, ZLA BA'I STENG DU RDO RJE RTZE

LNGA PA BSGOM DU GZHUG ,DE NAS AOm BADZRA SU RA TA SA MA YA
STV'Am BO DHI TZITTA YA TH'A SU KHAm SA MA YA HA HO, ,ZHES DON
DAM BYANG CHUB KYI SEMS BSKYED PAR BYA'O, ,DE LTAR SLOB MA LHAR
BSKYED PA DE'I SKU GSUNG THUGS BYIN GYIS BRLAB, MCHOD PA RNAM PA
LNGA DBUL BAR BYA'O, ,DE'I RJES LA SLOB MA DE RNAMS SHAR SGO DANG

LHO SGO NUB SGO BYANG SGO RNAMS NAS YID KYIS 'JUG PAR BYA'O, ,DE
NAS SLOB MA LA SPRO BA BSKYED PA'I SGO NAS DAM BSGRAG PA NI,
SNYING GAR RDO RJE BZHAG LA, ,MI YI SRID PA LEGS THOB PAS, ,DUS
'DIR SANGS RGYAS RIGS SU CHUD, ,NGA YIS YI SHES DBANG THOB PAS,
,TSE 'DI NYID LA SANGS RGYAS THOB,,

GANG ZHIG 'DI NYID MA MTHONG BA'I, ,MDUN DU SMRA BAR MA BYED CIG
,GAL TE SMRAS NA DAM TSIG NYAMS, ,DES NA MCHOG TU GSANG BAR BGYI,
,LAN CIG BRJOD DO, ,DE NAS YE SHES SEMS DPA'I SGO NAS DAM BSGRAG
PA NI, ,SLOB MA'I SPYI BOR RDO RJE BZHAG NAS TSE DPAG MED DU
BSAMS NAS LUS

@225B LA BSTIMS LA, ,'DI NI KHYOD KYI DAM TSIG STE, ,GANG LA
SMRAS NA KLAD PA 'GEMS, ,SROG LA BABS KYANG MI SMRA'O, ,GSANG PAS
DNGOS GRUB MCHOG TU 'GYUR, ,ZHES BRJOD DO, ,DE NAS DAM TSIG GI
CHU SBYIN PA NI, SBRANG GI CHU DANG YAB YUM ZHU BA GNYIS SU MED
PAR BSAMS NAS SLOB MA LA BYIN LA, 'DI NI KHYOD

KYI DMYAL BA'I CHU, ,DAM TSIG 'DAS NA SREG PAR BYED, ,DAM TSIG
BSRUNGS NAS DNGOS GRUB THOB, ,YE SHES BDUD RTZI'I CHU 'DI 'THUNG,
,AOm HR'I:BHR'Um DZNY'A NA BADZRA YA TA H'Um ZHES BRJOD DO, ,DE
NAS KHYAD PAR DU RDO RJE SLOB DPON GYI DAM BSGRAG PA NI, RDO RJE
DRIL BU MGOR BZHAG LA, ,DUS 'DI NYID NAS NAS BU KHYOD KYI, ,RDO
RJE 'DZIN PA

NGA YIN GYI, ,NGA YIS 'DI SKAD BKA' STZAL PA, ,KHYED KYIS GUS PAS
NYAN PAR GYIS, ,GAL TE NGA LA BRNYAS PA NA, ,SANGS RGYAS THAMS
CAD BRNYAS PA YIN, ,MOS DANG GUS PA MA BYAS NA, ,BDUD KYIS BCOM
NAS DMYAL BAR 'GRO, ,DE BAS DAM TSIG GNAS PAR GYIS, ,DAM TSIG DAG
LAS MI 'DA' BA, ,

TSE 'DIR SANGS RGYAS THOB PAR 'GYUR, ,ZHES BRJOD PAR BYA'O, ,DE
NAS GDONG G-YOGS AOm A'A:H'Um GSUM GYIS BYIN GYIS BRLABS LA
BCINGS NAS LUS KYI GSHIS NI 'DI LTAR BYA STE, RKANG PA GNYIS
GSHIBS LA LANGS NAS THAL MO SPYI BOR SBYAR RLUNG BZUNG NAS YID
KYIS GSOL BA GDAB PA NI, BCOM

LDAN MGON PO TSE DPAG MED, ,YAB YUM 'KHOR DANG BCAS PA YIS, ,BDAG
LA YE SHES DBAB TU GSOL, ,DUS 'DIR BYIN GYIS BRLAB PAR RIGS,
,ZHES LAN GSUM DU GSOL BA GDAB PAR BYA'O, ,DE NAS SLOB DPON GYIS
SLOB MA'I SPYI BOR TSE DPAG MED YAB YUM 'OD DANG 'OD ZER GYI RANG
BZHIN

GAR BYED PA LA DMIGS PA GTAD PA DANG SKU LAS YE SHES KYI BDUD
RTZI KHA DOG LNGA BYUNG BAS LUS LA THIM PAR BSAM, ,YANG YAB KYI
G-YAS SU GRUB PA'I RGYAL MO G-YAS dA MA RU G-YON BSNAMS PA, SKU
MDOG SMUG NAG RUS PA'I RGYAN GYI BRGYAN PA GAR BYED PA LA SHES PA
BTANG, G-YON

DU BRGYUD PA RNAMS BSAM, DE NAS SLOB MA LA DMIGS PA DE RNAMS
BSTAN NAS RANG DANG SLOB MAS MOS GUS BYAS PA DANG, SPYI BO'I LHA
TSOGS RNAMS GAR THABS SU LING LING LA SPYI BOR SIB SIB THIM PAR
BSAMS NAS, ROL MO SNA TSOGS SGROGS SPOS DKAR NAG DUD PAS BDUG
CING NGAG TU,

@226A *, ,AOm HR'I: BHR'Um BADZRA A'A YU RDZNY'A NA A'A BE SHA YA
A'A: A'A:ZHES MANG DU BRJOD PAS, LUS NGAG YID GSUM LA PHEBS PAR
'GYUR RO, ,DE'I RTAGS NI 'PHAR BA DANG GAR BYED PA DANG, ,SAm
SKRi TA'I SKAD DANG RDO RJE'I GLU DANG, RTOG MED TING 'DZIN DPAG
MED 'BYUNG NGO, ,DE NAS DKYIL

'KHOR DU 'JUG PA NI, LAS KYI SLOB DPON GCIG GIS RDO RJE THOGS LA
SLOB MA DKYIL 'KHOR GYI SHAR DU KHRID NAS, YAD DAG PA YI DKYIL
'KHOR 'DIR, ,BDAG GIS SLOB MA 'JUG PAR BGYI, ,LHA RNAMS KYI NI
RIGS JI BZHIN, ,DNGOS GRUB BSOD NAMS DE BZHIN SHOG ,CES

BRJOD DO, ,DE NAS ME TOG THOGS LA, SNGON NAS BSGRUBS PA'I YI DAM
LHA, ,GANG YIN DI RING BDAG BSNYEN GYI, ,RIGS DANG MTHUN PA'I
DNGOS GRUB DANG, ,LHA DANG MA NOR MJAL BAR SHOG ,CES ME TOG DOR
LA ME TOG GANG LA PHOG BA'I RIGS KYI MING BDE CHEN 'OD DPAG MED
DANG MI BSKYOD

TSE DPAG MED DANG, RIN CHEN TSE DPAG MED LA SOGS PA'I RIGS MTHUN
MING RNAMS GDAGS PAR BYA'O, ,DE NAS ME TOG DE MGO LA BCINGS NAS
TSE DPAG MED DU BSAMS NAS, PHYOGS BCU'I SANGS RGYAS BYIN BRLABS
PA'I, ,ME TOG 'OD DPAG MED PA 'DI, ,STOBS CHEN KHYOD KYIS

RAB BCINGS PA'I, ,RIGS KYI BDAG POR DBANG BSKUR RO, ,ZHES PAS
SPYI BOR GDAGS SO, ,DE NAS GSER GYI THUR MAS MIG BYE LA, TSE DPAG
MED PAS DENG KHYOD KYIS, ,MIG NI YANG DAG 'BYED PAR MDZAD, ,RDO
RJE'I MIG NI BLA NA MED, ,PHYE BAS THAMS CAD MTHONG BAR 'GYUR, ,

ZHES BRJOD LA GDONG G-YOGS DGROL BAR BYA'O, ,DE NAS DKYIL 'KHOR
BSTAN PA NI, DGYIL [*DKYIL?] 'KHOR BA ZANG PO 'DI LA LTOS,
,MTHONG NAS DANG BA RAB TU BSKYED, ,KHYOD NI TSE DPAG RIGS SU
SKYES, ,SNGAGS DANG PHYAG RGYA'I BYIN RLABS KYIS, ,'GRO DON PHUN
SUM TSOGS KUN DANG,,

DNGOS GRUB THAMS CAD MNGON DU 'GYUR, ,DAM TSIG THAMS CAD BSRUNG
BA DANG, ,GSANG SNGAGS LA YANG BRTZON PAR GYIS, ,ZHES BRJOD LA
DKYIL 'KHOR GYI RNAM DAG BSTAN, DE NAS PHUNG PO LNGA YAB LNGA,
TSE DPAG TU MED PA YAB YUM DU NGO SPRAD PAR BYA'O, ,DE NAS PHYAG
RGYA BYA STE, GLING

@226B BA ZHIS BRGYAN PA'I MAndALA DANG, LUS LONGS SPYOD GSER GYI
MAndALA PHUL NAS, DBANG BSKUR BAR GSOL BA GDAB PA NI, BYANG CHUB
RDO RJE SANGS RGYAS LA, ,JI LTAR MCHOD CHEN STZAL BA LTAR, ,BDAG
KYANG RAB TU BSGRAL BA'I PHYIR, ,NAM MKHA'I RDO RJE BDAG LA
STZOL, ,GTZO BO MGON PO TSE DPAG MED, ,

YAB YUM 'KHOR DANG BCAS PA YI, ,'CHI MED BDUD RTZI'I CHU RGYUN
GYIS, ,DBANG BSKUR DENG 'DIR BDAG LA STZOL, ,ZHES LAN GSUM GSOL
BA GDAB BO, ,DE NAS DBANG BSKUR BA NI, SANGS RGYAS DANG DKYIL
'KHOR GYI LHA TSOGS THAMS CAD KYIS BYIN GYIS BRLAB, ,KHRO BO
THAMS CAD KYIS BAR CHAD DAS BA

BSRUNG, ,MCHOD PA'I LHA MO THAMS KYIS PHYI NANG GSANG GSUM GYIS
MCHOD, BYANG CHUB SEMS DPA' THAMS CAD KYIS BKRA SHIS KYI TSIGS SU
BCAD PA BRJOD, RIGS KYI YUM LNGAS RIN PO CHE'I BUM PA NAS YE SHES
KYI BDUD RTZIS DBANG BSKUR BAR BSAMS LA, ,SLOB MA'I SPYI GTZUG TU
BUM PA BZHAG NAS, JI

LTAR BLTAMS PA TZAM GYIS NI, ,LHA RNAMS KYIS NI KHRUS GSOL LTAR,
,LHA YI CHU NI DAG PA YIS, ,DE BZHIN BDAG GIS SKU KHRUS GSOL, ,NA
MA: SARBA TA TH'A GA TA AA BHI shINYTZA TU M'Am, PHYOGS DUS SANGS
RGYAS THAMS CAD KYI, ,GSANG GSUM GNAS LAS BYUNG BA YI, ,KHAMS
GSUM KUN GYIS PHYAG

BYAS PA'I, ,RDO RJE DBANG BSKUR CHEN PO SBYIN, ,ZHES PA NI SPYIR
BSKUR BA'O, ,DE NAS RIGS PA'I DBANG LNGA BSKUR BA NI, BUM PA MI
BSKYOD PAR BSKYED LA DGUG GZHUG BYA, RANG DANG SLOB MA GNYIS KA
MI BSKYOD PAR BSKYED NAS DBANG BSKUR BA NI, KUN GZHI RNAM SHES
RNAM DAG PA, ,ME LONG YE SHES NGO BO

NYID; ,BCOM LDAN 'DAS MI BSKYOD PA YI NI, ,BDUD RTZI'I CHU RGYUN
DBANG BSKUR RO, ,ZHES BRJOD NAS, CHU RGYUN SPYI POR BLUGS PAS LUS
BDE BAS KHYAB CING, ZHE SDANG THAMS CAD DAG NAS ME LONG YE SHES
RGYUD LA SKYES BAR BSGOM MO, ,DE NAS DBU RGYAN STONG PA'I RANG
LAS RIN 'BYUNG DU BSKYED, YE SHES PA

GZHUG ,RANG DANG SLOB MA GNYIS KA YANG RIN 'BYUNG DU BSAMS, DBU
RGYAN DE SLOB MA'I SPYI BOR BZHAG LA, THOR GTZUG COD PAN GYIS
BRGYAN PA, ,SANGS RGYAS KUN GYIS RAB BA SNGAGS PA, ,RIN CHEN DAG
GI DBU RGYAN DANG, ,DAR DPYANGS DBANG BSKUR SBYIN PAR BYA, AOm
RATNA AA BHIshINYTZA M'Am ZHES BRJOD

@227A *, ,PAS; ,NGA RGYAL DAG NAS MNYAM PA NYID KYI YE SHES RGYUD
LA SKYES PAR BSAM MO, ,DE NAS RDO RJE DANG RANG GI SLOB MA SNANG
BA MTHA' YAS SU BSKYAD LA RDO RJE MGOR BZHAG NAS, SANGS RGYAS KUN
GYI RDO RJE'I DBANG, ,DENG 'DIR KHYOD LA BSKUR BYAR BYA, ,SANGS
RGYAS KUN DU RAB BSGRUB PHYIR,,

RDO RJE 'DI NI KHYOD KYIS LONG, ,ZHES PA LAG PA G-YAS SU BYIN LA,
AOm PADMA BADZRA NA YA HR'I AA BHI shANYTZI M'Am ZHES BRJOD DO,
,DES 'DOD CHAGS DAG NAS, SO SOR RTOG PA'I YE SHES RGYUD LA SKYES
PAR BSGOM MO, ,DE NAS DRIL BU DANG SLOB MA DON YOD GRUB PAR
BSKYED LA, DRIL BU MGOR BZHAG LA,

SANGS RGYAS KUN GYI DRIL BU'I DBANG, ,DENG 'DIR KHYOD LA BSKUR
BAR BYA, ,SANGS RGYAS KUN DU RAB BSGRUB PHYIR, ,DRIL BU 'DI NI
KHYOD KYIS LONG, ,AOm AA TI BA TA YE AA BHIshANYTZI M'Am ZHES LAG
PA G-YON DU SBYIN NO, ,DES PHRAG DOG DAG NAS BYA BA GRUB PA'I YE
SHES RGYUD LA SKYES PAR BSGOM MO, ,DE

NAS RDO RJE DANG DRIL BU RNAM PAR SNANG MDZAD DU BSKYED LA, RANG
SLOB MA YANG DE BZHIN DU BSAMS NAS, RDO RJE DANG DRIL BU LCE THOG
TU BZHAG NAS, SANGS RGYAS KUN GYI MING GI DBANG, DENG 'DIR KHYOD
LA BSKUR BAR BYA, ,SANGS RGYAS KUN DU RAB BSGRUB PHYIR, ,MING GI
DBANG 'DI KHYOD KYIS LONG, ,

AOm BADZRA SATVA YA TVAm AA BHIshANYTZI TU M'Am ZHES BRJOD PAS,
GTI MUG DAG NAS CHOS KYI DBYINGS KYI YE SHES RGYUD LA SKYES PAR
BSGOM MO, ,DE DAG GIS BYE BRAG TU RIGS PA'I DBANG LNGA BSKUR BA
BSTAN NO, ,DE NAS KHYAD PAR DU 'CHI MED YE SHES BDUD RTZI'I PHYI
NANG GSANG BA DE KHON NYID KYI DBANG BSKUR BA BSHAD

PAR BYA STE, DE YANG SLOB MAS GSER GYI MAndALA PHUL NAS, GSOL BA
GDAB PA NI, BLA MA MGON PO TSE DPAG MED, ,LHA TSOGS 'KHOR DANG
BCAS PA RNAMS, ,BDAG LA RTZE BAR DGONGS NAS KYANG, ,'CHI MED TSE
YI DBANG BSKUR STZOL, ,ZHES GSOL BA LAN GSUM GDAB BO, ,DE NAS

DBANG BSKUR BA NI, GONG BZHIN DU SPYIR DKYIL 'KHOR GYI LHA TSOGS
DANG, KHYAD PAR DU BCOM LDAN 'DAS TSE DPAG TU MED PA'I BDUD
RTZI'I RGYUN BUM PA BKAD NAS DBANG BSKUR BAS, SPYIR LUS NGAG YID
GSUM GYI SDIG PA DANG SGRIB PA DANG, KHYAD PAR DU TSE ZAD PA DANG
NYAMS PA DANG 'GRIBS PA

@227B THAMS CAD SANGS KYIS DAG BAR BSAMS NAS, BUM PA SPYI BO'I
THOG TU BZHAG LA DBANG BSKUR BA NI, SO SOR KUN RTOG RANG BZHIN
GYI, ,BCOM LDAN TSE DPAG MED PA NI, ,SKU MDOG DMAR PO 'OD ZER
'BAR, ,'CHI MED BDUD RTZI'I CHU RGYUN DANG, ,BUM PA TSE YIS BKAD
NAS KYANG, ,TSE DBANG THAMS

CAD BDAG LA STZOL, ,AOm HR'I: BH'Um BADZRA DZNY'A NA A'A YUshE
SV'A H'A, DE NAS DMIGS PA THAMS CAD GONG BZHIN DU RANG DANG SLOB
MA GNYIS KAS BSAMS LA, DBANG BSKUR BA NI, ME LONG YE SHES RANG
BZHIN GYI, ,MI BSKYOD TSE DPAG MED PA NI, ,SKU MDOG SNGON PO 'OD
ZER 'BAR, ,'CHI MED BDUD RTZI'I CHU RGYUN

DANG; ,BUM PA TSE YIS BKANG NAS KYANG, ,TSE DBANG THAMS CAD BDAG
LA STZOL, ,AOm H'Um BHR'Um BADZRA DZNY'A NA A'A YU shE SV'A H'A,
MNYAM NYID YE SHES RANG BZHIN GYI, ,RIN 'BYUNG TSE DPAG MED PA
NI, ,SKU MDOG SER PO 'OD ZER 'BAR, ,'CHI MED BDUD RTZI'I CHU
RGYUN DANG, ,BUM PA TSE YIS BKAD NAS KYANG, ,

TSE DBANG THAMS CAD BDAG LA STZOL, ,AOm SV'A BHR'Um BADZRA DZNY'A
NA A'A YUshE SV'A H'A, CHOS DBYINGS YE SHES RANG BZHIN GYI, ,RNAM
SNANG TSE DPAG MED PA NI, ,SKU MDOG DKAR PO 'OD ZER 'BAR, ,'CHI
MED BDUD RTZI'I CHU RGYUN DANG, ,BUM PA TSE YIS BKANG NAS KYANG,
,TSE DBANG THAMS CAD BDAG LA STZOL, ,AOm

BHR'Um BHR'Um BADZRA DZNY'A NA A'A YU shE SV'A H'A, BYA GRUB YE
SHES RANG BZHIN GYI, ,DON GRUB TSE DPAG MED PA NI, ,SKU MDOG
LJANG GU 'OD ZER 'BAR, ,'CHI MED BDUD RTZI'I CHU RGYUN DANG, ,BUM
PA TSE YIS BKANG NAS KYANG, ,TSE DBANG THAMS CAD BDAG LA STZOL,
,AOm A'A: BHR'Um BADZRA DZNY'A NA A'A YU shE SV'A H'A, DE DAG GIS
PHYI YAB

LNGA'I SGO NAS DBANG BSKUR BA BSTAN TO, ,DE NAS YUM GOS DKAR MOS
DBANG BSKUR BAS LUS NGAG YID GSUM GYI SDIG SGRIB DANG TSE NYAMS
PA DANG 'GRIBS PA THAMS CAD SANGS KYIS DAG NAS LUS PHRU MA PHUS
BTAB PA BZHIN DU GYUR TO, ,DE NAS BDUD RTZI RKANG MTHIL NAS YAR
SKYA ME RE RE BYUNG NAS SPYI BOR SLEB

PA DANG RANG GI LUS YE SHES KYI LUS SU GYUR PAR BSAMS LA BUM PA
SPYI BOR BZHAG NAS, 'OD DPAG YUM MCHOG GOS DKAR MO, ,PHYAG NA R'A
GA'I BUM PA BSNAMS, ,TSE DANG BA DUD RTZIS BKANG NAS KYANG, ,TSE
DBANG THAMS CAD DENG 'DIR STZOL, ,AOm BHR'Um AA PA RI MI TA A'A
YURDZNY'A NA SU BI NI SHTZI TA TE DZO R'A

@228A *, ,DZ'A YA SV'A H'A, ZHES YUM THAMS CAD LA DMIGS PA DANG
SNGAGS GONG BZHIN NO, ,MI BSKYOD YUM MCHOG SANGS RGYAS SPYAN,
,PHYAG NA SHEL GYI BUM PA BSNAMS, ,TSE DANG BDUD RTZIS BKANG NAS
KYANG, ,TSE DBANG THAMS CAD DED 'DIR STZOL, ,RIN CHEN YUM MCHOG
M'A

M'A KI; ,PHYAG NA BEE d'UR BUM PA BSNAMS, ,TSE DANG BDUD RTZIS
BKANG NAS KYANG, ,TSE DBANG THAMS CAD DENG 'DIR STZOL, ,SNANG
MDZAD YUM MCHOG DBYINGS PHYUG MA, ,PHYAG NA GSER GYI BUM PA
BSNAMS, ,TSE DANG BDUD RTZIS BKANG NAS KYANG, ,TSE DBANG THAMS
CAD DENG 'DIR STZOL, ,DON

GRUB YUM MCHOG DAM TSIG SGROL, ,PHYAG NA AINDRA'I BUM PA BSNAMS,
,TSE DANG BDUD RTZIS BKANG NAS KYANG, ,TSE DBANG THAMS CAD 'DIR
STZOL CIG ,DE DAG GIS YUM LNGA'I DBANG BSTAN TO, ,DE NAS SEMS
DPA' BCU DRUG GI BSHAD PAR BYA STE, SHAR PHYOGS KYI SEMS DPA'
BZHIS DBANG

BSKUR BAS 'CHI MED TSE'I DNGOS GRUB THOB PAR BSAMS LA, BUM PA
SPYI GTZUG TU BZHAG NAS 'DI SKAD BRJOD PAR BYA STE, SHAR PHYOGS
MI BSKYOD SEMS DPA' BZHI, ,BEE d'UR SNGON PO'I MDOG 'DRA BA,
,PHYAG G-YAS RDO RJE RTZE LNGA BSNAMS, ,G-YON NA TSE YI BUM PA
'DZIN, ,TSE DANG BDUD RTZIS

BKANG NAS KYANG, ,TSE DBANG THAMS CAD 'DIR STZOL CIG ,SNGAGS NI
GTZO BO MI BSKYOD PA'O, ,LHO PHYOGS RIN CHEN SEMS DPA' BZHI,
,BTZO MA GSER GYI MDOG 'DRA BA, ,PHYAG G-YAS RIN CHEN 'BAR BA
BSNAMS, ,G-YON BAS TSE YI BUM PA 'DZIN, ,TSE DANG BDUD RTZIS
BKANG NAS KYANG,,

TSE DBANG THAMS CAD 'DIR STZOL CIG ,NUB PHYOGS PADMA'I SEMS DPA'
BZHI, ,PADMA R'A GA'I MDOG 'DRA BA, ,PHYAG G-YAS CHU SKYES 'DAB
LNGA BSNAMS, ,G-YON PAS TSE YI BUM PA BSNAMS, ,TSE DANG BDUD
RTZIS BKANG NAS KYANG, ,TSE DBAD THAMS CAD 'DIR STZOL CIG ,BYANG
PHYOGS PHRIN LAS

SEMS DPA' BZHI, ,AINDRA N'I LA'I MDOG 'DRA BA, ,PHYAG G-YAS RDO
RJE RGYA GRAM 'DZIN, ,G-YON PA TSE YI BUM PA BSNAMS, ,TSE DANG
BDUD RTZIS BKANG NAS KYANG, ,TSE DBANG THAMS CAD 'DIR STZOL CIG
,DE NAS 'CHI MED TSE'I DNGOS GRUB THOB PA YIN SNYAM PA'I NGES
SHES BSKYED DO, ,DES NI

@228B GSANG BA SEMS DPA' BCU DRUG GI DBANG BSTAN TO, ,DE NAS DE
DE KHON NYID BSHAD BAR BYA STE, RANG DANG SLOB MA'I SNYING GA'I
HR'I: DANG DKYIL 'KHOR GYI SHAR PHYOGS NAS LHA MO LCAGS KYU MA
DKAR MO GCIG LAS BCU, BCU LAS BRGYA LA SOGS PA MANG PO DPAG TU
MED PA SBROS [*SPROS?] NAS RANG GZHAN THAMS CAD KYI NAD

GDON ZHI BA'I LAS BYAS, ,BYAD PAR DU SHAR DRI ZA'I LAG NAS RANG
GI TSE NYAMS PA 'GRIBS PA ZAD PA RNAMS BKUG NAS SLOB MA LA BSTIMS
BAS NAD GDON THAMS CAD ZHI NAS TSE RGYAS PAR BSAMS LA SPYI GTZUG
TU BUM PA BZHAG NAS, SHAR PHYOGS DKAR MO ZHI MDZAD LHA, ,DRI ZA'I
LA GNAS TSE KHUG LA, ,NAD DANG

GDON RNAMS ZHI MDZAD PA'I, ,DBANG BSKUR DENG 'DIR BDAG LA STZOL,
,DZA: H'Um BAm HO:AA PA RI MI TA A'A YU RDZNY'A NA SU BI NI: SV'A
H'A, DE NAS RANG DKYIL 'KHOR GYI LHO NAS ZHAGS PA MA SER MO SPROS
LA TSE DANG LONGS SPYOD LA SOGS PA RGYAS PA'I LAS BYAS TE, GSHIN
RJE'I LAG NAS TSE BKUG LA BSTIMS

NAS; LHO PHYOGS SER MO RGYAS MDZAD MA, ,GSHIN RJE'I LAG NAS TSE
KHUG LA, ,TSE DANG LONGS SPYOD RGYAS PA YI, ,DBANG BSKUR BDAG LA
DENG 'DIR STZOL, ,YANG SA BON DANG NUB NAS LCAGS SGROG MA NUB TU
SPROS CHU LHA'I LAG NAS TSE KHUG LA, SRID GSUM DBANG DU BYAS PAR
BSAMS

NAS; NUB PHYOGS DMAR MO DBANG GI LHA, ,CHU LHA'I LAG NAS TSE KHUG
LA, ,SRID GSUM DBANG DU SDUD MDZAD PA'I, ,DBANG BSKUR DENG 'DIR
BDAG LA STZOL, ,YAD SA BON DANG BYANG PHYOGS NAS DRIL BU MA MANG
PO SPROS NAS NAD GDON TSAR BCAD NAS, GDON SBYIN GYI LAG NAS TSE
BKUG LA

BSTIMS TE, BYANG PHYOGS LJANG GU DRAG PO'I LHA, ,GNOD SBYIN LAG
NAS TSE KHUG LA, ,NAD GDON THAMS CAD TSAR BCAD PA'I, ,DBANG BSKUR
DENG 'DIR BDAG LA STZOL, ,DES YUM BZHI PHO NYA MOR BYAS NAS DBANG
BSKUR BA'O, ,DE LTAR DBANG BZHI PO DE RNAMS BSKUR BAS NYON MONGS
PA DAG 'CHI

BA MED PA'I DNGOS GRUB THOB BA DE'I NGANG LAS BDAG NYID GCO BO
YAB YUM DU BSAM MO, ,DE NAS DE NYID BRTAN PAR BYA ZHING DBANG
RTAGS SU RIGS LNGAS DBU BRGYAN PAR BYA STE, DE YANG BUM PA SPYI
BOR BZHAG STE GTZO BO YAB YUM DU BSKYED, DE LAS 'OD ZER DMAR PO
LUS LA THIM PAS 'DOD

@229A *, ,CHAGS DAG NAS SO SOR KUN RTOG RGYUD LA SKYES NAS 'OD
DPAG MED KYIS DBU BRGYAN PAR BSAMS NAS, 'DOD CHAGS RNAM PAR DAG
NAS NI, ,'OD DPAG MED PAS DBU BRGYAN TE, ,SO SOR KUN RTOG DON
RTOGS NAS, ,MDOS SHING PADMA'I LUS THOB SHOG ,AOm HR'I: BHR'Um
PADMA KA MA LA

AA BHIshANYTZI TU M'Am, YANG BUM BA MI BSKYOD PAR BSAMS NAS DPRAL
BAR BZHAG 'OD 'PHROS PAS, ZHE SDANG DAG NAS ME LOD YE SHES SKYES
TE, MI BSKYOD PAS DBU BRGYAN PAR BSAMS NAS, ,ZHE SDANG RNAM PAR
DAG NAS NI, ,BCOM LDAN MI BSKYOD DBU BRGYAN TE, ,ME LONG YE SHES
DON RTOGS SHING,,

'GYUR MED RDO RJE'I LUS THOB SHOG ,AOm H'Um BHR'Um BADZRA KA LA
SHA AA BHIshANYTZI TU M'Am, YANG BUM PA RNA BA G-YAS KYI STENG DU
BZHAG NAS RIN 'BYUNG DU BSAM, DE'I 'OD KYIS NGA RGYAL DAG NAS
MNYAM NYID YE SHES RGYUD LA SKYES TE, RIN 'BYUNG GIS DBU BRGYAN
PAR BSAMS NAS, NGA RGYAL RNAM PAR DAG NAS NI, ,RIN

CHEN 'BYUNG LDAN DBU BRGYAN PAS, ,MNYAM NYID YE SHES DON RTOGS
NAS, ,BDE CHEN LHUN GRUB DON RTOGS SHOG ,AOm SV'A BHR'Um RATNA KA
LA SHA AA BHIshANYTZI TU M'Am, YANG LTAG PAR BUM PA BZHAG NAS
RNAM PAR SNANG MDZAD DU BSKYED, DE'I 'OD KYIS GTI MUG DAG STE
CHOS DBYINGS YE SHES RGYUD LA SKYES,

DES DBU BRGYAN PAR BSAMS NAS, GTI MUG RNAM PAR DAG NAS NI, ,SANGS
RGYAS RIGS KYI DBU BRGYAN TE, ,CHOS DBYINGS YE SHES DON RTOGS
NAS, ,CHOS KYI 'KHOR LO BSKOR BAR SHOG ,AOm BHR'Um BUDDHA KA LA
SHA AA BHIshANYTZI TU M'Am, YANG RNA BA G-YON PAR BUM PA GZHAG
,DON YOD GRUB PAR BSKYED,

DE'I 'OD KYIS PHRAG DOG DAG ,BYA BA GRUB PA'I YE SHES RGYUD LA
SKYES, ,DES DBU BRGYAN PAR BSAMS NAS, ,PHRAG DOG RNAM PAR DAG NAS
NI, ,DON GRUB RIGS KYIS DBU BRGYAN TE, ,BYA GRUB YE SHES DON
RTOGS NAS, ,CI BSAMS MA LUS 'GRUB PAR SHOG ,AOm A'A BHR'Um KA LA
SHA AA BHIshANYTZI TU M'Am,

ZHES RIGS LNGAS DBU BRGYAN PAR BSAMS NAS, BKRA SHIS KYI TSIGS SU
BCAD PA BRJOD CING ME TOG 'THOR RO, ,BDAG KHO NA MGON PO TSE DPAG
MED YIN ZHING, TSE DPAG MED KHO NA BDAG YIN SNYAM PA'I NGA RGYAL
BRTAN POS GNAS PAR BYA'O, ,DE RNAMS KYIS THUN MONG MA YIN

@229B PA KHYAD PAR GYI DBANG BSTAN NO, ,DE NAS RJES GNANG BA
BSHAD PAR BYA STE, DANG PO GTZO BO YAB YUM BSTAN NAS 'DI KHO NA
LTAR YID LA BYOS SHIG BYAS LA, 'DOD CHAGS BRAL BA LTA BU YI,
,KHAMS GSUM NA NI SDIG MED DE, ,DE BAS 'DOD LA CHAGS BRAL BAR,
,KHYOD KYIS NAM DU'ANG MA BYED

CIG ,CES BRJOD, SNGAGS KYI RJES GNANG NI, PADMA'I PHRENG BA LA
GTZO BO'I SNGAGS KYIS BSANGS TE, BCOM LDAN 'DI LA STZAL LAGS
KYIS, ,'DI LA 'GO BAR MDZAD DU GSOL, ,ZHES PAS GSOL BA GDAB BO,
,DE NAS SLOB MAS PHRENG BA SNYING GAR BZUNG STE, BCOM LDAN BDAG
LA STZAL LAGS

KYIS; ,BDAG LA 'GO BAR MDZAD DU GSOL, ,ZHES GTZO BO YAB YUM 'KHOR
DANG BCAS PA'I SNGAGS LAN LNGAR RJES ZLOS BYA'O, ,DE NAS MCHOD PA
PHYI NANG GSANG BA GSUM DU GUS PAS PHUL CIG CES PA'I RJES SU
GNANG BAR BYA'O, ,DE NAS DAM TSIG GSUM GYI DBANG BSKUR BAR BYA

STE; ,DE YANG SLOB MA DANG RDO RJE H'Um LAS RDO RJE SEMS DPAR
BSKYED DE, GZHAN DON BSAMS PAS, THOG MA MED PA'I SEMS DPA' NI,
,RDO RJE SEMS DPA' DGA' BA CHE, ,KUN DU BZANG PO KUN BDAG NYID,
,RDO RJE SNYEMS TSUL BDAG PO'I BDAG ,BCOM LDAN 'DAS MCHOG DANG
PO'I SKYES

BU'O, ,ZHES RDO RJE LAG PA G-YAS SU GTAD DE SNYING GAR BZUNG NAS
THUGS GNYIS SU MED PA'I YE SHES RTOGS PAR GYIS SHIG PA'O, ,DE NAS
SNAD PA MTHA' YAS GSUNG GI RANG BZHIN DU BSKYED NAS, SRID PA NGO
BO NYID KYIS DAG ,NGO BO NYID KYIS SRID BRAL BYAS, ,RANG BZHIN
DAG PA'I

SEMS DPA' MCHOG ,SRID PA'I MCHOD NI BYED PA PO, ,SGRA THAMS CAD
CHOS NYID KYI RANG SGRAR RTOGS PAR GYIS SHIG PA'O, ,DE NAS RANG
GI SNYING GAR GTZO BO YAB YUM BSAMS NAS, YI DAM GZUGS NI BRTAN
BYA'I PHYIR, ,DAM TSIG PHYAG RGYA RAB TU BRJOD, ,DAM TSIG 'DI LA
RTAG

GNAS PAS, ,LHA YI SBYOR BA RAB TU GRAGS, ,ZHES PAS LHA SKU SNANG
STONG SGYU MA'I SKUR BLTA BAR BYA'O, ,DE NAS SPYI DANG BYE BRAG
GI DBANG BSHAD PAR BYA STE, DANG PO SLOB MA SKYIL KRUNG DU 'DUG
PA'I RKANG PA'I BAR DU CHOS KYI 'KHOR, LAG PA G-YAS SU DUNG,
G-YON DU GLEGS BAM, STENG

@230A *, ,DU GDUGS PHUB LA, ,DENG NAS BRTZAMS TE SEMS BSKYED PA,
,TZAM GYIS CHOS KYI 'KHOR LO BSKOR, ,DE RING PHAN CHAD 'JIG RTEN
LA, ,SKYOB PA CHOS KYI 'KHOR LO BSKOR, ,CHOS KYI DUNG NI BLA NA
MED, ,KUN DU MA LUS GANG BAR GYIS, ,SOM NYI YID GNYIS MA ZA CIG ,

DOGS PA MED PA'I SEMS KYIS SU, ,GSANG SNGAGS SPYOD PA'I TSUL GYI
MCHOG ,'JIG RTEN 'DI LA RAB TU SGROGS, ,DE LTAR BYAS NAS SANGS
RGYAS LA, ,PHAN 'DOGS DRIN DU GZO ZHES BYA, ,RDO RJE 'DZIN PA DE
KUN YANG, ,KUN DU KHYOD LA BSRUNG BAR GYIS, ,ZHES PA'O, ,DE NAS
BYE BRAG TU

BSKUR BA NI, RANG DANG SLOB MA GNYIS KA RNAM SNANG DU BSKYED LA
RIGS LNGA'I SGO NAS DON BYA SNYAM DU BSAMS NAS, 'JIG RTEN KUN LA
THAMS CAD DU, ,SEMS CAN KUN LA PHAN PA'I PHYIR, ,JI LTAR SNA
TSOGS 'DUL GYUR PA'I, ,CHOS KYI 'KHOR LO RAB TU BSKOR, ,ZHES
BRJOD LA SANGS

RGYAS KYI RIGS KYIS GDUL BYA GTI MUG CAN GYI DON BYA SNYAM DU
BSAM MO, ,DE BZHIN DU RDO RJE DANG NOR BU DANG PADMA DANG, RGYA
GRAM RNAMS KYIS 'KHOR LO BSKOR BA RNAMS LA CHOG GONG BZHIN SPEL
BAR BYA'O, ,DE NAS RJES KYI CHOG BSTAN PAR BYA STE, DE YANG LUNG
BSTAN PA NI, KHYOD

KYI PHUNG PO LNGA KHAMS LNGA TSE DPAG MED YAB YUM YIN PAR BDAG
GIS YUNG BSTAN GYIS, DENG 'DIR NGAS KHYOD LUNG BSTAN BYA, ,RDO
RJE SEMS DPA' DE BZHIN GSHEGS, ,SRID PA RANG BZHIN RNAM DAG PAS,
,LHA YI 'KHOR LOR GNAS BA'O, ,ZHES BRJOD PA'O, ,DE NAS GZINGS
BSTOD PA

NI; ,YI DAM LHA DANG MNYAM PAR NI, ,DUS 'DI NYID NAS 'GYUR BA
STE, ,DGA' ZHING SPRO BA CHEN PO YIS, ,PHYI ROL MI BSAMS NANG
DU'O, ,ZHES BRJOD DO, ,DE NAS DBUGS DBYUNG BA NI, ,BDE CHEN THEG
BA 'DI LA NI, ,SLAN CHAD 'CHI BA YOD MIN TE, ,MI TSUGS PA DANG MI
GSOD PAS, ,

CIS KYANG MI 'JIGS DGA' BAR GYIS, ,ZHES BRJOD DO, ,DE RNAMS BSTAN
PA'I YAN LAG TU BRTUL ZHUGS KYI DBANG SBYIN PA NI, SBRANG DANG
BDUD RTZI BSRES LA, 'CHI MED YE SHES BDUD RTZIR BYIN GYIS BRLABS
LA SLOB MA LA BYIN TE, 'DI NI 'CHI MED YE SHES CHU, ,GANG GIS REG
DANG

@230B 'THUNGS PA YIS, ,MCHOG DANG THUN MONG DNGOS GRUB KUN,
,THAMS CAD NGA LTA MNGON DU 'GYUR, ,BGEGS DANG LOG 'DREN KUN
'JOMS SHING, ,GZHAN GYIS RDZI PAR MI NUS PA'I, ,MI SHIGS RDO RJE
PHA LAM 'GYUR, ,LHUN GRUB BDE BA CHEN PO'O, ,ZHES LAN GSUM BRJOD
PAR BYA'O, ,DE NAS

DKYIL 'KHOR GYI NUB PHYOGS SU PADMA DMAR BO 'DAM MA BRGYAD PA'I
STENG DU TSE DPAG MED YAB YUM ZHAL SBYOR DU BSAM, DE LA YE SHES
PA GZHUG SKU GSUNG THUGS BYIN GYIS BRLABS NAS, MCHOD PA DANG
BSTOD BA BYAS NAS GSANG SGRUB LTAR BZLAS PA BYAS, RANG YANG GTZO
BO YAB YUM DU BSAMS NAS

SNYOMS 'JUG BYAS PAS BYANG SEMS DKAR DMAR GSANG GNAS NAS DON, YAB
YUM RNAMS KYANG SNYOMS 'JUG BYAS NAS GSANG GNAS NAS BYANG SEMS
DKAR DMAR NA RAR BYUNG BAR BSAM, DE NAS KA P'A LA RA SBRANG BUR
MA BDUD RTZI BSRES LA, DER BYANG SEMS DKAR DMAR BSTIM PA DANG KA
P'A LA

'CHI MED YE SHES KYI BDUD RTZI BYANG SEMS DKAR BOS MER GYIS
KHENGS PAR BSAM MO, ,DE NAS MAndALA STENG DU BLA MA DANG GTZO BO
YAB YUM GNYIS SU MED PA'I GSANG GNAS BYANG SEMS KYI RGYUN BYUNG
STE, SLOB MA'I LCE THOG TU THIM PAS BDE STONG GI NYAMS RGYUD LA
SKYES PA DANG, LUS

BYANG SEMS DMAR POS KHENGS BAR BSAMS NAS KA P'A LA'I BDUD RTZI
BYIN LA, PHYOGS BCU RDO RJE 'CHANG RNAMS KYI, ,GSANG BA'I GNAS
LAS BYUNG BA YI, ,NGA YI BYANG CHUB SEMS KYI RGYUN, ,DE RING
KHYOD LA BSKUR BAR BYA, ,ZHES BRJOD PAR BYA'O, ,SHES RAB YE SHES
KYI DBANG NI, ,DKYIL

'KHOR GYI LHO PHYOGS SU PADMA 'DAB MA BRGYAD PHYOGS TSON GYI
STENG DU SLOB MA YAB YUM DU BSKYED, DE NAS YUM GOS DKAR MO DANG,
GNYIS SU MED PA'I SBYOR BA BYAS PAS, YUM GYI BYANG SEMS DMAR POS
RTZA GSUM 'KHOR LO RIM GYIS DMAR MER GYIS KHENGS PAR BSAMS LA,
GZHON

NU YID 'OD BDE BA'I MCHOG ,THE TSOM SPANGS NAS BSTEN PAR BYA,
,BRJOD BRAL LHAN CIG SKYES DGA' BA, ,DUS 'DI NYID DU MNGON DU
'GYUR, ,ZHES DNGOS SAM, YID KYIS BSTAN PAR BYA'O, ,DE NAS DBANG
BZHI PA BYANG DU RAS DKAR PO'I STENG DU BSKUR BAR BYA'O, ,RANG
GTZO BO YAB YUM DU

@231A *, ,GSAL BA'I GNAS BZHIR TSE DPAG MED TSON GANG TZAM PA
ZHAL SBYOR DU BSAM, ,DE RNAMS DMIGS PA MED PA'I NGANG LA GNAS PAR
BYA STE, DE YANG MA BCOS PAR RANG GROL DU BZHAG LA, ,LTOS SHIG
LTOS SHIG SEMS LA LTOS, ,SEMS NYID CIR YANG GRUB

PA MED, ,BSAL GZHAG DGAG SGRUB MA LUS PA, ,RANG GROL NYID DU GNAS
PA'O, ,ZHES PHYAG RGYA CHEN PO'I NGO SPROD KYANG BYA, ,DUS 'DIR
RANG GROL LHUN GRUB TU RTOGS PAR 'GYUR RO, ,BCOM LDAN 'DAS MGON
PO TSE DANG YE SHES DPAG TU MED PA'I DBANG BZHI BSKUR BA'I CHO
GA'I LAS

KHRIGS 'CHI MED YE SHES BDUD RTZI'I BUM PA ZHES BYA BA, YE SHES
KYI MKHA' 'GRO MA GRUB PA'I RGYAL MOS MDZAD PA RDZOGS SO,,