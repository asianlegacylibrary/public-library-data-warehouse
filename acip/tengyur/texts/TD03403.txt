@69A *, ,RGYA GAR SKAD DU, BADZR'A SA NA S'A DHA NAm, BOD SKAD
DU, RDO RJE GDAN GYI SGRUB THABS, BYANG CHUB CHEN PO LA PHYAG
'TSAL LO, ,SNGON DU GSUNGS PA'I CHO GAS 'DIR STONG PA NYID DU
BSGOMS NAS RGYUN MA CHAD PAR ZLA BA'I DKYIL 'KHOR LA H'Um YIG
SNGON PO LA, AA YIG LA SOGS

PA'I DBYANGS DKAR PO BCU DRUG GIS BSKOR BA'O, ,DE NAS KA YIG LA
SOGS PA'I GSAL BYED DKAR PO SUM CU RTZA BZHIS YONGS SU BSKOR
BA'O, ,DE RNAMS THAMS CAD YONGS SU GYUR PA LAS, ZLA BA'I DKYIL
'KHOR, DE'I STENG DU SLAR YANG LHA'I SA BON DE YONGS SU GYUR PA
LAS RDO RJE SER PO

DE'I LTE BA LA H'Um YIG SER PO, DE THAMS CAD YONGS SU GYUR PA LAS
RJE BTZUN SANGS RGYAS DPAL LDAN RDO RJE GDAN GYI BDAG NYID MYUR
DU BSGOM PAR BYA STE, PHYAG GNYIS PA, ZHAL GCIG PA SER PO'O,
,BDUD BZHI LAS BYAS PA'I SENG GE'I KHRI CHEN PO MCHOG LA, DE'I
STENG DU SNA TSOGS PADMA DANG

RDO RJE LA SKYIL MO KRUNG GIS BZHUGS PA, PHYAG G-YON PA PANG DU
BZHAG PA, G-YAS PAS GNON GYI PHYAG RGYA MDZAD PA, SKU LAN BZA'
DMAR PO BSNAMS PA, YAN LAG DANG NYING LAG THAMS CAD RGYAS PA'I
SKU RU BSGOM PAR BYA'O, ,AOm DHARMA DH'A TU SVA BH'A WA A'ATMA
KO&HAm ZHES PA'I SNGAGS

KYIS GNYIS SU MED PA'I NGA RGYAL BYA'O, ,DE NAS BCOM LDAN 'DAS
KYI G-YAS NA BYANG CHUB SEMS DPA' BYAMS PA GSER GYI MDOG LTA BU
SER PO PHYAG GNYIS PA RAL PA'I COD PAN BCINGS PA, PHYAG G-YAS NA
RNGA YAB BSNAMS PA, PHYAG G-YON NA KLU SHING GI YAL GA 'BRAS BU
DANG BCAS PA

BSNAMS PA'O, ,DE BZHIN DU G-YON NA BYANG CHUB SEMS DPA' 'JIG RTEN
DBANG PHYUG DKAR PO RAL PA'I COD PAN CAN PHYAG G-YAS PA RNGA YAB
'DZIN PA, G-YON NA CHU SKYES 'DZIN PA'O, ,DE DAG GNYIS KYANG BCOM
LDAN 'DAS LA ZHAL MNGON PAR PHYOGS SHING BLTA BA'O, ,DE NAS YAN
LAG

DRUG TU YI GE NGAG DGOD PAR BYA'O, ,BCOM LDAN 'DAS KYI SPYAN DAG
LA ZLA BA LA GNAS PA'I KshIm YIG DKAR PO'O, ,SNYAN DAG LA ZLA BA
LA GNAS PA'I DZR'im YIG SNGON PO'O, ,SHANGS KYI BU GA DAG LA ZLA
BA LA GNAS PA'I KHAm YIG SER PO'O, ,LJAGS LA ZLA BA GNAS PA'I GAm
YIG DMAR PO'O, ,

@69B DPRAL BA LA ZLA BA LA GNAS PA'I KAm YIG SER PO'O, ,NU MA LA
ZLA BA LA GNAS PA'I SAm YIG DKAR PO'O, ,DE NAS THUGS KAR ZLA BA
LA GNAS PA'I H'Um YIG SNGON PO LAS SKYES PA'I RDO RJE, DE'I LTE
BA LA YANG ZLA BA LA GNAS PA'I H'Um YIG CES PA NI THUGS RNAM PAR
DAG PA BSGOM PA'O, ,MGRIN PAR ZLA

BA'I DKYIL 'KHOR LA A'A:YIG DMAR PO LAS SKYES PA'I PADMA'I LTE BA
LA GNAS PA'I A'A:YIG CES PA NI GSUNG RNAM PAR DAG PA BSGOM PA'O,
,SPYI BOR ZLA BA LA AOm YIG DKAR PO LAS SKYES PA'I 'KHOR LO
RTZIBS BRGYAD PA'I LTE BA LA GNAS PA'I AOm YIG CES PA NI SKU RNAM
PAR DAG PA BSGOM PA'O, ,LTE BA'I

STENG DU ZLA BA LA GNAS PA'I RDO RJE DANG BCAS PA'I H'Um YIG CES
PA NI THUGS RNAM PAR DAG PA BSGOM PA'O, ,DE NAS SNYING GA'I SA
BON GYIS YE SHES SEMS DPA' BKUG NAS MCHOD YON DANG, ZHABS BSIL
DANG RNAM PA SNA TSOGS PA'I MCHOD PAS MNYES PAR BYAS TE, BSTOD
CING PHYAG 'TSAL

BA SNGON DU 'GRO BAS DAM TSIG SEMS DPA' DANG GCIG TU BYAS NAS, SA
MA YA STVAm, SA MA YA STVAm, SA MA YA STVAm, AA HAm AOm A'A:H'Um
ZHES PA'I SNGAGS 'DIS GNYIS SU MED PA'I NGA RGYAL BSKYED PAR
BYA'O, ,DE NAS BSGOMS PAS NGAL NA SNGAGS BZLAS PAR BYA'O, ,AOm
A'A:BADZRA H'Um SV'A H'A, RDO RJE

GDAN GYI SGRUB THABS RDZOGS SO,,