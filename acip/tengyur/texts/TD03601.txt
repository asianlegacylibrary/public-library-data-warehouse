@226B #, ,RGYA GAR SKAD DU, A'ARYA AUshn'I shA BI DZA Y'A
S'A DHA NAm, BOD SKAD DU, 'PHAGS MA GTZUG TOR RNAM PAR RGYAL MA'I
SGRUB THABS, 'PHAGS MA GTZUG TOR RNAM PAR RGYAL MA LA PHYAG 'TSAL
LO, ,DANG POR RE ZHIG SNGAGS PAS KHA BSANG BA LA SOGS PA

BYAS NAS STAN BDE BA LA NYE BAR 'DUG STE, TSAD MED PA'I GNAS BZHI
BSGOM PAR BYA'O, ,DE'I RJES LA RANG GI SNYING GAR AA YIG YONGS SU
GYUR PA LAS ZLA BA'I DKYIL 'KHOR BSAMS NAS, DE'I STENG DU BHR'Um
YIG DKAR PO BLTAS LA DE LAS BYUNG BA'I 'OD ZER GYI TSOGS KYIS
'GRO BA

RNAMS GSAL BAR MDZAD NAS, MDUN DU SANGS RGYAS DANG BYANG CHUB
SEMS DPA' RNAMS BSAMS NAS MCHOD PA DANG SDIG PA BSHAGS PA LA SOGS
PA RNAMS BYA'O, ,DE NAS AOm SH'U N+YA T'A DZNY'A NA BADZRA SVA
BH'A BA A'ATMA KO&HAm ZHES SO, ,DE NAS SLAR YANG RANG GI SNYING
GAR ZLA BA LA PAm YIG LAS

SKYES PA'I SNA TSOGS CHU SKYES BSAMS NAS, DE'I STENG DU ZLA BA'I
DKYIL 'KHOR GYI DBUS SU GNAS PA'I BHR'Um YIG DKAR PO BLTAS LA, DE
YONGS SU GYUR PA LAS GTZUG TOR RNAM PAR RGYAL MA MCHOD RTEN GYI
DRUNG DU BZHUGS PA SKU MDOG DKAR MO ZHAL GSUM PA SPYAN GSUM PA,
PHYAG

BRGYAD PA, RGYAN THAMS CAD KYIS BRGYAN PA, SNA TSOGS CHU SKYES
DANG ZLA BA LA RDO RJE SKYIL KRUNG BCINGS NAS BZHUGS PA, ZHAL
DANG PO DKAR PO, ZHAL G-YAS PA SER PO, ZHAL G-YON PA SNGON PO,
MCHE BAS MA MCHU MNAN PA, G-YAS KYI PHYAG BZHI RNAMS SU SNA TSOGS
RDO

RJE DANG; CHU SKYES DMAR PO'I STENG NA BZHUGS PA'I RGYAL BA 'OD
DPAG MED PA DANG, MDA' DANG MCHOG SBYIN GYI PHYAG RGYA RNAMS SO,
,G-YON GYI PHYAG BZHI RNAMS SU GZHU DANG, SDIGS MDZUB DANG BCAS
PA'I ZHAGS PA DANG, MI 'JIGS PA SBYIN PA'I PHYAG RGYA DANG, BUM
PA BZANG

PO RNAMS SO, ,RNAM PAR SNANG MDZAD KYIS DBU BRGYAN CING LHA'I NA
BZA'I STOD G-YOGS MNABS PA, SNA TSOGS PA'I RGYAN GYIS BRGYAN PA,
'OD ZER DKAR PO'I PHRENG BA CAN DU BLTA BAR BYA'O, ,DE'I G-YAS
PHYOGS SU 'JIG RTEN DBANG PHYUG SKU MDOG DKAR PO G-YON NA

@227A *, ,PADMA BSNAMS PA, PHYAG G-YAS NA RNGA YAB BSNAMS PA'O,
,G-YON PHYOGS SU PHYAG NA RDO RJE SKU MDOG AUTPA LA SNGON PO'I
'DAB MA LTA BU PHYAG G-YON NA AUTPA LA LA GNAS PA'I RDO RJE
BSNAMS PA, PHYAG G-YAS NA RNGA YAB BSNAMS PA DE DAG BZHUGS PAR
BSAM

PAR BYA'O, ,DE NAS SHAR DANG, LHO DANG, NUB DANG, BYANG PHYOGS
RNAMS SU MI G-YO BA DANG 'DOD PA'I RGYAL PO DANG, DBYUG SNGON CAN
DANG, STOBS PO CHE RNAMS THAMS CAD SKU MDOG SNGON PO PHYAG GNYIS
PA, ZHAL GCIG PA, SPYAN GSUM PA, ZHABS G-YON BRKYANG

BA'I STAG GI PAGS PA'I NA BZA' MNABS PA, DBU SKRA GYEN DU BRDZES
PA, KLU BRGYAD KYIS BRGYAN PA, SNA TSOGS CHU SKYES DANG NYI MA LA
BZHUGS PA, PHYAG G-YON PA SDIGS MDZUB DANG BCAS PA'I ZHAGS PA
BSNAMS PA, PHYAG G-YAS PA RNAMS SU RAL GRI DANG, LCAGS KYU

DANG; DBYUG PA DANG, RDO RJE BSNAMS PA BSGOM PAR BYA'O, ,STENG GI
PHYOGS SU GNAS GTZANG MA'I RIS KYI LHA'I BU BDUD RTZIS BKANG BA'I
BUM PA BSNAMS SHING BDUD RTZI'I RGYUN 'BAB BZHIN PA BSAM PAR
BYA'O, ,DE LTA BU'I BCOM LDAN 'DAS MA 'KHOR DANG BCAS PA BSAM
ZHING

DGOD PAR BYA'O, ,AOm YIG NI SPYI BOR RO, ,A'A:YIG NI MGRIN PA
LA'O, ,H'Um YIG NI SNYING GAR RO, ,TR'Am YIG NI DPRAL BA LA'O,
,HR'I:YIG NI LTE BA LA'O, ,AAm A'A:RKANG PA DAG LA'O, ,DE NAS
PHYAG RGYA BCING BAR BYA'O, ,THAL MO YANG DAG PAR SBYAR NAS MDZUB
MO BKUG NAS MTHEB

CHEN DAG DANG SBYAR BA LEGS PAR SBYIN PAR MDZAD NAS, AOm YIG GSUM
DANG BCAS PA'I GZUNGS LAN CIG BZLAS NAS PHYI NAS 'DUL BA'I PHYAG
RGYAS SNGAGS BZLAS PAR BYA'O, ,AOm BHR'Um SV'A H'A SNYING PO'I
SNGAGS SO, ,AOm AA MI TA A'A YURDA DE SV'A H'A, NYE BA'I SNYING
PO'I SNGAGS SO, ,AOm AA

MI TE AA ME TOD BHA BE AA ME TA BI KR'AN TE AA MI TA GA TE AA MI
TE G'A MI NI AA MI T'A YURDA DE GA GAN K'IRTI KA RE SARBA KLE SHA
KshA YAm KA RI YEE SV'A H'A, ZHES PA NI PHRENG BA'I SNGAGS SO,
,'PHAGS MA GTZUG TOR RNAM PAR RGYAL MA'I SGRUB THABS RDZOGS SO,, ,,

