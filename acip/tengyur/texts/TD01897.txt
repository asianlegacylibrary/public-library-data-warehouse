@259B #, ,RGYA GAR SKAD DA, SNGA SA NA SARBA KA S'A DHA NA N'A
MA, BOD SKAD DU, BSTAN PA'I NOR THAMS CAD PA ZHES BYA BA'I SGRUB
PA'I THABS, DPAL 'JAM PA'I RDO RJE LA PHYAG 'TSAL LO, ,SANGS
RGYAS BA STAN PA BDUD RTZI YI, ,RGYA MTSOG TING MTHA'

@260A *, ,MED PA LA, ,NOR LDAN RNAMS NI GZHUG PA'I PHYIR, ,GO
RIMS BZHIN DU BRJOD PAR BYA, ,GOO TA MA'I BSTAN LA DAD, ,GAL TE
RIGS KYI BU 'ONGS NA, ,DANG POR GSUM LA SKYABS 'GRO SBYIN, ,DE YI
RJES LA BYANG CHUB SEMS, DE LA 'DI NI SKYABS SU

'GRO BA SNGON DU SONG BA'I BYANG CHUB TU SEMS BSKYED PA'I CHO
GA'O, ,DUS BZANG PO LA DAD PA DANG LDAN PA'I RIGS KYI BUS GTZANG
BA DANG GTZANG BA'I GOS KYIS YID DU 'ONG BA'I SA PHYOGS SU DE
BZHIN GSHEGS PA'I SKU GZUGS RAB TU MCHOD NAS DE'I MDUN DU DKON
MCHOG GSUM

DANG BLA MA LA DKYIL 'KHOR RNAMS BYAS TE, JI LTAR SRID PA'I ME
TOG LA SOGS PA'I RAB TU SBYIN PA SNGON DU SONG BAS DKON MCHOG
GSUM RNAMS LA PHYAG BYAS TE, JI LTAR DE LTAR NUS PAS RAB TU MCHOD
NAS BLA MA MKHAS PA SNYING RJE CAN LA YON PHUL NAS ME TOG SNYIM
PA SNGON DU

'GRO BAS ZHABS GNYIS LA GTUGS TE, PUS MO LHA NGA SA LA BTZUGS
PA'AM TZOG TZOG POS THAL MO SBYAR NAS GNAS TE LAN GSUM DU GSOL BA
GDAB PAR BYA'O, ,DGE BA'I BSHES GNYEN GYIS GSUM LA SKYABS SU 'GRO
BA DANG, BYANG CHUB KYI SEMS KYANG BDAG LA

GSOL ZHES SO, ,DE NAS BLA MAS LHAG PA'I BSAM PAS RAB TU ZHUGS
PA'I SLOB MA LA BLTAS TE CI NUS PAS SBYIN PAR BYA'O ZHES SO,
,KHAS BLANGS PA SNGON DU SONG BAS 'DI LTAR SBYIN PAR BYA'O, ,TSE
DANG LDAN PA KHYOD KYIS 'DI SKAD SMROS SHIG ,PHYOGS BCU'I 'JIG
RTEN GYI

KHAMS NA BZHUGS PA'I SANGS RGYAS BCOM LDAN 'DAS RNAMS DANG,
,BYANG CHUB SEMS DPA' SEMS DPA' CHEN PO RNAMS DANG, SLOB DPON
BDAG LA DGONGS SU GSOL, BDAG MING 'DI ZHES BGYI BAS GANG CUNG ZAD
LUS DANG NGAG DANG YID RNAMS KYIS SANGS RGYAS DANG BYANG CHUB

SEMS DPA' PHA MA GNYIS DANG, DE LAS GZHAN PA'I SEMS CAN GZHAN DAG
LA YANG BRTEN NAS SKYE BA 'DI DANG SKYE BA GZHAN DAG GAM SRID PA
BAR MA RNAMS SU BDAG GIS SDIG PA'I LAS BGYIS PA DANG, BGYID DU
STZAL BA DANG, RJES SU YI RANG BA YANG RUNG, DE DAG THAMS CAD
GCIG TU

@260B BSDUS SHING MNYAM PAR BZLUMS TE SNGOM NAS SANGS RGYAS DANG
BYANG CHUB SEMS DPA' DANG SLOB DPON GYI MDUN DU MCHOG TU RAB TU
BSHAGS PAR BGYI'O, ,SHES BZHIN DRAN PA NA RAB TU MI 'CHAB BO,
,'DI LTAR LAN GSUM DU'O, ,BDAG MING 'DI ZHES BGYI BAS 'DI LTAR
SDIG

PA BSHAGS NAS NYI MA 'DI NAS BZUNG STE SNYING PO BYANG CHUB LA
MCHIS KYI BAR DU SANGS RGYAS BCOM LDAN 'DAS THUGS RJE CHEN PO CAN
THAMS CAD MKHYEN PA THAMS CAD GZIGS PA 'JIGS PA MI BZAD PA THAMS
CAD LAS 'DAS PA, SKYES BU CHEN PO MI PHYED PA'I SKU, BLA NA MED
PA'I SKU

CHOS KYI SKU RKANG GNYIS RNAMS KYI MCHOG SANGS RGYAS LA SKYABS SU
MCHI'O, ,BDAG MING 'DI ZHES BGYI BAS 'DI LTAR SDIG PA BSHAGS NAS
NYI MA 'DI NAS BZUNG STE, BYANG CHUB SNYING PO LA MCHIS KYI BAR
DU ZHI BA 'DOD CHAGS DANG BRAL BA'I MCHOG CHOS LA SKYABS SU
MCHI'O, ,BDAG

MING 'DI ZHES BGYI BAS 'DI LTAR SDIG PA BSHAGS NAS NYI MA 'DI NAS
BZUNG STE SNYING PO BYANG CHUB LA MCHIS KYI BAR DU TSOGS RNAMS
KYI MCHOG PHYIR MI LDOG PA'I BYANG CHUB SEMS DPA'I DGE 'DUN LA
SKYABS SU MCHI'O, ,BDAG MING 'DI ZHES BGYI BA 'DI LTAR SDIG PA

BSHAGS PA DANG GSUM LA SKYABS SU MCHIS NAS SEMS CAN GYI KHAMS
MTHA' MED PA RNAMS BSGRAL PA'I CHED DANG, DBYUNG BA'I PHYIR DANG
'KHOR BA'I SDUG BSNGAL LAS YONGS SU BSKYAB PA'I DON DANG, THAMS
CAD MKHYEN PA'I YE SHES BLA NA MED PA LA RAB TU GZHAG PA'I PHYIR,

JI LTAR 'DAS PA DANG, MA BYON PA DANG, DA LTAR BYUNG BA'I BYANG
CHUB SEMS DPA' RNAMS KYIS BYANG CHUB TU SEMS BSKYED NAS SANGS
RGYAS NYID RTOGS PAR GYUR PA DANG, RTOGS PAR 'GYUR BA DANG, JI
LTAR SANGS RGYAS THAMS CAD SGRIB PA DANG BRAL BA'I SANGS RGYAS
KYI YE SHES DANG

SANGS RGYAS KYI SPYAN GYIS GZIGS SHING MKHYEN PA DANG, JI LTAR
CHOS RNAMS KYI CHOS NYID MKHYEN PA'I CHO GA DES BDAG MING 'DI
ZHES BGYI BA, SLOB DPON MTSAN 'DI ZHES BYA BA'I MDUN DANG SANGS
RGYAS DANG BYANG CHUB SEMS DPA' THAMS CAD KYI MDUN DU BLA NA MED
PA YANG

@261A *, ,DAG PAR RDZOGS PA'I BYANG CHUB TU SEMS BSKYED PAR
BGYI'O, ,'DI LTAR LAN GSUM DU'O, ,DE NAS GAL TE 'DOD NA DGE
BSNYEN GYI SDOM PA SBYIN NO, ,GSUM LA SKYABS SU 'GRO BA SNGON DU
SONG BA'I BSLAB PA LNGA 'DZIN PA NI DGE BSNYEN GYI SDOM PA'O, ,

DE YANG SNGAR GSOL BA BTAB PA DANG LDAN PA SKYABS SU SONG BA LA
'DI LTAR SBYIN PAR BYA'O, ,TSE DANG LDAN PA KHYOD 'DI SKAD SMROS
SHIG ,SLOB DPON DGONGS SU GSOL, JI LTAR 'PHAGS PA DGRA BCOM PA DE
RNAMS KYIS JI SRID 'TSO'I BAR DU THA NA SRIN BU GROG MA YANG NYE
BAR

BZUNG STE, SEMS CAN THAMS CAD LA NGO TSA DANG SNYING RJE DANG
LDAN PAS SROG GCOD PA SPANGS PA DANG, SROG GCOD PA LAS SLAR LOG
PA DANG, DBYUG PA SPANGS PA DANG, MTSON CHA SPANGS PA DE BZHIN DU
BDAG MING 'DI ZHES BGYI BAS KYANG THA MA SRIN BU GROG MA YANG NYE
BAR BZUNG STE

SEMS CAN NGO TSA DANG SNYING RJE DANG LDAN PAS SROG GCOD PA
SPANGS TE SROG GCOD PA LAS SLAR LOG PA DANG DBYUG PA SPANG BA
DANG, MTSON CHA SPANG BAR BGYI'O, ,YAN LAG DANG PO 'DIS 'PHAGS PA
DGRA BCOM PA DE RNAMS KYI BSLAB PA LA RJES SU SGRUB PO RJES SU
BGYID DO, ,GZHAN

YANG SLAR JI LTAR 'PHAGS PA DGRA BCOM PA DE RNAMS KYIS JI SRID
'TSO'I BAR DU MA BYIN PAR LEN PA DANG, 'DOD PAS LOG PAR G-YEM PA
DANG, BRDZUN DU SMRA BA DANG, 'BRU'I CHANG MYOS PAR 'GYUR BA'I
GNAS SPANGS SHING MYOS PAR 'GYUR BA'I GNAS LAS SLAR LOG PA DE
BZHIN

DU MING 'DI ZHES BGYI BA NYI MA 'DI NAS BZUNG STE, JI SRID 'TSO'I
BAR DU MA BYIN PAR LEN PA DANG 'DOD PAS LOG PAR G-YEM PA DANG
BRDZUN DU SMRA BA DANG, 'BRU'I CHANG MYOS PAR 'GYUR BA BAG MED
PA'I GNAS SPANGS SHING, 'BRU'I GNAS LAS SLAR LOG PAR BGYI'O, ,YAN

LAG LNGA PA 'DIS 'PHAGS PA DGRA BCOM PA DE DAG GI BSLAB PA LA
RJES SU SLOB PO, ,RJES SU SGRUB PO, ,RJES SU BGYID DO, ,BDAG SLOB
DPON GYIS DGE BSNYEN DU BZUNG DU GSOL, ,DE BZHIN DU LAN GNYIS LAN
GSUM MO, ,DE BZHIN DU GAL TE GSO SBYONG LEN

@261B PAR 'DOD NA DE'I TSE GO MA'I SDOM PA SBYIN PAR BYA'O,
,SKYABS SU 'GRO BA SNGON DU SONG BA'I BSLAB PA BRGYAD 'DZIN PA NI
GO MA'I SDOM PA'O, ,DE YANG GSOL BA BTAB PA DANG LDAN PA GSUM LA
SKYABS SU 'GRO BA SNGON DU SONG BA LA 'DI LTAR SBYIN PAR BYA'O,
,TSE DANG LDAN

PA KHYOD KYIS 'DI SKAD SMROS SHIG BDAG MING 'DI ZHES BGYI BA DUS
'DI NAS BZUNG STE, JI SRID PHYIS KYI MTSAN MO'I NYI MA SHAR BA LA
THUG PA DE SRID DU, SROG GCOD KUN DANG GZHAN GYI NOR 'PHROG DE
BZHIN MI TSANGS SPYOD, ,PHRA BRDZUN DGA' BA SKYED BYED CHANG DANG
DUS MA

YIN PA'I ZAS, ,PHRENG BA TSON RTZI GLU GAR ROL PA KHRI STAN CHEN
PO DAG ,BDAG NI DE RING SPONG BYED DGRA BCOM ZHUGS PA'I YON TAN
BRGYAD, ,DE BZHIN DU LAN GSUM MO, ,DE NAS GZHAN YANG DGE TSUL GYI
SDOM PA DANG, DGE SLONG GI SDOM PA DANG, BYANG CHUB

SEMS DPA'I SDOM PA DANG, SNGAGS KYI TSUL RDO RJE SEMS DPA'I SDOM
PA YANG YOD DE, DE YANG SBYOR BA JI LTA BA BZHIN DANG, MOS PA JI
LTA BA BZHIN DANG, SKABS JI LTA BA BZHIN DANG, CHO GA JI LTA BA
BZHIN DU BLANG BAR BYA STE, DE 'DIR MA BSTAN TE THUN MONG MA

YIN PA NYID KYI PHYIR RO, ,DE LA SROG GCOD PA DANG, MA BYIN PA
LEN PA DANG, 'DOD PA LOG PAR G-YEM PA DANG, BRDZUN DU SMRA BA
DANG, 'BRU'I CHANG DANG, BCOS PA'I CHANG DANG, BAG MED PA'I GNAS
TE, 'DI LAS LDOG PA NI DGE BSNYEN GYI BSLAB PA'I GNAS

LNGA'O; ,DE BZHIN DU SROG GCOD PA DANG, MA BYIN PAR LEN PA DANG,
MI TSANGS PAR SPYOD PA DANG, BRDZUN DU SMRA BA DANG, 'BRU'I CHANG
BAG MED PA'I GNAS DANG, DUS MA YIN PA'I ZAS DANG, GAR LA SOGS PA
DANG, PHRENG BA LA SOGS PA DANG, KHRI STAN CHEN PO DANG,

KHRI STAN MTHON PO DANG, GSER LA SOGS PA STE 'DI DAG SPONG BA NI
DGE TSUL GYI BSLAB PA'I GNAS BCU'O, ,DE BZHIN PHAM PA RNAMS DANG,
DGE 'DUN GYI LHAG MA RNAMS DANG, SO SOR BSHAGS PAR BYA BA DANG,
NYES BYAS RNAMS DE LTUNG BA SDE LNGA NI DGE SLONG RNAMS KYI'O, ,

@262A *, ,PHAM PA DANG, NYES BYAS TE LTUNG BA DE GNYIS NI BYANG
CHUB SEMS DPA'I SDOM CAN GYI'O, ,PHAM PA RNAMS DANG DGE 'DUN GYI
LHAG MA RNAMS ZHES PA NI RTZA BA'I LTUNG BA DANG, LTUNG BA SBOM
PO'I SGRAS BRJOD DE, LTUNG BA DE GNYIS NI RDO RJE SEMS DPA'I

SDOM PA CAN GYI'O, ,DE LA BLA MA LA BRNYAS PA DANG, DE BZHIN
GSHEGS PA'I BKA' LAS 'DAS PA DANG, ZHE SDANG GIS RDO RJE SPUN GYI
NYES PA BRJOD PA DANG, BYAMS PA SPONG BA DANG, BYANG CHUB KYI
SEMS SPONG BA DANG, THEG PA GSUM LA SMOD PA DANG, YONGS SU MA
SMIN

PA LA GSANG BA SGROGS PA DANG, DE BZHIN GSHEGS PA'I BDAG NYID
PHUNG PO LNGA LA SMOD PA DANG, CHOS THAMS CAD RANG BZHIN GYIS
YONGS SU DAG PA LA THE TSOM ZA BA DANG, SDANG BA LA BYAMS PA
DANG, CHOS THAMS CAD THOG MA DANG THA MAS STONG PA LA THOG MA
DANG THA MAR RTOG PA DANG, DAD

PA DANG LDAN PA'I SEMS RAB TU SUN 'BYIN PA DANG, JI LTAR RNYED
PA'I DAM TSIG MI BSTEN PA DANG, BUD MED LA SMOD PA ZHES BYA STE
RTZA BA'I LTUNG BA BCU BZHI'O, ,DE BZHIN DU STOBS KYIS RNAL 'BYOR
MA LEN PA DANG, STOBS KYIS DE'I BYANG CHUB KYI SEMS LEN PA DANG,
GSANG BA MI

SBED PA DANG, DAM TSIG LA RTZOD PA DANG, DAD PA DANG LDAN PA LA
CHOS LOG PAR STON PA DANG, NYAN THOS KYI THEG PA LA ZHUGS PA DANG
ZHAG BDUN DU LHAN CIG GNAS PA DANG RNAL 'BYOR MI SHES PAR RNAL
'BYOR PA DE NYID DU NGA RGYAL BA DANG, DAD PA DANG MI LDAN PA LA
CHOS STON PA ZHES PA

STE; LTUNG BA SBOM PO BRGYAD DO, ,RDO RJE SEMS DPA'I SDOM PA LA
MOS NAS GNAS PA DES YONGS SU KUN DU SPANG BAR BYA'O, ,SLAR YANG
GNYIS SU MED PA'I GNAS SKABS MNGON SUM DU MA BYAS PA'I GNAS SKABS
SU LHAN CIG SKYES PA BSAM GYIS MI KHYAB PA'I RNAL

'BYOR LA RE NAS SPYOD PA CI YANG RUNG NANG RUL BA'I RMA LDAN
BZHIN DU PHYI ROL GYI 'GYING GIS GNAS PAR MI BYA'O, ,GANG ZHIG
RIGS MI LDAN PA LA SOGS PAS SDOM PA GCIG KYANG NYE BAR LEN PAR MI
NUS PA DES KYANG GZHI RNAMS LAS GNYIS SAM GCIG KYANG RUNG BA'I
BSLAB PA'I GNAS

@262B LA BSLAB PAR BYA'O, ,DE YANG MI NUS NA SKYABS SU 'GRO BA
SNGON DU SONG BA'I BYANG CHUB KYI SEMS TZAM 'DI LA SBYIN PAR
BYA'O, ,DE YANG DGE BSNYEN DANG BYANG CHUB SEMS DPA' YANG MCHOG
TU SKYABS SU 'GRO BA 'DI TZAM GYI PHYIR RO, ,SMON PA BYANG CHUB
KYI SEMS TZAM GYI PHYIR 'GRO

BA LAS RGYAL BA LA MI DMAN PA NYID KYI PHYIR RO, ,SKYABS SU 'GRO
BA DANG BYANG CHUB KYI SEMS BSKYED PA DANG, SDOM PA'I CHO GA'I
RAB TU DBYE BA STE DANG PO'O,, ,,LHAG PA'I BSAM PA LA RAB TU YANG
DAG PAR ZHUGS PA'I BYANG CHUB SEMS DPA' RTAG TU BCOM LDAN 'DAS

KYI MCHOD PA BYA BAR 'OS PAS MCHOD PA'I CHO GA BSHAD PAR BYA'O,
,NANG BAR SNGAR LANGS NAS SAM, JI LTAR SKABS YOD PA YANG RUNG,
YID DU 'ONG BA'I SA PHYOGS GTZANG SBRA BYAS TE, SANGS RGYAS DANG
BYANG CHUB SEMS DPA'I SKU DANG THANG KA DANG, BU STI RNAMS DANG

GZHAN YANG GANG RUNG KHRUS BYA BAR 'OS PA 'CHAD PAR 'GYUR BA'I
SNGAGS KYIS KHRUS BYAS LA RMA BYA'I RLUNG YAB LA SOGS PAS RDUL
BYA BAS TE, JI LTAR RNYED PA'I NA BZA' DANG DRI DANG RGYAN DANG
ME TOG LA SOGS PAS RTZA'I RTZE MO'I CHU'I TSAD TZAM GYIS KYANG
'CHAD PAR 'GYUR BA'I

SNGAGS KYIS BYIN GYIS BRLABS LA RAB TU MCHOD PAR BYA'O, ,DE LA
'DI NI KHRUS KYI SNGAGS TE, AOm A'A:AOm SARBA TA TH'A GA TA AA
BHI shE KA SA MA YA SHRI YE H'Um H'Um, DE BZHIN DU NA BZA' LA
SOGS PA'I SNGAGS NI, AOm A'A:AOm BADZRA WASTRA YE SV'A H'A H'Um,
AOm A'A:AOm

BADZRA SA MA LAm BHA NE SV'A H'A H'Um, AOm A'A:AOm BADZRA AA LAm
KA RE SV'A H'A H'Um, AOm A'A:AOm BADZRA PUshPE SV'A H'A H'Um, DE
BZHIN DU GZHAN YANG SPOS LA SOGS PA DAG DE KHO NA NYID GSUM PO
'DI NYID KYIS RIM PAS NANG DU BCUG LA ROL BAR BYA'O, ,DE BAS NA
SKU LA SOGS PA DE RNAMS KYI

MDUN DU'O, ,SKU LA SOGS PA MED NA PHYOGS BCU DUS GSUM DU BYUNG
BA'I SANGS RGYAS DANG BYANG CHUB SEMS DPA' RNAMS LA DMIGS LA GANG
CUNG ZAD 'CHAD PAR 'GYUR BA'I SNGAGS KYIS BYIN GYIS BRLABS PA LA
LCI BA LA SOGS PA'I DKYIL 'KHOR BYA STE, 'CHAD PAR

@263A *, ,'GYUR BA'I SNGAGS KYIS DKYIL 'KHOR BYIN GYIS BRLABS SO,
,DE LA 'DI NI SA GZHI BYIN GYIS BRLAB PA'I SNGAGS TE, AOm A'A:AOm
BADZRA BH'U MI SV'A H'A H'Um, DE BZHIN DU DKYIL 'KHOR BYIN GYIS
BRLAB PA'I SNGAGS NI, AOm A'A:AOm BADZRA RE KHE SV'A H'A H'Um,

DE BZHIN DU AARGHA'I SNGAGS NI, AOm A'A:MAm PRA BA RA SATKA RA
AARGHAm PRA T'ITZTSA SV'A H'A H'Um, DE LA YANG DKYIL 'KHOR BA'I
RANG GI SNYING GA NA GNAS PA'I DBYANGS YIG DANG PO DKAR PO YONGS
SU GYUR PA'I NANG ZLA BA'I DKYIL 'KHOR GYI DBUS SU GNAS PA GUR
GUM LTAR DMAR BA'I

MAm YIG GI SA BON LAS 'OD ZER 'PHROS PAS THOG MA MED PA NAS GRUB
PA'I YE SHES KYI DKYIL 'KHOR GYI BDAG NYID 'JAM DPAL RDO RJE GTZO
BOR GYUR PA'I DPAL GSANG BA 'DUS PA'I DKYIL 'KHOR GYI 'KHOR LO
BKUG STE, DER GNAS PA DE RNAMS KYI GNAS DANG MTSAN

DANG KHA DOG DANG PHYAG MTSAN DANG, SA BON RNAMS MNGON DU BYA'O,
,DE LA RTZA BA GCIG LA YAL GA BCU DGU PA'I SNA TSOGS PADMA LA
MGON PO DANG BCAS PA'I LHA RNAMS KYI GNAS RIN PO CHE SNA BDUN GYI
RANG BZHIN RNAM PAR BKRA BA'I GZHAL YAS KHANG GI DBUS SU PADMA
DANG ZLA BA'I

DKYIL 'KHOR LA 'JAM DPAL RDO RJE GUR GUM LTAR DMAR BA RAL GRI NAG
PO DANG MDA' DMAR PO DANG AUTPALA SNGON PO DANG GZHU DMAR PO
'DZIN PA GUR GUM DMAR PO LTA BU'I MAm YIG NI SA BON NO, ,DE'I DBU
LA MI BSKYOD PA NAG PO RDO RJE RTZE LNGA PA NAG PO 'DZIN PA H'Um
YIG

NAG PO NI SA BON NO, ,MDUN DU RNAM PAR SNANG MDZAD DKAR PO 'KHOR
LO DKAR PO RTZIBS BRGYAD PA 'DZIN PA BHR'Um YIG DKAR PO NI SA BON
NO, ,G-YAS SU RIN CHEN 'BYUNG LDAN SER PO PADMA R'A GA LTAR RIN
PO CHE ZUR DGU PA LJANG GU 'DZIN PA A'Am YIG SER PO NI SA BON NO,
,NUB

PHYOGS SNANG BA MTHA' YAS DMAR PO PADMA 'DZIN PA DZR'Im YIG DMAR
PO NI SA BON NO, ,BYANG PHYOGS SU DON YOD GRUB PA LJANG GU RAL
GRI NAG PO 'DZIN PA KHAm YIG LJANG GU NI SA BON NO, ,ME'I MTSAMS
SU NI SPYAN MA DKAR MO 'KHOR LO DKAR PO 'DZIN PA LAm YIG DKAR
PO'I

@263B SA BON NO, ,SRIN PO'I MTSAMS SU M'A MA K'I NAG MO AUTPALA
DMAR PO 'DZIN PA MAm YIG NAG PO NI SA BON NO, ,RLUNG GI MTSAMS SU
GOS DKAR MO DMAR MO PADMA DMAR PO 'DZIN PA PAm YIG DMAR PO NI SA
BON NO, ,DBANG LDAN GYI MTSAMS SU SGROL MA SER MO AUTPALA

'DZIN PA T'Am YIG SER PO NI SA BON NO, ,PHYI'I ME'I MTSAMS SU
GZUGS RDO RJE MA DKAR MO ME LONG DKAR PO 'DZIN PA DZA:DKAR PO NI
SA BON NO, ,SRIN PO'I MTSAMS SU SGRA RDO RJE MA NAG MO PI WANG
NAG PO 'DZIN PA H'Um YIG NAG PO NI SA BON NO, ,RLUNG GI MTSAMS SU
DRI RDO RJE

MA SER MO DRI CHU SER MOS BKANG BA'I DUNG PHOR 'DZIN PA BAm YIG
SER PO NI SA BON NO, ,DBANG LDAN GYI MTSAMS SU RO RDO RJE MA DMAR
MO RO DMAR POS BKANG BA'I SNOD DKAR PO 'DZIN PA HO:YIG DMAR PO NI
SA BON NO, ,SHAR PHYOGS KYI SGO'I BYANG GI RTZA RU CHOS KYI
DBYINGS REG RDO RJE MA LJANG

GU GOS SNA TSOGS 'DZIN PA KHAm YIG LJANG GU NI SA BON NO, ,LHO'I
SGO'I RTZA RU CHOS KYI DBYINGS KYI RDO RJE MA CHOS 'BYUNG DKAR PO
'DZIN PA RAm YIG DKAR PO NI SA BON NO, ,SHAR SGO RU GSHIN RJE
MTHAR BYED NAG PO 'JIGS PA RDO RJE THO BA NAG PO 'DZIN PA H'Um
YIG NAG PO NI SA BON NO, ,

LHO SGO RU SHES RAB MTHAR BYED DKAR PO RDO RJE RTZE LNGA PA NAG
POS MTSAN PA'I DBYIG PA DKAR PO NI SA BON NO, ,NUB SGO RU PADMA
MTHAR BYED DMAR MO 'JIGS PA PADMA DMAR PO 'DZIN PA H'Um YIG DMAR
PO NI SA BON NO, ,BYANG SGO RU BGEGS MTHAR BYED NAG PO 'JIGS PA
RDO RJE NAG

PO RTZE LNGA PA 'DZIN PA H'Um YIG NAG PO NI SA BON NO, ,BSRUNG
BA'I 'KHOR LO RTZIBS BCU PA 'KHOR LO KHA DOG SER PO'I SHAR DANG
LHO DANG NUB DANG BYANG GI RTZIBS KYI DBUS RNAMS SU GSHIN RJE
MTHAR BYED LA SOGS PA 'DI DAG NYID DO, ,ME'I MTSAMS KYI RTZIBS
KYI MTSAMS NA

'DOD PA'I RGYAL PO MDZES PA NAG PO LCAGS KYU NAG PO 'DZIN PA H'Um
YIG NAG PO NI SA BON NO, ,SRIN PO'I MTSAMS KYI RTZIBS KYI DBUS SU
DBYUG PA SNGON PO 'JIGS PA NAG PO DBYUG PA NAG PO 'DZIN PA, H'Um
YIG NAG PO NI SA BON NO, ,RLUNG GI MTSAMS KYI RTZIBS

@264A *, ,KYI DBUS SU STOBS PO CHE 'JIGS PA NAG PO RTZE GSUM NAG
PO 'DZIN PA H'Um YIG NAG PO NI SA BON NO, ,DBANG LDAN GYI MTSAMS
KYI RTZIBS KYI DBUS SU MI G-YO BA NAG PO MDZES PA BYIS PA'I CHA
BYAD CAN SPYAN YO BA NAG PO RAL GRI NAG PO 'DZIN PA H'Um YIG NAG
PO NI SA BON NO, ,

STENG GI RTZIBS KYI DBUS SU GTZUG TOR 'KHOR LOS SGYUR BA MDZES PA
SER PO 'KHOR LO RTZIBS BRGYAD PA SER PO 'DZIN PA 'KHOR LO SER PO
'BAR BAS YONGS SU BSKOR BA BRUm YIG SER PO NI SA BON NO, ,'OG GI
RTZIBS KYI DBUS SU GNOD MDZES RGYAL PO MDZES PA SKU MDOG NAG

PO RDO RJE RTZE LNGA PA NAG PO 'DZIN PA H'Um YIG NAG PO NI SA BON
NO, ,'KHOR LO'I LTE BA'I DBUS SU RDO RJE H'Um MDZAD MDZES PA NAG
PO CHOS 'BYUNG BA DKAR PO BSKYED PA STE SA BON NO, ,RDO RJE NAG
PO RTZE LNGA PA DANG, RAL GRI NAG PO DANG, LCAGS KYU NAG PO DANG,
ZHAGS PA

NAG PO 'DZIN PA ZHABS G-YON PA DANG G-YAS PA GNYIS KYIS AU MA'I
NU MA'I BUM PA DANG, BDE BYED KYI RNA BA G-YON PA MNAN PA STE,
H'Um YIG NAG PO NI SA BON NO, ,MDOR BSDUS PA 'DI DRAN PAR BYAS LA
MCHOD PAR BYA'O, ,GAL TE MNGON PAR BRTZON PA YOD NA GZHAN

'DI YANG DRAN PAR BYA'O, ,'JAM PA'I RDO RJE LA SOGS PA THAMS CAD
'DI LTAR SHES PAR BYA STE, ZHAL GSUM PHYAG DRUG PA RANG RANG GI
GZUGS KYI RDUL PHRA RAB LAS YONGS SU BSGRUB PA'I GZUGS CAN RNAMS
YE SHES SEMS DPA'I SNYING GI SA BON LAS BYUNG BA RANG RANG GI

DKYIL 'KHOR GYI 'KHOR LO SPROS PAS SEMS CAN GYI DON BYED PA DANG,
RGYAN THAMS CAD 'DZIN PA DANG, RIN PO CHE'I DBU RGYAN DANG, RDO
RJE'I SKYIL MO KRUNG DANG, PHYAG GNYIS GTZO BO GNYIS KYIS RANG
'OD KYI RIG MA LA 'KHYUD PA, MDZES PA'I MA MCHU 'DZIN PA, LHAG
MA'I PHYAG

GTZO BO RNAMS KYI PHYAG MTSAN RAL GRI NAG PO DANG, RIN PO CHE MAR
GAD LJANG GU ZUR DGU PA DANG, PADMA DMAR PO 'DAB MA BRGYAD PA
'DZIN PA'O, ,RAL GRI DANG RIN PO CHE DANG PADMA RNAMS DANG, GZHAN
GYI YANG PHYAG MTSAN GTZO BO'I GNAS SU 'KHOR LO RTZI BAS BRGYAD
PA'O, ,MI

@264B G-YO BA NI DE'I GNAS SU RDO RJE NAG PO RTZE LNGA PA'O,
,THAMS CAD KYI YANG G-YAS DANG G-YON GYI ZHAL NI SNGON PO DANG
DKAR PO STE, DKAR PO RNAMS KYI NI SNGON PO DANG DMAR PO'O, ,SNGON
PO RNAMS KYI NI DKAR PO DANG DMAR PO'O, ,KHRO BO MA GTOGS PA
THAMS CAD SHIN TU SGEG PA

'BAR BA YID DU 'ONG BA'I GZUGS CAN NO, ,DE BZHIN GSHEGS PA RNAMS
RDO RJE SEMS DPA' DANG, RANG 'OD MDZES MA MA GTOGS NI RAL PA'I
THOR TSUGS CAN NO, ,RNAM PAR SNANG MDZAD DANG, RDO RJE SEMS DPA'
MA GTOGS PA'I DE BZHIN GSHEGS PA THAMS CAD DANG,

KHRO BO RNAMS KYI NI NYI MA'I 'OD DANG NYI MA'I GDAN RNAMS SO,
,KHRO BO THAMS CAD G-YON BRKYANG NGO, ,KHRO BO 'JIGS PA RNAMS NI
THUNG BA GSUS PA 'PHYANG BA SMIN MA DANG SMA RA DANG SKRA GYEN DU
'GRENG BA RNAMS SO, ,KLU MTHA' YAS SHIN TU SNGO BAS MGO LA BCING
BA DANG 'JOG PO DMAR POS

RNA BA'I 'DAB MA BRGYAN PA DANG, DKAR PO PADMA CHEN POS RGYAN DO
SHAL BYAS PA DANG, LJANG GU KA RKO tA SA TSANGS PA'I SKUD PA
DANG, SER BO DUNG SKYONG GIS GDU BU BYAS PA DANG, KHA DOG SNA
TSOGS RIGS LDAN GYIS LEGS PAR MDZES PA'I DPUNG RGYAN DANG, PADMA
SKYA BO LTA BU NOR

LDAN GYIS SKA RAGS SPRAS PA DANG, PADMA'I YU BA SKYA BO LTA BU'I
PADMA RKANG RGYAN BYAS PA DANG, STAG GI PAGS PA'I GOS 'DZIN PA
DANG, LCE 'DRIL BA DANG, GDONG 'JIGS PA DANG, BZHAD PA'I GAD
RGYANGS DANG, DPRAL BA'I DBYES LA KHRO GNYER DANG, SPYAN ZLUM PO
CUNG ZAD

DMAR BA RNAMS SO, ,KHRO BO MDZES PA RNAMS NI KHRO BA'I GZUGS
DANG, KHRO GNYER CUNG ZAD DANG RGYAN THAMS CAD 'DZIN PA DANG RIN
PO CHE'I DBU RGYAN CAN TE SMA RA MED PA'O, ,DPAL 'JAM PA'I RDO
RJE DANG, RNAM PAR SNANG MDZAD DANG, RIN CHEN 'BYUNG LDAN DANG,
SNANG BA MTHA' YAS

DANG; DON YOD GRUB PA DANG, M'A MA K'I DANG, SGRA RDO RJE DANG,
SHES RAB MTHAR BYED DANG, BGEGS MTHAR BYED DANG, SRUNG BA'I 'KHOR
LO LA GNAS PA'I BGEGS MTHAR BYED DANG, SHES RAB MTHAR BYED DANG,
'DOD PA'I RGYAL PO DANG, DBYUG PA SNGON PO DANG, STOBS

@265A *, ,PO CHE DANG, MI G-YO BA DANG, GTZUG TOR 'KHOR LOS SGYUR
BA DANG, GNOD MDZES RGYAL PO DANG, RDO RJE H'Um MDZAD RNAMS KYI
RIGS KYI BDAG PO NI MI BSKYOD PA'O, ,MI BSKYOD PA DANG CHOS KYI
DBYINGS KYI RDO RJE MA GNYIS KYI RIGS KYI BDAG PO RDO RJE SEMS
DPA'O, ,

SPYAN MA DANG GZUGS RDO RJE MA DANG, GSHIN RJE MTHAR BYED DANG,
SRUNG BA'I 'KHOR LO LA GNAS PA'I GSHIN RJE MTHAR BYED RNAMS KYI
BDAG PO NI RNAM PAR SNANG MDZAD DO, ,GOS DKAR MO DANG, RO RDO RJE
MA DANG, PADMA MTHAR BYED DANG, SRUNG BA'I 'KHOR LO LA GNAS PA'I
PADMA MTHAR

BYED RNAMS KYI BDAG PO NI SNANG BA MTHA' YAS SO, ,SGROL MA DANG
REG RDO RJE MA GNYIS KYI BDAG PO NI DON YOD GRUB PA'O, ,DRI RDO
RJE MA'I BDAG PO NI RIN CHEN 'BYUNG LDAN NO, ,DKYIL 'KHOR THAMS
CAD KYI BDAG PO LA ZHAL BLTAS PA'O, ,RNAM PAR SPROS PA 'DI DRAN
PAR BYAS LA MAN NGAG JI LTA BA

BZHIN DU ZHABS BSIL DANG ZHAL BSIL BA DANG, AARGHAm PHUL LA DRIL
BU DKROL TE, RANG RANG GI SA BON DE KHO NA NYID GSUM GYI NANG DU
BCUG LA MNGON PAR BSNGAGS TE, GNAS JI LTA BA BZHIN DU ME TOG LA
SOGS PA DBUL BAR BYA'O, ,DE NAS PHYI'I SKU LA SOGS PA DANG, GSANG
BA'I

MCHOD PA YE SHES KYI DKYIL 'KHOR LA YANG DRIL BU DKROL BA DANG
BCAS PAS, AOm A'A:AOm BADZRA DH'U PE SV'A H'A H'Um, 'DI LA SOGS
PA SNGAR BSTAN PA'I SNGAGS KYIS JI LTAR RNYED PA'I SPOS DANG, MAR
ME DANG DRI DANG LHA BSHOS LA SOGS PA NYE BAR BSTABS LA RANG GI
SNYING GNAS

BYUNG BA'I BLA NA MED PA'I MTHAR THUG PA ZAG PA DANG BRAL BA'I
GZUGS DANG SGRA DANG DRI DANG RO DANG REG BYA LA THUG PA'I RAB TU
DBYE BAS 'DOD PA'I YON TAN LNGAS MCHOD PAR BYA STE, 'DI NI PHYI'I
MCHOD PA'O, ,GSANG BA'I MCHOD PA NI MAN NGAG JI LTA BA BZHIN DU
KHONG DU CHUD PAR BYA'O, ,

DE NAS MCHOD PAR BYA BA DANG MCHOD PAR BYED PA DANG, MCHOD PA
DANG, PHYAG BYA BA DANG, PHYAG BYED PA DANG, PHYAG DANG, BSHAGS
PAR BYA BA DANG, BSHAGS PAR BYED PA DANG, BSHAGS PA LA SOGS PA
STONG PA NYID DANG, MTSAN MA MED PA DANG, RANG BZHIN GYIS 'OD
GSAL BAR BSGOM PAR

@265B BYA'O; ,BLA NA MED PA'I MCHOD PA BDUN PO GSAL BAR BYED PA'I
TSIGS SU BCAD PA GCIG PU 'DI NI SNGON DU BYAS LA LHAG PA'I BSAM
PAS GDON PAR BYA'O, ,SDIG PA THAMS CAD BDAG GIS BSHAGS BGYI MCHOG
TU DGA' BAS DGE BA RNAMS LA RJES YI RANG, ,BCOM

LDAN 'DAS KYIS DAM PA'I CHOS LA YANG NI SKYE BA JI SRID GNAS PAR
GSOL BA 'DEBS, ,DKON MCHOG GSUM LA SKYABS SU MCHI BAR KHAS 'CHES
YID NI BYANG CHUB MCHOG TU SEMS BSKYED BGYI, ,DE YI LAM LA YANG
DAG GNAS BGYI DGE BA'I CHO GA BYANG CHUB MCHOG TU BSNGO

BAR BGYI, ,'DI NI RAB TU RTOGS PA'I MCHOD PA'O, ,DE NAS MI BSKYOD
RDO RJE ZHES BYA BA LA SOGS PA TSIGS SU BCAD PA LNGA DANG MNGON
PAR 'DOD PA'I BSTOD PA GZHAN YANG RUNG BAS BSTOD LA PHYAG BYAS
TE, BSKOR BA BYAS LA SLAR YANG PHYAG BYAS TE, NYE BAR 'DUG NAS JI

LTA BA BZHIN DU GSANG BA 'DUS PA'I SNGAGS SAM, GZHAN GANG YANG
RUNG BAS BCOM LDAN 'DAS DZAm BHA LA CHU DANG, 'BYUNG PO THAMS CAD
LA GTOR MA DANG, YI DAGS RNAMS LA YANG CHU SPYIN PAR BYA'O, ,DE
LA AOm A'A:DZAm DHA NAm ME DE HI H'Um DZAm BHA LA LA CHU SBYIN
PA'I SNGAGS SO, ,

AOm A'A:AOm AA K'A RO MU KHAm SARBA DHARMMA n'Am A'ADYA NUTPANNA
TV'AT AOm A'A:H'Um PHAt SV'A H'A H'Um, MDOR BSDUS PA'I GTOR MA'I
SNGAGS SO, ,AOm A'A:AOm DZA LA MI TAm SARBA PRE TE BHYA SV'A H'A
H'Um, YI DAGS RNAMS LA CHU SBYIN PA'I SNGAGS SO, ,DE NAS STAN BDE
BA LA 'DUG STE, SHES RAB KYI PHA ROL TU

PHYIN PA LA SOGS PA MNGON PAR 'DOD PA'I DAM PA'I CHOS BKLAG PAR
BYA'O, ,YANG NA 'KHOR LO'I BZLAS PA BYA'O, ,MTHA' RU MNGON PAR
'DOD PA'I SMON LAM BTAB NAS, ,AOm KHYED KYIS SEMS CAN DON KUN
MDZAD, ,JI LTAR 'DOD PA'I DNGOS GRUB STZOL, ,SANGS RGYAS YUL DU

GSHEGS MDZOD LA, ,SLAR YANG 'DI RU GSHEGS SU GSOL, ,MU:SNGAGS
'DIS DRIL BU'I SGRA SNGON DU SONG BAS YE SHES KYI DKYIL 'KHOR
GSHEGS SU GSOL NAS BDE BAR GNAS PAR BYA'O, ,DE BZHIN DU RDO RJE
'JIGS BYED DANG, GSHIN RJE GSHED NAG PO LA SOGS PA DANG, DE

@266A *, ,BZHIN DU DGYES PA'I RDO RJE DANG, 'KHOR LO SDOM PA
DANG, SGYU 'PHRUL CHEN MO LA SOGS PA DANG, DE BZHIN DU DPA' BO
GCIG SGRUB PA DANG, BRTAN PA'I 'KHOR LO DANG, AA RA PA TZA NA
DANG, KU RU KULLE LA SOGS PA DANG, DE BZHIN DU KHARSA P'A nI
DANG, SENG LDENG NAGS

TSAL LA SOGS PA YANG JI LTAR MOS PA JI LTAR THOB PA SPYAN DRANGS
LA RAB TU MCHOD DE GSHEGS SU GSOL LO, ,DRO'I GNAS SU GTOR MA DANG
BSHOS GTZANG DANG, SDOM CHANG GSUM DANG, PHUD DANG LHAG MA'I
KHAMS RNAMS TE RAB TU SBYIN PA LNGA CIS KYANG SBYIN PAR BYA'O,
,DE LA SNGAR

BSTAN PA'I SNGAGS KYIS 'BYUNG PO THAMS CAD LA GTOR MA SBYIN NO,
,AOm A'A:AOm BADZRA NEE BI DYA BUDDHA DHARMM'A SAm GHE BHYA:SV'A
H'A H'Um, SNGAGS 'DIS, SANGS RGYAS DANG CHOS DANG DGE 'DUN LA
BSHOS GTZANG DBUL LO, ,AOm A'A:AOm HA R'I TYE SV'AH'A H'Um, 'DIS
'PHROG MA LA SDOM CHANG GSUM SBYIN PAR

BYA'O; ,DE KHO NA NYID GSUM GYI NANG DU BCUG PA'I RANG GI SA BON
GYI RANG BDAG PO'I LHA LA ZAS PHUD DBUL BAR BYA'O, ,AOm A'A:AOm
AUTZTSIshthA PAndI AA SA NE BHYA:SV'AH'A H'Um, 'DIS LHAG MA'I
KHAm SBYIN PAR BYA'O, ,'DI NI MCHOD PA'I CHO GA STE GNYIS PA'O,,
,,DE NAS BLA MA BSTEN PA DANG,

SEMS CAN BSTEN PA DANG, 'GRO BA DRUG GI TSIG LE'UR BYAS PA DANG,
BYANG CHUB SEMS DPA'I SPYOD PA LA 'JUG PA LA SOGS PA DANG, DE
BZHIN DU BYANG CHUB SEMS DPA' RNAM PA LNGA DANG, SGRUB THABS KUN
LAS BTUS PA DANG, DPA' BO GCIG SGRUB PA DANG, DBANG SNGON DU 'GRO

BA'I DBANG GI RAB TU BYED PA DANG DKYIL 'KHOR GYI CHO GA DANG,
DPAL GSANG BA 'DUS PA LA SOGS PA RGYUD KYI RGYAL PO RNAMS MNYAN
LA SHES RAB DANG SNYING RJE DANG SHIN TU YANG DAG PAR LDAN PAS
RANG BZHIN GYI DON PHUN SUM TSOGS PA'I DPAL LDAN DKYIL 'KHOR GYI
'KHOR LO BSGOM PAR

BYA'O; ,YON TAN GANG DANG LDAN PAS BYANG CHUB SEMS DPA' BSGOM PA
LA DBANG BAR 'GYUR BA'I YON TAN DE RNAMS BSHAD PAR BYA STE, DE LA
LCAGS KYI KHANG PA 'BAR BAR RAB TU ZHUGS PA DANG 'DRA BAR KHAMS
GSUM PA SDUG BSNGAL GSUM GYIS GDUNGS PAR NGES PA DANG, SNYING RJE
DANG

@266B BYAMS PA DANG DGA' BA DANG, BTANG SNYOMS DANG, DKON MCHOG
GSUM LA SKYABS SU 'GRO BA DANG, BYANG CHUB TU SEMS BSKYED PA
DANG, MI DGE BA BCU LAS LDOG PA DANG, BSLAB PA'I GNAS LNGA LA
SOGS PA LA ZHUGS PA DANG, CHOS THAMS CAD LA RMI LAM LA SOGS

PA LTA BUR MOS PA DANG, BDEN PA DANG DKON MCHOG DANG LAS KYI
'BRAS BU LA MNGON PAR YID CHES PA'I MTSAN NYID KYI DAD PA DANG
GSON PO'I DE NYID SEMS CAN GYI DON BYED PA GCIG PU DANG, GCIG TU
DKON MCHOG GSUM LA DGA' BA DANG, BYANG CHUB PAR RINGS PA DANG,

THE TSOM MED PA DANG, ZHEN PA MED PA DANG, 'CHAD PAR 'GYUR BA'I
GNAS RNAM PA LNGA YONGS SU SHES PA DANG, PHA ROL TU PHYIN PA BCU
SBYANG BA LA GCIG TU DGA' BA RNAMS NI YON TAN NO, ,THA NA YON TAN
GYI BYE BRAG KHYAD PAR CAN BCO BRGYAD DANG LDAN PA'I BYANG CHUB
SEMS

DPA' PHA ROL TU PHYIN PA'I TSUL GYIS MNGON PAR BYANG CHUB PA LA
DBANG YOD PA DE BZHIN DU THABS DANG SHES RAB GNYIS SU MED PA ZAB
MO'I TSUL LA LHAG PAR MOS PA DANG, GSANG BA 'DUS PA'I CHO GAS
CHU'I DBANG DANG, DBU RGYAN DANG, RDO RJE DANG, DRIL BU DANG,
MING DANG,

BUM PA DANG, GSANG BA DANG, SHES RAB YE SHES DANG, DBANG BZHI PA
DANG, BRTUL ZHUGS DANG, LUNG BSTAN DANG, DBUGS DBYUNG BA DANG,
RJES SU SNANG BA DANG, BLA MA BSTEN PA DANG, SEMS CAN BSTEN PA
DANG, LTUNG BA SPOM PO DANG, RTZA BA'I LTUNG BA YONGS SU SPONG BA

RNAMS SO, ,THA NA YON TAN BYE BRAG CAN SUM CU DRUG DANG LDAN PA
MCHOG TU ZAB CING RGYA CHE BA'I CHOS LA RAB TU ZHUGS PA RDO RJE
SEMS DPA'I SDOM PA 'DZIN PA'I BYANG CHUB SEMS DPA' CHEN PO DPAL
GSANG BA 'DUS PA LA SOGS PA'I BCOM LDAN 'DAS KYI BSGOM PA'I SNOD
YIN

NO ZHES PA'O, ,SNOD KYI CHO GA STE GSUM PA'O,, ,,DA NI BSGOM PA'I
CHO GA BRJOD DE SNGON DU BSTAN PA'I CHO GAS BSGOM PA'I BDAG POR
GYUR PA'I RNAL 'BYOR PA THO RANGS KYI THUN MTSAMS SU GNYID RAB TU
SAD PA NI LHA MO'I GLU'I SGRAS RAB TU SANGS PAR LHAG PAR MOS PAR
BYA STE,

@267A *, ,RANG GI SNYING GAR DBYANGS YIG DANG PO DKAR PO YONGS SU
GYUR PA'I ZLA BA'I DKYIL 'KHOR GYI DBUS SU JI SRID DU NAM MKHA'
KHYAB PA'I 'OD DANG LDAN PA'I MAm YIG GUR GUM LTA BU'I MDOG GYEN
DU 'GRENG BA 'OD ZER 'PHRO BA BSGOMS NAS NGO LA SOGS PA BKRU BAR
BYA'O, ,DE

NAS ZLA BA DANG NYI MA DANG CHU DANG SMAN DANG DRI RNAMS KYIS NYE
BAR BYUGS LA ME TOG GIS RNAM PAR NYE BAR BRGYAN TE, YID DU 'ONG
BA'I SA PHYOGS SU STAN BDE BA LA RDO RJE SKYIL KRUNG GIS 'DUG
PA'O, ,DE MI NUS NA YID KYIS DE LTAR THAMS CAD BSAM PA'AM, GANG
DANG GANG DU DE DANG DER

JI LTAR BDE BAR 'DUG NAS SDUG BSNGAL GSUM GYIS SDUG BSNGAL BA'I
'GRO BA RNAMS LA TSANGS PA'I GNAS BZHI BSGOM PAR BYA'O, ,DE LA
LAN DU PHAN 'DOGS PA LA SOGS PA LA MI LTOS PAR 'KHOR BA DANG DE'I
RGYU LAS 'GRO BA RNAMS NYE BAR GDON PA'I BSAM PA NI SNYING RJE'O, ,

SEMS CAN RNAMS SANGS RGYAS NYID DANG DE'I RGYU MTHUN PA NYE BAR
SBYOR BAR BYED PA'I BSAM PA NI BYAMS PA'O, ,JI LTAR BSTAN PA'I
'GRO BA'I DON BYA BA LA SANGS RGYAS NYID MNYAM PA MED PA'I THABS
LA NGES PAR 'DZIN PA'I BAR DU DGA' BA NI DGA' BA'O, ,SANGS RGYAS
NYID BSGRUB PA LA

BSOD NAMS DANG YE SHES KYI TSOGS KYI BDAG NYID LA 'JUG PA DANG,
DE'I 'JIG RTEN GYI BYA BA'I CHOS BRGYAD LA SOGS PA MTHA' DAG
SKABS MA YIN BA'I BYA BA LA MI LTOS PA NI BTANG SNYOMS SO, ,DE
NAS SNYING GA'I ZLA BA'I SA BON GYI 'OD ZER GYIS BSKUL NAS SNYING
RJE CHEN

POS PHYOGS BCU DUS GSUM NA BZHUGS PA'I BLA MA DANG, SANGS RGYAS
DANG BYANG CHUB SEMS DPA' RNAMS TIL GYI GANG BU BZHIN DU KUN DU
BAR MTSAMS MED PAR RNAM MKHA'I DBYINGS THAMS CAD DU MNGON PAR
KHYAB PA'I 'JAM DPAL RDO RJE'I SKU RNAL 'BYOR PA LA PHAN PA'I
CHED DU NYE

BAR GNAS PAR DMIGS LA ZHABS BSIL DANG ZHAL BSIL DANG MCHOD YON
RNAMS PHUL LA PHYI DANG NANG DANG SGRUB PA'I MCHOD PA RNAMS KYIS
MCHOD PAR BYA'O, ,AOm YIG YONGS SU GYUR PA'I PADMA'I SNOD RIN PO
CHE SNA BDUN GYI RANG BZHIN GYI MAN 'JI'I STENG DU BZHAG LA BDUD
RTZI RNAM PA LNGA

@267B DANG BRTZON 'GRUS LNGA RNAMS BRUm LA SOGS PA'I SA BON GYIS
BYIN GYIS BRLABS PAR BLTAS NA DE KHO NA NYID GSUM GYIS BYIN GYIS
BRLAB PA'I BLA NA MED PA'I CHU DANG ME TOG RNAMS RAB TU BSANG BA
DANG, RANG GI SA BON DE KHO NA NYID GSUM GYI NANG DU SMOS PAS
ZHABS BSIL DANG ZHAL BSIL

DANG MCHOD YON RNAMS PHUL NAS THUGS KA'I SA BON LAS SPROS PA'I
RIN PO CHE SNA BDUN LA SOGS PAS JI SRID DU RAB TU PHYE BAS BLA NA
MED PA'I 'DOD PA'I YON TAN LNGA RNAMS KYIS SO SOR MCHOD PA BYED
PA ZHES BYA BA NI PHYI'I MCHOD PA'O, ,DE NAS SPYAN MA LA SOGS PA
DPAG TU MED PA

RNAMS KYIS SO SOR DKYIL 'KHOR GYI BDAG PO DANG, DKYIL 'KHOR PA
RNAMS LA JI SRID DU THIM STE, DE RNAMS LA MCHOD PA BYED PA ZHES
BYA BA NI GSANG BA'I MCHOD PA'O, ,DE NAS BCOM LDAN 'DAS KYI
GRANGS KYI BDAG NYID KYI DNGOS PO RNAMS MNGON PAR SPRUL PA YID
KYIS BSTOD LA

SNYIM PA ME TOG GIS BKANG BA SNGON DU 'GRO BAS PHYAG 'TSAL TE BLA
NA MED PA'I MCHOD PA'I CHO GA BDUN PO BRJOD LA TSIGS SU BCAD PA'I
DON MNGON SUM DU LHAG PA'I BSAM PAS BRJOD DE, SDIG PA THAMS CAD
BDAG GIS BSHAGS PAR BGYI'O, ,MCHOG TU DGA' BAS DGE BA RNAMS LA

RJES YI RANG, ,BCOM LDAN 'DAS KYIS DAM PA'I CHOS LA YANG NI SKYE
BA JI SRID GNAS PAR GSOL BA 'DEBS, ,DKON MCHOG GSUM LA SKYABS SU
MCHI BAR KHAS 'CHE YID NI BYANG CHUB MCHOG TU SEMS BSKYED BGYI,
,DE YI LAM LA YANG DAG GNAS BGYI DGE BA'I CHO GA BYANG

CHUB MCHOG TU BSNGO BAR BGYI, ,ZHES BYA BA NI SGRUB PA'I MCHOD
PA'O, ,DE NAS RAB TU DGYES PAR SPYAN GZIGS TE GANG DANG GANG DU
GSHEGS PA'I DE BZHIN GSHEGS PA RNAMS LA DE BZHIN DU YANG JI SRID
NAM MKHA'I KHAMS SU RGYUN MI CHAD PAR 'DI RNAMS LA BDAG GIS MCHOD
PA

RNAM PA GSUM GYIS LHAG PAR MOS PAR BYAS NAS MTHAR GSHEGS SU GSOL
BAR BYA'O, ,DE NAS BDAG DPAL 'JAM PA'I RDO RJER GYUR NAS 'KHOR
BA'I RGYA MTSOR GNAS PA'I SEMS CAN 'DI RNAMS BLA NA MED PA'I CHOS
BSTAN PA'I GZINGS KYIS DPAL GSANG BA 'DUS PA

@268A *, ,RIN PO CHE'I GLING LA NYE BAR GZHAG PAR BYA'O ZHES SMON
PA BYANG CHUB KYI SEMS RNAM PAR BSGOM ZHING, 'JUG PA BYANG CHUB
KYI SEMS KYI RANG BZHIN RNAM PAR THAR PA'I SGO GSUM BSGOM PAR
BYA'O, ,STONG PA NI LUS DANG LONGS SPYOD DANG GNAS LA SOGS PA'I
RNAM

PA DANG, SANGS RGYAS DANG BYANG CHUB SEMS DPA' DANG, RANG SANGS
RGYAS DANG, NYAN THOS DANG SLOB PA DANG MI SLOB PA DANG, SO SO'I
SKYE BO'I TSOGS KYIS BDAG NYID RGYU BA DANG MI RGYU BA SNA TSOGS
PA 'DI RNAMS DON DAM PAR GZUNG BA DANG 'DZIN PA'I RANG BZHIN BDAG
MED PA'I

PHYIR RO, ,MTSAN MA MED PA NI DON DAM PAR RGYU MED PA'I PHYIR RO,
,SMON PA MED PA NI DON DAM PA'I RANG BZHIN SHIN TU LHAG PA'I
'BRAS BU MED PA'I PHYIR RO, ,SEMS CAN SO SO DON DAM PAR RANG
BZHIN GYIS 'OD GSAL BA GZUNG BA DANG 'DZIN PA MED PA RGYU DANG
'BRAS BU MED PA JI

SRID SNANG BA'I MTHAR THUG PA'I RNAM PA SNA TSOGS PA RNAMS GNYIS
SU MED PA TZAM DU 'DOD PA'I PHYIR RO, ,DE BAS NA SO SO'I RNAM PA
GNYIS SU MED PA TZAM GYI BDAG NYID SNA TSOGS PA'I CHOS CAN RNAMS
GZUNG BA DANG 'DZIN PA DANG RGYU DANG 'BRAS BU LA SOGS PA MTHA'
DAG TU RTOG PAS

STONG PA NYID KYI DE KHO NA NYID DO, ,'DIR YANG DE LTAR 'DOD PA'I
RTOG PA RNAMS STONG PA NYID DE JI LTAR LHAG PA'I BSAM PA DNGOS PO
MED PAS PHUNG PO'I TSOGS RNAMS RTAG PA DANG RGYUN MI 'CHAD PA
DANG, MI PHYED PA NI CHOS KYI SKUR BRJOD DO, ,'DI NYID STONG PA
NYID KYI SNGAGS 'DIS BRTAN PAR

BYA STE; AOm SH'U N+YA T'A DZNY'A NA BADZRA SV'A BH'A BA A'ATMA
KO&HAm, ZHES BYA'O, ,DE NAS KUN RDZOB TU RGYU DANG 'BRAS BU'I
DNGOS PO LA BRTEN NAS LUS DANG LONGS SPYOD DANG GNAS LA SOGS PA'I
RNAM PA'I RANG GI SEMS KYI RGYUD YONGS SU GYUR PA LAS NAM MKHA'
LA AOm YIG DMAR PO'O, ,DE YONGS SU GYUR PA

LAS NYI MA'I DKYIL 'KHOR DMAR PO'O, ,DE'I STENG DU H'Um YIG NAG
PO MGO GYEN DU BLTAS PA DE YONGS SU GYUR PA LAS RDO RJE NAG PO
RTZE LNGA PA GYEN DU BSGRENG BAR GNAS PA'O, ,DE'I LTE BA LA NYI
MA'I DKYIL 'KHOR GYI GNAS SU H'Um YIG DE NYID RNAM PAR BSGOM PAR
BYA'O, ,DE NAS H'Um YIG

@268B LAS THAMS CAD SPROS PA'I RDO RJE RTZE LNGA PA NAG PO NAS
KYI 'BRU TZAM GYI RANG BZHIN GYI 'OD ZER RNAMS YONGS SU GYUR PA
LAS JI LTAR 'DOD PA'I RDO RJE'I RANG BZHIN GYI SA GZHI DANG, LOGS
SU GYUR PAS RDO RJE'I RA BA DANG STENG DU GYUR PAS RDO RJE'I GUR
RNAM PAR BSGOM ZHING H'Um YIG ZAD PA LAS

RDO RJE LA SOGS PA MED PAR RNAM PAR BSAM PA DANG, RDO RJE'I RANG
BZHIN GYI SA GZHI'I 'OG TU DE LAS LHAG PAR LAm YIG SER PO YONGS
SU GYUR PA LAS SA'I DKYIL 'KHOR RDO RJE RTZE GSUM PAS MTSAN PA
DANG, DE'I 'OG TU YANG DU BA LTA BU YAm YIG YONGS SU GYUR PA LAS
CHU DANG ZHENG DU

GRANGS MED PA'I RLUNG GI DKYIL 'KHOR GZHU BDUNGS PA LTA BU MTHA'
GNYIS RLUNG GIS BSKYOD PA DANG LDAN PA'I RGYAL MTSAN SNGON PO
GNYIS KYIS MTSAN PA DANG, DE'I YANG STENG DU RDO RJE RA BAS BSKOR
BA'I SHIN TU RING BAR RAm YIG DMAR PO YONGS SU GYUR PA LAS ME'I
DKYIL 'KHOR GRU GSUM

PA DPANGS SU RDO RJE RA BA'I MTHAR THUG PAR 'BAR BA DANG, RDO RJE
GUR GYI STENG DU BAm YIG DKAR PO YONGS SU GYUR PA LAS CHU'I DKYIL
'KHOR BUM PAS MTSAN PA DPA' RLABS KYIS BSKYOD PA ME'I DKYIL 'KHOR
'BAR BA'I MTHAR THUG PAR GNAS PAR BSGOM PAR BYA'O, ,RDO RJE'I
RANG BZHIN GYI

SA GZHI LA SOGS PA'I DBUS SU LOGS LA MA REG PAR NAM MKHA' BAR
SNANG LA GSHIN RJE GSHED LA SOGS PA KHRO BO BCU GCIG LHAG PAR
GNAS PA 'KHOR LO SER PO RTZIBS BCU PA MYUR DU 'KHOR BA'I SRUNG
BA'I 'KHOR LO MAN NGAG JI LTA BA BZHIN DU RNAM PAR BSGOM PAR
BYA'O, ,DE YANG

GSHIN RJE GSHED LA SOGS PA DANG, 'JAM PA'I RDO RJE LA SOGS PA
'CHAD PAR 'GYUR BA'I BCOM LDAN 'DAS THAMS CAD NYID MCHOD PA'I CHO
GAR BKOD PA BZHIN DU PHYAG DANG ZHAL DANG KHA DOG DANG DBYIBS LA
SOGS PA RNAL 'BYOR PAS BLTA BAR BYA'O, ,BSGOM PA'I CHO GAR YANG
GNAS

DE DANG DER 'DI RNAMS MCHOG TU GZUNG BAR BYA'O, ,NGA RGYAL DANG
BCAS PA'I SNGON DU BSTAN PA'I SRUNG BA'I 'KHOR LO SKAD CIG TZAM
GYIS RNAM PAR BSGOMS NAS SNA TSOGS PA'I BDAG NYID RNAMS BGEGS MED
PAR MYUR BAR LHAG PAR MOS PAR BYA'O, ,DPAL LDAN RDO RJE H'Um
MDZAD

@269A *, ,YONGS SU GYUR PA LAS CHOS KYI 'BYUNG GNAS KYI PHYAG
RGYA NAM MKHA' GRU GSUM PA KHA DOG DKAR PO GRVA GNYIS STENG DU
BLTAS PA NANG YANGS PA RNAM PA SNA TSOGS PA'I 'OD ZER GYI TSOGS
KYIS PHYOGS MTHA' DAG GSAL BAR BYED PA'I 'KHOR LO BSGOM PAR
BYA'O, ,

DE'I DBUS SU RNAM MKHA' LA SNA TSOGS PADMA DE'I STENG DU SNA
TSOGS RDO RJE RNAM PAR BSGOM PAR BYA'O, ,DE'I LTE BA JI SRID DU
'DOD PAR RAB TU YANGS PAR ZLA BA'I DKYIL 'KHOR GYI DBUS SU BRUm
YIG DKAR PO RNAM PAR BSGOMS LA DE YONGS SU GYUR PA LAS 'KHOR LO
DKAR PO RTZIBS BCU

GNYIS PA'O, ,DE'I LTE BA LA ZLA BA LA GNAS PA'I BRUm YIG GO ,DE
LAS SPRUL PAS 'GRO BA THAMS CAD RNAM PAR SNANG MDZAD DU BYAS TE,
DE RNAMS SLAR DE NYID DU THIM PAR BSGOMS LA, BRUm YIG DANG 'KHOR
LO YONGS SU GYUR PA LAS 'CHAD PAR 'GYUR BA'I MTSAN NYID DANG LDAN
PA

'KHOR LO DKAR PO RTZIBS BCU GNYIS PA 'DZIN PA RIG MA DANG LDAN
PA'I BCOM LDAN 'DAS RNAM PAR SNANG MDZAD BSGOM PAR BYA'O, ,DE
YONGS SU GYUR PA LAS BYANG CHUB KYI PHYOGS KYI CHOS SUM CU RTZA
BDUN GYI YON TAN YANG DAG PAR RTZOM PA STE, GRU BZHI DANG SGO
BZHI DANG RTA BABS BZHI DANG

YANG DAG PAR LDAN PA DANG, KHYAMS BZHIS YONGS SU BSKOR BA, KHYAMS
BZHI LA GNAS PA'I MCHOD PA RNAM PA SNA TSOGS PAS PHYAG 'BREL BA'I
LHA MO'I TSOGS DPAG TU MED PA RNAMS DANG, RIN PO CHE KHYAD PAR
MED PA'I RGYAN RNAM PA SNA TSOGS PAS BRGYAN PA, JI LTAR LEGS

PAR GNAS PA'I RLUNG GIS BSKYOD PA'I RGYAL MTSAN GYI DAR DBYANGS
KYI MTHAR GNAS PA'I DRIL BU'I SGRAS PHYOGS THAMS CAD DU 'KHOR BAR
'KHOR BA, SHIN TU DRI MA MED PAS ME LONG BZHIN DU SNA TSOGS PAS
'PHEL BA'I MTHAR THUG PA'I GZUGS BRNYAN DANG, DRA BA DANG DRA BA
PHYED PA DANG,

ZLA BA DANG NYI MA DANG ME LONG DANG, ME TOG PHRENG BA DANG, RNGA
YAB ME TOG GI RNAM PA LA SOGS PAS NYE BAR BRGYAN PA DANG, 'KHOR
LO LA SOGS PAS BRGYAN PA'I KA BA BRGYAD KYIS NYE BAR BRGYAN PA'I
STENG DU RDO RJE PHRENG BA ZLUM POS YONGS SU BSKOR BA DANG, BLA
NA MED PA DANG ZAG PA MED PA DANG

@269B GZHAL DU MED PA'I 'DOD PA'I YON TAN LNGAS YONGS SU GANG BA
DANG, MCHOD PA LNGAS BRGYAN PA DANG, BUM PA BRGYAD KYIS NYE BAR
BRGYAN PA DANG, RIN PO CHE KHA DOG LNGA'I RTZIG PAS YONGS SU
BSKOR BA DANG, STENG DU RIN PO CHE YIS PHUB PA DANG, RIN PO CHE
SNA BDUN GYI RANG

BZHIN GYI GTZANG KHANG BYUR BUS BRGYAN PAR BYAS PA, RTZA BA GCIG
LA 'DAB MA BCU DGU PA ZLA BA DANG NYI MA DANG SNA TSOGS PADMA
DANG BCAS PAS BRGYAN PA'I LHA'I GNAS DANG, RIN PO CHE KHA DOG
LNGAS YONGS SU RDZOGS PA DANG, YAN LAG SO SO LAS 'PHRO ZHING 'JUG
PA'I DE

BZHIN GSHEGS PA RNAMS SPROS PAS 'GRO BA'I DON BYED PA DANG, RNAM
PA SNA TSOGS PA GNYIS SU MED PA'I YID KYI ROL PA'I RANG BZHIN
MNYAM PA MED PA DPAL LDAN GZHAL YAS KHANG PAR RNAM PAR BSGOM PAR
BYA'O, ,DE LA DE'I DBUS SU ZLA BA'I DKYIL 'KHOR GYI STENG DU AA
YIG

LA SOGS PA DKAR PO MGO GYEN DU 'GRENG BA'I DBYANGS YIG BCU DRUG
LUGS DANG MTHUN PA DANG, LUGS DANG MI MTHUN PA DAG GI 'OD ZER
GYIS THOG MA MED PA NAS GRUB PA'I DE BZHIN GSHEGS PA'I YAN LAG
LAS MAR ME LTA BUR BKUG LA SKYES BU CHEN PO'I MTSAN SUM CU

RTZA GNYIS RNAM PAR BSGOMS LA DE YONGS SU GYUR PA LAS ZLA BA'I
DKYIL 'KHOR GYI STENG DU NAM MKHA' LA SOR GCIG GIS 'PHAGS PA ZLA
BA'I DKYIL 'KHOR RNAM PAR BSGOMS LA, AOm TZITTA PRA TI BE DHA NAm
KA RO MI ZHES BYA BA'I SNGAGS KYIS MNGON PAR BSNGAGS TE, SHES RAB
CHEN PO'I

RANG BZHIN DU LHAG PAR MOS PAR BYA'O, ,DE NAS DE'I STENG DU MTHAR
GNAS PA'I WA YIG DANG KshA YIG SPANGS PA'I KA LA SOGS PA GSAL
BYED SUM CU RTZA GNYIS RNAMS LUGS DANG MTHUN PA DANG, YANG DE
NYID LUGS DANG MI MTHUN BDAG GIS PHRENG BA'I DBUS SU YANG AA YIG
LA SOGS

PA'I DBYANGS YIG BCU DRUG LUGS DANG MTHUN PA'O, ,GSAL BYED DE
RNAMS DANG DBYANGS YIG RNAMS DKAR PO MGO GYEN DU 'GRENG PA RNAMS
KYIS SNGON BZHIN DU BKUG LA DPE BYAD BZANG PO BRGYAD CU RNAMS
RNAM PAR BSGOMS TE, DE YONGS SU GYUR PA LAS DE'I STENG DU NAM
MKHA' LA SOR DRUG

@270A *, ,GCIG GIS 'PHAGS PAR NI ZLA BA'I DKYIL 'KHOR GNYIS PA
RNAM PAR BSGOMS LA, AOm BO DHI TZITTA AUTP'A DA Y'A MI ZHES BYA
BA'I SNGAGS TE, SNYING RJE CHEN PO'I RANG BZHIN DU LHAG PAR MOS
PAR BYA'O, ,DE NAS ZLA BA GNYIS PHAN TSUN GZUGS BRNYAN GSAL BAR
SNANG

BA NI ME LONG LTA BU'I YE SHES SO, ,DE GNYIS GCIG TU GYUR PA NI
MNYAM PA NYID KYI YE SHES SO, ,DE'I STENG DU H'Um YIG RNAMS DKAR
PO YONGS SU GYUR PA LAS RDO RJE DMAR PO RTZE LNGA PA'I LTE BA'I
DBUS SU ZLA BA'I DKYIL 'KHOR LA H'Um YIG RNAM PAR BSGOMS LA, DE'I

BRJOD PAR BYA BA DANG, RJOD PAR BYED PA STONG PA NYID DU SO SOR
RTOG PA NI SO SOR RTOG PA'I YE SHES SO, ,DE LAS SPROS PA'I RDO
RJE SEMS DPA'I TSOGS RNAMS KYIS 'GRO BA THAMS CAD RDO RJE 'DZIN
PAR BYAS NAS SLAR DE NYID DU RAB TU ZHUGS LA, AOm BADZRA A'ATMA
KO&HAm ZHES BYA BAR

NGA RGYAL BYED PA NI BYA BA NAN TAN GYI YE SHES SO, ,DE NAS ZLA
BA DANG RDO RJE DANG H'Um YIG RNAMS YONGS SU GYUR PA LAS RDO RJE
SEMS DPA' YONGS SU RDZOGS PA NI SHIN TU RNAM PAR DAG PA'I CHOS
KYI DBYINGS KYI YE SHES SO, ,DE LTAR ME LONG LTA BU'I YE SHES LA
SOGS PA YE SHES LNGA'I

BDAG NYID SKU MDOG DKAR PO RDO RJE RTZE LNGA PA DMAR PO 'DZIN PA
BCOM LDAN 'DAS RDO RJE SEMS DPA'I BDAG NYID BSGOM PAR BYA'O, ,DE
NAS 'DOD CHAGS CHEN PO'I GDUL BYAR KHAMS GSUM PA LHAG PAR MOS PAR
BYAS LA RANG GI RIG MA DANG LHAN CIG TU SHIN TU DGA' BA RTZOM PA

DGA' BA'I SGYU MA'I SGRAS DE BZHIN GSHEGS PA RNAMS BKUG LA RANG
GI LUS KYI BA SPU'I BU GA'I NANG DU ZHUGS TE, DE BZHIN GSHEGS PA
RNAMS DANG SKU GCIG TU GYUR PAS BCOM LDAN 'DAS 'DOD PA DANG LDAN
PA RANG GI RIG MA LEGS PA DANG BLA NA MED PA'I BDE BA'I MCHOG
RNAM PAR BSGOM

PAR BYA'O, ,DE BZHIN DU RANG GI LUS LAS RNAM PAR SPROS PA RNAMS
SPYAN MA LA SOGS PA'I LHA MO DGU'I RIGS SU GYUR PA DPAG TU MED PA
RNAMS BCOM LDAN 'DAS MA LA JI SRID THIM PAR BSGOMS LA MTHA' DAG
LHA MO'I 'KHOR LO'I RANG BZHIN DU GYUR PAS BCOM LDAN 'DAS MA 'DOD

@270B PA DANG LDAN PA'I BDAG NYID KYANG BDE BA SHIN TU GSAL BAR
MTHONG BA'O,, ,,DE NAS YE SHES SEMS DPA'I THUGS KA'I PHYAG MTSAN
GYI SA BON GYI 'OD ZER RNAMS KYIS PHYOGS BCUR KHYAB PA'I DE BZHIN
GSHEGS PA THAMS CAD BKUG NAS ZHAL DU ZHUGS TE, THUGS KA'I PHYAG
MTSAN

GYI SA BON GYI 'OD ZER GYIS REG PAS BDE BA CHEN PO'I DBANG DU
GYUR PAS ZHU NAS RDO RJE'I LAM NAS BYUNG STE LHA MO'I PADMA'I
NANG DU BABS PAR BLTA BAR BYA'O, ,DE NAS RDO RJE DANG PADMA
BSKYOD PA LAS 'OD KYI GONG BU DE YONGS SU GYUR PA LAS GTZO BO MI
BSKYOD PA'I RTEN DANG BRTEN PA'I BDAG NYID DPAL DKYIL

'KHOR GYI 'KHOR LO YID KYIS BSAMS NAS, DER SEMS CAN THAMS CAD
GZHUG PAR BYA'O, ,DE NAS GTZO BO RNAM PAR SNANG MDZAD KYI DKYIL
'KHOR GYI 'KHOR LO SNGA MA BZHIN DU BKUG STE, RDO RJE'I LAM NAS
BYUNG NAS MAN NGAG JI LTA BA BZHIN DU SEMS CAN THAMS CAD LA REG
PAS JI LTAR LHAG

PAR MOS PAS JI LTA BA BZHIN DU SKU GSUM GYI BDAG NYID SA'I SNYING
PO LA SOGS PA'I GZUGS SU BSKYED PA RNAMS 'OG NAS 'CHAD PAR 'GYUR
BA'I SNGAGS KYIS DBYUNG BAR BYA'O, ,KshAM DZRIm KHAm GAmshKAm SAm
ZHES BYA BAS SA'I SNYING PO DANG PHYAG NA RDO RJE DANG, NAM
MKHA'I SNYING PO DANG, 'JIG RTEN

DBANG PHYUG DANG, SGRIB PA THAMS CAD RNAM PAR SEL BA DANG, KUN DU
BZANG PO RNAMS SO, ,DZA:H'Um BAm HO:, ,KHAm RAm ZHES BYA BA NAS
GZUGS RDO RJE MA DANG, SGRA RDO RJE MA DANG, DRI RDO RJE MA DANG,
RO RDO RJE MA DANG, REG BYA RDO RJE MA DANG, CHOS KYI DBYINGS KYI
RDO RJE MA'O, ,L'Am M'Am P'Am T'Am ZHES BYAS

BAS SPYAN MA DANG, M'A MA K'I DANG, GOS DKAR MO DANG, SGROL MA
RNAMS SO, ,BHR'Um A'Am DZR'im KHAm H'Um ZHES BYA BA 'DIS RNAM PAR
SNANG MDZAD DANG, RIN CHEN 'BYUNG LDAN DANG, 'OD DPAG MED DANG,
DON YOD GRUB PA DANG, MI BSKYOD PA RNAMS SPROS PA DANG, DE KHO NA
NYID GSUM GYIS GSHIN

RJE MTHAR BYED LA SOGS PA SPROS PA'O, ,'DI NYID KYIS GZHAL YAS
KHANG JI SRID DU PHYI ROL GYI GZHAL YAS KHANG LA THIM PAR BSGOM
PAR BYA'O, ,DE NAS NAM MKHA'I PHYOGS SU GANG NAS BYON CING TSOGS
PA'I DKYIL 'KHOR GYI 'KHOR LO'I BDAG NYID 'JAM PA'I RDO RJE 'DOD
CHAGS CHEN PO'I ROS

@271A *, ,MYOS PAR BLTA STE, ZHAL DU ZHUGS NAS ZHU BAR GYUR PA
RDO RJE'I LAM NA PADMAR BCAS PAR BLTAS LA 'OD KYI GONG BU DE
YONGS SU GYUR PA LAS HO YIG DMAR PO GNYIS KYI BAR DU DE KHO NA
NYID GSUM BLTA BAR BYA'O, ,DE NAS YI GE DE RNAMS THABS DANG SHES

RAB KYI 'DOD CHAGS CHEN PO ME 'BAR BAS THABS DANG, SHES RAB GNYIS
KYANG GDAN ZLA BA'I DKYIL 'KHOR LA 'OD DPAG TU MED PAR GSAL TE,
'DOD CHAGS CHEN PO 'BAR BA 'JA' TSON LTA BUR ZHU BA'O, ,DE NAS
DE'I 'OD ZER GYIS BSKUL BA'I THOG MA MED PA NAS GRUB PA'I 'JAM

DPA'I RDO RJE LAS BKUG PA'I SPYAN MA DANG, M'A MA K'I DANG GOS
DKAR MO DANG SGROL MA DANG GNAS JI LTA BA NA GNAS PAS RANG RANG
GI TSIGS SU BCAD PAS 'OD KYI GONG BU DE LA BSKUL BAR BSAM PAR
BYA'O, ,SEMS CAN KHAMS NA GNAS KYI DBANG PHYUG KHYOD NI RDO RJE
THUGS, ,DGA'

BA'I YID 'ONG DON CHEN 'DOD PAS BDAG LA SKYABS SU GSOL, ,MGON PO
GAL TE DE RING BDAG NI GSON PAR MCHIS BZHED NA, ,'DOD CHAGS DAM
TSIG CHAGS PAS BDAG LA DGYES PAR MDZAD DU GSOL, ,RDO RJE SKU
KHYOD NI RDO RJE THUGS, DGA' BA'I YID 'ONG DON CHEN 'DOD

PAS BDAG LA SKYABS SU GSOL, ,MGON PO GAL TE DE RING BDAG NI GSON
PAR MCHIS BZHED NA, ,SEMS CAN YAB CHEN GNYEN MCHOG BDAG LA DGYES
PAR MDZAD DU GSOL, ,KHYOD NI RDO RJE BKA' YI 'KHOR LO SEMS CAN
KUN LA PHAN, ,SANGS RGYAS DON DU BYANG CHUB DON

DAM RAB TU PHAN PAR GZIGS, ,MGON PO GAL TE DE RING BDAG NI GSON
PAR MCHIS BZHED NA, ,'DOD CHAGS DAM TSIG CHAGS PAS BDAG LA DGYES
PAR MDZAD DU GSOL, ,KHYOD NI RDO RJE GSUNG STE KUN LA PHAN ZHING
THUGS BRTZE BA, ,'JIG RTEN DAG GI DON DANG DGONGS PA MDZAD

LA RAB TU BRTZON, ,MGON PO GAL TE DE RING BDAG NI GSON PAR MCHIS
BZHED NA, ,RAB DGA'I SPYOD PA KUN TU BZANG POS BDAG LA DGYES PAR
MDZOD, ,KHYOD NI RDO RJE'I 'DOD PA DAM TSIG MCHOG GI PHAN DON
CHE, ,YANG DAG RDZOGS SANGS RGYAS KYI GDUNG MCHOG MNYAM NYID
THUGS

@271B BRTZE BA, ,MGON PO GAL TE DE RING BDAG NI GSON PAR MCHIS
BZHENG NA, ,YON TAN RIN CHEN MANG PO'I GTER GYUR BDAG LA DGYES
PAR MNGOD [*MDZOD?], ,DE NAS BSKUL BA'I SGRAS RAB TU SANGS TE CHOS THAMS
CAD RANG BZHIN GYIS 'OD GSAL BAR RNAM PAR BSGOMS LA 'OD KYI GONG
BU DE LAS

'OD ZER SPROS PA'I 'JAM PA'I RDO RJE RNAMS RNAM PAR SPROS PAS
'GRO BA'I DON BYAS NAS SPYAN MA LA SOGS PA'I LHA MO BZHIS BKUG
NAS 'OD KYI GONG BU DE LA RAB TU ZHUGS PAR BLTA'O, ,DE NAS 'OD
KYI GONG BU DE YONGS SU GYUR PA LAS MAm YIG BLTAS NAS DE NAS YANG
'JAM PA'I RDO RJE

RNAMS RNAM PAR SPROS PAS 'GRO BA'I DON BYED PA SNGON DU 'GRO BAS
MAm YIG YONGS SU GYUR PA LAS RAL GRI'I YU BA LAS ZLA BA'I GNAS SU
MAm YIG GIS BYIN GYIS BRLABS LA YANG 'JAM PA'I RDO RJE RNAMS RNAM
PAR SPROS PAS 'GRO BA'I DON BYAS NA MAm YIG DANG RAL GRI YONGS SU
GYUR PA

LAS BCOM LDAN 'DAS 'JAM PA'I RDO RJE GUR GUM LTA BU'I SNYING RJE
CHEN PO DANG SHES RAB KYI RGYU MTHUN PA DANG, JI SRID NAM MKHA'I
KHAMS 'OD KYIS KHYAB PA, RIGS DPAG TU MED PA SPROS PAS 'GRO BA'I
DON BYED PAR RTZOM PA RAL GRI NAG PO DANG, MDA' DMAR PO DANG,

AUTPALA SNGON PO DANG, GZHU DMAR PO 'DZIN PA BSGOM PAR BYA'O,
,DE NAS LONGS SPYOD RDZOGS PA'I SKU'I RANG BZHIN GYI DKYIL 'KHOR
'KHOR LO'I BDAG NYID BCOM LDAN 'DAS TE, LONGS SPYOD RDZOGS PA'I
SKU'I BDAG NYID MI PHYED PA GZUNG BA DANG, 'DZIN PA STONG PA NYID
KYI CHOS KYI

SKU DE BZHIN GSHEGS PA DANG CHOS THAMS CAD LHAN CIG DBYER MI
PHYED PAR RTOGS PAR BYA BA'I PHYIR 'DIR LHAG PAR MOS PAR BYA'O,
,AOm DHARMMA DH'A TU SV'A BH'A BA A'ATMA KO&HAm ZHES BYA BA'I
DKYIL 'KHOR GYI BDAG PO YONGS SU RDZOGS PA NI CHUNG NGU'I RGYU
MTHUN PA'I 'BRAS BU DANG, CHUNG

NGU'I BSNYEN PA'O,, ,,DE NAS MIG 'BRAS KYI STENG GNYIS SU SO SOR
ZLA BA'I DKYIL 'KHOR LA KshAm YIG DKAR PO DE YONGS SU GYUR PA LAS
'KHOR LO DKAR PO RTZIBS BRGYAD PA'O, ,DE'I LTE BA'I NANG DU ZLA
BA LA GNAS PA'I KshAm YIG DE LAS SA'I SNYING PO RNAM PAR SPROS
PAS

@272A *, ,'GRO BA'I DON BYED PA SNGON DU 'GRO BAS KshAm YIG DANG
'KHOR LO YONGS SU GYUR BA LAS MIG GI DBANG PO RNAM PAR DAG PA
RNAM PAR SNANG MDZAD BZHIN DU SA'I SNYING PO BSGOM PAR BYA'O,
,DE LTAR RNA BA GNYIS LA SO SOR ZLA BA LAS RDZIm YIG NAG PO DANG
RDO RJE YONGS SU

GYUR BA LAS MI BSKYOD PA BZHIN DU PHYAG NA RDO RJE'O, ,SNA'I RTZA
BAR ZLA BA LA KHAm YIG SER PO DANG RIN CHEN 'BYUNG LDAN BZHIN DU
NAM MKHA'I SNYING PO'O, ,LCE'I DBUS SU ZLA BA LA GAm YIG DMAR PO
DANG PADMA YONGS SU GYUR BA LAS 'OD DPAG MED DE DE BZHIN DU

'JIG RTEN DBANG PHYUG GO, ,DPRAL BA'I DBUS SU ZLA BA LA shKAm YIG
LJANG GU DANG RAL GRI NAG PO YONGS SU GYUR BA LAS DON YOD GRUB
PA BZHIN DU SGRIB PA RNAM PAR SEL BA'O, ,MGRIN PA'I RTZA BA'I
'OG TU ZLA BA LA SAm YIG DKAR PO DANG RDO RJE DMAR PO YONGS SU
GYUR BA LAS RDO RJE SEMS

DPA' BZHIN DU KUN DU BZANG PO BSGOM PAR BYA'O, ,'DI NI DBANG PO
RNAM PAR SBYONG BA'O,, ,,DE BZHIN DU NAM MKHA' LA ZLA BA'I DKYIL
'KHOR LA GNAS PA'I DZAm DKAR PO DANG ME LONG YONGS SU GYUR BA
LAS GZUGS RNAM PAR DAG PA RNAM PAR SNANG MDZAD KYI RANG BZHIN
GZUGS RDO RJE

MA ME LONG 'DZIN PA'O, ,H'Um YIG NAG PO DANG PI WANG YONGS SU
GYUR BA LAS SGRA RNAM PAR DAG PA MI BSKYOD PA'I RANG BZHIN SGRA
RDO RJE MA PI WANG 'DZIN PA'O, BAm YIG SER PO DANG DRI CHUS BKANG
BA'I DUNG PHOR YONGS SU GYUR BA LAS DRI RNAM PAR DAG PA RIN CHEN
'BYUNG LDAN GYI RANG BZHIN DRI RDO RJE MA DRI

CHUS BKANG BA'I DUNG PHOR 'DZIN PA'O, ,HO YIG DMAR PO DANG RO'I
SNOD YONGS SU GYUR BA LAS RO RNAM PAR DAG PA SNANG BA MTHA' YAS
KYI RANG BZHIN RDO RJE MA ROS BKANG BA'I SNOD DKAR PO 'DZIN PA'O,
,KHAm YIG LJANG GU DANG GOS SNA TSOGS YONGS SU GYUR BA LAS REG
BYA RNAM PAR DAG

PA DON YOD GRUB PA'I RANG BZHIN REG BYA RDO RJE MA GOS SNA TSOGS
'DZIN PA'O, ,RAm YIG DKAR PO DANG CHOS 'BYUNG YONGS SU GYUR BA
LAS CHOS KHAMS RNAM PAR DAG PA RDO RJE SEMS DPA'I RANG BZHIN CHOS
KYI DBYINGS KYI RDO RJE MA CHOS 'BYUNG 'DZIN PA STE 'DI NI YUL
DRUG RNAM PAR SPYOD PA'O,, ,,

@272B DE BZHIN DU YAm YIG DKAR PO DANG 'KHOR LO RTZIBS BRGYAD PA
YONGS SU GYUR BA LAS SA'I KHAMS RNAM PAR SNANG MDZAD RANG BZHIN
SPYAN MA 'KHOR LO RTZIBS BRGYAD PA 'DZIN PA'O, ,MAm YIG NAG PO
DANG AUTPALA DMAR PO YONGS SU GYUR BA LAS CHU'I KHAMS RNAM PAR
DAG PA MI BSKYOD

PA'I RANG BZHIN M'A MA K'I AUTPALA DMAR PO 'DZIN PA'O, ,A'Am YIG
SER PO DANG, RIN PO CHE YONGS SU GYUR BA LAS ME'I KHAMS RNAM PAR
DAG PA SNANG BA MTHA' YAS KYI RANG BZHIN GOS DKAR MO PADMA DMAR
PO 'DAB MA BRGYAD PA 'DZIN PA'O, ,TAm YIG SER PO DANG GSER GYI
AUTPALA YONGS

SU GYUR BA LAS RLUNG GI KHAMS RNAM PAR DAG PA RIN CHEN CHOS 'BYUNG
LDAN GYI RANG BZHIN SGROL MA GSER GYI AUTPALA 'DZIN PA'O, ,'DI
NI KHAMS BZHI RNAM PAR SBYONG BA'O,, ,,DE BZHIN DU BHRUm YIG DKAR
PO DANG 'KHOR LO YONGS SU GYUR BA LAS GZUGS KYI PHUNG PO RNAM PAR
DAG PA RNAM PAR SNANG

MDZAD 'KHOR LO DKAR PO RTZIBS BRGYAD PA 'DZIN PA'O, ,A'Am YIG SER
PO DANG, RIN PO CHE YONGS SU GYUR BA LAS TSOR BA'I PHUNG PO RNAM
PAR DAG PA RIN CHEN 'BYUNG LDAN RIN PO CHE LJANG GU 'DZIN PA'O,
,DZRim YIG DMAR PO DANG PADMA YONGS SU GYUR BA LAS 'DU SHES KYI
PHUNG PO RNAM PAR

DAG PA 'OD DPAG TU MED PA PADMA DMAR PO 'DAB MA BRGYAD PA 'DZIN
PA'O, ,KHAm YIG LJANG GU DANG RAL GRI YONGS SU GYUR BA LAS 'DU
BYED KYI PHUNG PO RNAM PAR DAG PA DON YOD GRUB PA RAL GRI NAG PO
'DZIN PA'O, ,H'Um YIG NAG PO DANG RDO RJE YONGS SU GYUR BA LAS
RNAM PAR SHES PA'I PHUNG PO

RNAM PAR DAG PA MI BSKYOD PA RDO RJE NAG PO 'DZIN PA'O, ,'DI NI
PHUNG PO LNGA RNAM PAR SBYOR BA'O, ,CHUNG NGU'I RNAM PAR SMIN
PA'I 'BRAS BU DANG, CHUNG NGU'I NYE BAR SGRUB PA'O,, ,,NU MA
GNYIS KYI 'OG TU ZLA BA LA GNAS PA'I H'Um YIG NAG PO DE YONGS SU
GYUR BA LAS RDO RJE NAG PO DE'I

DBUS KYI LTE BA LA GNAS PA'I H'Um YIG NAG PO'O, ,DE YONGS SU GYUR
BA LAS SLAR YANG RDO RJE'I LTE BA'I DBUS SU ZLA BA LA GNAS PA'I
H'Um YIG STE, DE LAS THUGS RDO RJE SPRO BA DANG BSDU BA SNGON DU
'GRO BA'I NANG DU GNAS PA'I H'Um YIG DANG RDO RJE YONGS SU GYUR
BA LAS PHYAG NA RDO RJE YONGS SU GYUR

@273A *, ,PA LAS PHYAG NA RDO RJE LTA BU'I THUGS RDO RJE BSGOM
PAR BYA'O, ,DE NAS THUGS RDO RJE'I SNYING GAR ZLA BA LA GNAS PA'I
RDO RJE'I LTE BA'I DBUS SU ZLA BA LA GNAS PA'I H'Um YIG LAS BYUNG
BA'I THUGS RDO RJE SPROS PAS 'GRO BA'I DON BYAS NAS MDUN DU BYON
TE GNAS PA RNAMS DANG, GDOD

MA NAS GRUB PA'I THUGS RDO RJE RNAMS KYANG MDUN DU SPYAN DRANGS
LA GNAS PAR BLTAS TE, SNYING GA'I SA BON LAS BYUNG BA'I PHYI NANG
GSANG BA'I MCHOD PAS YANG DAG PAR MCHOD PAS DGYES PAR BLTAS LA
RANG GIS SBRUL PA DANG THOG MA MED PA NAS GRUB PA RNAMS LA TSIGS
SU GCAD PA GNYIS

KYIS GSOL BA GDAB PAR BYA'O, ,RDO RJE 'DZIN THUGS DPAL DPAL LDAN,
,RDO RJE MI PHYED GSUM BSGOM PAS, ,DENG BDAG BYIN GYIS BRLABS
GNAS SU, ,RDO RJE THUGS KYIS MDZAD DU GSOL, ,PHYOGS BCUR BZHUGS
PA'I SANGS RGYAS RNAMS, ,RDO RJE MI PHYED GSUM BSGOM PAS, ,

DENG BDAG BYIN GYIS BRLABS GNAS SU, ,RDO RJE THUGS KYIS MDZAD DU
GSOL, ,DE NAS GSOL BA BTAB PA'I DE MA THAG TU RAB TU DGYES PAS
RANG GI THUGS RDO RJE'I BDAG NYID DU RAB TU ZHUGS PAR BSAMS LA
'DIS LHAG PAR MOS PAR BYA STE, AOm SARBA TA TH'A GA TA TZITTA
BADZRA SV'A BH'A BA A'ATMA KO&HAm,

DE BZHIN DU NU MA GNYIS KYI BAR DU ZLA BA LA GNAS PA'I RAL GRI'I
YU BA'I DBUS SU ZLA BA LA GNAS PA'I MAm YIG DANG RAL GRI YONGS SU
GYUR PA LAS GSOL BA BTAB PA MED PAR DAM TSIG SEMS DPA' BZHIN DU
YE SHES SEMS DPA' BSGOM PAR BYA'O, ,DE BZHIN DU THUGS RDO RJE
BSKYED PA'I

RIM PA NYID KYIS MGRIN PA'I RTZA BAR ZLA BA LA GNAS PA'I RAL
GRI'I YU BA'I DBUS SU ZLA BA LA GNAS PA'I AA YIG DMAR PO DANG
PADMA YONGS SU GYUR PA LAS GSOL BA BTAB NAS LHAN CIG 'JIG RTEN
DBANG PHYUG BZHIN DU GSUNG RDO RJE BSGOM PAR BYA'O, ,DER GSOL BA
BTAB PA'I TSIGS SU BCAD PA

GNYIS NI, CHOS KYI GSUNG LAM DPAL DANG LDAN, ,RDO RJE MI PHYAD
GSUM BSGOMS PAS, ,DENG BDAG BYIN GYIS BRLABS GNAS SU, ,RDO RJE
GSUNG GIS MDZAD DU GSOL, ,PHYOGS BCUR BZHUGS PA'I SANGS RGYAS
RNAMS, ,RDO RJE MI PHYED GSUM BSGOMS PAS, ,DENG BDAG BYIN GYIS

@273B BRLABS GNAS SU, ,RDO RJE GSUNG GIS MDZAD DU GSOL, ,DE NAS
BCOM LDAN 'DAS BZHUGS PA'I DE MA THAG TU, AOm SARBA TA TH'A GA TA
B'AKA BADZRA SV'A BH'A B'A A'ATMA KO&HAm, ZHES BYA BAS LHAG PAR
MOS PAR BYA'O, ,DE NAS DE NYID KYI BSKYED PA'I RIM PAS DPRAL BAR
AOm YIG DKAR PO

DANG 'KHOR LO YONGS SU GYUR PA LAS GSOL BA BTAB PA LAS LHAN CIG
SA'I SNYING PO BZHIN DU SKU RDO RJE BSGOM PAR BYA'O, ,DE LA 'DI
NI GSOL BA GDAB PA'I TSIGS SU BCAD PA GNYIS TE, DPAL LDAN RDO RJE
SKU 'CHANG BA, ,RDO RJE MI PHYED GSUM BSGOMS PAS, ,DENG BDAG BYIN
GYIS

BRLABS GNAS SU, ,RDO RJE SKU YIS MDZAD DU GSOL, ,PHYOGS BCUR
BZHUGS PA'I SANGS RGYAS RNAMS, ,RDO RJE MI PHYED GSUM BSGOMS PAS,
,DENG BDAG BYIN GYIS BRLABS GNAS SU, ,RDO RJE SKU YIS MDZAD DU
GSOL, ,DE NAS RAB TU ZHUGS PA'I DE MA THAG TU,

AOm SARBA TA TH'A GA TA K'A YA BADZRA SV'A BH'A BA A'ATMA
KO&HAm, ZHES BYA BAS LHAG PAR MOS PAR BYA'O, ,DE LTAR THUGS RDO
RJE LA SOGS PAS BYIN GYIS BRLAB PA NI CHUNG NGU'I SKYES BU BYED
PA'I 'BRAS BU DANG CHUNG NGU'I SGRUB PA'O,, ,,DE NAS YE SHES SEMS
DPA'I THUGS KA'I PHYAG MTSAN GYI

SA BON LAS 'OD ZER RNAM PAR SPROS PAS PHYOGS BCU'I DE BZHIN
GSHEGS PA THAMS CAD YANG DAG PAR BSKUL TE, DE BZHIN GSHEGS PA'I
SO SO'I SKU LAS RNAM PAR SPROS PA'I RANG RANG GI SKU MDOG GI RIN
PO CHE'I BUM PA BYANG CHUB KYI SEMS KYIS BKANG BAS PHYAG 'BREL BA
RNAMS

KYIS NAM MKHA' KHYAB PAS RGYAL MTSAN DANG BA DAN LA SOGS PAS
PHYAG 'BREL BA'I MCHOD PA'I LHA MO'I TSOGS KYIS YONGS SU BSKOR BA
SPYAN MA LA SOGS PA CHOS KYI DBYINGS KYI RDO RJE MA'I MTHAR THUG
PA'I LHA MO'I TSOGS DPAG TU MED PAS BDAG NYID DBANG BSKUR BAS
BLTAS LA SPYI BOR

BABS PA'I CHU'I LHAG MA YONGS SU GYUR PA LAS MI BSKYOD PA BSAMS
NAS BKUG PA'I BUM PA RNAMS GZHAL YAS KHANG GI BUM PA RNAMS LA
THIM PAR BSGOMS NAS, LHA MO RNAMS KYIS GSANG BA'I MCHOD BAS MCHOD
CING, DGA' BA'I CHOGS BLA NA MED PA'I BDAG NYID KYIS SHIN TU BDE
BAR

@274A *, ,BLTA BA'I DBANG BSKUR BA NI CHUNG NGU'I DRI MA MED PA'I
'BRAS BU DANG CHUNG NGU'I SGRUB PA CHEN PO STE, DE LTAR CHUNG
NGU'I YAN LAG BZHI'O,, ,,DE NAS RANG GI 'OD KYI SHES RAB MA'I SEN
MO NAS BRTZAMS TE SKRA MTSAMS KYI MTHAR THUG PA'I YAN LAG DGA' BA
SHIN TU RGYA

CHE BA 'KHOR BA MA YIN PA BLA NA MED PA'I BDE BA CHEN PO'I BDUD
RTZI'I RGYUN 'BYUNG BAR BLTAS PA NI 'BRING GI RGYU MTHUN PA'I
'BRAS BU DANG 'BRING GI BSNYEN PA'O, ,DE NAS GONG MA BZHIN DU
SA'I SNYING PO LA SOGS PA MIG LA SOGS PA'I SKYE MCHED DRUG BYIN
GYIS BRLAB PA NI 'BRING GI RNAM PAR

SMIN PA'I 'BRAS BU DANG, 'BRING GI NYE BAR SGRUB PA'O, ,DE NAS
GSOL BA GDAB PA MED PAR THUGS DANG GSUNG DANG SKU BYIN GYIS BRLAB
PA NI 'BRING GI SKYES BU'I BYED PA'I 'BRAS BU DANG 'BRING GI
SGRUB PA'O, ,DE BZHIN DU BCOM LDAN 'DAS YE SHES SEMS DPA' BSGOMS
NAS DBANG

BSKUR BAR BSGOM PA NI 'BRING GI DRI MA MED PA'I 'BRAS BU DANG,
'BRING GI SGRUB PA CHEN PO'O, ,DE LTAR 'BRING GI YAN LAG BZHI'O,
,DE NAS BCOM LDAN 'DAS MA'I SPYI BO'I NANG DU ZLA BA'I DKYIL
'KHOR LA GNAS PA'I AOm YIG DKAR PO YONGS SU GYUR PA LAS 'KHOR
LO'O, ,

DE'I LTE BA'I NANG DU ZLA BA LA GNAS PA'I AOm YIG DKAR PO'O, ,DE
YONGS SU GYUR PA LAS NU MA GNYIS KYI STENG GI MTSAMS NAS SPYI
BO'I MTHAR THUG PAR RNAM PAR SNANG MDZAD KYI RDUL PHRA RAB KYI
RANG BZHIN DU BLTA BAR BYA'O, ,DE BZHIN DU LTE BA'I NANG DU ZLA
BA LA GNAS PA'I AOm YIG

DKAR PO'O, ,DE YONGS SU GYUR PA LAS NU MA GNYIS KYI STENG NAS NU MA
GNYIS KYI BAR MTHAR THUG PAR MI BSKYOD PA'I RDUL PHRA RAB KYI
RANG BZHIN BLTA BAR BYA'O, ,DE NAS LTE BA'I 'OG GI NANG DU NYI
MA'I DKYIL 'KHOR LA GNAS PA'I SV'A YIG SER PO YONGS SU GYUR PA
LAS RIN PO CHE

MA RA GA TA'O, ,DE'I NANG DU NYI MA'I DKYIL 'KHOR LA GNAS PA'I
SV'A YIG SER PO'O, ,DE YONGS SU GYUR PA LAS PADMA'I STENG NAS LTE
BA'I MTHAR THUG PAR RIN CHEN 'BYUNG LDAN GYI RDUL PHRA RAB KYI
RANG BZHIN DU BLTA BAR BYA'O, ,DE BZHIN DU PADMA'I NANG DU NYI
MA'I DKYIL 'KHOR LA GNAS PA'I

@274B A'A:YIG DMAR PO YONGS SU GYUR PA LAS KHA BYE BA'I PADMA
DMAR PO 'DAB MA BRGYAD PA'O, ,DE'I NANG DU NYI MA'I DKYIL 'KHOR
LA GNAS PA'I AA YIG DMAR PO'O, ,DE YONGS SU GYUR PA LAS PADMA NAS
BRTZAMS TE PUS MO GNYIS KYI STENG GI MTHAR THUG PAR 'OD DPAG MED
KYI RDUL PHRA RAB

KYI RANG BZHIN DU BLTA BAR BYA'O, ,DE BZHIN DU PUS MO GNYIS KYI
'OG TU SO SOR NYI MA'I DKYIL 'KHOR LA GNAS PA'I HA YIG LJANG GU
YONGS SU GYUR PA LAS RAL GRI'O, ,DE'I YU BA'I NANG DU NYI MA'I
DKYIL 'KHOR LA GNAS PA'I H'A YIG GO, ,DE YONGS SU GYUR PA LAS PUS
MO

GNYIS NAS BRTZAMS TE RKANG PA'I SOR MO'I MTHAR THUG PAR DON YOD
GRUB PA'I RDUL PHRA RAB KYI RANG BZHIN DU BLTA BAR BYA'O, ,DE
LTAR RIGS LNGA GCIG TU TSOGS PAS YONGS SU MA NYAMS PA RANG GI KHA
DOG DANG DBYIBS KYIS BCOM LDAN 'DAS MA GSAL BAR BYA'O, ,DE'I CHU
SKYES LA

H'Um YIG DMAR PO YONGS SU GYUR PA LAS KHA 'OG TU BLTAS PA'I PADMA
LTA BU LA A'A:YIG DMAR PO YONGS SU GYUR PA LAS ZE'U 'BRU RNAM PAR
BSGOM MO, ,DE BZHIN DU H'Um YIG DMAR PO YONGS SU GYUR PA LAS RANG
GI RDO RJE'O, ,AOm YIG DKAR PO YONGS SU GYUR PA LAS NO BU'I

CHA RDO RJE RTZE LNGA PA LTA BU'I RJES SU BYED PA SHIN TU YID
'PHROG PA BLTAS NAS DE BZHIN GSHEGS PA THAMS CAD KYI RJES SU
CHAGS PA'I DON BDAG LA BRTZAMS PAR 'GROS NAS GNYIS KA'I THUGS
KA'I SA BON GYI 'OD ZER GYIS DE BZHIN GSHEGS PA THAMS CAD BKUG
NAS RANG GI LUS

DANG YAN LAG RNAMS LA THIM PAR BSGOMS LA THUGS KA'I SA BON GYI
'OD ZER GYIS DE BZHIN GSHEGS PA THAMS CAD BKUG NAS ZHAL DU ZHUGS
TE, MAN NGAG JI LTA BA BZHIN DU GNAS JI LTA BA BLTAS LA SNGAGS
BRJOD DO, ,AOm SARBA TA TH'A GA TA AA NU R'A GA NA BADZRA SVA
BH'A BA A'ATMA KO&HAm,

ZHES BYA BA'I BAR NI DANG PO SBYOR BA'I TING NGE 'DZIN TO, ,DE
NAS THUGS KA'I SA BON GYIS DE BZHIN GSHEGS PA THAMS CAD BKUG NAS
ZHAL NAS ZHAL DU ZHUGS TE ZHU BAR GYUR PA RNAMS RDO RJE'I LAM NAS
PHYUNG NAS PADMA'I NANG DU GNAS PAR BLTAS LA 'OD KYI GONG BU DE
YONGS SU GYUR PA LAS

@275A *, ,MAm YIG GO, ,DE LAS BYUNG BA'I MI BSKYOD PA RNAM PAR
SPROS PAS 'GRO BA'I DON BYAS NAS MAm YIG DE YONGS SU GYUR PA LAS
GTZO BO MI BSKYOD PA'I RTEN DANG BRTEN PA'I DKYIL 'KHOR GYI BDAG
NYID GSANG BA'I DKYIL 'KHOR BLTA'O, ,DE NAS MI BSKYOD PA LA SOGS
PA

RNAMS SO SOR MNGON SUM DU BYAS TE MAN NGAG JI LTA BA BZHIN DU
RIGS KYI BDAG PO LA RJES SU GNANG BA THOB NAS RANG RANG GI SNGAGS
KYIS DBYUNG BAR BYA'O, ,DE LA BADZRA DHRiK CES BYA BA'I SNGAGS
'DIS NYE BAR PHYUNG BA'I BCOM LDAN 'DAS MI BSKYOD PA SPRUL PA
DPAG TU MED PA SPROS PAS 'GRO BA'I DON

BYAS NAS 'JAM PA'I RDO RJE'I SKU GSUNG THUGS RDO RJE RNAMS LA
THIM PAR GYUR PAR BSAM MO, ,DE BZHIN DU DZIN DZIK CES BYA BA'I
SNGAGS 'DIS 'GRO BA'I DON BYED PA SNGON DU 'GRO BAS MDUN DU RNAM
PAR SNANG MDZAD DO, ,DE BZHIN DU RATNA DHRiK CES BYA BA'I 'DIS
LHO PHYOGS SU RIN CHEN 'BYUNG LDAN NO, ,

A'A RO LiK CES BYA BA 'DIS NUB PHYOGS SU 'OD DPAG MED DO,
,PRADZNY'A DHRiK CES BYA BA 'DIS BYANG PHYOGS SU DON YOD GRUB
PA'O, ,MO HA RA TI ZHES BYA BA 'DIS ME'I MTSAMS SU SPYAN NO,
,DVEshA RA TI ZHES BYA BA 'DIS BDEN BRAL GYI MTSAMS SU M'A MA
K'I'O, ,R'A GA RA TI ZHES BYA BA 'DIS RLUNG

GI MTSAMS SU GOS DKAR MO'O, ,BADZRA RA TI ZHES BYA BA 'DIS DBANG
LDAN GYI MTSAMS SU SGROL MA'O, ,AOm A'A:H'Um ZHES BYA BA 'DIS GO
RIMS BZHIN DU ME'I MTSAMS LA SOGS PA'I MTSAMS BZHI DANG, SHAR
SGO'I BYANG DANG LHO'I 'GRAM GNYIS SU GZUGS RDO RJE MA LA SOGS PA
DRUG GO, ,

YAM'ANTA KRiTA CES BYA BA 'DIS SHAR PHYOGS KYI SGOR GSHIN RJE
GSHED DO, ,PRADZNY'A NA TA KRiTA CES BYA BA 'DIS LHO'I SGOR SHES
RAB MTHAR BYED DO, ,PADM'ANTA KRiTA CES BYA BA 'DI SNUB KYI
SGOR PADMA THAR BYED DO, ,BHIGHN'ANTA KRiTA CES BYA BA 'DIS
BYANG GI SGOR BGEGS MTHAR BYED DO, ,AOm A'A:H'Um ZHES BYA

BA 'DIS PHYI'I GZHAL YAS KHANG LA GZHAL YAS KHANG DE THIM PAR
BLTA'O, ,DE NAS YE SHES SEMS DPA'I THUGS KA'I PHYAG MTSAN GYI SA
BON 'OD ZER GYI LCAGS KYU'I RNAM PAS THOG MA MED PA'I GRUB PA'I
YE SHES KYI DKYIL 'KHOR GYI BDAG NYID BCOM LDAN 'DAS 'JAM PA'I
RDO RJE

@275B MDUN DU SPYAN DRANGS PA'I BCOM LDAN 'DAS RAB TU GZHUG PA'I
PHYIR GUR MTSAMS DBYE BA DANG, SGO NAS ZHUGS PA LA GSHIN RJE
GSHED LA SOGS PAS BDUD RNAMS BSKRAD NAS RDO RJE'I GUR SNGON BZHIN
DU BRTAN PAR BLTAS LA BCOM LDAN 'DAS RNAMS LA ZHABS BSIL DANG,
ZHAL BSIL

DANG MCHOD YON RNAMS PHUL NAS PHYI DANG GSANG BA'I MCHOD PA RNAMS
KYIS YANG DAG PAR MCHOD DE, GSHIN RJE GSHED LA SOGS PAS MAN NGAG
JI LTA BA BZHIN DU DGUG PA DANG, GZHUG PA DANG, BCING BA DANG,
DGYES PA SKYED PAR BYA'O, ,DA NAS THOG MA MED PA NAS GRUB PA'I

'JAM PA'I RDO RJE DANG LHAN CIG GNYIS SU MED PA'I RANG BZHIN LHAG
PAR MOS PAR BYA'O ZHES BYA BA'I BAR GYIS RGYU MTHUN PA'I 'BRAS BU
CHEN PO DANG BSNYEN PA CHEN PO'O,, ,,DE NAS DKYIL 'KHOR GYI BDAG
PO DANG, DKYIL 'KHOR PA RNAMS KYI RANG GI RIG MA DANG BCAS PAR
GONG MA

BZHIN DUS GCIG TU MIG LA SOGS PA'I SKYE MCHED DRUG BYIN GYIS
BRLABS PA ZHES BYA BA NI RNAM PAR SMIN PA DANG, CHEN PO'I NYE BAR
SGRUB PA'O, ,DE NAS GSOL BA BTAB PA MED PAR THUGS DANG GSUNG DANG
SKU BYIN GYIS BRLABS PA ZHES BYA BA NI CHEN PO'I SKYES BU BYED
PA'I 'BRAS BU DANG, CHEN

PO'I SGRUB PA'O, ,DE NAS SO SOR GONG MA BZHIN DU YE SHES SEMS
DPA' BSGOMS NAS DBANG BSKUR BA LA SOGS PA NI DRI MA MED PA'I
'BRAS BU DANG, CHEN PO'I SGRUB PA CHEN PO ZHES BYA BA'I YAN LAG
BZHI'O, ,CHU LHAG MA YONGS SU GYUR PA LAS 'JAM PA'I RDO RJE DANG,
RNAM PAR

SNANG MDZAD DANG, RIN CHEN 'BYUNG LDAN DANG, 'OD DPAG MED DANG,
DON YOD GRUB PA DANG, M'A MA K'I DANG, SGRA RDO RJE MA DANG, SHES
RAB MTHAR BYED DANG, BGEGS MTHAR BYED DANG, PHYAG NA RDO RJE
DANG, THUGS RDO RJE DANG, SRUNG BA'I 'KHOR LO LA GNAS PA'I SHES
RAB MTHAR

BYED DANG, BGEGS MTHAR BYED DANG, 'DOD PA'I RGYAL PO DANG, DBYIG
PA SNGON PO DANG, STOBS PO CHE DANG, MI G-YO BA DANG, GTZUG TOR
'KHOR LOS SGYUR BA DANG, GNOD MDZES RGYAL PO DANG, RDO RJE H'Um
MDZAD RNAMS KYI DBU LA MI BSKYANG PA'O, ,SPYAN MA DANG, GZUGS RDO
RJE

@276A *, ,MA DANG, GSHIN RJE GSHED DANG, SA'I SNYING PO DANG, SKU
RDO RJE DANG, BSRUNG BA'I 'KHOR LO LA GNAS PA'I GSHIN RJE GSHED
RNAMS LA RNAM PAR SNANG MDZAD DO, ,DRI RDO RJE MA DANG, NAM
MKHA'I SNYING PO DAG LA RIN CHEN 'BYUNG LDAN NO, ,GOS DKAR MO
DANG,

RO RDO RJE MA DANG, PADMA MTHAR BYED DANG, 'JIG RTEN DBANG PHYUG
DANG, GSUNG RDO RJE DANG, SRUNG BA'I 'KHOR LO LA GNAS PA'I PADMA
MTHAR BYED RNAMS LA 'OD DPAG MED DO, SGROL MA DANG, REG BYA RDO
RJE MA DANG, SGRIB PA THAMS CAD RNAM PAR SEL BA RNAMS LA DON YOD
GRUB PA'O, ,CHOS

KYI DBYINGS RDO RJE MA DANG, KUN DU BZANG PO DAG LA RDO RJE 'DZIN
PA'O ZHES BYA BA RIGS KYI BDAG PO BSGOM PA'O, ,DE NAS THUGS KA'I
SA BON GYI 'OD ZER GYIS PHYOGS BCU NA GNAS PA'I 'DOD PA'I YON TAN
LNGA RNAMS BKUG NAS ZHAL DU ZHUGS TE ZHU BAR GYUR PA RDO RJE'I
LAM NAS LHA MO'I PADMAR BABS

PAR BLTAS LA 'OD KYI GONG BU DE YONGS SU GYUR PA LAS BLA NA MED
PA ZAG PA MED PA DPAG TU MED PA'I 'DOD PA'I YON TAN LNGAS PHYAG
'BREL BA'I GZUGS RDO RJE MA LA SOGS PA'I MTHAR THUG PA'I LHA MO'I
TSOGS BCOM LDAN 'DAS MA'I BA SPU'I BU GA SO SO NAS RNAM PAR SPROS
PAS DKYIL

'KHOR PA RNAMS MCHOD CING BLA NA MED PA'I BDE BA CHEN POS TSIM
PA'I BDAG NYID DU BLTAS LA, AOm SARBA TA TH'A GA TA P'U DZA
BADZRA SV'A BH'A BA A'ATMA KO&HAm ZHES BRJOD PAR BYA'O, ,DE NAS
DKYIL 'KHOR RNAMS DANG LHA MO'I TSOGS RNAMS DANG, GZHAN YANG KA
BA DANG RTZIG PA DANG RTA BABS LA

SOGS PA KUN NAS BSTOD PA'I BDAG NYID DU BLTA BAR BYA'O, ,DE LA
'DI NI BSTOD PA'I TSIGS SU BCAD PA LNGA STE, MI BSKYOD RDO RJE YE
SHES CHE, ,RDO RJE DBYINGS NI MKHAS CHEN PO, ,RDO RJE GSUNG MCHOG
DKYIL 'KHOR GSUM, ,RDO RJE DBYINGS LA PHYAG 'TSAL LO, ,RNAM PAR

SNANG MDZAD DAG PA CHE, ,RDO RJE ZHI BYED DGA' CHEN PO, ,RANG
BZHIN 'OD GSAL MCHOG GI MCHOG ,STON PA RDO RJE PHYAG 'TSAL LO,
,RIN CHEN RGYAL PO RAB TU ZAB, ,RDO RJE NAM MKHA' DRI MA MED,
,RANG BZHIN DAG PA GOS PA MED, ,RDO RJE BRJOD CIG PHYAG 'TSAL LO, ,

@276B RDO RJE MI PHYED RGYAL PO CHE, ,MI RTOG NAM MKHA' RDO RJE
'DZIN, ,'DOD CHAGS PHA ROL PHYIN PA BRNYES, ,RDO RJE GSUNGS SHIG
PHYAG 'TSAL LO, ,DON YOD RDO RJE RDZOGS SANGS RGYAS, ,BSAM PA
THAMS CAD RDZOGS MDZAD PA, ,RANG BZHIN DAG PA NYID LAS BYUNG,
,RDO RJE SEMS

DPA' PHYAG 'TSAL LO, ,DE NAS 'JAM PA'I RDO RJE'I MDUN DU A'A:YIG
DMAR PO YONGS SU GYUR PA LAS BRUm LA SOGS PA SA BON BYIN GYIS
BRLABS PA'I BDUD RTZI LNGA DANG, BRTZON 'GRUS LNGAS YONGS SU GANG
BA'I PADMA'I SNOD DKAR PO RIN PO CHE SNA BDUN GYI RANG BZHIN GYI
MAN 'JI'I

STENG DU BLTA'O, ,DE'I STENG DU MTHO GANG TZAM GYI STENG DU ZLA
BA'I DKYIL 'KHOR LA GNAS PA'I H'Um YIG DKAR PO YONGS SU GYUR PA
LAS RDO RJE DKAR PO'I LTE BA'I DBUS SU ZLA BA'I DKYIL 'KHOR LA
GNAS PA'I H'Um YIG DKAR POS BYIN GYIS BRLABS PA BLTAS NAS PADMA'I
SNOD KYI 'OG TU YAm

YIG YONGS SU GYUR PA LAS RLUNG GI DKYIL 'KHOR RO, ,RLUNG GI DKYIL
'KHOR GYI STENG DU RAm YIG YONGS SU GYUR PA LAS ME'I DKYIL 'KHOR
RNAM PAR BSGOMS NAS RLUNG GIS SBAR BA'I MES PADMA'I SNOD RAB TU
DROS PAS BDUD RTZI LA SOGS PA ZHU STE, DE'I RLANGS PAS ZLA BA
DANG RDO RJE LA

SOGS PA ZHU NAS DE NYID DU LHUNG BA DE THAMS CAD BLA NA MED PA'I
BDUD RTZIS YONGS SU GANG BAR BLTA'O, ,DE'I STENG DU ZHU BA'I BDUD
RTZI'I RGYUN 'BAB PA'I AOm YIG BLTAS NAS DE'I 'OD KYIS DE BZHIN
GSHEGS PA THAMS CAD KYI BDUD RTZI'I RNAM PA RNAMS BKUG NAS DER
THIM PAR BSGOMS

LA; AOm YIG KYANG ZHU BAR GYUR NAS DE NYID DU ZHUGS PAR BLTAS NAS
BDUD RTZI DE KHO NA NYID DU GSUM GYIS LAN MANG DU BYIN GYIS BRLAB
PA'O, ,DE NAS BCOM LDAN 'DAS DANG DKYIL 'KHOR BA RNAMS KYI THUGS
KAR GNAS PA'I YE SHES SEMS DPA'I THUGS KA'I PHYAG MTSAN GYI DBUS

SU RANG RANG GI SA BON YONGS SU GYUR PA LAS RANG RANG GI GTZO
BO'I DKYIL 'KHOR GYI 'KHOR LO SO SO'I LCE'I DBUS SU H'Um DKAR PO
YONGS SU GYUR PA LAS RDO RJE RTZE LNGA PA NAS TZAM NANG SPU GUR
GYUR PA LTE BA LA H'Um YIG GIS BYIN GYIS BRLABS PAS BLTAS NAS
SGYU MA LTA BUR GSAL BA SNA TSOGS PA

@277A *, ,'DI THAMS CAD GNYIS SU MED PA TZAM DU LHAG PAR MOS PAR
BYA'O, ,RDO RJE RTZE LNGA PA'I 'OD ZER GYIS DRANGS NAS RANG GI
SNYING GAR GNAS PA'I 'KHOR LO LA SOGS PA DANG, BDAG NYID DKYIL
'KHOR GYI LHA TSOGS RNAMS KYIS TSIM PAR BYA'O ZHES PA NI DKYIL
'KHOR

RGYAL PO MCHOG GI TING NGE 'DZIN TO, ,DE NAS THAMS CAD KYI YE
SHES SEMS DPA'I THUGS KA'I PHYAG MTSAN GYI DBUS SU GNAS PA'I
DKYIL 'KHOR GYI 'KHOR LO YONGS SU GYUR PA LAS RANG RANG GI SA BON
BLTAS NAS MAm YIG LAS SPROS PA'I 'JAM PA'I RDO RJE RNAM PAR SPROS
PAS SEMS CAN

THAMS CAD 'JAM PA'I RDO RJER BYAS TE BKUG NAS MAm YIG LA RAB TU
ZHUGS SHING MAm YIG DE YONGS SU GYUR PA LAS SRAN MA'I TSAD TZAM
GYI NANG STONG PA'I THIG LE RNAM PAR BSGOMS LA DE'I DBUS SU YAN
LAG BZHI DANG LDAN PA'I RTEN DANG BRTEN PA'I BDAG NYID GCO BO
'JAM PA'I RDO RJE'I DKYIL

'KHOR GYI 'KHOR LO SKAD CIG TZAM GYIS BLTA BAR BYA'O, ,DE NAS
DE'I DKYIL 'KHOR GYI 'KHOR LO BKUG NAS SPROS PA'I 'OD ZER DGAG
PAR MI NUS PA 'PHROS PA GO RIMS BZHIN DU RAL GRI DANG, YE SHES
SEMS DPA' DANG, RAL GRI GNYIS PA DANG, SKU DANG GSUNG DANG THUGS
RNAMS

DANG; SA'I SNYING PO LA SOGS PA'I BYANG CHUB SEMS DPA' RNAMS
DANG, DAM TSIG SEMS DPA' RNAMS DANG, DKYIL 'KHOR PA RNAMS DANG,
MCHOD PA'I LHA MO DANG, GZHAL YAS KHANG DANG SNA TSOGS RDO RJE
DANG, SNA TSOGS PADMA DANG, CHOS KYI 'BYUNG GNAS KYI PHYAG RGYA
DANG 'KHOR

LO'I LTE BA DANG, RTZIBS BCU'I NANG NA GNAS PA'I KHRO BO BCUS
BYIN GYIS BRLABS PAS MYUR DU 'KHOR BA'I SRUNG BA'I 'KHOR LO DANG,
RDO RJE'I SA GZHI DANG RA BA DANG GUR RNAMS DANG, SA DANG RLUNG
DANG ME DANG CHU'I DKYIL 'KHOR RNAMS DANG, DE NAS JI SRID NAM
MKHA'I KHAMS SU GNAS PA'I 'JIG RTEN GYI

KHAMS RNAMS GSAL BAR BYAS TE 'GRO BA RDZOGS PA'I SANGS RGYAS SU
BYAS NAS DE NYID KYI RIM PAS DKYIL 'KHOR DE NYID DU RAB TU ZHUGS
SHING, DE NYID NAS YANG SPRO BA DANG 'JUG PA JI SNYED 'DOD KYI
BAR DU BYA BA NI THIG LE'I RNAL 'BYOR RO, ,DE NAS THIG LE'I 'KHOR
LO DE YONGS SU GYUR PA

@277B LAS MAm YIG BLTAS NAS DE'I 'OD ZER GYIS DE BZHIN GSHEGS PA
THAMS CAD YANG DAG PAR BKUG NAS ZHAL DU ZHUGS SHING RDO RJE'I LAM
NAS SPROS TE LHA MO'I PADMA'I DBUS SU ZHU BAR RJES SU BLTA'O, ,DE
NAS 'OD KYI GONG BU LAS, RDO RJE DANG PADMA BSKYOD PA LAS SPROS
PA'I BYANG CHUB KYI SEMS

KYI THIG LE GCIG D'UR WA'I YAL GA'I RTZE MO LA ZIL PA'I THIGS PA
BZHIN DU SNA'I RTZE MOR BLTAS NAS DE YONGS SU GYUR PA LAS MAm YIG
GO, ,DE YONGS SU GYUR PA LAS NAS 'BRU TZAM GYI RAL GRI'O, ,DE'I
YU BA'I NANG DU MAm YIG YONGS SU GYUR PA LAS ZLA BA LA GNAS PA'I
THIG LE PHRA MO NANG

STONG PA KHA DOG LNGA PA YUNGS KAR GYI TSAD TZAM MO, ,DE'I NANG
DU 'JAM PA'I RDO RJES GTZO BO MDZAD PA'I RTEN DANG BRTEN PA'I
BDAG NYID YAN LAG BZHI PA'I DKYIL 'KHOR GYI 'KHOR LO MTSAN NYID
MTSAN MA MA THOB KYI BAR DU SPRO BA DANG BSDU BAS STONG PA NYID
BSGOM PAR BYA'O, ,MTSAN MA THOB PA'I TSE

RNAM PAR SPROS TE DE BZHIN GSHEGS PA LNGA'I GTZO BO BYAS PA'I
DKYIL 'KHOR GYI 'KHOR LO'AM, DE'I LTE BA LA BYIN GYIS BRLABS PA'I
PHYAG MTSAN GYIS 'GRO BA'I DON BYED PA NI PHRA MO'I RNAL 'BYOR
RO, ,DE NAS MAN NGAG JI LTA BA BZHIN DU AOm A'A MAm:H'Um ZHES BYA
BA'I YI GE 'DI RNAMS GNAS JI LTA

BAR BLTAS NAS YI GE SO SOR BRJOD PA'I DUS SU SKU RDO RJE LA SOGS
PAS 'GRO BA'I DON BYAS NAS MDUN DU BYON PAR BLTAS LA PHYI NANG
GSANG BA'I MCHOD PAS YANG DAG PAR MCHOD DE RANG RANG GI SA BON LA
THIM PAR GYUR PA'O, ,DE BZHIN DU DE LTAR SKAD CIG MA SO SO LA
SPRO BA DANG 'JUG PA

LHAG PAR MOS PA SHIN TU THOGS PA DANG SHIN TU MYUR BA DANG, RNAM
PAR G-YENG BA MA YIN PA'I SEMS KYIS BZLAS PA BYED PA NI BZLAS
PA'I CHO GA'O, ,DE NAS NGAL BA NYID NA YUD TZAM CIG NGAL BA SOS
LA LHA MO'I GLU'I SGRAS CHAD PA LAS RGYAL BA STE, SPYI BO'I STENG
MTHO GANG TZAM GYI

STENG ZLA BA'I DKYIL 'KHOR LA GNAS PA BDUD RTZI'I RNAM PA LNGA
RAB TU BSGRUBS PA AOm YIG DKAR POS BYIN GYIS BRLABS PA'I BDUD
RTZI 'DZAG PAR BSAMS NAS SROG DANG STZOL BA'I 'OD ZER GYI LCAGS
KYUS BKUG NAS BDUD RTZI'I RGYUN 'BAB PAS, SKU RDO RJE LA SOGS
PA'I SO SO'I YAN

@278A *, ,LAG GI NGAL BA YONGS SU SPANGS PA NI TSIM PA'I CHO
GA'O, ,DE NAS KYANG MNGON PAR 'DOD PA'I YID KYIS SLAR YANG THIG
LE DANG PHRA MO'I RNAL 'BYOR BSGOM PAR BYA BA DANG SNGAGS BZLAS
PAR BYA BA DANG, TSIM PAR YANG BYA BA STE JI SRID 'DOD KYI BAR DU
YANG DANG YANG DU

'JUG PAR BYA'O, ,SEMS ZHUM NA YANG LHA MO'I GLU'I SGRAS RAB TU
SANGS PAR BYA BA DANG, RNAM PAR G-YENG BA PHRA MO'I RNAL 'BYOR
GYIS ZHI BAR BYA'O, ,DE NAS LDANG BAR 'DOD NA SKAD CIG TZAM GYIS
MCHOD PA DANG, BSTOD PA DANG, BDUD RTZI MYANG BAR BYAS NAS RNAM
PAR SNANG MDZAD

KYIS BYIN GYIS BRLABS PA RNAMS H'Um YIG LA THIM PAR BSGOM PAR BYA
BA DANG, 'OD DPAG MED KYIS BYIN GYIS BRLABS PA RNAMS A'A:YIG LA
THIM PAR BSGOM PA DANG, GZHAN DKYIL 'KHOR PA RNAMS H'Um YIG LA
THIM PAR BSGOMS LA BDAG NYID 'JAM PA'I RDO RJE'I RANG BZHIN AOm
YIG LA

SOGS PA LAS DANG CHOS DANG DAM TSIG DANG PHYAG RGYA CHEN PO'I
RANG BZHIN DU BYIN GYIS BRLAB PA DANG, MCHOD PA'I LHA MO LA SOGS
PA DANG BCAS PA JI LTAR BSTAN PA'I DKYIL 'KHOR GYI DBUS SU GNAS
PA DANG, SNA TSOGS PA RNAMS GNYIS SU MED PA NAM MKHA'I BDAG NYID
DU LHAG PAR

MOS PAR BYA'O, ,'KHRUL DANG MA 'KHRUL RTOG DANG MI RTOG DANG,
,BDE DANG DKAR PO LA SOGS DBANG PO LAS SKYES RNAMS, ,SHES RNAMS
THA DAD MIN TE LHAN CIG DMIGS PA'I PHYIR, ,SNGON DANG PHYI MAR
YANG NI DBYE BA MED PA NYID, ,CES JI LTAR BSTAN PA NI LUS KYI
RGYAL

PO MCHOG GI TING NGE 'DZIN TO, ,BSGOM PAR MI NUS NA BZLAS PA BYA
BA RNAMS BSTAN PA NI KHRO BO RNAMS MA GTOGS PA 'JAM PA'I RDO RJE
LA SOGS PA RNAMS KYI SNGON DU BSTAN PA'I SA BON DE NYID GSUM GYI
BAR DU BCUG PA MAN NGAG JI LTA BA BZHIN DU BZLAS PAR BYA'O,
,GZHAL YAS

KHANG DANG SRUNG BA'I 'KHOR LO LA GNAS PA'I GSHIN RJE GSHED LA
SOGS PA GZHI'I 'BYIN PA'I SNGAGS DE KHO NA NYID GSUM GYI BAR DU
BCUG LA BZLAS PAR BYA'O, ,'DOD PA'I RGYAL PO LA SOGS PA BDUN GYI
SNGAGS BRJOD DE, AOm A'A:H'Um tAKKI NI SV'A H'A, AOm A'A:H'Um AA
TZA LA H'Um,

@278B AOm A'A:H'Um DAndA H'Um, AOm A'A:H'Um BA LA H'Um, AOm
A'A:H'Um BHR'Um TZA KRA H'Um, AOm A'A:H'Um SUm BHA H'Um, AOm
A'A:H'Um BADZRA H'Um ZHES PA'O, ,AOm A'A:NA MA:SA MANTA K'A YA
B'AKA TZITTA BADZRA NAm, NA MO BADZRA KRO DH'A YA, MA H'A DAm
shtOtA KA BHEE RA BA YA, AA SI MU SA LA BA RA SU P'A SHA HA ST'A
YA, AOm AA MRi TA

KUndA LI KHA KHA KH'A HI KH'A HI, TIshthA TIshthA, BANDHA BANDHA,
HA NA HA NA, DA HA DA HA, GARDZDZA GARDZDZA, BI SPHO tA YA BI
SPHO tA YA, SARBA BIGHN'AN BI NA YA KA ,MA H'A GA NA PA TI DZ'I
BA TAN KA R'A YA H'Um PHAt SV'A H'A H'Um, 'JIGS PA THAMS CAD LAS
SKYOB PA BDUD RTZI 'KHYIL BA'I SNGAGS 'DI RTAG TU

BZLAS PAR BYA ZHES BYA BA NI BSGOM PA'I CHO GA'O, ,BSGOMS PA LAS
LANGS PA'I DUS SU RANG GI LHA'I RNAL 'BYOR GYI SA LA GNAS NAS
BRTAN PA DANG G-YO BA'I KHAMS GSUM PA THAMS CAD RANG GI LHAG PA'I
LHA'I GZUGS KYIS SAM SBYAR BA JI LTA BA BZHIN DU GZUGS RDO RJE

MA LA SOGS PA'I GZUGS KYIS LHAG PAR MOS PAS BYA BA THAMS CAD BYED
PA DANG ZAS LA SOGS PA BDUD RTZI MYANG BA'I CHO GAS BYA BA DANG,
SPROS PA MED PA'I RANG RIG PA'I DKYIL 'KHOR GYI 'KHOR LO'I BDAG
NYID GNYIS SU MED PAR RAB TU GSAL BA'I MES SKAD CIG

CIG GCIG LA SKYES PA'I RTOG PA THAMS CAD KYI BUD SHING BSREG PA
DANG, DKON MCHOG GSUM LA MCHOD PA BYA BA DANG, SEMS CAN GYI DON
TZAM GYI PHYIR LUS LA SOGS PA'I BYA BA BYED PA DANG, DAM TSIG LA
GNAS PA GROGS DAM TSIG LA GNAS PA DANG, SHIN TU GSANG STE

BDE BA DANG MI 'GAL BAR DAM TSIG BSTEN PA DANG, DAM TSIG NYAMS NA
DON YOD GRUB PA'I RNAL 'BYOR GYIS LANGS TE, BLA MA LA CHEN POR MI
BYED PA LA SOGS PA'I RTZA BA'I LTUNG BA BYUNG NA SDOM PA GZUNG BA
SNGON DU 'GRO BAS YON PHUL NAS BZOD PAR GSOL, SO SOR

BSHAGS PA DANG, YANG SDOM PA GZUNG BAR BYA'O, ,DBANG BSKUR BA'I
CHO GAS PHYI'I KHRUS BYA BA DANG, THUN GYI MTSAMS SU YANG LAS
DANG PO PAS GONG MA BZHIN DU BSAM GTAN BYA'O, ,GRUB PA'I MTSAN MA
THOB NAS RGYUD DU BSTAN PA'I RIM PAS DNGOS GRUB PA DANG,

@279A *, ,BGEGS SO SOR NYE BAR BYUNG NA BDUD RTZI THAB SBYOR GYI
RNAL 'BYOR GYI SA PHYE MAR BYA BA DANG, RGYU MTHUN PA DANG RNAM
PAR SMIN PA DANG, SKYES BU BYED PA DANG, DRI MA MED PA ZHES BYA
BA'I 'BRAS BU BZHIR NGES PA DANG, BSNYEN PA DANG NYE BAR SGRUB PA
DANG SGRUB PA CHEN PO ZHES BYA

BA'I YAN LAG BZHIR NGES PA DANG, LAS DANG PO PA DANG, YE SHES
CUNG ZAD LA DBANG THOB PA DANG, YANG DAG PA'I YE SHES LA DBANG
THOB PA ZHES BYA BA'I RNAL 'BYOR PA BZHIR NGES PA DANG, SMIG RGYU
LTA BU DANG, DU BA LTA BU DANG, ME KHYER LTA BU DANG, MAR ME LTA
BU DANG, RTAG

TU NAM MKHA' LA GSAL BAR SNANG BA ZHES BYA BA'I MTSAN MA LNGAR
NGES PA DANG, SBYOR BA DANG PO DANG, DKYIL 'KHOR RGYAL PO MCHOG
DANG, LAS RGYAL PO MCHOG CES BYA BA'I TING NGE 'DZIN GSUM DU NGES
PA DANG, DKYIL 'KHOR GYI BDAG PO'I RNAM PAR NGES PA DANG, THUGS
KAR

ZHUGS PA'I DKYIL 'KHOR GYI 'KHOR LOS KHAMS GSAL BAR BYAS TE NYAL
BAR BYA ZHES BYA BA NI BSGOM PA'I RNAL 'BYOR SPYOD PA'I CHO GA'O,
,CHE BA'I CHO GA BRJOD NAS DA NI MCHOG TU ZAB PA'I GNAS BSTAN PA
THAMS CAD KYI NOR GYI TSIG DON LNGA PO BRJOD PAR BYA STE, 'DIR
NGES PAR DON

DAM PAR CHOS THAMS CAD GCIG DANG DU MA DANG GZUNG BA DANG 'DZIN
PA DANG, RGYU DANG 'BRAS BU RTAG PA DANG, RTAG MIN RTAG PA LA
SOGS PA'I SPROS PA DANG BRAL BAS SGYU MA DANG SMIG RGYU DANG RMI
LAM DANG CHU ZLA DANG GZUGS BRNYAN LTA BUR SO SO'I RGYUD MNGON
PAR 'DOD PAS GSAL BA SNA

TSOGS GNYIS SU MED PA TZAM YIN YANG KUN RDZOB LA BRTEN TE RGYAL
BA'I SRAS KYIS JI LTAR RIG PAR LDOG PAR BYAS PA'I BYE BRAG GI
MTSAN MA DANG, GZHAL BYA DANG, DE KHO NA NYID DANG, BSGRUB BYA
DANG, SGRUB THABS KYI RNAM PAR GZHAG PAR BYA STE, BYANG CHUB RAB
TU RTOGS

PAR BYA'O, ,DE LA 'DIR TSAD MA NI RANG RIG PA'I MNGON SUM STE,
GSAL BA SNA TSOGS PA'I RNAM PA SNA TSOGS PA'I CHOS CAN GZHAN LA
LTOS PA MED PA RAB TU GSAL BA BEMS PO LAS LOG PA'I CHOS SO,
,GZHAL BYA NI RANG RIG PA'I TSAD MA LAS LOG NA MED PA THA

@279B MI DAD PA'I NGO BO'I RANG BZHIN GZUGS DANG SGRA DANG DRI
DANG RO DANG REG BYA DANG, BDE BA DANG, SDUG BSNGAL DANG, BTANG
SNYOMS KYI BDAG NYID SNA TSOGS KYI RNAM PA'I TSOGS SO, ,DE KHO NA
NYID NI SO SO'I RGYUD DU MNGON PAR 'DOD PA RNAMS KYI SNA TSOGS
GNYIS SU MED PA RAB TU GSAL

BA'I BDAG NYID SEMS CAN THAMS CAD KYI GZUGS KYI GZUNG BA DANG,
'DZIN PA LA SOGS PAR BTAGS PA'I SPROS PA RNAM PAR GROL BA'O, ,YUL
DANG DNGOS PO THAMS CAD LA KHYAB PA DMIGS PA NA SANGS RGYAS THAMS
CAD KYI YON TAN SKYE BA'I RGYU STE MI RTAG PA LA SOGS PA

BZHIN DU BRTAGS PA THUN MONG GI CHOS SO, ,DE NYID KYANG LONGS
SPYOD RDZOGS PA'I RTEN DU NGES TE, DE BZHIN GSHEGS PA THAMS CAD
KYI CHOS KYI SKU RU SHES SO, ,BSGRUB BYA NI SANGS RGYAS NYID DE,
'DI LTAR YANG GTZANG MA'I GNAS KYI STENG NA SDUG PO BKOD PA'I
MING CAN YANG DAG

PAR RDZOGS PA'I SANGS RGYAS RNAMS TE, JI LTAR BCOM LDAN 'DAS DGA'
BA'I RANG BZHIN STOBS DANG MI 'JIGS PA LA SOGS PA THAMS CAD
MKHYEN PA LA SOGS PA YID KYI YON TAN GYIS RGYAS PAR GYUR PA MTSAN
DANG DPE BYAD KYIS 'BAR BAR GYUR PA LONGS SPYOD RDZOGS PA'I

BDAG NYID DE BRTAGS PAS STONG PA'I MTSAN NYID CHOS KYI SKU MNGON
DU BYAS TE, SPRUL PA SPROS PAS MTSAMS MED PAR 'GRO BA'I DON YANG
DAG PAR RDZOGS PAR BYED PA NYAN THOS DANG RANG SANGS RGYAS DANG,
SA DGU'I DBANG PHYUG BYANG CHUB SEMS DPAS KYANG MI MTHONG BA'I
SKU, SA BCU'I

BYANG CHUB SEMS DPA' DBANG PHYUG MCHOG GIS CHOS NYAN PA'I SGO NAS
'KHOR BA JI SRID KYI BAR DU BZHUGS PA STE DE NYID BSGRUB BYA'O,
,SGRUB THABS NI SLAR YANG LCAGS KYI KHANG PA 'BAR BAR RAB TU
ZHUGS PAR GYUR PA'I SDUG BSNGAL GSUM GYIS SDUG BSNGAL BA'I

KHAMS GSUM PA NGES PA LA SOGS PAS TSIG DON LNGA PO NGES PA LA
THUG PAS YON TAN BCO BRGYAD DANG LDAN PA'I BYANG CHUB SEMS DPA'
PHA ROL TU PHYIN PA BCU LA GOMS PA NI PHA ROL TU PHYIN PA'I TSUL
GYIS GNAS PA'O, ,DPAL LDAN SNGAGS KYI THEG PA'I TSUL LA

@280A *, ,TSAD MA DANG, GZHAL BYA DANG, DE KHO NA NYID NI DE
RNAMS NYID DO, ,BSGRUB BYA DANG SGRUB THABS DAG LA KHYAD PAR YOD
DE, DE LA BSGRUB BYA NI BCOM LDAN 'DAS DE NYID, 'ON KYANG 'DIR
BYE BRAG NI RLUNG DANG ME DANG SA DANG CHU'I DKYIL 'KHOR GYI DBUS

SU YANGS PA NA RDO RJE SA GZHI LA SOGS PA'I DBUS NA GNAS PA'I
SRUNG BA'I 'KHOR LO'I LTE BAR DPAL LDAN CHOS KYI 'BYUNG GNAS KYI
NANG NA GNAS PA'I GZHAL YAS KHANG DU JI LTAR 'DOD PA'I YON TAN
LNGA'I DBANG PHYUG YID DU 'ONG BA'I GNAS PHUN SUM TSOGS PA NA
SANGS

RGYAS THAMS CAD YON TAN GYIS DAG PA'I RTEN DANG BRTEN PA'I RANG
BZHIN DAG YOD PA NA BSGRUB BYAR 'DOD PA'I RGYAL BA LHA MO'I 'DOD
PAS DAM PAR 'KHYUD PA'I BYA BAR GNAS SHING CHAGS PA'O, ,DE NAS
GZHAN DU YANG 'GYUR BA STE, MCHOG TU RNAM PAR G-YENG BA'I DGA' BA
'JIGS

PA DANG CHAGS PA'I SKAL BA LTA BU DER DGE LA RTOG PA MED CING
THABS KYI BLO DANG TING NGE 'DZIN LAS BYUNG BA DE BAS RAB TU GANG
BA, BDE BA CHEN PO GANG SKYES PA, ,'DOD PA YON TAN LNGA RNAM PA,
,BSGOMS PA'I STOBS KYIS GSAL BA NI, ,NYIN MTSAN RGYUN DU MI 'CHAD
PA'O, ,

DE YI YE SHES RTOGS RANG BZHIN, ,GSAL BA YIN PAS RTOGS PA MED,
,SNA TSOGS GNYIS SU MED RANG BZHIN, ,YOD MED RTOGS PAS RJOD BYED
PHYIR, ,THUGS RJES SPRO BA DANG BSDU BA, ,SNGAR GOMS PA YI DBANG
GIS YIN, ,LHUN GRUB SEMS CAN DON YIN

TE; ,DE NAS YID BZHIN NOR BU BZHIN, ,DE NI LHUN GYIS GRUB PAS NA,
,RTAG TU MA NYAMS PA YI BLO, ,NAM MKHA'I MTHAS GTUGS 'GRO BA YI,
,DON BYED PA LA RAB TU 'JUG ,DE BAS 'DI LTAR SKU DANG LDAN PA
SHES RAB LA 'KHYUD PA RANG GSAL RANG BZHIN TE, MCHOG

TU THUGS RJES RAB TU RGYUN CHUD PA DANG RNAM PAR BRAL BA'I SKU,
,DPE MED PA YI BDE GANG RTEN DANG BRTEN PA'I RANG BZHIN NI, ,THUB
PA'I DBANG PO'I YAN LAG BDUN DANG LDAN PA LA PHYAG 'TSAL, ,'DI
LDAN YAN LAG BDUN DANG LDAN PA'I BZHI PA NI BSGRUB BYA'O, ,'DI
NYID NI

@280B PHYAG RGYA CHEN PO'I DNGOS GRUB TU BRJOD DO, ,KHA CIG SLAR
YANG 'DI LTA BU BSGRUB BYA YIN PAR SMRA STE, SHES RAB DANG YE
SHES KYI DBANG GI DUS NA BLA MA'I MAN NGAG GIS SO SOR BDAG NYID
RIG CING, MCHOG DGA' DANG DGA' BRAL GYI DUS SU GNAS PA CHOS THAMS
CAD KYI GCIG

TU LHAN CIG SKYES PA PHYAG DANG ZHAL DANG KHA DOG DANG, DBYIBS LA
SOGS PA'I RNAM PA THAMS CAD KYI DRI MA LAS GROL BA, NAM MKHA'
DANG MTSUNGS PA MTHA' YAS PA'I DE BZHIN GSHEGS PA'I YON TAN RIN
PO CHE RDZOGS PA'I BDAG NYID 'GRO BA MA LUS PA'I DON

BYED PA KUN RDZOB TU LONGS SPYOD RDZOGS PA DANG, SPRUL PA'I SKU
GNYIS KYI RTEN DU GYUR PA, YID BZHIN GYI NOR BU BZHIN DU RTOG PA
MED KYANG MNGON PAR 'DOD PA'I DON THAMS CAD SGRUB PAR BYED PA,
THOG MA DANG THA MA MED PA SGYU MA LTA BU SPROS PA THAMS CAD DANG
BRAL BA, GSAL

BA ZAG PA MED PA BDE BA CHEN PO'I RANG BZHIN TZAM, DE BZHIN
GSHEGS PA THAMS CAD KYI CHOS KYI SKU'I BDAG NYID BLANG BAR BYA'O,
,'DI YANG RTAG TU SHAR BA'I PHYIR MA RIG PA TZAM RNAM PAR LOG PAS
THOB PAR BYA'O, ,MED PA NYID YIN NA YANG BSGOMS PA'I STOBS KYIS

RDZOGS PAR BYA BA'O, ,'DI NI NGES PAR GDAMS NGAG NGAN PA YIN PA'I
PHYIR THAG RING DU SPANG BAR BYA'O, ,'DI LTAR YANG BDE BA CHEN PO
GCIG PU MNGON PAR 'DOD PA'I BSGRUB BYA YIN PA NYID DU CI LUNG GIS
BSGRUBS PAS SAM, DGAG PAR BYA BA MA YIN PAS SAM, DE GCIG

TU RDZOGS PAR BYED PA'I TSOGS PA YOD PAS SAM, DE GCIG PU 'DOD PA
SRID PAS SAM, SHES RAB YE SHES KYI DUS NA DE TZAM RAB TU SNANG
BAS SAM, MAN NGAG BRGYUD PA LAS 'ONGS PA YIN ZHES BRTAG PA BDUN
NO, ,KHYED KYI BDE BA TZAM LA GCIG TU LUNG SGRUB PAR BYED

PA MA YIN LA SLAR YANG GNOD PAR BYED PA NYID YIN TE, BRTAGS PA
GNYIS KYIS RGYAL PO LAS JI SKAD GSUNGS PA, RDO RJE SNYING POS
GSOL PA, RDZOGS PA'I RIM PA'I RNAL 'BYOR 'DI, ,MCHOG GI BDE BA
DAM PAR 'DOD, ,RDZOGS PA'I BSGOM PA DMAN PA LA,

@281A *, ,BSKYOD PA DGOS PA CI ZHIG YOD, ,BCOM LDAN 'DAS KYIS
GSUNGS PA, KYE MA DAD PA'I SHUGS KYIS NI, ,BYANG CHUB SEMS DPA'
CHEN PO NYAMS, ,LUS KYI DNGOS MED GANG LAS BDE, ,BDE BA SMRA BA
MI 'THAD DO, ,KHYAB BYA KHYAB BYED

DNGOS PO YIS, ,BDE BAS 'GRO BA KHYAB PA NYID, ,JI LTAR ME TOG LA
BRTEN DRI, ,ME TOG MED PAS RNYED MI 'GYUR, ,DE BZHIN GZUGS SOGS
MED PAS NA, ,BDE BA NYID NI DMIGS MI 'GYUR, ,ZHES PA LA SOGS
PA'O, ,DE BZHIN DU RDO RJE GUR LAS KYANG BSTAN TE, CI

BCOM LDAN 'DAS LUS DANG LDAN PA SGOM PA 'DI LA DGOS PA CI ZHIG
BDOG BCOM LDAN 'DAS KYIS BKA' STZAL PA, GSANG BA'I BDAG PO DGOS
PA YOD, BCOM LDAN 'DAS CI ZHIG BRJOD, BCOM LDAN 'DAS KYI SA BKA'
STZAL PA, SANGS RGYAS NYID DO, ,SANGS RGYAS

JI LTA BU LAGS, BCOM LDAN 'DAS KYIS BKA' STZAL PA, RNAM PA THAMS
CAD MKHYEN PA NYID DO, ,PHYAG NA RDO RJES GSOL BA, LUS DANG BCAS
PA CIG BCOM LDAN 'DAS LAGS SAM, 'DI NI BDEN TE 'DI NYID NI, ,STON
PA SUM CU RTZA GNYIS MTSAN, ,KHYAB BDAG DPE BYAD

BRGYAD CUR LDAN, ,DE NI JI LTAR MI 'DRA BA'I, ,RGYU YIS JI LTAR
BSGRUB BYAR 'GYUR, ,DE LTA BAS NA BYANG CHUB SEMS DPA' CHEN PO
RNAM PA MED PA'I BYANG CHUB CES PA LA SOGS PA DE LTAR MA BRJOD
CIG ,BSGRUB BYA BRJOD NAS 'DI NYID DU SGRUB THABS KYANG BRJOD DO,
,LTA BA LAS

DMAN GYUR PA RNAMS, ,BDAG TU LTA BA TSOL 'DOD LA, ,BDAG TU LTA
BAS GSAL BA'I PHYIR, ,RGYAL BAS STONG PA NYID 'DI BSTAN, ,DE
PHYIR DKYIL 'KHOR 'KHOR LOR GRAGS, ,THABS YIN BDE BA'I SGRUB
THABS SO, ,SANGS RGYAS NGA RGYAL SBYOR BA YIS, ,SANGS

RGYAS YUN MI RING BAR 'GYUR, ,ZHES BYA BA LA SOGS PA'O, ,DPAL
'KHOR LO SDOM PA LA SOGS PA YANG RGYA CHES PAS 'JIGS PAS MA BRIS
SO, ,BYA BA DANG SPYOD PA DANG RNAL 'BYOR BLA NA MED PA DANG RNAL
'BYOR MA LUS PA BLA NA MED PA'I RGYUD KYI RAB TU DBYE BA DPAL
GSANG BA 'DUS

@281B PA LA THUG PA RNAL 'BYOR GYI THEG PA MTHA' DAG TU LONGS
SPYOD RDZOGS PA SKU'I BDAG NYID BCOM LDAN 'DAS KYI RIGS KYI GNAS
YIN TE, JI LTAR BDAG GIS JI SRID BRI BAR BYA, ,NGAG 'DI DAG NI
DRANG BA'I DON YANG YIN NO, ,ZHES BRJOD PAR MI BYA'O, ,BDE BA
NYID GZUGS LA SOGS PA'I

RNAM PA STE, 'KHOR LO YANG RANG RIG PA'I TSAD MAS GRUB PA'I PHYIR
'DIS NI LUNG GIS GSAL BA RE ZHIG BSGRUB BYA YIN NO, ,'DI DAG DGAG
PAR BYA BA MA YIN TE, RANG RIG PA'I BDE BA'I RNAM PA BZHIN DU
GZUGS LA SOGS PA'I RNAM PA 'KHOR LO LA YANG MI GNOD PA'I PHYIR
RO, ,CI STE BDE BA NYID

SEMS KYI RANG BZHIN YUL NA MI GNAS PAS GNOD PAR MI NUS SO ZHE NA
MA YIN TE, DE LTAR SDUG BSNGAL LA SOGS PA YANG DE BZHIN DU THAL
BAR 'GYUR RO, ,GZHAN YANG BDE BA LA SOGS PA CHA SHAS DANG BCAS PA
YIN ZHEN YAN LAG CAN GYI RDZAS DANG 'DRA BA'I SKYON DANG, CHA
SHAS MED

NA RDUL PHRA RAB BZHIN NO, ,DE LAS GZHAN PA'I RNAM PA NI YOD PA
MA YIN TE, DON MED PAR BRDZUN DU SMRA BA NYID DO, ,GAL TE RANG
RIG PAS GRUB PAS GNOD PA MED NA 'DI LTAR RNAM PA'I TSOGS KYANG
RANG RIG PAS GRUB PA'I PHYIR ZHE SDANG LHAG PA NYID DO, ,DE BZHIN
DU BYED PA DANG SHES PAR BYED

PA YANG BDE BA LA YIN BZHIN DU RNAM PA'I TSOGS KYANG DE MA THAG
PA RANG RIG PA'I BDAG NYID KYIS RGYUS RAB TU GRUB PA NYID, 'DOD
PA YANG BDE BA CHEN PO RGYAS PA BLA NA MED PA'I SKU SPANGS TE BDE
BA TZAM NYID 'DOD PA NI PHYUGS LA YANG MI SRID DO, ,JI LTAR
GSUNGS PA, 'KHOR LO'I SKYON GYIS MA GOS SHING, ,

MTSAN DANG DPE BYAD DAG 'BAR BA, ,BDAG GI DNGOS PO SPANGS PA
NYID, ,GAL TE 'DOD NA NAM MKHA' TZAM, ,SHES RAB YE SHES KYI DUS
NA DE TZAM RAB TU SNANG BA NI MA YIN NO, ,BDE BA SHAR BA NA YANG
DBYER MED PA'I GZUGS LA SOGS PA'I RNAM PA'I 'KHOR LO LA YANG MI
GNOD PA'I PHYIR DANG,

TSOGS PA LA SOGS PA SKYE ZHES PA'I RIGS PAS SO, ,GZUNGS LA SOGS
PA'I RNAM PA SNANG BA LA RAB TU ZHE SDANG BAS MAR ME LA SOGS PAS
BSAL NA YANG, YANG SA DANG CHU DANG, 'OG GI STAN DANG GNYIS KYI
LUS LA SOGS PA 'KHYUD PA LAS SKYES PA'I RGYU MTSANG BA MED PA'I
RAB TU SNANG BA

@282A *, ,GZHAN MI SRID PA DANG BRAL BA'I PHYIR RO, ,JI LTAR
GSUNGS PA, GANG ZHIG 'BRAS BU SKYED PAR BYED RIG NA, ,DE YI TSOGS
PA YOD PA YIN NA YANG, ,DE DANG NYE BAS 'BRAS BU DANG LDAN MA YIN
NA, ,CUNG ZAD GANG LAS KYANG NI SKYE BAR MI 'GYUR RO, ,SKYE BAR
BYED PA MA TSANG BA

MED DE, DE'I SNGAR GYI BDE BA YANG MI SKYE BAR THAL BAR 'GYUR BAS
SO, ,'DI YANG MA YIN TE, THAMS CAD NYE BAR DMIGS PA LA 'GAL BA
MED PA'I PHYIR RO, ,GCIG TU DE'I GNAS SKABS NA YANG RNAM PA SNA
TSOGS PA'I SEMS DBYER MED PAR GYUR PA'I SO SO RANG RIG PA TZAM NA
YANG BDE

BA LA CHAGS PA'I PHYIR DANG, BLA MAS KYANG DE TZAM BLANG BAR BYA
BA NYID DU BSTAN PA'I PHYIR DE DRAN PA SRID PA NA DE NYID GSAL
ZHES PA SHES RAB DMAN PA'I THA SNYAD DO, ,BDE BA TZAM GSAL BAR
GYUR PA DE LTA NA YANG CI DE TZAM GYIS DE KHO NA NYID BSGRUB BYAR
'GYUR, ,NAD MI BZAD PA BSNUN PA'I

SDUG BSNGAL YANG DE TZAM RAB TU SNANG BA'I PHYIR DE YANG DE LTAR
DE NYID DU THAL BAR 'GYUR BAS SO, ,'DOD PA NYID KYANG MA YIN TE,
DE LAS LHAG PA'I RNAM PA SNA TSOGS PA'I SKU SKYE BO THAMS CAD LA
GRAGS SO, ,RTZA BA MED PA'I MAN NGAG TZAM NI BAG MED PA'I GNAS
SO, ,SDUG BSNGAL LA SOGS

PA MI DMIGS PA 'DI RTAG TU SHAR BA YANG MA YIN NO, ,CI STE GANG
GOMS PAR BYAS PA DE GSAL BAR 'GYUR TE, BDE BA YANG DE'I TSOGS PA
DMIGS TE GOMS PAR BYAS PAS GSAL BAR 'GYUR RO ZHE NA MA YIN TE BDE
BA NI YANG RGYU TSOGS PA KHYAD PAR CAN BSGOM PA RAB TU 'BREL PA
YIN TE,

DE LTAR BSGOM PAS GSAL BA YANG KHYAD PAR DU 'PHAGS PA'I TSOGS PA
BSGOM PA DANG RAB TU 'BREL PA MTHONG STE, JI LTAR 'DOD CE NA MA
DE LAS SKYES PA'I BDE BA LA GZHAN GYIS GNOD PA NA YANG 'DOD PA
CAN BDE BA 'DOD PAS BUD MED LA RTOG PA NI DANG POR RGYU KHYAD PAR
CAN BSGOM STE, BDE BA

SKYES PA NA DE YONGS SU SPONG ZHES PA YANG MI RIGS SO, ,BSGOM PAS
RANG GI NGANG GIS 'BYUNG BA'I BDE BA NYID BZHIN DU DE SPONG BA
DANG BRAL BA'I PHYIR RO, ,DE LTAR NA YANG CI DE TZAM GYIS DE LTA
BU'I LONGS SPYOD PA LAS PHYI ROL DU GYUR PAS KO'U LA DANG RIG
BYED PA SNYING POR BYAS PAS DGOS PAR

@282B 'GYUR TE GZUGS LA SOGS PA'I TSOGS PA DE SKYED PAR BYA BA'I
BDE BA'I RIGS BDE BA TZAM BSGOMS PAS RIGS MI MTHUN PA'I RGYU LAS
MI SKYE'O, ,DBANG PO GNYIS KHO NA LAS SKYES PA NI BDE BA MA YIN
TE, 'ON KYANG THUN MONG GI DBANG PO LNGA LAS SKYES PA'I BDE BA
LNGA RNAMS SU

RAB TU GRAGS SO, ,DE LA JI LTAR DBANG PO CIG LAS SKYES PA'I KHO
NA'I BDE BA DMIGS NAS GSAL POR BYAS PAS GRUB PA BDAG NYID SLU BA
YIN, ,DE LTAR NA, LUNG DANG RIGS PA'I 'DOD PAS RAB 'KHRUGS TE,
,'KHOR LO MED PAS RIGS MI MTHUN PA YI, ,LONGS SPYOD LAS SKYES PA
YI

YAN TAN DU, ,SGRO BTAGS DAM BCAS TZAM GYIS SANGS RGYAS 'GRUB,
,KO'U SA LA SOGS PA YANG 'DOD PAS, ,'DI 'DRA'I BAG MED PA YI GNAS
YIN TE, ,RTAG TU SHAR LA MI SDUG BYED PA NI, ,GRAGS CAN BZHIN DU
'DI NI PHYUGS YIN NO, ,GZHAN DAG NA RE CHOS THAMS CAD KYI DE KHO
NA

NYID NI RANG BZHIN MED PA STE, KUN RDZOB TU PHUNG PO LNGA PO TZAM
NYID DO, ,PHUNG PO LNGA'I BDAG NYID DAM GZUGS KYI PHUNG PO LNGA
TZAM GYI BDAG NYID KYI DE BZHIN GSHEGS PA NI BSGRUB BYA YIN NO
ZHES SO, ,YANG GZHAN DAG NA RE CIG TU DRI MA MED PA'I DGA' BA RAB
TU SNANG BA TZAM CHOS THAMS CAD KYI RANG

BZHIN DE'I BDAG NYID KHO NA BSGRUB BYA'O ZHES SO, ,YANG KHA CIG
NI CHOS THAMS CAD KYI RANG BZHIN MA SKYES PA NI DE KHO NA NYID
DE, SANGS RGYAS KYI DE'I BDAG NYID KHO NA STE BSGRUB BYA ZHES SO,
,GZHAN YANG CHOS THAMS CAD NI DMIGS PA STE, MI DMIGS PA YANG MI
DMIGS PA NI DE KHO NA NYID DE,

DE'I BDAG NYID NI BSGRUB BYA ZHES SO, ,KHA CIG NI SPYOD PA THAMS
CAD LAS 'DAS PA SO SO RANG GIS RIG PA BSAM GYIS MI KHYAB PA'I
GNAS SKABS KHYAD PAR CAN NI DE KHO NA NYID DE, RTOGS PA NI BSGRUB
BYA ZHES BYA'O, ,YANG KHA CIG NA RE RMI LAM DANG SGYU MA DANG DRI
ZA'I GRONG KHYER LTA BU BRDZUN PA'I RNAM PAR

SHES PA TZAM NI DE KHO NA NYID DE, DE LTA BU'I DE BZHIN GSHEGS PA
NI BSGRUB BYA ZHES 'DOD DO, ,DE LA DANG PO'I PHYOGS GNYIS PA NI
MI RIGS TE RNAM PA DANG BCAS PA'I RAB TU GSAL BA TZAM GYI TSAD
MAS GRUB PA'I PHYIR RO, ,SKYE BA MED PA'I PHYOGS LA YANG LANG KAR
GSHEGS PAR BCOM

@283A *, ,LDAN 'DAS KYIS GSUNGS TE, SEMS TZAM NYID DU RNAM GZHAG
PA, ,SKYE BA MED PAR NGAS BRJOD DO, ,ZHES SO, ,DE BZHIN DU MI
DMIGS PA DANG BSAM GYIS MI KHYAB PA'I GNAS SKABS KYANG RNAM PA
SNA TSOGS PA'I SEMS TZAM NYID DU RTOGS PAR BYA'O, ,BRDZUN PA NYID

DU SMRA BA YANG RANG RIG PA'I MNGON SUM NYID KYI SNOD DO, ,DE LTA
BAS NA BTAGS PA TZAM GYIS STONG PA NYID NI DE KHO NA NYID DO,
,YAN LAG BDUN DANG LDAN PA'I DKYIL 'KHOR GYI 'KHOR LO BSGRUB BYA
NYID DO ZHES RTOGS PAR BYA STE, JI SKAD DU GSUNGS PA, LONGS SPYOD
RDZOGS DANG KHA SBYAR BDE CHEN SNA

TSOGS SEMS, ,SNYING RJES NGES GANG RGYUN MI 'CHAD DANG 'GOG PA
MED, ,YAN LAG BDAG 'DOD 'DIR NI BDUN PO NYID LDAN PA, ,BSGRUB
BYAR TSAD MAS YONGS BSGRUBS BLO YIS BSNGAGS, ,ZHES TE YAN LAG
BDUN DANG LDAN PA SNGAR BRJOD PA NYID KYIS BSGRUB BYA BLANG BAR
BYA'O, ,JI

LTA BU'I YANG DKYIL 'KHOR DE DBYER MED PAR GYUR PA BDE BA CHEN
PO'I RANG BZHIN BLANG BAR BYA BA STE, GANG DANG GANG DU YANG DE
NYE BAR MTSON PAR BYA'O, ,JI LTAR YANG LONGS SPYOD DANG CHOS KYI
SKU'I DON RDZOGS PAR 'GYUR BA'O, ,DE BLA NA MED PA'I BLA MA'I
ZHABS KYI BKA' DRIN GYIS RTOGS PAR

BYA'O; ,YANG SGRUB THABS NI DBANG GIS CHO GAR RTOGS PAR BYAS
PA'O, ,YON TAN SUM CU SO DRUG GI RIN PO CHES 'BRAS BAR GYUR PA'I
DE BZHIN GSHEGS PA THAMS CAD KYIS BYIN GYIS BRLABS PA SEMS DPA'
CHEN PO'I BYANG CHUB KYI PHYOGS KYI CHOS SUM CU RTZA BDUN GYI YON
TAN

RTZOM PA'O, ,RANG RIG PA'I TSAD MAS RTOGS PA DRI MA MED PA'I CHOS
KYI DBYINGS GSAL BA RIGS MA LUS PAS BRGYAN PA NAM MKHA' THAMS CAD
KYI DKYIL 'KHOR PHA ROL TU PHYIN PA'I THEG PA THAMS CAD KYI DON
RNAM PAR DAG PA'I YAN LAG THAMS DANG SHES RAB KYI RANG BZHIN DRI
MA MED

PA'I TING NGE 'DZIN LAS BYUNG BAR GYUR PA'I RGYA CHE BA'I BDE BAS
YONGS SU RGYAS PA, ,RTEN DANG BRTEN PA'I BDAG NYID DPAL GSANG BA
'DUS PA'I DKYIL 'KHOR GYI 'KHOR LO GANG DE'I BDAG NYID SPROS PA
DANG BRAL BA RAB TU GSAL BA SBYANGS PA STE, DE BRJOD PA DE LTA
BAS NA CHOS BTAGS PA

@283B DE NYID KYIS NGO BO NYID STONG PA THAMS CAD SNANG BA'I SNOD
DO, ,KHA CIG GIS SNA TSOGS GNYIS SU MED PA SEMS KYI 'KHOR LO 'DI
BSGOM PAR BYA BA STE, BSGOM PAR BYA BAS SPROS PA ZHI BA'I PHYIR
RO, ,MNGON SUM BYAS NA 'KHOR BA 'KHOR BAR MI 'GYUR JI SRID 'DI'I
GNAS SKABS SU, ,BLANG

BYA DOR BYA BSGRUB BYAR 'BYUNG BA YONGS SHES DE SRID DU NI MI
G-YO YOD, ,DE LTA BAS NA TSOGS GNYIS GOMS PAS YONGS SU GYUR PA
SKU DANG THUGS KYI YON TAN DAG ,RNAL 'BYOR DBANG PHYUG 'DI NI DPE
MED PA YI GNAS SU BYANG CHUB THOB CES GRAGS, ,DE LA YANG MCHOG GI
PHYAG RGYA GZUNG

BA DAG GIS DGA' BAR RTZOM PA'I DGOD PA'I RO'I ROL PA'I SHUGS
STOBS KYIS GSER GYI SKA RAGS KYI MDUD PA GROL BAR RANG 'OG GIS
RIG MA'I MCHOG LANG TSO BAB PA MGRIN PA DANG BCAS PA ZHEN PAS
GZUNG BA KHYAB PA'I MCHOG TU BDE BA'I RTZE MO'I RANG BZHIN MA LUS
PA GNYIS SU

RTOGS PA YONGS SU SPANGS PA RANG RIG PA LA GZHOL BA'I GNAS SKABS
NA YANG NU MA MKHRANG BA'I BA SPU'I TSOGS LANGS PA'I LUS RANG DANG
GZHAN GYI DON PHUN SUM TSOGS PA'I RTZE MOR GYUR PA'I DKYIL 'KHOR
GYI 'KHOR LO'I BDAG NYID BCOM LDAN 'DAS MA YANG 'JIG RTEN GSUM NA
SPRO

PA CHEN PO LA GANG ZHIG LHAN CIG SKYES PA DANG, BSAM GYIS MI
KHYAB PAR BYIN GYIS BRLABS PA'I RIM PA DANG, RDO RJE 'DZIN PA
CHEN PO DANG, SGRUB PA CHEN PO DANG, PHYAG RGYA CHEN PO'I DNGOS
GRUB DANG, DON DAM PA DANG SHES RAB KYI PHA ROL TU PHYIN PA DANG,
DE BZHIN NYID DANG, STONG PA NYID DANG, THUGS RJE

DBYER MED PA'I BYANG CHUB KYI SEMS KYI ZAB MO DANG, STONG PA
DANG, ZHI BA DANG, 'BA' ZHIG PA DANG, DRI MA MED PA DANG, MTHA'
MED PA DANG, NAM MKHA' DANG MTSUNGS PA DANG, RAB TU GSAL BA DANG,
DRI MA MED PA DANG, MA GOS PA DANG, MA BSGYUR BA DANG, GNYIS SU
MED PA DANG, MA SKYES PA

DANG; MA 'GAG PA DANG, ZHI BA DANG RANG BZHIN GYIS 'OD GSAL BA LA
SOGS PA'I TSIG RNAMS KYIS BSGRUB BYA GZHAN KHAS LEN PA NI BAG MED
PA'O, ,DE LA THAMS CAD MKHYEN PAS KYANG BLO GROS RTUL PO RNAMS
RTOGS PAR MDZAD NUS PA MA YIN NA JI LTAR NA KHO BO CAG RIGS PA
LEGS PAR

@284A *, ,'DAR BA'I RAL GRI THOGS PA RNAMS KYIS KYANG NUS, CIG TU
DAD PA LA GZHOL BA DE KHO NA NYID NGAN PA DANG LDAN PA'I TSIG LA
YID CHES PA TZAM YIN PA'I PHYIR SNYING BRTZE BA LA MCHOG TU GZHOL
BAS TSAD MA DANG LDAN PA'I 'KHOR LO RNAMS SU GZHUG PAR BYA BA YIN

YANG DAM PA RJES SU 'BRANG BA RNAMS LA DAM BCAS BA TZAM YIN TE
SPROS PAS KYANG KHO BO CAG GI BLA MAS MDZAD PA'I GSUNG RAB KYI
TSIG GI SGRIL MA DPAL LDAN RNAM PA BSDUS PAR BSHAD PA YIN NO ,DGE
BA 'DI LAS SNA TSOGS KUN, ,BYANG CHUB SEMS DPA'I BDE 'BYUNG GNAS, ,

MTHAR THUG 'JAM PA'I RDO RJER GYUR, ,DE RNAMS SDIG KUN BDAG LA
SMIN, ,BDAG NI 'JAM PA'I SMRA BA'I RGYAL PO DANG, ,'JAM GZHON
RGYAL BA'I KHUR KHYER SHOG ,GANG GI NANG NA GSANG 'DUS DKYIL
'KHOR YIN PA LA, ,KYE MA SKU YI CHA BYAD GNAS PA DGE SLONG GZUGS,
,SANGS RGYAS

BSTAN PA BDAG GIS PHUNG POR BYAS, ,'DI NI BSHES GNYEN ZHABS DPAL
LAS YIN NA, ,BYIS PA YIN YANG 'PHRAL DU DON 'DI 'GYUR, ,BDAG GI
KHA NI KHAB DANG 'DRAR 'GYUR KYANG, ,'DI NI RNYAN PAR DKA' BA'I
BDUD RTZI YIN, ,'JIG RTEN GSUM GYIS MGON PO THOB PAR SHOG ,

'GRO BA PHUN SUM TSOGS NYAMS SKYOB DANG PHAN PA BGYID, ,BRTUL
ZHUGS CHEN POS GNAS PA THUB PA'I RGYAL PO'I SRAS, ,ZAB DANG RGYA
CHE'I TSUL LA RAB TU ZHUGS PA GANG YIN PAR, ,'DI RNAMS JI LTAR
GYUR PA'I CHO GA RNAM PAR PHYE BA YIN, ,'DI NI BSTAN PA'I NOR
THAMS CAD PA STE,

PAndI TA CHEN PO RATNA K'I RTIS MDZAD PA RDZOGS SO,, ,,PAndI TA
RATNA K'I RTI DANG, LO TZ'A BA CHINGS YON TAN 'BAR GYIS BSGYUR,
