@138A #, ,RGYA
GAR SKAD DU, SHR'I BI R'U PA BA D'A TZA TUR SH'I TI, BOD SKAD DU,
DPAL BIRWA PA'I TSIG RKANG BRGYAD CU RTZA BZHI PA, BLA MA RNAMS
LA PHYAG 'TSAL LO, ,NYIN MTSAN RTAG TU BLA MA MCHOG GI

ZHABS LA 'DUD, ,GZHUNG 'DI LHAN CIG SKYES PAS 'PHROS NAS BYUNG,
,DES NI RGA SHI RNAMS LA BZHAD GAD BYAS, ,SEMS NI MI G-YO BRTAN
PAR RTZE GCIG BYA, ,DES NA BSAM BYA BSAM GTAN DKYIL 'KHOR PHYAG
RGYA MED, ,DE RNAMS BSGOMS PAS

RNAM PAR DAG MI 'GYUR, ,LTA STANGS 'CHING DANG LAS RNAMS BYED PA
DANG, ,SGO RNAMS DGAG PAR BYA BA MA YIN NO, ,DES NI LHAN CIG
SKYES PA'I LAM MI SHES, ,GANG ZHIG SROG DANG RTZOL BA GANG BA CAN
DANG NI, ,BUM PA CAN GYI RLUNG LA BSTOD BYED PA, ,

GANG GIS LTE BA'I DKYIL 'KHOR NYID DU NI, ,GTUM MO SBAR BAR BYED
CING NAN TAN GYIS, ,SGO BCU LA NI SGO LCAGS 'JUG PAR BYED, ,GANG
ZHIG SPYI BOR PADMA DKAR PO BSGOM, ,RMONGS PA DES NI DANG PO'I
THAR PA MI RNYED DO, ,DRIL CAN RKAN DANG SNA RTZER

@138B BSAM BYED DANG, ,STENG DANG 'OG DANG BSDOMS NAS SHING
BTZUGS DANG, ,MGRIN PA'I PHUGS SU 'OD ZER 'BAR BYED DANG, ,DPRAL
BAR ZLA BA RTAG TU SGOM BYED DANG, ,NAM MKHA'I RTZE MOR MI G-YO'I
SNA RTZER BSGOM, ,LA LA 'OG TU PADMA RDO RJE LTA, ,LA LA AU RGYAN

'CHING ZHING 'DEGS PAR BYED, ,LA LA TSANGS PA'I GNAS BZHI SGOM
PAR BYED, ,LA LA RANG GRIB STONG PAR BYAS NAS CHAS LA LTA, ,LA LA
DKYIL 'KHOR TIL GYI 'BRU TZAM BSGOM, ,LA LA BAR SNANG SKU GZUGS
SGOM BYED PA'I, ,BYOL SONG RNAMS NI RANG NYID CHOS RNAMS

SHES PAR SMRA, ,DE RNAMS KYIS NI SKYE BA 'BRAS BU MED, ,BLO RNAMS
ZAD CING SDIG PA RNAMS LA SPYOD, ,DES NI LHAN CIG SKYES PA'I CHA
YANG MA MTHONG NGO, ,DE NI NAM MKHA' DANG NI SA 'OG DANG, ,SA
STENG DANG NI TSANGS PA'I GNAS SU'ANG MED, ,DMAN PA'I SLOB DPON

BSTEN PAR MA BYED CIG ,DES NI SDIG PA'I LAS RNAMS MA SPANGS PAR,
,KHA NI 'GUL ZHING 'GUL ZHING RE LA GNAS, ,RANG GIS STONG PA
SNYING RJE BYED PAR RTZOM, ,DES NI SRID PA SPONG THABS MI SHES
SO, ,STONG PA SNYING RJE RTOGS ZHES ZER ZHING GNAS, ,DPAL

LDAN BDE CHEN GTAM YANG MI 'DRI'O, ,LA LA DBANG PHYUG AU MA RE LA
GNAS, ,BDAG NYID SRID PA'I 'CHING BA'I ZHAGS PAS BCINGS, ,LA LA
KHU BA KHRAG DANG RNAM SNANG ZA, ,BYA ROG BYA RGOD BZHIN DU BDAG
NYID 'KHOL, ,LA LA GNAS GSUM SKAD CIG GSUM DU

BSGOM, ,LA LA SNYING GA'I PADMA 'KHOR LO 'CHANG, ,LA LA H'Um PHAt
ZER ZHING PHRENG BA BGRANG, ,BYOL SONG RNAMS NI 'KHRUL PA RGYUN
MI 'CHAD, ,DBANG DANG DBANG BSKUR MANG PO GSUNGS PA RNAMS, ,BLA
MA RNAMS LA SLOB MAS LEN PAR BYED, ,DE NAS BRTZAMS SHING

SLOB MA RNAMS LA 'CHAD, ,DBANG BSKUR GYI NI PHYOGS KYANG MA
MTHONG NGO, ,LA LAS GSER 'GYUR RTZI NI LTA BYED PAS, ,DES NI
KHYIM PA RNAMS NI DBUL POR BYAS, ,LHA RNAMS KYIS KYANG MI BDE BA
LA SBYAR, ,NAGS LA SKYES PA'I RTZVA DANG SHING RNAMS DANG, ,SHING

@139A *, ,LO ME TOG RNAMS KYIS SKYID MA BSTAN, ,DUS SU BSAM GTAN
'JIG RTEN PA RNAMS BYED, ,DES NI MCHOG GI THAR PA MI SHES SO,
,CAL COL MANG PO SMRAS PAS CI ZHIG BYA, ,JI LTAR SMRAS PA DE DAG
THAMS CAD BRDZUN, ,GDAMS NGAG

PA RNAMS GSAL PO'I GNAS LUGS NYON, ,GANG GIS GSAL POR THAR PA
GROL BA RNYED, ,SEMS NI G-YO ZHING SMYON PA LTA BUR THONG, ,SKYE
DANG GNAS DANG 'JIG PA GSUM PO RTOGS PAR GYIS, ,MGUL RGYAN DANG
NI PHYAG RGYA MA LUS THONG, ,DES NI MGON PO JI

LTAR MTHONG BAR 'GYUR, ,'JIG RTEN PA NI YI GE RNAMS LA GTOD, ,YI
GE MED PA DE NI SNYING LA MA CHUD DA, ,GDAMS NGAG PA RNAMS NYON
CIG NGAS NI BSHAD PAR BYA, ,KHAMS GSUM BOR NAS DPAL LDAN THEG PA
CHE, ,DANG PO'I MGON PO LA NI DGE DANG MI DGE

MED; ;MA LUS KHYAB CING BDE CHEN STONG PA NYID, ,BYED PA 'PHROG
PA RANG NYID SPYAN RAS GZIGS, ,ZAD PA MED CING GZHAN DU SONG BA
MED, ,DE NI MCHOG GI DBANG PHYUG DAM PA'O, ,BSAM GTAN GYIS NI
TING 'DZIN SKYES BYAS KYANG, ,DANG PO'I MGON PO DE NI MA MTHONG

NGO; ;DE LTA'I SEMS NI SNYING LA MA CHUD DO, ,DE LA LUS DANG NGAG
DANG YID MED DE, ,DPA' BO DRI MED DE NI NAM MKHAR THIM, ,BIRWA PA
YIS SEMS CAN DON DU BYAS, ,DON DAM 'DI NI GDAMS NGAG PA RNAMS
NYON, ,RNAL 'BYOR GYI DBANG PHYUG CHEN PO DPAL BI R'U PAS MDZAD

PA'I TSIG RKYANG BRGYAD CU RTZA BZHI PA RDZOGS SO,, ,,YUL LHO
PHYOGS KO SA LAR SKU 'KHRUNGS PA'I RNAL 'BYOR GYI DBANG PHYUG
CHEN PO SHR'I BEE RO TZA NA BADZRA'I ZHAL SNGA NAS RANG 'GYUR DU
MDZAD NAS GSUNGS PA'O,, 