@145B #, ,RGYA GAR SKAD DU, A'ARYA S'A
LI STAMBA SYA t'I K'A, BOD SKAD DU, 'PHAGS PA S'A LU LJANG PA
RGYA CHER 'GREL PA, 'JAM DPAL GZHON NUR

GYUR PA LA PHYAG 'TSAL LO, ,GANG GIS DNGOS PO RTEN 'BYUNG BSTAN
PA YIS, ,YANG DAG MCHOG DANG MCHOG MIN BKA' STZAL PA, ,CHOS KYI
RGYAL PO DE LA PHYAG 'TSAL TE, S'A LU LJANG PA'I DON NI CI NUS
BSHAD, ,MDO SDE 'CHAD PAR 'DOD PAS THOG MAR THAMS CAD DU

BSDUS PA'I DON DANG, DGOS PA DANG, TSIG GI DON DANG, MTSAMS SBYAR
BA DANG, BRGAL BA'I LAN BRJOD PAR BYA'O, ,DE LA MDO SDE 'DI'I
BSDUS PA'I DON NI, RNAM PA BDUN TE, GLENG GZHI DANG, GLENG BSLANG
BA DANG, YONGS SU SHES PAR BYA BA'I DNGOS PO DANG,

@146A *, ,YONGS SU SHES PA DANG, YONGS SU SHES PA'I 'BRAS BU
DANG, DE JI LTAR YONGS SU SHES PAR BYA BA DANG, MDO SDE'I DGOS
PA'O, ,DE LA GLENG GZHI NI MDO SDE 'BYUNG BA'I RGYU STE, DE YANG
YANG DAG PAR SDUD PAR BYED PAS, BDAG LA YID CHES PAR

BYA BA'I PHYIR, THAMS CAD DU SMOS SO, ,GLENG BSLANG BA NI MDO SDE
BSHAD PA'I PHYIR SKABS DANG SBYAR BA STE, SKABS SU MA BAB PAR
SMRAS NA, TSIG THAMS CAD 'CHAL BAR 'GYUR TE, DE'I PHYIR TSIG MA
'CHAL BAR BYA BA'I PHYIR, THAMS CAD DU YANG SKABS DANG SBYAR
BA'O, ,YONGS

SU SHES PAR BYA BA'I DNGOS PO GANG ZHE NA, RTEN CING 'BREL BAR
'BYUNG BA LUGS SU 'BYUNG BA DANG, LUGS SU MI 'BYUNG BA STE, DE
YANG SHES RAB KYIS SHES PAR BYA BA YIN PAS, YONGS SU SHES PAR BYA
BA ZHES BYA STE, 'DIS KUN NAS NYON MONGS PA'I DE KHO NA NYON
MONGS PA DANG

LAS DANG TSE'I MTSAN NYID DANG, RNAM PAR BYANG BA'I DE KHO NA
RTEN CING 'BREL BAR 'BYUNG BA LUGS SU MI 'BYUNG BA'I MTSAN NYID
KYANG BSTAN NO, ,LAM 'DI NYID KYIS DE KHO NA YONGS SU SHES PAS
LAM GYI RANG BZHIN GYI CHOS NI YONGS SU SHES PA'O, ,YONGS SU SHES
PA'I 'BRAS BU NI RNAM

PA GNYIS TE, BLA NA YOD PA DANG, BLA NA MED PA'O, ,DE LA BLA NA
YOD PA NI NYAN THOS RNAMS KYI DGE SBYONG GI 'BRAS BU BZHI DANG,
MYA NGAN LAS 'DAS PA'O, ,BLA NA MED PA NI SANGS RGYAS NYID DE, DE
GNYIS KYIS NI BLANG BAR BYA BA'I YAN LAG KHO NA THABS DANG BCAS
PA BSTAN TO, ,JI LTAR

DE YONGS SU SHES PAR BYA ZHE NA, DON DAM PA DANG KUN RDZOB TU
STE, DE NI YONGS SU SHES PAR BYA BA'I DON TO ZHES 'PHAGS PA
DGONGS PA NGES PAR 'GREL BA LAS GSUNGS SO, ,DE YANG YONGS SU SHES
PA'I RANG GI 'BRAS BU RNAM GNYIS THOB PAR BYA BA'I THABS BSTAN
PA'I PHYIR BSHAD DO, ,

DGOS PA NI SGRIB PA SPANG BA DANG, MI GNAS PA'I MYA NGAN LAS 'DAS
PA'I LAM DU 'JUG PA STE, MI GNAS PA'I MYA NGAN LAS 'DAS PA'I LAM
NI, MDOR NA BYANG CHUB SEMS DPA' RNAMS KYI SHES RAB DANG SNYING
RJE'O, ,SHES RAB KYIS NI 'KHOR BAR MI LTUNG, SNYING RJES NI 'KHOR
BAR MI GTONG

@146B ZHING; MYA NGAN LAS 'DAS PAR MI LTUNG BA'I PHYIR TE, BYANG
CHUB SEMS DPA' RTEN CING 'BREL PAR 'BYUNG BA LA GNAS PA, SHES RAB
KYIS 'PHEL BAR 'GYUR BA DANG, 'JUG PA LA RMONGS PA'I SEMS CAN
RNAMS LA SNYING RJE CHEN PO 'BYUNG BA'I PHYIR MI GNAS PA'I MYA
NGAN LAS 'DAS PA'I

LAM LA 'JUG PA NI DE'I DGOS PA'O, ,LAM DES KYANG BYANG CHUB SEMS
DPA' RNAMS KYI SGRIB PA GNYIS YANG DAG PAR BDE BLAG TU SPANG BAR
'GYUR BAS DE YANG DE'I DGOS PA'O, ,DGOS PA BRJOD PA DE YANG NYAN
PA DAG GUS PAR NYAN PA DANG, LEN PA LA SOGS PA LA GZUD PA'I PHYIR

TE; DGOS PA NI 'DIR BSDUS PA'I DON GYI NANG DU 'DUS PAS LOGS SHIG
TU MA BSHAD DO, ,TSIG GI DON DANG, MTSAMS SBYAR BA DANG, BRGAL
BA'I LAN BRJOD PAR BYA STE, DE DAG THAMS CAD NI GZHUNG DANG 'OG
NAS SBYAR RO, ,DE LA 'DI SKAD CES BYA BA 'DIS NI, GSOL BA BTAB

NAS YANG DAG PAR SDUD PAR BYED PAS, MDO SDE'I DON 'OG NAS 'BYUNG
BA MTHA' DAG STON TE, SKUR PA DANG SGRO 'DOGS PA SPANG BA'I PHYIR
RO, ,BDAG GIS THOS PA ZHES BYA BA 'DI GNYIS KYIS NI BDAG GIS
MNGON SUM DU THOS PA DANG, RTOGS PA MA YIN PAR STON TE, BDAG NYID
KYIS

THOS PA GCIG NAS GCIG TU BRGYUD PA LAS 'ONGS PA NI MA YIN NO,
,THOS SU ZAD KYI RTOGS PA MA YIN TE, SANGS RGYAS MA GTOGS PAR
GZHAN GYIS 'DI LTA BU'I DON RTOGS MI SRID PA'I PHYIR RO, ,DE YANG
YID CHES PAR BYA BA'I RGYU YIN TE, GZHAN DU NA MI SRID PA'I DON
SMRAS NA YID

CHES PAR MI 'GYUR RO, ,DUS GCIG NA ZHES BYA BAS NI THOS PA ZHES
BYA BA GONG MA DANG SBYAR TE, DUS NI DUS SAM 'KHOR 'DUS PA STE,
THAMS CAD DU THAMS CAD NA MDO SDE DKON MCHOG 'DI LTA BU DAG SHIN
TU THOS PAR DKA' BA'I PHYIR RO, ,YANG NA DUS GCIG NA BCOM LDAN
'DAS

BZHUGS SO ZHES 'OG TU SBYAR TE, 'DIS NI 'DUL BA'I BYA BA MTHA'
YAS PA'I PHYIR GZHAN GYI TSE NA NI BCOM LDAN 'DAS GZHAN NA BZHUGS
SO ZHES STON TO, ,BCOM LDAN 'DAS ZHES BYA BA NI BDUD BZHI BCOM PA
DANG, DBANG PHYUG LA SOGS PA'I YON TAN DANG LDAN PA'I PHYIR RO, ,

@147A *, ,RGYAL PO'I KHAB CES BYA BA NI GRONG CHER GYI BYE BRAG
GI MING STE, DE NA SNGON RGYAL PO'I MING BTAGS PA'I KHANG KHYIM
DAG LA MI MA YIN PA RNAMS MI 'TSE BAS DE DAG LA DE SKAD BTAGS
ZHES GRAGS TE, DE'I PHYIR GRONG KHYER DE LA DE SKAD CES BYA'O,
,GRONG KHYER

DE YANG GRONG KHYER MTHA' DAG GI NANG NA GTZO BO YIN LA, DE BZHIN
DU MDO SDE 'DI YANG GSUNG RAB MTHA' DAG LA KHYAB PAR BYED PAS
GTZO BOR BSTAN PA'I PHYIR DE NYID DU BSHAD DO, ,RGYAL PO'I KHAB
NI RGYA CHE STE, RGYAL PO'I KHAB KYI GANG NA BZHUGS GTOL MED PAS
DE'I PHYIR, BYA

RGOD KYI PHUNG PO'I RIL ZHES BYA BA SMOS TE, BYA RGOD 'DRA BAR
RI'I RTZE MO RDOG RDOG POR 'DUG PAS BYA RGOD PHUNG PO'O, ,GNAS
'DI GNYIS BRJOD PA NI, KHYIM NA GNAS PA DANG RAB TU BYUNG BA'I
'JIG RTEN LA PHAN BTAGS PA'AM, BDAG DANG GZHAN GYI DON PHUN SUM
TSOGS

PAR BSTAN PA'I PHYIR RO, ,BYA RGOD KYI PHUNG PO'I RI ZHES BYA BA
'DIS NI DE LTAR MDO SDE 'DI KHONG DU CHUD PAR DKA' BAR STON TE,
MTHO BAR BSTAN PAS SO, ,RI ZHES BYA BA 'DIS NI, MU STEGS CAN GYI
RLUNG GIS MI BSGUL BA STE, MI G-YO BAR BRTAN PAS SO, ,CHEN PO
ZHES BYA

BA NI GRANGS DANG MTHU GNYIS TE, NYON MONGS PA BCOM ZHING PHYIR
RGOL BAS MI PHYED PA'I PHYIR RO, ,DGE SLONG GI DGE 'DUN ZHES BYA
BA STE 'DIS NI MTHU CHE BA BSTAN TO, ,GRANGS PHAL CHE BAR BSTAN
PA NI STONG NYIS BRGYA LNGA BCU ZHES BYA BA STE, DE'I TSE NA NI
DE SNYED CIG YOD DE 'DI LTAR

BCOM LDAN 'DAS KYIS LTENG RGYAS 'OD SRUNGS G-YOG LNGA BRGYA DANG,
CHU KLUNG 'OD SRUNGS G-YOG NYIS BRGYA LNGA BCU DANG, GA YA 'OD
SRUNGS G-YOG NYIS BRGYA LNGA BCU DANG, 'PHAGS PA SH'A RI'I BU
DANG, MOOD GAL GYI BU G-YOG 'KHOR NYIS BRGYA LNGA BCU BTUL NAS
THOG MAR RGYAL PO'I

KHAB TU BZHUGS SO, ,THEG PA CHEN PO'I MDO SDE BSHAD PA LA CI'I
PHYIR NYAN THOS RNAMS SMOS SHING, GANG GI PHYIR DE GONG DU SMOS
SHE NA, YANG DAG PAR SDUD PAR BYED PAS BDAG LA YID CHES PAR BYA
BA BSTAN PA DANG, NYAN THOS RNAMS KYANG THEG PA CHEN PO LA 'DZUD
PAR 'GYUR BA BSTAN

@147B PA DANG; 'KHOR GYI GTZO BO RNAMS 'DUL ZHING SGO DE NAS DE'I
'KHOR THEG PA CHEN PO LA GZUD PA DANG, RTEN CING 'BREL BAR 'BYUNG
BA LA BSGOM PA NI THUN MONG BAS DE DAG BRJOD PAR RIGS PA NYID DO,
,GONG DU CI'I PHYIR SMOS SHE NA, DE DAG RANG GI DON LHUR LEN PAS,
RTAG PAR BCOM

LDAN 'DAS KYI ZHABS 'BRING BYED PAR BSTAN PA DANG, RAB TU BYUNG
BA LA GUS PAR BYA BAR BSTAN PA'I PHYIR RO, ,DGE SLONG GI DGE 'DUN
LAS BYANG CHUB SEMS DPA' DAG MONG BA NI THEG PA CHEN PO'I MDO SDE
BSTAN PA LA DE DAG GTZO BO YIN PA'I PHYIR RO, ,DE DAG NI BYANG
CHUB TU SEMS

DPAS BYANG CHUB SEMS DPA'O, ,NYAN THOS RNAMS KYANG RANG GI BYANG
CHUB LA SEMS DPA' YOD PAS DE RNAM PAR BCAD PA'I PHYIR SEMS DPA'
CHEN PO'O ZHES BYA BA SMOS TE, CHEN PO RNAM PA BDUN DANG LDAN
PA'I PHYIR, BYANG CHUB SEMS DPA' SEMS DPA' CHEN PO DAG CES

BYA'O; ,DE LA CHOS CHEN PO NI DE DAG LA SHES RAB KYI PHA ROL TU
PHYIN PA STONG PHRAG BRGYA PA LA SOGS PA BSTAN PA STE, SHIN TU
RGYA CHE BA'I PHYIR RO, SEMS BSKYED PA CHEN PO NI BLA NA MED PA
YANG DAG PAR RDZOGS PA'I BYANG CHUB TU SEMS BSKYED PA'I PHYIR RO,
,MOS PA CHEN PO NI CHOS

ZAB CING RGYA CHE BA DE DAG NYID LA MOS PA'I PHYIR RO, ,BSAM PA
CHEN PO NI SEMS CAN THAMS CAD LA PHAN PA DANG, BDE BA BSKYED PAR
SEMS PA'I PHYIR RO, ,TSOGS CHEN PO NI BSOD NAMS DANG YE SHES KYI
TSOGS DPAG TU MED PA'I PHYIR RO, ,DUS CHEN PO NI BSKAL PA GRANGS

MED PA GSUM GYIS BYANG CHUB 'THOB PA'I PHYIR RO, ,YANG DAG PAR
'GRUB PA CHEN PO NI, BLA NA MED PA YANG DAG PAR RDZOGS PA'I BYANG
CHUB YANG DAG PAR 'GRUB PA'I PHYIR RO, ,BZHUGS ZHES BYA BA NI
RNAM PA GSUM GYIS BZHUGS PA STE, SPYOD LAM GYIS BZHUGS PA DANG,
CHOS 'CHAD

CING BZHUGS PA DANG, NANG DU YANG DAG 'JOG LA TSANGS PA DANG, LHA
DANG 'PHAGS PA GNAS PA'I MTSAN NYID KYIS BZHUGS PA'O ZHES BYA BAS
NI BZHUGS PAR GYUR ZIN PAR BSTAN TO, ,GANG GI TSE GANG ZHIG NA
GANG DANG LHAN CIG BZHUGS PA DE SMOS PAS NI GLENG GZHI BSTAN TO,
,DA NI

@148A *, ,DE'I TSE NA ZHES BYA BA LA SOGS PAS GLENG BSLANG BA
BSHAD DO, ,DE'I TSE NA ZHES BYA BA NI GANG GI TSE NA BCOM LDAN
'DAS BZHUGS PA'O, ,CHOS RNAM PAR GTAN LA DBAB PA'I PHYIR SKYE BO
DAG GANG DU LHAGS NAS NYE BAR 'GRO BA DE NI DE'I BGROD PAR BYA
BA'I SA'O,,

GA LA BA ZHES BYA BA NI, PHYOGS GANG NA BA ZHES BYA BA'I THA TSIG
GO, ,YANG DAG PA'I SGRUB PA BRJOD PA'I PHYIR MCHOG TU DGA' BA
BSKYED PA'I GTAM GANG YIN PA DE NI KUN DGA' BAR BYAS NAS ZHES BYA
BA NI MJUG BRTUL BA'O, ,BYANG CHUB SEMS DPA' DANG, RAB TU BYUNG
BA GNYIS KA

YANG BLA MAR BRJOD PA'I PHYIR KUN DGA' BA'I GTAM NYID BYAS KYI,
GCIG LA GCIG PHYAG LA SOGS PA NI MA BYAS SO, ,GCIG LA GCIG PHYAG
BYED NA NI BLA MA MA YIN PA DANG, THUG PA MED PAR 'GYUR RO, ,'DUS
TE ZHES BYA BA NI 'DUS NA HA CANG YANG MI RING BA ZHES BYA BA'I
THA

TSIG GO; ,RDO LEB LA 'KHOD DO ZHES BYA BA NI DE'I TSE RDO LEB
DANG YANG NYE LA, CHOS RNAM PAR GTAN LA DBAB PA LA YANG SEMS SHIN
TU 'DUN PAS DE NYID DU 'KHOD KYI, STAN BZANG PO LA NI MA BSDAD
DO, ,DE NAS ZHES BYA BA NI DE'I 'OG TU'O, ,'PHAGS PA SH'A RI'I BU
NI

SHES RAB DANG LDAN PA'I MCHOG YIN LA, BYAMS PA YANG BYANG CHUB LA
SHIN TU NYE BA STE, DE BAS NA DES DE LA DRI BAR SPRO'I, 'DIR ZHES
BYA BA NI RGYAL PO'I KHAB BAM TSIG GI PHRAD DO, ,S'A LU LJANG BA
ZHES BYA BA NI S'A LU LJANG BU'O, ,DE LA GZIGS PA NI PHYI'I RTEN
CING 'BREL

BAR 'BYUNG BA DANG, NANG GI GNYIS KA BYE BRAG MED PAR BSTAN PA
STE, GNYIS KA BDAG MED PA DANG, RGYU DANG RKYEN LA LTOS PAR 'DRA
BA'I PHYIR RO, ,DE'I TSE NA DGE SLONG RNAMS LA CHOS DE BSHAD PAS
'DUL BAS NA DE DAG NYID LA MDO 'DI BSHAD DO, ,CI'I PHYIR BCOM
LDAN 'DAS CANG

MI GSUNG BAR GYUR CE NA, BDAG LTA BUS BCOM LDAN 'DAS KYI DGONGS
PA SHES PAR MI NUS MOD KYI, 'ON KYANG RTAGS DE BRJOD NA, DGE
SLONG GANG DAG NGED NI MGO SMOS PAS GO BA'O SNYAM DU NGA RGYAL
BYED PA DE DAG GIS NGA RGYAL SPANG BA DANG, BYANG CHUB SEMS DPA'
RNAMS SHIN

@148B TU ZAB MO'I DON GYI DGONGS PA YANG 'CHAD PAS CHE BA NYID
BRJOD PA DANG, DE TZAM GYIS BSHAD PA'I DGOS PA YONGS SU RDZOGS
PA'I PHYIR RO, ,DON CI ZHES BYA BA NI LDEM POR DGONGS PA DANG,
DGONGS PA GANG ZHES BYA BA'I THA TSIG GO, ,BCOM LDAN 'DAS NI LDEM
POR DGONGS

PA BZHI DANG, DGONGS PA BZHIS CHOS BSTAN TE, GZHUG PA LA LDEM POR
DGONGS PA DANG, MTSAN NYID LA LDEM POR DGONGS PA DANG, GNYEN PO
LA LDEM POR DGONGS PA DANG, BSGYUR BA LA LDEM POR DGONGS PA DANG,
MNYAM PA NYID LA DGONGS PA DANG, DON GZHAN LA

DGONGS PA DANG, DUS GZHAN LA DGONGS PA DANG, GANG ZAG LA DGONGS
PA STE, DE RNAMS KYI NANG NA 'DIR GANG LAS DGONGS ZHES BYA BA'I
THA TSIG GO, ,'DI LA 'GAL BA CI ZHIG MTHONG NA LDEM POR DGONGS PA
DANG, DGONGS PA RNAMS 'DRI ZHE NA, 'DI SNYAM DU SEMS TE, MA RIG
PA

LA SOGS PA RGYU DANG 'BRAS BUR GYUR PA, ZAG PA DANG BCAS PA'I
CHOS RNAMS NI RTEN CING 'BREL PAR 'BYUNG BA'I SGRAR GSUNGS PA,
ZAG PA MED PA'I LAM DANG, 'DUS MA BYAS PA MYA NGAN LAS 'DAS PA LA
NI CHOS KYI SGRAR GSUNGS PA, SANGS RGYAS SU BYED PA ZAG PA MED

PA NYID KYI CHOS NI SANGS RGYAS KYI SGRAR GSUNGS TE, 'DI DAG
THAMS CAD NI PHAN TSUN RANG BZHIN THA DAD NA JI LTAR MI 'DRA BA'I
RTEN CING 'BREL BAR 'BYUNG BA MTHONG BAS CHOS MTHONG BAR 'GYUR
RO, ,JI LTAR MI 'DRA BA'I CHOS MTHONG BAS SANGS RGYAS MTHONG BAR
'GYUR TE, DE'I

PHYIR GZUGS DANG SGRA LA SOGS PA MTHONG BA BZHIN DU 'DI YANG THA
DAD PAR 'GYUR RO SNYAM DU BSAMS PA'O, ,JI STE GZHAN ZHIG LA 'DIR
RTEN CING 'BREL BAR 'BYUNG BA LA SOGS PAR BZHED PAR LTA NA NI
DE'I TSAD DE DAG JI LTA BU ZHIG SNYAM NAS, RTEN CING 'BREL BAR
'BYUNG BA NI

GANG CHES NI GANG, SANGS RGYAS NI GANG ZHES BYA BA SMOS SO, ,RTEN
CING 'BREL BAR 'BYUNG BA LA SOGS PA BZHIN DU BZHED PA NI MA YIN
PAS NA DE'I PHYIR, JI LTAR NA RTEN CING 'BREL BAR 'BYUNG BA
MTHONG BAS CHOS DANG SANGS RGYAS MTHONG ZHES DRIS SO, ,GLENG
BSLANG BA BSHAD

@149A *, ,ZIN TO; ,DA NI 'PHAGS PA BYAMS PAS 'DI LA BCOM LDAN
'DAS ZHES BYA BA LA SOGS PAS BCOM LDAN 'DAS KYIS BKA' RNAMS ZLOS
TE, RTEN CING 'BREL BAR 'BYUNG BA GANG ZHE NA ZHES BYA BA LA SOGS
PAS YONGS SU SHES PAR BYA BA LA

SOGS PA'I DON STON TE, BCOM LDAN 'DAS KYIS DGONGS PA DANG, LDEM
POR DGONGS PA YANG 'CHAD DO, ,BCOM LDAN 'DAS ZHES BYA BA NI MCHOD
PA'I TSIG GO, ,CHOS KYI BDAG PO ZHES BYA BA NI CHOS THAMS CAD LA
MNGA' BRNYES PA STE, DE YANG BCOM LDAN 'DAS CHOS

THAMS CAD 'CHAD PA LA MNGA' BRNYES PAS NA TSIG 'DI DAG THAMS CAD
TSAD MAR BYA BA YIN NO ZHES BSTAN PA'I PHYIR GSUNGS SO, ,CHOS KYI
BDAG POR BSGRUB PA'I PHYIR THAMS CAD MKHYEN PA ZHES BYA BA GSUNGS
TE, GANG GI PHYIR DE THAMS CAD MKHYEN PA DE'I PHYIR CHOS KYI BDAG
PO

STE; DE BAS NA DE NI TSAD MA'O ZHES BYA BA NI GRAGS PA STON PA'O,
,SUS RTEN CING 'BREL BAR 'BYUNG BA ZHES BYA BA NI GRAGS PA YIN
TE, DE GANG ZHE NA ZHES BYA BA'I THA TSIG GO, ,GANG 'DI MA RIG
PA'I RKYEN GYIS 'DU BYED RNAMS ZHES BYA BA 'DIS NI MA RIG PA LA
SOGS PA'I MTHU NGES PAR

RGYU DANG 'BRAS BU'I DNGOS PO GDON MI ZA BA STE, DE NI RTEN CING
'BREL BAR 'BYUNG BA'O, ,RGYU DANG 'BRAS BUR GYUR PA DE YANG MA
RIG PA LA SOGS PA LAS GUD NA MED DE, GZHAN MA YIN NO ZHES DE STON
TO, ,MA RIG PA LA SOGS PA 'DI DAG GI MTSAN NYID NI 'OG NAS 'CHAD
PAS BDAG

GIS 'DIR MA BRJOD DO, ,'DI 'BA' ZHIG CES BYA BA NI BDAG DANG BDAG
GI DANG BRAL BA'O, ,SDUG BSNGAL GYI PHUNG PO ZHES BYA BA NI SDUG
BSNGAL MANG BA'O, ,CHEN PO ZHES BYA BA NI THOG MA MED PA'O, ,MA
RIG PA LA SOGS PA 'GAG PA YANG RTEN CING 'BREL BAR 'BYUNG BA ZHES
JI

SKAD DU BYA, SMRAS PA 'DI NI NYES PA MED DE, 'DIR DE MED PAR DGAG
PA LA NI MA RIG PA LA SOGS PA DGAG PA'O ZHES BRJOD PAR BYAS PA MA
YIN GYI, SMAN BCUD KYIS LEN ZOS PA BZHIN DU LAM GOMS PAR BYAS
PA'I STOBS KYIS GANG MA RIG PA DANG MI MTHUN PA'I GNAS 'BYUNG

@149B BA GANG RIG PA SKYE BA DE NI 'DIR MA RIG PA 'GAG PA ZHES
TE, 'DIR RAM 'DIS MA YIN PAR GYUR PA BRJOD PAR 'DOD PA MA RIG PA
LA SOGS PA DGAG PA'I PHYIR RO, ,DE BAS NA GONG NAS GONG DU 'DU
BYED LA SOGS PA DANG MI MTHUN PA'I GNAS 'BYUNG BA NYID 'DIR 'DU
BYED LA SOGS

PA 'GAG PAR BLTA'O, ,GANG DAG 'KHOR BAR 'JUG PA DANG, LDOG PA LA
RMONGS PA DE RNAMS RMONGS PA DE DANG BRAL BA'I PHYIR LUGS SU
'BYUNG BA DANG, LUGS SU MI 'BYUNG BA RNAM PA GNYIS KYIS KUN NAS
NYON MONGS PA DANG, RNAM PAR BYANG BA'I PHYOGS LAS BRTZAMS

TE; RTEN CING 'BREL BAR 'BYUNG BA BSTAN TO, ,'DI LA DANG PO GSUM
NI 'PHEN PA'I YAN LAG GO, ,MING DANG GZUGS DANG SKYE MCHED DRUG
DANG, REG PA DANG TSOR BA RNAMS NI 'PHAGS PA'I YAN LAG GO, ,SRED
PA DANG LEN PA DANG SRID PA 'DI DAG NI MNGON PAR SGRUB PA'I YAN

LAG GO, ,SKYE BA NI MNGON PAR SGRUB PA'I YAN LAG GO, ,RGA SHI NI
NYES DMIGS KYI YAN LAG GO, ,DE LA 'PHEN PA'I YAN LAG GIS NI RING
BA'I RGYU BSTAN TO, ,MNGON PAR SGRUB PA'I YAN LAG GIS NI NYE BA'I
RGYU BSTAN TO, ,DE GNYIS MED NA SKYE BA 'GRUB PAR MI 'GYUR TE, DE

BAS NA RNAM PA GNYIS SU BSHAD DO, ,MA RIG PA'I RGYU LAS BYUNG
BA'I LAS KYIS RNAM PAR SHES PA LA BSGOS PAS MA 'ONGS PA NA SKYE
BA 'PHANGS PAR 'GYUR RO, ,DE NAS SRED PA DANG LEN PA GNYIS KYIS
LAS DE BSKUL BAS SKYE BA MNGON PAR 'GRUB PAR 'GYUR TE, DE BAS NA

GANG GIS GANG 'PHEN CING 'PHANGS PA DE YANG GANG GIS GRUB PA DE
LAS NYES DMIGS SU 'GYUR BAS, YAN LAG BCU GNYIS KHO NAR BSTAN PA'I
PHYIR YAN LAG BCU GNYIS NYID DU GYUR TE, MI NYUNG MI MANG NGO,
,GZHAN DAG NI SNGA MA DANG BAR MA DANG PHYI MA RNAMS SU GNYIS
DANG

BRGYAD DANG GNYIS GO RIMS BZHIN TE, DE LA RMONGS PA RNAM PAR
BZLOG PA'I PHYIR BSTAN PAR DUM BU GSUM DU RNAM PAR 'JOG PAS YAN
LAG RNAMS RNAM PAR BRJOD DO, ,KHA CIG NA RE MA RIG PA'I RGYU MA
BSTAN PAS 'KHOR BA YANG THOG MA CAN DU 'GYUR LA, MA RIG PA YANG
RGYU MED PAR

@150A *, ,'GYUR RO ZHES ZER RO, ,DE YANG MI RIGS TE, DE'I YANG
GZHAN DE'I YANG GZHAN DU BRJOD DGOS PAS GANG NAS BZUNG STE, SKYE
BA'I RIM PA BSTAN PAR BRTZAM, MA RIG PA RGYU MED PAR YANG MI
'GYUR TE, THOG MA MED PA'I DUS KYI RIGS MTHUN PA'I

RKYEN LAS DE 'BYUNG BA'I PHYIR RO, ,'DI LA YAN LAG RNAMS LA NI
RIGS MTHUN PA'I RKYEN ZHES BRJOD PAR MA ZAD KYI RIGS MI MTHUN PA
YANG GTOGS SO, ,MA RIG PA LA NI RIGS MI MTHUN PA'I RKYEN MED DO,
,TSUL BZHIN MA YIN PA YID LA BYED PA LA SOGS PA LA YANG

DE RTAS PAR BYED PA'I RGYU NYID DU MDO LAS GSUNGS KYI DNGOS KYI
RGYU NI MA YIN NO, ,YANG NA TSUL BZHIN MA YIN PA YID LA BYED PA
LA SOGS PA PHYIN CI LOG GI RNAM PAR ZHUGS BSAM RIG PA'I RANG
BZHIN KHO NA STE 'GAL BA MED DO, ,DE LTA BAS NA 'KHOR BA LA THOG
MA YOD PAR MI

'GYUR TE, DPER NA SA BON GYI RKYEN LAS MYU GU 'BYUNG BAR BRJOD
PA'I SA BON LA THOG MA YANG YOD PA'AM, RGYU MED PAR YANG MI 'GYUR
BA DE BZHIN DU 'DI YANG KLAN KAR MI 'GYUR RO, ,GANG GI PHYIR YAN
LAG BCU GNYIS KHO NAR GYUR PA DE NI 'PHEN PA DANG, MNGON PAR
'GRUB BA'I

YAN LAG BRJOD PAS BDAG GIS BSHAD PA NYID DE MANG DU BRJOD MI DGOS
SO, ,YONGS SU SHES PAR BYA BA BSHAD ZIN TO, ,DA NI YONGS SU SHES
PA DANG, DE'I 'BRAS BU BLA NA YOD PA BSTAN PA'I PHYIR, CHOS GANG
ZHEN ZHES BYA BA GSUNGS SO, ,'DIR CHOS KYANG RNAM PA GNYIS SU

BSHAD DO, ,SGRUB PA'I CHOS DANG 'BRAS BU'I CHOS SO, ,SGRUB PA'I
CHOS NI 'PHAGS PA'I LAM YAN LAG BRGYAD PA STE, DE NYID 'DIR YONGS
SU SHES PA'O, ,'DUS BYAS DANG 'DUS MA BYAS KYI BYE BRAG GIS 'BRAS
BU'I CHOS KYANG RNAM PA GNYIS SU'O, ,DE LA 'DUS BYAS NI DGE

SBYONG GI 'BRAS BU BZHI STE, RNAM PAR GROL BA'I LAM GYI RANG
BZHIN NO, ,'DUS MA BYAS NI NYON MONGS PA SPANGS PA'I MTSAN NYID
MYA NGAN LAS 'DAS PA'O, ,BSTAN BCOS LAS NI 'DUS BYAS DANG, 'DUS
MA BYAS KYI RANG BZHIN DGE SBYONG GI 'BRAS BU RNAM PAR GZHAG MOD
KYI, 'ON KYANG

@150B MYA NGAN LAS 'DAS PA LOGS SHIG TU BSHAD PAS BA LANG DANG
GLANG ZHES BYA BA'I TSUL DU 'DUS BYAS NYID DU GZUNG NGO, ,YANG NA
YONGS SU DAG PA'I DE BZHIN GANG YIN PA 'DIR MYA NGAN LAS 'DAS PAR
'DOD DE, DE LA NYON MONGS PA MED PA'I PHYIR RO, ,'BRAS BU 'DI
BRJOD PA NI NYAN THOS DANG

RANG SANGS RGYAS RNAMS LAM 'DI NYID KYIS GANG ZAG DANG, CHOS LA
BDAG MED PA'I TSUL DU BSGOMS NA 'BRAS BU RNYED PAR 'GYUR RO ZHES
GO RIMS BZHIN DU BSTAN PA'I PHYIR RO, ,DE LA DE KHO NA MA NOR
BA'I RANG BZHIN DU RTOG PA NI YANG DAG PA'I LTA BA'O, ,DE NYID LA
TSUL BZHIN DU RTOG CING

DPYOD PA NI YANG DAG PA'I RTOG PA'O, ,DE YANG GZHAN DAG LA MA NOR
BA'I RANG BZHIN 'CHAD CING BRDZUN LA SOGS PA'I NYES PA SPANGS
PA'I TSIG NI YANG DAG PA'I NGAG GO, ,DE NAS SROG GCOD PA LA SOGS
PA'I NYES PA SPANGS SHING LUS KYI LAS YONGS SU DAG PA NI, YANG
DAG

PA'I LAS KYI MTHA'O, ,DE NAS TSUL 'CHOS PA DANG, GZHOGS SLONG LA
SOGS PA LOG PAS 'TSO BA'I NYES PA SPANGS SHING YONGS SU DAG PA'I
LUS DANG NGAG GI LAS KUN DU SPYOD PA NI YANG DAG PA'I 'TSO BA'O,
,NYES PA LHAG MA RNAMS SPANG BA'I PHYIR MNGON PAR SPRO BA NI YANG
DAG

PA'I RTZOL BA'O, ,DE KHO NA DE NYID MI BRJED PA NI YANG DAG PA'I
DRAN PA'O, ,GONG NAS GONG DU YON TAN GYI KHYAD PAR RNAMS MNGON
PAR SGRUB PA'I PHYIR RTAG TU MNYAM PAR GZHAG PA NI YANG DAG PA'I
TING NGE 'DZIN TO, ,LAM LA SNYOMS PAR ZHUGS PA LA YANG DAG PA'I
NGAG LA SOGS PA JI

LTAR 'BYUNG NA, GANG GIS 'PHAGS PA'I LAM YAN LAG BRGYAD PAR 'GYUR
ZHE NA, 'DI LA NYES PA MED DE, 'JIG RTEN LAS 'DAS PA'I LAM GYI
GNAS SKABS NA RNAL 'BYOR PA DE LTA BU'I SO SO'I RANG GI RIG PA DE
KHO NA MYONG BA MYONG BAR YANG 'GYUR ZHING GNAS 'GYUR BA YANG
'THOB LA

DE NAS LANGS PA'I TSE NA YANG DAG PA'I NGAG LA SOGS PA LA 'JUG
STE, LOG PA'I NGAG LA SOGS PA LA MI 'JUG GO, ,DE BAS NA RGYU LA
'BRAS BU BTAGS TE, DE YANG DAG PA'I LTA BA LA SOGS PA YAN LAG
RNAM PA BRGYAD NI RNAM PAR DAG PA'I RGYUR 'GYUR BAS DE LA LAM YAN
LAG BRGYAD

@151A *, ,PA ZHES BYA STE, DE'I TSE NA TSIG GCIG KYANG MI SMRA
LA, GOS LA SOGS PA YANG MI TSOL BAS DE'I GNAS SKABS NA YAN LAG
BRGYAD MI 'BYUNG STE, 'GAL BA'I PHYIR RO, ,DE LA YANG DAG PA'I
LTA BA NI YONGS SU GCOD PA'I YAN LAG STE, DES JI LTAR

MYONG BA DE KHO NA NGES PAR 'DZIN PA'I PHYIR RO, ,YANG DAG PA'I
RTOG PA NI GZHAN GO BAR BYED PA'I YAN LAG STE, DES JI LTAR RTOGS
PA'I DE KHO NA RNAM PAR GZHAG NAS TSIG TU 'DON PA'I PHYIR RO,
,YANG DAG PA'I NGAG DANG, LAS KYI MTHA' DANG, 'TSO BA NI GZHAN
YID CHES PAR BYED

BA'I YAN LAG STE, DE DAG GO RIMS BZHIN DU RNAL 'BYOR PA'I LTA BA
DANG, TSUL KHRIMS DANG, YO BYAD BSNYUNGS BA RNAM PAR DAG PAR
GZHAN DAG YID CHES PAR 'GYUR TE, 'DRI BA'I LAN LEGS PAR LDON PAR
YANG DAG PA'I NGAG GIS LTA BA RNAM PAR DAG PAR YID CHES SO, ,YANG

DAG PA'I LAS KYI MTHA' BYA BA MA YIN PA MI BYED PAS TSUL KHRIMS
RNAM PAR DAG PAR RO, ,YANG DAG PA'I 'TSO BAS GOS LA SOGS PA CHOS
BZHIN TSOL BAS YO BYAD BSNYUNGS PA RNAM PAR DAG PAR RO, ,'DI DAG
NI GO RIMS BZHIN DU, NGAG DANG LUS DANG GNYI GA'I LAS KYI RANG

BZHIN NO, ,YANG DAG PA'I RTZOL BAS NI NYAN THOS DANG BYANG CHUB
SEMS DPA' GNYI GA'I NYON MONGS PA'I SGRIB PA RNAM PAR SBYONG BA'I
YAN LAG GO, ,YANG DAG PA'I DRAN PA NI BYING BA DANG RGOD PA NYE
BA'I NYON MONGS PA RNAM PAR SBYONG BA'I YAN LAG STE, DRAN PA NYE
BAR GZHAG PAS YANG

DAG PAR MTSAN MA RTOG PAS, BYING BA DANG RGOD PA LA SOGS PA'I
SKABS MED PA'I PHYIR RO, ,YANG DAG PA'I TING NGE 'DZIN NI YON TAN
GYI KHYAD PAR MNGON PAR SGRUB PA LA SGRIB PA RNAM PAR SBYONG BA'I
YAN LAG STE, DES MNGON PAR SHES PA LA SOGS PA YON TAN MNGON PAR
SGRUB PA'I

PHYIR RO, ,DA NI YONGS SU SHES PA'I 'BRAS BU BLA NA MED PA STON
TE, SANGS RGYAS BCOM LDAN 'DAS GANG ZHE NA ZHES BYA BA'I LAN DU
SUS CHAS THAMS CAD THUGS SU CHUD PA'I PHYIR ZHES BYA BA GSUNGS
TE, GANG GI DNGOS PO RNAMS MA LUS PAR RNAM PA THAMS CAD DU PHYIN
CI MA

@151B LOG PAR LAG MTHIL DU SKYU RU RA'I 'BRAS BU GZHAG PA BZHIN
DU GZIGS PA STE, DES DNGOS PO RNAMS KYI DON JI LTA BA BZHIN DU
THUGS SU CHUD PAS NA SANGS RGYAS ZHES BYA BAR SBYAR RO, ,GZIGS
ZHES BYA BA NI LUS DANG MIG YOD NA 'GRUB PO ZHE NA, CHOS THAMS
CAD NI MIG YUL DU MI

RUNG STE; YUL SO SOR NGES PA'I PHYIR DES DE DAG CES BYA BA GSUNGS
TE, DES ZHES BYA BA NI SANGS RGYAS BCOM LDAN 'DAS SO, ,DE DAG CES
BYA BA NI CHOS RNAMS SO, ,'PHAGS PA'I SHES RAB KYI SPYAN ZHES BYA
BA NI ZAG PA MED PA'I SHES RAB KYI SPYAN GYIS GZIGS KYI SHA'I MIG

GIS NI MA YIN NO ZHES BYA BA'I THA TSIG GO, ,'DI NI BLA NA MED
PAS NA CHOS THAMS CAD YUL DU RUNG NGO ZHES DGONGS PA'O, ,CHOS KYI
SKU ZHES BYA BA NI RGYU BSTAN PA STE, SANGS RGYAS KYI CHOS THAMS
CAD KYI RGYUR GYUR BA NI YONGS SU DAG PA'I YE SHES SAM, YONGS SU
DAG PA'I DE

BZHIN NYID DE SKU NI CHOS KYI SKU'O, ,DE YANG BLA NA MED PA'I
SHES RAB KYI SPYAN GYI RGYU'O ZHES BYA BA BSTAN PA'I PHYIR SMOS
SO, ,CHOS KYI SKU DANG LDAN PAS GZIGS SO ZHES LDAN PA'I TSIG NI
KHONG NAS DBYUNG BAR SBYAR RO, ,BYANG CHUB BYED PA ZHES PA NI
BYANG CHUB RNAM PA GSUM GDAGS

PA'I RGYU'O, ,SLOB PA DANG MI SLOB PA NI MTSON PA STE, SLOB PA
YANG MA YIN MI SLOB PA YANG MA YIN PA YANG GZIGS PA NYID DO, ,DES
'JIG RTEN LAS 'DAS PA'I SLOB PA DANG MI SLOB PA'I CHOS RNAMS
KYANG GZIGS NA DE MA YIN PA GZHAN LTA CI'I PHYIR MI GZIGS ZHES
BSTAN

PA'I PHYIR SLOB PA DANG MI SLOB PA SMOS SO, ,DA NI BCOM LDAN 'DAS
KYIS GANG LA DGONGS TE GSUNGS PA DE BSTAN PA DANG DE JI LTAR
YONGS SU SHES PAR BYA BA BSTAN PA'I PHYIR, DE LA RTEN CING 'BREL
BAR 'BYUNG BA MTHONG BA JI LTA BU ZHE NA ZHES BYA BA GSUNGS TE,
RTEN CING 'BREL BAR

'BYUNG BA NI DON DAM PA DANG KUN RDZOB KYI TSUL GNYIS SU SHES PAR
BYA STE, SGRO 'DOGS PA DANG SKUR PA'I MTHA' SPANGS PA'I PHYIR RO,
,DON DAM PA'I TSUL KHO NA BSGOMS NA NI SKUR PA'I MTHAR LTUNG
ZHING CHAD PAR LTA BA'AM, NYAN THOS KYI MYA NGAN LAS 'DAS PA LA
GNAS PAR 'GYUR,

@152A *, ,KUN RDZOB KYI TSUL KHO NAR BSGOMS NA NI SGRO 'DOGS PA'I
MTHAR LTUNG BAS GNYI GA'I TSUL DU BSGOMS NA MTHA' GNYIS SPANGS
PAS DBU MA'I LAM LA ZHUGS PAR 'GYUR RO, ,DE LA MA RIG PA LA SOGS
PA SGYU MA DANG GZUGS BRNYAN LA SOGS PA BZHIN RGYU RKYEN LA LTOS
PA

YIN MOD KYI, DUS GSUM DU YANG GANG MA SKYES PA DE NI 'DIR DON DAM
PA'I TSUL TE, DE SKAD DU MI SKYE BA'I CHOS NI BDEN GYI CHOS GZHAN
NI BRDZUN NO ZHES GSUNGS SO, ,DE YANG SPROS PA THAMS CAD LAS 'DAS
PA'I PHYIR SANGS RGYAS RNAMS KYI SO SO RANG GIS RIG PA'O, ,BRJOD
LA

NI KUN RDZOB 'BA' ZHIG TU BCOM LDAN 'DAS KYIS DE STON TE, DE
BSTAN PA'I PHYIR 'DI LA BCOM LDAN 'DAS KYIS ZHES BYA BA GSUNGS
TE, 'DI LA ZHES BYA BA NI TSIG GI PHRAD DO, ,DUS THAMS CAD DU 'DI
LTAR SKYE BA MED PA'I CHOS SU GSUNGS PA DANG LDAN PAS NA BRTAG
PA'O, ,'DIS

NI DUS GSUM YANG DON DAM PAR RO GCIG PAS 'GYUR PA MED PAR BSTAN
TO, ,GAL TE DE LTA NA BDAG TU SMRA BA DANG GNYIS 'DRA BAR 'GYUR
BAS SROG MED PA ZHES BYA BA GSUNGS TE, RANG GIS BDAG GI RANG
BZHIN MA YIN PA'I PHYIR TE, 'TSO BAS NA BDAG KHO NA LA SROG CES
GZHAN DAG GIS

BRTAGS PA'I PHYIR RO, ,SROG DANG BRAL BA ZHES BYA BA NI DE DANG
THA DAD PA SROG CES BRJOD PA'I BDAG GIS BYIN GYIS MA BRLABS PA'I
PHYIR RO, ,'DIS NI RTAG PA YIN MOD KYI, DE BDAG DANG BRAL BAS
BDAG DANG MI 'DRA'O ZHES BSTAN TE, BDAG MED PA KHO NA LA RTAG PAR
PHA ROL DAG

GIS BRTAGS PA'I PHYIR TE, DE BAS NA DE BDAG DANG 'DRA BAR MI
'GYUR BAR DGONGS PA'O, ,RTEN CING 'BREL BAR 'BYUNG BA 'DI DON DAM
PA'I TSUL DU BDAG BZHIN DU RTAG PAR YONGS SU BRTAGS PA MA YIN PAR
BSTAN PA'I PHYIR, JI LTA BU NYID CES BYA BA GSUNGS TE, MA BRTAGS

PA'O ZHES BYA BA'I THA TSIG GO, ,JI LTAR MA BRTAGS ZHES BYA BA'I
GTAN TSIGS BSTAN PA'I PHYIR MA NOR BA ZHES BYA BA GSUNGS SO, ,DE
NI 'DI LTAR TSAD MAS MA NOR BAR BSGRUBS TE, DE'I PHYIR BRTAGS PA
MA YIN PA'O, ,'DIS NI DE PHYIN CI MA LOG PAR GRUB PAR BSTAN TO,
,'DI

@152B SKYES PA'I PHYIR JI LTAR MA SKYES PA'I TSUL DU RTAG PA DANG
LDAN SNYAM PA LA MA SKYES PA ZHES BYA BA GSUNGS TE, DON DAM PAR
NA 'DI LA GANG SKYES PA'I RANG BZHIN GANG YANG MED DE, DPER NA
GZUGS BRNYAN BZHIN NO ZHES DGONGS PA'O, ,DE SKAD DU, RKYEN RNAMS
LAS GANG BYUNG BA DE MA

SKYES, ,DE NI NGO BO NYID KYIS SKYE BA MED, ,CES GSUNGS SO, ,GAL
TE DE DA LTAR MA SKYES SU ZIN KYANG SNGON SKYES PAS NA BYUNG BA
DANG LDAN NO SNYAM PA LA, MA BYUNG BA ZHES BYA BA GSUNGS TE,
SNGON YANG DON DAM PAR DA LTAR GYI DUS BZHIN DU MA BYUNG BAR
DGONGS PA'O, ,GAL TE DE RANG

GIS BYUNG BA MED PAS MA SKYES PA DANG, MA BYUNG BA DANG LDAN PA
YANG DBANG PHYUG LA SOGS PA GZHAN GYIS BYAS PA DANG LDAN PA MA
YIN NAM SNYAM PA LA MA BYAS PA ZHES BYA BA GSUNGS TE, DE'I RGYU
RTAG PA CI YANG MED DE, RIM DANG RIM MA YIN PAR DON BYED PA 'GAL
BA'I PHYIR RO

ZHES DGONGS PA'O, ,'DIS RGYU MED PA DANG, MI MTHUN PA'I RGYU BKAG
GO, ,GAL TE DBANG PHYUG LA SOGS PAS MA BYAS PAS KYANG 'DI RGYU
DANG RKYEN RNAMS 'DUS PAS BYAS PA'I PHYIR BYAS PA NYID DO SNYAM
PA LA 'DUS MA BYAS PA ZHES BYA BA GSUNGS TE, GANG DAG GIS DE BYED
PA'I RGYU DANG RKYEN KYANG

DON DAM PAR MED DE, DER YANG BRTAG CING BRGAL BAR MTHUN PA'I
PHYIR RO, ,DE DAG KYANG MNGON PAR 'DU BYED CING BYED PA MA YIN
TE, CHOS THAMS CAD G-YO BA MED PA'I PHYIR RO, ,GZHAN LAS KYANG MA
YIN TE, MNYAM PA'I DUS SAM, THA DAD PA'I DUS NA DNGOS PO RNAMS

DON DAM PAR SKYE BA MI SRID DO, ,JI STE PHYOGS 'DIR RTEN CING
'BREL BAR 'BYUNG BA SKYES PA LA SOGS PA'I CHOS DANG LDAN PAR MA
GYUR KYANG, CI STE NA PHYOGS GZHAN DU SKYE BAR 'GYUR RO SNYAM PA
LA THOGS PA MED PA ZHES BYA BA GSUNGS TE, DNGOS PO MTHA' DAG LA
STONG PA NYID KYIS

KHYAB PA'I PHYIR RO, ,DE'I PHYIR SKYE BA MED PA 'DI NI THAMS CAD
DU THOGS PA MED DO, ,'DIS NI THAMS CAD DU 'GRO BA BSTAN TE, JI
SKAD DU, RTAG TU SKYE MED CHOS NI DE BZHIN GSHEGS, CHOS RNAMS KUN
KYANG BDE BAR GSHEGS DANG 'DRA, ,ZHES GSUNGS SO, ,GAL TE DE LTA
NA, JI SKAD

@153A *, ,GSUNGS BA'I YON TAN KHYAD PAR CAN DANG LDAN PAR RTEN
CING 'BREL BAR 'BYUNG BA THAMS CAD KYIS, DE LTAR CI'I PHYIR MI
SHES SNYAM PA LA DMIGS PA MED PA ZHES BYA BA GSUNGS TE, ,GZUNG BA
DANG 'DZIN PA'I RNAM PAS STONG PA'I PHYIR RO, ,DE BAS NA GZUNG BA
DANG

'DZIN PA LA MNGON PAR ZHEN PA'I SHES PA RNAMS KYIS DE SHES PAR MI
NUS SO, ,'ON KYANG DE DMIGS PA MED KYANG SPROS PA MED PA 'JIG
RTEN LAS 'DAS PA'I YE SHES KYIS SHES PAR BYA BA STE, DE YANG CHOS
GANG YANG MTHONG BA MED PA NI DE KHO NA MTHONG BA'O ZHES BYA BAR
SBYAR RO, ,

CI'I PHYIR YANG 'DI SKAD DU GSUNGS PA BZHIN DU DON DAM PA'I TSUL
DU BSGOM PAR BYA SNYAM PA LA ZHI BA ZHES BYA BA GSUNGS TE, DON
DAM PA'I TSUL DU BSGOMS NA GNOD PA THAMS CAD BRAL BAS ZHI BA'O,
,PHYIN CI LOG NI KUN NAS NYON MONGS PA MTHA' DAG GI RTZA BA YIN
PAS NA DE'I PHYIR DE

DON DAM PA'I TSUL DU BSGOMS NA KUN NAS NYON MONGS PA MTHA' DAG
NYE BAR ZHI BAR 'GYUR GYI KUN NAS NYON MONGS PA SPONG BAR 'DOD PA
RNAMS KYIS DE LTAR SGOMS SHIG CES DGONGS PA'O, ,JI SKAD DU, RTOG
PA RNAMS KYIS 'JIG RTEN DON, ,'JIG RTEN BZHIN DU SHES PAR

BYA; ,KUN NAS NYON MONGS SPONG 'DOD PAS, ,DAM PA'I DON GYIS BTZAL
BAR BYA, ,ZHES BSHAD PA LTA BU'O, ,GANG LA BDAG MED BDAG GI MED,
GZUNG BA MED CING 'DZIN PA MED PA NI MYONG BA THA SNYAD BTAGS PA
THAMS CAD LAS LOG PAS SHIN TU 'JIGS PA SKYE STE, DE'I

PHYIR SU ZHIG DE DE LTAR BSGOM PAR SPRO SNYAM PA LA 'JIGS PA MED
PA ZHES BYA BA GSUNGS TE, 'DI LA 'JIGS PA MED PA'I PHYIR RO,
,DNGOS PO DANG BDAG TU MNGON PAR ZHEN PA NI 'JIGS PA THAMS CAD
KYI RTZA BAR 'GYUR GYI, 'DI LA DON DAM PA MTHONG NA DNGOS PO
THAMS CAD LA

MNGON PAR ZHEN PA LDOG STE, DE BAS NA 'DI DON DAM PA'I TSUL DU
BSGOMS NA 'JIGS PA THAMS CAD RTZA BA NAS GCOD PAR 'GYUR GYI, DE
LTAR SGOMS SHIG PA'O, ,RTEN CING 'BREL BAR 'BYUNG BA 'DI DON DAM
PA'I TSUL DU MTHONG NA YANG PHYIS MI DGE BA'I GROGS DANG

@153B PHRAD NA TSUL BZHIN MA YIN PA YID LA BYED PA BSGOM PAS 'DOD
CHAGS LA SOGS PA KUN NAS NYON MONGS PA RNAMS KYI RGYUR 'GYUR TE,
'JIGS PA DANG BCAS PA'I RGYUR 'GYUR RO SNYAM PA LA MI 'PHROGS PA
ZHES BYA BA GSUNGS TE, DON DAM PA MTHONG BA NI SUS KYANG BSLU BAR
MI NUS TE,

DES NA 'PHROGS PAR MI 'GYUR RO, ,GAL TE DE KHO NA MTHONG BA LA
SUS KYANG BSLU BAR MI ZUG TU ZIN KYANG, YANG BDAG NYID PHYIN CI
LOG LA KUN DU SPYOD PAS 'PHROGS PAR 'GYUR RO SNYAM PA LA, RNAM
PAR ZHI BA MA YIN PA'I RANG BZHIN DU ZHES BYA BA GSUNGS TE, RANG
BZHIN GANG LA NYON MONGS

PA RNAMS GNYEN POS ZHI BA DE LA DE SKAD CES BYA STE, RNAM PAR ZHI
BA'I RANG BZHIN GANG LA YOD PA ZHES TSIG RNAM PAR SBYAR RO, ,GANG
NYE BAR ZHI BA MA YIN PA'I RANG BZHIN DE NI NYE BAR ZHI BA MA YIN
PA'I RANG BZHIN TE, DE NI 'DI SKAD DU 'DI LA GNYEN PO'I STOBS
KYIS PHYIN CI LOG GI RANG

BZHIN NYE BAR ZHI BAR BYA BA MED DE, RANG BZHIN GYIS 'OD GSAL
BA'I PHYIR TE, CHOS KYI DBYINGS LAS PHYIN CI LOG GZOD MA NYID NAS
MA SKYES PA'O ZHES BSTAN PAR 'GYUR RO, ,DE SKAD DU CHOS GANG YANG
SO SO'I SKYE BO RNAMS KYIS BSKYED PA YANG MED, SANGS RGYAS RNAMS

KYIS BKAG PA YANG MED CES GSUNGS SO, ,YANG DAG PA LA YANG DAG PAR
LTA BA 'BA' ZHIG TU ZAD DE, 'DI LA GZHAG PAR BYA BA 'AM GSAL BAR
BYA BA GANG CUNG ZAD KYANG MED DO, ,DE SKAD DU 'PHAGS PA'I BDEN
PA GNYIS LA 'JUG PA LAS KYANG RMI LAM NA SBRUL GYIS

ZIN PA'I DUG NYE BAR ZHI BA BZHIN DU NYON MONGS PA YANG NYE BAR
ZHI BAR 'GYUR RO ZHES GSUNGS SO, ,DE'I PHYIR DE KHO NA GOMS PAR
GYUR NA RANG BZHIN GYIS 'OD GSAL BA'I CHOS KYI DBYINGS RTOGS PAS
NOR BA'I SA BON MED PA'I PHYIR RO, ,DE KHO NA'I BDAG NYID DU GNAS

PAS GLO BUR GYI NYON MONGS PA 'BYUNG BA'I SKABS MED DO, ,KHA CIG
LAS NI RNAM PAR ZHI BA DANG BCAS PA'I RANG BZHIN ZHES KYANG
'BYUNG STE, MA RIG PA LA SOGS PA RANG BZHIN GYIS GZOD MA NAS ZHI
BA'I RANG BZHIN GANG YIN PA DE NI RNAM PAR ZHI BA DANG BCAS PA'O,
,RANG BZHIN GYIS

@154A *, ,RNAM PAR ZHI BA DANG LHAN CIG PAS NA RNAM PAR ZHI BA
DANG BCAS PA'I RANG BZHIN GANG LA YOD PA ZHES BYA BA'I TSIG RNAM
PAR SBYAR RO, ,GANG GIS RNAM PA 'DI LTA BU'I RTEN CING 'BREL BAR
'BYUNG BA MTHONG BA DES JI SKAD GSUNGS PA'I SGRUB PA'I CHOS DANG
'BRAS

BU'I CHOS MTHONG BA STE, THAMS CAD KYANG DON DAM PAR RO GCIG PA'I
PHYIR RO, ,SANGS RGYAS BCOM LDAN 'DAS KYANG JI SKAD GSUNGS PA'I
DON DAM PA CHOS KYI SKU'I RANG BZHIN YIN PA'I PHYIR RO, ,DE'I
PHYIR SUS JI SKAD GSUNGS PA'I CHOS MTHONG BA DES SANGS RGYAS
MTHONG NGO

ZHES GSUNGS TE, BCOM LDAN 'DAS KYIS ZHES BYA BAR SBYAR RO, ,DE
CI'I PHYIR DES DE LTAR MTHONG SNYAM PA LA BCOM LDAN 'DAS KYIS
'DIR 'PHAGS PA'I CHOS MNGON PAR RTOGS TE YANG DAG PA'I YE SHES
DANG LDAN PAS ZHES GTAN TSIGS GSUNGS TE, 'DI NI 'DIR MTHONG BA'I
GTAN

TSIGS SO, ,SUS JI SKAD GSUNGS PA'I RTEN CING 'BREL BAR 'BYUNG BA
KHONG DU CHUD PA DE NI 'PHAGS PA'I CHOS MNGON PAR RTOGS PA STE,
DON DAM PA'I CHOS KHONG DU CHUD CES BYA BA'I THA TSIG GO, ,GANG
DON DAM PA'I CHOS KHONG DU CHUD PA DE NI YANG DAG PA'I YE SHES
DANG LDAN

PA'O; ,GANG YANG DAG PA'I YE SHES DANG LDAN PA DE NI MNYAM PA
NYID KYI YE SHES GNAS PA'I PHYIR RTEN CING 'BREL BAR 'BYUNG BA
DANG, CHOS DANG, SANGS RGYAS RNAMS LA THA DAD DU DMIGS PA MED DO,
,DE LTA BAS NA 'PHAGS PA'I CHOS MNGON PAR RTOGS NA YANG DAG PA'I
YE

SHES DANG LDAN PA'I PHYIR RNAL 'BYOR PA DES JI SKAD GSUNGS PA'I
RTEN CING 'BREL BAR 'BYUNG BA MTHONG NA CHOS DANG SANGS RGYAS
MTHONG NGO ZHES BCOM LDAN 'DAS KYIS GSUNGS SO, ,DE'I PHYIR MNYAM
PA NYID LA DGONGS PA DANG, YONGS SU GRUB PA'I MTSAN NYID LA LDEM
POR

DGONGS PAR BCOM LDAN 'DAS KYIS GSUNGS PAS, BCOM LDAN 'DAS KYI
BKA' LA 'GAL BA MED PAR DGONGS SO, ,GAL TE RTEN CING 'BREL BAR
'BYUNG BA 'DI DON DAM PAR RGYU DANG RKYEN RNAMS KYIS 'DUS BYAS PA
MA YIN NA CI'I PHYIR RTEN CING 'BREL BAR 'BYUNG BA ZHES BYA SNYAM
DU SEMS

@154B PA LA DE'I PHYIR KUN RDZOB KYI TSUL DU RTEN CING 'BREL BAR
'BYUNG BA BSGOM PA BSTAN PA'I PHYIR RTEN CING 'BREL BAR 'BYUNG BA
ZHES BYA ZHES BYA BA GSUNGS TE, 'DIR LAN DU RGYU DANG BCAS RKYEN
DANG BCAS PA LA BYA'I, RGYU MED RKYEN MED PA LA MA YIN TE ZHES
BYA BA GSUNGS SO, ,'DI SNYAM DU SEMS

TE DON DAM PAR NI RTEN CING 'BREL BAR 'BYUNG BA 'DI MA SKYES PA
YIN MOD KYI, 'ON KYANG KUN RDZOB TU SGYU MA DANG, GZUGS BRNYAN
LTA BUR RGYU DANG RKYEN SNA TSOGS SO SOR NGES PA LA LTOS PA THA
SNYAD BTAGS PAR YOD PA NYID DE, DE'I PHYIR GSUNG RAB DANG 'JIG
RTEN DU RNAM PAR GZHAG PA MTHA' DAG

MI 'GAL BA NYID DO SNYAM MO, ,DE LTA MOD KYI KUN RDZOB TU JI LTAR
MU STEGS CAN RNAMS KYIS 'DI RGYU MED PA DANG, MI MTHUN PA'I RGYU
LA SOGS PA'I MTSAN NYID DU YONGS SU BRTAGS PA DE LTAR MED PAS MU
STEGS CAN GYI LTA BA MA LUS PA DGAG PA'I PHYIR 'DI LA MTSAN NYID
RNAM PA LNGA RNAM PAR

GZHAG STE, RGYU DANG BCAS PA LAS BYUNG BA'I MTSAN NYID DANG, MI
RTAG PA DU MA'I RGYU LAS BYUNG BA'I MTSAN NYID DANG, BDAG MED PAR
'BYUNG BA'I MTSAN NYID DANG, NUS PA'I RKYEN LAS BYUNG BA'I MTSAN
NYID DANG, BYED PA MED PA'I RKYEN LAS BYUNG BA'I MTSAN NYID DO,
,DE LA RGYU DANG BCAS

RKYEN DANG BCAS ZHES BYA BA 'DIS NI, MTSAN NYID DANG PO BSTAN TE,
'DIS NI RGYU MED PAR LTA BA BSTZAL TO, ,RGYU DANG BCAS PAR GYUR
KYANG 'BRAS BU MED PA'I RKYEN DU JI LTAR 'GYUR SNYAM PA LA MDOR
ZHES BYA BA GSUNGS TE, 'DI GANG GI RKYEN YIN PA DE'I RKYEN 'DI
ZHES BYA BA STE, DE'I DNGOS PO NI

RKYEN 'DI NYID DO, ,GANG GIS GANG GI 'BRAS BU DE NYID KHONG DU
CHUD PAR BYED PA DE NI RKYEN DE'I 'BRAS BU'O, ,DE NI 'DI SKAD DU
RKYEN 'DI YOD NA 'BRAS BU 'DI 'BYUNG NGO ZHES BSTAN PAR 'GYUR TE,
DE TZAM LA RTEN CING 'BREL BAR 'BYUNG BA'I SGRAR BRJOD PAR 'DOD
DO, ,DE LA SGRA BSGRUB PA NI CI

DGAR ZAD DE, DON DU 'GAL BA MED DO, ,NGA CI'I PHYIR 'DI RGYU DANG
BCAS PAR BSHAD SNYAM PA LA DE LA BYUNG YANG RUNG ZHES BYA BA LA
SOGS PA GSUNGS SO, ,CHOS NYID 'DI ZHES BYA BA NI RTEN CING 'BREL
BAR 'BYUNG BA'I CHOS NYID DO, ,CHOS GNAS PA NYID CES BYA BA LA
SOGS PA NI RNAM GRANGS

@155A *, ,SU GTOGS PA STE, KHA CIG GANG GIS DON RTOGS PAR 'GYUR
BA'I SKYE BO NYE BAR GNAS PA MTHA' DAG LA PHAN GDAGS PA'I PHYIR
RNAM GRANGS SU BRJOD DO, ,GNAS PA KHO NA GNAS PA NYID DE GNAS PAR
GNAS PA ZHES BYA BAR ZAD DO, ,CHOS NGES PAR GYUR PA NYID CES BYA

BA NI MI 'GYUR BA KHO NA STE, SO SO NGES PA'I RGYU LA LTOS PA
DANG BCAS PA ZHES BYA BA'I THA TSIG GO, ,RTEN CING 'BREL BAR
'BYUNG BAR MTHUN PA ZHES BYA BA NI NAM YANG RGYU DANG RKYEN LA MA
BRTEN PAR 'BYUNG BA GANG YANG MED DE, RTAG TU RGYU DANG RKYEN LA
LTOS PA DANG BCAS PA'O ZHES BYA BA'I THA TSIG GO, ,DE

BZHIN NYID NI DE LTA BU KHO NA BSGOM PA'O, ,YANG NA DE BZHIN NYID
KHONG DU CHUD PAR 'GYUR BA'I RGYU YIN PA'I PHYIR RO, ,MA NOR BA
DE BZHIN NYID CES BYA BA NI LOG PA NYID DGAG PA'I PHYIR RO,
,GZHAN MA YIN PA DE BZHIN NYID CES BYA BA NI GYA GYU SPANG BA'I
PHYIR TE, GAL TE DNGOS PO LA LA ZHIG RTEN

CING 'BREL BAR 'BYUNG BA MA YIN PAR GYUR NA DE'I TSE GYA GYUR
'GYUR RO, ,DE NI MED DE, DNGOS PO THAMS CAD RTEN CING 'BREL BAR
'BYUNG BA'I PHYIR RO, ,YANG DAG PA NYID CES BYA BA NI TSAD MA
DANG LDAN PA STE, MI SLU BA'I PHYIR RO, ,BDEN PA KHO NA ZHES BYA
BA NI 'PHAGS PA'I

BDEN PAR GTOGS PA'I PHYIR RO, ,MA NOR BA NYID CES BYA BA NI PHYIN
CI LOG TU MA BRTAGS PA'I PHYIR RO, ,PHYIN CI MA LOG PA NYID CES
BYA BA NI YANG DAG PA'I YE SHES KYI YUL YIN PA'I PHYIR RO, ,YANG
NA TSIG SNGA MA SNGA MA DAG PHYI MA PHYI MAS BSHAD PAR SBYAR RO,
,GNYIS KYI PHYIR ZHES BYA BA LA

SOGS PAS NI MTSAN NYID GNYIS PA STON TO, ,'BREL BA NI DE LA RAG
LUS NAS 'BYUNG BA STE, MI RTAG PA DU MA'I RGYU BSTAN PA 'DIS NI
RTAG PA GCIG PU ZHES BYA BA MI MTHUN PA'I RGYU SEL TO, ,'DI LA
RGYU NI LEN PA'I RGYU STE, THUN MONG MA YIN PA'I PHYIR RO, ,RKYEN
RNAMS NI LHAN CIG BYED

PA'I RGYUR 'DOD DE, THUN MONG PA'I PHYIR RO, ,MTSAN NYID GSUM PA
BSTAN PA'I PHYIR, DE YANG PHYI'I DANG NANG GI RNAM PA GNYIS SU
BLTA'O ZHES BYA BA GSUNGS TE, DE YANG ZHES BYA BA NI RGYU DANG
RKYEN DANG 'BREL BA'I RTEN CING 'BREL BAR 'BYUNG BA'O, ,DE LA
BYAS PA RNAMS NANG GI SKYE MCHED

@155B RNAMS LA NI BDAG TU MNGON PAR ZHE NA, PHYI'I SKYE MCHED
RNAMS LA NI BDAG GIR MNGON PAR ZHEN TE, GNYI GA LA MNGON PAR ZHEN
PA SPANG BA'I PHYIR RTEN CING 'BREL BAR 'BYUNG BA RNAM PA GNYIS
SU BSTAN TE, BDAG MED PA DANG, RTEN CING 'BREL BAR 'BYUNG BA'I
PHYI NANG MTSUNGS PA'I

PHYIR RO; ,BDAG YOD NA NI PHYI DANG NANG GI RTEN CING 'BREL BAR
'BYUNG BAR MI RUNG STE, BDAG BYIN GYIS RLOB PA RTAG TU NYE BAR
GNAS PA DANG, DE'I RANG BZHIN DU GYUR PAS DE BZHIN DU RTAG TU YOD
PAR 'GYUR RO, ,'DI LTA STE, SA BON LAS MYU GU ZHES BYA BA LA SOGS
PAS NI PHYI ROL

GYI RTEN CING 'BREL BAR 'BYUNG BA'I MTSAN NYID BZHI PA STON TE,
SA BON LA SOGS PA SO SOR NGES PA'I RGYUR BRJOD PA'I PHYIR RO,
,RGYU 'DI RJES SU 'GRO BA DANG LDOG PA GNYIS KYIS NUS PAR BSTAN
PA'I PHYIR RO, ,DE'I THAMS CAD LAS THAMS CAD SKYE BAR MI 'GYUR
TE, NUS PA SO SOR

NGES PA'I PHYIR RO ZHES DGONGS PA'O, ,RTAG PA LA NI RJES SU 'GRO
BA DANG, LDOG PA MED PAS DE'I PHYIR GANG DAG RTAG PA NUS PA MED
PA LAS 'BRAS BU 'BYUNG BAR BRJOD PA DE DAG BSTZAL TO, ,DE LA SA
BON NI 'DI SNYAM DU BDAG GIS MYU GU MNGON PAR BSGRUB PO SNYAM DU
MI SEMS SO ZHES BYA BA LA SOGS

PAS NI MTSAN NYID LNGA PA STON TO, ,'ON KYANG ZHES BYA BA LA SOGS
PAS NI DNGOS PO RNAMS KYI RGYU YOD KYI BYED PA MED PAR BSTAN PAR
'GYUR RO, ,BYED PA RGYU YIN NA DNGOS PO DE 'BREL PA MED PAR 'GYUR
TE, PHAN PA MED PA'I PHYIR RO, ,PHAN NA YANG GAL TE DE BDAG YOD
PA TZAM GYIS BYED PA LA PHAN

PAR BYED NA NI 'BRAS BU LA YANG CI'I PHYIR DE BZHIN DU PHAN PAR
MI BYED, CI STE BYED PA GZHAN GYIS BSKYED NA NI DE'I TSE DE YANG
DE DANG 'BREL BA MED PAR 'GYUR RO, ,GAL TE BYED PA YANG NUS PA SO
SOR NGES PAS BDAG YOD PA TZAM GYIS 'BRAS BU BSKYED NA NI DNGOS
POS KYANG DE BZHIN DU CI'I PHYIR MI BSKYED,

JI STE BYED PA GZHAN GYIS ZHE NA, 'O NA NI BYED PA LA THUG PA MED
PAR 'GYUR RO, ,DE BAS NA CHOS THAMS CAD BYED PA MED DO ZHES BYA
BA BCOM LDAN 'DAS KYI BKA' DE RIGS SO, ,DES NI GANG DAG BYED PA
DANG BCAS PA'I RGYUR 'DOD PA DE DAG BSTZAL TO, ,DE LA SA'I KHAMS
NI SA BON

@156A *, ,BRTEN PA'I BYA BA BYED DO ZHES BYA BA LA SOGS PAS NI SA
LA SOGS PA'I SBYOR BA BSTAN PAS NUS PA BRJOD PA'I PHYIR MTSAN
NYID BZHI PA STON TO, ,'DI LAS NYID SA'I KHAMS TE, KHA DOG DANG
DBYIBS KYI RANG BZHIN DU BLTA'O, ,CHU'I KHAMS NI GSHER BA'I RANG
BZHIN, ME'I KHAMS NI TSA BA'I

RANG BZHIN, RLUNG GI KHAMS NI G-YO BA'I RANG BZHIN TE, DE NI MYU
GU MNGON PAR 'GRUB PAR BYED DO, ,NAM MKHA'I KHAMS NI NANG DU SBU
GU STENG REG BYA MED PA STE, DE YANG SNANG BA DANG MUN PA'I RANG
BZHIN DU BLTA'O, ,DUS KYANG SA LA SOGS PA'I GNAS SKABS KYI BYE
BRAG GIS RAB TU PHYE BA NYID DUS KYI BYE BRAG TU DGONGS

PA'O; ,SA'I KHAMS KYANG 'DI SNYAM DU BDAG GIS SA BON BRTEN PA'I
BYA BA BYA'O SNYAM DU MI SEMS SO ZHES BYA BA LA SOGS PAS NI MTSAN
NYID LNGA PA STON TE, DE LTAR MTSAN NYID RNAM PA LNGA BSTAN PAS
RJES SU 'GRO BA'I SGO NAS MU STEGS CAN GYI BLTA BA BSTZAL NAS
LDOG PA'I SGO NAS BSTZAL BA'I PHYIR,

MYU GU DE YANG ZHES BYA BA LA SOGS PA GSUNGS SO, ,BDAG GIS MA
BYAS ZHES BYA BA NI GANG DAG NGO BO NYID KHO NA RGYUR SMRA BA
DE'I 'DOD PA SEL TO, ,NGO BO NYID NI YOD PA DANG, MED PA LAS BDAG
NYID RGYUR MI 'THAD DE, DON MED PA DANG MI NUS PA'I PHYIR RO,
,GZHAN GYIS MA BYAS ZHES BYA BA NI BYED PA

CAN GZHAN GANG GIS KYANG BLO SNGON DU BTANG NAS MI BYED PA'I
PHYIR TE, JI SKAD BSTAN PA'I RIGS PAS CHOS THAMS CAD NI BYED PA
MED PA'I PHYIR RO, ,GNYIS KAS MA BYAS SO ZHES BYA BA NI BDAG DANG
GZHAN GYIS MA BYAS PA'O, ,DBANG PHYUG GIS MA BYAS ZHES BYA BA NI,
DBANG PHYUG TU SMRA BA'I 'DOD PA

SEL BA STE, DNGOS PO RNAMS KYI RGYU DBANG PHYUG LA SOGS PA RTAG
PA NI RES 'GA' 'BYUNG BAS NA MI 'THAD DE, RGYU MA TSANG BA MED
PA'I PHYIR RO, ,RTAG PA NI GZHAN LA SDOD PA MED DE, GZHAN GYIS DE
LA BSDAD MI DGOS PA'I PHYIR RO, ,RGYU DANG RKYEN DE DAG GI RGYU
YANG DBANG PHYUG LA SOGS PA YIN

NA NI MA TSANG BAR MI RUNG BA'I PHYIR RO, ,DE'I PHYIR RES 'GA'
'BYUNG BAS DBANG PHYUG GIS BYAS PA MA YIN PAR DGONGS PA'O, ,DUS
KYIS KYANG MA BYAS SO, ,GRANGS CAN GYIS BRTAGS PA'I RANG BZHIN
LAS MA BYUNG NGO, ,'DI DAG THAMS CAD KYIS NI MI MTHUN PA'I RGYU
BSAL TO, ,TSIG THAMS CAD NI RGYU

@156B MED PA SEL TE, RGYU MED NA NI LTOS PA MED PA'I PHYIR RES
'GA' 'BYUNG BA YANG MI 'THAD DO, ,RTEN CING 'BREL BAR 'BYUNG BA'I
MTSAN NYID RNAM PA LNGA PO 'DIS NI RTAG PAR LTA BA LA SOGS PA
BSAL TO ZHES BSTAN PA'I PHYIR RNAM PA LNGAR BLTA STE ZHES BYA BA
GSUNGS TE, RNAM PA LNGA ZHES BYA BA'I

THA TSIG GO, ,RGYU DANG 'BRAS BU SHIN TU THA DAD PAS RNAM PA GCIG
PU'I RANG BZHIN MA YIN NO, ,GZHAN DU NA 'DI NI 'BRAS BU'O, ,'DI
NI RGYU'O ZHES BYE BRAG RNAM PAR GZHAG PA YANG MED PAR 'GYUR RO,
,'DAS PA DANG DUS MNYAM PA'I RGYU LAS KYANG 'BRAS BU MI 'BYUNG
STE DA LTAR LAS SO, ,

SKAD CIG PA'I PHYIR 'BRAS BU SKYE BA'I DUS NA RGYU MI GNAS PA DUS
MNYAM PA LAS MI 'BYUNG STE, THAL BAR 'GYUR RO, ,DES NA RGYU DANG
'BRAS BU'I RGYUN MI 'CHAD PAS CHAD PA MA YIN NO, ,RGYU DANG 'BRAS
BU MI 'DRA BAS 'PHO BAR MA YIN NO, ,'DIS NI GANG DAG GI RGYU'I
RANG BZHIN 'PHOS

NAS 'BRAS BU 'BYUNG BAR 'DOD PA DE DAG BSTZAL TO, ,SHING N+YA GRO
DHA'I SA BON LA SOGS PA CHUNG DU LAS SDONG PO DANG YAL GA DANG LO
MA LA SOGS PA CHE ZHING MANG DU SNANG BA'I PHYIR DES SA BON CHUNG
DU LAS 'BRAS BU CHEN PO MNGON PAR 'GRUB PAS SKYES BU BYED PA DON
MED PA MA YIN PAR DGONGS

PA'O; ,SA BON JI LTA BU BTAB PA DE LTA BU'I 'BRAS BU MNGON PAR
'GRUB CES BYA BA NI 'DI LTA STE, 'BRAS S'A LU'I SA BON LAS 'BRAS
S'A LU'I 'BRAS BU NYID 'BYUNG BAR 'GYUR TE, GZHAN DU MA YIN NO,
,'DIS KYANG 'BRAS BU DANG, SA BON MA LOG PAS NA SKYES BU'I BYED
PA DON YOD PAR BSTAN

TO; ,RGYU GNYIS KYIS NA SKYES BU'I BYED PA DON YOD PA MA YIN TE,
MNYAM PA 'AM 'BRAS BU CHUNG DU MNGON PAR 'GRUB PA DANG, 'BRAS BU
LOG PAR 'GRUB PA'O, ,DE'I PHYIR 'BRAS BU CHEN PO DANG, 'BRAS BU
'DRA BAR 'GRUB PAS SKYES BU BYED PA DON MA YIN PAR BSTAN PA YIN
NO, ,NANG GI RTEN

CING 'BREL BAR 'BYUNG BA YANG GNYIS KYI PHYIR ZHES BYA BA 'DIS NI
MI RTAG PA DU MA'I RGYU LAS BYUNG BA'I MTSAN NYID BSTAN TO, ,GANG
'DI MA RIG PA'I RKYEN GYIS 'DU BYED RNAMS ZHES BYA BA LA SOGS PAS
NI NUS PA'I RKYEN LAS BYUNG BA'I MTSAN NYID BSTAN TO, ,DE LA MA
RIG PA YANG 'DI SNYAM DU BDAG GIS

@157A *, ,'DU BYED RNAMS MNGON PAR GRUB PO SNYAM DU MI SEMS SO
ZHES BYA BA LA SOGS PA NI BYED PA MED PA'I RKYEN LAS BYUNG BA'I
MTSAN NYID BSTAN TO, RKYEN RNAMS LA YANG DE BZHIN DU SBYAR RO,
,'DUS NAS ZHES BYA BA NI RDUL PHRA RAB RNAMS PHAN TSUN 'BREL BA'I
PHYIR RO, ,'THUNGS PA NI

NGOMS PA'O, ,ZOS PA NI BZA' BA'O, ,'CHOS PA NI BCA' BA'O, ,'DIR
YANG SA LA SOGS PA'I BYED PA'I MTSAN NYID BSTAN TO, ,RNAM PAR
SHES PA'I KHAMS NI BSDUS PAS KYANG NGO, ,'DIR YANG NANG GI SBU GU
DANG, SNANG BA DANG, MUN PA'I RANG BZHIN NI NAM MKHA'I KHAMS SU
DGONGS SO, ,MING

DANG GZUGS KYI MYU GU MNGON PAR SGRUB PAR BYED PA NI RNAM PAR
SHES PA'I KHAMS SO ZHES BYA BAR SBYAR RO, ,DE YANG RNAM PAR SHES
PA'I TSOGS LNGAR BSDUS PA'I RNAM PAR SHES PA GANG YIN PA DANG,
ZAG PA DANG BCAS PA'I RNAM PAR SHES PA'I MDUNG KHYIM LTAR GCIG TU
BSDUS LA RNAM PAR

SHES PA'I KHAMS ZHES SBYAR TE, SKYE BA'I RGYU YIN PA'I PHYIR RO,
,RNAM PAR SHES PA'I TSOGS LNGA NI ZAG PA DANG BCAS PA STE, 'KHRUL
BA MED PA'I PHYIR DE LTAR BYE BRAG TU MA BYAS SO, ,CI'I PHYIR SA
LA SOGS PA 'DI SNYAM DU BDAG CAG LUS KYI SRA BA LA SOGS PA SNGON
MA GRUB

PAR MI SEMS SNYAM PA LA, DE LA SA'I KHAMS NI BDAG MA YIN ZHES BYA
BA LA SOGS PA GSUNGS SO, ,BDAG LA SOGS PA THAMS CAD NI RNAM
GRANGS TE, GRUB PA'I MTHA' THA DAD PAS BRTAGS PA DAG GO, ,NGA
DANG NGA'I ZHES RLOM SEMS PA NI BDAG GO, ,DE NYID 'GRO BA DE DANG
DER

'BYUNG BAS NA SEMS CAN NO, ,TSE'I MTHA'I BAR DU 'TSO BAS NA SROG
GO, ,'BYUNG BAS NA SKYE BA PO'O, ,SHED LAS BYUNG BAS NA SHED LAS
SKYES SO, ,SHED KYI BU YIN PAS NA SHED BU'O, ,DE LA SA'I KHAMS NI
NGA'I NGA RGYAL DANG BRAL BAS NA BDAG MA YIN NO, ,'GRO BA LA SOGS
PA'I

BYED PA DANG BRAL BA'I PHYIR SEMS CAN MA YIN NO, ,SKAD CIG PA'I
PHYIR SROG MA YIN NO, ,BSKYED PAR BYA BA'I SKYE BA'I BYED PA DANG
BRAL BA'I PHYIR SKYE BA PO MA YIN NO, ,LAS LAS SKYES PA'I PHYIR
SHED LAS SKYES PA MA YIN NO, ,SKYED PA'I SHED MED PAS SHED BU MA
YIN NO, ,BUD MED DANG

@157B SKYES PA DANG MA NING BDAG NYID KYI BDAG GZHAN MED PAS BUD
MED MA YIN, SKYES PA MA YIN, MA NING MA YIN TE, BUD MED LA SOGS
PA NI SA LA SOGS PA GNAS PA'I BYE BRAG TZAM LA BRTAGS PA'I PHYIR
RO, ,NGA MA YIN BDAG MA YIN ZHES BYA BA NI BDAG DANG BDAG GIS

BRTAGS PA DANG BRAL BA'I PHYIR RO, ,GZHAN SU'I YANG MA YIN ZHES
BYA BA NI DBANG PHYUG LA SOGS PA BDAG PO MED PA'I PHYIR RO, ,DE'I
PHYIR CHOS THAMS CAD LA BDAG DANG BDAG GI MED PAS BYED PAR JI
LTAR 'GYUR ZHES DGONGS PA'O, ,SNGAR YONGS SU SHES PAR BYA BA'I
DNGOS PO'I RANG

BZHIN NI BSTAN NA DE'I MTSAN NYID MA SHES PAS DE'I PHYIR DE LA MA
RIG PA GANG ZHE NA ZHES DRIS SO, ,'DIR YANG MTSAN NYID RNAM PA
LDAR GSUNGS TE, RANG GI MTSAN NYID DANG, NGES PA'I TSIG GI MTSAN
NYID DANG, YAN LAG GI MTSAMS SBYOR BA'I MTSAN NYID DANG, MTHA'
GNYIS

DANG BRAL BA'I MTSAN NYID DANG, RGYU BSDU BA'I MTSAN NYID DO,
,GANG KHAMS DRUG PO THA DAD PA LA THA DAD PA MA YIN PAR 'DU SHES
PA DE NI GCIG PUR 'DU SHES PA'O, ,RDUL THA DAD PA'I LUS LA GANG
GCIG TU 'DZIN PA DE NI RIL BOR 'DU SHES PA'O, ,SKAD CIG SO SO
GZHAN DU GYUR

KYANG GANG DUS GZHAN NA YANG 'JUG PAR MI 'DZIN PA DE NI RTAG PAR
'DU SHES PA'O, ,MA BYUNG BA LAS 'BYUNG BA LA GANG YOD PA DE NYID
LAS SKYE BAR 'DZIN PA DE NI BRTEN PAR 'DU SHES PA'O, ,BYUNG NAS
MED PAR GYUR PA LAS YANG 'DAS PA'I DUS SU 'PHOS PAS 'DZIN PA GANG
YIN PA DE NI THER

ZUG TU 'DU SHES PA'O, ,SDUG BSNGAL GSUM DANG LDAN YANG GANG GCIG
TU SDUG PA'I NGO BOR 'DZIN PA DE NI BDE BAR 'DU SHES PA'O, ,'DU
SHES DE DAG NI BDAG LA SOGS PAR 'DU SHES PA'I RGYU YIN PAS DE'I
PHYIR SNGAR BSTAN TO, ,'DI LTA BU LA SOGS PA MI SHES PA RNAM PA
SNA TSOGS ZHES BYA BA DES

NI BDAG TU LTA BA LA SOGS PA NYON MONGS PA'I TSOGS THAMS CAD
KYANG PHYIN CI LOG GI RNAM PA LAS BYUNG BA'I PHYIR MA RIG PA'I
RANG BZHIN TE, DE'I PHYOGS GCIG TU GYUR PA NI 'DOD CHAGS LA SOGS
PA'O ZHES DE STON TE, 'DOD CHAGS DANG, ZHE SDANG DANG, GTI MUG
GIS BSKYED PA'I

@158A *, ,PHYIR LUS DANG, NGAG DANG, YID KYI LAS 'DI NYID LA 'DOD
CHAGS DANG, ZHE SDANG DANG, GTI MUG CES GSUNGS TE, BTAGS PA'I
PHYIR RO, ,MNGON PAR CHAGS PA DANG BCAS ZHES BYA BA NI BU DANG
CHUD MA LA SOGS PA 'DOD PA'O, ,'DI LTA BU LA SOGS PA

ZHES BYA BA NI GANG DAG LUS DANG SEMS 'KHRUGS PAR GYUR PA RGYAL
PO'I ZHA 'BRING BYED PA DANG, TSONG BYED PA LA SOGS PA'O, ,LHAG
MA NI GO SLA BAS MA BSHAD DO, ,DE LA MUN PA CHEN PO'I PHYIR MA
RIG PA'O ZHES BYA BA LA SOGS PAS NI NGES PA'I TSIG GI MTSAN NYID
STON TO, ,DE KHO NA MED PA BZHIN DU

BYED PAS NA MA RIG PA'O, ,MNGON PAR 'DU BYED PA'I PHYIR ZHES BYA
BA NI YANG SRID PA MNGON PAR 'DU BYED PA'I PHYIR RO, ,RNAM PAR
RIG PA'I PHYIR ZHES BYA BA NI RNAM PAR SHES PAR BYED PA'I PHYIR
RO, ,BRTEN PA'I PHYIR ZHES BYA BA NI SRID PA'I DBANG GIS 'DI LA
RNAM PAR SHES PA GSHOL BA DANG, GZUGS

SU RUNG BAS NA GO RIMS BZHIN DU MING DANG GZUGS SO, ,DE'I PHYIR
MDO SDE LAS KYANG, RNAM PAR SHES PA GNAS PA BZHI GSUNGS TE, GZUGS
LA NYE BAR SONG BA'I RNAM PAR SHES PA DANG, TSOR BA LA NYE BAR
SONG BA DANG, 'DU SHES LA NYE BAR SONG BA DANG, 'DU BYED LA NYE
BAR

SONG BA STE, RNAM PAR SHES PA NI SKAD CIG KYANG MI BRTEN PAR GNAS
PA MED DO ZHES GSUNGS PA'I PHYIR RO, ,SKYE BA'I PHYIR ZHES BYA BA
NI RNAM PAR SHES PA SKYE ZHING 'PHEL BAR BYED PAS SKYE MCHED DE,
SKYE MCHED DRUG 'DUS PAS SKYE MCHED DRUG GO, ,REG PA'I PHYIR ZHES
BYA BA NI DE'I

STOBS KYIS YUL DANG DBANG BO DANG RNAM PAR SHES PA RNAMS PHAN
TSUN 'DUS SHING REG PA DANG MTSUNGS PA'I PHYIR RO, ,MYONG BA'I
PHYIR ZHES BYA BA NI 'DIS SNGON GYI LAS KYI 'BRAS BU TSOR ZHING
MYONG BAR BYED PAS NA TSOR BA'O, ,SKOM PA'I PHYIR ZHES BYA BA NI
DE YANG SRID PA LA SOGS PA 'DOD CING

SKOM PAS SRED PA'O, ,NYE BAR LEN PA'I PHYIR ZHES BYA BA NI YANG
SRID PA 'DZIN CING LEN PA STE, 'DOD PA DANG LTA BA DANG, TSUL
KHRIMS DANG, BRTUL ZHUGS DANG, BDAG TU SMRA BA LA MNGON PAR ZHEN
PA NI LEN PA'O, ,YANG SRID PA BSKYED PA'I PHYIR ZHES BYA BA NI DE
LA SKYES PA 'BYUNG BAS NA

@158B SRID PA'O, ,LHAG MA RNAMS NI BRDA PHRAD PAR SLA BAS MA
BSHAD DO, ,GANG ZAG LA BDAG MED PA LOG PAR KHONG DU CHUD PA'I
PHYIR MA RIG PA LA SOGS PA'I MTSAN NYID DANG PO BSTAN TO, ,DA NI
BDAG MED PA GNYI GA LOG PAR KHONG DU CHUD PA LA YAN LAG GI MTSAMS
SBYOR BA'I MTSAN

NYID GZHAN YANG ZHES BYA BA GSUNGS TE, GANG ZAG GANG DANG CHOS LA
BDAG MED PA'I MTSAN NYID KYI DE KHO NA MI RTOGS PA DE NI MA RIG
PA'O, ,DE YANG SHES PA MED PA NYID NI MA YIN MOD KYI, PHYIN CI
LOG GI TSUL GYIS SHES PAS NA MI SHES PA ZHES BRJOD PAR 'DOD DE,
LOG PAR SHES PA'O ZHES RNAM

GRANGS KYIS BSTAN TO, ,DES GZUGS LA SOGS PA'I CHOS LA MNGON PAR
ZHEN PA YANG LOG PAR SHES PA'I RANG BZHIN YIN PAS NA MA RIG PA
ZHES GSUNGS PA YIN NO, ,SKABS GZHAN NAS KYANG MI SHES PA'I SGRAS
DE NYID BRJOD DO, ,SHES PA MED PA NYID MA YIN PAS DE'I PHYIR DON
'DI

RNAM GRANGS GZHAN DU STON TO, ,YAN LAG GI MTSAMS SBYOR BSTAN PA'I
PHYIR MA RIG PA YOD NA ZHES BYA BA GSUNGS TE, BYIS PA DAG BDAG LA
SOGS PAR PHYIN CI LOG TU MNGON PAR ZHEN PAS TSE 'DI LA BDE BA'I
PHYIR BSOD NAMS MA YIN PA'I LAS MANG DU BYED PHYIS BDE BA'I PHYIR
BSOD

NAMS KYI LAS KYANG BYED, SDUG BSNGAL YANG MED BDE BA YANG MED
PA'I PHYIR MI G-YO BA'I LAS KYANG BYED PA NI MA RIG PA'I RKYEN
GYIS 'DU BYED RNAMS SO, ,BSOD NAMS MA YIN PA NI GTI MUG LAS BYUNG
BAS NI MA RIG PA'I RKYEN LAS BYUNG BA ZHES BYA BAR RIGS NA BSOD
NAMS DANG

MI G-YO BA'I 'DU BYED DAG NI RTAG TU MA CHAGS PA LA SOGS PA'I DGE
BA'I RTZA BA LAS BYUNG BAS MA RIG PA'I RKYEN LAS BYUNG BAR JI
LTAR RIGS SHE NA, DE NYES PA MED DO, ,MA RIG PA NI RNAM PA GNYIS
TE, RGYU DANG 'BRAS BU LA RMONGS PA'I MTSAN NYID DANG, DE KHO NA
LA RMONGS PA'I MTSAN

NYID DO, ,DE LA RGYU DANG 'BRAS BU LA RMONGS PA'I RGYU LAS BYUNG
BA'I 'DU BYED RNAMS NI BSOD NAMS MA YIN PA NYID DU 'DOD DE, BSOD
NAMS DANG MI G-YO BA NI MA YIN NO, ,DE DAG NI DE KHO NA'I DON LA
RMONGS PA'I RGYU LAS BYUNG BAR 'DOD DE, BDAG BDE BAR GYUR LA SDUG
BSNGAL BAR MA

@159A *, ,GYUR CIG CES MNGON PAR ZHEN NAS DE MNGON PAR 'DU BYED
PA'I PHYIR RO, ,DE BAS NA RGYU DANG 'BRAS BU RMONGS PA MA YIN
PA'I RGYU LAS BYUNG YANG DE KHO NA'I DON LA RMONGS PA'I MTSAN
NYID KYIS MA RIG PA'I RKYEN LAS BYUNG BAS DE 'GAL BA MED DO, ,DE
KHO NA'I DON LA RMONGS PA'I

RGYU LAS BYUNG BA YANG YOD LA, RGYU DANG 'BRAS BU LA RMONGS PA MA
YIN PA'I MTSAN NYID LAS DGE BA'I RTZA BA 'BYUNG BA YANG YOD PAS
MI 'GAL TE, DE NYES PA MED DO, ,DE BAS NA DE KHO NA LA LOG PAR
SHES PA NI MA RIG PA ZHES BYA'O, ,'DOD PA NA SPYOD PA'I LAS
RGYU'I DNGOS PO 'DOD PA'I

KHAMS SU BSOD NAMS KYIS 'GRO BAR NYE BAR 'GRO BA GANG YIN PA DE
DAG NI BSOD NAMS SU NYE BAR 'GRO BA'I 'DU BYED RNAMS SO, ,BSOD
NAMS DANG MI MTHUN PAS NA BSOD NAMS MA YIN PA STE, DE LA GANG
NGAN SONG DU 'GRO BA'I 'DU BYED GANG YIN PA DE DAG NI BSOD NAMS
MA YIN PAR

NYE BAR 'GRO BA RNAMS SO, ,MI G-YO BA NI GZUGS DANG, GZUGS MED
PA'I KHAMS DE DAG GI RGYUR GYUR BA'I 'DU BYED RNAMS TE, MI G-YO
BAR NYER BAR 'GRO BA RNAMS SO, ,YANG NA BSOD NAMS NYID DU GYUR
CING RED PA'I 'DU BYED GANG YIN PA DE DAG NI BSOD NAMS SU NYE BAR
'GRO BA STE,

BSOD NAMS ZHES BYA BA'I THA TSIG GO, ,GZHAN YANG DE BZHIN DU
KHONG DU CHUD PAR BYA'O, ,'DU BYED KYI RKYEN GYIS RNAM PAR SHES
PA GANG ZHE NA ZHES BYA BA TSIG GI LHAG MA STE, DE BRJOD PAR BYA
BA'O, ,BSOD NAMS SU NYE BAR 'GRO BA'I 'DU BYED RNAMS LAS BSOD
NAMS SU NYE BAR 'GRO BA'I

RNAM PAR SHES PA NYID DU 'GYUR, BSOD NAMS MA YIN PA'I NYE BAR
'GRO BA'I 'DU BYED RNAMS LAS BSOD NAMS MA YIN PA NYE BAR 'GRO
BA'I RNAM PAR SHES PA NYID DU 'GYUR, MI G-YO BAR NYE BAR 'GRO
BA'I 'DU BYED RNAMS LAS MI G-YO BAR NYE BAR 'GRO BA'I RNAM PAR
SHES PA NYID DU 'GYUR BA

'DI NI 'DU BYED KYI RKYEN GYIS RNAM PAR SHES PA ZHES BYA STE, DE
NI 'DI SKAD DU GANG GI PHYIR BSOD NAMS LA SOGS PA 'DU BYED RNAM
PA GSUM GYIS YONGS SU BSGOS PA'I RNAM PAR SHES PA BSOD NAMS LA
SOGS PA'I 'GRO BA GSUM DU RGYU'I DNGOS POR RAM, RNAM PAR SMIN
PA'I 'BRAS

@159B BUR 'GRO BA DE'I PHYIR 'DU BYED KYI RKYEN GYIS RNAM PAR
SHES PA ZHES BSTAN PAR 'GYUR RO, ,'DI NI RNAM PAR SHES PA'I RKYEN
GYIS MING DANG GZUGS ZHES BYA'O ZHES BYA BA NI GANG GI PHYIR RNAM
PAR SMIN PA'I RNAM PAR SHES PA DANG DUS MNYAM DU MING DANG GZUGS
KYI RNAM PAR SMIN PA MNGON PAR 'GRUB STE, DES

YONGS SU GZUNG BAS 'PHEL BAR 'GYUR BA DE'I PHYIR BSOD NAMS LA
SOGS PA'I 'DU BYED KYIS YONGS SU BSGOS PA'I RNAM PAR SHES PA'I
RGYU LAS 'BYUNG BA'I PHYIR DE'I STOBS KYIS 'PHEL BAR 'GYUR BAS DE
DANG DUS MNYAM DU 'GRUB PA NI RNAM PAR SHES PA'I RKYEN GYIS MING
DANG GZUGS SO, ,SKYE

MCHED DRUG GI SGO NAS ZHES BYA BA NI MIG LA SOGS PAS MTHONG BA LA
SOGS PA'I BYA BA BYED PA'I DGOS PA GRUB PA'O, ,REG PA'I TSOGS
DRUG CES BYA BA NI MIG GI 'DUS TE REG PA NAS YID KYI 'DUS TE REG
PA'I BAR DU STE, DE YANG GSUM 'DUS NAS SKYE'O, ,LA LA NI SDUG

BSNGAL LA SOGS PA TSOR BA SKYE BA'I RGYU SEMS LAS BYUNG BA'I CHOS
GZHAN ZHIG CES ZER TE, GSUM 'DUS PA NYID LAS DE DON GZHAN MA YIN
NO, ,JI LTA BUR ZHES BYA BA NI JI LTAR TSOR BA'I RNAM PA SKYE BAR
NUS PA'I RGYU'I RANG BZHIN DU NGES PA'O, ,TSOR BA'I BYE BRAG DE
DAG MYONG BA DANG,

MNGON PAR DGA' BA DANG, LHAG PAR ZHEN PA DANG, LHAG PAR ZHEN NAS
'DUG PA ZHES BYA BA NI SRED PA CHUNG NGU DANG, 'BRING DANG, RAB
DANG, RAB KYI MCHOG RAB TU DBYE BA STE, BZHI PO DE DAG NI RNAM
GRANGS SU GTOGS PA'O, ,YANG NA GANG BDE BA'I TSOR BA MYONG BA'I
DUS

NA MYONG BA ZHES BYA'O, ,SDUG BSNGAL MYONG BA'I DUS NA DE NYID LA
YID KYIS SMON PA NI MNGON PAR DGA' BA'O, ,SDUG BSNGAL YANG MA YIN
PA BDE BA YANG MA YIN PA'I TSOR BA NI MA 'ONGS PA NA LHAG PAR
ZHEN PA'O, ,DA LTAR DE DANG 'BRAL BAR MI 'DOD PA NI LHAG PAR ZHEN
NAS 'DUG PA'O, ,

SDUG PA NYID SDUG PA'I NGO BO BDE BA'I NGO BO YANG DE BZHIN NO,
,SDUG PA NI 'DOD PA'O, ,BDE BA NI MTHUN PA'O, ,MA 'ONGS PA NI
SDUG PA'I DNGOS PO LA SMON PA'I RNAM PA NI LEN PA'O, ,YANG SRID
PA BSKYED PA'I LAS KUN NAS SLONG BA ZHES BYA BA NI SAD PAR BYED
CES BYA BA'I THA TSIG GO, ,'PHEL

@160A *, ,BA YONGS SU SMIN PA ZHES BYA BA NI 'PHEL BA YOD PAS
GANG PHYIS YONGS SU SMIN PA NI DGA' BA'I MTSAN NYID DO, ,DE LAS
'JIG PAR 'GYUR BA NI 'CHI BA'I MTSAN NYID DO, ,DE LTAR ZHES BYA
BA NI MJUG SDUD PA STE, MTHA' GNYIS DANG BRAL BA'I MTSAN NYID
STON TO, ,

RGYU GZHAN DANG GZHAN LAS 'BYUNG BA, RKYEN GZHAN DANG GZHAN LAS
BYUNG BA ZHES BYA BA NI RGYU MTHUN PA'I RNAM PA DANG MI MTHUN
PA'I RNAM PA THA DAD PA MANG PO'I PHYIR RO, ,DES NI RTAG PA'AM,
GCIG PU'AM, DBANG PHYUG LA SOGS PA RGYUR SGRO BTAGS PA'I MTHA'
BSTZAL TO, ,RTAG PA MA

YIN ZHES BYA BA NI 'BYUNG BA DANG 'JIG PA'I CHOS CAN GYI PHYIR
TE, DES NI BDAG RTAG PA LA SOGS PA LAS GYUR PA'I RANG BZHIN MA
YIN PAS, GANG DAG DE THER ZUG TU GNAS PA'I RTAG PAR SGRO 'DOGS PA
DE DAG BSTZAL TO, ,MI RTAG PA MA YIN ZHES BYA BA NI RGYUN GYI
RTAG PA NYID KYI

PHYIR RTAG PA STE, DES NI BDAG RTAG PA LA SOGS PA LAS GYUR PA MA
YIN YANG 'DI RTAG PA DANG 'GAL BA YANG MA YIN NO ZHES DGONGS
PA'O, ,'DUS BYAS MA YIN ZHES BYA BA NI BLO SNGON DU BTANG STE, DE
SUS KYANG MA BYAS PA'I PHYIR RO, ,'DUS MA BYAS MA YIN ZHES BYA BA
NI SGYU MA

LTAR SO SOR NGES PA'I RGYU DANG RKYEN DAG TSOGS PAS BYAS PA'I
PHYIR RO, ,RGYU MED PA MA YIN RKYEN MED PA MA YIN ZHES BYA BA NI
RGYU DANG RKYEN SO SOR NGES PA LA LTOS PA'I PHYIR RO, ,MYONG BA
PO YOD PA MA YIN ZHES BYA BA NI BYED PA PO MED PA'I PHYIR RO,
,ZAD PA'I CHOS MA YIN ZHES BYA BA NI RANG GI RGYU DANG MTHUN

PA'I 'BRAS BU 'BYUNG BA DANG, BDAG GIS 'BRI BA MED PA'I PHYIR RO,
,'JIG PA'I CHOS MA YIN ZHES BYA BA NI, JI SRID DU RKYEN TSOGS PA
DE SRID DU 'BYUNG BA'I PHYIR RO, ,'GOG PA'I CHOS MA YIN ZHES BYA
BA NI, MI MTHUN PA'I RKYEN MED PAR RANG GIS 'GOG PA MA YIN PA'I
PHYIR RO, ,THOG

MA MED PA'I DUS NAS ZHUGS PA ZHES BYA BA NI, THOG MA GANG YANG
MED PA'I PHYIR RO, ,'KHOR BA LA THOG MA YOD PAR RTOG NA NI DE
BZHIN DU THAMS CAD KYANG RGYU MED PA CAN DU 'GYUR BA NYID DO,
,RGYUN MA CHAD CES BYA BA NI RGYUN MI 'CHAD PA STE, RGYU 'JIG PA
DANG DUS NAS MNYAM

@160B DU 'BRAS BU 'BYUNG STE, BAR CHAD MED PAR 'BYUNG BA'I PHYIR
RO, ,RLUNG GI RGYUN BZHIN DU RJES SU ZHUGS PA ZHES BYA BA NI, MYA
NGAN LAS 'DAS PA'I RGYA MTSO'I MTHA' YIN PA'I PHYIR RO, ,TSIG DE
DAG GIS NI SGRO BTAGS PA SKUR BA DANG RTAG PA DANG CHAD PA'I
MTHA' SEL TE, CI

RIGS SU SBYAR RO, ,GAL TE RGYUN MI 'CHAD PAR 'JUG PA YIN NA, DE'I
TSE RGYU GANG SPANGS PAS MYA NGAN LAS 'DAS PA THOB PAR 'GYUR RO
ZHES GANG 'DOGS PA DE LA RGYU GANG SPANGS TE MYA NGAN LAS 'DAS PA
THOB PAR BYA BA'I RGYU BSDU BA'I MTSAN NYID STON MOD KYI 'ON
KYANG ZHES BYA BA LA SOGS

PA'O; ,BSDU BAR BYA BA GANG GIS RANG GI 'BRAS BU MNGON DU 'GRUB
PAR BYED PA DE NI BSDU BAR BYA'O, ,DE LA YAN LAG DANG PO MA RIG
PA DANG SRED PA DANG LEN PA NI GNYI GA YANG CHAGS PA'I MTSAN NYID
YIN PAS GCIG TU BSDUS TE SRED PA ZHES BSHAD DO, ,'DU BYED DANG
SRID PA NI LAS

SO; ,RNAM PAR SHES PA NI RNAM PAR SHES PA NYID DO, ,RNAM PAR SHES
PA NI SA BON GYI RANG BZHIN GYIS RGYU BYED DO ZHES BYA BA NI NYON
MONGS PA DANG LAS KYIS MNGON PAR 'DUS BYAS PA DE NYID YANG SRID
PA'I MYU GU SO SOR NYE BAR LEN PA'I RGYU YIN PA'I PHYIR RO, ,LAS
NI ZHING GI RANG BZHIN GYIS RGYU BYED

DO ZHES BYA BA NI, DES SA BON RNAM PAR SHES PA LA MNGON PAR 'DU
BYED PA'I PHYIR RO, ,MA RIG PA DANG SRED PA NI NYON MONGS PA'I
RANG BZHIN GYIS RGYU BYED DO ZHES BYA BA NI LAS KYI SA BON RNAM
PAR SHES PA LA MNGON PAR 'DUS BYAS KYANG NYON MONGS PA MED NA
DGRA BCOM PA LA SA BON RNAM PAR SHES PA

MI 'BYUNG BA'I PHYIR RO, ,LAS DANG NYON MONGS PA DAG NI SA BON
RNAM PAR SHES PA BSKYED DO ZHES BYA BA NI DE DAG MED NA YANG SRID
PA'I MYU GU MNGON PAR MI 'GRUB PA'I PHYIR RO, ,DE LA ZHES BYA BA
LA SOGS PAS NI LAS LA SOGS PA'I RJES SU 'GRO BA DANG, LDOG PA'I
NUS PA STON TO, ,ZHING GI BYA BA BYED

CES BYA BA NI DES BSKYED PA'I BAG CHAGS LA GNAS PA'I SA BON RNAM
PAR SHES PA 'BYUNG BA'I PHYIR RO, ,SRED PA NI SA BON RNAM PAR
SHES PA RLAN PAR BYED DO, ,MA RIG PA NI SA BON RNAM PAR SHES PA
'DEBS TE ZHES BYA BA NI BDAG LA CHAGS PA DANG LDAN PAS SDUG
BSNGAL BA DANG BDE BA 'DOR ZHING THOB

@161A *, ,PAR 'DOD PAS LOG PA'I BLO CAN DANG NGAN PA'I GNAS YONGS
SU 'DZIN PA'I PHYIR RO, ,DE LA LAS KYANG 'DI SNYAM DU BDAG GIS SA
BON RNAM PAR SHES PA'I ZHING GI BYA BA BYA'O SNYAM DU MI SEMS SO
ZHES BYA BA LA SOGS PAS NI LAS LA SOGS PA BYED PA MED PAR STON

TO; ,SA BON RNAM PAR SHES PA SKYE BA NI ZHES BYA BA NI 'DEBS PA
NA BAR MA DE'I SRID PA'I RGYUN GYIS MAR ME BZHIN DU MA'I MNGAL DU
'GRO ZHES BYA BA'I THA TSIG GO, ,MING DANG GZUGS KYI MYU GU DE
YANG BDAG GIS MA BYAS ZHES BYA BA LA SOGS PA NI SNGAR BSHAD PA
BZHIN NO, ,BDAG PO MED PA ZHES

BYA BA NI DBANG PHYUG LA SOGS PA BDAG PO GANG YANG MED PA'I PHYIR
RO, ,BDAG GI MED PA ZHES BYA BA NI BDAG MED PA'I BDAG NYID PAS
BDAG GI BA MED DO, ,'DZIN PA MED PA ZHES BYA BA NI BDAG GANG GIS
KYANG BYIN GYIS BRLABS PA'I PHYIR RO, ,DE DAG NI GANG ZAG LA BDAG
MED PAR BSTAN PA'O, ,NAM

MKHA' DANG MTSUNGS PA ZHES BYA BA NI, RANG BZHIN GYIS STONG PA'I
PHYIR RO, ,DE LTAR NA 'DI RTEN CING 'BREL BAR 'BYUNG BAR JI LTAR
RIGS SNYAM PA LA, SGYU MA'I MTSAN NYID KYI RANG BZHIN DAG LA ZHES
BYA BA GSUNGS TE, DPER NA SGYU MA YANG DON DAM PAR RANG BZHIN MED
MOD KYI RGYU DANG RKYEN MA TSANG PA

MED PA'I PHYIR SKYE BA YOD PA DE BZHIN DU DNGOS PO THAMS CAD 'GAL
BA MED DO, ,DES NI CHOS THAMS CAD LA BDAG MED PA'I MTSAN NYID DE
BSTAN TO, ,GAL TE SA BON RNAM PAR SHES PA NYON MONGS PA DANG, LAS
KYIS MNGON PAR 'DUS BYAS PA BDAG PO MED PA BDAG MED PA BYED PA
MED PAS MING DANG GZUGS

KYI MYU GU MNGON PAR 'GRUB TU ZIN NA NI DE'I TSE THAMS CAD DU
GNAS BAS TSE DU MA YANG CIG CAR MNGON PAR 'GRUB PAR 'GYUR TE,
DE'I PHYIR SKYES NAS MYONG BAR 'GYUR BA LA SOGS PA LAS THA DAD PA
THOB PAR MI 'GYUR DU DOGS PA'I PHYIR BYED BA MED CING BDAG MED
KYANG, LAS DANG 'BRAS BU THA DAD PA

RNAM PA BZHI DANG MTHUN PA'I DPE RNAM PA BZHI STON TE, DE LA MIG
GI RNAM PAR SHES PA'I DPES NI TSE 'DI LA MYONG BAR 'GYUR BA'I LAS
STON TO, ,GZUGS BRNYAN GYI DPES NI SKYES NAS MYONG BAR 'GYUR TE,
DE DANG NYE BA'I PHYIR RO, ,ZLA BA'I DKYIL 'KHOR GYI DPES NI LAN
GRANGS GZHAN

@161B NA MYONG BAR 'GYUR BA STE, RING POS BSKAL KYANG RGYU'I
DNGOS PO NYE BAR SNANG BA'I PHYIR RO, ,ME'I DPES NI MYONG BAR
'GYUR BAR MA NGES PA'I LAS STON TO, ,RKYEN DE YOD NA 'BAR GYI
GZHAN DU NI MA YIN TE, DUS NGES PA MED PAR BSTAN PA'O, ,DE DAG
THAMS CAD KYIS NI 'DI SKAD DU SA BON

RNAM PAR SHES PA LAS DU MAS MNGON PAR 'DUS BYAS PA BYED PA MED PA
BDAG MED PA RTAG TU GNAS MOD KYI, LAS GANG DANG GANG GI BAG CHAGS
SAD PAR BYED PA LHAN CIG BYED PA'I RGYU GNAS PAR GYUR PA DE NI
DE'I BAG CHAGS SAD PAR BYED PA LAS DE DANG DE'I RNAM PAR SMIN PA
MNGON PAR 'GRUB

PO; ,DE'I PHYIR BDAG PO LA SOGS PA MED DU ZIN KYANG, RING BA DANG
NYE BA LA SOGS PA'I LAS THA DAD PAR RUNG STE DE NYES PA MED DO
ZHES BSTAN PAR 'GYUR RO, ,RNAM PA LNGAR BLTA ZHES BYA BA LA SOGS
PAS NI 'DIR LDOG PA'I SGO NAS RTAG PA LA SOGS PAR LTA BA SEL TO,
,SKYE BA DANG 'CHI BA'I

SRID PA NI RAB TU THA DAD PAS MI RTAG PA NYID DO, ,SGYU MA SKYE
BA LTAR KUN RDZOB TU 'CHI BA'I SRID PA 'GAGS PA DANG, DUS MNYAM
DU BAR MCHOD PAR SKYE BA'I SRID PA MNGON PAR 'GRUB STE CHAD PA MA
YIN NO, ,DE YANG SRANG MDA'I DPE STON TE, SRANG MDA'I THOG MA
GCIG DMA' BA'I DUS NA GCIG MTHO

BAR 'GYUR BA DE BZHIN DU RGYU 'JIG PA'I DUS NYID NA, 'BRAS BU
'BYUNG BAS CHAD PAR MI 'GYUR RO, ,SRANG MDA'I DPE 'DI YANG KUN
RDZOB TU RGYU DANG 'BRAS BU'I DNGOS PO LA CHAD PAR LTA BA YONGS
SU SPANGS PA'I PHYIR BSTAN GYI, DON DAM PAR NI MA YIN NO, ,DON
DAM PAR NI PHYI ROL GYI

DON GYI GZUGS SRANG MDA' MI 'GRUB PA'I PHYIR TE, RNAM PAR SHES PA
LA SNANG BA'I GZUGS BDEN PA MA YIN PA DANG, RNAM PAR SHES PA LUS
MED PA'I PHYIR MTHO DMAN MI 'GRUB PA'I PHYIR RO, ,DON DAM PAR
BSAM PA LA NI, KUN RDZOB GYI DNGOS PO'I DPES BSTAN DU MI 'DRA STE
DE MI 'GRUB

PA'I PHYIR RO, ,DE LTA NA RGYU DANG 'BRAS BU'I DNGOS PO JI LTAR
SNANG BA BZHIN NO, ,MI 'DRA BAS NA ZHES BYA BA NI MI LA SOGS PA'I
RIS MTHUN PA NAS LHA LA SOGS PA'I RIS MTHUN PAR SKYE BA'O, ,LAS
CHUNG DU BYAS PA LAS ZHES BYA BA NI NYON MONGS PA DANG DAD PA
DRAG POS SKAD CIG BYAS KYANG MI DGE BA

@162A *, ,LA SOGS PA'I LAS KYIS MNAR MED PA LA SOGS PAR DUS RING
POR MI 'DOD PA DANG, 'DOD PA'I RNAM PAR SMIN PA MNGON PAR 'GRUB
PA'I PHYIR RO, ,JI LTAR MYONG BAR 'GYUR BA'I LAS ZHES BYA BA NI
BDE BA LA SOGS PA MYONG PAR 'GYUR BA STE, LAS CI 'DRA BA NYID

KYI 'BRAS BU 'BYUNG BAR STON TE, SDUG BSNGAL BA DANG YID MI BDE
BA DANG LDAN YANG TSANGS PAR SPYOD PA LA SOGS PA LA DGE BA'I LAS
LAS 'DOD PA'I RNAM PAR SMIN PA 'GRUB LA, BDE BA DANG YID BDE BA
DANG LDAN YANG TSANGS PAR MI SPYOD PA LA SOGS PA MI DGE BA'I LAS
LAS MI

'DOD PA'I RNAM PAR SMIN PA MNGON PAR 'GRUB PA'I PHYIR RO, ,DE BAS
NA NUS PA NGES PA'I PHYIR JI LTAR MYONG BA'I LAS NYID KYIS DE
LTAR 'BRAS BU MYONG BAR 'GYUR TE, 'GAL BA MED DO, ,DE LAS DGONGS
NAS BCOM LDAN 'DAS KYIS MDO SDE GZHAN LAS GANG DAG 'DI SKAD CES
SKYES BU

GANG ZAG 'DI JI LTA BU LAS BYED CING STZOGS PA DE LTA DE LTA BUR
RNAM PAR SMIN PA SO SOR MYONG NA NI DE LTA NA NI TSANGS PAR SPYOD
PA'I GNAS MED PAR 'GYUR TE YANG DAG PAR SDUG BSNGAL ZAD CING SDUG
BSNGAL MTHAR BYA BA'I SKABS MI SNANG NGO, ,GANG DAG 'DI SKAD CES
SKYES BU GANG ZAG 'DI JI LTAR

MYONG BAR 'GYUR BA'I LAS BYED CING STZOGS PA DE LTAR MYONG BAR
'GYUR BA'I RNAM PAR SMIN PA 'DIS MYONG BAR 'GYUR RO ZHES ZER NA
DE LTA NA NI TSANGS PAR SPYAD PA'I GNAS KYANG YOD LA YANG DAG PAR
SDUG BSNGAL ZAD PAR 'GYUR PA'I SKABS KYANG SNANG NGO ZHES GSUNGS
TE, DE YANG LAS DANG

'BRAS BU LA SKUR TE, LOG PAR LTA BA BSAL BAR BYA BA'I PHYIR
GSUNGS SO, ,GANG LA LA ZHIG GIS ZHES BYA BA LA SOGS PAS NI MDO
SDE'I DGONGS PA STON TO, ,RTAG PAR RGYUN DU ZHES BYA BA NI DUS
THAMS CAD DANG RGYUN MI 'CHAD PAR MTHONG BA'O, ,SROG MED PA LA
SOGS PAS NI SNGAR BSHAD

PA BZHIN NO, ,MED PA ZHES BYA BA NI RMI LAM BZHIN DU BRDZUN PA'I
PHYIR RO, ,GSOG CES BYA BA NI NYAM CHUNG BA STE, SGYU MA LTAR
BRTAG PA'I KHUR MI BZOD PA'I PHYIR RO, ,GSOB CES BYA BA NI SMIG
RGYU BZHIN DU SRID PA'I YUL DNGOS PO MED PA'I PHYIR RO, ,SNYING
PO MED PA ZHES BYA BA NI CHU SKYES KYI SDONG PO

@162B LTAR KHONG NA SNYING POR GYUR PA'I RDZAS MED PA'I PHYIR RO,
,NAD CES BYA BA NI CUNG ZAD TZAM DU BDE BA MYONG BAR 'GYUR BA'I
SDUG BSNGAL NYID KYIS SDUG BSNGAL BA'I PHYIR RO, ,'BRAS ZHES BYA
BA NI SDUG BSNGAL GYI SDUG BSNGAL NYID KYIS 'BRAS LTAR GNOD PA'I
PHYIR RO, ,ZUG RNGU ZHES BYA BA NI DUS

THAMS CAD DU 'DU BYED KYI SDUG BSNGAL NYID DANG LDAN PAS 'PHAGS
PA RNAMS KYIS MI 'DOD PA'I PHYIR RO, ,SDIG PA ZHES BYA BA NI SDIG
PAR GYUR BAS SPANG BAR BYA BA'I PHYIR RO, ,MI RTAG PA ZHES BYA BA
NI 'BYUNG BA DANG 'JIG PA'I CHOS CAN GYI PHYIR RO, ,SDUG BSNGAL
BA ZHES BYA BA NI MI MTHUN PA'I PHYIR

RO; ,STONG PA ZHES BYA BA NI BDAG GIS BYIN GYIS MA BRLABS PA'I
PHYIR RO, ,BDAG MED PA ZHES BYA BA NI BDAG NYID KYIS BDAG MA YIN
PA'I PHYIR RO, ,CI BDAG 'DAS PA'I DUS NA BYUNG BA ZHIG GAM, 'ON
TE MA BYUNG BA ZHIG CES BYA BA NI BDAG YOD PAR RMONGS PA MA YIN
PA STE, BDAG LA

SOGS PAR 'GYUR BA GANG YANG MED PA DANG, SNGON YANG RKYEN 'DI
DANG MTHUN PAR ZAD PA'I PHYIR RO, ,CIR GYUR PA CIG CES ZHES BYA
BA NI LHA DANG MIR RO, ,JI LTA BUR GYUR PA ZHIG CES BYA BA NI BDE
BA DANG SDUG BSNGAL BA DANG, TSE RING BA DANG, TSE THUNG BA DANG,
MING CI ZHES BYA BA DANG,

RUS CIR GYUR PA DANG, KHA DOG JI LTA BU DANG, GANG DU GNAS PAR
GYUR PA LA SOGS PA BDAG GI GNAS KYI BYE BRAG LA RMONGS PA MED PA
STE, DE BZHIN DU PHYI MA'I MTHA' DANG YANG SBYAR RO, ,RGYU MA
TSANG BA MED PA LAS DE LTAR 'BRAS BU'I RNAM PA SKYE BA DANG MI
'GAL BAS DBUS KYI MTHA' BSTAN

TO; ,'DI CI ZHES BYA BA NI BDAG GAM BDAG GI MA YIN PAR RO, ,'DI
JI LTA BU ZHIG CES BYA BA NI BDAG DE CI GZUGS CAN NAM GZUGS MED
PA CIG SNYAM PA'O, ,CI ZHIG YOD CES BYA BA NI LEGS PAR BYED PA'I
LAS BYED PA 'AM, 'ON TE NYES PAR BYED PA'I LAS BYED PAR 'GYUR

ZHES BYA BA LA SOGS PA'O, ,CIR 'GYUR ZHES BYA BA NI TSE 'DI NAS
BDAG TSE PHYI MA LA CIR 'GYUR, CI LEGS PAR BYED PA'I LAS BYED PAR
'GYUR RAM, NYES PAR BYED PA'I LAS BYED PAR 'GYUR ZHES BYA BA LA
SOGS PAR DUS GSUM DU YANG BDAG GI YUL DANG, GZHAN GYI YUL LA
RMONGS

@163A *, ,PAR MI 'GYUR BA'O, ,THAMS CAD KYANG BDAG MED PA DANG
RTEN CING 'BREL BAR 'BYUNG BA DANG MTHUN PAR BSTAN PA'I PHYIR,
SEMS CAN 'DI DAG GANG NAS 'ONGS ZHES BYA BA LA SOGS PA GSUNGS TE
BRDA PHRAD PAR SLA BSAM BSHAD DO, ,DGE SBYONG THAMS

CAD NI RAB TU BYUNG BA'O, ,BRAM ZE NI KHYIM PA STE, RIGS KYI BYE
BRAG TU 'JIG RTEN NA GRAGS PA'O, ,LTA BAR SONG BA ZHES BYA BA NI
LTA BA'I RNAM PA'O, ,THA DAD PA ZHES BYA BA NI SO SO BA'O, ,BDAG
TU SMRA BA DANG LDAN PA ZHES BYA BA NI BDAG PHUNG PO LAS GZHAN
NAM, GZHAN MA YIN ZHES

BYA BA LA SOGS PA'I RTOG PA DANG LDAN PA DAG STE, BDAG NI NGAR
SHES PA'I YUL YIN PAS DE'I DBANG GIS DGE SLONG DANG BRAM ZE DAG
PHAN TSUL 'GYED DO, ,'TSO BAS NI SROG GO, ,YANG DANG YANG 'GRO BA
RNAMS SU LEN PAS NA GANG ZAG GO, ,DGE MTSAN DANG LDAN ZHES BYA BA
NI DE LTA BU DANG,

GTAM RGYUD DANG, SNGON BYUNG BA DANG, GLU BRO LA SOGS PAS BDAG
DGA' BAR 'GYUR BAR GRAG CES MNGON PAR ZHE NA PA'I PHYIR RO, ,BKRA
SHIS SU SMRA BA DANG LDAN PA NI RTZVA D'UR BA DANG, GI WANG LA
SOGS PA BSTEN PA DANG, ZHO DANG, ME TOG DANG, BUM PA GANG BA
DANG, NYA DANG BRAM ZE

DANG; KHYU MCHOG LA SOGS PA MTHONG BA DANG, SKAR MA DANG, YUD
TZAM DANG, TSES GRANGS DANG, SBYOR BA PA'I BYE PHRAG GIS BDAG
RNAM PAR DAG PAR 'GYUR RO ZHES NGA RGYAL BYED PA STE, DE DAG LAM
MA YIN PA LA LAM DU MNGON PAR ZHEN PA'I PHYIR, TSUL KHRIMS

DANG BRTUL ZHUGS MCHOG TU 'DZIN PA'I LTA BA STE, BDAG TU 'DZIN PA
NI RTZA BA'O, ,LHAG PAR G-YO BA DANG BRAL BAR G-YO BA ZHES BYA BA
NI, SEMS RGYAS PA DANG ZHUM PAR GYUR PA STE, DE DAG NI LTA BAR
SONG BA'I BYE BRAG GO, ,SPANGS PAR GYUR CES BYA BA NI KUN DU MI
'BYUNG BA'I PHYIR RO, ,

YONGS SU SHES NAS ZHES BYA BA NI BDAG LA SOGS PAR NOR PA'I YUL
BDEN PA MA YIN PAR SHES PA'O, ,RTZA BA NAS BCAD DE ZHES BYA BA NI
'PHAGS PA'I SHES RAB KYIS BAG CHAGS DE GTAN NAS BSAL BA'I PHYIR
RO, ,MI SNANG BAR GYUR CES BYA BA NI RES 'GA' YANG SEMS LA SNANG

@163B BAR MI 'GYUR BA'I PHYIR RO, ,PHYIS ZHES BYA BA NI TSE RABS
GZHAN PA'O, ,MI SKYE MI 'GAG PA'I CHOS CAN DU 'GYUR RO ZHES BYA
BA NI, RTZA BA NI RTZA BA NAS BCAD PA'I PHYIR TE SKYE BA MED NA
'GAG PA MI SRID PA'I PHYIR RO, ,DE DAG GIS BDAG TU LTA BA SPANGS
PA'I PHYIR DE'I RTZA BA NYON MONGS PA THAMS

CAD BSAL NAS SGRIB PA SPANGS PA DE'I 'BRAS BU NYE BAR BSTAN TO,
,MI GNAS PA'I MYA NGAN LAS 'DAS PA'I LAM LA 'JUG PA DE YANG DE'I
'BRAS BU STE, BLA NA MED PA YANG DAG PAR RDZOGS PA'I BYANG CHUB
TU LUNG STON CES BYA BAS STON TE, LAM DE LA GNAS PA NYID LA LUNG
STON PA'I PHYIR RO, ,DE SKAD

CES SMRAS NAS ZHES BYA BA NI YANG DAG PAR SDUD PAR BYED PAS TSIG
DE 'DAS PAS YID BRTAN DU RUNG BA'I LUNG NYID DU STON TO, ,'PHAGS
PA SH'A RI'I BU LA SOGS PA RJES SU YI RANG BAS NI 'JIG RTEN MA
LUS PAS 'DI YONGS SU GZUNG BAR BSTAN TO, ,BDAG GIS MDO SDE 'DI YI
DON, ,CI NUS CI 'DRA RGYAS

BSHAD PA, ,BSOD NAMS KYIS NI SKYE BO KUN, ,CHOS DON ZAB MO RTOGS
'JUG SHOG ,'PHAGS PA S'A LU LJANG PA'I MDO SDE RGYA CHER 'GREL PA
SLOB DPON KA MA LA SH'I LAS MDZAD PA RDZOGS SO,, 