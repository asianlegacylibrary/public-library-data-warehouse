@173B #, ,RGYA GAR SKAD
DU, shA tA

KshA RA S'A DHA NA, BOD SKAD DU, YI GE DRUG PA'I SGRUB THABS,
DANG POR RE ZHIG SNGAGS PAS BDE BA'I STAN LA NYE BAR GNAS TE,
GDONG BA'I GTZANG SBRA LA SOGS PA BYAS LA, RANG NYID KYI SNYING
GA'I ZLA BA LA GNAS PA'I YI GE HR'I: DKAR PO LAS RNAM PAR 'PHROS
PA'I 'OD ZER GYIS, BLA MA DANG SANGS

RGYAS DANG BYANG CHUB SEMS DPA' RNAMS MDUN DU BLTAS PAS, LEGS PAR
MCHOD CING GSUM LA SKYABS SU 'GRO BA LA SOGS PA RNAMS BYA STE,
DKON MCHOG GSUM LA BDAG PHYAG MCHI, ,ZHES BYA BA LA SOGS PAS SO,
,JI SRID DU SEMS CAN DU BSDU BAR BYA BAS BSDUS PAR

GYUR PA, SGO NGA LAS SKYES PA DANG, MNGAL LAS SKYES PA DANG, DROD
GSHER LAS SKYES PA DANG, RDZUS TE SKYES PA DANG, GZUGS CAN DANG,
GZUGS CAN MA YIN PA DANG, 'DU SHES YOD PA DANG, 'DU SHES MED PA
DANG, 'DU SHES YOD PA YANG MA YIN 'DU SHES MED PA YANG

MA YIN PA STE, JI SRID DU GANG 'GA' ZHIG SEMS CAN GYI KHAMS SU
GDAGS PAR BYA BAS BTAGS PAR GYUR PA RNAMS, THAMS CAD KYANG BDAG
GIS PHUNG PO LHAG MA MED PA'I MYA NGAN LAS 'DAS PA'I DBYINGS SU
LEGS PAR DGOD PAR BYA BA'O, ,DE NAS AOm RANG BZHIN GYIS RNAM PAR

DAG PAS CHOS THAMS CAD RANG BZHIN GYIS RNAM PAR DAG PA NI BDAG
YIN NO ZHES BYA BA LAN GSUM BRJOD PAR BYA BA'O, ,DE'I RJES SU
STONG PA NYID YUD TZAM CIG DMIGS PAR BYA'O, ,DE'I RJES THOGS LA
SNYING GAR PADMA DKAR PO'I STENG DU ZLA BA'I DKYIL 'KHOR RO,
,DE'I STENG DU HR'I:DKAR

@174A *, ,PO'I RNAM PA'O, ,DE LA 'OD ZER 'BUM PHRAG DU MA KUN NAS
'PHROS PAR BSGOMS LA, DES SEMS CAN RNAMS KYI YANG THOG MA MED
PA'I DUS NAS BSAGS PA'I 'DOD CHAGS LA SOGS PA'I NYON MONGS PA'I
TSOGS RNAMS LHAG MA MA LUS PAR RNAM PAR SBYANGS TE, SLAR

YANG DE NYID LA GZHUG PAR BYA'O, ,DE YONGS SU GYUR PA LAS BDAG
NYID 'JIG RTEN DBANG PHYUG GI GZUGS SU BSGOM PAR BYA STE RGYAN
THAMS CAD KYIS BRGYAN PA SKU MDOG DKAR PO PHYAG BZHI'I G-YON PAS
PADMA 'DZIN PA, G-YAS PA PHRENG BA 'DZIN PA PHYAG GZHAN DAG GNYIS
KYIS THUGS KAR THAL MO

KHA SBYAR NAS GNAS PA'O, ,PHYAG DANG SKU MDOG DE LTA BU DANG LDAN
PA DAG GIS NOR BU 'DZIN PA, G-YAS PHYOGS NA PADMA GZHAN GYI STENG
NA GNAS PA'O, ,G-YON PHYOGS NA DE KHO NA BZHIN DU YI GE DRUG GI
RIG MA CHEN MO PADMA GZHAN LA GNAS PA'O, ,DE'I RJES LA, AOm RDO
RJE SEMS DPA' BDE BA CHEN PO

DZA: H'Um BAm HO:, ,DPA' BO KHYOD AA LA LA LA LA HO: AA: AA: AA:
AA: ZHES BYA BA NI BYIN GYIS RLOB PAR BYED PA'I SNGAGS KYI RGYAL
PO BRJOD PAR BYA'O, ,DE LTAR BSGOMS LA DE NAS SANGS RGYAS THAMS
CAD KYI SNYING POR GYUR PA YID BZHIN GYI NOR BUR BRTAGS PAR BYA
BA'I GSANG SNGAGS KYI RGYAL PO 'DI BDAG

NYID 'JIG RTEN DBANG PHYUG GI SNYING GA'I ZLA BA'I DKYIL 'KHOR LA
KHA DOG DKAR PO PHRENG BA'I RNAM PAR KHA NAS PHYIR BYUNG NAS LTE
KHUNG DU LEGS PAR 'JUG PA 'KHOR LO LTAR 'KHOR BA'I TSUL DU MTSAN
MA MED PA'I RNAL 'BYOR GYIS BLTA BAR BYA'O, ,DE LTAR BZLAS PA
BYAS NAS, G-YO BA DANG GZHUG PA LA

SOGS PA 'THOB STE, DAD PA DANG SNYING RJE DANG LDAN ZHING BLA MA
LA GUS PA'I RNAL 'BYOR PA NI DUS RING PO MI THOGS PAN 'GRUB PAR
'GYUR RO, ,AOm MA nI PAD ME H'Um, BZLAS PA'I SNGAGS SO, ,DE NAS
LANGS PA'I DUS NA NI SNGAGS KYI RGYAL PO 'DI BRJOD NAS LANGS PAR
BYA STE, AOm BADZRA SATVA

SA MA YA, MA NU P'A LA YA, BADZRA SATVA TVE NO PA TIshthA, DRi
DHO ME BHA BA SU TOshYO ME BHA BA, SU POshYO ME BHA BA, AA NU
RAKTO ME BHA BA, SARBA SIDDHI MME PRA YATZTSA SARBA KARMA SU TZA
ME TZITTAm SHRI YAm KU RU H'Um HA HA HA HA HO:, BHA GA B'AN SARBA
TA TH'A GA TA BADZRA M'A ME MUNYTZA BADZR'I BHA BA MA H'A SA MA
YA SA TVA A'A: DE SKAD BRJOD

@174B LA JI LTAR BDE BAR RGYU BAR BYA BA'O, ,'PHAGS PA YI GE DRUG
PA RIG PA CHEN MO'I SGRUB THABS RDZOGS SO,, ,,DGE SLONG TSUL
KHRIMS RGYAL MTSAN GYIS BSGYUR BA'O,,