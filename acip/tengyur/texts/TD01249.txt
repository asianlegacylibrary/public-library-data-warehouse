@209B #, ,RGYA GAR SKAD DU, SHR'I HE BADZRA S'A DHA NAm,
BOD SKAD DU, ,DPAL DGYES PA RDO RJE'I SGRUB THABS, DPAL RDO RJE
MKHA' 'GRO LA PHYAG 'TSAL LO, ,DPA' BO THOD PA'I PHRENG BA CAN, ,

@210A *, ,NAM MKHA' KHYAB PAR GAR MDZAD CING, ,BDAG MED MA DANG
GNYIS MED GZUGS, ,BDE CHEN DE LA PHYAG 'TSAL BDUD, ,DE NYID RNYED
DKA' DE BAS KYANG, ,BLA MA'I BKA' STON SHIN TU DKA', ,BDAG GZHAN
DON 'BYUNG SNGAGS KYI TSUL, ,'GRO PHAN LAM LA BRTEN

PAR GYIS, ,YON TAN BRGYAD LDAN SNGAGS PA YIS, ,BDE BA'I STAN LA
NYER 'DUG STE, ,SEMS NYID RANG GI SNYING GAR BSAM, ,'OD KYIS BDAG
DANG SEMS CAN SBYANGS, ,DE LA CHOS 'BYUNG YANGS LA BLTA, ,MI
'GYUR BA NYID YONGS GYUR LAS, ,DPAL LDAN RDO RJE HE RU

KA; ,ZHAL GCIG PHYAG GNYIS NAG PO CHE, ,GAR GYI ZHABS KYIS NYI MA
MNAN, ,PHYAG RGYA DRUG GIS BRGYAN PA STE, ,RDO RJE THOD PA G-YAS
G-YON 'CHANG, ,GRI GUG THOD PA 'DZIN PA YI, ,BDAG MED MA YIS MGUL
NAS 'KHYUD, ,SPYAN GSUM DBU SGRA GYEN DU 'BAR, ,BDE BAS

GANG BA'I RANG BZHIN DU, ,BDAG NYID RNAM PAR BSGOM PAR BYA,
,SNYING GAR YE SHES SEMS DPA' YI, ,'OD KYIS GRUB PA'I LHA BKUG
STE, ,MCHOD PA LA SOGS BYAS PA'I MTHAR, ,BDAG DANG GNYIS SU MED
PAR BSAM, ,DE NAS DBANG BSKUR BYIN GYIS BRLAB, ,YANG NA MCHOD

PAS MNYES BYA STE, ,DBANG PO GNYIS KYIS SBYOR BA YIS, ,DANG PO
SANGS RGYAS MCHOD PAR BYA, ,BDE CHEN DAM PA DE BLANGS NAS, ,LTE
BA'I RTZA BAR NGAL BSO TE, ,BDUD RTZI BTUNG BAR BYA BA NYID, ,DE
YI LUS NI RNAM DAG 'BYUNG, ,LTE BAR TZAndA L'I 'BAR BAS, ,BDE BAR
GSHEGS PA

LNGA BSREGS TE, ,SPYAN LA SOGS PA YANG BSREGS TE, ,BSREGS PA HAm
LAS RI BONG 'DZAG ,THOG MA THA MA DBUS MED CING, ,'KHOR BA'I MYA
NGAN 'DAS PA MIN, ,BDAG DANG GZHAN YANG YOD MIN PA, ,'OD NI MCHOG
TU BDE CHEN PO, ,DE LTA BU DANG LDAN PA'I RNAL 'BYOR

PAS, ,DANG PO NYID DU BDEN PA'I BYIN RLABS BRJOD DE, GNAS DANG
YUL DU RGYU BA'O, ,RDO RJE RNAL 'BYOR MA RNAMS KYIS BDAG LA BYIN
GYIS RLOBS SHIG CES BRJOD LA, MTHAR YANG, ,YE SHES 'OD NI SHIN TU
ZAB, ,RDO RJE SNYING PO MKHA' DANG MTSUNGS, ,RDUL BRAL MTHAR STER

@210B ZHI BA STE, ,NGA YI PHA NI NGA NYID DO, ,'DIR NI RIGS SKYES
DAM TSIG LDAN, ,RJES SU CHAGS PAR DGYES RDOR 'CHANG, ,BLA MA LA
GUS SNYING RJE CAN, ,SKYE ZHING SKYE BAR BDAG GYUR CIG ,LAG PA
RDO RJE DRIL BU 'KHROL, ,ZAB MO'I CHOS 'DI 'DON PA DANG, ,BTZUN
MO'I KHU BAS

MNYAM ZAS CAN, ,SKYE ZHING SKYE BAR 'GYUR BAR SHOG ,DE NAS GTOR
MA BTANG NAS SU, ,'DOD PA'I DON LA GSOL BA GDAB, ,BDE BAR GSHEGS
PA'I SNGAGS BZLAS SHING, ,LHA YI SBYOR BAS RGYU BAR BYA, ,RTAG TU
SLOB MA BSDU BYA ZHING, ,RTAG TU DAM CHOS BSHAD PAR BYA, ,SEMS

CAN THAMS CAD RTAG TU BSKYANG, ,HE RU KA DPAL RTAG TU MCHOD, ,S'A
TSA SBYIN SREG MCHOD SBYIN BYA, ,CHU SBYIN RANG GI SBYIN PAS BYA,
,BLA MA BDE GSHEGS MDUN BDAR TE, ,MAndALA BYI DOR BYAS NAS SU,
,MCHOD CING BSTOD DE GSHEGS GSOL BGYI, ,GLING BZHI NYI MA RE RE
BYA, ,

DE BZHIN THUN MTSAMS GZHAN LA YANG, ,BDAG LA BYIN GYIS BRLAB PAR
BYA, ,SKYIL KRUNG BCAS NAS DMIGS BRTAN TE, ,SNA RTZER BSAMS PA MI
G-YO BAS, ,BREL KYANG SKAD CIG SKABS BSHOL LA, ,KHYIM PA YIS
KYANG BSGOM PAR BYA, ,SPYOD LAM DAG LA BAB NA YANG, ,

SGYU MA RMI LAM LTA BUR BSGOM, ,LHAN CIG SKYES PA'I YID KYIS
NYAL, ,SEMS CAN DON LA CHAGS PAS LDANG, ,GLO BUR NYID DU DRAN BYA
ZHING, ,GLO BUR TSUL DU RNAL 'BYOR SPYOD, ,MKHA' LA RGYU BA'I BYA
BZHIN DU, ,SNGAGS PAS CHAGS PA MED PAR GNAS, ,GZHAN DU G-YENG BAS

CHAGS SEMS DANG, ,GNYID KYI ZIL GNON MA GYUR CIG ,SGRUB PA'I
THABS 'DI RIN PO CHE, ,RNAL 'BYOR BA YANG SKAL BA BZANG, ,BZANG
PO NGA YIS MDOR BSDUS PAS, ,DGE CAN GANG YIN ROL PAR SHOG ,DPAL
HE RU KA ZHAL GCIG PA'I SGRUB THABS SLOB DPON YAN LAG

MED PA'I RDO RJES MDZAD PA RDZOGS SO,, ,,RGYA GAR GYIS MKHAN PO
BADZRA P'A nI DANG, BOD KYI LO TZ'A BA RMA BAN CHOS 'BAR GYIS
BSGYUR BA'O,, 