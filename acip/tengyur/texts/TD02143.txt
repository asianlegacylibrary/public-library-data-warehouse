@216A #,
,RGYA GAR SKAD DU, ,AA BA RI MI TA A'A YU RDZNY'A NA S'A DHA NA
N'A MA, BOD SKAD DU, TSE DANG YE SHES DPAG

TU MED PA ZHES BYA BA'I SGRUB THABS, BCOM LDAN 'DAS TSE DANG YE
SHES DPAG TU MED PA LA PHYAG 'TSAL LO, ,RIGS DRUG SEMS CAN THAMS
CAD KYI, ,TSE NYAMS PA LA GSO BA'I PHYIR, ,BCOM LDAN YE SHES TSE
DPAG MED, ,SGRUB THABS YANG DAG BSHAD PAR BYA, ,DANG BRTZON DBANG
THOB DAM TSIG

LDAN; ,TSE NYAMS PA RNAMS GSO 'DOD PAS, ,DBEN ZHING NYAMS DGA'I
GNAS 'DUG NAS, ,BSOD NAMS TSOGS KYI SNGON 'GRO NI, ,BLA MA DKYIL
'KHOR LHA TSOGS RNAMS, ,NAM MKHAR SPYAN DRANGS PHYAG 'TSAL NAS,
,MCHOD CING SDIG PA BSHAGS PA DANG, ,CHANGS PA'I GNAS BZHI BSGOM
PAR

@216B BYA; ,RANG GI SNYING GAR HR'I: DMAR LAS, ,YE SHES ME 'BAR
RNAM SMIN BSREGS, ,SNGAGS KYI DON LA STONG NYID BSGOM, ,AOm SVA
BH'A WA SHUDDHA: SARBA DHARM'A: SVA BH'A WA SHUDDHO&HAm, STONG
PA'I NGANG LAS SEMS NYID NI, ,HR'I: DMAR TSEG DRAG THIG LE LAS,
,DBANG CHEN ZHAL GCIG PHYAG GNYIS PA, ,SPYAN GSUM KHRO GNYER

LJAGS 'DRIL BA, ,STENG ZHAL RTA MGO LJANG GUL, ,DRAG POS RTA SKAD
RAB TU MTSER, ,DBYUG PA'I SDIGS MDZUB ME LTAR 'BAR, ,THUGS KAR
PADMA RGYAS PA YIS, ,STENG DU ZLA BA NYI MA LA, ,HR'I: LAS 'OD
ZER 'PHROS PA YIS, ,AE LAS CHOS 'BYUNG YANGS PA RU, ,YAm LAS
RLUNG DANG RAm LAS ME, ,

BAm LAS CHU DANG LAm LAS SA, ,SUm LAS RI RAB LHUN PO DANG, ,DE
STENG BHR'Um LAS GZHAL YAS KHANG, ,GRU BZHI SGO BZHI RTA BABS
BRGYAN, ,'DOD YON PHA GU DRA PHYED MDZES, ,KHOR YUG CHU SKYES SNA
TSOGS DANG, ,RDO RJE ME RI THOGS PA MED, ,PHO BRANG CHU SKYES
'PHANG RIM GNYIS, ,'DAB MA BZHI

DANG BRGYAD PA LA, ,MU KHYUD PAD MAS MDZES PA DANG, ,LHA SNAM PAN
REG LNGA DANG LDAN, ,'OD ZER SNA TSOGS 'PHRO BA LAS, ,AA LAS CHU
SHEL DKYIL 'KHOR DANG, ,RAm LAS RTA BDUN DAG TU GYUR, ,STENG DU
PADMA HR'I: YIS MTSAN, ,DE LAS 'OD 'PHROS DON GNYIS BYAS, ,TSUR
'DUS HR'I: LA THIM PA YI, ,

LI KHRI LTA BU'I THIG LE LAS, ,BCOM LDAN TSE DPAG MED PA NI,
,'GYING BCAS 'OD 'KHRUG SKYIL KRUNG BZHUGS, ,PHYAG GNYIS PADMA
R'A GA YI, ,BUM PA 'CHI MED BDUD RTZIS GANG, ,'GRO RNAMS RE SKONG
DPAG BSAM SHING, ,BUM PA'I KHA RGYAN THUGS KAR 'DZIN, ,YUM LA
'KHYUD CING GNYIS SU MED, ,

PAm LAS YUM MCHOG GOS DKAR MO, ,LI KHRI LTA BUR 'DZUM ZHING SGEG
,G-YAS PA PADMA G-YON PA NI, ,BUM PA YONGS SU 'DZIN PA LA, ,YAB
LA GNYIS MED LEGS PAR 'KHRIL, ,DAR DANG NOR BU DU MAS BRGYAN,
,CHU SKYES BRGYAD DANG LHA SNAM LA, ,PADMA ZLA BA NYI MA'I GDAN,
,MTSAMS BZHI'I

SGO BZHI ZLA BA'I GDAN, ,SHAR DU RDO RJE H'Um GIS MTSAN, ,DE LAS
MI BSKYOD TSE DPAG MED, ,LHO RU RIN CHEN T'Am GIS MTSAN, ,RIN
CHEN RIGS KYI TSE DPAG MED, ,NUB TU 'KHOR LO AOm GYIS MTSAN,
,RNAM PAR SNANG MDZAD TSE DPAG MED, ,BYANG DU RAL GRI AA YIS
MTSAN, ,DON YOD GRUB PA TSE

@217A *, ,DPAG MED, ,SHAR LHOR MAm LAS M'A MA K'I, ,LHO NUB T'Am
LAS LHA MO SGROL, ,NUB BYANG LAm LAS SANGS RGYAS SPYAN, ,BYANG
SHAR T'Am LAS DAM TSIG SGROL, ,RIGS BZHI MNYAM GZHAG PHYAG RGYA
LAS, ,SHEL DANG BEE d'URYA GSER DANG NI, ,AINDRA N'I LA'I BUM PA
'DZIN, ,YUM LA

G-YAS PA RANG RTAGS DANG, ,G-YON PA BUM PA 'DZIN PA'O, ,SHAR DU
RDO RJE SEMS DPA' BZHI, ,LHO RU RIN CHEN SEMS DPA' BZHI, ,NUB TU
RNAM SNANG SEMS DPA' BZHI, ,BYANG DU LAS KYI SEMS DPA' BZHI,
,G-YAS PA RANG RTAGS 'DZIN PA LA, ,G-YON PAS TSE YI BUM PA 'DZIN,
,THAMS

CAD DAR DANG NOR BUS BRGYAN, ,RDO RJE SKYIL KRUNG BZHUGS PA'O,
,MTSAMS BZHI LA NI MCHOD PA YI, ,BDUG SPOS MAR ME ME TOG MA, ,DRI
CHAB MA DANG LHA MO BZHI, ,SNA TSOGS 'OD KYIS BSKOR BA'O, ,SHAR
SGOR DZA: LAS LCAGS KYU DKAR, ,LHO SGOR H'Um LAS ZHAGS PA SER,
,NUB SGOR BAm LAS

LCAGS SGROG DMAR, ,BYAD SGOR HO: LAS DRIL BU LJANG, ,SGO BA BZHI
PO DE DAG NI, ,'KHRIL LDEM BZHENGS NAS BZHUGS PA'O, ,DE NAS THUGS
KA'I 'OD ZER GYIS, ,RANG BZHIN GNAS NAS YE SHES PA, ,TSIG 'DIS
SPYAN NI DRANG BAR BYA, ,GDOD NAS RANG BZHIN NAM MKHA' LTAR,
,THUGS RJE

'JA' TSON SKUR STON PA'I, ,BCOM LDAN GSUNG MCHOG TSE DPAG MED,
,RANG BZHIN LHUN GRUB GZHAL YAS NAS, ,TING 'DZIN GZUGS BRNYAN DAM
PA 'DIR, ,'GRO BA'I DON PHYIR SPYAN 'DREN NA, ,TSE ZAD TSE NYAMS
GSO BA'I PHYIR, ,'DI NYID DU NI GSHEGS SU GSOL, ,RDO RJE RIN CHEN

RNAM SNANG DANG, ,LAS KYI RIGS MCHOG TSE DPAG MED, ,YUM BZHI
MCHOD PA'I LHA MO DANG, ,SEMS DPA' BCU DRUG SGO MAR BCAS, ,RANG
BZHIN BDE CHEN DKYIL 'KHOR NAS, ,TING 'DZIN GZUGS BRNYAN DAM PA
'DIR, ,TSE DANG YE SHES RGYAS PA DANG, ,THUGS MCHOG YE SHES THOB
BYA'I

PHYIR; ,'DI NYID DU NI SPYAN 'DREN NA, ,BYIN GYIS RLOB CID
[*CING] GSHEGS SU GSOL, ,DZA: H'Um BAm HO: SA DGUG GZHUG BYA,
,SKU GSUNG THUGS NI BYIN GYIS BRLAB, ,SANGS RGYAS KUN GYIS DBANG
BSKUR NAS, ,RIGS BDAG RNAMS KYIS DBU BRGYAN TE, ,MNYES PAR GYUR
LA MCHOD PA DANG,,

@217B BSTOD PA RGYAS DANG BSDUS PA BYA, ,DE NAS BYING RGOD RAB
SPANGS NAS, ,MA YENGS LHA RNAMS GSAL STONG BSGOM, ,DE RJES BZLAS
PA BYA BA NI, ,LHA RNAMS THUGS KA'I BUM PA RU, ,HR'I: H'Um TR'Am
BHR'Um AA LAS NI, ,RANG RANG SNGAGS KYIS BSKOR BAR BSGOM, ,AOm
HR'I: BHR'Um BADZRA DZNY'A NA A'A YU shE SV'A H'A,,

AOm H'Um BHR'Um BADZRA DZNY'A NA A'A YU shE SV'A H'A, AOm SV'A
BHR'Um BADZRA DZNY'A NA A'A YU shE SV'A H'A, AOm AOm BHR'Um
BADZRA DZNY'A NA A'A YU shE SV'A H'A, AOm A'A: BHR'Um BADZRA
DZNY'A NA A'A YU shE SV'A H'A, DE RNAMS YAB KYI SNYING PO'I
SNGAGS SO, ,YUM GYI BUM PAR PAm MAm TRAm LAm TAm RNAMS LAS SNGAGS
KYIS BSKOR, AOm BHR'Um AA PA RI MI TI A'A YURDZNY'A NA SU BI

NI SHTZI TA TE DZO R'A DZ'A YA, YUM MCHOG LNGA YI SNYING PO'O,
,PHYOGS BZHI SEMS DPA' BCU DRUG LA, ,RANG GIS BON RNAMS LA NI,
,GCO BO'I SNGAGS KYIS BSKOR BAR BSAMS, ,DZA: H'Um BAm HO: AA PA
RI MI TA A'A YURDZNY'A NA SU BI NI SV'A H'A, SGOM BZHI'I SNYING
PO'I SNGAGS SO, ,DE LTAR BUM PA'I SNGAGS

RNAMS LA, ,DMIGS TE GSANG SNGAGS BZLAS PA YIS, ,YIG 'BRU RNAMS LA
BDUD RTZI'I CHU, ,BABS PAS BUM PA GANG PAR BSAM, ,BUM NANG YE
SHES BDUD RTZI'I RGYUN, ,RANG GI GNAS GSUM THIM PA YIS, ,LUS NGAG
YID GSUM NANG GDON DANG, ,SDIG SGRIB DAG NAS

DBANG BZHI THOB, ,'CHI MED DNGOS GRUB THOB PAR BSAM, ,DE NAS RANG
GIS SNGAGS BZLAS PAS, ,DKYIL 'KHOR LHA TSOGS THAMS CAD KYI, ,RANG
RANG GSANG SNGAGS BZLAS PAR BSGOM, ,SNYING GA'I SA BON 'OD ZER
LAS, ,LHA MO DKAR MO LCAGS KYU THOGS, ,BSAM GYIS MI

KHYAB SHAR DU 'PHROS, ,NAD GDON ZHI BA'I LAS BYAS TE, ,DRI ZA'I
LAG NAS TSE BKUG NAS, ,BDAG BSKYOD LHA DANG BUM PAR BSTIM, ,DE
BZHIN LHO YI ZHAGS PA MOS, ,TSE DANG LONGS SPYOD RGYAS BYAS NAS,
,GSHIN RJE'I LAG NAS TSE BKUG STE, ,GONG BZHIN DU NI

BSTIM PAR BYA, ,NUB KYI LCAGS SGROG DMAR MO YIS, ,SRID GSUM MA
LUS DBANG BSDUS TE, ,CHU LHA'I LAG NAS TSE BKUG NAS, ,BSTIM ZHING
KLU GDON DAG PAR BSAM, ,BYANG GI DRIL BU DGYES MDZES MAS, ,NAD
GDON LOG 'DREN TSAR BCAD NAS, ,GNOD

@218A *, ,SBYIN LAG NAS TSE BKUG NAS, ,GONG BZHIN DMIGS PA GSAL
BAS BSTIM, ,BUM PA DAG LA BRTEN NAS NI, ,'CHI MED TSO SGRUB BSHAD
PA NI, ,RNAM RGYAL LAS BUM GNYIS PO LA, ,RDZAS DANG KHA RGYAN
MGUL 'CHINGS BCAS, ,PHYAG MTSAN BRIS

LA GDAGS PAR BYA, ,MAndALA STENG DU LEGS PAR GZHAG ,PHYI NI BUM
PA'I RNAM PA LA, ,NANG DU GZHAL YAS KHANG DU BSGOM, ,GSANG SNGAGS
RGYAL PO'I BZLAS PA BYA, ,GONG BZHIN BDUD RTZIS BUM PA GANG, ,DE
YIS RANG GZHAN THAMS CAD KYI, ,NAD GDON SDIG

SGRIB MA LUS DAG ,'CHI MED DNGOS GRUB THOB PAR BSAM, ,LAS BUM RTA
MGRIN GONG BZHIN BSKYED, ,THUGS KA'I SA BON SNGAGS KYIS BSKOR,
,AOm BADZRA KRO DHA HA YA GR'I BA HU LU HU LU H'Um PHAt, DE YIS
RANG GZHAN BAR CHAD BSRUNG, ,'CHI MED BDUD RTZI'I KHRUS BYA'O,
,DE

LTAR RANG DON GZHAN DON LA, ,MA YENGS BSKYED RIM GSAL BA YIS,
,TING 'DZIN GCIG TU SNGAGS BZLAS NA, ,RTAGS RDZOGS ZLA DRUG ZHAL
MTHONG 'GYUR, ,DE NAS RGYUN DU NYAMS SU LEN, ,KHVA TA'I SKAD KYIS
MA NON PAR, ,BDAG NYID GZHAN DANG NGAG MA 'DRES, ,

MDUN DU CHU SKYES STONG DANG LDAN, ,GTZO BO YAB YUM GSAL BAR
BSGOM, ,AOm A'A YU shE SA RA HA KA RA RI SHA RA RI H'Um, ,GSOL BA
BTAB LA MCHOD BSTOD BYA, ,BUM PA DAG LA DMIGS NAS NI, ,SGRUB BYED
SNGAGS KYI RGYAL PO 'DI, ,AOm AA MA RA nI DZ'I WANT'I YE SV'A
H'A, ,GSANG

SNGAGS NYI SHU RTZA GCIG BZLAS, ,DE YI SI BDUD RTZI'I RGYUN BYUNG
NAS, ,RANG GI SPYI GTZUG THIM PA YIS, ,NAD GDON SDIG SGRIB THAMS
CAD DAG ,BDUD RTZIS RANG LUS GANG BA YIN, ,'CHI MED TSE YI DNGOS
GRUB THOB, ,TSE DPAG MED PAR GYUR PAR BSAM, ,BRTAN PA'I YAN

LAG LNGA BZLAS SO, ,MDU NA [*MDUN] BSKYED BDAG LA BSTIM PA DANG,
,DE YI TSE TSAD NYI ZLAR 'GYUR, ,TSE NYAMS LA SOGS SMOS CI DGOS,
,GSANG NAS SGRUB PA RAB TU BSNGAGS, ,DE NAS GSANG SGRUB BSHAD PAR
BYA, ,DKYIL 'KHOR GONG DANG 'DRA BA LA, ,LHA TSOGS THAMS

@218B CAD LI KHRI LTAR, ,SNA TSOGS RIN CHEN RGYAN GYIS MDZES,
,BUM PA THOD PAR BCAS PA 'DZIN, ,RDO RJE SKYIL KRUNG BZHUGS PA'O,
,BCU DRUG LON PA SKU SHA RGYAS, ,'JAM ZHING NU MA 'BUR BA LA,
,PADMA RDO RJE RIN CHEN DANG, ,'KHOR LO SNA TSOGS RDO RJE STE,
,G-YAS PA

RANG GI PHYAG MTSAN 'DZIN, ,G-YON PA THOD PA BDUD RTZIS GANG,
,YAB LA STOBS SHING GNYIS SU 'KHRIL, ,THABS DANG SHES RAB GNYIS
SU MED, ,YAB YUM 'OD ZER TSOGS 'KHRUGS SHING, ,SNYOMS 'JUG ZAG
MED BDE BA RGYAS, ,MTSAMS BZHIR BDUD

RTZI'I BUM PA BZHI, ,PHYOGS KYI LHA YI SNAM BU LA, ,SHAR DU RDO
RJE KHRO BO DANG, ,LHO RU RIN CHEN KHRO BO DANG, ,NUB TU PADMA'I
KHRO BO DANG, ,BYAR DU PHRIN LAS KHRO BO DANG, ,STENG 'OG RNAM
SNANG KHRO BO GNYIS, ,PHYOGS BZHIR KHRO BO GNYIS GNYIS NI, ,RIGS
KYI YUM

DANG BCAS PA LA, ,G-YAS BSKYAM G-YON BRKYANG BZHENGS PA'O, ,THAMS
CAD G-YAS PA RANG RTAGS 'DZIN, ,G-YON PA TSE YI BUM PA DANG,
,SPRUL DANG RIN CHEN SNA TSOGS BRGYAN, ,ME RE 'BAR BA'I KLONG NA
BZHUGS, ,LHA MO BZHI DANG SGO BA BZHI, ,BZHENGS PA KHRO BO'I TSUL
DU GNAS, ,'BRU

GSUM SNGAGS KYIS BYIN GYIS BRLABS, ,YE SHES SPYAN DRANG GNYIS MED
BSTIM, ,DBANG BSKUR RIGS KYIS DBU BRGYAN PA, ,GTZO BO LNGA DANG
KHRO BO BCU'I, ,BUM PA DAG LA DMIGS NAS NI, ,GSANG SNGAGS 'DI NI
BZLAS PAR BYA, ,AOm HR'I: H'Um, SV'A BHR'Um A'A:

DZA: H'Um BAm HO: AA PA RI MI TA A'A YURDZNY'A NA MA H'A SIDDHI
HA SA NI RI TI SV'A H'A, DE NAS RANG NYID BZLAS PA BYA, ,BUM PA
LEGS PAR BCAS PA LA, ,LHA RNAMS GONG BZHIN BSKYED PA DANG, ,RANG
DANG LHA RNAMS SNGAGS BZLAS PAS, ,'CHI MED BDUD RTZI'I BUM PA
GANG, ,RJES SU

LHA RNAMS ZHU BA'I CHUS, ,RANG GZHAN THAMS CAD KHRUS BYA'O, ,DE
YIS MCHOG DANG THUN MONG GI ,DNGOS GRUB THAMS CAD THOB PAR 'GYUR,
,BDUD RTZI LNGA YI GTOR MA 'DI, ,SNYING PO SNGAGS KYIS 'BUL BAR
BYA, ,LAS BZHI'I SBYIN SREG BYA BA DANG, ,LONGS SPYOD

@219A *, ,SPEL LA THOD PA MCHOD, ,DE NAS DE KHO NA NYID SGRUB,
,RANG NYID MGON POR GSAL BA YI, ,GSANG GNAS CHOS 'BYUNG GRU GSUM
DU, ,HR'I: DANG PAm LAS ME 'BAR BAS, ,LUS KYI NANG RNAMS THAMS
CAD KHENGS, ,SPYI BO'I HAm BRGYAD ZHU BA LAS, ,BDE CHEN BDUD
RTZI'I CHU RGYUN 'BAB, ,RTZA GSUM GANG BAS BDE BA RGYAS, ,DRO

DANG BDE PA'I KHYAD PAR RNAMS, ,STENG 'OG RLUNG GIS MNAN ZHES
BYA, ,RTA BDUN RI BO RGYAS 'DRA NAS, ,MTHAR THUG LHUN GRUB RNAM
GSUM THOB, ,BCU GSUM SA RNAMS RDZOGS PAR 'GYUR, ,TSE DPAG MED
PA'I SGRUB PA'I THABS, ,RTZA RGYUD LE'U 'BUM PA DANG, ,BSHAD
RGYUD 'OD ZER DRA BA LA, ,BRTEN NAS GRUB

PA'I RGYAL MOS MDZAD, ,'CHI MED TSE SGRUB 'DI BRTZAMS PAS, ,BDAG
DANG RIGS DRUG SEMS CAN RNAMS, ,'CHI MED DNGOS GRUB THOB GYUR
NAS, ,TSE DPAG MED PA THOB PAR SHOG, ,,RGYA GAR GYI PAndI TA ZLA
BA BZANG PO DANG, BOD KYI LO TZ'A BA GLAN DANG MA TSUL KHRIMS
KYIS BSGYUR BA'O,, ,,