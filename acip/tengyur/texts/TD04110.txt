@198B *, ,SO SOR THAR PA'I 'GREL PA TSIG GI DGA' BA BSKYED PA BZHUGS,
#, ,CHAGS LA SOGS PA GZHAN DU PHUL BA BRJOD PA YOD PA'I PHYIR RO,
,YANG 'GA' ZHIG NI MDUN DU BSLAB PA PHUL NA PHUL BA MA YIN PAR
BRJOD PAR BYA BA'I PHYIR LKUGS PA'I TSIG LHAG PAR 'DON PAR BYED
PA DE

YANG MI RIGS PA NYID DE, RIG PAR BYED PA MED KYANG RTOGS PA YOD
NA PHUL BA'I PHYIR TE, 'CHI BAR NYES PA LA SOGS PA BZHIN DU LCE
RNYED NA RIG PAR BYED PA'I PHYIR RO, ,BSLAB PA PHUL ZHES PA NI
DNGOS SU BSLAB PA GTONG NGO ZHES GZHAN LA BRJOD PA'O, ,BSLAB PA
NYAMS PAR BYAS PA NI TSANGS PAR

SPYOD PA NI SPYAD DKA' 'O RAB TU DBEN PAR GNAS PA NI DKA'O ZHES
PA LA SOGS PAS BDAG GIS BSLAB PA BSKYANG BAR MI NUS SO ZHES BRJOD
PA'O, ,DE'I PHYIR YANG BSLAB PA NYAMS PA MTHOL BA MED PAR BYED NA
DE'I RGYU RJES SU MA BRJOD PA'I PHYIR YONGS SU RDZOGS PAR PHUL BA
MA YIN NO, ,GANG YANG NYAMS PA

MED PAR PHUL BRJOD PAR BYED NA DE YANG 'BRAS BU MA BRJOD PA'I
PHYIR YONGS SU RDZOGS PA MA YIN NO, ,DE'I PHYIR GANG GNYI GA MED
PA DE YONGS SU RDZOGS PA YIN PAS GNYI GA NYE BAR GZUNG BAR BYA
STE, NGAG GI THA SNYAD RAB TU BSTAN PA'I DON DU YIN PAR SHES PAR
BYA'O, ,BSLAB PA PHUL LA NYAMS

@199A *, ,PAR MA BYAS PA, ,ZHES PA LA SOGS PA BSLAB PA 'PHUL BA
LA MU BZHI YOD PAS BSLAB PA 'BUL BA LAS NYAMS PAR MA BYAS PA'I
DON GZHAN NYID DU BLTA BAR BYA STE, DE DON GZHAN NYID YIN NA YANG
'DI 'GRUB PAR 'GYUR TE GANG 'GA' ZHIG BSLAB PA NYAMS PAR BYAS KYI
DBUL BAR

MA BYAS PA DAS GAL TE BAG MED PAS PHAM PAR GYUR PA'I CHOS BZHI'I
NANG NAS GANG YANG RUNG BA ZHIG SPYAD NA PHUL BAR BYAS PA BZHIN
DU DE LAS RAB TU BYUNG BA DANG BSNYEN PAR RDZOGS PA'I DGE SLONG
GI DNGOS POR GRUB PA YIN NO ZHES 'CHAD DO, ,DBUL BA LA YANG STONG
PA BRJOD PAR 'DIR DGOS PA YIN

GYI TSIG GI KHYAD PAR GYIS NI MA YIN PA'I PHYIR RO, ,TSIG LAS NI
DNGOS SU GZHAN RTOGS PAR BYED PA YIN LA RNAM PAR GCOD PA MED NA
SDOM PA THAMS CAD DBUL BAR 'GYUR TE, RNAM PAR BCAD NA NI DE KHO
NA PHUL BA YIN GYI GZHAN NI MA YIN NO ZHES SHES PAR BYA'O, ,'DIR
SNGAGS KYIS NI DGOS

PA MED DE GTONG BA TZAM GTZO BO YIN PA'I PHYIR RO ZHE NA, GZHAN
LA NYE BAR BRTEN NAS GTONG BA'I CHO GA BYED DAM 'ON TE GZHAN LA
NYE BAR MA BRTEN PAR CHO GA BYED CES BYA BA 'DIR RTOGS LA DBUL
BAR MI BYED PA NA PHUL BA MA YIN TE, CI LTAR DE LA STOS PA DANG
BCAS PA'I PHYIR DE LTA BU 'GA' ZHIG NI

YOD PA YIN NO, ,RNAM PA DE LTA BU GYUR PA YOD DAM MED KYANG RUNG
STE KHO BO LA NI 'DI DGOS PA NYID DO ZHE NA, DE LTA BU'I GTONG
BA'I CHO GA NI YOD PA MA YIN NO, ,GTONG BA'I CHO GA DE LTA BU YOD
DAM MED KYANG RUNG STE KHO BO LA NI RE ZHIG 'DIS DGOS PA MED DO
ZHES BYA BA RNAM PAR MA BRTAGS PAR 'BUL BA YIN

NO ZHES BYA BA NI 'DUL BA 'DZIN PA RNAMS ZER RO, ,MI TSANGS PAR
SPYOD PA ZHES PA LA TSANGS PA NI MYA NGAN LAS 'DAS PA YIN LA DE
DANG 'GAL BA NI 'KHRIG PA YIN PAS DGAG PA'I DON 'THAD DO, ,GAL TE
YANG, MED PA DANG NI 'GAL BA DANG, ,NGAN DANG RTZA BA'I DON DANG
NI, ,GZHAN DANG 'DRA

BA'I GNAS RNAMS LA, ,DAG PA RNAM PA DRUG TU BRJOD, ,CES BSHAD PA
DE LTA NA YANG 'DIR 'GAL BA LA BLTA BAR BYA CHOS DANG DON MA YIN
PA DANG 'BRAS BU MA YIN ZHES BYA BA LA SOGS PA BZHIN NO, ,'ON TE
DE LTAR NA RANG BZHIN DANG BCAS PA'I KHA NA MA THO BA THAMS CAD
MI TSANGS PAR SPYOD PAR 'GYUR

@199B RO ZHE NA, DE BSAL BA'I PHYIR 'KHRIG PA ZHES SMOS SO, ,DGE
SLONG GIS PHYOGS GCIG NYAMS KYANG DGE SLONG DNGOS PO DANG MA BRAL
BA'I PHYIR TE, DE NYID KYI PHYIR SDOM PA'I PHYOGS GCIG ZHIG PAS
MTHA' DAG GTONG BA NI RIGS PA MA YIN NO, ,GZHAN DU YANG, JI LTAR
PHYOGS GCIG BLANGS

GYUR PAS, ,MTHA' DAG BLANGS PAR MI 'DOD LTAR, ,DE BZHI PHYOGS
GCIG 'KHRUGS GYUR PAS, ,MTHA' DAG GTONG PAR MI LTAR 'GYUR, ,YANG,
KHA CHE RNAMS NI BYUNG BA LA, BU LON NOR BZHIN GNYIS SU 'DOD,
,CES BSHAD DO, ,YANG DE BZHIN DU GSOL BA DANG BZHI'I LAS KYIS
BSNYEN

PAR RDZOGS PA'I DGE SLONG DE NYID LA PHAM PAR 'GYUR BA YIN GYI
GZHAN MING GI DGE SLONG LA SOGS PA LA NI MA YIN NO ZHES BSTAN DU
ZIN KYANG SMOS PA NI NGES PA'I DON DU DGOS PA NYID DO, ,DGE SLONG
MA YIN DGE SBYONG MA YIN SH'AKYA'I SRAS PO MA YIN ZHES BYA BA DE
LA DMAN PAR DGAG PA YIN PAR KHONG DU CHUD PAR BYA STE,

DPER NA BU NGAN PA LA BU MED CES BYA BA LTA BU'O, ,DE NYID KYI
PHYIR, DGE SLONG MIN SOGS GSUM DAG LA, ,DMAN PAR DGAG NYID BSTAN
PA YIN, ,KHA NA MA THO MED DGE SLONG, ,PHYIR DE NYAMS PA NYAMS PA
NYID, ,KHA NA MA THO MED PA DANG, MI LDAN PHYIR DANG GSO MED
PHYIR, ,MA CHAGS 'DI LA

SKAL MED PHYIR, ,YON TAN THOB PA MED PHYIR BSTAN, ,SHING TSIG PA
DANG MTSO SKAMS DANG, ,RNA MED SA BON RUL BA DANG, ,MGAL ME'I
'KHOR LO NYID DANG NI, ,SEMS CAN SHI BAR GYUR PA BZHIN, ,CHA LUGS
TZAM ZHIG LUS PA'I PHYIR, ,DGE SLONG NYID CES GZHAN DAG ZER,
,SROG

GCOD PA'I GLENG GZHI 'DI LA KHA CIG NI RI DAGS PA'I BU DGE SBYONG
SBED DPER RJOD PAR BYED DO, ,DE NI MI BDEN TE DE NI RI DAGS BZLOG
PA LA GTANG BAR BYAS PA'I PHYIR DANG, RAB TU BYUNG BA'I DRUNG NA
SBAS NAS SKYED PA'I PHYIR DANG, DGE SLONG GI CHA LUGS CAN GYI RAB
TU BYUNG BA YIN PA'I PHYIR DANG, CHOS

'DI BA'I DGE SLONG YIN PA'I PHYIR DE LA BRTEN NAS BSLAB PA'I GZHI
BCAS PA MED DO, ,'ON KYANG DGE SLONG RAB TU MANG PO DE RNAMS KYIS
PHAN TSUN SROG GCOD PAR BYED PA YIN NO, ,DGE SLONG RAB TU MANG PO
'DI DAG KHA NA MA THO BA DANG BCAS PA DANG DGE SLONG CHOS 'DI PA
DAG GO ZHES THAMS CAD DU DGE SLONG

@200A *, ,RAB TU MANG PO BRJOD PA'I PHYIR RO, ,'DIR YANG SROG
GCOD PA'I SEMS KYIS MI'I 'GRO BA PA DANG, DER 'DU SHES PA LA PHAM
PAR 'GYUR BA'I LTUNG BA 'DI RNAM PAR GZHAG PAR BYA STE, DES NA
YAN LAG GZHAN GANG YANG RUNG BA MTSANG NA SBOM PO'O, ,DE LTAR
SROG

GCOD PA'I SEMS KYIS MI'I 'GRO BA PA'I ZHES BYA BA DE TZAM ZHIG
BRJOD NA MI DUD 'GRO LA SOGS PA'I RNAM PAR GNAS PA LA MI MA YIN
PA'I 'DU SHES KYIS GSANG NA DGE SLONG LA PHAM PAR 'GYUR BAR THAL
BAR 'GYUR RAM SNYAM NA, DE YANG RIGS PA MA YIN TE, MI BSAD PA'I
MNGON PAR 'DOD PA

MED PA'I PHYIR RO, ,'DI LTAR LHA SBYIN GSAD PAR BYA'O SNYAM DU
'DU SHES PA LAS MA BSAD NA MTSAMS MED PAR 'BYUNG BAR MI 'GYUR TE,
DE LTAR YANG SBYOR BA LA 'DU SHES YAN LAG YIN NO, ,BSAM PA NI DE
NYID DO ZHES BYA BA 'DIS GNOD PAR 'GYUR TE, KHYAD PAR GYI RGYU
MED PA'I PHYIR RO, ,DE

LTAR YANG ZHUS PA LAS BTZUN PA DGE SLONG GIS MI LA MIR 'DU SHES
NAS BKUM NA CIR 'GYUR LAGS, MTHAR 'GYUR RO, ,MI LA MI MA YIN PAR
'DU SHES TE BKUM NA CIR 'GYUR LAGS SBOM POR 'GYUR RO ZHES PA LA
SOGS PA MU BZHIR GSUNGS SO, ,MDO MDZAD PAS KYANG CHED DU MA BSAMS

PAR GRUB PA NI BYED PA PO MA YIN NO ZHES BYA BA DANG, DE BZHIN DU
SROG GCOD PA NI BSAMS BZHIN DU MA NOR BA NI GZHAN GSAD PA'O ZHES
BSHAD DO,, ,,BRDZUN DU SMRA BA'I YAN LAG NI 'DU SHES BSGYUR BA
DANG, MI'I CHOS BLA MA NYID DANG, RANG BZHIN GYI DON NYID DANG,
RANG GI NGAG GI BDAG NYID DAD

'BREL PA DANG, NYAN PA PO'I MI'I 'GRO BA PO NYID DANG, RANG BZHIN
DU GNAS PA NYID DANG, DES KYANG GO BA NYID DANG, MNGON PAR 'DOD
PA MA YIN PA NYID DO, ,GZHAN DAG NI MNGON PAR 'DOD PA NYID CES
BYA BA 'DOD DO, ,DE LTAR PHAM PA RGYAS PAR BSHAD NAS NYAN PA PO
YID CHES PA BSKYED PA'I DON

DU MJUG BSDU BA NI BTON ZIN TO ZHES BA'O, ,DA NI 'DI BSHAD PAR
BYA STE, MDO SDE DANG, 'DUL BA, ,MNGON PA RNAMS KYI GO RIMS NI
SROG GCOD PA LA SOGS PA'I RIM PAS YIN TE SROG BCAD PA LAS SLAR
LDOG PAR BGYID DO ZHES PA LA SOGS PAS BSLAB BA'I GZHI BCAS PA YIN
NA 'DIR

@200B RIM PA DE SPANGS NAS MI TSANGS PAR SPYOD PA DANG POR BSTAN
PA'I RGYU MTSAN CI YIN BSTAN PA LA, ,GZHAN DAG NI GTZO BO JI LTA
BA BZHIN DU BRJOD PA'I PHYIR RO, ,'KHOR BA'I RTZA BA NI 'DOD PA
DANG DE'I GZHI YIN PA DES NA DANG POR MI TSANGS PAR SPYOD PA'I
BSLAB PA'I GZHI BCAS SO, ,DE'I YONGS SU LONGS

SPYOD PA'I DON DU MA BYIN PAR LEN PAR 'GYUR BAS DES NA MA BYIN
PAR LEN PA RNAM PAR GZHAG GO, ,BRKUS PA NA MI MTHUN PA RNAMS GSAD
PAR 'GYUR BAS DE NAS GSOD PA GZHAG GO, ,KHYED NI GSOD PAR BYED
PA'O, ,ZHES BRJOD PA NAN NGAS DE LTAR MA BYAS SO ZHES BRDZUN
SMRAS PA 'BYUNG BAS THA MAR BSHAD DO

ZHES 'CHAD DO, ,KHA CIG NI GSOD PA'I NYON MONGS GRANG BA'I DMYAL
BAR SKYE BA LA THOG MAR 'GRO BA DE'I PHYIR 'DI DAG GO RIMS BZLOG
NAS BSTAN TO ZHES 'CHAD DO, ,'GA' ZHIG NI SNGA MA LA BRTEN NAS
PHYI MA 'BYUNG BSO GA RIMS YIN NO ZHES 'CHAD DO, ,MI TSANGS PAR
SPYOD PA'I DON DU MA BYIN PAR LEN

PAR BYED, ,BRKUS PAS DE'I BDAG POS GCOD PA DANG BRDZUN SMRA BA'I
PHYIR RIM PA NI 'DI YIN NO, ,KHO BO NI BYUNG BAS RAB TU PHYE BA
STE, 'DUL BA NI BYUNG BA'I RJES SU 'BRANG STE BSLAB PA'I GZHI
BCAS PAS 'DIR MNGON PAR MI BYA'O, ,PHAM PAR GYUR PA GDON PA STE
GNYIS PA RDZOGS SO,, ,,RMI

LAM GYI RANG BZHIN DU GRUB PA NI KHO BOS 'DUL BA'I 'GREL BA'I
BKA' 'GREL TSIG MA BSHAD PA'I 'GREL PAR CING ZHIG BSHAD PAS DE
LAS RTOGS PAR BYA'O, ,'DIR KHA CIG PHAM PAR 'GYUR BA THAMS CAD LA
YANG DGE SLONG GANG ZHES BSHAD DO, ,DGE 'DUN LHAG MA LA SOGS PA
'GA' ZHIG TU

GSUNGS LA 'GA' ZHIG TU MA GSUNGS PA DANG, BSLAB PAR BYA BA RNAMS
LA MA GSUNGS PA'I RGYU 'DI CI ZHIG YIN ZHES RTZOD PAR BYED DE,
'DI LA RNAM PAR RTOG PA DU MAS 'CHAD PAR BYED DO, ,GZHAN DAG NI
DGE SLONG GI DBANG DU BYAS PA'I PHYIR TE, DES NA DE NYID LA LUNG
'DI RNAM PAR GZHAG PA'I PHYIR

RO; ,DES NA DON GYIS RTOGS PA'I PHYIR DGE SLONG GI TSIG MA BRJOD
DO ZHES 'CHAD DO, ,GZHAN DAG NI GNYI GA'I SGO NAS BSTAN PA'I DON
DU'I ZHES 'CHAD DO, ,JI LTAR 'DIR PHAM PAR 'GYUR BA LA SOGS PA LA
GSUNGS PA DE BZHIN DU 'DIR YANG BRJOD PAR BYA'O, ,JI LTAR MA
GSUNGS PA DE BZHIN

@201A *, ,DU GZHAN BSLAB PAR BYA BA LA SOGS PA RNAMS LA YANG
BRJOD PAR MI BYA STE, BCOM LDAN 'DAS KYI BSTAN PA NI SNA TSOGS PA
NYID YIN PA'I PHYIR RO ZHES 'CHAD DO, ,GZHAN NI SDOM PA DE'I
GZHUNG NI 'PHAGS PA'I LAM GYI GZUGS BRNYAN GYI DON DU YIN NO ZHES
'CHAD DO, ,DE LTAR

YANG 'PHAGS PA'I LAM KHA CIG NI LTA BA'I RANG BZHIN CAN DE, BZOD
PA BRGYAD PO DE YANG, DRI MED SHES RNAMS BZOD PA MIN, ,ZHES BSHAD
PA'I PHYIR RO, ,KHA CIG NI YE SHES KYI RANG BZHIN YIN TE 'DI LTA
STE, ZAD DANG MI SKYE'I BLO LTA MIN, ,ZHES BSHAD PA'I PHYIR RO,
,KHA CIG NI GNYI GA'I RANG

BZHIN YIN TE, DE LAS GZHAN 'PHAGS BLO GNYIS GANG, ,ZHES BSHAD
PA'I PHYIR RO, ,DE BZHIN DU 'DIR YANG 'GA' ZHIG PHAM PAR 'GYUR PA
THAMS CAD LA YANG DGE SLONG GANG ZHES BYA BA GSUNGS PA YIN LA,
'GA' ZHIG DU MA GSUNGS PA NI DPER NA BSLAB PAR BYA BA RNAMS LTA
BU'O, ,'GA'

ZHIG TU GSUNGS PA DANG, MA GSUNGS PA NI JI LTAR DGE 'DUN LHAG MA
RNAMS LA'O, ,DE'I PHYIR 'DIR 'PHAGS PA'I LAM GYI GZUGS BRNYAN DU
SDOM PA GNAS PA YIN LA DE MED PAR MA GYUR NA 'PHAGS PA'I LAM GNAS
PAR BLTA BAR BYA'O ZHE'O, ,'DI DANG SMYAN GYI BAR 'OG MA BZHI STE
LNGA NI MI

TSANGS PAR SPYOD PA'I CHA YIN NO, ,YAN LAG NI SAD PA'I GNAS SKABS
DANG, RANG GI KHU BA DANG, DANG PO'I GNAS NAS 'PHOS PA DANG,
MNGON PAR BSAMS PA NYID DANG, BSAL BA DANG, GZHAN GYI RGYUD DU
GTOGS PAS KYANG BYAS PA DANG, GOS LA SOGS PAS BAR DU CHOD PA DANG

BRAL BA DANG, SEMS CAN DU BGRANG BA DANG, DE'I RNAM PAR GNAS PA'I
LAG PA LA SOGS PAS BYUNG BA'O, ,BUD MED KYI YUL ZHES BYA BA NI,
BUD MED KYI SKYE BO STE, DE LA GCOD PAR BYED ZA BAR BYED PAS NA
BUD MED DO, ,SKYES PA'I SEMS YONGS SU BCAS NAS ZA BA ZHES BYA
BA'I

BAR DU'O, ,GZHAN NI LTUNG BA SKYED PA'I PHYIR DANG, LONGS SPYOD
PAR BYA BA NYID KYI PHYIR BUD MED DO ZHES 'CHAD DO, ,GZHAN DAG NI
LAM GYI SGRA 'DI RNAM PAR RTAG PA'I DON 'DI BLO LA GZHAG NAS LEN
BU NAS BZUNG BA LA YANG DNGOS GZHIR 'CHAD DE, DE DAG NI ZHUS PA
LAS SPU DANG SEN MO DANG SO LA

@201B SOGS PA LA REG NA SBOM POR BSHAD PA DANG 'GAL BAR NGES PAR
BYA'O, ,ZHUS PA LAS BTZUN PA SPUS REG NA LTUNG BA CIR 'GYUR SBOM
PO'O, ,BTZUN PA SPU LA REG NA LTUNG BA CIR 'GYUR SBOM PO'I ZHES
GSUNGS SO, ,MDO MDZAD PAS KYANG SEN MO LA SOGS PA NI GZHAN DANG
LDAN PA NYID DO ZHES GSUNGS

SO; ,LUS LA REG PA BZHIN DU 'DI LA REG PAS RO NYE BAR GNAS PA YIN
NO, ,ZHE NA DE NI SPU LA REG PA 'DI LA YANG DON MTSUNGS PA YIN
TE, LAG NGAR DANG RJE NGAR LA SOGS PA'I LUS LA REG PA LAS BDE BA
DANG, 'DOD LDAN MA RNAMS KYI MCHAN KHUNG DANG SGYED PA'I SPU LA
REG PA LA 'DOD LDAN PA RNAMS LA LHAG PA'I

RO NYE BAR GNAS PA YIN LA, DE LA YANG DNGOS GZHI NI 'DOD PA MA
YIN TE, LUS NYID MA YIN PA'I PHYIR RO, ,RO NYE BAR GNAS PA NI
'DIR YAN LAG MA YIN TE, 'DOD CHAGS CHE BA RNAMS KYI TSUL BZHIN MA
YIN PA YID LA BYED PA'I DBANG GIS BYA BA MED PAR RO CHEN POR
NYAMS SU MYONG BA NA DNGOS GZHIR

THAL BAR MA GYUR PA'I PHYIR RO, ,'O NA 'DIR LEN BU NAS BZUNG NA
ZHES GSUNGS SO ZHE NA, BYUNG BA'I DBANG GIS 'DIR BSHAD PA YIN GYI
'DI YAN LAG NI MA YIN TE, RANG GIS BSLANGS PA'I DOG PA 'THAG TU
BCUG PA BZHIN NO, ,'ON TE RNAM PAR 'BYED PA LAS LEN BU NAS BZUNG
NGAM ZHES BYA BA

LA LEN BU NI SKRA DANG 'BREL PA'I GOS SO ZHES GSUNGS SO ZHE NA,
'DI GSUNGS MOD KYI 'ON KYANG LEN BU NAS BZUNG BA DGE 'DUN LHAG MA
NI MA YIN NO, ,'O NA RNAM 'BYED DU JI LTAR SMOS SHE NA, BYUNG
BA'I DBANG DU GYUR PA MDO'I TSIG DE NYID KYI RNAM PAR DBYE BAR
BSTAN PA'I DON DU GSUNGS KYI YAN LAG

MA YIN TE, LTUNG BAR BSTAN PA MED PA'I PHYIR RO, ,DE BZHIN DU 'DI
LTAR RNAM PAR 'BYED PA LAS 'DI LTAR DGE SLONG GIS BUD MED MTSAN
NYID DANG LDAN PA'I SPYI BO LA NOM PAR BYED NA GOS KYIS BAR DU
MCHOD PA LA NOM NA LHAG MAR 'GYUR RO, ,BAR DU CHOD PA DANG BCAS
PA LA NOM NA SBOM POR 'GYUR RO, ,

DE BZHIN DU DPRAL BA LA SOGS PA LA YANG DE BZHIN NO ZHES BSTAN PA
'DIS NI DBANG PO DANG BCAS PA'I LUS THAMS CAD LA LTUNG BA 'BYUNG
BAR BSTAN PAR BYAS NAS LTUNG BA BSTAN GYI DBANG PO MED PA LEN BU
LA SOGS PA LUS MA YIN PA RNAMS NI MA YIN NO, ,DE LTAR YANG THA NA
RKANG PA'I MTHE BONG LA REG

@202A *, ,PAR BYED NA ZHES BYA BA 'DIR THAMS CAD NYE BAR BSDUS
NAS MTHAR PHYIN PAR BSTAN PA NI BDE BAR GSHEGS PAS LUS NYID BSTAN
PA RNAM PAR BCAD PA'I DON DU'O, ,RTOG PA SNGON DU GTONG BA 'GA'
ZHIG DBANG PO MED PA RNAMS LA DNGOS GZHIR 'GYUR BAR DOGS PAR MI
BYA

STE; ,GZHAN DU NA BCOM LDAN 'DAS KYIS SKRA DANG SEN MO MTHA' YIN
PA'I PHYIR THA NA SKRA DANG SEN MO ZHES DE LTAR MTHAR THUG PAR
STON PAR 'GYUR RO, ,DE'I PHYIR LEN BU DE LA GOS KYIS BAR DU MA
CHOD PA SEN MO DANG SO DANG SPU LA REG PA BZHIN DU SBOM POR BLTA
BAR BYA STE, SBYOR BA YIN PA'I PHYIR

DANG; YAN LAG GZHAN THAMS CAD YOD LA LUS NYID MED PA'I PHYIR RO
ZHES BYA BA NI 'DUL BA 'DZIN PA RNAMS KYI'O, ,DES NA 'DI NI DBANG
PO DANG BCAS PA'I LUS KYI BYE BRAG RNAM PAR GZHAG NAS DBANG PO
MED PA'I LUS LA LUS ZHES GA LA STON PAR 'GYUR TE, SHIN TU THA DAD
PA'I PHYIR RO, ,

GANG DU LEN BU LA REG PA LA YANG DBANG PO MED PA'I PHYIR DNGOS
GZHIR MI 'DOD NA DE DANG 'BREL PA'I GOS LA DNGOS GZHIR GA LA
'GYUR TE, DBANG PO MED PA'I PHYIR THAG RING DU SPANGS PAS SKABS
MI RNYED PA'I PHYIR RO, ,DES NA NOM PA LA SOGS PA 'DIR NYON MONGS
PA CAN GYI BDE BA MNGON PAR BSAMS

NAS NGAS BUD MED KYIS BYAS PA'I REG PA BDAG GIR BYED NA JI LTA JI
LTAR LUS KYI YAN LAG GANG DANG GANG LA REG PA NA DGE 'DUN LHAG
MA'O, ,BUD MED GSON PA'AM SHI BA ZHES BYA BA 'DIR YAN LAG MA YIN
TE, DES NA KHYAD PAR YONGS SU BZUNG BA 'DI DAG SO SO LA YANG DGE
'DUN LHAG MAR

'GYUR BA YIN NO ZHES SHES PAR BYA'O, ,DE LTAR YANG ZHUS PA LAS
BTZUN PA RE ZHIG BUD MED SHI BA'I LUS DANG LHAN CIG REG PAR BGYID
NA LTUNG BCIR 'GYUR, DGE 'DUN LHAG MA'O ZHES GSUNGS SO, ,DE BZHIN
DU 'GREL PA BYED PAS KYANG SHI BA NYID NI 'DIR NA SMAD PAR BYA BA
MA YIN NO

ZHES BSHAD DO, ,YAN LAG NI MI'I 'GRO BA BAR SKYES PA NYID DANG,
RANG BZHIN DU GNAS PA NYID DANG, MI TSANGS PAR SPYOD PA BSTEN
PA'I MTHU DANG LDAN PA DANG, LUS MA NYAMS PA NYID DANG, GOS LA
SOGS PAS BAR MA CHOD PA NYID DANG, BUD MED DANG DRAL CING GYUR
PA'I SEMS DANG,

@202B LUS LA REG PA DANG, REG PA BDAG GIR BYAS PA DANG, LUS MA
NYAMS PA NYID DO, ,DGE SLONG MAS SKYES PA LA 'KHRIG PA SMRAS NA
SBOM POR 'GYUR TE, 'OG MA DAG LA YANG NGO, ,YAN LAG NI MI'I 'GRO
BA PA NYID DANG, LEGS NYES KYI DON GO BA DANG, BDE BA NYAMS SU
MYONG BAR 'DUN PA DAG

'DOD CHAGS DANG MTSUNGS PAR LDAN PA'I SEMS DANG, RANG GI NGAG GIS
BRJOD PA DANG, GZHAN LA BRJOD PA DANG, BDAG GI DON RNAMS SO,,
,,DGE SLONG MAS SKYES PA LA BSNYEN BKUR BSNGAGS NA NYES BYAS TE,
'OS MA YIN PA'I PHYOGS LA BRTEN PA'I PHYIR RO, ,YAN LAG NI MI'I
'GRO BA PA

NYID DANG, RANG BZHIN DU GNAS PA DANG, LEGS SMRAS KYI DON GO BAR
NUS PA DANG, DRAL ZHING GYUR PA'I SEMS DANG, RANG GI NGAG GIS
BRJOD PA DANG, BDAG GI LUS LA BSNYEN BKUR BYA BA'I DON DANG, BDAG
NYID LA BSNYEN BKUR BSNGAGS PA BRJOD PA DANG, BDAG NYID KYIS
RTOGS PA'O,, ,,

SMYAN BYED PA LA 'DIR BUD MED NI YAN LAG MA YIN TE, SKYES PA'I
YUL LA YANG 'DI RNAM PAR GZHAG PA YIN NO, ,DE LTAR 'GREL PA BYED
PAS KYANG KHYAD PAR YONGS SU BZUNG BA MED PA'I PHYIR THAMS CAD DU
BSTEN PAR BYA BA'I RMA'I SGO GNYIS SAM GSUM DANG LDAN PA'I MI'I
'GRO BA PA DANG, STEN

PAR BYED PA YAN LAG THAMS CAD DANG LDAN PA'I MI'I 'GRO BA PA'O
ZHES BRJOD DO, ,DE NYID KYI PHYIR MA NING PHO MO YANG 'DI NYID
KYI RJES SU 'BRANGS NAS SPANGS PAR BLTA BAR BYA'O,, ,,'DIR YAN
LAG NI GZHAN DAG DANG, RANG BZHIN DU GNAS PA DANG, MI'I 'GRO BA
PA DAG DANG, SBYOR BA DANG SBYAR

BYED RMA'I SGO GNYIS SAM GSUM DANG LDAN PA DAG DANG, MI MTHUN PA
DAG MTHUN PAR BYA BA'I DON DU DANG, SPRAD PA'I DON DU TSIG DANG,
PHRIN YIG LA SOGS PAS PHRIN LAN GSUM MNOS SHING BSKYAL BA DANG
PHRAD PA'O,, ,,KHANG PA LA BDAG PO DANG BCAS PA DANG BDAG PO MED
PA'I BYE BRAG GI SA

KHANG BA NI RNAM PA GNYIS SU 'GYUR BA DES NA 'DIR JI LTA BU ZHIG
BRJOD PAR BYA SNYAM PA LA, BDAG PO ZHES BYA BA LA SOGS PA GSUNGS
TE, BDAG PO MED PA NI GANG LA BDAG PO SKYES PA DANG BUD MED DANG
MA NING MED PA STE, BDAG NYID KYIS BSLANGS PA ZHES GSUNGS PA'I
PHYIR RO, ,GZHAN DAG NI

@203A *, ,BDAG PO MED PA NI BDAG PO MED PA CAN YIN LA BDAG NYID
NI BDAG PO NYID YIN PAS BDAG PO DANG BCAS PA YIN NO ZHES 'CHAD
DO, ,DES NA BDAG GI PHYIR ZHES GSUNGS TE, BDAG GI CHED DU ZHUGS
PA YIN GYI GNYIS DANG GSUM DANG BZHI LA SOGS PA'I CHED DU NI MA
YIN NO, ,

GNYIS KYI THUN MONG PA LA NI SBOM POR BRJOD PA'I PHYIR TE, GNYIS
KYIS THUN MONG DU BYED NA LTUNG BA SBOM POR 'GYUR RO ZHES BYA BA
LA SOGS PA GSUNGS PA'I PHYIR RO, ,MANG PO'I DON DU BSTAN PA NI
RIGS PA MA YIN TE, DGE 'DUN GYI DON DU YIN NA GTZUG LAG KHANG DGE
'DUN LHAG MAR 'GYUR BA'I

PHYIR TE, DGE SLONG GI BDAG PO YOD PA DGE 'DUN GYI PHYIR GTZUG
LAG KHANG CHEN PO ZHIG BRTZIG TU BCUG NA ZHES BYA BA LA SOGS PA
GSUNGS PA'I PHYIR RO, ,BDE BAR GSHEGS PA'I MTHO ZHES PA LA BDE
BAR GSHEGS PA NI YANG DAG PAR RDZOGS PA'I SANGS RGYAS KYI LAM GYI
RJES SU ZHUGS PA NYID KYI PHYIR

RO; ,YANG NA GSHEGS PA DANG BYON PA DANG, GZIGS PA DANG, RNAM PAR
GZIGS PA LA SOGS PA DANG, BSKYED PA DANG LDAN PA'I PHYIR RO,
,YANG NA DE KHO NA NYID DANG GNYIS GNAS PA'I KHYAD PAR LUS PA MED
PAR MKHYEN PA'I PHYIR RO, ,YANG NA MDZES PA DANG PHYIR MI LDOG PA
DANG, MA LUS

PA GSHEGS PAS SO ZHES GZHAN DAG 'CHAD DO, ,LHAG MA 'DI NI MI GSOD
PA'I PHYOGS SU GTOGS PA YIN TE, 'OG MA DAG LA YANG NGO, ,KHA CIG
NI GNYIS PO 'DI DAG MA BYIN PAR LEN PA'I 'KHOR DU GYUR PAR BRJOD
DO, ,DE'I 'DI NI BSTAN BCOS LAS 'DAS PA YIN TE, MA BYIN PAR LEN

PA'I 'KHOR NI MA BSTABS PAR STAN LA 'DUG PA DANG, BYIN PHROGS
DANG BSNGOS BSGYUR DANG, SBED PA DANG, RKUN MA DANG 'GROGS PA
NYID YIN PA'I PHYIR 'DI GNYIS MA YIN NO 'DI GNYIS DGE SLONG MA LA
MA BZHAG STE, BUD MED PHAL CHER NI KHANG PA BYED PA LA 'JUG PA MA
YIN TE, BUD MED RNAMS NI

JI LTAR YANG DE'I BLO RANG DBANG DU 'JUG PA MA YIN PA'I PHYIR RO,
,SKYES PA NI KHANG PA BYED PA LA RANG DBANG CAN DU 'DOD PAS 'JUG
PA'I PHYIR RO, ,'JUG CES BYA BA MTHONG BA DE NI SRID TSAD PA YIN
PAS BSAM PAR MI BYA'O, ,DES NA GZHI MI RUNG BA'I PHYOGS LA BRTEN
PA'I PHYIR 'DI LA NYES BYAS SU RNAM PAR

@203B GZHAG GO, ,'DI'I YAN LAG NI, SA GZHI DANG YO BYAD GZHAN LA
BTZAL BA NYID DANG, RJES SU GNANG BA NYID DANG, GZHI MA DAG PA
NYID DANG, MA BSTAN PA NYID DANG, GNAS YONGS SU RDZOGS PA DANG,
GCIG GI DON NYID DANG, TSAD LAS 'DAS PA'O, ,GTZUG LAG KHANG CHEN
PO BYED DU 'JUG

NA; NYES PA LA 'DIR RIN THANG LAS YIN GYI TSAD LAS NI MA YIN TE,
GANG GI PHYIN RIN THANG DANG TSAD KYIS CHEN PO NI RNAM PA GNYIS
TE, 'DIR NI RIN THANG LAS MNGON PAR 'DOD PA YIN GYI TSANG LAS NI
MA YIN NO, ,GANG GI PHYIR DGE 'DUN GYI GTZUG LAG KHANG NI BDAG PO
DU MA CAN YIN PA'I PHYIR TSAD LHAG PA NYID YIN

GYI 'DAS PA NI MA YIN NO ZHES BYA BA'I DON GYI DBANG DU BYAS NAS
TSANG LAS 'DAS PA NYID NI GTZUG LAG KHANG MA DAG PA'I YAN LAG DU
MA BSTAN TO, ,BDAG PO YOD PA NI BYUNG BA YIN GYI YAN LAG MA YIN
NO ZHES 'GREL PA BYED PAS BSHAD DO, ,KHYIM GYI DNGOS PO LA ZHEN
PA BKAG PA BAG YONGS SU BYAS NAS DGE

'DUN GYI PHYIR NYOS PA DANG, DGE 'DUN GYIS KYANG RJES SU GNANG
BA'O, ,DGE 'DUN GYI PHYIR ZHES PA NI DGE 'DUN GYI DGOS PA'O, ,DGE
'DUN SMOS PA NI KHYIM PA BZHI LA SOGS PA YANG DGE 'DUN DU MI
BZHED PAR RIG PAR BYA STE, KHYIM PA'I DON LA SEMS PA NI SDIG PA
CAN YIN PA'I PHYIR RO, ,'PHAGS

PA'I DGE 'DUN RJES SU BZUNG BA'I BSAM PA NI SHIN TU DGE BA NYID
YIN YANG KHA NA MA THO BAR RNAM PAR GZHAG PA'I PHYIR RO, ,GANG DU
DGE 'DUN GYI PHYIR ZHES BYA BAS DE BZHIN GSHEGS PA'I NYAN THOS
KYI DGE 'DUN GSUNGS PA NI GLENG GZHI'I DBANG DU BYAS NAS DE NI
NYE BAR MTSON PAR BYED PAR RIG PAR BYA'O ZHES 'GREL

PA BYED PAS BSHAD DO, ,DE'I 'DI NI DRANG SRONG GIS MA GSUNGS PA'I
PHYIR DANG, GTZO BO MA YIN PA'I PHYIR DANG, RANG GI DON NYID MED
PA'I PHYIR MI 'DOD PA YIN TE, GANG GI PHYIR RNAM 'BYED LAS GTZO
BOR DGE 'DUN GYI CHED DU ZHES BYA BA NI NYAN THOS KYI DGE 'DUN LA
BSHAD PA'I PHYIR ZHAR LA BYUNG BA RANG 'DOD

KYI BSHAD PAS CI ZHIG BYA BA ZHES 'DUL BA 'DZIN PA DAG ZER RO,
,GZHI MED PA 'DI NI SMRA BA'I PHYOGS SU GYUR PA'I KHA NA MA THO
BA YIN NO, ,BAG TZAM LA GZHAN GYI CHA MA YIN PA DANG MTHUN PA
ZHES BYA BA LA GZHAN NI MYA NGAN LAS 'DAS PAR BRJOD PAR BYA STE,
'KHOR BA NI PHYIN CI LOG YIN PA'I PHYIR RO, ,

@204A *, ,DE'I CHA MA YIN PA NI MI MTHUN PA'I PHYOGS TE NYON
MONGS PA'I CHOS SO, ,DE DANG MTHUN PA NI GZHAN GYI CHA MA YIN PA
DANG MTHUN PA STE, PHAM PAR GYUR PA BZHI PO DAG GO, ,DE NYID KYI
RNAM PAR 'BYED PA LAS GZHAN GYI CHA MA YIN PA DANG MTHUN PA ZHES
BYA BA LA GZHAN ZHES BYA BA NI MYA NGAN

LAS 'DAS PA'O, ,DE'I CHA DANG MTHUN PA MA YIN PA NI PHAM PAR GYUR
PA BZHI PO DAG GO, ,GZHAN NI BCOM LDAN 'DAS KYIS MDZAD PA'I BSHAD
PA MA RTOGS NAS RANG NYID 'CHAD PAR BYED DE, GZHAN LA BRTEN PA NI
GZHAN GYI CHA STE, GANG GI PHYIR 'DIS NI 'KHRIG PA'I CHOS BSTEN
TO ZHES DNGOS

SU BSHAD PA'I PHYIR TE, DNGOS SU GSAL POR SMRA BA NI GZHAN GYI
CHA STE, GNYIS GNYIS DANG SNYOMS PAR 'JUG PA DANG 'DRA BA'I CHOS
ZHES BYA BA'I DON TO, ,DE LA PHAM PA NI GZHAN GYI CHA DANG MTHUN
PA'O, ,YANG NA DE BZHIN DU ZHES PA NI MYA NGAN LAS 'DAS PA STE,
DGE BA DANG RTAG PA NYID KYI PHYIR

RO; ,DE LAS BZLOG PA'I PHYIR GZHAN NI 'KHOR BA'O, ,DE BSTEN PA'I
PHYIR GZHAN GYI CHA'O, ,DE DANG RJES SU MTHUN PA NI PHAM PA STE
GZHAN GYI CHA DANG MTHUN PA'O, ,BSHAD PA 'DI THAMS CAD LA NI DGAG
PA'I SGRA RNAM PA THAMS CAD DU DOR NAS 'CHAD PAR SHES PAR BYA'O,
,'ON TE DGE 'DUN

LHAG MA'I CHOS KYI RNAM PA 'GA' ZHIG GIS KYANG GZHAN MA YIN PA
DANG MTHUN PAR 'GYUR TE, MYA NGAN LAS 'DAS PA DANG 'GAL BA'I
PHYIR DES KYANG SKUR NA LHAG MAR GZHAG PAR BYA'AM SNYAM PA LA DE
LAS KHYAD PAR DU BYA BA'I DON PHAM PAR 'GYUR BA'I CHOS KYIS ZHES
SMOS SO 'ON TE TSIG GNYIS SMOS PA CI'I

DON DU BYAS SHE NA, GNYI GA SMOS PA NI PHAM PA 'DI MYA NGAN LAS
'DAS PA'I CHOS DANG SHIN TU 'GAL BA'I PHYIR RO ZHES BYA BA'I
DBANG DU BYAS NAS PHAM PAR 'GYUR BA LA SHIN TU NYES PA BRJOD PA'I
DON DU YIN NO, ,DBYEN LA LHAS SBYIN GYI GNAS LNGA PO NI DGON PAR
GNAS PAR MI BYA BA NYID DANG, BSOD SNYOMS PA

NYID DANG, PHYAG DAR KHROD PA NYID DANG, CHOS GOS GSUM PA NYID
DANG, BLA GAB MED PA NYID DE, DKA' THUB KYI GNAS LNGA PO 'DI DAG
LA MI MOS PA DANG, MI BZOD PA DANG, MI BZOD PA SGRUB PA DE DAG NI
DGE SBYONG GOO TA MA'I DRUNG NA MI GNAS PAR RING DU GYUR PA YIN
PAS TSUL SHING LONG SHIG BSGO BA

@204B NA; DGE SLONG LNGA BRGYA PO RNAMS KYIS TSUL SHING BLANGS
PAR GYUR TE ZHES BYA BA LA SOGS PA GZHI LAS GSUNGS SO, ,KHA CIG
NI ZHO DANG 'O MA MI BTUNG BA LA SOGS PA'I RANG BZHIN GZHAN BRTUL
ZHUGS KYI GNAS LNGA LHA SBYIN GYIS BCAS PA YIN TE, 'DI LTA STE 'O
MA DANG LAN TSA MI BZA' BA DANG,

GOS MA DRAS PA BGO BA DANG, GRONG DU GNAS PAR MI BYA BA'O ZHES
'CHAD PA NI DON 'BREL PAR MA MTHONG STE, PHYE BA LAS DUS LOG PAR
LTA BA SKYES PA NA DE RNAMS STON PA'I PHYIR RO, 'DI LTAR LHA
SBYIN GYIS 'PHAGS PA LA SKUR BA 'DEBS PA CAN GYI LOG PAR LTA BA
RNYED NAS, DGE BA'I RTZA BA YONGS

SU CHAD PA 'JIG RTEN PHA ROL LA MED DO ZHES BYA BA LA SOGS PA'I
NYES PA RNYED NAS NYAN THOS RNAMS LA TSIG LNGA RNAMS KYIS CHOS
STON PAR BYED PA NI DGE SBYONG GOO TA MA NI 'O MA 'THUNG STE ZHES
PA LA SOGS PA GZHI LAS GSUNGS PA'I PHYIR RO, ,'DIR TSUL KHRIMS
DANG BRTUL ZHUGS MCHOG TU 'DZIN PA 'DI NI

RGYU MA YIN PA LA LAM DU LTA BA ZHES DE DANG DER GSUNGS SO, ,RGYU
MA YIN PA LA RGYUR RTOGS PA NYID KYIS TSUL KHRIMS DANG BRTUL
ZHUGS MCHOG TU 'DZIN PA NI SDUG BSNGAL MTHONG BAS SPANG BAR BYA
BA YIN NO ZHES YE SHES LA 'JUG PA'I BSTAN BCOS LAS BSHAD PA BZHIN
NO, ,DE NYID KYI PHYIR DGE

'DUN GYI DBYEN DU GYUR PA'I BRDZUN DU SMRA BA 'DI NI NYES PAR
SPYOD PA THAMS CAD LAS KHA NA MA THO BA CHEN POR BSTAN TO, CHOS
DANG CHOS MA YIN PA SHES KYANG CHED DU BSAMS NAS DGE 'DUN GYI
DBUS SU LOG PAR STON PA'I PHYIR RO, ,DE YANG DGE 'DUN DBYE BA'I
PHYIR BRDZUN DU SMRA BA KHA NA MA THO BA RAB CHER

'DOD CES BSHAD PA'I PHYIR RO, ,KHA CIG NA RE DGE 'DUN GYI DBYEN
GYI SBYOR BA LA SBOM PO'O, ,BZHAMS TE BSGO BA NA MI LDOG NA SBOM
PO'O, ,GSOL BA DANG GNYIS KYI LAS DAG GIS MI LDOG NA SBOM PO'O,
,LAS BRJOD PA GSUM PA YONGS SU MA RDZOGS PA LA SGOM PO'O, ,DE
RDZOGS

PA'I THA MA NI LHAG MA'O SNYAM DU SEMS TE, DE BZHIN DU RJES SU
PHYOGS PA DANG KHYIM SUN 'BYIN PA DANG BKA' BLO MI BDE BA LA YANG
CI RIGS PAR RTOGS PAR BYA STE, 'JUG PA NI SBYOR BA NYID DO,
,BSKRAD PA GLENG BA DRAN PA MA BYAS PA NI DE'I'O ZHES BSHAD PA'I
PHYIR RO ZHES ZER BA DE RIGS PA MA

@205A *, ,YIN TE, GANG GI PHYIR DGE 'DUN GYI DBYEN BYED PAR BRTUL
PA DANG, RJES SU PHYOGS NAS 'JUG PA NI SBOM PO'I SBYOR BA NYID
YIN PAS NYES BYAS YIN TE, DGE 'DUN GYI DBYEN LA NI SBOM PO 'BYUNG
BA MIN LA, DE'I SBYOR BA LA NYES BYAS SO ZHES BSHAD PA'I PHYIR
RO, ,

'DUN PAS 'GRO BA LA SOGS PA BRJOD PA DANG, BRJOD PAR BYA BA MA
YIN PA NYID DU BYED PA'I 'JUG PA'I SBYOR BA LA YANG NYES BYAS
NYID DO, ,'DUN PAS 'GRO BA LA SOGS PA NYID DU BRJOD PA DANG BRJOD
PAR BYA BA MA YIN PA NYID DU BYED PA LA TSIG KYAL PA SMRA BA NYID
KYIS NYES BYAS 'BYUNG BA'I

PHYIR RO, ,SBOM PO DANG NYES BYAS KYI SBYOR BA DAG LA SBOM PO
NYID DU RIGS PA MA YIN TE SBYOR BA LA NA SMAD PA'I PHYIR RO, ,DE
LTAR YANG 'GA' ZHIG LAS JI SRID DGE SLONG 'GA' ZHIG DGE 'DUN
MTHUN PA BYED PAR BRTUL BAR BYED PA LA NI THAMS CAD DU NYES BYAS
SU 'GYUR RO, ,BZHAMS TE BSGO BA NA

MI GTONG NA NYES BYAS SO, ,DE BZHIN DU DGE SLONG 'GA' ZHIG DGE
'DUN MTHUN PA 'BYED PA'I RJES SU PHYOGS PAR BYED PA LA NYES BYAS
SU 'GYUR RO, ,JI SRID DU DGE 'DUN 'GA' ZHIG GIS SHES NAS DGE
SLONG RNAMS KYIS BSKRAD PA'I LAS BYAS PA DANG, DE LA 'DUN PAS
'GRO BA LA SOGS PA

ZER NA NYES BYAS SO, ,JI SRID DGE SBYONG 'GA' ZHIG BDE BAR GSHEGS
PA'I MDOR GTOGS PA LA SOGS PA LA BRJOD PAR BYA BA MA YIN PA NYID
DU BYED NA THAMS CAD DU NYES BYAS SU 'GYUR RO, ,BZHAMS TE BSGO BA
NA NYES BYAS SO ZHES BYA BA LA SOGS PA GSUNGS PAS JI LTAR 'DI LA
SBOM POR

BRJOD PAR BYA, GSOL BA DANG GNYIS LAS BRJOD PA DAG LAS MI LDOG NA
SBOM PO'O, ,LAS BRJOD PA LA GSUM MA RDZOGS NA LHAG MAR 'GYUR TE,
'DIR DGE 'DUN LHAG MA GSUM PO RNAMS LA LTUNG BA'I BYE BRAG DE
LTAR RTOGS PAR BYA'O, ,DGE 'DUN GYI DBYEN 'DI NI MI CHOS BLA MA'I
PHYOGS

SU GTOGS PAR BLTA BAR BYA'O, ,'DI'I YAN LAG NI 'KHOR LO'I DBYEN
GYI BDAG NYID KYI DGE 'DUN GYI DBYEN DANG CHOS DANG CHOS MA YIN
PA LA CHED DU BSAMS NAS DGE 'DUN GYI DBUS SU BRDZUN DU SMRA BAS
PHYIN CI LOG TU STON PA DANG, GSOL BA DANG BZHI'I LAS KYI MTHAR
PHYIN PA ZHES BYA BA 'DI YIN

@205B NO; ,BKA' BLO MI BDE BA LAS GANG GI PHYIR PHYIN CI LOG TU
'CHAD PA'I CHOS DANG 'DUL BA RNAMS KYI GZHUNG NI, CHOS LA YONGS
SU DOGS PA YIS, ,RNAM PAR SPYAD PAR MI BYA STE, ,'ON LONG GYUR PA
BZHIN BYOS LA, ,GONG BSHAD DE NI SPYAD PAR GYIS, ,ZHES BYA BA NI
'DI YIN NO, ,BKA' BLO MI BDE

BA'I RANG BZHIN CAN NI GDUG PA CAN 'DI LA TSIG 'BRAS BU MED PA'I
PHYIR BKA' BLO MI BDE BA STE LEGS PAR MI NYAN PA'O, ,DE'I RANG
BZHIN NI BKA' BLO MI BDE BA'I RANG BZHIN CAN DE TSIG MI BZOD PA
ZHES BYA BA'I DON TO, ,GZHAN NI TSIG GI RJES SU MI BYED PA ZHES
BYA BA'I DON TO, ,RNAM PAR 'BYED PA LAS

BKA' BLO MI BDE BA ZHES BYA BA NI TSIG GI LAM RJES SU MTHUN PAR
MI BYED PA DANG, MI 'DZIN PA'O ZHES GSUNGS SO, ,LHAG MA GDON
PA'O, ,CHOS GOS LTAG PA ZHES BYA BA NI SNAM SBYAR BLA GAS MTHANG
GOS LA LTOS PA'I BYIN GYIS BRLABS PA'I CHOS GOS GSUM PO LAS GZHAN
SHAM THABS KYI GZAN LA

SOGS PA LHAG PA'O, ,GANG GI PHYIR DON DAM PAR NA BYIN GYIS BRLABS
PA'I CHOS GOS GSUM PO NI BDAG GIR BYA BA YIN GYI GZHAN NI MA YIN
NO ZHES 'DI 'DIS BSTAN PAR RIG PAR BYA'O, ,CHOS GOS LHAG MA NI
'DI'I BYUNG BA'I DBANG GIS GSUNGS PA YIN TE, 'THAG PA'I SPONG
BA'I LTUNG BYED LA

RANG GIS BLANGS PA'I DOG PA BZHIN NO, ,'DI YAN LAG NI MA YIN TE,
CHOS GOS GSUM PA YOD LA BYIN GYIS MA BRLABS SHING RNAM PAR MA
BRTAGS PA'I GOS ZHAG BCU LAS 'DAS PAR 'CHAD NA SPANG PA'I LTUNG
BYED YIN TE, LHUNG BZED 'CHAD PA'I RJES SU 'BRANGS NAS RTOGS PAR
BYA'O, ,

DE LTAR YANG ZHUS PA LAS BTZUN PA DGE SLONG LA LHUNG BZED GCIG
MCHIS PA DE NYID SPANG BAR 'GYUR PA MCHIS SAM, NYE BA 'KHOR BYIN
GYIS MA BRLABS PAR 'CHAD NA 'GYUR RO ZHES GSUNGS TE, LHUNG BZED
'CHANG BA LA YANG GZHUNG 'DI NYID YIN NO, ,GOS RNAM PAR BRTAGS
PAR BYED PA NA MKHAN

PO'I MING NAS BRJOD PAR BYA'O, ,SRA BRKYANG BTING BA'I PHAN YON
NI BCOM LDAN 'DAS KYIS ZHAG BCU LAS 'DAS PA MED PA DANG, NUB GCIG
'BRAL BA MED PA DANG, 'JOG PA MED PA DANG, STOD G-YOGS SMAD
G-YOGS DANG BCAS PAS LJONGS RGYUR 'GRO BA DANG, 'DUS SHING ZA BA
DANG,

@206A *, ,YANG YANG ZA BA DANG, KHYIM RNAMS SU MGRON DU MA BOS
PAR 'GRO BA DANG, GOS CI BDER TSOL BA DANG, STON ZLA 'BRING PO
NAS DPYID ZLAR BA NYA'I BAR DU SRAB RKYANG BTING BA'I RNYED PA
THUN MONG DU 'GYUR BA DANG, RNAM PAR MA BRTAGS PA'I CHOS GOS JI
TZAM 'DOD PA 'CHANG PA'O ZHES

GSUNGS SO, ,JI SRID DU SPANG BA'I DNGOS PO DE MA BSHAGS SHING SO
SOR MA BSHAGS PAR LHUNG BZED DAM CHOS GOS SAM DRA BA'AM PHOR
BU'AM SKA RAGS SAM DGE SBYONG GI 'TSO BA'I YO BYAD GANG YANG RUNG
BA GZHAN DAG NYE BAR 'JOG PAR BYED NA DE LTAR NA YANG SNGA MA'I
RGYUD KYIS SPANG BAR 'GYUR RO

ZHES GSUNGS SO, ,MDO MDZAD PAS KYANG LTUNG BA DE YOD NA YO BYAD
TZAM BDAG GIR BYAS PA LA SPANG BA NYID DO ZHES BSHAD DO, ,DGE
SLONG MA DANG BSLAB PA SBYIN PA LA NI SPANG BA'I LTUNG BYED DO,
,NYAMS PA DANG MA CHAGS PA DAG LA NI NYES BYAS SO, ,DGE SLONG MA
DANG DGE TSUL DANG DGE TSUL MA LA NI 'CHANG

BA'I LTUNG BA MED DO, GANG GI PHYIR 'CHANG BA'I LTUNG BA 'DI NI
DGE SLONG MA LA SOGS PA LA RNAM PAR MA BZHAG PA'I PHYIR RO, ,DGE
SLOB MA LA NI BRGYAD LTUNG BA MED PA YIN LA DGE TSUL GNYIS LA NI
BCU GSUM MA BSTAN TE, LHAG MA NI CI RIGS PAR RTOGS PAR BYA'O,
,'BRAL BA LA MTSAMS MED PA'I

GNAS SU NI YAN LAG GIS KHYAB PA GNAS KYI MTHA'O, ,NYE 'KHOR NI
KHOR KHOR YUG TU 'DOM GANG TZAM MO, ,RTZIG PA DANG RIB MA DANG
'OBS KYIS BSKOR BA'I GRONG LA NI DE TZAM NYID NYE 'KHOR YIN NO,
,CHOS GOS BYIN GYIS BRLABS PA DANG NUB GCIG BRAL NA SPANG BA YIN
LA, BRAL BAS BYIN

GYIS BRLABS PA ZHIG PA NI MA YIN NO, ,BYIN GYIS BRLABS PA DANG
'BRAL BA LA NI SLAR DBYUNG BA DANG 'BREL PA MED PA'I PHYIR LA
BRAL BAS NI BYIN GYIS BRLABS PA SLAR DBYUNG BA'I RANG BZHIN MA
YIN PA'I PHYIR RO, ,DE'I PHYIR GANG GI TSE LTUNG BA BSHAGS PA'I
DON DU DGE SLONG GZHAN LA SPONG BAR BYED PA DE'I TSE

SLAR BYUNG LA SPANG BA BYA'O, ,SPANG BA'I DUS SU CHOS GOS GZHAN
BYIN GYIS BRLAB PAR MI BYA BA STE, SPANG BA LA NI 'BRAL BA SNGON
DU BTANG BAS SPANG BA NYID YIN NO ZHES BSHAD PA'I PHYIR LA, BRAL
BAR RJES SU GNANG BA NA CHOS GOS BYIN GYIS BRLABS PA BKAG PA'I
PHYIR RO, ,CHOS GOS GZHAN BYIN GYIS

@206B BRLABS NA BRAL BA MED PA'I PHYIR LTUNG BA BSHAGS PA NYID MA
YIN TE, GANG GI PHYIR 'BRAL BA NI BDAG GIR BYED PA MED PAR GSUNGS
PA YIN LA, DE LA NI DE MED PA'I PHYIR RO, ,DES NA JI SKAD BSHAD
PA'I CHOS GOS LTUNG BA BSHAGS PA BYAS LA YANG BYIN GYIS BRLAB PAR
BYA'O ZHES 'DUL BA 'DZIN PA DAG

'DOD DO, ,'DUG PA LAS 'BRAL BA NI MED DO, ,'ON KYANG DE'I NANG
NAS GZHAN DU SKYA RENGS SHAR BAR MI BYA STE, DE SHAR NA NI NYES
BYAS NYID DO, ,SNAM SBYAR YANG RNAM PA LNGAS BCOL DU RUNG BAR
BSTAN TE, DGE SLONG DANG SGO GLEGS DANG BCAS PA NYID KYI GNAS SU
RTUR BA DANG, CHAR 'BAB PA DANG

'BAB TU DOGS PA DANG, GRONG GZHAN DU 'GRO BAR 'DOD PA CHU KLUNG
GIS MA CHOD PA DANG, SRA BRKYANG MA BTING BA'I GNAS YIN PA DANG,
GSOL BA DANG LAS NYID NI LNGA PA YIN NO, ,MDO MDZAD PAS KYANG DE
SKAD BSHAD DO, ,DE LTA BU'I RKYEN MED NA SNAM SBYAR MED PAR GRONG
DU 'GRO BAR MI BYA, KHANG

PA'I NANG DU 'GRO BA DANG 'DUG PAR MI BYA STE, JI SKAD DU BTZUN
PA MA DRAS PA'I CHOS GOS KYIS GRONG DU 'JUG PAR GNANG NGAM, NYE
BA 'KHOR MI GNANG STE, DE LTA BU'I RKYEN RNAMS YOD NA GNANG NGO
ZHES GSUNGS SO, ,'DIR MA DRAS PA NI SNAM SBYAR YIN GYI BLA GOS
DANG MTHONG GOS NI MA YIN TE,

DE LTAR YANG BLA GOS DANG MTHANG GOS DANG BCAS PAS SKYE BO'I NANG
DU RGYU ZHING 'GRO BAR BYA'O ZHES GSUNGS PA 'DIR GZHUNG YIN NO,
,MDO MDZAD PAS KYANG RKYEN DE LTA BU MED PAR MA DRAS PAR DES
GRONG NGAM KHYIM GZHAN DU 'JUG PA DANG 'DUG PAR MI BYA'O ZHES
BSHAD DO, ,KHA CIG DGE SLONG MA LA 'KHRUR

'JUG PA'I SPANG BA 'DOD DE, BSHAD PA'I MTSAN NYID BCU PO DE DAG
NI DGE SLONG MA LA YANG BLTA BAR BYA'O ZHES BSHAD PA'I PHYIR RO
ZHES 'DOD PA DE RIGS PA MA YIN TE, BYUNG BA MED PA'I PHYIR DANG,
BSLAB PA'I GZHI MTHUN PA RNAM PAR MA BZHAG PA'I PHYIR RO, ,GAL TE
DGE SLONG GI RGYUD KYI CHOS

GOS BKRUS PA'I PHYIR RO ZHE NA, DGE SLONG GI GOS LA DGE SLONG MA
LA LTUNG BA 'BYUNG BAR RIGS PA MA YIN TE, JI LTAR YANG SPANG BAR
BYA BA'I DNGOS PO LAS SPANG BA 'BYUNG BA'I PHYIR TE, GZHAN GYI NI
BDAG GIR BYAS PA MA YIN PA LA SPANG BA MED PA'I PHYIR RO, ,DE'I
PHYIR MA BRTAGS PA'I PHYOGS LA

@207A *, ,BRTEN PA'I NYES BYAS SU SHES PAR BYA'O, ,SLONG BA'I
SPANG BA'I YAN LAG NI MI'I 'GRO BA NYID DANG, RANG BZHIN DU GNAS
PA DANG, KHYIM PA NYID DANG, NYE DU MA YIN PA NYID DANG, DON GO
BA NYID DANG, BDAG NYID DANG 'BREL BA DANG, RANG GI NGAG DANG,
BDAG GI DON DU

SLONG BA STE 'OG MA DAG LA YANG CI RIGS PAR SBYAR RO, ,SLONG BAR
RIGS PA'I GLANG GZHI GRONG PHRENG BA CAN GYI DGE SLONG BZHI BCU
LA BRTEN NAS BCAS SO, ,YANG NA KHA CIG NI 'PHAGS PA DRUG SDE DPER
BYED PA NI DE DAG 'KHRUL NAS BYAS PAR MTHONG STE, GANG GI PHYIR
'PHAGS PA DRUG SDE RNAMS KYIS DE DAG

GI CHED DU BSKUL BA DES NA DE DAG PAR RJOD PAR BYED PA YIN GYI
BSLAB PA BCAS PA'I DUS NA NI BZHI BCU PO LA RMAS PA NA DE NYID LA
BRTZAMS NAS BCAS PA YIN NO, ,DE NYID KYI PHYIR CHOS GOS PHROGS PA
LA SOGS PA NI DUS KYI TSIGS NI BZHI BCU PO LA BRTEN NAS GSUNGS PA
YIN TE, DE DAG KHO NA LA YOD PA'I

PHYIR TE, GZHAN DAG LA MED PA'I PHYIR RO, ,SO SOR NAS SPAGS PA
SLONG BA LA 'DIR SO SOR ZHES BSHAD PA YIN PAS PHYIS NI GNYI GA
'DUS NAS BDAG LA SKON CIG CES BSTAN PA DE LTAR NA BZANG PO 'DOD
PAS SBYIN PA POS CHOS GOS DU MA GCIG TU BYAS PA'I DON DU GNYI GA
'DUS PAS CHOS GOS GCIG CES

BYA BA'I TSIG 'DI YIN NO, ,BSKUR BA LA GSER LA SOGS PA MI RUNG BA
NYID BDAG GIR BYED PA NI DGAG PA'I PHYIR RO, ,RUNG BAR BYAS PA
YIN NA CHOS GOS KYI RIN SPANG BA MA BYAS PAR LEN NA LTUNG BA 'GA'
YANG MED PAR RTOGS PAR BYA'O, ,DE LTAR YANG BCOM LDAN 'DAS KYIS
'DI SNYAM DU BRAM ZE

DANG; KHYIM BDAG DAD PA CAN ZHIG GIS GOS KYI RIN SBYIN PAR SEMS
PA YIN NA NGA'I NYAN THOS KYI RIN DON DU GNYER BA'I DGE SLONG
RNAMS LA RUNG BA 'GA' ZHIG NGAS RJES SU GNANG BAR BYA'O ZHES
DGONGS PA YIN TE, BCOM LDAN 'DAS KYIS BLANG BAR BYA ZHING BLANGS
NAS SBYIN BDAG DE NYID LA YID LA BRTAN TE

BCANG BAR BYA'O ZHES GSUNGS PA NI RUNG BA MA YIN PA GSER LA SOGS
PA CHOS GOS KYI RIN RNAMS NI RUNG BAR BYAS LA BLANG BAR BYA BAR
GSUNGS PA YIN NO, ,ZHAL TA BAS SBYIN PAR BYED PA'I SEMS SDUD PAR
KHAS LEN PA LAS BLANGS NA LTUNG BA MED DO, ,GZHAN DU LEN NA NYES
BYAS TE, RNAM

@207B 'BYED LAS DGE SLONG GO RIMS DE LTAR MA BYAS PAR LEN NA
THAMS CAD LA NYES BYAS SU 'GYUR RO ZHES GSUNGS SO, ,SRIN BAL GYI
SPANG BA LA NANG TSANGS CAN DANG BLINGS PA'I BYE BRAG GIS STAN PA
RNAM PA GNYIS YIN PA DE LTA NA YANG 'DIR NI NANG TSANGS CAN LA
BRJOD PAR BYA'O BLINGS PA NI MA YIN TE, DE

NI PHYING PA'I RANG BZHIN YIN PA'I PHYIR RO, ,CIG SHOS 'GAN STAN
GYI RANG BZHIN YIN PAS SRIN BAL PHYING PAR BLINGS PA 'THAD PA'I
PHYIR RO ZHES GZHAN DAG 'CHAD PA MI RIGS TE, GANG GI PHYIR STAN
RNAM PA GNYIS TE, NANG TSANGS CAN DANG BLINGS PA'O, ,DON 'DIR NI
GNYIS KA YIN PAR DGONGS

SO ZHES GNYIS SU GSUNGS PA'I PHYIR GNAS PA MA YIN PA LA MNGON PAR
ZHEN PA RANG 'DOD KYIS RNAM PAR BRTAGS PA YIN NO, ,'DIR NANG
TSANGS CAN SMOS PAS GOS KYIS G-YOGS PA NYID DU NYE BAR BZUNG NA
'CHANG BA'I SPANG BAR MI 'GYUR TE, GOS NYID MA YIN PA'I PHYIR RO,
,STAN GANG LA

STAN NYID KYANG YIN PA GOS NYID KYANG YIN PA DE NI 'CHANG BA NYID
DU 'GYUR TE 'CHANG BA'I SPANG BA'I GOS SU GYUR PA'I PHYIR STENG
DU GDING BA BZHIN NO, ,DE LTAR YANG 'GREL PAR BYED PAS NAR TSANGS
CAN STOS PA NI 'DIR GOS LA YANG G-YOGS KHAS BLANGS PAR GYUR PA
RIG PAR BYA'O ZHES BSHAD DO, ,

'DIR YANG BAL DKAR PO'AM, SRIN BU KA TZA'I BAL LAM, RANG GI RGYUS
BSRES NAS BYED DU BCUG NA LTUNG BA CIR 'GYUR, NYES BYAS SU 'GYUR
RO ZHES GSUNGS SO, ,KHA CIG NI RDZAS MTSUNGS PAS KA TZA LA SOGS
PAS STAN BYED NA YANG SPANG BAR 'GYUR TE, RNYED PAR DKA' BA'I
PHYIR

DANG; RIN THANG CHE BA'I PHYIR RO ZHES ZER BA DE NI RIGS PA MA
YIN TE, DE LTAR NA NI DPAG BSAM GYI SHING LAS BYUNG BA YANG RIN
CHE LA RNYED DKA' BAS SPANG BAR THAL LO, ,LUNG LAS NYES BYAS SU
GSUNGS SO, ,DE'I PHYIR STON PAS BSLAB PA BCA' BA'I RGYU MTSAN
GYIS LTUNG BA RNAM PAR

GZHAG PA YIN GYI DNGOS PO'I RGYU MTSAN GYIS MA YIN NO, ,KHA CIG
DGE SLONG MA LA SRIN BAL GYI SPANG BA MI 'DOD PA DE MI RIGS TE,
DGE SLONG MA'I RNAM 'BYED LAS MTSUNGS PAR GZHAG PA'I PHYIR RO,
,LO DRUG PA'I SKABS SU 'DI LA LNGA RNAMS SU BKAG PA YIN GYI DRUG
PA LA NI LTUNG BA MED

@208A *, ,DO; ,LUNG LAS KYANG 'ON KYANG LO DRUG PA LA LTUNG BA
MED DO ZHES RNAM 'BYED LAS GSUNGS SO, ,MTHO GANG LA KHA CIG NI
BYAS ZIN PA RNYED PA'I RNYED PA LA YANG GLAN PAR BYA BA NYID YIN
TE, RNYED PAS GSAR BA LA YANG 'DOD PA MI RIGS TE, BYAS PAS GSAR
PA KHYAD PAR DU

BZUNG BA'I PHYIR RO, ,YANG GSAR BA NI KHA DOG MI SDUG PAR BYA BA
YIN LA, RNYING PA NI RNYINGS PA NYID KYIS KHA DOG MI SDUG PAR
'GRUB PA'I PHYIR DANG, THUG PA MED PAR 'GYUR BA'I PHYIR RO, ,DE
NI GDING BA GSAR PA'I DKYIL NAS GLAN PAR BYA STE, SRA BA DANG
RNYING PA CHUD MA ZOS PAR BYAS PA YIN NO, ,

LAM LA KHYER BA YOD KYANG RUNG STE DPAG TSAD GSUM LAS 'DAS NA
DANG PO NYID NAS BYAS TE KHUR LCI BA KHUR NA NYES BYAS SO ZHES
BYA BA'I DON YIN NO, ,KHUR BA MED NA DPAG TSAD GSUM LAS 'DAS PA
YIN LA YOD NA DANG PO NYID NAS 'BYUNG BA YIN NO ZHES 'GREL PA
BYED PAS BSHAD PA MI BDEN TE, GANG

GI PHYIR DE LAS 'DAS PAR KHYER NA ZHES DPAG TSAD GSUM LAS 'DAS
PA'I LAM LTUNG BA'I BYED PA PO YIN PAR GSUNGS SO, ,LTUNG BA BSTAN
PA RNAMS SU YANG DPAG TSAD GSUM LAS 'DAS PAR LUG GI BAL KHYER NA
SPANG BA'I LTUNG BYED DU 'GYUR RO ZHES 'DAS PA'I LAM NYID LTUNG
BA BYED PA POR GSUNGS PA

YIN NO, ,KHYER YOD NA LTUNG BA 'GA' ZHIG BSTAN PA NI MI MDZAD DE,
'ON KYANG KHYER BA MED NA ZHES GSUNGS PA'I PHYIR KHYER YOD NA
BDAG NYID KYIS BSKUR BAR BYA BA MA YIN PAR GSUNGS PAS NYES BYAS
NYID DE DES NI THA DAD PAR BSTAN PA YIN NO, ,GSER DNGUL MA RUNG
BA GSUM PO 'DI PHYI MA PHYI MA GTZO

BOR GYUR PAR RTOGS PAR BYA STE, SBYIN BDAG MOS SU GZHUG PA DANG,
ZHAL TA BYED PA BDAG PO NYID DU KHAS LEN DU BCUG PA NA GSAL BAR
GZHAN NI BLO NYID SKYE BA YIN NO, ,BYIN GYIS BRLABS PA NA GSAL
BAR BDAG GIR BYAS PA MA YIN PA'I BLO 'BYUNG BA YIN NO, ,GANG ZHIG
RNAM 'BYED LAS DGE

SLONG THA DAD DU MI RUNG BA'I GSER LA REG NA NYES BYAS SU 'GYUR
RO ZHES GSUNGS PA'I DON CI YIN SNYAM PA LA 'DIR MA GSUNGS PA NI
THA SNYAD DU MI RUNG BA NYID GSER DU GSUNGS SO, ,'ON TE 'DIR RIN
PO CHE NI YOD PA YIN LA DES NA RIN PO CHE NYID YONGS SU RDZOGS
PAS KHA NA MA THO BA'I RTEN YIN LA JI LTAR

@208B DE LA NYES BYAS SU GSUNGS TE, DE LTAR YANG GANG GIS DBYIG
LA REG NA SPANG BA'O, ,GSER LA REG NA SPANG BA'O, ,ZHES SPYIR
DBYIG DANG GSER LA REG NA SPANG BAR GSUNGS PA'I PHYIR RO ZHE NA,
'GAL BA MED DE 'JIG RTEN NA ZONG GI RGYU MTSAN DU 'GYUR BA'I
MNGON MTSAN CAN LA BRTEN PA'I PHYIR

TE; THA SNYAD DU MI RUNG BA NYID LA NI MNGON MTSAN YONGS SU
RDZOGS PA DES NA NYES BYAS SU GSUNGS PA YIN NO, ,DES NA DON 'DI
YIN TE, GANG GI RGYU MTSAN GYI THA SNYAD DU RUNG BA'I RGYU MTSAN
ZHIG NA THA SNYAD DU BYAR RUNG BA'I RGYU MTSAN YANG ZHIG PA YIN
NO, ,'DIR RDZAS NYID 'BA' ZHIG NI THA SNYAD GDAGS

SU RUNG BA MA YIN TE, MNGON MTSAN LA MI LTOS PAR THA SNYAD DU
BYED PA NYID DU THAL BA'I PHYIR RO, ,GANG GI PHYIR MNGON MTSAN
CAN DANG LDAN PA'I THA SNYAD DU RUNG BA'I RGYU MTSAN YIN TE MNGON
MTSAN DES MA BTAB PA'I RDZAS DE LA NI NYES BYAS SU GSUNGS PA YIN
TE, THA SNYAD DU MI RING BA'I PHYIR DANG, RGYU

MTSAN NYAMS PA'I PHYIR LA, DES KYANG RIN PO CHE'I RDZAS NYAMS PA
NI MA YIN TE, GZHAN DU THA SNYAD MI RUNG BA'I ZANGS MA BZHIN DU
LTUNG BA MED PAR 'GYUR BA'I PHYIR RO, ,DE LTAR YANG ZHUS PA LAS
DGE SLONG GIS GSER GYI STEGS BU LA 'DUG NA NYES BYAS SO, ,BTZUN
PA RE ZHIG DGE SLONG GIS RIN PO

CHE 'AM RIN PO CHER SMOS PA ZHIG LA REG NA CIR 'GYUR NYES BYAS
SO, ,DE BZHIN DU THA SNYAD DU GDAGS SU MI RUNG BA'I DBYIG GAM
GSER LA REG NA ZHES BYA BA LA SOGS PA GSUNGS PA YIN NO, ,ZHIG PA
NI CHAG PA DANG GAS PA LA SOGS PA'I MTSON BYED YIN TE, MDO MDZAD
PAS KYANG THA SNYAD DU MI RUNG BA

NYID LA NI NA SMAD DO, ,GAS PA DANG, CHAG PA DANG ZHES PA LA SOGS
PA BSHAD DO, ,DES NA RIN PO CHE'I BDAG NYID THA SNYAD DU MI RUNG
BA DANG, MNGON MTSAN CAN MA YIN PA'I RIN PO CHE GANG YIN PA DE
THA SNYAD DU MI RUNG BA DE LA REG NA NYES BYAS SU RTOGS PAR
BYA'O, ,RUNG BAR BYAS PA'I RIN PO CHE LA

SOGS PA LA THAMS PAR GNAS PA'I GNAS SKABS SU REG NA YANG RUNG BA
MA YIN PA'I PHYOGS LA BRTEN PA'I PHYIR DANG, GRAGS PA'I PHYIR
DANG, MAN NGAG LAS NYES BYAS SU RTOGS PAR BYA'O, ,MNGON MTSAN CAN
LA K'AR SH'A PA nA DANG ZANGS MA LA SOGS PA THA SNYAD GDAGS SU
RUNG

@209A *, ,BA LA SBANG BA'O, ,'DIR YANG 'BRAS DANG GOS LA SOGS
PA'I MTSON BYED YIN TE RNAM 'BYED LAS THAMS CAD LA SPANG BAR
GSUNGS SO, ,NYO TSONG LA PA NA DANG RIN PO CHE DANG 'BRAS DANG
'BRU DANG CHANG DANG GOS LA SOGS PA'I RDZAS KYI RIGS SKYED KYI
DON DU NYO NAS KHYIM PA NYE

DU MA YIN PA DANG LHAN CIG NYO TSONG BYAS PA SKYED THOB PA NA
SPANG BA'O, ,SKYED DON DU GNYER BA MED PAR NYOS NA SKYED DGOS PAS
BTZONGS NA NYES BYAS SU 'GYUR TE, YAN LAG MA TSANG BA'I PHYIR RO,
,RNAM 'BYED LAS RNYED PA 'DOD PAS 'TSONG NA SPANG BA'O, ,BZLOG PA
GNYIS LA NYES BYAS SO, ,

GNYI GA LA RNYED PA 'DOD PA MED PA NA LTUNG BA MED DO ZHES GSUNGS
SO, ,MNGON MTSAN NYO TSANG GI KHYAD NI RGYA 'GREL DANG MTHUN NO,
,LTUNG BZED 'CHANG BA LA RNAM PAR BRTAG PA 'BA' ZHIG MA GTOGS PA
ZHIG GOS 'CHANG BA BZHIN NO, ,'PHROG PA LA GOS LAS GZHAN PA'I YO
BYAD 'PHROGS PA LA

NYES BYAS SU BLTA STE 'DUL BA MDOR BSDUS KYIS RTOGS SO, ,BRTAD PA
LA 'GREL PA BYED PAS BRTAD PA LNGA PO NI DPE STE, RGYAL PO DANG
BLON PO LA SOGS PA NAS MCHOD GNAM BGO SKAL LA GTOGS PA 'CHAR DGOS
PA LA YANG YANG GTAD PA 'DI RNAM PAR GZHAG PA YIN TE, BRTAD PA
TZAM DANG

'BREL PA YIN NO ZHES 'CHAD PA MI RIGS TE, LTUNG BA BSTAN PA LAS
BYUNG BA'I GOS LNGA PO DAG BGO BAR BYA'O ZHES GSUNGS PA'I PHYIR
BRTAD PA LAS BYUNG BA LNGA PO NYID BRTAD PA LAS BYUNG BA NYID DU
BRTEN PA'I PHYIR, GZHAN YANG BRTAD PA LAS BYUNG BA 'DI DAG NI
YONGS SU RDZOGS PA NYID YIN TE, BRTAD PA

LAS BYUNG BA NYID NI 'CHI BA'I RANG BZHIN LA YIN PA'I PHYIR DANG,
'CHI BA'I DON GYI RANG BZHIN GYI DON DU YIN PA'I PHYIR 'DI DAG
KHO NA LEN PA DANG 'GOD PA DAG LA NYES PA MED PA NYID YIN GYI
RGYAL POS 'PHROG PA LA SOGS PA 'JIGS PAS NI MA YIN NO, ,DE DAG
GIS NI SROG THUG PA MED PA'I PHYIR RO, ,

DUS LA MA BAB PAR BLANGS NA BRKAM CHAGS CAN DU SGRO 'DOGS PAR
'GYUR LA, YUN RING PO NAS BGOS NA RAB TU 'JIGS PA'I DUS SU 'GYUR
RO, ,BRTAD PA LAS BYUNG BA'I DUS SU SBYIN BDAG LA RJES SU BRTZE
BAS LEN PA LA BRKAM CHAGS CAN DU SGRO 'DOGS PA MED PA YIN LA ZHAG
BCUS MA TSANG BA'I

@209B BDAG NYID KYI DUS KYI BAR DU BCAD PA RNAMS NYAMS PAR MI
'GYUR RO ZHES DE LTAR RTOGS PAR BYA'O, ,'GREL PA BYED PAS BRTAN
PA LAS BYUNG BA'I GOS LAS GZHAN PA'I RNYED PA LA YANG SPANG BAR
'DOD PA DE NI RIGS PA MA YIN NO, ,BRTAD PA LAS BYUNG BA'I GOS NI
GOS SBYIN PA'I DUS LAS 'DAS

PAR 'CHANG NA SPANG BAR BSHAD PA'I PHYIR DE LAS GZHAN PA'I BRTAD
PA LAS BYUNG BA DANG DBYIG DANG GSER LA SOGS PA'I NOR GOS MA YIN
PA DBYAR GYI NANG DU RNYED PA 'GOD PA LA NYES BYAS SU SHES PAR
BYA STE, SPYIR DBYAR GYI NANG DU RNYED PA THAMS CAD SPANG BAR
'GYUR BA MA YIN TE, GANG GI PHYIR GOS SBYIN

PA'I DUS KYI BAR DU BCAD BAR BYA'O, ,DE LAS 'DAS PAR 'CHANG NA
SPANG BA'O ZHES PA LA SOGS PA GSUNGS PA'I PHYIR GOS KHO NA LA
SPANG BA NYID DU NYE BAR BSTAN PA'I PHYIR DANG, GZHAN LA NI SPYIR
'GAL TSABS CAN DU 'GYUR RO ZHES GSUNGS PA'I PHYIR RO, ,DE'I PHYIR
DGE SLONG RNAMS KYIS DBYAR

GYI NANG DU RNYED PA BGO BAR MI BYA'O, ,BYED NA 'GAL TSABS CAN DU
'GYUR RO, ,BRTAD PA LAS BYUNG BA'I GOS LNGA PO NGAG SBYIN BDAG
GIS RANG GIS BYIN PA LA LTUNG BA MED DO, ,DBYAR GYI NANG DU BGOS
NA SMOD PAR 'GYUR LA, BGO BA'I DON DU BYIN PA LA NI MA YIN NO,
,SBYIN BDAG RNAMS KYIS

SEMS MA BCOS PA DANG, DGE SLONG RNAMS LA SKYON MED PA'I PHYIR 'DI
NI DE LTAR SHES PAR BYA'O, ,KHA CIG DGE SLONG RNAMS LA BRTAD PA
LAS BYUNG BA'I SPANG BA MI 'DOD PA RNAMS LA DE NI RIGS PA MA YIN
TE, DGE SLONG MA'I RNAM PAR 'BYED PA NYID LAS DE RNAM PAR GZHAG
PA'I PHYIR TE, DBYAR

GYI NANG DU RNYED PA DE RNAM PAR GZHAG PA'I PHYIR TE, STON ZLA
THA CHUNGS KYI NYAR ZHAG BCUS MA TSANG BA TSUN CHAD DU BRTAD PA
LAS BYUNG BA'I GOS 'DOD PA'I DGE SLONG MAS BLANG BAR BYA'O,
,BLANGS NAS GOS SBYIN PA'I DUS KYI BAR DU BCANG BAR BYA'O DE LAS
'DAS PAR 'CHANG NA SPANG BA'I LTUNG BYED DO ZHES

GSUNGS SO, ,DGON PA LA ZHAG BDUN PA'I 'BRAL BA'I SPANG BA 'DI NI,
DGE SLONG DGON PAR GNAS PA RNAMS KYI DBANG DU BYAS NAS BCAS PA MA
YIN GYI 'ON KYANG BTZUN PA DRUG SDE RNAMS KYI DBANG DU BYAS SO,
,'DI ZHAG DRUG PA'I SPANG BA NI MA YIN TE GANG GI PHYIR DE ZHAG
DRUG TSUN CHAD

@210A *, ,DU GNAS PAS ZHAG BDUN BKAG PA'I PHYIR LA, GANG GI PHYIR
DRUG SDE RNAMS KYIS BSAMS BZHIN DU ZHAG BDUN 'BRAL BAR BYED NA
ZHES GSUNGS PA'I PHYIR RO, ,DES NA NUB BDUN 'DAS PA NA SPANG BA'I
LTUNG BYED DU 'GYUR RO, ,DBYAR PHYI MA NI GLENG GZHI'I DBANG GIS

YIN TE, DPER NA DGE SLONG GANG KHROS 'KHRUGS RNGAMS PAR GYUR NAS
GZHI MED PAR SKUR PA 'DEBS PA LA KHROS PA SMOS PA DANG, GOS
PHROGS PA LA RANG GIS BYIN PA NYID LTA BU'O, ,DGE SLONG MA LA
ZHAG BDUN PA'I LTUNG BA 'DI RNAM PAR MA BZHAG PA STE, DGON PAR
GNAS PAR BKAG PA'I

PHYIR RO, ,DE LAS 'DAS PAR DE GNAS PAR BYED NA RUNG BA MA YIN
PA'I PHYOGS LA BRTEN PA'I 'KHOR DU GYUR PA'I PHYIR NYES BYAS SO,
,DBYAR GYI RAS CHEN BTZAL BA NI, KHYIM BDAG GAM DE'I CHUNG MA LAS
SO, ,GZHAN LAS NI NYES BYAS SO, ,'DIR 'CHANG BA GTZO BO YIN GYI
TSOL BA NI MA YIN,

DES NA TSOL BA DANG BCAS PA'I 'CHANG BA LTUNG BA'I BYED PA PO YIN
PAR BLTA BAR BYA'O, ,TSOL BA 'BA' ZHIG GAM 'CHANG BA 'BA' ZHIG NI
MA YIN NO, DE LTAR YANG RNAM 'BYED LAS DGE SLONG GIS CI ZAM DU HA
CHANG MYUR DU TSOL BAR BYED PA DANG, HA CANG YUN RIN GUD 'CHANG
BAR BYED PA NA THAMS CAD DU SPANG

BA'O ZHES GSUNGS TE, THAMS CAD SMOS PAS TSOL BA DANG 'CHANG BA
SDOM PA DAG LTUNG BA'I BYED PA POR GSUNGS KYI SO SO BDAG NI MA
YIN NO, ,DE NI DE LTAR YIN TE GZHAN DU NA SPANG BA SUM CU RTZA
GCIG TU THAL BA DANG SUM CU NYAMS PA NYID DU 'GYUR RO, ,BSNGOS
BSGYUR LA GOS KYI RNYED PA BSGYUR BA

KHO NA LAS SPANG BAR GYUR TE, RNAM 'BYED DANG ZHU BA LAS GSUNGS
PA'I PHYIR RO, ,DE LAS GZHAN PA LA NI NYES BYAS SO, ,KHA CIG NI
GANG ZAG GI RNYED PA YANG BSGYUR NA SPANG BAR 'CHAD PA MI RIGS
TE, DGE 'DUN GYI RNYED PAR SGYUR BAR BYED NA ZHES BYA BA LA DE
BZHIN GSHEGS PA'I NYAN THOS KYI DGE

'DUN ZHES MDO DANG RNAM 'BYED DAG LAS GSUNGS PA'I PHYIR RO, ,DE
DPER BRJOD PA YIN NO ZHE NA MA YIN TE BTZUN PA RE ZHIG DGE SLONG
GIS DGE 'DUN GYI RNYED PA BDAG LA BSGYUR TE MTSAN GYUR NA ZHES
BYA BA LA SOGS PA DANG LTUNG BA BSTAN PA LAS THAMS CAD DU DGE
'DUN KHO NA LA BRTEN NAS BSHAD

@210B PA'I PHYIR RO, ,YANG KHA CIG DAG YAN LAG MA YIN PAR BRJOD
PA RIGS PA MA YIN TE ZHU BA LAS PHO NYAS SKUR NA NYES BYAS SU
GSUNGS PA'I PHYIR RO, ,JI LTAR 'DIR PHAM PAR MI 'GYUR SNYAM PA LA
KHA CIG NI RKU SEMS MED PA'I PHYIR RO ZHES ZER RO, ,GZHAN NI
DPRAL BAR BYA BA DGE 'DUN MANG BAS

RIN THANG MA TSANG BAS SO ZHE'O, ,GZHAN NI DNGOS SU MA PHUL BAS
BDAG GIR BYAS PA MED PAS SO ZHE'O, ,GSOG 'JOG LA ZHAG BDUN PA'I
SMAN DE DAG ZHAG BDUN PA'I SNGAGS KYIS BYIN GYIS BRLABS ZHAG BDUN
PA'I MTHA'I DUS KYI BAR DU LONGS SPYOD PAR BYA STE, GAL TE ZHAG
BRGYAD PA'I NYIN

MO LONGS SPYAD NA DES 'DI LA SPANG BA'I LTUNG BYED DU 'GYUR RO
ZHES BYA BA 'DI YIN NO, ,LONGS SPYAD NA ZHES BYA BA NI 'CHANG BA
STE, DES NA YONGS SU LONGS SPYOD NA ZHES BYA BA 'CHANG NA ZHES
BYA BA'I DON YIN GYI ZAN ZHES BYA BA NI MA YIN TE, ZA BA LA SPANG
BA MI SRID PA'I PHYIR RO, ,NAD PA LA 'DI DAG BYIN GYIS

BRLABS PA LA PHAN YON CI ZHIG YOD CE NA BYIN LEN BYAS PA DAG MI
LDAN PA LA YANG DANG YANG DU LEN PA RANG GI LUS KYI BAR DU LONGS
SPYOD PA DANG, SNGA ROL NYID DANG, RANG GI LUS KYIS MTSAMS LAS
'DAS PAR 'JOG PAR BYED PA NYID NI PHAN YON YIN TE, GSOG 'JOG BYED
PA'I LONGS SPYOD PAR BYA'O,

ZHES GSUNGS PA'I PHYIR RO, ,BYIN GYIS BRLABS PA YANG SMAN GSUM LA
YIN GYI DUS SU RUNG BA NI MA YIN TE, 'BRAS BU MED PA'I PHYIR RO,
,GSOG 'JOG GI NYES PA SPANG BA'I DON DU BYIN GYIS RLOB PAR BYED
PA YIN NA, DUS SU RUNG BA LA BYIN GYIS RLOB PAR BYED PA NA ZA
BA'I DUS LAS 'DAS PA

NYID NA GSOG 'JOG TU GYUR BA DES NA DE LA BYIN GYIS BRLABS PA MA
BSTAN TO, ,KHA CIG NI BSNYEN PAR MA RDZOGS PA KHO NAS CHUS GDAB
PAR BYA'O ZHES 'CHAD PAR BYA'O, ,LUNG 'GA' ZHIG TU DE LTAR BUR
GYUR PA'I TSIG NI MA MTHONG STE 'ON KYANG SPYIR DGE SLONG GIS
RUNG BA BYAS PA NI BYAS PA NYID DE ZHES

GSUNGS SO, ,CHANG GI CHA NI BTUNG BAR MI BYA STE 'DUL BA YUL CHOS
KYIS DGAG PAS BKAG PA'I PHYIR DANG, RUNG BA MA YIN PA'I PHYOGS LA
BRTEN PA'I PHYIR RO, ,'DUL BA MDOR BSDUS KYIS SHES SO, ,KHA CIG
NI BU RAM BZHIN DU SBRANG RTZI YANG DUS MA YIN PAR BZA' BA LA
SOGS PAR

@211A *, ,SEMS TE, GANG GI PHYIR MDO LAS SPRE'US SBRANG RTZI LA
CHU BSIL MOS BRAN TE DRANGS PA DANG, BUD DHAS BYIN LEN MDZAD PA
YIN TE, GDON MI ZA BAR DUS MA YIN PA KHO NAR LONGS SPYOD PA'I
PHYIR TE, DUS SU SBRANG RTZI LONGS SPYAD PA NI RLUNG GI RGYU
MTSAN GYIS RJES SU MTHUN PA MA YIN

PA'I PHYIR RO ZHES ZER BA MI RIGS TE, DUS MA YIN PAR LONGS SPYAD
DO ZHES DE LTA BU'I TSIG RANG BZHIN GYI TSIG MED PA'I PHYIR RO,
,SBRANG RTZI LONGS SPYAD PA NI DUS MA YIN TE, BAD KAN BSAL BA'I
DON DANG, SPRE'U'I SEMS DANG BA 'PHEL BA'I DON DU SRID PA'I PHYIR
LA DUS MA YIN PAR LONGS

SPYAD PA YANG BTZAGS NAS LONGS SPYAD PA SRID PA'I PHYIR TE, DE'I
PHYIR BU RAM BZHIN DU SBRANG RTZI NI DUS MA YIN PAR LONGS SPYAD
PAR BYA BA MA YIN PAR BRJOD PAR BYA'O, ,RE ZHIG ZHAG BDUN PA'I
SMAN NI GSOG 'JOG GI SPANG PA'I LTUNG BYED DO, ,THUN TSOD DU RUNG
BA DANG JI SRID 'TSO BA DAG LA NYES BYAS SO, ,

GSOG 'JOG GI SPANG BA DANG BYIN LEN MA BYAS PA LA SOGS PA RUNG BA
MA YIN PA NI LTOS PA MED PA'I BSAM PAS DGE TSUL LA SPANG BAR BYA
BA NYID DO, ,SPANG BA GDON PA'O,, ,,SKYO SNGOGS LA PHO NYA LA
SOGS PAS BYED NA NYES BYAS SO, ,LAS BYAS PA LA YANG BYED DU BCUG
PA STE, YANG LAS KYIS

SKYO SNGOGS BYED DU 'JUG PA ZHES BYA BA'I DON TO, ,KHA CIG NI
YANG LAS KYIS SKYO SNGOGS BYED NA ZHES BYA BA NI YANG LAS BYED
PAS SNGAR GYI LAS BYAS PA SPONG BAR BYED NA ZHES ZER RO, ,GZHAN
NI YANG BYED PA NYID KYIS 'GOG PAR BYED NA'O ZHES 'CHAD DO,
,GZHAN NI LEGS PAR MA BYAS SO ZHES RJOD PAR BYED

NA ZHES 'CHAD DO, ,GSUM PO DE DAG NI LOG PA YIN TE, GANG GI PHYIR
YANG LAS KYIS SKYO SNGOGS BYED NA ZHES BYA BA NI YANG BYED NA'O
ZHES BCOM LDAN 'DAS RANG NYID KYIS RNAM PAR 'BYED PA LAS MDO'I
DON BSHAD PA'I PHYIR RANG DGAS SBYAR BA'I BSHAD PA NI DON MED PA
YIN NO, ,'DON PA LA DGE SLONG

PHO MO PHAN TSUN 'DON NA NYES BYAS SO, ,'DON PA'I TSUL LAS 'DAS
NA GZHAN DU 'JUG PA'I PHYIR CHOS 'DON PAR BYA BA DANG 'DON PAR
BYED PA GNYIS KA DAG GIS YANG GUS PA NYAMS PAR 'GYUR ZHING JI
LTAR 'DON PA'I PHYIR CHOS LA SNYING PO MED PA'I BLO SKYE BAR
'GYUR BA DES NA 'DI GSUNGS PA YIN NO

@211B ZHES 'GREL BAR BYED PAS BSHAD DO, ,GNAS NGAN LEN BRJOD PA
'ON TE DGE SLONG GIS LTUNG BA 'DI DAG BYAS SO DE LTAR 'BREL BA
MED PA'I PHYIR THAMS CAD KYI PHAM PAR 'GYUR BA'AM LHAG MA'I LTUNG
BA BRJOD PA LA LTUNG BYED DU 'GYUR TE, DES NA SPYIR BRJOD PA NA
MING MA BSTAN PA'I PHYIR LTUNG BYED NYID DU

'GYUR RO SNYAM PA LA GLENG GZHI NI DGE SLONG GIS BYAS PA'I LTUNG
BA BRJOD PAR GSUNGS PA YIN LA LTUNG BA BSTAN PA LAS KYANG DGE
SLONG GIS RJOD PAR BYED NA ZHES BYA BA DANG DE BZHIN DU KHYIM SUN
'BYIN PA'I DGE SLONG DANG DGE SLONG MA DAG NI SDIG PA SPYOD PAR
SHES PAR BYA'O ZHES BYA BA DANG, DE BZHIN DU

DGE SLONG 'DI DANG DGE SLONG MA 'DI NI SA BON TSIG PA 'DI NI MI
'BYUNG BA'I CHOS CAN NO ZHES BYA BA LA SOGS PAS YANG DANG YANG DU
DGE SLONG 'DI NYID RTEN DU BYAS PA DE'I PHYIR DGE SLONG GIS BYAS
SO ZHES DE LTAR BRJOD PA LA LTUNG BYED DU 'GYUR RO ZHES DE LTAR
KHYAD PAR DANG BCAS PA RTOGS PAR BYA BA'I PHYIR

LTUNG BA SDE LNGA RJOD PAR BYED PA LA NI NYES BYAS SU 'GYUR TE,
GANG GI PHYIR DES BSNYEN PAR MA RDZOGS PA LA BSNYEN PAR RDZOGS
PA'I SPYOD PA RJES SU BSGRAGS PA RUNG BA MA YIN PA'I PHYOGS LA
BRTEN PA'I PHYIR RO, ,DE LTAR YANG 'GREL PA BYED PAS SDOM PA
MCHOG TU GYUR PA'I BYA BA NI DMAN

PA'I DRUNG DU BRJOD PAR MI BYA'O, ,SPYOD PA RJES SU BSGRAG PAR MI
BYA'O ZHES BSHAD PAS DE'I PHYIR 'DI 'BYUNG BAR RIG PAR BYA'O,
,'DIR DGE 'DUN GYI GSANG BA NYAMS PAR SPANG BA'I PHYIR, 'DI BYED
PA RIGS PA MA YIN NO ZHES BYA BA 'DIR NGES PA YIN NO, ,MI

CHOS BLA MA BDEN PAR SMRA BA'I SKABS LAS BDEN PA NYID YIN YANG
GDUL BAR BYA BA MA YIN PA'I SEMS CAN RNAMS LA YID CHES PA LA SOGS
PA MED PA'I PHYIR SKYON YOD PAS BKAG PA YIN TE, GANG DU YANG YID
MI CHES PA LA SOGS PA'I NYES PA SRID PA MED PA DER NI BSNYEN PAR
MA RDZOGS PA

LA BDEN PAR SMRAS NA LTUNG BA MED PA YIN TE 'GA' ZHIG LAS BDEN PA
MTHONG BA LTA BU PHUN SUM TSOGS PA KHA CIG LA NI SMRAS NA LTUNG
BA MED DO ZHES GSUNGS PA YIN NO, ,MA GUS PA SPANG BA'I DON DU 'DI
LA LTUNG BA MED DE, GANG GI PHYIR DES BYAS PA'I PHYIR MI'I CHOS
BLA MA DANG LDAN PA NYID, 'BYUNG BA MED PA'I

@212A *, ,PHYIR RO, ,RDZU 'PHRUL NI SNGAGS DANG SMAN DAG GIS
KYANG 'GRUB PA MA YIN TE, DRI CAN ZHES BYA BA'I RIGS PAS NAM
MKHA' LA 'GRO BA YOD DO, ,NAM MKHA'I GNON PA'I SMAN LAG PAR THOGS
PA'AM ZOS PAS NAM MKHA' LA 'GRO BA YOD DO, ,KUN BRJOD PA YANG
MTSAN

MA DANG TSIG DANG SNGAGS LA SOGS PA MNGON DU BYED PA YIN NO,
,GANG GI PHYIR SKAD CIG MA RNAMS MA RIG PAS GZHAN GYI SEMS SHES
PAR BYED PA YOD DO, ,RGYU BAG GI RGYU LA BRTEN NAS 'JUG PA YIN
GYI 'DI LA LHA'I MIG DANG RNA BA LA SOGS PA MI'I CHOS BLA MA NI
YOD PA MA YIN NO ZHES DE LTAR SDIG PA'I

LAS CAN 'GA' ZHIG THOG MA MED PA'I DUS KYI DRI MAS NANG GI KHYAD
PAR MA RIG PA'I MUN PA CHEN POS YID DRI MA CAN DU GYUR PA LA RANG
GI YON TAN GYIS PHONGS PAS NYAMS PA DANG, GZHAN SEMS DANG SEMS
LAS BYUNG BA NYAMS PA DANG, GZHAN GYI YE SHES KYI KHYAD PAR MA
RTOGS PA DANG, DON DAM

PA DE KHO NA NYID MA MTHONG BA RNAMS KYIS DGE SLONG RNAMS LA MI
SRID PA 'DEBS SHING THO 'TSAMS PAR BYED DO, ,BDEN PA MTHONG BA'I
GANG ZAG LA NI NYES PA 'DI SRID PA MA YIN NO, ,GANG GI PHYIR DE
DAG MI'I CHOS BLA MA'I YUL LA LTA BA LOG PA DANG YID GNYIS RNAMS
SPANGS NAS DE DANG LDAN PA'I GANG

ZAG SRID PA'I PHYIR TE DES NA BDEN PA MTHONG BA LA YANG BSNYEN
PAR MA RDZOGS PA LA MI CHOS BLA MA SMRAS NA LTUNG BAR 'GYUR BAR
BCOM LDAN 'DAS KYIS DGONGS PA YIN TE, DE LTAR YANG 'GREL BA BYED
PAS THO 'TSAMS PA YONGS SU SPANG BA'I DON DU 'DI BCAS PA YIN TE,
BDEN PA MTHONG BA LA NI GO

SKABS 'DI YOD PA MA YIN PA'I PHYIR RIGS PA DANG LDAN PAR NGES PAR
BYAS NAS BDEN PA MA MTHONG BA KHYIM PA'I MDUN DU RDZU 'PHRUL
BSTAN PA NI NYES BYAS SO, ,GZHAN GDUL BA'I DON DU NYES PA MED DO,
,JI SKAD DU BCOM LDAN 'DAS KYIS YUL MA GA DH'A'I BRA ZE DANG
KHYIM BDAG RNAMS KYI SEMS KYI

RTOG PA THUGS KYIS MKHYEN NAS LTENG RGYAS 'OD SRUNGS KYI MDUN DU
RDZU 'PHRUL MDZAD DO ZHES GTAM RGYUD LAS RGYAS PAR RTOGS PAR
BYA'O, ,BSHES DOR LA GANG ZAG LA BSNGOS PA NI 'DIR GLENG GZHI'I
DBANG DU BYAS NAS BSTAN GYI DGE SLONG YIN PAR BZUNG BAR MI BYA
STE, 'ON KYANG KHYIM PA'I MTHAR PHYIN

@212B PA THAMS CAD LA YANG NGO, ,DE LTAR 'GREL PA BYED PAS GANG
ZAG GI SGRAS NI DGE SLONG NGAM KHYIM PA GZHAN YANG BZUNG BAR SHES
PAR BYA STE BDAG NYID 'BA' ZHIG LA NI MA YIN NO, ,'DIR BRDZUN DU
SMRA BA GTZO BO YIN PA'I PHYIR TE, BDAG NYID MA YIN PA DGE SLONG
THOB PAR 'OS PA MA YIN PA LA BSNGOS SO

ZHES BYA BA BRDZUN DU SMRA BA GTZO BO YIN PA'I PHYIR RO, ,KHYIM
PA DANG BSLAB PA BYIN PA DAG LA BRDZUN DU SMRA BA 'DI NI SDIG PA
CHE BA YIN NO ZHES BSHAD PA'I PHYIR RO, ,YANG KHA CIG NI BDAG GIS
GANG ZAG LA BSNGOS SO ZHES 'DON PAR BYED CING 'CHAD DE, RNAM
'BYED LAS BDAG GIS GANG ZAG LA BSNGOS

SO ZHES BYA BA NI BDAG GI DON DU ZHES GSUNGS PA YIN NO ZHES ZER
BA DE MI RIGS TE 'DI LTAR BSHES NGOR BYAS TE ZHES BYA BA 'GAL
BA'I PHYIR DANG, ZHUS PA LAS KYANG 'DI SKAD DU TSE DANG LDAN PA
'DI LTAR DGE 'DUN GYI RNYED PA GANG ZAG LA BSNGOS SO ZHES GSUNGS
PA'I PHYIR DANG, ,DE BZHIN DU GZHAN

LAS KYANG DGE 'DUN LA BSNGOS PA'I RNYED PA 'DI DAG BSHES NGOR
BYAS TE DGE SLONG LA BSNGOS PAR SHES SO ZHES BYA BA'I PHYIR DANG,
GLENG GZHIR YANG BDAG LA BSNGOS PA MED PA'I PHYIR RO, ,DE'I PHYIR
BSHES NGOR BYAS PA NI GANG DAG MKHAN PO DANG, SLOB DPON LA SOGS
PA GCIG PA'I MDZA' BA DE

DAG LA DGE 'DUN GYI RNYED PA 'DI DAG GANG ZAG LA BSNGOS SO ZHES
BDAG NYID LA BSNGOS PA SPANGS NAS 'DI DAG SLU BAR BYED PA'I PHYIR
BKAG PA YIN NO, ,'DIR LTUNG BA RNAM PAR GZHAG PA NI SBYIN PAR
KHAS BLANGS PA LA BRDZUN DU SMRA NA NI DNGOS GZHIR 'GYUR LA SBYIN
PAR KHAS MA BLANGS NA NI NYES BYAS SO, ,

GNYI GA BRDZUN MA YIN PAR SMRAS PA LA NI LTUNG BA MED DO, ,KHAS
BLANGS PA PHYIN CI LOG YIN PAR SHES PA LA NI NYES BYAS SO ZHES
'GREL BA BYED PAS BSHAD DO, ,KHYAD DU GSOD PA PO SO SOR THAR PA'I
MDO SMOS PA NI 'DON PA'I DUS NI 'DUL BA LHAG MA DANG GZHAN LAS
BSHAD PA'I MTSON BYED YIN TE, JI SRID

DU GZHI DANG PHRAN TSEGS LA SOGS PA DANG, DE LAS GZHAN PA 'DUL BA
DANG LDAN PA RNAMS LA KHYAD DU GSOD NA LTUNG BYED DO, ,DGE SLONG
GIS 'DUL BA DANG MTSUNGS PAR LDAN PA 'DON PA NA SMOD PAR BYED NA
LTUNG BYED DU 'GYUR RO ZHES GSUNGS PA'I PHYIR RO, ,'DIR TSIG LAS
LTUNG BA'I BYE BRAG TU SHES

@213A *, ,PAR BYA'I 'DON PA LAS NI MA YIN NO, ,GCIG TU 'DON PA'I
TSIG THAMS CAD LA NI LTUNG BYED GCIG TU 'GYUR LA GZHAN LA NI
GZHAN DU'O, ,SO SOR THAR PA'I MDO SMOS PA NI 'DIR YAN LAG GI GTZO
BO YIN TE PHAM PAR 'GYUR BA'I CHOS BZHI PA STON PA NA 'DI SKAD
CES BYA BA LA SOGS

PA 'GREL PA BYED PAS BSHAD PA'I PHYIR RO, ,'DIR 'DUL BAR GSUNGS
PA'I GZHI 'BA' ZHIG KHYAD DU GSOD PAS LTUNG BA 'DIR 'GYUR BA MA
YIN GYI, 'ON KYANG TSUL KHRIMS KYI PHUNG PO DANG MTSUNGS PAR LDAN
PA'I MDO SDE PHUNG PO GSUM PA LA SOGS PA'I BSLAB PA'I GZHI RNAMS
LA YANG SMAD PAS LTUNG

BYED 'DIR 'GYUR RO, ,DE LTAR YANG DE LAS GZHAN PA 'DUL BA DANG
MTSUNGS PAR LDAN PA'I MDO SDER BSTAN PA RNAMS LA 'DI SKAD CES TSE
DANG LDAN PA DAG MDO SDE DANG MTSUNGS PAR LDAN PA'I MDO BTON PA
'DI DAG GIS CI ZHIG BYA ZHES ZER BA LA SOGS PA 'DIR GZHUNG YIN
NO, ,'DUL BA DANG MTSUNGS PAR

LDAN PA'I MDO SDE LA NYES BYAS SO, ,MNGON PA LA 'DUL BA DANG LDAN
PA LA LTUNG BYED DO, ,MDO SDE GTAN LA 'BEBS PA'I MNGON PA LA NYES
BYAS SO, ,SA BON LA GANG GI PHYIR MES REG PA LA BKRA MI SHIS PA'I
PHYIR SA BON GYI THA SNYAD 'DOGS PA YIN TE, PHUNG POR BYAS PA LA
YANG REG NA RUNG BA NYID DO, ,

RUNG BA BYED PA NA SA BON 'JIG PAR BYA BA NI MA YIN TE, ,SA BON
MA YIN PA NYID DU GYUR GYI BAR DU LTOS PAR BYA MI DGOS PA NYID DO
ZHES BSHAD PA'I PHYIR RO, ,MU STEGS RNAMS KYI MA DAD PA SPANG BA
'BA' ZHIG GI DON DU MTSON DANG ME LA SOGS PAS RUNG BAR BYA BA YIN
TE, GANG GI PHYIR DE DAG GI

GRUB PA'I MTHA' NI SHING RNAMS SEMS PA DANG BCAS PA YIN TE, DE
DAG GI SHUN PA BSHUS NA 'CHI BA'I PHYIR RO ZHES BYA BA 'DI YIN
NO, ,DE LTAR NA MTSON DANG ME LA SOGS PAS BSNUN PA NA SHI BA
RNAMS LA YANG 'JIG PAR BYED PA LA NI SOL BA'I PHYE MA BZHIN DU
DGE SLONG RNAMS KYI ZA BA LA SOGS PA LA

NYES PA MED DO ZHES 'DUL BA 'DZIN PA DAG SMRA'O, ,'PHYA BA 'DI
RANG DON YIN NA LTUNG BYED DU 'GYUR LA GZHAN GYI DON DU NYES BYAS
TE, ZHU BA KHA CIG LAS GZHAN GYI DON DU 'PHYA BAR BYED NA NYES
BYAS SU 'GYUR RO ZHES GSUNGS PA YIN NO, ,MDO MDZAD PAS KYANG RANG
GI DON NYID GTZO CHER YOD PA NYID

@213B DO ZHES BSHAD DO, ,BSGO BA RNA LA GZON PA NI KHA CIG NI
BTZUN PA RE ZHIG DGE SLONG GIS LTUNG BA MA GTOGS PA GZHAN LA BSGO
BA RNA LA GZON NA CIR 'GYUR NYES BYAS SO ZHES 'CHAD PA DE NI MI
RIGS TE, GANG GI PHYIR JI SRID DGE SLONG GIS 'GA' ZHIG RIG PA NA
GZHAN DU LUNG STON PAR BYED NA ZHES THAMS CAD

LTUNG BYED DU GSUNGS PA'I PHYIR THAMS CAD LA LTUNG BYED DU RNAM
PAR GZHAG PA YIN NO, ,GDING BA'I SKABS SU YAN LAG NI DGE 'DUN GYI
GTZUG LAG KHANG NYID DANG, SA SNUM PA DANG DNGAR BA NYID DANG,
SRIL LA SOGS PA'I NYE BAR 'TSE BA DANG LDAN PA NYID DANG, RANG GI
NGES PAR SBYAR BAR BYA BA NYID DAM

GZHAN LA DNGOS SU BCOL BA NYID DAM, RTZVA'AM LO MA'I GDING BA
NYID DAM, RLUNG GIS BZLOG PA DANG SRIL GYIS RIM PA GZHAN PHYIN PA
DANG, THA MAL DU GNAS PA'O, ,SKROD PA 'GA' ZHIG TU 'KHRUG LONG
BYED PA BSKRAD PAR GSUNGS SAM ZHE NA, RE ZHIG SPANG BA YANG MA
GSUNGS NA 'KHRUG LONG BYED PA

LTA SMOS KYANG CI DGOS TE GNAS DANG LONGS SPYOD GNYIS LAS PHYI
ROL DU MA GYUR PA'I PHYIR RO, ,KHA CIG NI, 'KHRUG LONG BYED DANG
KHYIM SUN 'BYIN, ,TSUL KHRIMS 'CHAL BA GSUM PA STE, ,DGE 'DUN
GYIS NI GAnd'I NI, ,BRDUNGS NAS 'BAD PAS BSKRAD PAR BYA, ,ZHES
BYA BA SMRA BAR MI

RIGS TE, DE LA RE ZHIG GZHUNG NI YOD PA MA YIN TE, RIGS PA DANG
'GAL BAR YANG 'GYUR TE, GANG GI PHYIR SDOM PA MA NYAMS PA SKROD
PAR BYED PA MA YIN TE, RNYED PA'I SKAL BA DANG MA BRAL BA'I PHYIR
RO, ,DGE 'DUN THAMS CAD YANG 'KHRUG LONG BYED PA'I PHYIR BSKRAD
PAR BYA BA MA YIN NO ZHE NA,

MA YIN TE SKAL BA DANG MA BRAL BA'I PHYIR DGE 'DUN 'BYED PA YANG
BSKRAD PAR BYA BA NYID DU THAL BAR BYA BA'I PHYIR RO, ,'ON TE
'KHRUG LONG BYED PA BSKRAD PAR BYA'O GNAS PAR MI BYA'O ZHES PA DE
JI LTAR SNYAM PA LA, DE DAG GIS BSAL BA NI 'DI YIN TE, DGE 'DUN
GYI 'KHRUG PA NYE BAR ZHI BA LA SOGS PA'I

DON DANG, BSKRAD PA'I BSLAB PA'I GZHI LAS 'DAS PA LA YANG DGE
'DUN GYIS SAM GANG ZAG GIS SKROD PAR BYED PA NA BSDU BAR NI MI
BYA STE, NYE BAR MTSON PAR BYED PA'I PHYIR 'DI DGAG PA YIN NO,
,DON GANG DANG GANG LA 'KHRUG LONG LA DGA' BAS CHOS DANG CHOS MA
YIN PA'I 'KHRUG LONG BYED PA'I

@214A *, ,PHYIR 'KHRUG LONG BYED PA NYID DU RTOGS PAR BYA'O, ,'DI
STON PAR BYED PA'I GZHUNG THA DAD PA NI KHO BO DMIGS PA MED DO,
,PHYIS GNON LA KHA CIG NI DGE SLONG LA THO 'TSAMS PA 'DIS RLUNG
DANG 'DRA BA LA SOGS PAR GZHAG PA'I MTSON PAR BYED PA YIN PAS THO
'TSAMS PA

GZHAN DAG LA YANG LTUNG BYED DU 'DOD DE 'DI NI THO 'TSAMS PAR
'DUN PAS DGE SLONG LA THO 'TSAMS PA DAG KYANG NGO ZHES PAS MTSON
BYED YIN NO, ,BAR SDOM LA, NGAN DANG BSOD DANG DRANG RO DANG,
,ZHES BYA BA LA SOGS PA'I PHYIR RO ZHES ZER BA DE NI YANG DAG PA
MA YIN TE, GANG GI PHYIR LTUNG BYED DGU

BCUR 'DOD PA 'DI DGU BCUR GRANGS NGES PAR BZUNG BA'I PHYIR TE,
GRANGS PA LA SOGS PAR BZHAG PAS THO 'TSAMS PAR BYED PAS LTUNG BA
THA DAD PAR RNAM PAR GZHAG PAS NA LHAG PAR 'GYUR RO, ,THO 'TSAMS
PAR BYED PA SPYIS KYANG LTUNG BYED GCIG TU BYED PA YIN NA SKROD
PA DANG KHRI RKANG 'BYIN PA DANG

RDEG PA DANG GZAS PA DANG SKYO SDOGS BYED PA DANG GNAS NGAN LEN
BRJOD PA LA SOGS PAS THO 'TSAMS PA RNAMS LTUNG BA GCIG TU 'GYUR
BA'I PHYIR NYUNG BAR 'GYUR RO, ,GZHAN YANG GAL TE THO 'TSAMS PAR
BYED PA THAMS CAD LA LTUNG BYED DU 'GYUR BA DE LTA NA BTZUN PA RE
ZHIG DGE SLONG GIS GANG ZAG GI GTZUG

LAG KHANG NA SNGA NAS GNAS PA'I DGE SLONG RNAMS PHYIS GNON BGYIS
NAS MCHIS SAM NYAL BAR BGYID NA CIR 'GYUR TE NYES BYAS SO, ,BTZUN
PA RE ZHIG DGE SLONG GIS DGE 'DUN GYI GTZUG LAG KHANG NAS PHYIS
GNON BGYIS KYANG LTUNG BAR MI 'GYUR BA MCHIS SAM, YOD DE MI RUNG
BA'I MAL STAN LA'O ZHES

GSUNGS PA DE LA YANG LTUNG BYED DU 'GYUR TE, GANG ZAG GI GTZUG
LAG KHANG DANG MI RUNG BA'I MAL STAN LA THO 'TSAMS PA NI THO
'TSAMS PA MA YIN TE, DE'I PHYIR PHYIS GNON BYED PA LAS GZHAN PA
LA NI NYES BYAS SO, ,DE LTAR YANG RNAM 'BYED LAS GCIG TU DGE
SLONG 'GA' ZHIG DGE SLONG LA THO

'TSAMS PAR BYED NA THAMS CAD NYES BYAS SU 'GYUR RO ZHES GSUNGS PA
YIN NO, ,LTUNG BA BSTAN PAR YANG PHYIS GNON BYAS NAS NYAL LAM
'DUG PAR BYED NA ZHES BYA BAS DE LA MA BRTEN PA'I PHYIR RO,
,'DEBS PA'I YAN LAG NI DUD 'GRO'I 'GRO BA PA DANG GSOD SEMS DANG
MNGON PAR BSAMS

@214B TE MA 'KHRUL PA DANG SHI BA ZHES BYA BA NI YAN LAG YIN NO,
,GTZUG LAG KHANG LA GANG ZAG GI LA NYES BYAS SU GSUNGS PA'I PHYIR
TE, BTZUN PAR RE ZHIG DGE SLONG GIS GANG ZAG GI GTZUG LAG KHANG
RTZIG PA NI RIM PA GNYIS SAM GSUM LAS LHAG PAR BRTZIGS NA CIR
'GYUR NYES BYAS SO ZHES GSUNGS PA'I

PHYIR RO, ,'DIS NI BSNYEN PAR MA RDZOGS PA DANG, MA NYAMS PA LA
SOGS PA'I KHANG PA LA YANG BSHAD PA YIN TE, DGE SLONG DANG DGE
SLONG MA BSNYEN PAR RDZOGS PA CAN MA NYAMS PA DAG NI ZHES PA LA
SOGS PA GSUNGS PA YIN NO, ,GANG YANG GTZUG LAG KHANG THAMS CAD LA
YANG 'GYUR TE, THA NA

KHYIM PA'I LA YANG NGO ZHES ZER BA 'DIS GSAL BAR BLTA BAR BYA'O,
,'JIM PA MED PAR LHAG PAR BRTZIGS PA LA NYES BYAS SO, ,SGO'I
SBUBS KYI GNAS ZHES BYA BA NI SGO KHANG GI GNAS PA STE SGO SKYES
KYIS KUN NAS BSKOR BA LA SOGS PA'O, ,GTAN PA'I GNAS NI SGO LOGS
CIG TU PHYIS

GZHUG PA'I GNAS KYI PHYOGS ZHES BYA BA'I DON TO, ,YANG NA GTAN
PA'I GNAS NI 'PHRED GTAN LA SOGS PA SGO'I PHYOGS DAG TU GTAN PA
GZHUG PA'I PHYOGS SO ZHES GZHAN DAG 'CHAD DO, ,SNANG BA'I GNAS
ZHES BYA BA NI 'DIS SNANG BAR BYED PAS NA SNANG BA STE, SKAR
KHUNG DANG CHU KHUNG BRJOD

PA'I BU GA'I GNAS SO, ,CHU KHUNG YANG SKAR KHUNG GI RNAM PA CAN
YIN PA'I PHYIR SNANG BA ZHES BRJOD PA YIN NO, ,SNANG BA'I GNAS JI
TZAM PA'I 'DU SHES KYIS ZHES BYA BA NI SKAR KHUNG DANG CHU KHUNG
GI GNAS JI TZAM 'DOD PAR BYA BA'I 'DU SHES KYIS SO ZHES GSUNGS PA
YIN NO, ,DE MA GRUB NA NYES BYAS

SU RTOGS PAR BYA BA YIN TE, LTUNG BA BSTAN PA DANG ZHU BA LA SOGS
PA THAMS CAD DU YANG PHA GU'I RTZIG PA KHO NA SMOS PA YIN GYI DE
DAG NI MA SMOS PA'I PHYIR TE, DGE SLONG 'GA' ZHIG PHA GU RIM PA
GNYIS SAM GSUM LAS LHAG PAR BRTZIGS NA THAMS CAD LA LTUNG BYED DU
'GYUR RO ZHES BYA BA

DANG, ZHUS PA LAS PHRIN GYIS RIM PA GNYIS SAM GSUM LAS LHAG PAR
BRTZIGS NA NYES BYAS SU 'GYUR RO ZHES GSUNGS PA YIN NO, ,DES NA
NGAG GI DON 'DIR 'GYUR TE, DGE SLONG 'GA' ZHIG PHA GU RIM PA BZHI
LA SOGS PAR RTZIG PAR BYED NA LTUNG BYED DU 'GYUR RO, ,SGO'I
SBUBS

@215A *, ,DANG GTAN PA DANG SNANG BA'I GNAS MA BZHAG PA LA NI MI
RIGS PA SGRUB PA'I PHYIR NYES BYAS SO ZHES BYA BA YIN NO, ,SBYIN
BDAG RINGS PA YIN NA GTZUG LAG KHANG NI DE LA RAG LAS PA'I PHYIR
DU LTUNG BA MED DO, ,MDO SDE 'DZIN PA KA LY'A NA MI TRAS NYE BAR
SBYAR BA SO SOR THAR PA'I TSIG

GI BSHAD PA DGA' BA BSKYED PA LAS, GTZUG LAG KHANG GI LTUNG BYED
KYI RNAM PAR NGES PA'O RDZOGS SO,, 