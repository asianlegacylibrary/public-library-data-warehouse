@1B [DD] #, ,RGYA GAR SKAD DU, MA DHY'A MA KA HRi DA YA K'A RI
K'A, BOD SKAD DU, DBU MA'I SNYING PO'I TSIG LE'UR BYAS PA, 'JAM
DPAL GZHON NUR GYUR PA LA PHYAG 'TSAL LO, ,GANG GIS [DD]

DE NYID RAB BRTAG MIN, ,RNAM SHES BYA MIN GZHI MA YIN, ,MTSON MIN
BRTAG MIN RIG BYA MIN, ,SKYE 'JIG MED CING BDE BA DANG, ,RNAM
BRTAG MA YIN SNANG BA MED, ,MTSAN MA MED CING GSAL

BYED MED; ,GNYIS MIN GNYIS MED MA YIN DANG, ,ZHI DANG BLO 'JUG
SPANGS PA DANG, ,YI GE MED PA YI GE YIS, ,THUGS RJE NYID KYIS
BSTAN MDZAD PA, ,STON PA MA NOR NYID GSUNG BA, ,DE

LA GUS PAR PHYAG 'TSAL LO, ,GZHAN DON BSGRUB PHYIR BRTUL ZHUGS
KYIS, ,BYANG CHUB CHEN POR BLOS BYAS RNAMS, ,DE NYID BDUD RTZIR
GZUNG BA'I PHYIR, ,NUS PAS CUNG ZHIG BRJOD PAR BYA, ,BYANG

CHUB SEMS NI MI GTONG DANG, ,THUB PA'I BRTUL ZHUGS YANG DAG
BRTAN, ,DE NYID SHES PA TSOL BA NI, ,DON KUN SGRUB PA'I SPYOD PA
YIN, ,BYAMS PA DANG NI SNYING RJE DANG, ,SHES PA CHEN POS

@2A *, ,BRGYAN PA YI, ,SANGS RGYAS SA BON BYANG CHUB SEMS, ,DE
PHYIR MKHAS PAS DE MI GTANG, ,BLO LDAN SNYING STOBS CHE BA DANG,
,GZHAN GYI SDUG BSNGAL MI BZOD CING, ,YANG DAG

BRTZON 'GRUS BRTZAMS PA DANG, ,MTHU DANG LDAN ZHING MKHAS PAS NI,
,SHES RAB SNANG BA MED PA YI, ,'JIG RTEN KUN LA BLTA BYAS NAS,
,'KHOR BA MI GTZANG SA 'OG NAS, ,BDAG NYID BRGAL BAS

BSGRAL BAR RIGS, ,GANG ZHIG SHES RAB MTSON RNON GYIS, ,'CHING BA
KUN BCAD GROL GYUR PA, ,SNYING RJE'I BDAG NYID LDAN PA YIS, ,GANG
PHYIR MGON MED SDUG BSNGAL BA, ,'KHOR BA'I BRTZON RA MI

BZAD PAR, ,'DOD CHAGS LA SOGS SGROG GIS BCINGS, ,BAG MED PA YI
CHANG 'THUNGS NAS, ,GTI MUG GNYID KYIS LOG PA DANG, ,RNAM PAR
RTOG PA'I CHOM RKUN GYIS, ,DGE TSOGS MA LUS BRKUS

PA DAG ,GAL TE GROL BAR MI BYED NA, ,MTHU LDAN MTHU NI CI LA
PHAN, ,GANG ZHIG LAG PA'I MTHUS BSGRUBS PA, ,'DOD PAS BSKYED PA'I
BDE CHUNG YANG, ,GCIG PU GDU BAS ZA BYED PA, ,DE YANG MKHAS PAS

@2B SMAD 'GYUR NA, ,'KHOR LOS SGYUR DANG DBANG PO DANG, ,TSANGS
PA LA YANG RAB BKOD PA, ,SRED PA RNAM PAR GCOD PA DANG, ,THABS
KYI SGO NAS THUN MONG BA, ,LEN DANG ZAD DANG MTHAR THUG DANG,
,SDUG LA SOGS PAS MI 'GYUR ZHING, ,SDUG BSNGAL MA LUS ZHI BYED
PA'I, ,

DE NYID DON RTOGS BDUD RTZI CI, ,GZHAN YANG SNGON CHAD NYON MONGS
PA'I, ,GDON GYIS BRLAMS PA BDAG GIS NI, ,RMA LA 'GYUR BYED 'DEBS
PA BZHIN, ,SDUG BSNGAL NAD PA GANG SDUG BYAS, ,SKYE BA GZHAN DU
GANG DAG GIS, ,BYAMS DANG BSNYEN BKUR PHAN PA BYAS, ,DE

LA LAN DU PHAN GDAGS PA, ,MYA NGAN BZLA LAS GZHAN CI YOD, ,GZHAN
DON BYED LAS BYUNG BA YI, ,DGA' BAS SEMS DGA' MKHAS PA DAG ,RAL
GRI RAB TU 'BAR 'DRA BA'I, ,SRID PA DAG GIS GNOD MI 'GYUR, ,TSUL
KHRIMS 'CHAL PA MI BYED PAS, ,NGAN 'GRO'I

SGO KUN BCAD PA'I PHYIR, ,STONG NYID LTA BA GOMS BYAS PAS, ,NYON
MONGS 'JUG PA BCOM PHYIR RO, ,MKHAS PA BSOD NAMS BYAS PA YIS,
,'GRO DRUG BSKYED TSAL DUS STON LTAR, ,MTHONG BA SRID PA'I BTZON
RA YIS, ,SKRAG PAR 'GYUR BA YOD MA YIN, ,SKYON MTHONG PHYIR NI

SRID PAR MIN, ,BRTZE PHYIR MYA NGAN 'DAS MI GNAS, ,GZHAN DON
BSGRUB PHYIR BRTUL ZHUGS CAN, ,SRID PA NA YANG GNAS PAR BYED,
,'KHOR BA DANG NI MYA NGAN 'DAS, ,GNYIS DANG GNYIS MIN MI DMIGS
PA'I, ,MKHAS PA GAR YANG MI GNAS SHING, ,SRID PA NA YANG

GNAS PAR BYED, ,BYANG LAG RIN CHEN BDUN PHYUG CING, ,YON TAN DPAG
MED 'BYUNG BA'I GNAS, ,LHA DANG LHA MIN PHYAG BYAS PA, ,DAM CHOS
'KHOR LO BSKOR BRNYES SHING, ,MU TIG 'PHO 'DRA'I GRAGS PA DANG,
,STON ZLA NYA BA'I DRI MED PA'I, ,'OD ZER LTA BU'I GSUNG DAG

GIS, ,PHYOGS BCU DAG NI RGYAS MDZAD LA, ,DKON MCHOG GSUM GDUNG
GNAS BYA'I PHYIR, ,YON TAN 'BYUNG GNAS DAM PA'I SRAS, ,LHA KLU LA
SOGS SPYI GTZUG GIS, ,BSTAN PA MCHOD PA BZHAG MDZAD DE, ,RANG
DANG GZHAN DON MDZAD PA'I PHYIR, ,DE DAG MYA NGAN 'DAS LEGS

@3A *, ,'DAS, ,DE LAS GZHAN GANG LUS BCUD CHAD, ,DE YANG MYA NGAN
'DAS PA YIN, ,WA NI GLANG CHEN DREGS PA YI, ,GLAD PA 'GEMS SHING
DBYE MI SEMS, ,GDOL PA RGYA MTSO'I MTHAS GLAS PA'I, ,SA YID KYIL
'KHOR BSKYANG MI SEMS, ,DE BZHIN SEMS CAN

DMAN PA YANG, ,ZAB CING BLA MED RGYA CHE BA, ,YON TAN BGRANG 'DAS
'BYUNG BA'I GNAS, ,SANGS RGYAS NYID LA RE BA'ANG MED, ,GZHAL YAS
RMAD BYUNG BSAM MI KHYAB, ,SNANG BA THAMS CAD ZIL GNON PA,
,RDZOGS SANGS YON TAN RIN CHEN LA, ,SU ZHIG YID KYIS SEMS MI

BSKYED, ,GZHAN DON BYED PA DPA' BA DANG, ,SKYES BU CHEN PO'I TSUL
LDAN PA, ,SU ZHIG 'KHOR MTHA' MED PAR YANG, ,NYIN GCIG LTA BUR
GNAS MI BYED, ,MKHAS PA GANG ZHIG 'DAS GYUR KYANG, ,GANG GIS GTAM
GZHI 'PHEL 'GYUR PA, ,'PHAGS PA GZHAN DON MDZAD

RNAMS KYI, ,LAM GYI RJES SU 'JUG MI BYED, ,SU ZHIG CHU SHING DBU
BA LTAR, ,SNYING PO MED PA'I LUS 'DI DAG, ,GZHAN PHAN RKYEN DU
SGRUB BYED PAS, ,LHUN PO SNYING POR SGRUB MI BYED, ,YA RABS
SNYING RJE LDAN PAS NI, ,SKAD CIG RE RE RGA SHI DANG, ,NAD KYI
GZHIR GYUR LUS DAG NI, ,

GZHAN LA BDE SKYID GZHIR BYED DO, ,DAM CHOS SGRON MA DANG BCAS
LA, ,MI KHOM BRGYAD SPANGS KHOM PA 'DI, ,SKYES BU CHEN PO'I SPYOD
PA YIS, ,'BRAS BU YOD PAR BYA BA'I RIGS, ,DBU MA'I SNYING PO LAS
BYANG CHUB KYI SEMS MI GTONG BA'I LE'U STE DANG PO'O,, ,,DE LTAR

'GRO LA PHAN PA'I PHYIR, ,BYANG CHUB CHEN POR BRTAN BLANGS PA,
,TSUL DANG MTHUN PA'I LAM NYID DU, ,RAB TU ZHUGS PA RNAM PAR
MDZES, ,DE NI BYAMS PA GNOD MED DANG, ,SNYING RJE PHAN PA BSGRUB
PA YIS, ,DAM CHOS RTOGS PA NGOMS MED DANG, ,CHOS SBYIN PA LA SER
SNA MED, ,

DRANG DANG NGA RGYAL BCOM PA DANG, ,YID KYIS DE NYID BLTA BA
DANG, ,GZHAN SKYON RTOG LA LONG BA DANG, ,RANG SKYON 'BYUNG BAS
'JIGS PA YIN, ,RTZOD DANG 'JIG RTEN 'DU 'DZI DANG, ,'JIG RTEN
RGYANG PAN RGYAB KYIS PHYOGS, ,YON TAN MED LA'ANG YON TAN GYI,
,RGYUN RNAMS SKYE

@3B BAR RTAG TU GUS, ,SNYING RJES BSKYED PA'I SBYIN PA DAG ,SKYE
BO'I TSOGS RNAMS THAMS CAD KYI, ,SDUG BSNGAL CHU BO KUN ZHI'I
PHYIR, ,THAMS CAD MKHYEN NYID 'DOD PA SKYED, ,TSUL KHRIMS DRI MED
CHUS KHRUS DANG, ,BZOD PA'I SE RAL PHRENG DKAR DANG, ,BRTZON
'GRUS RAL PA'I

KHUR BCINGS DANG, ,BSAM GTAN SHES PA LHUR LEN TE, ,BLO MIG LEGS
PAR BYE BA DANG, ,BSTAN BCOS 'JIG RTEN SHES LA MKHAS, ,NGO TSA
KHREL YOD GOS DANG NI, ,DES PA'I SKA RAGS 'CHING BA YIN, ,SNYING
RJE'I BAGS PA GNAG 'CHANG ZHING, ,DAD PA DRI MED RIL BA

DANG, ,DRAN PAS DBANG PO'I SGO BSRUNGS SHING, ,BRTAN PA'I SBA
STEGS STAN LA 'DUG ,THEG PA CHEN PO DGA' CHEN GYI, ,DKA' THUB
NAGS TSAL YANG DAG BSTEN, ,BSAM GTAN DGA' BA'I 'BRAS BU ZA, ,DRAN
PA NYER GZHAG SPYOD YUL CAN, ,ZAB CING RGYA CHE MDO SDE'I MTHA',,

'DON CING SDIG PA BCOM PA DANG, ,BDEN PA GNYIS LA BRTEN PA YI,
,RTEN CING 'BREL 'BYUNG NYI BSHAD ZLOS, ,SGRUB PA'I ME TOG
BSNGAGS LDAN PA, ,PHYOGS RNAMS KUN DU DRIS KHYAB PAS, ,RDZOGS
PA'I SANGS RGYAS NYI MA LA, ,NYIN GCIG BZHIN DU BSNYEN BKUR BYED,
,SO SOR RTOG PA'I

ME THAB TU, ,MI DGE'I KUN DU RTOG PA SREG ,BLA MED GO 'PHANG THOB
BYA'I PHYIR, ,DE LTAR THUB PA'I BRTUL ZHUGS SPYOD, ,DBU MA'I
SNYING PO LAS THUB PA'I BRTUL ZHUGS LA YANG DAG PAR BSTAN PA'I
LE'U STE GNYIS PA'O,, ,,GANG LA SHES PA'I MIG YOD PA, ,DE LA MIG
YOD GZHAN MA YIN, ,

DES NA GANG PHYIR BLO LDAN DAG, ,DE NYID SHES PA TSOL PA BRTZON,
,BLO LDAN 'JIG RTEN GSUM PO DAG ,THOGS MED MTHONG PA LONG BAS
KYANG, ,BLTA 'DOD THAG RING CHA PHRA DANG, ,BSGRIBS PA'I DON YANG
MTHONG BAR 'GYUR, ,MIG STONG PA YANG BLO MED NA, ,MIG DANG LDAN
PA MA YIN TE, ,MTHO RIS

DANG NI BYANG GROL GYI, ,LAM DANG LAM MIN MI MTHONG PHYIR, ,SHES
RAB MIG BYE MTHONG BA DANG, ,MA MTHONG KHYAD PAR 'DOD PA YI,
,'BRAS BU RE BA DUG TSER GYI, ,SBYIN PA SOGS LA 'JUG MI BYED,
,SNYING RJES THAMS CAD MKHYEN PA'I PHYIR, ,'KHOR GSUM YONGS SU
DAG PA YI, SBYIN

@4A *, ,LA SOGS LA BRTZON BYED CING, ,DE LA'ANG YID NI GNAS MI
BYED, ,SHES RAB 'DUD RTZI NGOMS BYED DANG, ,SGRON MA SNANG BA
THOGS MED DANG, ,THAR PA'I KHANG BZANGS THEM SKAS DANG, ,NYON
MONGS BUD SHING SREG PA'I ME, ,BLO GROS DE YANG BDEN GNYIS LA,
,LTOS

NAS RNAM PA GNYIS SU 'DOD, ,YANG DAG DON RTOGS RJES MTHUN PHYIR,
,YANG DAG KUN RDZOB SHES PA YIN, ,SBYIN DANG BSOD NAMS YI SHES
KYI, ,TSOGS RNAMS YONGS SU RDZOGS BYED DANG, ,RGYUD DAG GI 'BRAS
BU DANG, ,'BREL DANG MTSAN NYID LA SOGS SHES, ,BYAMS DANG SNYING
RJE

BSGOM PA DANG, ,SEMS CAN SDUD DANG SMIN BYED DANG, ,SKYE MCHED
BCU GNYIS BRTEN PA YI, ,SHES RAB BRDAR BTAGS SHES PAR BYA, ,RTOG
PA'I DRA BA MA LUS PA, ,DGAG PA SGRUB PAR BYED PA DANG, ,ZHI DANG
SO SO RANG RIG DANG, ,RNAM RTOG MED CING YI GE MED, ,GCIG NYID
THA DAD

NYID BRAL DANG, ,MKHA' LTAR DRI MED DE NYID LA, ,'JUG PA MED PAS
'JUG PA YI, ,SHES RAB DON DAM SHES PA YIN, ,YANG DAG KUN RDZOB
RNAMS KYI SKAS, ,MED PAR YANG DAG KHANG PA YI, ,STENG DU 'GRO BAR
BYA BA NI, ,MKHAS LA RUNG BA MA YIN NO, ,DE NYID KHANG BZANGS
THOG 'DZEG

PA; ,YANG DAG KUN RDZOB THEM PA'I SKAS, ,MED PAR RUNG BA MA YIN
PA, ,GANG GI PHYIR BA DE PHYIR RO, ,MKHAS PAS SEMS NI MNYAM GZHAG
PHYIR, ,MNGON PAR BRTZON PA NYID DU BYA, ,DE BZHIN THOS BYUNG
SHES PA LA, ,DE LAS GZHAN SHES RGYU PHYIR RO, ,JI LTAR CHU RNYOG
G-YO BA LA, ,BZHIN NI

MTHONG BAR MI 'GYUR BA, ,DE LTAR SEMS MNYAM MA BZHAG DANG, ,SGRIB
PAS BSGRIBS LA DE NYID DO, ,YID KYI GLANG PO LOG 'GRO BA, ,DMIGS
PA'I KA BA BRTAN PO LA, ,DRAN PA'I THAG PAS NGES BCINGS NAS,
,SHES RAB LCAGS KYUS RIM DBANG BYA, ,RGOD PA MI RTAG LA SOGS PA,
,YID LA BYED PAS

ZHI BAR BYA, ,ZHUM PA DMIGS PA RGYA CHEN DAG ,BSGOM PAS SPANG PA
NYID DU BYA, ,G-YENGS PAS G-YENG BA'I MTSAN MA LA, ,NYES DMIGS
BLTA BAS BSDU BAR BYA, ,ZHUM PA YANG NI BRTZON 'GRUS KYI, ,PHAN
YON MTHONG BAS GZENGS BSTOD BYA, ,'DOD CHAGS ZHE SDANG GTI MUG GI
,RDZAB DRIS SPAGS

@4B SHING MA BSDAMS PA, ,MI SDUG BYAMS PA RTEN 'BYUNG BA'I, ,CHU
DAG GIS NI BKRU BAR BYA, ,DBEN ZHING MI G-YO ZHI BA DANG, ,DMIGS
PA DAG LA GZHOL BA DANG, ,LAS SU RUNG ZHING MNYEN SHES NAS, ,DE
LA LEGS PAR BTANG SNYOMS BYA, ,BLO GROS MNYAM GZHAG 'OG TU NI,
,THA SNYAD SGO NAS

GZUNG BYA YI, ,CHOS RNAMS DNGOS PO 'DI DAG LA, ,SHES RAB KYIS NI
'DI LTAR BRTAG ,BLO YIS RNAM PAR DPYAD PA NA, ,'DI DAG DON DAM
YOD DAM CI, ,GAL TE YIN NA 'DI DE NYID, ,GAL TE GZHAN NA DE BTZAL
BYA, ,PHYOGS SU LHUNG BAS SEMS GDUNGS PAS, ,ZHI BA NAM YANG

RTOGS MI 'GYUR, ,'DUS BYAS 'DUS MA BYAS CHOS NI, ,PHUNG PO SKYE
MCHED KHAMS RNAMS SO, ,NYON MONGS SGRIB PA SPANG BA'I PHYIR,
,NYAN THOS RNAMS LA RAB TU BSHAD, ,NYON MONGS SHES BYA'I SGRIB
DRI MA, ,SPANG PHYIR SNYING RJE LDAN RNAMS LA, ,RAG PHYIR DANG PO
KHO NAR NI, ,GZUGS KYI PHUNG

PO BRTAG PAR BYA, ,DE LA'ANG DANG POR 'BYUNG BA RNAMS, ,JI SKAD
BSTAN PA'I GTAN TSIGS KYIS, ,'DIR NI SA LA SOGS PA DAG ,DON DAM
PAR NA 'BYUNG BA YI, ,NGO BO NYID MIN BYAS PHYIR DANG, ,RGYU LDAN
SOGS PHYIR SHES PA BZHIN, ,SA NI SRA BA'I NGO BO MIN, ,'BYUNG BA
NYID PHYIR RLUNG BZHIN

NO; ,SA YIS LAS NI 'DZIN MA YIN, ,BYAS PA NYID PHYIR CHU BZHIN
NO, ,MED KYANG GAL TE DE NYID DU, ,SA YI DNGOS NYID SA SNYAM NA,
,RNAL 'BYOR PA DAG DE LA NI, ,'BYUNG DANG 'BYING BA MI RIGS SO,
,BSAM GTAN PA YI BSAM GTAN MTHUS, ,SA NI GSHER BA NYID MI RIGS,
,NGO

BO NYID LA 'GYUR MED PHYIR, ,YANG NA DE SPA NYID MA YIN, ,DE
BZHIN CHU DANG ME RLUNG DAG ,GSHER LA SOGS PA'I DNGOS NYID MIN,
,DE DAG LAS KYANG SDUD PA DANG, ,SMIN DANG G-YO BAR BYED MI RIGS,
,RLUNG LA SOGS PA KUN RDZOB TU, ,YON TAN MNYAM PAR MI 'DOD MIN,
,LUS

KYI DBANG POS DMIGS PHYIR DANG, ,'BYUNG BA YIN PHYIR SA BZHIN NO,
,SA LA SOGS PA RDZAS YOD MIN, ,TSOGS PA'I YAN LAG MIN MED PHYIR,
,GANG DAG JI SKAD BSTAN PA DE, ,RDZAS YOD MA MTHONG NAGS TSAL
BZHIN, ,SA LA SOGS PA YUL GYI BLO, ,,

@5A *, ,DE YANG RDZAS YOD MA YIN 'DOD, ,RGYU DANG BCAS PHYIR 'JIG
PA'I PHYIR, ,NAGS TSAL LA SOGS BLO BZHIN NO, ,SA LA SOGS PA STON
PA'I SGRA, ,BRJOD PA RDZAS SU MI 'DOD DE, ,MNYAM PA YIN PHYIR
DMAG LA SOGS, ,STON PA'I SGRA DAG MI 'DOD BZHIN, ,PAL

SHA PA NA DHA LA SOGS PA, ,NAGS TSAL RTZOM PA YIN MI 'DOD, ,RGYU
LDAN LA SOGS GTAN TSIGS KYIS, ,DPER NA RTZA BA LA SOGS BZHIN,
,YAN LAG CAN GYI NAGS TSAL NI, ,PA LA SHA LA SOGS BRTZAMS MIN,
,DE DAG RE RER MA RDZOGS PHYIR, ,YAL GA LA SOGS GANG

YIN BZHIN; ,NAGS TSAL SGRA NI MA NGES PA, ,DU MA'I RDZAS GRANGS
'JUG MA YIN, ,KHYAD PAR CAN GYI BLOS BRTAG PHYIR, ,BUM BZANGS LA
SOGS SGRA BZHIN NO, ,GANG PHYIR GZUGS NI DON DAM DU, ,MIG GI
DBANG PO'I GZUNG BA MIN, ,BSAGS PHYIR DPER NA SGRA BZHIN DANG, ,

'BYUNG LAS GYUR PHYIR DE NYID BZHIN, ,GZUGS NI MIG GIS BZUNG MIN
TE, ,'BYUNG LAS GYUR PHYIR RANG GZUGS BZHIN, ,BDE LA SOGS 'BYUNG
RGYU PHYIR DANG, ,BRJOD BYA YIN PHYIR RO SOGS BZHIN, ,DE BZHIN
GZUGS NI 'BYUNG 'GYUR MIN, ,'BYUNG PHYIR ME LA SOGS PA BZHIN,
,RGYU LDAN

LA SOGS GTAN TSIGS KYI, ,YANG NA SEMS BZHIN SHES PAR BYA, ,DES NI
KHA DOG DBYIBS DANG NI, ,BSAGS DANG PHRA DANG RAGS SOGS KYI,
,DBYE BAS GZUGS KYI MTSAN NYID DAG ,JI SNYED RNAM PAR BRTAGS PA
RNAMS, ,JI LTAR RIGS PA'I SBYOR BA YIN, ,BKAG PAR KHONG DU CHUD
PAR

BYA; ,SGRA DANG DRI DANG RO DANG REG ,DGAG PA'I TSUL YANG DE
BZHIN NO, ,MIG GI DBANG PO DON DAM DU, ,GZUGS LA LTA BA MA YIN
TE, ,SEMS DANG SEMS BYUNG LAS GZHAN PHYIR, ,DPER NA RI BO'I DBANG
PO BZHIN, ,YANG NA MIG NI DON DAM DU, ,GZUGS LA LTA BA MA YIN TE,
,RNAM

SHES DNGOS MED MI SKYE'I PHYIR, ,PAGS PA DAG LA SOGS PA BZHIN,
,MIG NI GZUGS KYI YUL CAN MIN, ,RANG GI GZUGS LA MI 'DZIN PHYIR,
,NYAN LA SOGS PA'I DBANG PO DANG, ,GZUGS CAN YIN PHYIR RO SOGS
BZHIN, ,DE BZHIN LTA PO MIG MED PA, ,DPE YANG MED PAS

@5B MTHONG MA YIN; ,BLTA BA'I NGO BO NYID YIN PAS, ,JI LTAR GZUGS
LA BLTA BAR RIGS, ,BLTA BA'I NGO BO NYID MIN PAS, ,JI LTAR GZUGS
LA BLTA BAR RIGS, ,GAL TE LTA PO NYAN PO NA, ,CI PHYIR DE NI NYAN
POR 'GYUR, ,DE SHES NYID DANG RTAG MI 'DOD, ,BSGYUR RUNG KHYAD
PAR YIN

PA'I PHYIR; ,GCIG NYID MA YIN TSUL GNYIS PHYIR, ,LUS GZHAN DAG GI
GZUGS BZHIN NO, ,DE BZHIN MIG GI DBANG PO NI, ,GZUGS LA DMIGS
PA'I BYED MI 'DOD, ,YID BRAL NYID NA LTA PO LAS, ,GZHAN PHYIR
NYAN LA SOGS PA BZHIN, ,DE NI LTA PO NYID MI

RIGS; ,MIG LA SOGS LA LTOS PA'I PHYIR, ,YID BZHIN YONGS SU 'GYUR
PHYIR DANG, ,DE BZHIN GZUGS BRNYAN 'CHAR PHYIR RO, ,LTA PO JI
LTAR YID DANG 'DRA, ,DBANG PO GZHAN GYIS MI MTHONG PHYIR, ,YID NI
YANG DAG NYID DU NA, ,LTA BAR MI 'DOD

BDAG BZHIN NO, ,DE NI LTA MIN TSOGS PA DAG ,RDZAS SU MED PHYIR DE
NYID BZHIN, ,BYED PO NYID RUNG CHOS GZHAN DAG ,MNGON PAR 'GRUB
PHYIR DRIL BU BZHIN, ,MIG NI 'OD ZER LDAN MI RIGS, ,DBANG PO YIN
PHYIR DBANG GZHAN BZHIN, ,MTSAN MO RGYU BA'I MIG 'BRAS

SNANG; ,DBANG PO SNANG BA MA YIN NO, ,MIG NI BDE SOGS BDAG NYID
MIN, ,DNGOS PO YIN PHYIR SKYES BU BZHIN, ,MIG NI KUN TU SONG MIN
TE, ,G-YO PHYIR DE 'BRAS LA SOGS BZHIN, ,YANG NA MIG NI KUN 'GRO
MIN, ,GZHAN DON NYID PHYIR BUM PA BZHIN, ,

GZUGS DMIGS 'GYUR BA'I RGYU YIN PHYIR, ,DPER NA GZUGS BZHIN DE
BZHIN NO, ,MIG NI ME DANG LDAN MA YIN, ,DBANG PO YIN PHYIR LPAGS
SOGS BZHIN, ,'BYUNG CHEN DANG SOGS BDAG NYID NI, ,ME SHAS CHE BA
MA YIN NO, ,MIG NI YUL DANG PHRAD MA YIN, ,

DBANG PO YIN PHYIR YID BZHIN DANG, ,RGYU PHYIR RGYU DANG LDAN
PA'I PHYIR, ,YANG NA GZUGS LA SOGS PA BZHIN, ,SNA SOGS YUL PHRAD
'DZIN MI 'DOD, ,PHYI DON MNGON SUM 'DZIN PHYIR DANG, ,'DAS DANG
MA 'ONGS MI 'DZIN PHYIR, ,DPER NA MIG GI DBANG PO BZHIN, ,SGRUB
DANG 'DRA BAR

@6A *, ,BKAG PA'I PHYIR, ,LUS LA SOGS PA MA NGES MIN, ,MIG RNA
YID KYI MTSAN NYID GSUM, ,YUL DANG MA PHRAD 'DZIN MA YIN, ,LTA BA
JI LTAR RGYAS BSHAD PAS, ,NYAN DANG SNOM DANG MYANG BA DANG, ,LUS
KYI DBANG PO GSAL BDAG ,

NGES PAR KHONG DU CHUD PAR BYA, ,SGRA DANG DRI DANG RO DANG REG
,DGAG PA'I TSUL YANG DE YIN TE, ,MKHAS PAS GZU BO'I BLO DAG GIS,
,CI RIGS PAR NI SHES PAR BYA, ,TSOR BA DON DAM NYID DU NA, ,MYANG
BA'I BDAG NYID YIN MI RIGS, ,RNAM SHES MTSUNGS PAR

LDAN PA'I PHYIR, ,DE LAS GZHAN PA'I SEMS BYUNG BZHIN, ,BDE BA
PHAN 'DOGS MI 'DOD DE, ,REG LAS BYUNG PHYIR DE GZHAN BZHIN, ,SDUG
BSNGAL GNOD PA'I BDAG NYID MIN, ,GTAN TSIGS BSTAN PAS SHES PAR
BYA, ,SDUG MIN BDE MIN MI 'DOD DE, ,'BRAS BU SRED PHYIR

GZHAN BZHIN NO, ,RNAM SHES NGO BO NYID KYANG NI, ,DGAG PA SMRA
BAR 'DOD PHYIR RO, ,'DU SHES 'DU BYED RNAM GNYIS DAG ,DES NI RNAM
PAR BSHAD GYUR TE, ,MKHAS PAS GZU BO'I BLO DAG GIS, ,CI RIGS PAR
NI SHES PAR BYA, ,RNAM SHES DON DAM NYID DU NA, ,DNGOS PO RNAM
RIG DNGOS

NYID MIN; ,DMIGS DANG BCAS PHYIR 'DU SHES BZHIN, ,YANG NA 'JIG
PHYIR MAR ME BZHIN, ,PHUNG PO LNGA PO RNAM DPYAD PA'I, ,SGRUB PA
JI SKAD BSTAN PA DAS, ,PHUNG PO RNAMS KYI KHAMS SHES BYA, ,SKYE
MCHED RNAMS KYANG SHES PAR BYA, ,SKYE SOGS 'DUS BYAS NYID KYIS
NI, ,

MTSAN NYID MTSAN GZHI NYID MI RIGS, ,'DUS BYAS YIN PHYIR RTOGS
BYA'I PHYIR, ,DE LAS GZHAN PA NYID BZHIN NO, ,DNGOS RNAMS MTSAN
NYID YOD PA'I PHYIR, ,NGO BO NYID YOD NYID MI 'DOD, ,DE PHYIR
GTAN TSIGS DON MA GRUB, ,DON 'GAL NYID DU'ANG GYUR PA YIN, ,SA YI

MTSAN NYID SA NYID KYIS, ,SRA BA NYID DU MTSON MI RIGS, ,LUS KYI
RNAM SHES RGYU YIN PHYIR, ,ME NYID KYIS NI MI RIGS BZHIN, ,GLANG
GI MTSAN NYID GLANG NYID KYIS, ,NOG DANG LKOG SHAL SOGS MI 'DOD,
,KHYAD PAR CAN GYI BLOS BRTAG PHYIR, ,DPER NA BONG BU'I MTSAN
NYID

@6B BZHIN; ,GCIG NA JI LTAR MTSAN NYID YIN, ,DES NI DE NYID MI
MTSON PHYIR, ,GZHAN NA JI LTAR MTSAN NYID YIN, ,GZHAN GYIS GZHAN
NYID MI MTSON PHYIR, ,MA SONG BA LA DON DAM DU, ,'GRO BA YOD PAR
MI 'DOD DE, ,LAM YIN PHYIR DANG 'GRO MED PHYIR, ,DPER NA MA 'ONGS

LAM BZHIN NO, ,'GOM LA DON DAM NYID DU NA, ,'GRO BA YOD PA MA YIN
TE, ,SONG DANG MA SONG MA GTOGS PAR, ,'GOM PA RTAG TU MED PHYIR
RO, ,'GOM PA SONG DANG MA SONG BAR, ,BRJOD PA MIN LA'ANG 'GRO MED
DE, ,LAM YIN PHYIR NA 'DAS PA BZHIN, ,YANG NA

MA 'ONGS LAM BZHIN NO, ,'GRO MA GRUB PHYIR 'GRO PO MED, ,DE PHYIR
DE NI 'GRO MI 'DOD, ,'GRO PO MIN PAR 'GRO MI RIGS, ,'GRO DANG
BRAL PHYIR SNGON BZHIN NO, ,RANG LAS GZHAN PA'I DON 'BREL LA,
,'GRO PO SNYAM PA'I BLO 'DI 'DOD, ,BLO DANG SNGA RJES 'JUG PA'I
PHYIR, ,DBYUG

CAN BZHIN MIN RJES 'GRO MED, ,RGYUN CHAGS YUL GZHAN 'BYUNG BA YI,
,'DU BYED RGYUN LA BRTEN NAS NI, ,ME LA SOGS BZHIN 'KHRUL PA'I
'GRO, ,DE YANG KUN RDZOB DE NYID MIN, ,SER SKYA PA YIS RNAM
BRTAGS PA'I, ,'GRO PO DON DAM NYID MI RIGS, ,TSOGS PA RDZAS SU
MED

PHYIR DANG; ,YANG NA G-YO BA MED PHYIR RO, ,GAL TE TSOGS PA RDZAS
YOD DE, ,TSOGS BYED MA BZUNG GZUNG MED PHYIR, ,DE YI BDAG BZHIN
DE MI RIGS, ,DE DAG RDZAS SU MED PHYIR RO, ,BYA BA LHAG MA DGAG
PA YANG, ,PHYOGS DES RAB TU BSTAN PA YIN, ,GAL TE DNGOS NYID YOD
'DOD

DE; ,'KHOR DANG THAR PA YOD PHYIR NA, ,GANG TSE JI LTAR RNAM
BRTAGS PA, ,DE DAG RANG BZHIN RNAM DPYAD NA, ,DES GZUNG MED PA DE
YI TSE, ,JI LTAR BCINGS SHING GANG NAS THAR, ,NGO BO NYID YOD MA
YIN PA, ,SGYU MA RMI LAM LTA BU DANG, ,RANG GI RGYU DANG RKYEN
DBANG LAS, ,BDAG

NYID KHYAD PAR 'THOB LA 'THAD, ,MING DANG GZUGS NI DON DAM DU,
,'KHOR BAR RIGS PA MA YIN TE, ,'DUS BYAS YIN PHYIR PHYI ROL GYI,
,SA LA SOGS PA MI 'DOD BZHIN, ,MING GZUGS DON DAM NYID DU NA, ,JI
LTAR YANG NI THAR MI 'GYUR, ,SKYE DANG LDAN PHYIR 'JIG PA'I

@7A *, ,PHYIR; ,PHYI ROL CHU LA SOGS PA BZHIN, ,GANG ZAG YANG DAG
NYID DU NI, ,'KHOR DANG THAR PAR MI 'GYUR TE, ,GDAGS BYA YIN
PHYIR KHANG PA BZHIN, ,BRJOD BYA YIN PHYIR RI DANG 'DRA, ,YANG NA
GANG ZAG GANG ZAG MIN, ,RGYU DANG LDAN PHYIR BUM PA BZHIN, ,

SKYE DANG LDAN PHYIR 'JIG PA'I PHYIR, ,SHES BYA YIN PHYIR 'ONG BA
BZHIN, ,GANG ZAG BRJOD DU MED PHYIR BAS, ,RDZAS SU YOD PAR MI
'GYUR STE, ,DRI DANG DKAR SDOR BRJOD MED PA'I, ,MO GSHAM BUS NI
MA NGES 'GYUR, ,DE LTAR PHUNG PO BDAG MED CING, ,SROG MED SEMS
CAN YOD MIN PA, ,

MKHAS PAS GZU BO'I BLO DAG GIS, ,CI RIGS PAR NI SHES PAR BYA,
,LUS DANG DBANG PO'I TSOGS RNAMS LA, ,DE NYID DU NA BDAG MED
'DOD, ,RGYU DANG LDAN PHYIR KA BA BZHIN, ,YANG NA BSAGS PHYIR
GROG MKHAR BZHIN, ,DRAN PA DANG NI NGO SHES DANG, ,SHES SKYE LA
SOGS GTAN

TSIGS KYI; ,BDAG YOD NYID DU DAM 'CHA' BA, ,GTAN TSIGS RNAMS NI
MA GRUB NYID, ,GAL TE DBANG BCAS LUS LA NI, ,BDAG YOD NYID DU
SGRUB BYED NA, ,GTAN TSIGS THUN MONG NYID MI 'GYUR, ,RJES SU 'GRO
BA MED PHYIR RO, ,GAL TE BDAG SGRA DON BZHIN TE, ,'GA' LA NYE BAR

GDAGS PA'I PHYIR, ,SENG GE'I SGRA DANG 'DRA ZHE NA, ,BDAG NI GRUB
PA NYID MI 'GYUR, ,CI STE RNAM SHES YUL LA NI, ,DON BZHIN GZHAN
LA SGRUB BYED NA, ,RTAG DANG KUN 'GRO SOGS BRAL PHYIR, ,'GAL BA
NYID DU 'GYUR BA YIN, ,DE PHYIR GANG LA'ANG DON DAM DU, ,BCINGS
DANG THAR

PA YOD MI 'DOD, ,SONG DANG MA SONG 'GOM PA YIS, ,DE BZHIN SEMS LA
LHAG MA BSHAD, ,GANG TSE SEMS NI 'GAG PA LA, ,MNGON DU PHYOGS
SHING SKYES PA'I TSE, ,GANG LA GANG GIS CHAGS PAR 'DOD, ,CHAGS PA
'GAGS LA'ANG MI 'DOD DO, ,GAL TE SKYE BZHIN CHAGS ZHE NA, ,

DE CI GAL TE SKYE MNGON PHYOGS, ,MA SKYES PA LA DE MI 'DOD, ,GZHI
MED BYA BA MI LDAN PHYIR, ,SKYE BZHIN SKYES DANG MA SKYES PAR,
,BRJOD PA MIG LA'ANG CHAGS PA MED, ,BRJOD MED SEMS KYANG CHAGS
MIN TE, ,BRJOD DU MED PHYIR 'DOD CHAGS BZHIN, ,GAL TE SEMS NI
CHAGS PA YI, ,

@7B RNAM PAR SHES PA CHAGS 'DOD DE, ,SHEL LA TSON CHAGS BLO BZHIN
NA, ,DE'I BLO JI LTAR CHAGS NYID YIN, ,DE LTAR CHAGS PA MED PA'I
PHYIR, ,'DOD CHAGS RTOG PA KUN RDZOB YIN, ,'DOD CHAGS BZHIN DU
CHOS RNAMS KUN, ,CI RIGS PAR NI SHES PAR BYA, ,DNGOS PO RDZAS LA
RTEN

RIGS NA; ,DE YANG DE LAS DBYER YOD MIN, ,DE PHYIR 'DOD CHAGS JI
BZHIN DU, ,SEMS LA'ANG CHAGS PA 'THAD MI 'GYUR, ,'DOD CHAGS CHAGS
LAS GZHAN MI RIGS, ,CHAGS PA MA BZUNG GZUNG MED PHYIR, ,CHAGS PA
NYID BZHIN THA DAD NA'ANG, ,DES NI MI CHAGS GZHAN BZHIN NO, ,

DNGOS PO RNAM PAR RIG PA'I SEMS, ,'DOD CHAGS LAS GZHAN YOD MIN
TE, ,DMIGS PA LA SOGS MTSUNGS PHYIR DANG, ,THA DAD RGYU GZHAN MED
PHYIR RO, ,DE PHYIR 'DUS PA GCIG RANG NYID, ,SKYES LA LTOS NAS
'DUS PA CAN, ,THA DAD BSTAN PA NYID 'DOD DE, ,ME TOG

RGYAS PAS SHING BZHIN NO, ,DE SPANGS PHYIR NI MYA NGAN 'DAS, ,MI
RIGS DE NYID MI 'THAD PHYIR, ,MYA NGAN 'DAS PA DON DAM DU, ,DNGOS
DANG DNGOS MED MTSAN NYID MIN, ,GAL TE MYA NGAN 'DAS DNGOS NA,
,DNGOS PO YIN PHYIR DE 'DUS BYAS, ,GNYEN PO MA YIN 'DUS BYAS
PHYIR, ,DPER NA

'DUS BYAS 'GAGS PA BZHIN, ,GAL TE DNGOS MED GZHAN BRTEN 'GYUR,
,DNGOS PO MED PHYIR ZHIG PA BZHIN, ,DE NI GNYEN POR MI 'DOD DE,
,GZHAN LA BRTEN PHYIR ZHIG BZHIN NO, ,DE NI 'DUS MA BYAS MI RIGS,
,DGAG PA GONG DU BSTAN PA'I PHYIR, ,GRANGS CAN DAG GIS RAB BRTAGS

PA'I; ,GROL BA'I SEMS LAS KHYAD CI YOD, ,NYON MONGS RNAM RTOG
GTZUB SHING LAS, ,BYUNG BA RANG GI NGANG ZAD PA, ,DE LA BSAGS PA
YOD MIN PAS, ,GANG ZAG KHYOD THAR MI ZAD 'GYUR, ,SKYE BA MED LA
RTOG PA YANG, ,DE BZHIN MED PHYIR TSUL NYID MTSUNGS, ,ZAD PA CAN
NAM ZAD MED

NA; ,GANG GI ZAD PAS THAR PA SMROS, ,RANG BZHIN STONG NYID RTOGS
PA'I PHYIR, ,DE YI BLO YANG ZLOG GYUR PAS, ,ZAD MED MI ZAD CHOS
NYID 'THOB, ,THOB PA MED PA'I TSUL GYIS SO, ,YANG DAG JI BZHIN
YONGS RTOG PA, ,BDAG LA PHAN PA 'DOD PA DAG ,LTA NGAN DANG DRI
NGAN BSGOS PA'I, ,

@8A *, ,SGREGS PA'I TSIG LA RTEN MI BYED, ,PHYIN CI LOG DAG YOD
PA'I PHYIR, ,'DOD CHAGS YOD PAR MI RIGS TE, ,'DOD CHAGS BZHIN DU
BRTAGS PA'I PHYIR, ,RTOG PA DE YANG KUN RDZOB PA, ,SEMS DANG SEMS
LAS BYUNG BA YI, ,NGO BO NYID PHYIR SNGAR BKAG PHYIR, ,

GANG GI DE NI CHAGS 'GYUR BA'I, ,'DOD CHAGS CHAGS PA'I DNGOS NYID
MED, ,DES NI SDANG DANG RMONGS LA SOGS, ,SO SOR BSHAD PA BYAS PAR
'GYUR, ,DE LTAR BCINGS THAR MA GRUB PHYIR, ,NGO BO NYID MED G-YO
BA MED, ,SA NI DON DAM NYID DU NA, ,SA LAS GZHAN MIN

NYID MI 'DOD; ,RGYU DANG LDAN PHYIR RLUNG BZHIN DANG, ,DNGOS PO
YIN PHYIR SHES PA BZHIN, ,SA LAS DON DAM NYID DU NA, ,CHU NI
GZHAN PAR MI BZUNG STE, ,SKYE DANG LDAN PHYIR RDZAS LAS NI, ,SA
GZHAN MIN PA JI BZHIN NO, ,SA LA SOGS PA SGRA BLO DANG, ,LAS DANG
MTSAN NYID THA DAD

PAS; ,DE DAG GZHAN NYID MI 'DOD DE, ,BSGRUB BYA'I CHOS DANG MI
LDAN PHYIR, ,GZUGS KYI BDAG NYID MI GZHAN YANG, ,THA SNYAD YOD
PHYIR MA NGES 'GYUR, ,YONGS SU BRTAGS PA MA GRUB PHYIR, ,DE DON
MA GRUB NYID DU 'GYUR, ,SGRA SOGS BYE BRAG THA DAD KYANG, ,DE
PHYIR DE DAG 'KHRUL

PAR 'GYUR; ,KHYAD PAR BRJOD PAR GYUR KYANG NI, ,'GAL BAS NGES PAR
ZLOG PAR 'GYUR, ,GNYI GA NYID KYANG MI RUNG STE, ,'GAL PHYIR ME
LA GRANG DRO BZHIN, ,GZHAN DANG GZHAN MIN PHYOGS DGAG PA, ,BSTAN
PHYIR DE YANG BZANG PO MIN, ,GNYI GA'I BDAG NYID NYID YIN YANG,
,KUN LA

GRAGS PA'I CHA DPER BSTAN, ,DES NA GZHAN LA DPE MED PA, ,RAB TU
SKYE BAR MI 'GYUR RO, ,DE NI LTOS NAS 'GRUB PA STE, ,GNYIS LAS
GANG YANG RUNG BA ZHIG ,SNGAR MA GRUB NA MI 'GRUB PHYIR, ,YID
KYIS RNAM PAR BRTAGS PAR ZAD, ,GNYI GAR SMRA BA THAMS CAD LA,
,DGAG PA'I

TSUL YANG DE NYID DO, ,DE LTAR 'DI SKAD BSGRUB BSTAN PAS, ,NGO BO
NYID YOD NYID MA GRUB, ,DE LTAR 'DUS BYAS CHOS DE DAG ,BSDU BAS
RNAM PAR BRTAGS PA YIN, ,'DUS MA BYAS NI 'GOG GNYIS DANG, ,NAM
MKHA' DANG NI DE BZHIN NYID, ,SO SOR BRTAGS TE 'GOG PA NI, ,

@8B DON DAM DU NA DNGOS PO MIN, ,RTAG DANG RANG BZHIN MI 'GYUR
PHYIR, ,MO GSHAM BU YI GZUGS BZHIN NO, ,MA SKYES PHYIR DANG RGYU
MED PHYIR, ,DE BZHIN LAS KYANG MED PHYIR DANG, ,'DUS BYAS MA
BSDUS PHYIR DANG NI, ,'GAG PA MED PA'I PHYIR YANG NGO, ,GANG GI
'BRAS BUR

GANG 'DOD PA; ,DE NI DE'I RGYU MA YIN TE, ,MA SKYES LA SOGS GTAN
TSIGS KYIS, ,GLANG CHEN GLAD KYI RVA BZHIN NO, ,MA SKYES RGYU
DANG LDAN PA YI, ,'BRAS BUR MI 'DOD SHES PAR BYA, ,'BRAS BU YIN
PHYIR SBRANG RTZI NI, ,MKHA' MIN SOGS RGYU LDAN MIN BZHIN, ,DES
NI NAM MKHA'

DE BZHIN NYID; ,PHYOGS DANG DUS DANG BDAG LA SOGS, ,'DUS MA BYAS
PA JI SNYED PA, ,BKAG PAR MKHAS PAS SHES PAR BYA, ,RDZAS DANG
GTZO BO SROG LA SOGS, ,MU STEGS BRTAGS PA'I SHES BYA DAG ,RIGS
DANG LUNG LA MKHAS RNAMS KYIS, ,CI RIGS PAR NI DGAG

PAR BYA; ,RANG DANG GZHAN GYIS GRUB PA'I PHYIR, ,DNGOS PO RNAMS
LA BDAG BTAGS PA, ,MKHAS PAS BDAG MED RTOGS BYA ZHING, ,DE NYID
SHES PA'I BDUD RTZI BTUNG, ,YANG NA RNAM RTOG DRA BA YI, ,RGYUN
'BREL DE DAG LA SOGS PA, ,DNGOS PO SKYE BAR 'DZIN BRTEN PAS, ,

NAN GYIS BYIS PA 'KHRUG PAR BYED, ,GANG TSE MKHAS PA RIG SGRON
GYIS, ,YANG DAG JI BZHIN YONGS RTOGS PA, ,DE TSE SKYE BKAG DE ZHI
BAS, ,SPROS PA NYE BAR ZHI BAR 'GYUR, ,DE LA RE ZHIG BDAG SKYE
BA, ,KUN RDZOB TU YANG MI RIGS TE, ,BDAG NYID YOD PHYIR DPER BYA
NA, ,

ZHO NI BDAG LAS MI SKYE BZHIN, ,DNGOS RNAMS BDAG LAS MA SKYES TE,
,DNGOS PO YIN PHYIR SKYES BU BZHIN, ,MA SKYES PA LA BDAG MED DE,
,MA SKYES PHYIR NA MKHA' MIN BZHIN, ,NAM MKHA'I ME TOG MED PA'I
DON, ,MKHA' LA SOGS PAR KHYOD 'DOD PA, ,DE DAG NAM MKHA'I ME

TOG MIN; ,DE PHYIR KHO BO'I PHYOGS MED MIN, ,GAL TE RGYU LA 'BRAS
BDAG YOD, ,DE LAS DE NI SKYE SNYAM ZHING, ,DNGOS RNAMS DE LAS
SKYE BA NI, ,BDAG LAS SKYE BA NYID 'DOD NA, ,DE LA GZHAN MIN BDAG
BZHIN NA, ,RGYU NI RGYU MIN NYID DU 'GYUR, ,MA SKYES PHYIR NI RGYU
MIN PA, ,CI ZHIG

@9A *, ,YIN ZHING GANG GI RGYU, ,'BRAS BU BDAG NYID NYID YIN NA,
,RGYUR BRTAGS PA NI DON MED 'GYUR, ,DE NYID LAS NI DE SKYE NA,
,BSKYED DANG BSKYED BYA GCIG TU 'GYUR, ,GAL TE 'O MA ZHO NYID DU,
,GNAS PAS GNOD PA MED SNYAM NA, ,PHA NI BU NYID MI 'GYUR

BAS; ,GNOD PA MED PA MA YIN NO, ,MI MTHUN PHYOGS NI MED PA'I
PHYIR, ,GTAN TSIGS 'GAL BA NYID MI 'DOD, ,DE LTAR RE ZHIG DNGOS
PO RNAMS, ,BDAG LAS SKYE BAR MI RIGS SO, ,NGO BO NYID NI MED PA'I
PHYIR, ,GANG ZHIG GANG LAS GZHAN DU 'DOD, ,GLANG RU DANG NI RI
RTZE LAS, ,

RTA RU GZHAN DU MI 'DOD BZHIN, ,MIG LA SOGS PA RKYEN GZHAN RNAMS,
,DON DAM DU NA MIG SOGS KYI, ,RNAM SHES SKYED PAR BYED MA YIN,
,GZHAN PHYIR RTZI SKYANG LA SOGS BZHIN, ,GZUGS KYI BLO LA SOGS PA
DAG ,BRJOD 'DOD MI SOGS RGYU CAN MIN, ,GZHAN PHYIR SNGA NA

MED PA'I PHYIR, ,DPER NA BUM SNAM LA SOGS BZHIN, ,MA SKYES PA YI
GZHAN NYID NI, ,KUN RDZOB YIN PAS DON DAM MIN, ,GZHAN LAS SKYE BA
NYID KYANG NI, ,RIGS PA MA YIN GZUNG BAR BYA, ,SKYES PA BRJOD DU
MED PA LA, ,SKYE BA DON MED NYID DU 'GYUR, ,MA SKYES PA LA SKYE
MED

DE; ,MA SKYES PHYIR NI MKHA' MIN BZHIN, ,SKYE BZHIN SKYE BAR 'DOD
PA LA, ,BRGAL ZHING BRTAG PA MTSUNGS PAR 'GYUR, ,BRJOD DU MED LA
'ANG DE MED DE, ,BRJOD DU MED PHYIR GZHAN BZHIN NO, ,YANG NA MIG
LA SOGS PA DAG ,BRTAGS PA'I BDAG NYID NYID KYIS STONG, ,BYAS PA'I
PHYIR

DANG 'JIG PA'I PHYIR, ,DPER NA SGYU MA'I 'O MA BZHIN, ,BSGRUB
DANG MTSUNGS PAR BKAG PA'I PHYIR, ,CIG SHOS KYI NI THE TSOM MED,
,SGYU MA'I BDAG NYID MA BRTAGS PA'ANG, ,YANG DAG TU NA LOG PAR
'DOD, ,LA LA'I 'DOD CHAGS RGYU YIN PHYIR, ,DPER NA BRTAGS PA

DE NYID BZHIN; ,GRAGS PA'I CHAS NI DE GRUB PHYIR, ,KHO BO'I DPE
NI MED MA YIN, ,YANG NA MIG LA SOGS PA NI, ,YANG DAG TU NA DNGOS
NYID STONG, ,BYAS PA NYID PHYIR 'JIG NYID PHYIR, ,BDUD KYIS SPRUL
PA'I SANGS RGYAS BZHIN, ,DNGOS PO RNAMS KYI DNGOS NYID GANG,
,YANG

@9B DAG TU NA DNGOS DE MED, ,BYAS PHYIR DPER NA CHU YI NI, ,TSA
BA NYID DANG BRTAN NYID BZHIN, ,DNGOS RNAMS RANG GI BDAG NYID DU,
,SKYE BAR 'THAD PA MA YIN PAS, ,GZHAN GYI DNGOS POR MI SKYE STE,
,BA LANG BONG BUR MA MTHONG BZHIN, ,RGYU LA SOGS PA'I RKYEN GZHAN
LAS, ,SKYE BA

KUN RDZOB THA SNYAD YIN, ,DE PHYIR KHAS BLANGS GNOD PA MED, ,DE
DAG YANG DAG NYID MA YIN, ,YOD LA RKYEN RNAMS MI RIGS TE, ,MED
LA'ANG MI RIGS YOD MED PHYIR, ,DE LAS GZHAN BZHIN RKYEN MA SKYES,
,RKYEN RNAMS SU NI JI LTAR 'GYUR, ,RGYU NI 'BRAS BU BSKYED

MA YIN; ,DE YIS STONG PHYIR DE GZHAN BZHIN, ,SKYE BAR 'DOD PA'ANG
DES BSKYED MIN, ,SNGA NA MED PHYIR DE GZHAN BZHIN, ,DES NI SKYES
DANG MA SKYES DANG, ,SKYES BZHIN SKYED PA MI BYED DE, ,NYES PA
BSTAN PHYIR MA SKYES PA'I, ,RGYU NI YANG DAG NYID MA YIN, ,SKYES
PA DMIGS

DANG MI PHRAD DE, ,SKYES LA'ANG SKYE BA DON MED PHYIR, ,MA SKYES
PA YANG MA SKYES PHYIR, ,DPER NA MI SKYE CHOS BZHIN NO, ,SKYE
BZHIN PHRAD PAR 'GYUR SNYAM NA, ,DE YANG DMIGS PA MED PAR MED,
,YAN LAG MA TSANG BA LA NI, ,SKYE BA'I BYA BA 'JUG MI 'DOD, ,YANG
NA SEMS DANG

SEMS BYUNG RNAMS, ,YANG DAG DMIGS PA YOD MI 'DOD, ,SKYE BZHIN
PHYIR DANG GZUNG BA'I PHYIR, ,DPER NA GZUGS LA SOGS PA BZHIN,
,YANG NA DE DAG DMIGS BCAS PA, ,DUS GCIG PHYIR NA DE MI RUNG, ,DE
LTAR DMIGS PA YOD MIN PAS, ,GANG ZHIG GANG GIS DMIGS

PAR 'GYUR; ,MA SKYES PA LA 'GAG MED DE, ,MA SKYES NYID PHYIR
MKHA' MIN BZHIN, ,'GAGS PA LA YANG 'GAG MED DE, ,'GAGS PHYIR DPER
NA SHI BA BZHIN, ,MA 'GAGS PA LA'ANG MA 'GAGS PHYIR, ,DA LTAR
'JUG PA'I MAR ME BZHIN, ,'GAG BZHIN PA LA MI

'DOD DE; ,DGAG PA GONG DU BSTAN PHYIR RO, ,DE YANG DUS MNYAM NYID
CIG GAM, ,YANG NA DUS GZHAN 'GYUR GRANG NA, ,MI RIGS 'GAG BZHIN
YIN PA'I PHYIR, ,DGRA BCOM SEMS KYI THA MA BZHIN, ,DNGOS PO YOD
PA DON DAM DU, ,MI RIGS SKYE BA MED PA'I PHYIR, ,MO

@10A *, ,GSHAM BU YI YOD PA BZHIN, ,DE PHYIR BDAG PO MED PAR
'DOD, ,'BRAS BUS STONG NGAM MI STONG PA'I, ,RKYEN ZHIG BDAG POR
'GYUR GRANG NA, ,STONG PA MA YIN DES STONG PHYIR, ,DPER NA MIG NI
SGRA BLO BZHIN, ,SBYANG LA SOGS NA GNAS PA YI, ,RGYU TZAM YOD

PA NYI TSE LA; ,'BRAS BU 'BRAS BUR MI 'GYUR ZHING, ,MED PA KHYOD
LA 'BRAS BUR 'GYUR, ,GAL TE 'BRAS BU'I NUS 'BRAS NA, ,DE LAS
GZHAN PA'I RGYU CI YOD, ,DE LAS GZHAN PA MA YIN LA, ,GZHI DANG
BZHAG PA'I DNGOS MI 'DOD, ,'BRAS BU'I MING TZAM NYID LA NI, ,

DPER NA MKHA' LA MKHA' GNAS BZHIN, ,GAL TE DE NYID RGYU YIN NA,
,GANG GIS MI GTONG DE CIR YOD, ,YOD LA SKYE BA MED PA'I PHYIR,
,GANG ZHIG GANG GIS BDAG POR 'DOD, ,MED LAS RKYEN YANG MED PA'I
PHYIR, ,GANG ZHIG GANG GIS BDAG POR 'DOD, ,GAL TE BUM SOGS

SKYES MTHONG BAS, ,MTHONG LA GTAN TSIGS DON MED DE, ,MNGON SUM
DANG NI GRAGS PA YI, ,GNOD PAS GNOD PAR 'GYUR ZHE NA, ,BUM PA LA
SOGS SKYE BA DAG ,BYIS PA'I BLO DANG MTHUN MTHONG BA, ,GANG PHYIR
DE NI MI 'GOG PAS, ,DE PHYIR JI SKAD SMRAS SKYON MED, ,GZUGS

LA DMIGS PA'I BLO LA NI, ,YANG DAG TU NA RANG RIG MED, ,DE MA
SKYES PHYIR KHO BO LA, ,DE YI GNOD PA MED PHYIR RO, ,MNGON SUM
BLO NI DON DAM DU, ,DON BZHIN NYID DU MI RIGS TE, ,PHYIS PA'I BLO
DANG KHYAD MED PHYIR, ,MGAL ME'I 'KHOR LO'I BLO BZHIN NO, ,DE YI
SPYOD YUL DNGOS

MIN TE; ,'DUS BYAS YIN PHYIR BDAG BLO BZHIN, ,GZUGS LA SOGS PA
RDZAS MIN PHYIR, ,NGED LA MNGON SUM GNOD PA MED, ,MKHAS PA'I TSUL
LA SPYOD PA LA, ,GRAGS PA'I GNOD PA YOD MA YIN, ,DE NYID LA NI MA
RIG PA'I, ,LING TOG LDONGS PA'I TSIG SKABS MIN, ,YOD

LA'ANG SKYE BAR MI 'DOD DE, ,YOD PA CI PHYIR SKYE BAR GYUR, ,YOD
PA RIGS PAR MI BYED DE, ,SNGA NA MED DANG PHYIS 'BYUNG PHYIR,
,MIG RAGS PA NYID GANG YIN PA, ,DE NI RKYEN GYIS MA BYAS TE,
,SNGA NA MED PHYIR RDZA MKHAN BZHIN, ,SHES BYA MIN PHYIR ZA PO
BZHIN, ,ZA PO LA SOGS KUN

@10B RDZOB TU; ,THUN MONG YIN PAR 'DOD PA'I PHYIR, ,DE PHYIR NGED
LA GANG DU YANG, ,DPE YI SKYON DU 'GYUR BA MED, ,GAL TE GSAL BA
SKYON MED NA, ,GANG GIS CI GSAL JI LTA BU, ,GAL TE DE DAG 'DI
SKAD CES, ,DPER NA MAR MES BUM PA BZHIN, ,YOD LA MNGON GSAL BYED
PHYIR RO, ,

KUN RDZOB TU YANG MAR MES NI, ,BUM PA SNANG DANG BCAS PA DANG,
,DE YI BLO'AM GNYEN PO DAG ,SKYE BAR BYED PA NYID YIN NO, ,MNGON
PAR MI GSAL GSAL MI BYED, ,MI GSAL PHYIR NA MKHA' MIN BZHIN,
,RANG TSUL GYIS KYANG DPER BYA NA, ,GTZO BO ZA PO BZHIN DU BSTAN,
,GAL

TE DE YANG MNGON GSAL NA, ,ZA PO KUN 'GRO MA YIN ZHING, ,RGYU MED
MA YIN SHES YOD MIN, ,MI GSAL BA YANG NYAMS PAR 'GYUR, ,GAL TE
GTZO BO MNGON GSAL NA, ,KHYOD KYI GTZO BO BYA BA DANG, ,DPAG YOD
GSAL BAR THAL 'GYUR TE, ,DE NI DE DAG MIN PAR GRAGS, ,

GANG GIS GSAL BYED GANG DAG 'DOD, ,DE DAG DE GSAL BYED MI 'DOD,
,RGYU NYID LA SOGS GTAN TSIGS KYIS, ,RGYU SPUN LA SOGS ZHO MIN
BZHIN, ,GAL TE RGYU SPUN LA SOGS LA'ANG, ,DE NUS YOD PHYIR DPER
MED NA, ,DE MIN RGYU SPUN LA SOGS DNGOS, ,DE DAG DE

GSAL BYED MIN PHYIR, ,BDAG DANG GZHAN LAS SKYE BA DANG, ,BDAG
NYID YOD DANG MED MI 'DOD, ,GNYI GAR SMRA BA YOD MIN TE, ,RIGS
PAS GONG DU BRTAGS PHYIR RO, ,KUN RDZOB TU YANG 'BRAS BU NI,
,RKYEN RNAMS KYIS NI GSAL MI 'DOD, ,DE ZHIG BAR DU RJES SGRUB
PHYIR, ,

SA LA SOGS PAS BUM PA BZHIN, ,MIG NI KUN RDZOB NYID DU YANG, ,GLO
BUR SKYE BAR MI 'DOD DE, ,SPYI DANG KHYAD PAR LDAN PA'I PHYIR,
,DE NI DPER NA BUM PA BZHIN, ,'BRAS BU YIN PHYIR RIM SKYE'I
PHYIR, ,'JIG PA'I PHYIR DANG YONGS 'GYUR PHYIR, ,RGYU RKYEN NGES
PA'I PHYIR DANG NI, ,SKYE BA'I

PHYIR YANG SHES PAR BYA, ,GAL TE 'JIM GONG TSE GZHAN LA, ,'GAGS
PA MI SKYE ZHIG PA'I PHYIR, ,'BRAS BU YIN PHYIR DPER NA NI, ,BUM
PA BZHIN DU 'DOD CE NA, ,JI LTAR BUM PA BUM PA YI, ,NGO BO NYID
'GAGS MI SKYE BA, ,DE LTAR 'JIM GONG 'DOD NA NI, ,'DOD PA NYID NI
SGRUB PA

@11A *, ,YIN; ,'ON TE 'GAGS PA RGYUN MIN NA, ,DES NA GTAN TSIGS
'GAL BA NYID, ,GAL TE RGYUN NYID MA NYAMS NA, ,DES NA 'KHRUL PA
NYID DU 'GYUR, ,MNGAL NAS SNGON ROL BLO LA NI, ,MDUN ROL KHO NAR
'GAGS BLO YOD, ,SHES BYA GZHAN GYIS DE

GZHAN PHYIR; ,YANG NA BLO PHYIR DE 'OG BZHIN, ,TZE'I TRA LA NI
SGRA BLO DANG, ,GZUGS BLO SKYE BA GANG YIN PA, ,DE GNYIS MI GCIG
YUL GZHAN PHYIR, ,DPER NA RGYUD GZHAN DAG GI BZHIN, ,DE PHYIR PHA
ROL PHYIR YANG NI, ,DPE MED PAR NI MI 'GYUR TE, ,BLO PHYIR DE
YANG GCIG NYID MIN, ,

GZHAN BLOS 'KHRUL PAR 'GYUR PHYIR RO, ,GAL TE MED SMRA BYIS PA
YIS, ,'CHI 'PHO'I SEMS LA MTSAMS SBYOR MED, ,'CHI 'PHO'I SEMS
PHYIR DGRA BCOM GYI, ,THA MA'I SEMS BZHIN SGRUB BYED NA, ,GTAN
TSIGS MA NGES NYID 'GYUR TE, ,'DAS PA'I 'CHI 'PHO'I SEMS

KYIS SO; ,TSE RABS DRAN LA SOGS YOD DANG, ,TSUL SMRAS PHYIR NA DE
YANG YOD, ,'PHAGS PA MIN PA'I 'CHI 'PHO'I SEMS, ,SEMS GZHAN
BSKYED PA NYID YIN TE, ,MA RIG PA DANG BCAS PA'I PHYIR, ,SEMS DE
SKYED PAR BYED PA BZHIN, ,GAL TE LUS DANG DBANG BLO

DAG ,RANG GI LAS KYIS SKYED MI 'DOD, ,ZHIG PHYIR DPER NA BUM PA
BZHIN, ,DE PHYIR 'JIG RTEN PHA ROL MED, ,DE NYID KYIS NI DE MA
BYAS, ,DE GZHAN GYIS KYANG MA BYAS PHYIR, ,'JIG RTEN RANG GI LAS
BSKYED MIN, ,GZHAN 'DI NGED LA CI ZHIG GNOD, ,LAS KYIS SKYED NYID

MA YIN LA; ,DPE NI YOD PA MA YIN NO, ,SHING LA SOGS PA DUS SKYE
BA, ,SEMS CAN LAS KYI DBANG GIS TE, ,SEMS DMYAL GNAS DANG MTHO
RIS NA, ,MTSON DANG DPAG BSAM SHING SKYE BZHIN, ,'BYUNG BA RNAMS
LA BLO GROS NI, ,MTSAN NYID MI MTHUN JI LTAR 'BYUNG, ,'BYUNG

BA SEMS MED RNAMS LAS NI, ,SHES PA YOD PA NYID SKYE STE, ,SKYE
CAN YIN PHYIR MYOS MTHU DANG, ,ME SHEL LAS NI ME BZHIN NO, ,MYOS
MTHU SHES YOD MA YIN PAS, ,KHYOD KYI DPE NI MED PA NYID, ,RGYU
RNAMS RIGS MTHUN YIN PA'I PHYIR, ,GTAN TSIGS KYANG NI 'GAL BA
NYID, ,NANG

@11B GI 'BYUNG BA RNAMS KYANG NI, ,SHES PA YOD PA MA YIN TE, ,SA
LA SOGS PA'I DNGOS PHYIR DANG, ,'BYUNG BA YIN PHYIR DE GZHAN
BZHIN, ,DE PHYIR MNGAL NAS SNGON ROL SEMS, ,SEMS GZHAN SNGON DU
SONG YIN PAR, ,MKHAS PA RNAMS KYIS SHES BYA STE, ,'DZIN PA YIN
PHYIR

DE 'OG BZHIN, ,BE'U YANG SNGON CHAD GOMS BYAS PAS, ,BYUNG MA THAG
TU ZAS TSOL BYED, ,ZAS KYI DON DU SKYOD PA'I PHYIR, ,DPER NA
DBANG PO SMIN PA BZHIN, ,KHAB LONG GIS NI RDO BSKYOD PAS, ,GTAN
TSIGS MA NGES NYID MA YIN, ,DE NI ZAS ZA MTHONG BA'I PHYIR, ,MA

GRUB NYID KYANG MA YIN NO, ,DBANG PHYUG 'JIG RTEN BYED PO MIN,
,LA LA'I DGA' BA'I RGYU YIN PHYIR, ,DPER NA DBANG PHYUG DGA' BYED
PA'I, ,BYED PO DBANG PHYUG MA YIN BZHIN, ,DBANG PHYUG KUN GYI
RGYUR MI 'DOD, ,MA SKYES PHYIR DANG RGYU MED PHYIR, ,DPER NA NAM
MKHA'I

ME TOG NI; ,KUN GYI RGYUR NI MI 'DOD BZHIN, ,'GRO BA MA LUS 'DI
DAG GI ,RGYU NI DBANG PHYUG RAB TU MIN, ,SEMS DANG LDAN PHYIR
DPER NA NI, ,GLANG RDZI 'GRO RGYU RAB MIN BZHIN, ,DBANG PHYUG
GCIG PU 'GA' YANG MED, ,DNGOS RNAMS TSOGS LAS 'GRUB PA'I PHYIR,
,BYED PO GCIG

PU 'GA' YANG MED, ,DE PHYIR MA NGES NYID MA YIN, ,GAL TE MIG SOGS
DBANG PHYUG BCAS, ,MANG PHYIR BRAN BZHIN 'DOD CE NA, ,MA SKYES
DBANG PHYUG GCIG MI 'GRUB, ,DBANG PHYUG DE LAS ZLOG PAR 'GYUR,
,CI STE BYED POR BCAS 'DOD DE, ,BKOD PHYIR BUM SOGS BZHIN

ZHE NA; ,GAL TE KHYAD PAR MA BSTAN PA'I, ,BYED PO YIN NA GRUB PA
SGRUB, ,CI STE RTAG CIG PHRA SOGS KYI, ,KHYAD PAR GYIS NI KHYOD
DPE MED, ,KHYOD KYI DE NI MI RTAG DANG, ,GZUGS CAN SKYES NYID
SKYON DU 'GYUR, ,GAL TE SEMS CAN SNOD BGRANG BA'I, ,'JIG RTEN SNA
TSOGS RGYU YI LAS, ,

DBANG PHYUG YIN NA KUN RDZOB TU'ANG, ,GRUB PA NYID LA RAB TU
SGRUB, ,DES NI DUS DANG SKYES BU DANG, ,GTZO BO RDUL PHRAN KHYAB
'JUG DAG ,'GRO BA 'DI YI RGYU MIN PAR, ,DGAG PA KHONG DU CHUD PAR
BYA, ,GAL TE LTA BA'I MUN SEL BA, ,GANG PHYIR SANGS RGYAS 'BYUNG
DE'I PHYIR, ,DE BZHIN SKYE

@12A *, ,MCHED SKYE 'DOD NA, ,LAN DU RUNG BA MA YIN NO, ,DUS MED
SKYE BA YOD MIN NA, ,GANG LA LTA BA GANG ZHIG 'DOD, ,DE YOD MA
YIN RTOGS BYA'I PHYIR, ,SANGS RGYAS 'BYUNG BA BYED PO NYID, ,GAL
TE LHA DANG LHA MIN GCIG ,DES NA JI LTAR RTAG MI 'GYUR, ,

GAL TE LHA DANG LHA MIN GZHAN, ,JI LTAR CHAD PAR MI RIGS 'GYUR,
,BRJOD MIN BUM PA BZHIN NA YANG, ,CHAD PA JI LTAR SPONG BAR
'GYUR, ,YIN DANG MA YIN NYID YIN YANG, ,MYA NGAN 'DAS TSE GCIG
'DA' MED, ,GAL TE 'GAGS PA SKYE GYUR NA, ,DES NA JI LTAR RTAG MA
YIN, ,

'GAGS PA SKYE BA MED GYUR NA, ,JI LTAR CHAD SMRA NYID MA YIN,
,RGYUN NI RDZAS SU MED PA'I PHYIR, ,RTAG CHAD DE DAG GA LA YOD,
,DE MED PHYIR NA MA SKYES LA, ,RTAG MED CHAD MED RIGS PA YIN,
,GAL TE SDUG BSNGAL MI BSKYED PHYIR, ,SANGS RGYAS RNAMS NI CHOS
STON PA, ,DE

PHYIR DE YI 'BRAS YOD PHYIR, ,SKYE BA YOD PAR 'DOD CE NA, ,GAL TE
DE NI SKYE 'DOD NA, ,DE NI SNGAR BZHIN SKYE MED PHYIR, ,SKYE BA
MED PA DE 'BRAS MIN, ,DE YONGS SHES PA DE'I 'BRAS YIN, ,DE NI
BDAG GIS BYAS MI RIGS, ,DE NYID KYIS DE MA BYAS PHYIR, ,GZHAN
GYIS

BYAS PAR MI 'DOD DE, ,GZHAN GYIS GZHAN BYED 'GAL BA'I PHYIR,
,SDUG BSNGAL RANG RGYUD SKYE MI 'DOD, ,SEMS CAN LA SOGS MED PHYIR
DANG, ,RDZAS MED PHYIR DANG DBYER MED PHYIR, ,SDUG BSNGAL DE LA
RGYUD KYANG MED, ,GAL TE MIG SOGS 'DU BYED RNAMS, ,DE NYID

DU NA SKYE CAN TE, ,SEMS CAN MING DU BRJOD PA'I PHYIR, ,SANGS
RGYAS NYID DU SGRUB BYED NA, ,NGED LA SANGS RGYAS SKYE CHOS MIN,
,DE PHYIR DE YOD MA YIN LA, ,DE BZHIN DE SKYE YOD MIN TE, ,BDAG
BZHIN SGYU MA BZHIN 'BYUNG YOD, ,GZUGS NI YANG DAG NYID DU NA,
,SANGS RGYAS

MA YIN RTOGS BYA'I PHYIR, ,'KHOR LOS SGYUR BZHIN RNAM SHES MIN,
,RANG GZHAN SNANG PHYIR MIG 'PHRUL BZHIN, ,PHUNG PO GZUGS CAN
SANGS RGYAS MIN, ,PHUNG PO BSDUS PA YIN 'DOD PHYIR, ,SKYE 'JIG
CHOS CAN YIN PHYIR DANG, ,SHES BYA YIN PHYIR GZUGS BZHIN NO, ,SKU

@12B NI SANGS RGYAS YIN MI RIGS, ,DE ZHIG 'JIG PA'I SKYON PHYIR
DANG, ,GZHAN GYI MTSAN NYID MED PA'I PHYIR, ,BDAG BZHIN DE NI GA
LA YOD, ,BRJOD MIN RDZAS MED MIN 'DOD DE, ,SNGA MA BZHIN DU GSAL
BA'I PHYIR, ,BUM PA BZHIN DU BRJOD MIN NA, ,DE NI JI LTAR SANGS

RGYAS 'DOD; ,RTEN CING 'BREL PAR 'BYUNG MTHONG BAS, ,CHOS DANG
SANGS RGYAS MTHONG BA'I PHYIR, ,SKYE MCHED SKYE YOD MI 'DOD DE,
,SNGA MA BZHIN DU BSAL PHYIR RO, ,BDAG DANG GZHAN GNYIS RGYU MED
MIN, ,YOD MED RTAG DANG MI RTAG MIN, ,GZHAN DANG GZHAN MIN SKYE
MED

PAS; ,RTAG DANG CHAD PA RNAM PAR SPANGS, ,SKYE BA YOD MIN MED MA
YIN, ,YOD MED MA YIN DE GANG NA, ,DE MTHONG STON PA MTHONG 'GYUR
BAS, ,JI LTA BUR NI SHES PAR BYA, ,DE PHYIR NGO BO NYID SMRA'I
TSIG ,'DOD PA RNAM PAR NYAMS PA YIN, ,GANG LA SKYE BA SGYU MA YI,
,SKYE

BA YOD PA DE LA RUNG, ,SMRAS PA'I NYES PA'I DRI BSAL BAS, ,DAM
CHOS SGRON MA RAB BSTAN PHYIR, ,MDZAD PAS PHAN THOGS TSUL GYIS
NI, ,KUN RDZOB TU NI SANGS RGYAS MTHONG, ,DE NI DE NYID MTHONG
MIN TE, ,SGYU 'DRA YANG DAG MA YIN PHYIR, ,RAB TU BRTAG MIN RNAM
SHES

MIN; ,BRTAG BYA MA YIN DPE MED PA, ,MTSAN MA MED CING SNANG BA
MED, ,RNAM RTOG MED CING YI GE MED, ,LTA BA'I BLO YIS RTOGS BYA
BA, ,MTHONG BA MED PAS DE MTHONG YIN, ,DE NI DON DAM NYID DU NA,
,BDAG LAS MA YIN GZHAN LAS MIN, ,GNYIS LAS MA YIN RGYU MED

MIN; ,YOD MED MA YIN GZHAN MA YIN, ,SRED MED DBANG PHYUG SKYES BU
DANG, ,GTZO BO RDUL PHRAN LA SOGS PA'I, ,RGYU LAS SKYES DANG GSAL
BYA YI, ,DNGOS PO 'GA' YANG YOD MA YIN, ,DE LA NGO BO NYID DANG
LAS, ,MTSAN GZHI MTSAN NYID BRTEN PA DANG, ,GCIG

NYID GZHAN NYID KUN NYON MONGS, ,RNAM PAR BYUNG BAR BYA BRTEN PA,
,DPER NA MKHA' LA LCAG 'DEBS DANG, ,TSON GYI RI MO'I LAS DANG NI,
,SA BON DAG NI SKYE MED LTAR, ,RTOG PA THAMS CAD SKYE BA MED,
,RAB RIB BRAL BAR GYUR PA'I MIG ,RNAM DAG DRI MA MED PA LA, ,SKRA
DANG

@13A *, ,SBRANG BU ZLA GNYIS DANG, ,RMA BYA'I MDONGS DAG MI SNANG
LTAR, ,MKHAS PA NYON MONGS SHES BYA YI, ,SGRIB MUN RAB RIB BRAL
GYUR CING, ,YANG DAG MKHYEN SPYAN DRI MED LA'ANG, ,DE BZHIN CI
YANG SNANG BA MED, ,DPER NA GNYID LOG GNYID DBANG GIS, ,

BU DANG BUD MED GZHAL MED KHANG, ,GNAS LA SOGS PA MTHONG GYUR PA,
,SAD NA DE LA MI MTHONG LTAR, ,DE BZHIN KUN RDZOB SHES PA DAG
,BLO GROS MIG NI BYE GYUR CING, ,MI SHES GNYID DANG BRAL GYUR
NAS, ,SAD PA'I TSE NA MI MTHONG NGO, ,DPER NA MTSAN MO MUN KHROD
NA, ,

'BYUNG PO YANG DAG MI MTHONG BA, ,NYI MA SHAR CING MIG BYE'I TSE,
,SNANG BAR GYUR PA MA YIN LTAR, ,DE BZHIN MKHAS PA YANG DAG GI
,SHES PA'I NYI MAS MI SHES PA'I, ,BAG CHAGS MA LUS BCOM PA'I TSE,
,SEMS DANG SEMS BYUNG YUL MI MTHONG, ,DNGOS RNAMS NGO BO NYID YOD

PAR; ,MI MTHONG DNGOS NYID MA GRUB PHYIR, ,YANG NA DNGOS NYID
SKYE MED PHYIR, ,SGYU MA'I GLANG CHEN JI BZHIN NO, ,DNGOS RNAMS
NGO BO NYID YOD PAR, ,MI MTHONG KUN RDZOB SKYE YOD PHYIR, ,YANG
NA RGYU DANG LDAN PA'I PHYIR, ,SGYU MA'I GLANG CHEN JI BZHIN NO,
,DNGOS RNAMS MED CES BYA

BA'I BLO; ,DON BZHIN YIN PAR MI 'DOD DE, ,RTOG PA'I SGO NAS GRUB
PA'I PHYIR, ,MTHO YOR LA NI MI BLO BZHIN, ,YANG NA YANG DAG MA
YIN BLOS, ,DMIGS BYA'I DNGOS BDAG LOG PAR 'DOD, ,RTOG PA'I SHES
PA'I YUL YIN PHYIR, ,SMIG RGYU LA NI CHU BLO BZHIN, ,YOD

MED BLOS NI RTOGS BYA BA, ,BKAG PHYIR DE BZHIN MKHAS RNAMS KYIS,
,RNAM PAR MI RTOG BLO GROS NI, ,SKYE BA MED PA'I TSUL GYIS SKYE,
,CHOS RNAMS THAMS CAD STONG PA'I PHYIR, ,DE NI GTONG BA'I SGO NAS
KYANG, ,MI RTOG BLO GROS MI 'DOD MIN, ,DE NI SNGAR BZHIN BGAG
PHYIR

RO; ,GANG PHYIR STONG NYID STONG SOGS KYI, ,NGO BO NYID KYIS
STONG DE'I PHYIR, ,MKHAS PA STONG PA NYID LA YANG, ,STONG PA NYID
DU LTA MI 'GYUR, ,DNGOS PO'I BDAG NYID SNANG MED PA, ,MI RTOG BLO
YI SPYOD YUL YANG, ,DON BZHIN MA YIN DMIGS BYA'I PHYIR, ,CHU ZLA
LA NI ZLA BLO BZHIN, ,

@13B RNAM PAR MI RTOG DON YUL GYI, ,BLO RNAMS RTOG PA MED PA'ANG
BRDZUN, ,BDAG MED LA SOGS NGO BO'I PHYIR, ,DPER NA RNAM RTOG BCAS
BLO BZHIN, ,SHES BYA RNAM KUN MA GRUB PHYIR, ,GANG LA RNAM PAR MI
RTOG PA'I, ,BLO YANG SKYE BAR MI 'GYUR BA, ,DE NYID MNYAM MED DE
MKHYEN

GSUNG; ,DE RTOGS PHYIR NA GANG ZHIG LA, ,BLO SKYE MED PAS SANGS
RGYAS DNGOS, ,RNAM RTOG GNYID NI SANGS PHYIR DANG, ,RTOG PA MED
PAS RGYAS PHYIR RO, ,YONGS SHES BYAS SOGS MTHAR THUG DANG, ,MNYAM
NYID RTOGS PAR GYUR PA DANG, ,SPRUL PA DAG GIS SKAL LDAN GYI, ,

BLO YI PAD MA KHA 'BYED PHYIR, ,CHOS RNAMS MTSAN NYID THA DAD PA,
,SKYED DANG DGAG PA MA MDZAD PAR, ,MNYAM PA NYID KYI MNYAM NYID
DANG, ,BDAG GZHAN BDAG NYID MNYAM PA NYID, ,DMIGS MED NYID DU
RDZOGS RGYAS SHING, ,RDZOGS SANGS RGYAS MED SANGS RGYAS PAS, ,

LHA MIR BCAS PA'I 'JIG RTEN NA, ,DE NI RDZOGS SANGS RGYAS ZHES
BRJOD, ,CHOS RNAMS GSAL DANG GZHAG MED PHYIR, ,CHOS NYID JI LTA
BA BZHIN DU, ,GANG PHYIR DE NI GSHEGS GYUR PA, ,DE PHYIR DE NI DE
BZHIN GSHEGS, ,RTOGS BYA GTAN DANG MA LUS DANG, ,MTHAR

LHUNG RNAM PAR SPANGS PA DAG ,RTOGS MED TSUL GYIS RTOGS PA YIS,
,BDER GSHEGS PHYIR NA BDE BAR GSHEGS, ,GZHAL MED GZHAL YAS RTOGS
PA'I PHYIR, ,GRANGS MED GZUNG DU MED PA'I PHYIR, ,BSAM YAS SEMS
YUL MA YIN PHYIR, ,BSTAN MIN BSTAN DU MED PA'I

PHYIR; ,BRTAG MED DE NI 'DI'O ZHES, ,RNAM KUN BRTAG TU MED PA'I
PHYIR, ,GSAL MIN GSAL BYED MED PA'I PHYIR, ,ZHI BA GNOD PA MED
PA'I PHYIR, ,BRTAG PAR BRJOD DE SNANG MED PA'I, ,BDAG NYID NYID
KYIS RNAM KUN TU, ,RNAM RTOG MED PAS RTAG PHYIR DANG, ,RTAG TU
DON NI

RAB BSGRUB PHYIR, ,ZHI BA NGO BO NYID STONG PHYIR, ,MTSAN MA MED
PA DNGOS MED PHYIR, ,MTSAN MA NYID DU MI 'GRO DANG, ,MTSAN MA MED
PHYIR DE YANG YIN, ,MTSAN MA MED PHYIR SNANG BA MED, ,SNANG MED
PHYIR YANG MTSAN MA MED, ,MTSAN MA MED CING SNANG MED PA, ,LTA
'DOD BDAG

@14A *, ,NYID GROL BAS MTHONG, ,MI GNAS MTSAN MA MED PA'I PHYIR,
,RNAM PAR MI RTOG MI GNAS PHYIR, ,SPROS MED RNAM PAR MI RTOG
PHYIR, ,DMIGS MED DER 'DZIN MED PA'I PHYIR, ,SKYE BA MED PA RNAM
PA MED, ,'GYUR BA MED PA 'OD GSAL BA, ,MNYAM

PA MI MNYAM MU MED PA, ,RNAM PAR MI RTOG MTSAN NYID MED, ,MKHA'
BZHIN DE LA LTA MED PAR, ,BDAG NYID CHEN PO DE DAG LTA, ,GANG DAG
RNAM PAR MI RTOG PA'I, ,GNAS PAS LHUN GRUB DRI MED MIG ,'DUD PAR
BYED DANG YID BYED DANG, ,BRJOD LA SOGS PA GSAL BA DAG ,

MGON PO LA NI PHYAG 'TSAL BA, ,DE DAG LA NI GUS PHYAG 'TSAL,
,SANGS RGYAS LA SOGS SGRO BTAGS PAS, ,SGRUB DANG RJES SU MTHUN
PAR BSTAN, ,DE NYID DU NA RNAM KUN DU, ,RNAM BRTAG MIN PHYIR
BRJOD MI 'DOD, ,'DI LA TSIG DANG LDOG 'GYUR ZHING, ,'DI NI SEMS

KYI SPYOD YUL MIN, ,'DI LA KUN RTOG LDOG 'GYUR ZHING, ,SHES PA
'JUG PAR MI 'GYUR RO, ,GRANGS MED BSOD NAMS TSOGS LDAN ZHING,
,SHES BYA MTHA' YAS MKHYEN GYUR PA'I, ,SANGS RGYAS RNAMS KYI CHOS
SKU 'DI, ,SPROS PA NYER ZHI ZHI BA YIN, ,SHA YI MIG

GIS DE LTA MIN, ,LHA YI MIG GIS BLTA MA YIN, ,RTOG BCAS RNAM RTOG
MED PA YI, ,SHES PAS KYANG NI MTHONG BAR DKA', ,MTHO RIS SDIG CAN
YUL MIN DANG, ,NYON MONGS MED PA DE BCAS MIN, ,NYI MA DMUS LONG
YUL MIN LTAR, ,DE YANG RTOG GE'I SPYOD YUL MIN, ,

YOD MIN MED MIN YOD MED MIN, ,DE LAS GZHAN MIN GZHAN MA YIN,
,PHRA BA MA YIN CHEN PO MIN, ,GCIG MIN RING MIN NYE BA'ANG MIN,
,DE LAS CUNG ZAD JI LTAR YANG, ,SKYE BA MED CING GSAL BA MED,
,'DI LA 'GA' YANG GNAS PA MED, ,'GA' YANG BAG LA ZHAR MI 'GYUR, ,

TSANGS LA SOGS PAS GANG MI RTOGS, ,DE NI TSANGS PA DAM PA YIN,
,DE NI BDEN PA DAM PA ZHES, ,THUB PA BDEN PA GSUNG BAS GSUNGS,
,'PHAGS PA SPYAN RAS GZIGS DBANG DANG, ,'PHAGS PA BYAMS PA LA
SOGS PA, ,MKHAS PA THUB PA MANG PO DAG ,BSNYEN MED TSUL

@14B GYIS DE BSNYEN BYED, ,DE LAS DNGOS NYID MI GZHAN DANG, ,DES
NI THUGS SU CHUD PA'I PHYIR, ,DE BZHIN GSHEGS PA'I SKUR 'DOD DE,
,GZHAN GYIS MA YIN DE MA RTOGS, ,DE NYID BSGOMS PA GOMS BYED PA,
,DMIGS MED GNAS PA DE LA YANG, ,GANG LA YID NI CHAGS

'GYUR ZHING, ,SDANG 'GYUR RMONGS 'GYUR GA LA YOD, ,SDUG BRAL MI
SDUG PHRAD PA LAS, ,BYUNG BA'I SDUG BSNGAL GA LAS 'BYUNG, ,'JIG
RTEN CHOS KYIS MI GOS TE, ,PADMA LA NI CHUS BZHIN NO, ,'KHOR BA
LAS NI BYUNG MA YIN, ,'KHOR BA LAS GNOD BRAL BA YIN, ,MYA NGAN

'DAS PA THOB MA YIN, ,MYA NGAN 'DAS LA GNAS DANG 'DRA, ,NYON
MONGS ME YIS GDUNG BA MED, ,NYON MONGS LDAN YANG NAM MKHA' BZHIN,
,SEMS MED SEMS MED MA YIN TE, ,SNYOMS PAR 'JUG LA GNAS PHYIR RO,
,DE NI SHES RAB LHUN PO'I RTZER, ,'DZEGS SHING MYA NGAN

MED GYUR KYANG, ,SNYING RJE'I DBANG GIS 'JIG RTEN PA, ,MYA NGAN
GDUNGS DANG SDUG BSNGAL BLTA, ,DE NI DE TSE SNYING RJE YIS,
,BRLAN PA'I MIG GIS 'JIG RTEN PA, ,RNAM RTOG BZO LAS BYUNG BA YI,
,RTOG PA'I DRA BAS DKRIS PA DANG, ,SKYE RGA NA 'CHI'I ZUG RNGU
YIS, ,RMA BTOD

NA BAR GYUR PA DANG, ,ZHAN DANG BKREN DANG MTHA' NGAN DANG, ,MGON
MED DPUNG GNYEN MED PA DANG, ,SDUG BSNGAL NYE BAR ZHI 'DOD PAS,
,SDUG BSNGAL CHU BO CHER LHUNG DANG, ,SDUG BSNGAL RGYU DAG SPEL
BA'I PHYIR, ,RMONGS PA'I YID KYIS ZHUGS PA DANG, ,DE NYID BDUD

RTZI ZHI BA DANG, ,SPROS PA NYER ZHI STON KA YI, ,DRI MED MKHA'
LA BLOS DPYOD PA'I, ,SNANG MED MIG MED KUN BLTAS NAS, ,SNYING
RJES SHIN TU YID GDUNGS PA, ,DE LA PHAN PHYIR BRTUL ZHUGS CAN,
,RDO RJE RIN CHEN SRA BA'I SEMS, ,SEMS CAN GTZO BO LEGS BSLABS
PA, ,

SBYIN PA TSUL KHRIMS BZOD PA DANG, ,BRTZON 'GRUS BSAM GTAN SHES
RAB BRTZON, ,DUS GZHAN DANG NI MTHU BZHIN DU, ,SHES RAB DRAN PA
SNGON 'GRO BAS, ,SEMS CAN KUN LA PHAN PA'I PHYIR, ,SBYIN LA SOGS
PA'I RI BO LAS, ,BYUNG BA'I CHU KLUNG BSOD NAMS DANG, ,DRI

@15A *, ,MED DGE BA'I CHU LDAN 'BEBS, ,SLONG BA KUN LA DUS KUN
DU, ,PHYI NANG DNGOS PO THAMS CAD KYIS, ,DBUL DANG SLONG BA'I
SDUG BSNGAL KUN, ,RNAM PA KUN DU SEL BAR BYED, ,SLONG BA RNAMS
KYI BSAM PA DAG ,SKAD CIG SKAD CIG DAGS

RDZOGS SHING, ,DUS KUN MI ZAD 'BRAS BU YIS, ,'BYOR CING DPAG BSAM
SHING LTAR BYED, ,DE NI GZHAN PHAN BDE SKYID PA'I, ,BDE 'GRO KHO
NAR SKYE BAR 'GYUR, ,YANG NA 'DOD PAS GZHAN DAG TU, ,GZHAN PHAN
BDE BA SKYED PAR SKYE, ,'GRO BA DE DANG DE DAG TU, ,'KHOR

BTZUGS RTAG BZOD MTHA' YAS DANG, ,RGYA MTSO BZHIN DU SGO KUN NAS,
,BSOD NAMS CHU BOS YONGS RGYAS 'GYUR, ,SEMS GNYEN RNAM PAR MI
G-YENG DANG, ,SHES BYA RTOGS DANG MKHAS PA'I BLO, ,LHAN CIG SKYES
DANG LDAN GYUR CING, ,JI SRID 'DOD PA'I SKAL BAR

GNAS; ,GRANGS MED DPAG TU MED PA YI, ,TING 'DZIN NGES RTOG BLO
DANG LDAN, ,'JIG RTEN KHAMS NI MTHA' YAS DAG ,RGYAN RNAMS KYIS NI
BRGYAN PAR BYED, ,BZO DANG LAS SNGON 'DU BYED DANG, ,LAS KYI RNAM
SMIN RAB TU STON, ,'GRO LA PHAN PA BSGRUB 'DOD PAS, ,

JI LTAR 'DOD PA RAB TU SKYE, ,SANGS RGYAS SKUS NI GANG BA YI,
,'JIG RTEN KHAMS RNAMS STON PAR BYED, ,JI LTAR 'DOD PA'I DUS DANG
NI, ,ZHING DU RDZOGS PAR BYANG CHUB STON, ,YE SHES MIG GIS SHES
BYA BA'I, ,DE NYID THAMS CAD STON PAR BYED, ,CHOS

RNAMS BZHAG PA NYID RTOGS SHING, ,MING LA SOGS PA THOB PA NYID,
,RDZU 'PHRUL RNAM PAR 'PHRUL PA YIS, ,MTHA' YAS ZHING DAG G-YO
BAR BYED, ,DUS GCIG GAM NI RIM YANG RUNG, ,LUS LAS 'BAR DANG
'BEBS PAR BYED, ,PHYOGS NI MTHA' YAS KUN TU

YANG; ,RANG GI 'OD KYIS SPRO BAR BYED, ,TSAD MED RMAD BYUNG BSAM
MI KHYAB, ,YON TAN RIN CHEN 'OD 'BAR BA, ,'JIG RTEN RTZA LAG
SANGS RGYAS RNAMS, ,'KHOR DANG BCAS PA'ANG STON PAR BYED, ,GSER
DANG NOR BU BEE d'U RYA, ,MU TIG RDO RJE MTHON KA CHER, ,RI BO'I
DBANG

@15B PO CHE RNAMS DANG, ,ME NYID GRANG BAR BZHED PAR BYED, ,CHEN
POR GYUR BA'I LUS KYIS SU, ,RDO RJE SOGS LA MI CHAGS PAR, ,NGO
MTSAR BYED CING SKAD CIG GIS, ,PHYOGS KUN DU NI 'GRO ZHING 'ONG,
,RANG GI LUS SAM RDUL PHRAN LA, ,DPAG TU MED PA'I 'JIG RTEN
KHAMS, ,

YANG DAG 'DZUD KYANG SEMS CAN LA, ,GNOD PA MED PA'ANG STON PAR
BYED, ,'JIG RTEN KHAMS RNAMS PHRA RAB TU, ,PHRA RAB DE YI TSAD
NYID DU, ,BSDUS PA'AM NI RGYAS PAR YANG, ,BZHED PA TZAM BYED 'OG
STENGS KYANG, ,DE'I TSAD 'OD DANG KHA DOG DANG, ,DBYANGS DANG

SPYOD LAM PHUN TSOGS KYIS, ,GDUL BYA 'DUL BAR 'DOD PA'I PHYIR,
,TSANGS BA LA SOGS 'KHOR DU 'GRO, ,SNANG BAR 'GYUR ZHING MI SNANG
'GYUR, ,DE DAG 'GAS KYANG MI SHES DANG, ,GZHAN GYIS ZIL GYIS GNON
PAR YANG, ,BYED DE SNYING RJES BSKUL BA'I PHYIR, ,'GRO

BA'I GNAS NI BRJOD RNAMS SU, ,'GRO BA DBANG BYAS DGOD 'DOD PAS,
,SPOBS SOGS KYIS NI DMAN PA LA, ,SPOBS PA'I BDE BA RAB TU STER,
,DMYAL SOGS SDUG BSNGAL GYIS GDUNGS PA, ,'OD ZER BTANG BA LA SOGS
KYIS, ,ZHI BAR BYED CING LHA DBANG SOGS, ,

SKAL BA MNYAM PAR 'GRO BAR BYED, ,GDUL BYA JI BZHIN SPRUL PA YI,
,SPRUL PA YIS NI PHYOGS BKANG NAS, ,BSTAN PA RIN CHEN CHAR PHAB
PAS, ,'JIG RTEN 'DAS PA'I BDE BA BSKYED, ,DUS GSUM TSAD MED LUS
NYID DANG, ,SANGS RGYAS ZHING NI PHUN SUM TSOGS, ,'JIG

RTEN KHAMS NI DPAG MED RNAMS, ,'JIG PA DANG NI CHAGS PA YANG,
,RANG LUS BDE BAR GSHEGS ZHING DU, ,DE YANG RANG LUS BDAG NYID
DU, ,RANG GI ZHING NI BDE GSHEGS SKUR, ,BZHED PA TZAM GYIS BYIN
GYIS RLOB, ,BA SPU'I KHUNG DANG 'OD ZER LAS, ,NAM MKHA'

LA NI ROL MO'I SGRA, ,SPRUL PA YIS NI RAB BTON NAS, ,THOS NA DGA'
BAR 'GYUR BAS NI, ,MTHAR THUG PAR NI GSAL BAR 'GENGS, ,KA LA
PINGKA'I SGRA DBYANGS NI, ,ZAB CING RGYA CHEN SGROGS PA YIS,
,'JIG RTEN RNAMS NI GSUNG GIS 'GENGS, ,MOS PA'I DBANG DANG DBANG

@16A *, ,PO BZHIN, ,ZHI BAR RO GCIG ZHI BA DANG, ,GDUL BYA RNAMS
NI 'DUL BA'I PHYIR, ,CHOS 'DI RNAMS NI GSUNG BAR MDZAD, ,DMAN
DANG BAG LA NYAL BCAS DAG ,BDE DANG SDUG BSNGAL SOGS DANG BCAS,
,DMAN DANG 'BRING DANG MCHOG RNAMS

DANG; ,YANG DAG GYI [*GI] NOM SOGS DE RNAMS, ,GANG LA JI LTAR JI SRID
DU, ,LUS CAN RNAMS KYI SEMS 'BYUNG BA, ,DE RNAMS DE LA DE BZHIN
DANG, ,DE SNYED MANG RNAMS RIG PAR BYED, ,LHA DANG SPRUL PA PHRA
MO DANG, ,DE LAS BZLOG PAR GYUR PA DAG ,KUN TU GZUGS NI

THAMS CAD KYANG, ,LHA YI MIG GIS DE DAG MTHONG, ,LHA DANG 'PHAGS
PA BKOD DANG SPRUL, ,GSAL PO'I SGRA DANG MIR BCAS DANG, ,RING NA
GNAS DANG BZLOG PA DAG ,LHA YI RNA BA 'DI YIS THOS, ,SNGON GYI
GNAS RNAMS THAMS CAD DE, ,SEMS CAN RNAMS DANG BDAG NYID KYI, ,

MING DANG RIGS KYI BYE BRAG RNAMS, ,DRAN ZHING GZHAN DAG GI YANG
DRAN, ,THA DAD 'GRO BA'I 'DOD PA DANG, ,MI 'DOD LAS 'BRAS SNA
TSOGS GNAS, ,'CHI DANG 'PHO DANG SKYE BA RNAMS, ,LUS CAN KUN GYI
RIG PAR GYUR, ,'JIG RTEN KHAMS NI DPAG MED DU, ,'DI YIS GDUL BYA
'DUL BA'I

PHYIR; ,DGA' LDAN GNAS 'PHOS 'JUG PA DANG, ,YANG DAG BYANG CHUB
MNGON PAR STON, ,RANG GI 'DOD PAS DPAG MED PA'I, ,'JIG RTEN KHAMS
KYI RDUL MNYAM PA, ,SANGS RGYAS ZHING YANG DE SNYED DU, ,SEMS CAN
RNAMS KYANG DE SNYED KYI, ,GDUL BYA THABS KYIS SPRUL

PA NI, ,RANG GI ZHING NAS MA G-YOS PAR, ,RANG GI 'DOD PAS LUS
SPRUL PA, ,RE RE LAS KYANG DE SNYED LAG ,DE SNYED PA YI MGO LAS
LCE, ,SO SO KUN NAS DE SNYED SPRO, ,LAG PA DE DAG GIS BZUNG BA'I,
,ME TOG DRIS BKANG SNA TSOGS PA, ,GANGG'A'I KLUNG GI BYE MA
SNYED, ,LHUN

PO'I TSAD TZAM DRI SPRO ZHING, ,RGYAS PA MCHOG BZANG DRI DAG
DANG, ,RDZOGS SANGS RNAM PAR SANGS RGYAS DAG ,'GRO LA PHAN PA
BYED PA'I MCHOG ,SHIN TU GUS PAS MCHOD PAR BYED, ,LAN CIG MIN PAR
BSTOD PAS BSTOD, ,RIN CHEN GDUGS DANG BLA RE SOGS, ,MU TIG DRA
BAS

@16B YONGS BRGYAN PA, ,TSAD MED RIN CHEN MYU GU LAS, ,MCHE BA LTA
BU'I 'OD ZER 'PHRO, ,STENG G-YOGS KA BA 'BAR BAS DGA', ,MU TIG
PHRENG BA 'PHYANG BA DANG, ,RIN CHEN SNA TSOGS DU MA LAS, ,SNA
TSOGS LAS KYIS BZO SBYAR BA, ,RIN CHEN 'BAR BA'I GZHAL YAS KHANG,,

'OD ZER SGRON MA BRGYA SNYED 'BAR, ,SHIN TU MTHO BA MKHA' MNYAM
PA, ,RIN CHEN 'OD KYIS PHYOGS KHYAB BYED, ,DE YIS RNAM GRANGS DU
MA YIS, ,BSTAN PA RTAG TU MKHAS PA DES, ,THOS NAS GUS PA GZHAN
DAG LA, ,LHAG CHAD MED PA'I YI GES STON, ,MKHAS PA LEGS

PAR BSLABS PA DES, ,BSKAL PA GRANGS MED DPAG MED PAR, ,BSOD NAMS
YE SHES STOBS KYIS 'PHAGS, ,PHA ROL PHYIN RNAMS PHA ROL PHYIN,
,'DI NI 'DI LTAR SKYES BU MCHOG ,RDZOGS SANGS NYI MAR GYUR NAS
NI, ,GDUL BYA'I SEMS CAN PADMA'I MTSO, ,

BSTAN PA'I 'OD KYIS RGYAS PAR BYED, ,DRI MA MED PAS DRI MA
SBYONG, ,GANGS PHRED BSIL BA'I 'OD ZER DANG, ,TZANDAN PAS LHAG
BSUNG GI CHUS, ,LUS CAN YID KYI NYON MONGS MES, ,RAB TU GDUNGS BA
ZHI BAR BYED, ,SKYE BA'I 'KHOR BA DPA' KLONG CAN, ,'CHI BA'I CHU
SRIN BCAS

MTSO LAS, ,THEG PA GSUM GYI GRU CHEN GYIS, ,'DI YIS SKYE BO MYUR
DU SGROL, ,BDAG GIS LEGS BSHAD CHU RGYUN GYIS, ,THOG MA MED DUS
'GRO BA RNAMS, ,SHIN TU SKOM PA SEL BAR BYED, ,YON TAN GYIS
PHONGS KYANG SEL BYED, ,SRID PA'I DGON PAR LAM STOR BAS, ,

MA RIG PAS BSGRIBS LAM STON BYED, ,'GRO RNAMS SHES RAB MIG PHYE
NAS, ,MYA NGAN 'DAS PAR PHYIN PAR BYED, ,NYON MONGS SBRUL GDUG
MCHE BAS BTAB, ,RANG LA PHAN PA'I THABS LA BRGYAL, ,YE SHES SMAN
NI YANG DAG PA, ,RIG PA BSTAN PAS 'GRO RNAMS GSO, ,SRID

PAR MGON MED SROG CHAGS RNAMS, ,YUN RINGS GNYID KYIS LOG PA LA,
,BSTAN PA RNGA YI SGRA DAG GIS, ,SNYING RJE YID NI SAD PAR BYED,
,YUN RING 'KHOR BA'I BTZON RA NA, ,SRID PA'I LCAGS SGROG GIS
BSDAMS PA, ,BDUD BZHI LAS NI RGYAL BYAS NAS, ,BCINGS PA LAS NI

@17A *, ,GROL BAR BYED, ,BYIN ZA NGOMS PA MED PA BZHIN, ,LHA DANG
MI YI YUL DAG GIS, ,SHES RAB BDUD RTZI'I RO BZANG POS, ,LUS CAN
RNAMS NI TSIM PAR BYED, ,'KHOR DU STONG NYID SENG GE YI, ,SGRA
CHEN SGRA NI BSGRAGS PA YIS, ,GDUL DKA'

MU STEGS MYOS PA NI, ,SHES PAS MYOS PA'I NGA RGYAL SEL, ,DBANG PO
CHEN PO'I GZHU 'DRA BA, ,'DOM GANG 'OD KYIS KUN TU BSKOR, ,GZUGS
NAS 'BAR BA YONGS RDZOGS PA'I, ,MTSAN DANG DPE BYAD RNAMS KYI
DPAL, ,DPAL NYID RGYAN DU GYUR PA YI, ,YID DANG

MIG NI 'PHROG BYED PA'I, ,GZUGS NI MNYAM PA'I GZUGS MED PA,
,MDZES PA THAMS CAD ZIL GYIS GNON, ,DE YIS RNAM PA DRUG CU DANG,
,LDAN PA'I GSUNG GI CHO 'PHRUL DANG, ,BCAS PAS LHA DANG LHA MIN
MI, ,LA SOGS YID NI DGA' BAR BYED, ,DE YI GSUNG DANG

SKU RNAMS KYIS, ,YID BZHIN NOR BU DPAG BSAM LTAR, ,GDUL BA'I
DBANG GIS PHYOGS KUN TU, ,SNA TSOGS BDAG PO'I GZUGS SU BSGYUR,
,DE DAG DE LTAR SOGS GRANGS MED, ,DPAG MED RMAD DU BYUNG BA'I
GNAS, ,CHE BA'I BDAG NYID MKHAS PAS LAM, ,'DI

LA BRTEN NAS THOB PAR 'GYUR, ,DBU MA'I SNYING PO LAS DE KHO NA
NYID KYI SHES PA TSOL BA'I LE'U STE GSUM PA'O,, ,,RTOGS PAR DKA'
BA'I LUGS 'DI LA, ,RTOGS PA'I NUS PA CHUNG GYUR PA, ,GNAS MIN
SKRAG PA'I DMAN MOS DAG ,YANG DANG YANG DU RTZOD PAR

RTZOM; ,STON PA'I RNAM PAR MI RTOG BLO, ,SKU LA BRTEN PA MA YIN
TE, ,LUS CAN YIN PHYIR BA RDZI YI, ,LUS LA JI LTA BA BZHIN ZER,
,YANG DAG LTA SOGS LAM GYIS NI, ,RDZOGS PA'I SANGS RGYAS BYANG
CHUB CHER, ,'DREN BYED YANG DAG RAB RTOGS BYED, ,BYANG CHUB YIN

PHYIR SLOB MA'I BZHIN, ,STON PA'I DBANG PO KHYAD 'PHAGS PAS, ,KUN
MKHYEN YE SHES SRID PA YIN, ,LAM GCIG NA YANG 'DOD PA BZHIN,
,'GA' YI SO SO YANG DAG RIG ,SHES BYA'I SGRIB PA ZAD BYED PA, ,DE
YANG LAM DE NYID KYIS YIN, ,SEMS LAS BYUNG BA'I SGRIB YIN

@17B PHYIR; ,NYON MONGS SGRIB PA JI BZHIN 'DOD, ,THEG CHEN DU
YANG LAM 'DI YIS, ,KUN RIG THUB PA 'THOB BYED DE, ,THEG PA GZHAN
NYID YIN PA'I PHYIR, ,RANG RGYAL THEG PA BZHIN DU 'DOD, ,MDO SDE
SOGS SU MA BSDUS DANG, ,LAM GZHAN NYE BAR STON PHYIR YANG, ,THEG

CHEN SANGS RGYAS GSUNG MA YIN, ,RIG BYED MTHA' PA'I LTA BA BZHIN,
,CHAD PAR LTA BA JI BZHIN DU, ,RGYU DANG 'BRAS BUR SKUR 'DEBS
PAS, ,SDE PA BCO BRGYAD KHONGS SU YANG, ,GTOGS PA MED PAS MA YIN
NGES, ,GZUGS LA SOGS LA DMIGS PA'I BLO, ,RANG RIG

NYID DU YOD PAS KYANG, ,MNGON SUM GNOD PA GANG YIN DES, ,SKYE MED
SMRA BA DE LA GNOD, ,SRID PA RNAMS NI DE NYID DU, ,SKYE MED CES
BYA'I KHYAD PAR GYIS, ,MNGON SUM DANG NI GRAGS PA DAG ,GNOD PA
'DI LA MED CE NA, ,BGROD MIN LA YANG YANG DAG TU, ,BGROD PAR BYA
STE

BUD MED PHYIR, ,BUD MED GZHAN BZHIN ZER BA YI, ,SKYON BCAS TSIG
KYANG SKYON MED 'GYUR, ,BDEN PA MTHONG BA DE NYID MIN, ,DE NYID
MED PAR THAL BAR 'GYUR, ,NAM MKHA'I LHA YIS BSTAN PA LTAR, ,DE
NYID YIN PAR MI 'DOD DO, ,PHYI ROL SKYE MCHED YOD PA LAS, ,

DER SNANG BA YI BLO 'BYUNG BAS, ,YOD PAR RIGS TE SEMS NYID NI,
,YOD LA DGA' BA JI BZHIN GYIS, ,GAL TE SEMS YOD MI 'DOD NA,
,KHYOD KYI 'GRO BA SEMS TZAM MIN, ,'GRO BA PHYOGS SU BYA BA DANG,
,GTAN TSIGS BSGRUB PA KHYOD LA MED, ,DE LA SNGAR SMRAS RIGS

PA NI; ,RANG GI PHYOGS NYAMS DOGS PAS GZHAN, ,MI 'DOD GYUR PA
GANG SMRA BA, ,DE NI RIGS PA MA YIN NO, ,STON PA'I RNAM PAR MI
RTOG BLO, ,BDAG MED PA LA DMIGS PAR 'DOD, ,YUL CAN GYI NI BLO YIN
PHYIR, ,GANG ZAG BDAG MED PA BZHIN NO, ,SBYOR

LAS BYUNG SOGS BLO DAG NI, ,'BYUNG BA GAL TE 'GOG BYED NA, ,SHES
BYA KUN DU MA GRUB PAS, ,BLO GANG GANG GI RJES 'BYUNG BA, ,DE NI
RTOG MED SNGON BYANG CHUB, ,SHES BYA DE NYID MA LOG PHYIR, ,DE YI
NGO BO RNAM RTOG SOGS, ,BRAL BA'I BLOR NI MNGON 'DOD PAS, ,

@18A *, ,DE YI RTEN NI 'GOG BYED NA, ,GRUB PA NYID NI RANG SGRUB
BYED, ,DE NI ZHI NYID SOGS BSTAN PA, ,RTOG PA RNAMS KYIS SGRO
BTAGS PA'O, ,MTHONG BA MED PA RTOG MED PA, ,BRJOD PA MED PA BYED
MED PA, ,'TSO BA MED PA RTZOM MED PA, ,DE BZHIN DGA' MED

GNAS MED PA, ,DE TSE LAM NI DE NYID KYIS, ,SANGS RGYAS BYANG CHUB
'DOD PHYIR BDAG ,GRUB PA SGRUB PA'I SKYON YANG YIN, ,BSGOM NYID
LA YANG BTAG PAR BYA, ,JI LTAR LUNG DANG MI 'GAL BAR, ,RJES SU
DPAG PA'I RJES 'BRANGS PA, ,'DI LTAR DE NYID BSGOM PA STE, ,

DE NI DE BZHIN MKHAS PAS 'DOD, ,GANG GIS DE RTOGS TE SANGS RGYAS,
,GZHAN NI MI YI LA DU MTSUNGS, ,THEG CHEN SANGS RGYAS GSUNG MIN
ZHES, ,ZER BA 'DI YANG GTAN LA DBAB, ,SNGAR BSTAN PA YI LAM 'DI
YIS, ,SANGS RGYAS BYANG CHUB THOB MI NUS, ,SDUG BSNGAL

RNAM PAR RTOGS BYED PHYIR, ,RANG SANGS RGYAS KYI THEG PA BZHIN,
,RJES SU DPAG PAS GNOD PA YANG, ,GZHAN GYI PHYOGS LA 'BYUNG BAR
'GYUR, ,DPE NI MA GRUB PA NYID KYANG, ,DE LA ZHUGS PA BZLOG PAR
DKA', ,MI SKYE ZAD PAR SHES PA NI, ,JI BZHIN DON GYI DON DAM MIN,,

'KHRUL BZHIN RNAM RTOG BCAS PA'I PHYIR, ,DE RTOGS JI LTAR DE NYID
YIN, ,THEG PA GZHAN NYID RGYU YIN ZHES, ,ZER BA DE YI LAN YANG
BTAB, ,JI LTAR SGRIB PA YOD BZHIN DU, ,DGRA BCOM MYA NGAN 'DA'
BAR RIGS, ,MA RIG NYON MONGS CAN SPANGS PAS, ,DE NI GROL GYUR

SANGS RGYAS BZHIN, ,DE NI MI BDEN MED PA'I PHYIR, ,DNGOS DANG
SPRUL PA'I SANGS RGYAS LA, ,YANG DAG TU NA THEG CHEN GYI, ,LAM
GYI SANGS RGYAS BYANG CHUB DAG ,SGRUB MIN RTOG BCAS MTSAN BCAS
PHYIR, ,'JIG RTEN PA YI LAM BZHIN NO, ,JI SRID 'GA' ZHIG SKRAG

PA YIS, ,THAG PA LA NI SBRUL ZHES 'KHRUL, ,'KHRI SHING BSDOGS PAR
SHES PA NI, ,GNYEN PO'I PHYOGS KYIS SHES PAR 'BYUNG, ,DES NA GTAN
TSIGS MA NGES BCAS, ,RGOL BA'I SMRA BA SPANGS PA YIN, ,KUN NAS
NYON MONGS GNYEN PO'I PHYIR, ,'DIS NI LAN YANG BTAB PA

@18B BYAS; ,THEG CHEN SANGS RGYAS GSUNG YIN TE, ,BDAG MED LA SOGS
STON PA DANG, ,DKON MCHOG GSUM GYI BDAG NYID CHE, ,STON PHYIR
SLOB MA'I THEG PA BZHIN, ,PHYIR RGOL TSAD MAS GNOD PA'I PHYIR,
,DE YI GTAN TSIGS MA GRUB NYID, ,BLA MA KUN DGA' PA TA LI,,

SDUG BSNGAL PHUNG PO SA PA DANG, ,'CHAR BYED STONG PA 'CHAR BA
DANG, ,GAD PO SPANGS PA RIM PA DANG, ,MYA NGAN 'DAS DANG YUL
'KHOR SKYONG, ,ZHES BYA GZHAN YANG 'GRO BA'I MDO, ,RTZA BA'I SDUD
PAR MA TSANG BAS, ,RGYAS PA MIN PAR RTOGS PAR BYA, ,YANG DAG LTA
BA SNGON 'GRO BA, ,

GANG PHYIR THEG CHEN LAS GSUNGS PA, ,DE PHYIR GTAN TSIGS MA GRUB
NYID, ,SDUG BSNGAL SKYE BA BKAG BSTAN PAS, ,MA SKYE SDUG BSNGAL
YIN MI 'DOD, ,SKYES PA SDUG BSNGAL NGO BO NA, ,DE STONG CI'I
PHYIR KHAS MI LEN, ,'DUS BYAS YIN PHYIR SGYU MA'AM, ,ZAG MED
PHUNG PO JI

BZHIN NO; ,KHYOD CI SDUG BSNGAL BDEN 'DOD PA, ,YANG DAG LTA BA'I
BLOS 'DOD PA, ,TSOR BA SDUG BSNGAL SDUG BSNGAL YIN, ,SKYE SOGS
SDUG BSNGAL NYID JI LTAR, ,MI RTAG PHYIR NA SDUG BSNGAL NA, ,RGYU
DANG LAM YANG SDUG BSNGAL NYID, ,SDUG BSNGAL RGYU YIN PHYIR ZHE
NA, ,KUN

'BYUNG SDUG BSNGAL NYID DU 'GYUR, ,SDUG BSNGAL NYID NI TSIG TZAM
PHYIR, ,DE SHES JI LTAR SDUG BSNGAL SHES, ,SDUG BSNGAL YUL CAN
SHES PA DE, ,DE NYID DU NA BDEN PA MIN, ,SDUG BSNGAL NYID DU DE
SHES PHYIR, ,PHUNG SOGS SDUG BSNGAL BLO BZHIN NO, ,RGYU NI SDUG

BSNGAL RGYU NYID DU, ,MI RIGS KUN 'BYUNG BDAG NYID PHYIR, ,RAL
GRIS GSHAGS SOGS BZHIN DU'AM, ,SEMS BYUNG YIN PHYIR LAM BZHIN
NO, ,SDUG BSNGAL RGYU YI YUL CAN GYI, ,BLO DE BRDZUN PA NYID DU
'DOD, ,RGYU SOGS RNAM PAR RTOG PA'I PHYIR, ,SDUG BSNGAL RGYU YI

BLO CAN BZHIN, ,SKYE MED 'GAG PA YOD MIN TE, ,SNGAR SMRAS PA YI
DGAG PA NYID, ,SKYES PA 'GAG NA MA SKYES LA, ,NAM MKHA'I ME TOG
BZHIN MI RIGS, ,GANG TSE SKYES PAS DE MA SKYES, ,'GOG PA NYID
KYIS 'GOG YIN PAR, ,MI 'DOD DE TSE MKHAS PA KHYOD, ,

@19A *, ,CI ZHIG BDEN PA YOD PAR SMROS, ,MA SKYES PA YI 'GOG PA
YANG, ,YANG DAG TU NA 'GOG PA MIN, ,MA SKYES PA YI 'GOG YIN
PHYIR, ,SO SOR BRTAGS MIN 'GOG PA BZHIN, ,'GOG PA'I NGO BO NYID
MED NA, ,KHYOD KYI LAM GYIS CI ZHIG

LEN; ,MA SKYES LAM YANG JI LTAR YIN, ,GANG GIS CI ZHIG THOB PAR
BYED, ,LAM GYIS NGAN GROL THOB MIN TE, ,'DUS BYAS YIN PHYIR GZHAN
BZHIN NAM, ,'GOG PA LA NI DMIGS PA'I PHYIR, ,DE LAS GZHAN PA'I
'GOG PA BZHIN, ,SPYI LA DMIGS PA YIN PHYIR

RAM; ,'DUS BYAS YIN PHYIR DE BZHIN DU, ,SDUG BSNGAL LA SOGS
MTHONG BA BRDZUN, ,BRDZUN PA'I SHES PA BZHIN DU 'DOD, ,'DIS NI
YANG DAG RTOG PA DANG, ,RTZOL BA SOGS KYANG BRDZUN NYID PHYIR,
,LAM GYI BDEN PA DON DAM DU, ,MI BDEN PAR NI GRUB PA YIN, ,DES

NA BSGOM DE MI RIGS LA, ,SDUG BSNGAL LA SOGS MA MTHONG RIGS,
,MTHONG BA RNAMS KYIS MA MTHONG GZUGS, ,THAMS CAD DU YANG DE
BZHIN GNAS, ,GAL TE BLO NGAN 'BA' ZHIG NI, ,BDEN PA MTHONG BA MI
'DOD PHYIR, ,KHYOD NI THAR PAR RIGS MIN TE, ,BYIS PA'I

SKYE BO BZHIN ZHE NA, ,SDUG BSNGAL DES SDUG MA SKYES PHYIR, ,SU
ZHIG THAR PA GANG LA 'DOD, ,GROL BA'ANG SGYU MA BYAS PA BZHIN,
,'KHRUL PA'I DBANG GIS BSTAN PA YIN, ,SDUG BSNGAL LA SOGS GANG
DAG RNAMS, ,GTAN DU MA MTHONG GROL BAR 'DOD, ,DE

PHYIR DPE YANG YOD MIN LA, ,DE BZHIN GTAN TSIGS MA GRUB NYID,
,YANG DAG LTA BA SNGON 'GRO BA'I, ,JI LTAR 'BYUNG BA'I LAM 'DI
NYID, ,THEG CHEN DU YANG NYER BSTAN PAS, ,DE PHYIR GTAN TSIGS MA
GRUB NYID, ,BDEN PA GNYIS LA NYER BRTEN NAS, ,SANGS RGYAS

RNAMS KYIS CHOS BSTEN TE, ,'JIG RTEN KUN RDZOB BDEN PA DANG, ,DON
DAM NYID KYI BDEN PA'O, ,RIG BYED MTHA' YANG LEGS BSTAN GANG, ,DE
KUN SANGS RGYAS GSUNGS PA YIN, ,DE PHYIR DPE NI MA GRUB STE, ,THE
TSOM ZA NA BRTAG PAR GYIS, ,YOD DANG MED PA'I RTOG

@19B BRAL ZHING, ,SHES RAB SPYOD PAS GNAS PA LA, ,RGYU DANG 'BRAS
BU SKUR 'DEBS PA'I, ,LTA BA GANG YOD 'DOD PA GANG, ,RGYU DANG
'BRAS BU 'BREL PA DAG ,'JIG RTEN GRAGS PA JI LTA BAR, ,DE BZHIN
DE NI 'GOG PA MIN, ,DE PHYIR GTAN TSIGS MA GRUB NYID, ,DNGOS PO

MNGON SUM SPYOD YUL GYI, ,KUN RDZOB BYIS PAS GZUNG BA 'DI, ,NYID
NI LAN YANG SNGA MA BZHIN, ,DE YI GNOD PAS MI GNOD DO, ,MKHAS
PA'I LUGS KYIS BRTAGS PA LA, ,GRAGS PAS GNOD PA MA YIN TE, ,JI
LTAR CHOS BDAG MED PA DANG, ,SKAD CIG MA ZHES BRJOD PA

BZHIN; ,GZUGS KYI DE NYID BYIS RNAMS KYI, ,YUL NYID 'GYUR BA MA
YIN TE, ,NANG LA RIG PA MA SBYANGS PHYIR, ,BDAG SOGS STONG PA JI
BZHIN NO, ,BYIS RNAMS BLO LA YANG DAG TU, ,GZUGS KYI DE NYID LDAN
PA MIN, ,MA RIG RAB RIB KYIS BSGRIBS PHYIR, ,MYA NGAN

'DAS PA'I SPYOD YUL BZHIN, ,SRID PA RNAMS NI YANG DAG TU, ,SKYE
MED CES BYA'I KHYAD PAR GYIS, ,MNGON SUM DANG NI GRAGS PA DAG
,GNOD PA BSTAN PAS GNOD PA MED, ,YANG DAG PAR NA CHOS RNAMS NI,
,ZHI ZHING MKHA' DANG MNYAM PA LA, ,BUD MED NYID KYANG MA GRUB

NA; ,DPE YI GNOD PAR JI LTAR 'DOD, ,BGROD BYA BGROD PA BGROD PO
DANG, ,GSUM PO JI LTAR YOD BZHIN DU, ,BGROD MIN BGROD PAR SGRUB
BYED PA, ,DE BZHIN SKYON ZHIG 'DOGS PAR 'DOD, ,GRAGS PAS GNOD PA
NYID NI BDEN, ,KHYAD PAR CAN LA MA GRUB PHYIR, ,DES NA

MI MTHUN PHYOGS 'DI LA, ,BDAG GI PHYOGS GNOD NUS PA MED, ,SPROS
PA MED CING RANG RIG LA, ,RNAM RTOG DRI MA DANG BRAL BA, ,DU MA
NYID DANG GCIG NYID BRAL, ,ZHI BA DE NYID MKHAS RIG PA, ,NAM
MKHA'I LHA YIS BSTAN PA NYID, ,DE NYID YIN PAR MI RIGS KYANG,
,TSANGS

PA DANG PO'I LHA LAS BYUNG, ,LHA DE LA GUS DE SKAD SMRA, ,GZUGS
SOGS SKYE MCHED SNANG BA NYID, ,BLO YI YUL DU 'DOD PA YIN, ,DE YI
YOD PA THUN MONG NYID, ,BSGRUB BYA ZHE NA RA YANG 'DOD, ,'BYUNG
LAS GYUR SOGS NGO BO YI, ,GZUGS SOGS SKYE MCHED YOD NYID NI,
,BSGRUB BYA'O

@20A *, ,ZHE NA DPE YANG MED, ,PHYIR RGOL RTOG GES GNOD PA'ANG
YOD, ,GZUGS SOGS SKYE MCHED 'BYUNG BA DANG, ,'BYUNG BA LAS GYUR
MTSAN NYID MIN, ,RANG BDAG RNAM PAR SNANG BA'I BLO, ,SKYED PA'I
RGYU PHYIR YID BZHIN NO, ,SEMS DANG SEMS BYUNG NGO

BO NYID; ,SEMS DANG SEMS BYUNG RAB TU GRAGS, ,GTAN TSIGS DANG NI
DPE YANG MED, ,PHYOGS KYANG RNAL 'BYOR PA LA MED, ,RNAM SHES TZAM
ZHES BYA BA 'DIR, ,PHYI ROL DON NI BZLOG PA'I PHYIR, ,TSIG DON
'DI NI DE SPONG ZER, ,BDAG GI PHYOGS NYAMS JI LTAR 'DOD, ,

'GA' YI TSIG GIS SMRAR MED PAR, ,BYA BAR MI NUS ZHI BA'I BLO,
,SNYING PO YOD DAM SNYING PO MED, ,MKHAS PAS DE LA DPYAD PAR
GYIS, ,DBU MA'I SNYING PO LAS NYAN THOS KYI DE KHO NA NYID LA
'JUG PA'I LE'U STE BZHI PA'O,, ,,RANG GI LUGS KYI NGA RGYAL GYIS,
,MKHAS

PAR RLOM GZHAN 'DI SKAD SMRA, ,DE NYID BDUD RTZIR 'JUG PA DANG,
,RNAL 'BYOR SPYOD PAS LEGS BSTAN ZER, ,DNGOS PO GNYIS PO MED PA'I
PHYIR, ,GNYIS DNGOS MED PA'I YOD PA NI, ,YOD LA SOGS PA'I BLO YI
YUL, ,DAM PA'I DON DU 'DOD DO LO, ,MED PA'I DNGOS PO

BDAG MED PA, ,DE BZHIN NYID DANG CHOS GNAS DANG, ,RNAM PAR MI
RTOG BLO'I GZUNG STE, ,DE SHES PAR NI BYA BA YANG, ,DMIGS PA LA
NI BRTEN BYAS NAS, ,MI DMIGS PA NI RAB TU SKYE, ,MI DMIGS PA LA
BRTEN BYAS NAS, ,MI DMIGS PA NI RAB TU SKYE, ,BRTAGS

PA NYE BAR MI DMIGS SHING, ,GZHAN GYI DBANG YANG GZUNG MED PAS,
,DE NYID MTHONG BA YONGS GRUB PA'I, ,NGO BO NYID LA BLTA BA YIN,
,BRTAGS PA RGYU MTSAN BCAS PHYIR DANG, ,GZHAN DU GNYIS PO MED
PHYIR DANG, ,KUN NAS NYON MONGS DMIGS PA'I PHYIR, ,GZHAN DBANG
YOD

PA NYID DU 'DOD, SHES RAB PHA ROL PHYIN TSUL 'DI, ,THAMS CAD
MKHYEN NYID THOB PA YIN, ,SKYE DANG 'GAG LA SOGS PA DAG ,DGAG PA
LHUR LEN MA YIN NO, ,'DIR BSHAD DE BZHIN GSHEGS BKA' KUN, ,KHO BO
CAG GI TSAD MA YIN, ,TSAD MA YID CHES LUNG YIN

@20B PHYIR; ,BZANG PO DAG NI SGRUB PAR BYED, ,LUNG GZHAN DAG GIS
THE TSOM DANG, ,LOG PA'I BLO CAN GZHAN MI BYED, ,DE PHYIR DE DAG
SGRUB GZHUG PHYIR, ,RIGS PA LDAN PA'I TSUL BTZAL BYA, ,GNYIS MED
PA YI DNGOS PO NI, ,RIGS PA MA YIN 'GAL BA'I PHYIR, ,NAM

MKHA'I ME TOG MED DNGOS SAM, ,DE DNGOS YIN PAR BRTAG MI BYA, ,GAL
TE YANG DAG BRTAGS MED PHYIR, ,DE LA DBYE BA MED SNYAM NA, ,MTSAN
GZHI MTSAN NYID RNAM BZHAG LA, ,DE NI MTSUNGS PHYIR LAN MA YIN,
,GAL TE DE DNGOS MA BTANG GANG, ,DE NI DE DNGOS YIN

'DOD NA; ,DE LTAR DNGOS NYID MI GTONG BA, ,DE PHYIR DE NI DNGOS
MA YIN, ,DES NA DE NYID GZIGS RNAMS KYI, ,MKHYEN PA DNGOS MED
DMIGS PAR 'GYUR, ,DE YANG CHOS BDAG MED YIN TE, ,MED PA'I BLO YI
RGYU PHYIR RO, ,GAL TE DNGOS MED DMIGS PA'I BLO, ,

RNAM PAR MI RTOG YIN 'DOD NA, ,DES NA GZUGS BLO MI RTOG PA'ANG,
,DAM PA YIN PA NYID DU GYUR, ,GAL TE GZUNG BAR SNANG 'DOD PAS,
,GZUGS BLO YANG DAG MA YIN NA, ,DES NA GTAN TSIGS 'KHRUL 'GYUR
ZHING, ,DAM BCAS PA YANG NYAMS PAR 'GYUR, ,NGO BO

NYID LA DMIGS YIN NA, ,STON PA'I BYANG CHUB RTOG CAN DANG, ,DMIGS
PA CAN DU 'GYUR BA DANG, ,RNAM PAR MI RTOG BLOR MI 'GYUR, ,SEMS
TZAM DU NI DMIGS PA DANG, ,GZUGS LA SOGS PA MI 'DZIN NA, ,KHAS
BLANGS PA DANG GRAGS PA YIS, ,DAM BCAS PA LA GNOD

PAR 'GYUR, ,DE LTAR SNANG BA SKYE BA'I PHYIR, ,RMI LAM GZUGS SOGS
BLO BZHIN DU, ,GZUGS LA SOGS PA DON MED PAR, ,RNAM PAR SHES ZHES
BYAR MI RUNG, ,GANG PHYIR RMI LAM LA SOGS PA'I, ,RNAM SHES CHOS
LA DMIGS PA'I PHYIR, ,DE PHYIR DPE YANG MED PA

DANG; ,YUL LA SKUR PA 'DEBS PAR 'GYUR, ,GAL TE YUL DU SNANG BA
NYID, ,SEMS KYI DMIGS PA YIN 'DOD NA, ,YUL DU SNANG BA MA GTOGS
PAR, ,SEMS KYI BDAG NYID GZHAN CI YOD, ,GZHAN LTAR SKYES PHYIR DE
GNYIS SNANG, ,SHEL DANG 'DRA BAR MI 'DOD DE, ,

@21A *, ,NYE BAR BZHAG LAS DER SKYE BAS, ,SHEL GYI SKAD CIG MIN
PHYIR RO, ,DE 'GAGS GZHAN NI SKYES PA LA, ,DE YI BLO NI 'KHRUL
PAR 'DOD, ,GNYIS SU SNANG MED NUS PA NI, ,THA DAD MIN PHYIR YUL
SNANG BZHIN, ,SEMS NI RANG DANG GZHAN SNANG BA, ,

LHAN CIG 'DRA BAR 'BYUNG BA'I PHYIR, ,GZUGS BRNYAN BZHIN DU MI
'DOD DE, ,DE PHYIR GNYIS SU SNANG MA YIN, ,GAL TE TSAD MA 'BRAS
YOD PHYIR, ,GNYIS SU SNANG BAR 'DOD CE NA, ,GZHAN DU'ANG DE DAG
'GRUB PA'I PHYIR, ,RTOG PA DE YANG MI 'DOD DO, ,YUL DU SNANG BA
'DZIN

PA YI; ,RNAM PAR SHES PA SKYE BZHIN PAS, ,GZHAL BYA GANG YIN 'JAL
BYED PA, ,DES NA DE NI TSAD MAR 'DOD, ,BSTAN DU MED PA'I NGO BO
NYID, ,DE BZHIN RTOGS PA GANG THOB PA, ,GAL TE SMRA 'DOD BSGRUB
BYA BA, ,PHYI DON SEMS KYI DNGOS NYID DE, ,RNAM PAR SHES PA'I

YUL YIN PHYIR, ,DPER NA DE MA THAG BZHIN NA, ,DES NA SEMS BYUNG
SO SO YIS, ,GTAN TSIGS 'KHRUL PA NYID DU 'GYUR, ,MDO LAS SEMS
TZAM GSUNGS PA NI, ,BYED PO ZA PO DGAG PHYIR RO, ,GAL TE RNAM
BRTAGS DON MTHONG BAS, ,RNAM PAR SHES PA

SGRUB BYED NA, ,BRTAGS PA MA YIN DON YOD PHYIR, ,YUL MED PAR NI
MI 'GYUR RO, ,RMI LAM LA YANG BRTAGS MIN PA'I, ,NGO BO NYID BLOS
MA NGES 'GYUR, ,DMIGS PA MED PAR MI 'DOD DE, ,DPE NI RAB TU MA
GRUB PHYIR, ,CI STE BLO YUL RNAM GNYIS TE, ,GCIG DANG

'DUS PA YIN SNYAM NA, ,RIGS PAS YONGS SU BRTAGS PA NA, ,DE NI
GNYI GAR MI RIGS SO, ,DE LA GZUGS RDUL GCIG PU NI, ,GZUGS BLO'I
SPYOD YUL MA YIN TE, ,DE SNANG NYID DU MI 'GYUR PHYIR, ,DBANG
GZUGS SPYOD YUL MA YIN BZHIN, ,PHRA RAB GZUGS NI DU

MA DE; ,SEMS KYI SPYOD YUL YIN MI 'DOD, ,RDZAS SU YOD PA MA YIN
PHYIR, ,DPER NA ZLA BA GNYIS BZHIN NO, ,DE LA GAL TE PHA ROL PO,
,BSAGS PA MIN PA'I GZUGS SEMS KYIS, ,SPYOD YUL MIN PAR SGRUB BYED
NA, ,DER NI GRUB PA NYID SGRUB 'GYUR, ,CI STE

@21B BSAGS PA'I GZUGS LA NI, ,GTAN TSIGS MA GRUB NYID 'GYUR TE,
,GZUGS GZHAN DAG GIS BSAGS PA NI, ,DER SNANG BLO NI SKYE PHYIR
RO, ,DE NI DMIGS NYID YIN 'DOD DE, ,DER SNANG BLO YI RGYUR 'GYUR
PHYIR, ,'DOD CHAGS BZHIN TE DE YI PHYIR, ,KHYOD DAM BCAS

LA RJES DPAG GNOD, ,GAL TE RANG BLO DMIGS MED DE, ,RANG GI SA BON
LAS SKYE'I PHYIR, ,YID BLO BZHIN 'DOD BRTAGS MIN PHYIR, ,KHYOD
KYI DMIGS BCAS NYID DU 'GYUR, ,DMIGS PA MED PA RJES DPOG PAS, ,DE
NI BLO NYID MA YIN 'GYUR, ,'DUS PA DAM NI

MA BCAS PAS, ,DE 'GOG PA NI GNOD PA MED, ,MI RTOG BLO NI SPANG
MIN TE, ,'PHAGS PHYIR RNAM PAR MI RTOG PHYIR, ,DE SKYE THAR PA GA
LA YOD, ,DE YI SA BON MA BCOM PHYIR, ,GNYIS KYI 'DU SHES 'JUG PA
NA, ,SNA TSOGS SNANG BA RAB TU SKYE, ,DE YI SNA TSOGS

SNANG GANG DANG, ,DE RANG SA BON LAS SKYE'I PHYIR, ,ZHI BA DE LA
NUS PHUL DANG, ,RANG BDAG NYID DANG GZHAN LAS SO, ,RNAM PAR SHES
PA'I MING GIS NI, ,DE LA BDAG TU BTAGS PAR 'GYUR, ,GNYIS YOD SGYU
MA LTA BU DANG, ,ZAD CAN MA ZHI BDAG MED DANG, ,GNYIS

MED MI ZAD YANG DAG DANG, ,'CHI MED GO 'PHANG MCHOG RTOGS NAS,
,DE LA 'DRA BA MED PA'I PHYIR, ,RNAM PAR RTOG PA RNAM LDOG PAS,
,MI RTOG BLOS NI DMIGS BYAS PA'I, ,GROL BA KHYAD PAR MED PAR
'GYUR, ,YANG NA SEMS TZAM BSGRUB PA'I PHYIR, ,SEMS LAS BYUNG

RNAMS SEMS LAS NI, ,THA DAD MED PAR KHAS BLANG BYA, ,YANG NA RNAM
RIG TZAM MI 'GRUB, ,YANG NA TSOR SOGS 'DUS PA LA, ,SEMS SU GDAGS
PAR 'DOD PAR GYIS, ,DES NA GZHAN GYI RJES SMRA DANG, ,RANG GI
GZHUNG YANG BTANG BAR 'GYUR, ,KUN NAS NYON MONGS RNAM BYANG

LAS, ,GAL TE SEMS NI RDZAS 'DOD NA, ,TSOR SOGS DE BZHIN SKYE
BA'I PHYIR, ,DE GRUB PAS NA GNOD PA MED, ,AUTPALA RTZA BA NUS
MANG LAS, ,LO MA LA SOGS RGYUN 'BYUNG LTAR, ,DE BZHIN SEMS RDZAS
MED PA LAS, ,RGYUN RNAMS SNA TSOGS 'BYUNG BAR 'GYUR, ,GNYEN POS

@22A *, ,SKYE BAR MI 'GYUR ZHING, ,BYED RGYU YOD NA SKYE BAR
'GYUR, ,'DI LAS SNA TSOGS SKYES LA SOGS, ,BRTAGS PA MI 'DOD RDZAS
MED PHYIR, ,DE LA DMIGS PAS MI 'GROL TE, ,BLO 'GAG MED PA'ANG MA
YIN PAS, ,DE PHYIR KUN RDZOB DON DAM DU'ANG, ,

BDAG TU SMRA DANG 'DRA MI 'GYUR, ,GZUGS LA SOGS PA STONG PA STE,
,NGO BO NYID KYIS MA SKYES PHYIR, ,RDZAS SU MED PHYIR 'JIG PA'I
PHYIR, ,SGYU MA BZHIN GOMS CHAGS MED 'GYUR, ,GZUGS LA SOGS PA YOD
KYANG NI, ,YANG DAG JI BZHIN RTOGS GYUR PA, ,DE YOD

MA YIN DE YI TSE, ,LOG 'DZIN CI PHYIR MI LDOG 'GYUR, ,GNYIS SU
RNAM PAR RTOG PA DAG ,SEMS DANG SEMS BYUNG SPYOD YUL NA, ,GZUGS
LA SOGS PA DGAG BYAS KYANG, ,'JUG PAR MI 'GYUR MI RIGS SO, ,GAL
TE DE NI DGAG PA'I PHYIR, ,SGRUB GZHAN YONGS SU

'DZIN 'DOD NA, ,'DAM RDZAB 'KHRU BAR BYED PA BAS, ,MA REG PAR NI
BSRINGS NA BZANG, ,KUN BRTAGS YOD PA MA YIN TE, ,BTAGS PHYIR
SBRUL DANG 'DRAR MI 'DOD, ,THAG PA'I DNGOS POR MA NGES PHYIR,
,YANG NA GRAGS PAS GNOD PAR 'GYUR, ,DE NI 'KHRUL MIN

GANG GI PHYIR, ,DU MA'I CHA DE MTHONG PHYIR RO, ,KHYOD NI DNGOS
LA SKUR 'DEBS 'GYUR, ,RNAM PA KUN TU YUL 'GOG PHYIR, ,DE MED PAR
YANG KUN NYON MONGS, ,MING LAS DON 'JUG LAS 'BYUNG MIN, ,SMRA MI
SHES PA'I DUD 'GRO YANG, ,NYON MONGS SKYE BA MTHONG

PHYIR RO; ,GZUGS NI GZUGS KYI NGO BOS STONG, ,GZUGS ZHES BRJOD LA
LTOS BCAS PAR, ,GZUGS BLO SKYE BAR 'GYUR PHYIR ZHES, ,BRTAG PA
BZOD PAR MI 'GYUR RO, ,GZUGS NI STONG NYID MI RIGS TE, ,GZUGS MIN
BDAG NYID RNAM BCAS PA'I, ,DNGOS

POR SNANG BLO SPYOD YUL GYI, ,GZUGS KYI BDAG NYID DE YOD PHYIR,
,MNGON PAR BRJOD BYA SPYI YIN NA, ,SPYI NI CI YANG YOD MIN PAS,
,DES NA MNGON BRJOD BDAG NYID KYIS, ,STONG PA 'THAD PAR MI 'GYUR
RO, ,BRJOD BYA SPYI LDAN DNGOS PO DE, ,DER SNANG BLO YI RGYU YIN
PHYIR, ,DE NI DE

@22B BDAG NYID YOD PAS, ,BRJOD MED NYID DU MI RIGS SO, ,RIGS MI
MTHUN PAS STONG NYID DE, ,BLO MTHUN 'JUG PA'I RGYU YIN PHYIR,
,RIGS MTHUN PA LA MTHUN PAS NA, ,SPYI ZHES BYA BAR NGES PA YIN,
,GZHI MA BZUNG NA GZUNG MED DE, ,DE BZUNG GZUNG DU YOD PA'I
PHYIR, ,GRANGS

BZHIN DES NA DNGOS DE NI, ,BRTAG BYA BRJOD PAR 'DOD GZHAN MIN,
,DBYER MED PHYIR NA GCIG PA DANG, ,RDZAS MED PHYIR NA DU MAR 'JUG
,DE NYAMS NA YANG MI NYAMS PHYIR, ,GZHAN LA'ANG DE 'DOD MA YIN
MIN, ,SNGON MIN AUTPALA MA YIN PA, ,MED PA'I DNGOS POS MA BSAL

BAS; ,GZHI MTHUN LDAN PA NYID YIN TE, ,GNYI GA DON GCIG 'JUG
PHYIR RO, ,GZHAN SEL GZHAN GYI SPYI MA YIN, ,CHOS GZHAN YIN PHYIR
KHYAD PAR BZHIN, ,LKOG SHAL LA SOGS BLO DBYE MED, ,MED LA KHYAD
PAR MED PHYIR RO, ,DNGOS MA BZUNG BAR DE 'DZIN PHYIR, ,BRTAG BYA
BRJOD

MIN YIN MI 'DOD, ,DE YI SGO NAS GZHAN BRJOD NA, ,DE NI BRJOD
BYA'I NYID SOGS NYAMS, ,DE NI GZHAN GYI NGO BO NA, ,DES NA BRJOD
MED NYID MI RIGS, ,DE PHYIR RNAL 'BYOR SPYOD PA YI, ,TSUL GYIS
SMRA BA MI RIGS SO, ,DNGOS RNAMS NGO BO NYID MED DE, ,MNGON BRJOD
BDAG NYID STONG PHYIR

RO, ,DE NYID KYIS DE SKYE MED PHYIR, ,MA SKYES PA DANG MA 'GAGS
NYID, ,GANG PHYIR MNGON BRJOD LDAN DNGOS NI, ,JI LTAR BRJOD PA DE
LTAR MED, ,DE PHYIR CHOS RNAMS DNGOS MED NYID, ,CES BYA LA SOGS
GANG SMRAS DANG, ,GZHAN DBANG YOD PA NYID SMRAS PA, ,KUN RDZOB TU
NI GRUB

PA SGRUB; ,GAL TE DON DAM DPE MED CING, ,GTAN TSIGS 'GAL BA NYID
DU 'GYUR, ,GAL TE GZHAN DBANG NGO BO NYID, ,SKYE BA NGO BO NYID
MED DE, ,YOD PAR GYUR LAS MA SKYES NA, ,SKYE 'GAG LA SOGS 'GAL
SGRUB YIN, ,RKYEN RNAMS LAS NI GANG SKYES PA, ,DE SKYE MED PAR

THUB PAS GSUNGS, ,DON DAM DU NA DNGOS NYID LAS, ,DE YI SKYE BA
DGAG PHYIR RO, ,CHOS RNAMS YANG DAG NYID MIN PHYIR, ,DE DAG KUN
RDZOB BLO DANG SGRA, ,SNA TSOGS RANG SPYI'I SPYOD YUL DU, ,'GYUR
PA LA NI 'GAL BA MED, ,MING NI GANG DANG GANG DAG GIS, ,CHOS
RNAMS

@23A *, ,GANG DANG GANG BRJOD PA, ,DE LA DE NI YOD MIN PA, ,DE NI
CHOS RNAMS CHOS NYID DO, ,CI STE RKYEN 'BYUNG NGO BO YIS, ,GZHAN
GYI DBANG LAS SKYE 'DOD NA, ,RGYU BZHIN YANG DAG NYID MIN PAS,
,'DOD PA SGRUB PAR BYED PA YIN, ,GZHAN GYI DBANG

YANG GZUNG MED PA, ,NGO BO NYID KYIS MA SKYES 'DOD, ,DON DAM DU
NI SKYES PA LA, ,LOG PAR SNANG BA MI RIGS PHYIR, ,GAL TE JI LTAR
SNANG BA LTAR, ,DER SNANG BDAG NYID YOD GYUR NA, ,JI LTAR BA DER
YOD PHYIR, ,CHOS RNAMS JI LTAR SGYU MA BZHIN, ,MA SKYES PA DANG
MA

'GAGS DANG, ,DNGOS MED NGO BO NYID MED PA'ANG, ,YOD PA NYID LAS
MA SKYES DANG, ,RDZAS SU YOD PA MA YIN PHYIR, ,GDAGS PA SKYON
CHAGS NYID MED DE, ,RNAM RIG TZAM DU MTSUNGS PHYIR RO, ,SPANG
DANG SPONG BYED YOD PA'I PHYIR, ,YONGS SHES SOGS YOD GANG GIR
'DOD, ,

DE NI GANG PHYIR RDZAS MED KYANG, ,RNAM RTOG BRAL BAS THAR PAR
'GYUR, ,RDZAS YOD NYID NA'ANG SKYE MED PHYIR, ,'DI LAS BZHIN DU
BRTAG MI 'DOD, ,DNGOS RNAMS NGO BO NYID MED NA, ,GDAGS PA'ANG YOD
PAR MI 'GYUR BAS, ,DE NI MED PAR LTA BA DAG ,MI GLENG BSTAN PAR
BYA

MIN DANG, ,RANG YANG NGAN SONG GZHOL BA DANG, ,GZHAN YANG PHUD
PAR BYED PA YIN, ,ZHE SDANG SHA RUL SGREGS PA 'DI, ,NGA RGYAL MA
ZHU STON PA YIN, ,CHOS RNAMS SGYU MA BZHIN 'DOD DE, ,NGO BO NYID
NI MED PHYIR DANG, ,BYIS PA RMONGS PA'I RGYU PHYIR DANG, ,MA
BYUNG BA LAS

'BYUNG PHYIR RO, ,RNAM PAR MI RTOG DNGOS PO NI, ,MKHA' DANG
MTSUNGS PA NYID MI RIGS, ,RNAM RTOG 'DU SHES SNA TSOGS KYI, ,GO
SKABS RAB TU 'BYED PHYIR RO, ,SKYES PA BRJOD MED NYID MI RIGS,
,DGAG PA GONG DU BSTAN PHYIR RO, ,BRJOD DU MED NYID YIN GYUR
NA'ANG, ,

KUN RDZOB LA NI DE NYID NOR, ,DE LA DE NYID GZHAN MED PHYIR, ,GAL
TE DE NYID MTHONG 'DOD NA, ,BUM PA'ANG BUM PA GZHAN MED PAS, ,CI
PHYIR DE NYID MTHONG MI 'DOD, ,KHYOD KYI TSUL SKYON SPA PHYIR
GYI, ,DE NI NYON MONGS BYANG MI 'GYUR, ,GSER LA SOGS PA RKYEN
RNAMS KYI, ,

@23B RJES SU 'GYUR BA YIN PHYIR RO, ,NAM MKHA' RTAG TU RNAM DAG
STE, ,MIG NI DAG DANG MA DAG PAS, ,DRI BCAS DRI MED MKHA' 'DOD
DANG, ,CHOS RNAMS CHOS NYID DE BZHIN NO, ,MA DAG LA SOGS BLO
'KHRUL TE, ,BYED PA'I CHOS YIN LAS KYI MIN, ,DE LA DMIGS PA DAG

MA YIN; ,DE NYID DMIGS BYAR MI 'DOD DO, ,DE NYID RDZAS SU YOD YIN
NA, ,SKYON NI SNGA MA BZHIN DU 'GYUR, ,'JIG RTEN 'DAS PA RNAM MI
RTOG ,DE BLOR MI 'DOD 'JIG PHYIR RO, ,DE SRID SHES PA DMIGS YOD
PA, ,DE SRID SHES BYA'I RJES 'JUG NYID, ,THAMS CAD MKHYEN

NYID CIG CAR MIN, ,SHES PA RANG LA 'JUG PA NI, ,MED PHYIR RAL
GRI'I SO BZHIN DANG, ,RANG RIG 'GOG PAR BYED PHYIR RO, ,RNAM PAR
MI RTOG 'PHAGS BLO'I GZUNG, ,RNAM PA KUN TU BRJOD MED NYID,
,SNGAR BZHIN SKYE BA BKAG PA'I PHYIR, ,SKYE MED RDZAS SU YOD MIN
PHYIR, ,

YOD DANG MED PA'I DNGOS NYID KYI, ,NGO BO DON DAM NYID YIN NA,
,SGRO 'DOGS PA DANG SKUR MTHA' LAS, ,GROL BA KHYOD LA JI LTAR
YOD, ,YOD MIN DE NYID SKYE MED PHYIR, ,MED MIN DE YOD MA YIN
PHYIR, ,YOD DANG MED PA GNYIS SPANGS PAS, ,DE 'DOD DE PHYIR GNYIS
SU

MED; ,STON PA DMIGS MED MI 'GYUR TE, ,DE BZHIN NYID LA DMIGS PA'I
PHYIR, ,BYANG CHUB MNYAM NYID MI 'GYUR TE, ,DE NYID RANG SNANG
THA DAD PHYIR, ,DE BZHIN NYID LA DMIGS PA'I BLO, ,NUS PA MA BZHAG
GA LAS 'BYUNG, ,NAM MKHA'I ME TOG SNANG BA'I BLO, ,NUS PA MA

BZHAG MI RIGS BZHIN, ,RANG TSUL SBED PAS KHYOD KYIS NI, ,DE NYID
GCIG NYID GZHAN MI 'GRO LA, ,RDZAS MED DMIGS SU MED PA'I PHYIR,
,DE LA JI SKAD SMRAS DE RIGS, ,NAM MKHA' 'DRA BA'ANG SKYE MED
PAS, ,KHYAD PAR MED PHYIR MA GOS PHYIR, ,SHIN TU BRJOD DU MED
NYID

KYANG; ,BLOS NI RNAM KUN GZUNG MED PHYIR, ,SKYE BA RAB RIB BRAL
BA'I BLO, ,'JIG RTEN 'DAS PA YIN PAR 'DOD, ,'JIG RTEN LAS SGROL
DON PHYIR DANG, ,'JIG RTEN SHIN TU 'DA' PHYIR RO, ,DE NI MI RTOGS
DMIGS MED DANG, ,MTSAN MA MED CING DE YIS NI, ,RANG GZHAN CHOS
NYID

@24A *, ,CIG CHAR DU, ,RTOGS MED TSUL GYIS MNYAM NYID RTOGS,
,CHOS RNAMS SKYE BA MED PA NI, ,CHOS BDAG MED PA NYID CES BYA,
,DE LA RTOG DRI'I MTSAN MA DAG ,'BYUNG BA MED PA SNGA MA BZHIN,
,GAL TE DE NYID RTOG GE YI, ,SPYOD YUL MIN PHYIR RJES DPAG

PAS; ,DE MI RTOGS PA DE YI PHYIR, ,CHOS RNAMS CHOS NYID BRTAG MIN
NA, ,'DI LA RJES DPAG SKYON MED PA, ,LUNG GIS RJES SU SGRUB BYED
PAS, ,BRTAGS PA'I RNAM RTOG CHU BO DAG ,SNA TSOGS MA LUS BSAL
MDZAD NAS, ,SANGS RGYAS RNAM RTOG MI MNGA' BA, ,DGONGS PA

MKHA' MNYAM YE SHES KYI, ,SHES BYA MTHA' DAG JI BZHIN DU, ,CHOS
RNAMS BZHAG PA NYID RTOGS SHING, ,MING LA SOGS PA THOB PA NYID,
,DES NA RJES SU DPAG PA'I YUL, ,DE NYID YIN PAR SGRUB MI NUS, ,DE
NYID SHES PA'I MI MTHUN PHYOGS, ,GANG YIN DE NI DES ZLOG BYED, ,

LUNG GI KHYAD PAR THA DAD PAS, ,THA DAD GYUR BA'I BLO LA CI,
,LUNG GI DBYE BA MED PA LA, ,RTOGS PAR GYUR PA GZHAN CI YOD, ,MI
MTHUN PHYOGS NI SPANG BYA NA, ,DAM BCAS TZAM GYIS JI LTAR 'DOD,
,RNAM PAR RTOG PA MA SPANGS PAR, ,RNAM PAR MI RTOG BLO JI LTAR,
,THUB PA BDEN PA

GZIGS PA YI, ,'DI LTAR BDEN PA GNYIS SU GZUNGS, ,THA SNYAD LA NI
BRTEN NAS SU, ,DE NYID DON NI RTOGS 'GYUR PHYIR, ,DE BZHIN NYID
LA DMIGS PA'I BLO, ,DMIGS DANG BCAS PHYIR BRDZUN YIN TE, ,RMI LAM
SOGS YIN DE SHES BYA, ,DES NA DE NYID YIN MI RIGS, ,GZUNG DU MED

PA BRJOD MED PA, ,SHES PA'I SPYOD PA RNAM SPANGS PA, ,THUB PA'I
DBANG POS GSUNGS PA'I CHOS, ,DE YIS 'DI LTAR 'DI LA GNOD, ,DE
LTAR LUNG RIGS LDAN PA YI, ,DE NYID GANG ZHIG SNGAR BSTAN PA,
,RIGS PAS YONGS SU BRTAGS NA YANG, ,DE LA NYAMS PA MED PAR GNAS,
,KHA

CIG PHUNG PO'I LJON SHING CHAGS, ,KHA CIG RNAM SHES RGYAL THOGS,
,YANG DAG MTHA' YI G-YANG SAR YANG, ,MA LHUNG RGYAL BA'I THUGS
SRAS ROL, ,SHES BYA RNAM KUN MA GRUB PHYIR, ,GANG LA RNAM PAR MI
RTOG PA'I, ,BLO YANG SKYE BAR MI 'GYUR BA, ,DE NYID MNYAM MED DE
MKHYEN GSUNG, ,

@24B DBU MA'I SNYING PO LAS RNAL 'BYOR SPYOD PA BA'I DE KHO NA
NYID GTAN LA DBAB PA LA 'JUG PA STE LE'U LNGA PA'O,, ,,RANG BZHIN
GANG ZHIG RTOGS PA MED, ,YON TAN GSUM DANG SKYED BDAG NYID, ,DE
LAS BZLOG PAS SKYES BU NYID, ,'DI DAG RTAG TU GOMS PAR BYA, ,RTZA
BA'I

RANG BZHIN MI 'GYUR BA, ,CHEN PO LA SOGS RNAM PA BDUN, ,RANG
BZHIN 'GYUR BA BDUN NYID DO, ,'GYUR BA RNAM PA BCU DRUG KYANG,
,RANG BZHIN 'GYUR BA MIN SKYES BU, ,YID LAS SNYING STOBS SKYES PA
CAN, ,SKYES BU'I GZUGS BRNYAN 'BYUNG BA'AM, ,DE BZHIN YONGS SU
GYUR

NAS NI, ,BLO 'JUG PA YI RJES SU BYED, ,BDAG KYANG GZHAN LA RANG
BZHIN GZHAN, ,'DI LTAR DE NYID MTHONG BA YI, ,BYED DANG BYA BA
LDOG PA YI, ,SKYES BU GROL BA YIN ZHES BRJOD, ,BDAG DANG BDAG MED
RTOGS PA'AM, ,DON BYAS PA NA RJES GZUNG BA, ,RANG BZHIN GYIS NI
GROL YIN

PHYIR; ,DE NYID YIN PAR GRANGS CAN SMRA, ,DE LA GTZO BO SKYES BU
NI, ,JI LTAR MI RIGS LAS SNGAR BSTAN, ,DE YANG YANG 'DIR BRTAG
BYA STE, ,BDAG NI RTOGS PA MA YIN NO, ,SHES BYA RTOGS PAS RTOGS
YIN NA, ,SHES BYA MED PAS DE YANG MED, ,RTOGS PA CAN NAM RTOGS
MED PA, ,

'DIR NI BDAG TU GANG ZHIG 'GYUR, ,MA BSREGS SREG PAR MI RIGS TE,
,BSREGS PA MED PHYIR DE SNGON BZHIN, ,DES NA SREG BYED DPE YIS
NI, ,RTOGS PA'I BDAG NYID GRUB MA YIN, ,SHES BYA'I RNAM PA 'DZIN
BYED PAS, ,SHES LA RTOGS PA ZHES 'DOD DE, ,DNGOS PO BYED PA

LA BRTEN PHYIR, ,DE YANG SKYES BU 'DI LA BRTEN, ,BRTAGS PA BYAS
PA YIN NA NI, ,SKYES BU 'GYUR MED RANG GI YUL, ,DE DANG 'DI NI
LUGS 'DIS 'GAL, ,SHES LAS RTOGS PA GZHAN MIN PAS, ,CI ZHIG GZHAN
DU BRTAG PAR BYA, ,RTOGS PA BLO GROS MA YIN TE, ,RGYU DANG LDAN
PHYIR

BUM PA BZHIN, ,DES NA RTOGS PA SHES PA MIN, ,GAL TE BLO LA DE
SNYAM NA, ,RTOGS LAS SHES PA GZHAN YIN PAR, ,SGRUB BYED CE NA DPE
YANG MED, ,SHES PA'ANG DE DNGOS MED CE NA, ,KHAS BLANGS PA YIS
GNOD PA YIN, ,MA SKYES PA NI RTOGS MIN TE, ,MA SKYES PHYIR NA RIGS

@25A *, ,LDAN MIN, ,BLO YI 'JUG PA'I KHYAD PAR NI, ,GANG PHYIR
SHES LA 'JUG 'DOD NA'ANG, ,THA DAD KHYAD CAN NYID 'GYUR GYI, ,DE
MED PAS NA DE YANG MED, ,GAL TE BDAG GI BLO GANG YANG, ,LA LAR JI
BZHIN DON DU 'DOD, ,LA LAR DE LAS BZLOG

NYID DE; ,MTHO LA MTHO YI BLO BZHIN NO, ,LA LAR JI LTAR JI BZHIN
DON, ,ZHE NA KUN RDZOB GRUB PA SGRUB, ,JI BZHIN DON GYI SEMS KYI
YUL, ,BDAG CES BYA BAR BDAG CAG 'DOD, ,CI STE KUN LA KHYAB SOGS
KYI, ,MTSAN NYID CAN BLO DON BZHIN NA, ,DE NYID DU'ANG KUN RDZOB
TU'ANG, ,DPE

NI YOD PA MA YIN NO, ,RTOGS PA MED PAS RTOGS PA NI, ,RANG BZHIN
RTOGS PA MED PA'AM, ,GANG GI DE NYID SHES SKYE BAS, ,GANG ZHIG
GROL BAR 'GYUR BA YIN, ,RTOGS PAS 'DZIN PAR BYED PA NA, ,BDAG NI
'DI LTAR ZHES SOGS DES, ,RTOGS PA MED PHYIR GZHAN MI RIGS, ,DE
MED

GYUR NA YANG CI ZHIG ,'DI YI LDOG PA'ANG RIGS MIN TE, ,MANG PO
DAG DANG THUN MONG PHYIR, ,JI LTAR RJE GCIG SHI GYUR KYANG,
,TSOGS PA DAG GI BRAN BZHIN 'DOD, ,THA DAD YUL LAM BSGREBS [*BSGRIBS?] PHYIR,
,JI LTAR BDAG GI DBYE BA LAS, ,SKYES BU'I YID LA SNYING STOBS DAG
,LHAG PAS DE NYID

MTHONG BAR 'DOD, ,SGRA LA SOGS PA RTOGS PA DANG, ,DE BZHIN CHOS
DANG CHOS MIN DAG ,SKYON NI RJES SU MTSUNGS PA'I PHYIR, ,MA
MTHONG NGES PA MED PA'ANG YIN, ,GAL TE SKYES BU 'GYUR ZHE NA,
,SKYES BU RTOGS PA MED PA DANG, ,RGYU MED KHYAB PA MA YIN TE,
,SKYES BU 'GYUR PHYIR 'O MA BZHIN, ,

SEMS NI 'GYUR BA MED NA YANG, ,GZUGS BRNYAN GYI NI RGYU YIN
PHYIR, ,JI SKAD SMRAS PA'I SKYON LDAN PAR, ,'GYUR TE GDONG GI
GZUGS BRNYAN BZHIN, ,SKYES BU RTOG PA MED PA'I PHYIR, ,BDAG DANG
GZHAN ZHES MI RIGS SO, ,BRTAGS NAS SKYON MED CE NA YANG, ,GROL BA
BRTAGS PA NYID DU

'GYUR, ,GTZO BO YOD DE SNA TSOGS KYI, ,RJES SU 'GRO PHYIR YONGS
GYUR PHYIR, ,BYA DANG BYED PA'I NGO BO'I PHYIR, ,NUS PHYIR SNA
TSOGS NGO BO'I PHYIR, ,JI SKAD SMRAS PA DE BZHIN TE, ,SNOD CHAG
PA YI DUM SOGS LTAR, ,DE BZHIN DBYE BA DE DANG LDAN, ,DES NA DBYE
BA RGYU DANG BCAS, ,DBYE RNAMS RGYU DANG

@25B BCAS NYID DU, ,SGRUB BYED CE NA GRUB PA BSGRUB, ,KUN LA
KHYAB PAR MA GRUB STE, ,'DI YI GTAN TSIGS MA GRUB PHYIR, ,SPYI NI
SNGON DU SONG 'DOD DE, ,SPYI DANG LDAN PA'I PHYIR ZHE NA, ,SPYI
NYID DAM NI KHYAD PAR LA, ,SNGA MA BZHIN DU DPE YANG MED, ,BDE LA
SOGS PA'I NGO BO'I PHYIR, ,TSOR BA'I PHUNG PO

BZHIN MI 'DOD, ,PHUNG PO YIN PHYIR BDE SDUG SOGS, ,SO SOR MA NGES
PA NYID YIN, ,MA NGES PA YIS SPANGS PAS NA, ,DE LTAR DON BYED
BDAG NYID YIN, ,RGYU DANG LDAN PA YIN PA'I PHYIR, ,RJES 'GRO SOGS
KYI RJES DPAG GI ,DAM BCAS SKYON GYIS GNOD PA YIN, ,SKYE MED
MTHA' MED NYID

SOGS KYI, ,DE YIS KHYAD PAR SPANGS PAS NA, ,GTZO BO'I YON TAN
'DOD PA YI, ,GTAN TSIGS MA NGES PA NYID YIN, ,DE BZHIN THA DAD
RGYU LAS KYANG, ,'BYUNG BAR 'DOD PA'I DPE YOD MIN, ,TZANDAN DUM
BUR GYUR PA NA, ,NYAMS PA MIN PAR RTOGS BYA STE, ,STOBS DANG
GZUGS DANG TSAD

LA SOGS, ,NYE BAR GNAS TE BDAG NYID BZHIN, ,NUS PA'I BDAG NYID
NYID DU STE, ,YOD NA SNGAR BZHIN DPE MI 'GRUB, ,GSAL BA'I NGO BOR
DE YOD NA'ANG, ,GRUB PA'I MTHA' NI SPANG BAR 'GYUR, ,BYA DANG
BYED PA GCIG NYID DU, ,SGRUB NA'ANG SMRAS PA'I TSUL NYID YIN,
,RIGS MTHUN

NYID LA GCIG NYID DU, ,SGRUB NA'ANG GRUB BSGRUB PA YIN, ,DE LAS
DON GZHAN TOG NA YANG, ,SNGA MA BZHIN DU SKYON KUN 'BYUNG, ,BDE
DANG SDUG BSNGAL SOGS KUN DU, ,GTAN TSIGS MA NGES PA NYID YIN,
,DUS DBYER MED PAS GZHAN MIN NA'ANG, ,GRAGS DANG LUNG DANG 'GAL
BA

NYID; ,TZANDAN NGO BO MI MNGON PAS, ,MED PAR GRUB PA MA YIN TE,
,DUS DANG DRUG PAS BSTAN PA'I PHYIR, ,DE LTAR SKAD CIG BZHIN ZHE
NA, ,DE LTA NA YANG SPRO GYUR NAS, ,RANG GI LUGS KYI SKYON SBED
KYANG, ,SMRAS PA'I SKYON RNAMS MED MIN TE, ,GYEN DU SKRA 'GRED
BUM 'DRA BZHIN, ,DE

GZUGS SHE NA GTAN TSIGS DON, ,RNAM PAR RTOG PA MA NGES NYID,
,DBYER MED NGO BO YIN NA YANG, ,GTAN TSIGS MA NGES PA NYID YIN,
,RNA SOGS SPYAD BYA BA YIN TE, ,RTOGS PA MED PHYIR GAL TE 'DOD,
,KHYAD PAR DAG NI MA BSTAN PAR, ,SPYAD BYA'O ZHE NA GRUB PA
SGRUB, ,CI STE G-YO BA MED

@26A *, ,SOGS KYI, ,KHYAD PAR CAN NA RJES 'GRO GANG, ,RTOGS PAR
BDEN YANG RTZOL MED PHYIR, ,SPYOD PA POR NI MI 'DOD DO, ,DNGOS
RNAMS BYA BA MED NYID DU, ,RAB TU RTOGS TE GZHAL BYA'I PHYIR,
,SMRAS PA CI LTAR DE DE LTAR, ,RTOGS TE BDE DANG GTI MUG BZHIN,
,BYA

BA MED PAR SDUG BSNGAL YANG, ,SHES PAR BYA STE RGYUD LDAN PHYIR,
,RTOGS PA MED PHYIR BRJOD BYA'I PHYIR, ,GZHAL BYA YIN PHYIR GTI
MUG BZHIN, ,RJES 'GRO LA SOGS GTAN TSIGS RNAMS, ,THA DAD NYID DU
'DOD PAS NA, ,GTZO BO'I YON TAN LA DE RNAMS, ,MA NGES MA YIN PA
DE

BDEN; ,BYA DANG BYED PA SGRUB BCAS PHYIR, ,RGYU DANG LDAN PAR
RJES DPAG NYID, ,GTAN TSIGS RNAMS KYANG KHYAD BCAS PAS, ,DE LTAR
'GAL BA NYID DU 'GYUR, ,DE MA BZUNG BAR MI 'DZIN PAS, ,GZUGS SOGS
GZHAN MIN DE DNGOS BZHIN, ,THA DAD DNGOS PHYIR GZHAN MIN

MIN; ,GANG DE RTOGS BYA RTOGS BYED PHYIR, ,DES NA MI MNGON MA YIN
LA, ,BYA BAR YOD PA'ANG MI 'DOD DO, ,DA LTAR GYI NA SKAD CIG
KYANG, ,RJES SU YOD PAR MA GRAGS NYID, ,SPYOD DANG BCAS PA'I
SPYAD BYA 'DI, ,SPYAD BYA YIN PHYIR MA LA SOGS BZHIN, ,RTOGS PA
PO NI SPYOD

PA NYID; ,DE YI SGRUB PAR BYED PA MIN, ,RTOGS PA NGES PAR RTOGS
YIN NA, ,DE NI GANG GI YIN PA SMROS, ,DNGOS PO BYED PO LA BRTEN
TE, ,GOS SOGS TSON DU BTZOS PA BZHIN, ,SGRA SOGS SHES PAR MI
'GYUR BA, ,YIN NA'ANG SHES PA JI LTAR YIN, ,SGRA SOGS SHES PAR
'GYUR BA NYID, ,

YIN NA'ANG SHES PA JI LTAR YIN, ,BYED PA MED PA MA SKYES PHYIR,
,BYED PO NYID DU JI LTAR 'DOD, ,MA SKYES PA LAB DOGS NA YANG,
,SKYES BU BTAGS PA PA RU 'GYUR, ,BYED PO'I SGRA YIS BRJOD BYA'I
PHYIR, ,ME BZHIN KHYOD KYI SKYES BU YANG, ,RGYU BCAS BYA BCAS
SPYOD BYA DANG, ,BYA BA RAB TU BSKYED

PA'ANG YIN; ,KUN KHYAB MA YIN RANG BZHIN LAS, ,GZHAN PA MA YIN
SKYES BU MIN, ,DE YI RANG DNGOS KHYAD PAR NI, ,DE YIS 'DI LTAR
SPONG BAR 'GYUR, ,DES NA KHAS BLANGS PA DE LA, ,GNOD PHYIR DAM
BCAS SKYON MED MIN, ,JI LTAR DBANG PHYUG RGYUR SMRA BZHIN, ,RTOGS
PA LA SOGS

@26B SPANGS PA YIN, ,BDAG DANG BDAG GI MIN RTOGS PA, ,BLO YI RJES
SU RTOGS PA YI, ,LTA BA LOG PAS GROL BAR NI, ,KHYOD KYI SKYES BU
'GYUR MI RIGS, ,SKYES BU THA DAD MTHONG BA YIS, ,THAR PA 'THOB PA
MA YIN TE, ,BLO GZHAN YIN PHYIR SPYAD BYA DANG, ,SKYES BU GZHAN
NYID MTHONG BA

BZHIN; ,JI LTAR RNAM RTOG BCAS PA'I PHYIR, ,MI NI THA DAD MTHONG
BA LTAR, ,SKYES BU THA DAD MTHONG BA YIS, ,DE BZHIN GROL BA MI
'DOD DO, ,DE LTAR GRANGS CAN DE NYID NI, ,SNGON DANG PHYI MAR
'GAL BA DANG, ,RIGS PA DANG NI MI LDAN LA, ,MKHAS PA RNAMS KYI
BLO MI 'JUG ,N+YA GRO DHA MI

SA BON GYI; ,NANG NA YOD PA'I N+YA GRO DANG, ,BUD MED SKYES PA
'GROGS LA BU, ,RNGA YI NANG NA SPRA GNAS DANG, ,ZAS KYI NANG NA
PHYI SA SOGS, ,SHING LA 'BAR YOD MI MTHONG ZHES, ,GANG ZHIG MNGON
SUM SPONG BYED PA, ,DE NI BDEN SMRA JI LTAR YIN, ,DE NI YOD KYANG
MI GSAL BAS, ,

DES NA BYA BA MNGON MA MTHONG, ,ZHE NA MI GSAL MED MIN PAS, ,AE
MA'O BSTAN BCOS SHIN TU LEGS, ,DBU MA'I SNYING PO LAS GRANGS CAN
GYI DE KHO NA NYID LA 'JUG PA STE LE'U DRUG PA'O,, ,,BLO SOGS
BDAG GI YON TAN BCAS, ,DRUNGS NAS PHYUNG BA'I RNAL 'BYOR PA, ,

YID LA BDAG CES GNAS PA NI, ,BYE BRAG PA YIS THAR PAR SHES,
,RGYAS PAR SNGAR BSTAN RIM PA YIS, ,MI BDEN SKYE BA BKAG PA'AM,
,DNGOS PO YONGS SU BKAG PAS NA, ,'DOD DANG SDANG SOGS YON TAN
MED, ,MA SKYES BYED POR MI RUNG STE, ,BYA BA NGES PAR BYA BA LA,
,BYED

PO YIN PHYIR SBRANG RTZI'I RGYU, ,NAM MKHA'I ME TOG MIN PA BZHIN,
,MA SKYES SKYES PA MA YIN TE, ,NAM MKHA'I ME TOG MA SKYES BZHIN,
,'BYUNG BA'I NGO BO LA SOGS KYI, ,DON DAM PAR NA YOD MIN TE,
,RTAG PA'I BDAG LA SHES MI BRTEN, ,RGYU DANG LDAN PHYIR BUM PA
BZHIN, ,BLO NI BDAG GI YON

TAN DU; ,MI RIGS SKYE DANG LDAN PA'I PHYIR, ,JI LTAR DE YI YON
TAN DU, ,GZUGS LA SOGS PA MI 'DOD BZHIN, ,'DU BA YIN PHYIR BDAG
MED PAS, ,RIGS TE MI RTAG PA YI PHYIR, ,DE LTAR BDE DANG SDUG
BSNGAL SOGS, ,DGAG PA MTHAR THUG SHES PAR BYA, ,YID NI RTAG PA
MIN PAR

@27A *, ,'DOD, ,BRJOD BYA YIN PHYIR BUM PA BZHIN, ,'DI NI BDAG GI
BYED PA MIN, ,DNGOS PO YIN PHYIR BDE BA BZHIN, ,BDAG YOD PA NI
BKAG ZIN KYANG, ,'DIR YANG BRTAG PAR BYA BA STE, ,BRTEN NAS BYUNG
BA MA YIN PHYIR, ,BDAG MED NAM MKHA'I ME TOG BZHIN, ,

DE YI SPYI NI YOD PAR YANG, ,KHAS LEN PA YANG BRTAG PAR BYA, ,'DI
NI KHYAB MIN RTAG PA MIN, ,RTOGS BYA YIN PHYIR BUM PA BZHIN, ,BLO
SKYE 'GYUR DANG BCAS SHE NA, ,KHYOD KYI BDAG NYID NYAMS PAR
'GYUR, ,'ON TE 'GYUR MED SHES PA MIN, ,SHES DANG SHES MIN JI LTAR
RUNG, ,'DU BA

DGAG PA BYAS PAS NA, ,DE DANG 'BREL PA'ANG RIGS PA MIN, ,BDE DANG
SDUG BSNGAL 'BAD DANG 'DOD, ,SDANG LA SOGS KYANG TSUL 'DI YIN,
,BRTAG PA'I BDAG LA BDE MI RTEN, ,RGYU DANG LDAN PHYIR BUM PA
BZHIN, ,YANG NA BDAG GI YON TAN NI, ,BDE BA YIN PAR MA RTOGS TE,
,SKYE

DANG LDAN PHYIR GZUGS LA SOGS, ,DE YI YON TAN MI 'DOD BZHIN,
,YANG NA 'DI DAG 'DU BA NI, ,BDAG LA YOD PAR MA RTOGS NYID, ,LHAN
CIG YOD CHEN DANG 'BREL BAR, ,YOD DANG MED PA MI RIGS SO, ,YOD
NA'ANG DE SBYOR DON MED LA, ,MED NA DE YANG MED PAR 'GYUR, ,GSAL

BAR BYED PA CHOS GZHAN PHYIR, ,DE NI GSAL BYED JI LTAR YIN,
,GRANGS LA SOGS DANG 'BREL BA YANG, ,'DI NYID KYIS NI LAN BTAB
BO, ,GAL TE SPYI SOGS DANG 'BREL BAS, ,SKYES BU SPYI DANG GCIG
RTOGS PAR, ,DE SOGS RKYEN DANG PHRAD TZAM GYIS, ,SKYES BU 'BYUNG
BAR 'DOD

NA NI, ,YOD MIN MED MIN DU MA MIN, ,GCIG MIN PHRA MIN CHEN PO
MIN, ,'DI NI RTAG MIN MI RTAG MIN, ,GZHAN MIN GZHAN MIN MIN DE
NYID, ,JI LTAR BDAG BZHIN TSIG GI DON, ,GZHAN YANG 'DI LTAR STONG
PA DE, ,'BAD NAS GSANGS SU ZIN KYANG NI, ,GZEGS ZAN PA YIS GSAL

BAR BYAS, ,'DI DAG MTSAN MAR 'DZIN PA'I PHYIR, ,DE NYID MTHONG
BAR MI RIGS SO, ,MTSAN MA MI BDEN PAR SKYES PA'I, ,NGO BO RTAG
PAR MI BDEN 'DOD, ,BDAG LAS THA DAD GYUR PA'I DON, ,DE DANG 'BREL
PAR MI 'DOD DE, ,YOD PA'I BLO PHYIR BLO SPYI LA, ,SPYI ZHES BYA
BAR 'DOD

@27B PA BZHIN, ,DE BZHIN GRANGS SOGS 'BREL BA YANG, ,BDAG GAM
GZHAN PA LA LA LA, ,MKHAS PAS JI LTAR RIGS PA BZHIN, ,BLO DE MIN
PAR RTOGS PAR BYA, ,BDAG NI BLO DANG SDUG BSNGAL DANG, ,BDE SOGS
YON TAN DANG MI 'BRAL, ,YON TAN YIN PHYIR GRANGS BZHIN NO, ,

DE PHYIR YON TAN MED BDAG MIN, ,YUL DANG NGO BOR DBYER MED KYANG,
,GANG ZHIG RANG GI BDAG NYID 'GYUR, ,BDAG DANG SBYOR BAR 'DOD PA
LAS, ,DRAN NAS SHES PA KUN TU 'BYUNG, ,MA MTHONG NGES PA'ANG
SNGAR BZHIN DU, ,THAL 'GYUR LAN YANG 'DI LA YIN, ,MED PA'I SKYE
BA BKAG

PAS NA; ,DE YI SBYOR BA'ANG MI 'DOD DO, ,YID DANG BDAG GI MED PA
LA, ,RTEN DANG BRTEN PAR MI 'DOD DO, ,BDAG DANG YID NI YOD NA
YANG, ,RTEN DANG BRTEN PAR MI 'DOD DO, ,RNAM RTOG RGYU MTSAN BCAS
PA'I PHYIR, ,RDZAS SOGS MTHONG BAS GROL BAR NI, ,JI LTAR 'UG PA
MI 'DOD

PA; ,DE BZHIN 'UG PA PA MI 'DOD, ,SA SOGS DE NYID 'BYUNG BA'I
BLO, ,THAR PA MIN PAR GZEGS ZAN 'DOD, ,KHYAD PAR DAG NI MI 'DZIN
PHYIR, ,'TSO BA'I DE NYID BLO BZHIN NO, ,BYE BRAG PA YI DE NYID
LA'ANG, ,LTA NGAN RAB RIB SKYES PAS NA, ,DES NA RIGS PA DANG BRAL

PHYIR; ,BLO NI DGA' BAR MI BYA'O, ,DBU MA'I SNYING PO LAS BYE
BRAG PA'I DE KHO NA NYID LA 'JUG PA STE LE'U BDUN PA'O,, ,,RIG
BYED MTHAR SMRAS SMRAS PA NI, ,'DUS BYAS STONG PAR SMRA BA YI,
,PHYI ROL PA LA BDAG RIG DKON, ,BDAG SDANG THAR PA GA LA YOD,
,MUN PA

LAS GZHAN SKYES BU NI, ,CHEN POR GYUR PA NYI MA'I 'OD, ,DBANG
PHYUG CHEN PO BDAG DE NYID, ,MKHAS PAS SHES NA 'CHI MED 'GYUR,
,BYED PO DBANG PHYUG GSER MDOG TU, ,GANG GIS MTHONG ZHING BLTA BA
DE, ,SDIG DANG BSOD NAMS LAS 'DAS NAS, ,MCHOG TU ZHI BA THOB

PAR 'GYUR, ,BYUNG GYUR BYUNG DANG 'BYUNG BA DAG ,THAMS CAD SKYES
BU YIN 'DOD DE, ,DE NI PHYI NANG RING BA DANG, ,DE NI NYE DANG DE
LAS BYED, ,SRID PA SNA TSOGS DE LAS SKYES, ,DAR GYI SRIN BU'I
SKUD PA BZHIN, ,MKHAS PA DE YI CHAR THIM PA, ,YANG SRID LEN PAR
MI 'GYUR RO, ,'CHI

@28A *, ,BCAS RNAMS LA BDUD RTZI MED, ,ME LA GRANG BA JI BZHIN
NO, ,DES NA BDUD RTZI SKYES BU NYID, ,MA RTOGS BDUD RTZI YOD MI
RIGS, ,GANG LAS MCHOG GYUR GZHAN MED PHYIR, ,GANG LAS DAM PA
GZHAN MED LA, ,'DI LAS PHRA GYUR GZHAN MED PAS, ,SNA TSOGS 'DI

DAG RGYU GCIG NYID, ,DE NI PHRA DANG RAGS DANG LDAN, ,YANG LDAN
GTZO BO DBANG BSGYUR BA, ,RAB PHYE 'DOD PA'I MTHAR THUG GANG,
,RNAL 'BYOR JI LTAR 'DOD PAR 'GRO, ,DER NI 'BYUNG BA THAMS CAD
KYANG, ,BDAG NYID DU NI 'DUS PAR MTHONG, ,BYIS DANG MKHAS DANG
GDOL PA DANG, ,

BRAM ZE SOGS RNAMS MNYAM PA NYID, ,BUM PA 'BYUNG ZHING 'JIG PA
LTAR, ,NAM MKHA' DE YI BDAG NYID MIN, ,LUS CAN 'BYUNG ZHING 'JIG
PA LTAR, ,DE BDAG YIN PAS BDAG MI 'DOD, ,BUM PA'I NAM MKHA' BZHIN
DU GCIG ,DU MA'O ZHE NA BUM PA DAG ,CHAG NA

DBYER MED GCIG NYID DU, ,THAMS CAD MNYAM PAR 'GYUR BAR 'DOD, ,JI
LTAR BUM SOGS THA DAD KYANG, ,SA LA THA DAD 'GA' YANG MED, ,DE
BZHIN LUS NI THA DAD KYANG, ,BDAG LA THA DAD 'GA' YANG MED, ,JI
LTAR BUM PA'I NAM MKHA' GCIG ,RDUL DANG DU BAS

BSGRIBS PA NA, ,THAMS CAD DE BZHIN MA YIN LTAR, ,BDE SOGS DE
BZHIN BDAG LA MIN, ,BDAG MA SHES SHING MA RTOGS PAS, ,RMI LAM
LONGS SPYOD NGA RGYAL BZHIN, ,LAS RNAMS SOGS SHING DGE BA DANG,
,MI DGE'I 'BRAS BU SPYOD PA YIN, ,LUS LA GNAS KYANG

MA CHAGS DANG, ,SPYOD PAR BYED KYANG MI GOS TE, ,'DOD BZHIN SPYOD
KYANG RGYAL PO BZHIN, ,SDIG PAS GNOD PAR MI 'GYUR RO, ,GCIG PO
KUN KHYAB RTAG PA STE, ,TSANGS MCHOG 'CHI BA MED PA'I GNAS, ,RNAL
'BYOR PA YIS GOMS BYAS NA, ,DE NI YANG SRID LEN MI

'GYUR, ,DE NI RTAG PAR RTOG MED PA, ,GANG GI SPYOD YUL GANG MA
GYUR, ,BLO NI DBYE BAS PHROGS RNAMS KYIS, ,DE LA TSIG TU SBYOR
BAR BYED, ,PHYOGS SU LHUNG BA MA YIN PAS, ,'DIR NI 'DI YANG 'DI
LTAR DPYAD, ,PHYOGS LA CHAGS PAS BSGRIBS PA'I BLOS, ,JI LTAR

@28B BDEN PA'ANG RTOGS MI 'GYUR, ,BDAG YOD PAS NI BKAG PA NA,
,'GRO BA'I RGYU YANG DE BZHIN TE, ,DES NA DE MTHONG GROL BA NI,
,MI BDEN PAR NI RAB BRTAGS NYID, ,BYOL SONG RNAMS LA 'JIG TSOGS
LTA, LHAN CIG SKYES YOD ZHIM GYUR, ,KUN NYON MONGS KUN RTZA BA'I

PHYIR; ,DE NYID KHYOD KYIS SHIN TU SPEL, ,'JIG TSOGS LTA LA ZHEN
PA YI, ,BDAG 'DZIN BDAG GIR 'DZIN PA DAG ,GANG LAS 'KHOR BAR
'BYUNG 'GYUR BA, ,DE NYID GROL BA YIN PAR SMRA, ,MYOS PAR GYUR LA
MYOS 'GYUR BZHIN, ,DE LTA BA YIS ZHI GYUR NA, ,SHIN TU MA

ZHU'I NAD LDAN LA, ,KHA ZAS ZOS PAS PHAN PAR 'GYUR, ,RIG BYED
SMRA BAS BDAG DE NI, ,RNAM PA GNYIS SU 'DOD BYED DE, ,LUS ZHES
BYA BA BCINGS BDAG DANG, ,MCHOG NA GNAS PA GROL BA'I BDAG ,MCHOG
TU 'DZIN PA BDAG GI YUL, ,BDAG BLO JI BZHIN DON MA

YIN; ,BDAG NI 'DI ZHES MCHOG 'DZIN PHYIR, ,LUS LA BDAG GI BLO
BZHIN NO, ,YONGS SU BTAGS PA YOD NA YANG, ,KHYOD KYI BDAG GIS CI
ZHIG BYED, ,GZUGS DANG SGRA SOGS YUL RNAMS LA, ,BLO 'O ZHE NA DE
MI RIGS, ,GZUGS SOGS YUL LA BLO DAG

NI; ,BYED PO BDAG NI MED KYANG SKYE, ,RKYEN LA LTOS PA'I SKYE YIN
PHYIR, ,ME SHEL GYI NI ME BZHIN NO, ,GANG YANG YI GE'I BDAG NYID
SGRA, ,DE YI BYED PO BDAG MIN 'DOD, ,MNYAN BYA'I PHYIR DANG SGRA
YIN PHYIR, ,DPER NA BRAG CA JI BZHIN NO, ,'DIS NI LUS KYI BYA BA
GZHAN, ,'ONG

BA DANG NI 'GRO BA DANG, ,LAG PA RKANG PA G-YO BA NI, ,MTSAN NYID
LHAG MA RNAMS KYANG BKAG ,RNAM PAR BCAS NAS KUN SHES LAS, ,KUN
SHES DRAN PA NYID LAS DRAN, ,SO SOR RNAM PAR RAB SHES LAS, ,SHES
RAB NYAMS SU MYONG LAS TSOR, ,SHES SOGS BYED PAR SMRA ZHE

NA; ,BYED PA NYID DU SGRUB PA'AM, ,DE LAS GZHAN PA'I BYED PO
NYID, ,GCOD BYED BZHIN DU RIGS LDAN MIN, ,BYED PA PO LA RKYEN
LDAN ZHING, ,GANG PHYIR BYED PA LA MIN PAS, ,DES NA GTAN TSIGS
MA GRUB PA'AM, ,MA NGES PA NYID YIN PAR 'GYUR, ,SHES PA SOGS PA
BYED

@29A *, ,PO NYID, ,BYED PO'I SGRA YIS BRJOD PA'I PHYIR, ,LHAS
SBYIN GYIS NI GCOD DO ZHES, ,JI LTAR BYED POR MTHONG BA BZHIN,
,'DUS BYAS PHUNG PO BYED BRAL NYID, ,'DI LA BYED POR BRJOD BYA
STE, ,BYED PA YIN PHYIR MAR ME YIS, ,GSAL BAR BYED PA YIN PA

BZHIN; ,YANG DAG GTZO GCIG BYED PO MIN, ,GANG PHYIR GCIG GIS BUM
MI BYED, ,DES NA MAR ME SOGS BYED PO, ,GDAGS PA PAR NI MI 'DOD
DO, ,'DOD CHAGS SOGS KYI DBANG PHYUG SEMS, ,GZUGS SOGS YUL LA
MNGON ZHEN PA'I, ,THAR PA MI MTHUN PHYOGS KYIS

PHROGS, ,'KHOR BA'I BTZON RAR BCINGS PA YIN, ,LAG PA LA SOGS
TSOGS PA NI, ,SEMS BCAS SEMS CAN ZHES BYA STE, ,GTONG BA LA SOGS
SEMS 'BYUNG BA, ,YOD PA GTONG PO LA SOGS BRJOD, ,RIG PA SKYES BAS
MA RIG SOGS, ,KUN SBYOR LDOG PAR GYUR

PA'I PHYIR, ,CHAGS SOGS 'CHING BA LAS GROL BA, ,GROL BA ZHES NI
BRJOD PA YIN, ,NAM MKHA' 'DRA BA'I BDAG LA NI, ,'DI DAG THAMS CAD
BRJOD PAR DKA', ,GAL TE BDAG LA LHAG CHAGS NA, ,NAM MKHA'I ME TOG
BDAG 'DOD KYIS, ,GANG PHYIR BDAG NI RANG BZHIN

GYIS; ,SHES PA'I NGO BOR 'DOD NA NI, ,BYED PA LA SOGS LTOS PA'I
PHYIR, ,DE NI GCIG TU MI RIGS SO, ,BDAG SOGS SHES BYA YOD PAS NA,
,SHES PA LDOG PAR MI 'GYUR TE, ,DON BYAS ZIN PA'I MAR ME YANG,
,RANG GI RGYU LAS SKYE BAR MTHONG, ,CI SRID YID LA SHES

'BYUNG BA; ,DE SRID SA BON SOGS 'GYUR TE, ,JI SRID SGRA NI YOD
GYUR PA, ,DE SRID SGRA BRNYAN 'BYUNG BA BZHIN, ,BYED PA MED PAR
SHES PA NI, ,'KHOR BA JI LTAR SHES PA YIN, ,KUN TU KHYAB MED YIN
PA'I PHYIR, ,GANG LAS JI LTAR BCINGS DANG GROL, ,SDUG BSNGAL

LAS KYANG THAR MIN TE, ,THAR DANG GCIG TU SMRA BA'I PHYIR, ,BDAG
LAS DE NI GZHAN MIN PHYIR, ,JI LTAR ME DANG TSA BA BZHIN, ,NYAMS
DANG MA SKYES PA YI BLO, ,BYED PA MED PAR JI LTAR YIN, ,GANG POS
GCOD PAR BYED PA YANG, ,STA RE MED PAR JI LTAR RIGS, ,ME YIS
BSREG CES

@29B SMRAS PA NA, ,ME YIS BSREGS KYI BYED PAS MIN, ,DE BZHIN BLO
YIS RIG SMRAS PAS, ,SHES PAS RIG GI SKYES BUS MIN, ,RDZA MKHAN
BZHIN DU DE MI 'GRUB, ,DE YI NGO BOR MED PA'I PHYIR, ,SRED BYED
BZHIN DU'ANG 'GRUB MI 'DOD, ,BSREG BYA MED PAS ME MED PHYIR, ,GAL
TE MI SHES

BYED PO DANG, ,ZA PO KHYOD KYIS SHES CI LTAR, ,MKHA' 'DRA RTOG PA
MED PA YANG, ,LUNG 'BA' ZHIG GIS BRTAGS CI BYA, ,MI SHES PA'AM
SHES DNGOS MIN, ,'DI NI DNGOS PO MED PAR 'GYUR, ,DNGOS MED BDAG
TU MI 'GYUR TE, ,'DI NI MO GSHAM BU BZHIN NO, ,GANG LA GNOD DANG

PHAN PA LAS, ,GANG LA GNOD DANG BDE MI 'BYUNG, ,DE DE'I BDAG TU
MI RIGS TE, ,NAM MKHA' DE BA SHAR MA'I BZHIN, ,NYI TSE'I BDAG
DANG GROL BAR NI, ,BSAM GTAN SHES SOGS KYIS 'DOD NA, ,BDAG MED
DON LA 'BAD PA YIS, ,SHI BA MI 'CHIR JI LTAR 'GYUR, ,NYI TSE'I

BDAG NI BDAG LAS GZHAN, ,ZHE NA THAMS CAD SKYES BU YIN, ,DE NI
NYI TSE GNYIS DAG DANG, ,PHYI ZHES DAM BCAS NYAMS PA YIN, ,BDAG
LAS NYI TSE'I BDAG DE NI, ,GZHAN MIN ZHE NA'ANG DAM BCAS NYAMS,
,GANG YANG BDAG GI BDE SDUG SOGS, ,'GRO BAS MI SHES

GTZO BO MIN, ,GAL TE PHRA YIN 'DI TSE MIN, ,CHEN PO YIN NA PHRA
BA MIN, ,GCIG KYANG MA YIN GZUGS KYI CHOS, ,JI LTAR GZUGS MED
BDAG GI YIN, ,GCIG NYID DU MA'I NGO BO RU, ,GLANG PO'I DPE 'DI MI
RIGS TE, ,SNA NI GLANG DU MI 'DOD PHYIR, ,SNA TSOGS RNAMS

KYANG GCIG NYID MIN, ,GANG YANG BDAG NI NYI SOGS MDOG ,YIN NA
MDOG BRAL JI LTAR YIN, ,BDAG DE DU MA'I NGO BO YI, ,DPER NI PA LA
SHA MI 'DOD, ,GCIG PU PA LA SHA MED DE, ,KUN TU 'GYUR BA'I BDAG
NYID DANG, ,JI LTAR RTZA BA SOGS DU MAR, ,RKYEN LA SOGS PAS

'BYED PA'I PHYIR, ,GTZO BO NYID DANG DAM PA NYID, ,DE LAS GZHAN
LA LTOS NAS 'DOD, ,GCIG NYID YIN NA TSUL 'DI NYID, ,YOD PAR JI
LTAR 'DOD PAR BYA, ,GAL TE BDAG DE RDZAS YIN NA, ,RDZAS YIN PHYIR
NA KUN KHYAB MIN, ,BUM PA BZHIN DU RTAG MI 'GYUR, ,DES NA 'GRO

@30A *, ,BA RGYAS JI LTAR, ,RDZAS NI RTEN DU RIGS 'GYUR NA, ,BDAG
NI RDZAS SU MI RIGS TE, ,NAM MKHA'I ME TOG JI LTA BAR, ,DE BZHIN
MA SKYES PHYIR RDZAS MED, ,THAMS CAD BYUNG GYUR BYUNG BA DANG,
,'BYUNG 'GYUR BDAG MED JI LTAR MTHONG, ,BDAG MED

BDAG TU MI RIGS TE, ,JI LTAR DNGOS MED NGO BO BZHIN, ,BYIS SOGS
KHYAD PAR MED MA YIN, ,BRTEN MED PA DANG DPE MED PHYIR, ,BDAG
GCIG YIN NA DU MA YI, ,SKYON RNAMS 'BYUNG BAR 'GYUR MA YIN, ,TZE
TRA'I BDAG DE ME TRA'I BYED, ,ME TRA'I BDAG GI'ANG DE

BZHIN TE; ,TZE TRA THA DAD MIN DNGOS PHYIR, ,YANG NA YUL LA DBYER
MED PHYIR, ,BDE DANG SDUG BSNGAL SPYOD PA DANG, ,DE GROL BAS
KYANG GROL BA DANG, ,DE BCINGS PAS KYANG BCINGS PA DANG, ,DE SDUG
PAS KYANG SDUG NYID 'GYUR, ,BUM PA'I NAM MKHA' DPER BSTAN PA, ,

KUN LA DE NI 'BYUNG MA YIN, ,GANG PHYIR NAM MKHA' GCIG NYID DU,
,KHYOD KYI DE NI MA GRUB STE, ,RDZAS KYI NGO BOS GANG STONG PA,
,DE NI KUN RDZOB NAM MKHA' YIN, ,DE LA 'GRO LDAN 'GRO BA DANG,
,DE NI SKABS 'DOD SKABS CAN NO, ,DES NA NAM MKHA'I SGRIB MED MIN,
,SKABS SBYIN

PA YANG MA YIN TE, ,DE YOD GTAN TSIGS SMRAS PA YIS, ,GTAN TSIGS
'DI YANG MA GRUB NYID, ,RGYU LAS NYE BAR MA BYUNG BA, ,NAM MKHA'
DNGOS POR MI 'DOD DO, ,DE NI GCIG KYANG MA YIN TE, ,MO GSHAM GYI
NI BU BZHIN NO, ,BUM SOGS GZUGS KYIS RNAMS NI, ,

SA YI RIGS SU GCIG NA YANG, ,RDZA SOGS GZHAN DANG GZHAN YIN LTAR,
,DES NA BDAG NI GCIG MA YIN, ,BDAG MA SHES SHING MA RTAGS PAS,
,RMI LAM LONGS SPYOD NGA RGYAL BZHIN, ,SHES NYID PHYIN CI MA LOG
PAS, ,SHES 'DI NGA RGYAL MI RIGS SO, ,MI SHES NYID NA'ANG

LOG MED PAS, ,MI SHES NGA RGYAL MI 'DOD DO, ,NAM MKHA' BZHIN DU
'GYUR MED PHYIR, ,DE BZHIN CHAGS PA MED PA'I PHYIR, ,BDAG NI BYED
POR MI RIGS LA, ,ZA BA POR YANG MI RIGS SO, ,BYED PO BDAG YIN MI
GOS PA, ,BYED PO'I 'BRAS BU 'DOD CI LTAR, ,MI DBANG

@30B SDIG DANG BCAS PA'I PHYIR, ,RGYAL PO'I DPE NI MI RIGS SO,
,PHYI ROL LA NI MA LTOS PAR, ,GCIG NYID NGO BO NYID MI RIGS,
,GCIG NYID DANG LDAN PAS SHE NA, ,DE NI DE DANG LDAN MA YIN, ,DU
MA NYID DU BRTAGS PA DAG ,GSAL BA GCIG NYID YIN ZHE NA, ,JI LTAR
BRTAGS

PA KUN RDZOB PHYIR, ,DES NA GCIG STE DON DAM MIN, ,RTAG DANG GCIG
SOGS NGO BO YIS, ,DON DAM DE YOD YIN ZHE NA, ,GCIG SOGS SGRA DANG
BLO 'JUG PA, ,DON YOD NA NI SKYON MED 'GYUR, ,GCIG LA SOGS PAR
RNAM RTOG PA, ,'DI NI CI LTAR MI RTAG NYID, ,RNAM PAR RTOG PA'I

YUL DON LA, ,TSIG 'JUG PAR NI MA BKAG GO , ,'DI LTAR BLO YI YUL
MIN DANG, ,NGAG GI SPYOD YUL MIN CI LTAR, ,BRJOD MED RTOG PA MED
PA YANG, ,SNGAR BSTAN RIGS PAS BRDZUN PA NYID, ,SHES BYA YE NAS
MA GRUB PAS, ,BLO YI YUL DU MI RIGS SO, ,BLO YI YUL LAS

LOG PAS NA, ,NGAG GI YUL LAS LOG PA'ANG YIN, ,DE BZHIN GSHEGS
PA'I MI BRDZUN PA'I, ,LUGS 'DI DGE BAR SHES NAS NI, ,DE PHYIR MU
STEGS 'DOD SKYES TE, ,DE LA BDAG GIR BYAS PA YIN, ,SNGON DANG
PHYI MAR 'GAL BA YI, ,DE YI LUGS LA SU ZHIG DAD, ,

SHIN TU RIGS MI GCIG PA'I PHYIR, ,LCAGS LAS NOR BU RIN CHEN
BZHIN, ,'DI LTAR 'DI NI LUGS 'DI LA, ,KHA CIG DAG NI DRANG PHYIR
DANG, ,LHAG MA 'DZIN LAS BZLOG PA'I PHYIR, ,SNA TSOGS DAG TU
BSTAN PA YIN, ,DNGOS PO RNAMS NI MA SKYES NYID, ,RANG BZHIN BCOS

MA MED PA'I PHYIR, ,'DI LA NYAMS PA MED PAS NA, ,BDAG CES KYANG
NI BRJOD PA YIN, ,THA DAD DNGOS KYANG DBYER MED PHYIR, ,NGO BO
GCIG PHYIR GCIG NYID YIN, ,KUN KHYAB CHOS RNAMS THAMS CAD PHYIR,
,RTAG PA'ANG DE YIN MI NYAMS PHYIR, ,MA SKYES PHYIR NA SKYE MED
NYID, ,

DE NYID PHYIR NA RGA SHI MED, ,'PHO BA MED PHYIR 'DI 'PHO MED,
,RAB MTHAR THUG PHYIR MCHOG YIN NYID, ,GZUGS DANG SGRA DANG DRI
SOGS MIN, ,SA DANG ME DANG CHU RLUNG MIN, ,NAM MKHA' ZLA BA NYI
MA MIN, ,YID DANG SHES PA'I MTSAN NYID MIN, ,THAMS CAD 'DI YIN
RANG BZHIN

@31A *, ,PHYIR; ,NYAMS PA MED PHYIR THAMS CAD MIN, ,DE LA NYON
MONGS SKYE MED PHYIR, ,DAG PA 'DI YIN ZHI NYID 'DI, ,DE NI BRTAGS
PAS SGRO BTAGS NAS, ,BRJOD BYA YANG DAG BRJOD BYA MIN, ,YI NAS
BRJOD BYA MA YIN PHYIR, ,'DI NI DRI MA MED CES

BSTAN; ,GANG ZHIG 'DI LTAR MNGON 'DOD PA, ,KHYOD KYIS BDAG KYANG
YIN NA NI, ,MING SOGS CHOS MANG 'DRA BA LA, ,SKYON MED RIGS PA
DANG BCAS YIN, ,BDAG MED NYID KYIS 'JIGS PA RNAMS, ,'JIGS KYANG
DE NYID LA GNAS TE, ,NAM MKHA' 'JIGS PAR

GYUR PA DAG ,GZHAN PA'I GNAS 'GA'ANG MED PA BZHIN, ,SANGS RGYAS
'JIG RTEN GNYEN RNAMS KYI, ,DE NYID BDUD RTZI MCHOG 'DI LA, ,'DI
NI 'GA' YANG BKAG MED PAS, ,LEGS PAR 'ONGS SO NGOMS PAR GYIS,
,YANG DAG LTA LA SGRIB MED PA'I, ,BDAG

NI BYED PO ZA PO SOGS, ,RTEN MED BRDZUN PA'I 'DZIN PA NI, ,DES NA
SPANG BA KHO NAR GYIS, ,DNGOS RNAMS RANG BZHIN SKYE MED PHYIR,
,DE NYID DU NA SKYE MED 'DOD, ,NGO BO NYID KYIS SKYE MED NYID,
,'DI YI NGO BO NYID DU BSTAN, ,DNGOS MED NYID NI BDAG MED PA, ,DE
NI BDAG

MIN 'GAL BA NYID, ,BDAG MED BDAG TU 'GYUR ZHE NA, ,BA LANG MIN PA
'ANG BA LANG 'GYUR, ,DNGOS PO'I NGO BO MED 'DI NI, ,'DI LTAR BYED
PO ZA POR RIGS, ,GANG PHYIR MO GSHAM DAG GI BU, ,BYED PO ZA POR
MA YIN BZHIN, ,DE LTAR GYUR LA SKYE JI LTAR, ,

DE LAS NYAMS PAR 'GYUR JI LTAR, ,MKHA' LA ME TOG MED PA LA, ,JI
LTAR SKYE 'JIG BTAGS PA BZHIN, ,DNGOS PO MED PA'I YUL DAG LA, ,JI
SRID BLO NI 'JUG GYUR PA, ,BLO YIS BTAGS PAS SGRO BTAGS PHYIR,
,DE SRID GCIG LA SOGS PAR 'DOD, ,

RTOG BCAS RTOG PA MED PA LAS, ,GANG TSE BLO NI LOG GYUR PA, ,DE
TSE BLO LA YUL MED PHYIR, ,SPROS PA NYER ZHI ZHI BA NYID, ,DBU
MA'I SNYING PO LAS RIG BYED KYI MTHA' RGYUR SMRA BA'I DE KHO NA
NYID LA 'JUG PA STE LE'U BRGYAD PA'O,, ,,NGO TSA MED PA KHA CIG
NI, ,

@31B BYANG GROL LEGS LAM BSAM GTAN DANG, ,SHES LA SKUR 'DEBS BYA
BA TZAM, ,BDAG GIS DE NI 'THOB PAR SEMS, ,CHAGS SOGS SKYON GYIS
NYAMS PA'I PHYIR, ,SKYES BU'I TSIG NI BRDZUN NYID YIN, ,RIG BYED
SKYES BUS MA BYAS PHYIR, ,DES NA TSAD MAR GZUNG BAR

BYA; ,BYED PO MI DRAN PAR 'DOD PHYIR, ,RIG BYED SKYES BUS MA BYAS
LA, ,BRGYUD NAS 'ONGS PA MA CHAD PHYIR, ,DES NA LUNG YIN DE MED
NA, ,SGRA RTAG DBYANGS KYIS GSAL BAR BYED, ,DON DANG 'BREL BA
RTAG PA NYID, ,DON LA RTOGS PA DANG LDAN LA, ,RTOGS PA RAB TU
SKYE BAR

'GYUR; ,LAN CIG 'JUG PHYIR GOMS PA'I PHYIR, ,PHYIS KYANG SHES
PHYIR DE BZHIN DU, ,MNYAN BYA YIN PHYIR SGRA NYID BZHIN, ,SGRA NI
RTAG PAR SHES PAR BYA, ,MNGON SUM RJES SU DPAG PA DANG, ,SGRA LAS
BYUNG DANG NYER 'JAL BCAS, ,DON GYIS GO DANG DNGOS MED

PA'I; ,GTAN TSIGS BSGRUB BYA SGRUB PAR BYED, ,'DI NI RJES DPAG
LAS THA DAD, ,TSAD MA YIN PHYIR GZHAN DE BZHIN, ,YANG NA GCIG
DANG DU MA'I YUL, ,RTOGS PAR GYUR PA JI BZHIN NO, ,RTAGS DANG
'BREL PA MA MTHONG BA'I, ,DNGOS DON BLO YI RGYU PHYIR RAM, ,

YANG NA THA DAD BLO SKYE BA'I, ,RGYUR GYUR PA NYID YIN PHYIR RO,
,SNGON MED PA YANG BYA BAS GSAL, ,THAR PA'ANG BYA BAS SGRUB PAR
BYED, ,MKHAS GANG ZLA BA'I BTUNG SOGS KYIS, ,MTHAR BYED PA LAS
NGES PAR RGYAL, ,DRANG SRONG LHAS BSTEN DAM PAS 'DOD, ,LAM

RNYING BZANG PO RIG DON 'DI, ,PHYI ROL DMANGS RIGS BUD MED GZUGS,
,'DZIN PAS RIGS LDAN GSUM 'DI SPANGS, ,'DI LA GANG YOD GZHAN LA
YOD, ,'DI LA GANG MED 'GA' LA'ANG MIN, ,CHOS LA SOGS PA BZHI PO
YANG, ,DE NYID GZHAN NA'ANG MTHONG BA

MIN; ,GTAN TSIGS SMRA BAS GTAN TSIGS KYIS, ,LAM GSUM PO NI SUN
'BYIN TE, ,RJES SU DPAG PA GTZOR GYUR PHYIR, ,RANG GI LUGS NI
GSAL BYED GANG, ,LONG BA RKANG PA'I TSOD DPAGS KYIS, ,NYAM NGA'I
LAM DU RGYUG PA LTAR, ,RJES SU DPAG

@32A *, ,PA GTZOR 'DZIN RNAMS, ,LTUNG BAR DKA' BA MA YIN NO, ,'DI
NA 'GA' YANG KUN MKHYEN MED, ,DANG PHYIR 'DI NI MA MTHONG PHYIR,
,THAMS CAD MKHYEN PAR SANGS RGYAS LA, ,BRTAGS PA 'JIG RTEN GUS
BYA'I PHYIR, ,SANGS RGYAS GSUNG

YANG TSAD MA MIN, ,BYAS PA'I PHYIR NA GZHAN BZHIN NO, ,RDZOGS
PA'I SANGS RGYAS KUN MKHYEN MIN, ,SKYES BU YIN PHYIR GZHAN BZHIN
NO, ,SANGS RGYAS GSUNG NI TSAD MA YIN, ,LTA BA GSUM PO SUN 'BYIN
PHYIR, ,JI LTAR GANG SMRA DE DE LTAR, ,GCER BUR RGYU BA'I

LTA BA BZHIN, ,SGRA DON RIGS PA SHES PA YIS, ,PHYOGS SU LTA BA'I
DUG SPANGS NAS, ,YANG DAG JI BZHIN TSOL BYED NA, ,'DI LA 'DI LTAR
DPYAD PAR BYA, ,BRGYUD NAS 'ONGS PAS MA CHAD PA, ,LUNG NYID YIN
PAS LUNG ZHE NA, ,KUN GYI LUNG YANG 'GRUB 'GYUR BAS, ,

NGES PAR GANG GI DE NYID BZUNG, ,GAL TE RIGS PAS BRTAG BZOD PA'I,
,TSIG GANG YIN PA DE LUNG YIN, ,RE ZHIG DE NYID DPYAD PAR BYA,
,PHYI NAS DE YIS GANG BSTAN PA'O, ,DE LA DE YI GNYEN PO'I PHYIR,
,YE SHES GROL BA ZHES 'DOD DE, ,NAD KYI GNYEN PO

YIN PA'I PHYIR, ,SMAN GYIS NAD LAS GROL BA NYID, ,BYA BAS GROL BA
'THOB PA MIN, ,BYA BA YIN PHYIR ZHING LAS BZHIN, ,BLO MA YIN
PHYIR BRJOD BYA'I PHYIR, ,CUNG ZAD DUS CAN YIN PHYIR YANG, ,SKYES
BU'I TSIG NI SKYON BCAS PHYIR, ,TSAD MA MIN PAR 'DOD CE NA, ,

GSER TOG SHES SOGS TSIG RNAMS KYIS, ,GTAN TSIGS NYID NI MA NGES
'GYUR, ,'ON TE BYAS PA MIN PA'I PHYIR, ,RIG BYED TSAD MAR SGRUB
CE NA, ,GTAN TSIGS THUN MONG MIN NYID DANG, ,MA GRUB PA YI DON
YANG YIN, ,RJES SU BSTAN MIN SKYON MED DO, ,ZHE NA SANGS

RGYAS KYI'ANG MA BYAS, ,SNGON GYI SANGS RGYAS RDZOGS SANGS
RGYAS, ,JI LTAR RTOGS DE GSAL BYAS YIN, ,BYAS PA NYID DU RJES
DPAG PAS, ,PHYOGS LA RJES SU DPAG PAS GNOD, ,BYED PA MI DRAN MA
GRUB PAS, ,GTAN TSIGS 'DI NI MA GRUB NYID, ,GAL TE SNGAGS

@32B KYI BYED PO SNGON, ,SNGAGS DANG BCAS PAR BYUNG GYUR PAS,
,BYED POS BYAS KYANG MA BYAS PAR, ,KHYOD KYI BSTAN BCOS MNGON
'DOD PA, ,DE DANG LHAN CIG BYUNG BCAS PHYIR, ,SKYE BA DRAN PAS
SMRAS PA BZHIN, ,BSTAN BCOS BYED PO DANG BCAS NA, ,'DI LTAR

CI PHYIR SMRA MI BYED, ,RTOGS DANG RJES SU MTHUN PHYIR RAM, ,DE
BZHIN YE GE'I LUGS LDAN PHYIR, ,RIG BYED TSIG RNAMS GZUNG BYA
BA'I, ,BYED PO SKYES BA MIN NAM CI, ,'DIS KYANG RIG BYED TSIG
RNAMS NI, ,SKYES BUS BYAS PA YIN PAR 'DOD, ,BRJOD 'DOD DON GYI
BLO SKYE

BA'I; ,RGYU PHYIR 'DOD PA SPYOD PA BZHIN, ,SKYES BU MI BZANG BAS
BYAS PAR, ,RIG BYED 'DI NI GZHAL BYA STE, ,'BYUNG PO 'TSE DANG
CHANG 'THUNG BRDZUN, ,SMRA PHYIR MA GA'I BSTAN BCOS BZHIN, ,GAL
TE GNOD SEMS MI 'DOD PA'I, ,'BRAS BU MI SBYIN 'DOD PA'I

'BYIN; ,SNGAGS KYIS GZUNG PHYIR DUG SPYOD BZHIN, ,BSTAN BCOS
'BYUNG PHYIR SBYIN PA BZHIN, ,SNGAGS SOGS PHYE MAS BKUG PA YI,
,BGROD MIN LA YANG BGROD BYA GANG, ,SNGAR BSTAN CHANG BTUNG PHYI
MA YANG, ,DES NA MA NGES PA NYID YIN, ,BLO SNGON MA SONG BYA BA
YIS, ,

DUG ZOS NA YANG 'CHI BYED LA, ,LAS NI BLO SNGON MA SONG LA,
,'BRAS BU 'BYIN PAR MA BSTAN TO, ,DE NYID PHYIR NA DUG GI DPE,
,MTHUN PA MIN PAS RIGS LDAN MIN, ,DES NA SNGAGS KYIS PHYUGS GSOD
PA, ,RIGS PA MIN PAR RTOGS PAR BYA, ,TSE YI BAR DU GCOD BYED

PHYIR; ,SNGAGS KYIS GZUNG BA 'DOD PA YI, ,'BRAS BU 'BYIN PAR MI
'DOD DE, ,DUG MTSON BSTAN BCOS SBYOR BA BZHIN, ,RANG GI LUGS LAS
BSTAN CE NA, ,'KHOR BA SGROL BYED PA'I YANG 'GRUB, ,THUN MONG
GTAN TSIGS SMRA ZHE NA, ,GZHAN LA MA GRUB PA NYID

YIN; ,GANG YANG SNGAGS KYIS MA BZUNG BA'I, ,BSOD NAMS CUNG ZHIG
CI BYAS PA, ,DE KUN 'BRAS BU MED 'GYUR BA, ,MI 'DOD PA YI 'BRAS
SHE NA, ,SNGAGS KYIS GZHAN NI GSOD PA GANG, ,DE YANG SKYON MED
THAL BAR 'GYUR, ,DBANG DU BYED PA'I SNGAGS GANG GIS, ,

@33A *, ,GZHAN GYI BUD MED BSTEN PA DANG, ,SNGAGS KYI STOBS KYIS
'TSE 'GYUR GANG, ,GAL TE GSOD PAR MI 'DOD NA, ,GZHAN GYI NOR NI
RKU BYED PA, ,DE YANG SKYON BCAS MA YIN 'GYUR, ,GAL TE SNGAGS
SNGON SONG BA'I LAS, ,DER NI DGER 'DOD GZHAN MA

YIN; ,ZHE NA LUNG 'DI 'DRA BA LA, ,GTAN TSIGS KHYAD PAR SMRA DGOS
SO, ,GAL TE SROG CHAGS SNGAGS BTAB PAS, ,GANG YANG BCING BA MA
BYAS LA, ,G-YO BA MED PAR BYA ZHE NA, ,DE LTA NA YANG KHYAD PAR
MED, ,GANG PHYIR SGO KUN BSUBS NAS NI, ,BZUNG NAS NUS MED

BYOL SONG DAG ,MTSON CHA RNON POS GSOD PA LA, ,DE LA SNGAGS KYIS
CI ZHIG BYA, ,RANG NYID RANG BYUNG GYUR PA YIS, ,MCHOD SBYIN DON
DU BYOL SONG BSKYED, ,DES NA DE LA DGOS PA'I PHYIR, ,MCHOD SBYIN
CHOS YIN 'DI LTAR DPER, ,BRAM ZE'I DON DU 'TSE BYED PA, ,'DI LTAR
CHOS

MIN MIN PA BZHIN, ,MCHOD SBYIN BYOL SONG RNAMS GTZES KYANG,
,'BRAS BU MI 'DOD MIN DE YI, ,DON PHYIR ZHE NA BRAM ZE'I PHYIR,
,CI LTAR 'DOD PAR 'TSE BYED BZHIN, ,BYOL SONG SPYAD PA'I PHYIR
BSKYED DE, ,SPYAD BYA YIN PHYIR BUD MED BZHIN, ,DE PHYIR MCHOD
SBYIN PHYIR MA

GRUB; ,BYOL SONG GTAN TSIGS MA GRUB PHYIR, ,DBUS KYI MCHOG SBYIN
GNAS BSAD NA'ANG, ,MA 'KHRUL BSAMS BZHIN BSAD PA'I PHYIR, ,PHYI
MAR BYED PO MI 'DOD PA'I, ,'BRAS BUR GYUR TE GZHAN BZHIN NO,
,MCHOD SBYIN LA NI BSAD PA YANG, ,MI 'DOD PA YI 'BRAS

BU 'BYUNG; ,BSAMS BZHIN DU NI SROG 'CHAD PA'I, ,SDUG BSNGAL
BSKYED PHYIR GZHAN BZHIN NO, ,BYA BA JI LTAR BYAS PA LAS, ,DE
'DRA'I 'BRAS BU LUS LA MTHONG, ,BYED PO DE 'DRA'I MA MTHONG YANG,
,BSAD PA YIN PHYIR GZHAN BZHIN NO, ,MYOS 'GYUR BTUNG SOGS KYANG

BSHAD PAS, ,CI LTAR BSTAN BZHIN SPANG BYA STE, ,DES NA MYOS 'GYUR
BSTEN MI BYA, ,MYOS PAR 'GYUR PHYIR MYOS SOGS BZHIN, ,MCHOD SBYIN
SNGAGS KYIS YONGS BZUNG BA'I, ,MYOS 'GYUR SKYON MED MA YIN TE,
,MYOS PHYIR DPER NA GZHAN BZHIN TE, ,SNGAGS KYIS

@33B BTAB PA MTHONG BA BZHIN, ,RTAGS NI MTHONG BA MED CES TE,
,GAL TE MTHO RIS SOGS MI NGES, ,SHE NA RTAGS LAS RJES DPAG DES,
,NGES PAS NGES PA MIN NAM CI, ,LAN CIG 'JUG PHYIR ZHES BYA 'DIR,
,MAR ME'ANG LAN CIG NYID 'JUG PAS, ,GTAN

TSIGS MA NGES NYID YIN PHYIR, ,SGRA YI RTAG PA NYID KYANG BRDZUN,
,YOD PHYIR SGRA NI MI RTAG STE, ,CI PHYIR BYA BA BZHIN MI BZUNG,
,YANG NA LUS KYI G-YO BA BZHIN, ,BLO YI RGYU PHYIR NYAMS PAR
'GYUR, ,GOMS PHYIR PHYIS SHES PHYIR ZHES PA'ANG, ,GTAN TSIGS RJES
'GRO MED

PA NYID; ,GOMS DANG PHYIS KYANG SHES PA NI, ,RTAG MIN NAM YANG MA
MTHONG PHYIR, ,SGRA NYID RTAG PA NYID MA GRUB, ,SGRA NYID DPE
YANG MA YIN LA, ,MNGON PAR GSAL BYED PA YANG BKAG ,'DI NI NGAG GI
GSAL BYED MIN, ,GAL TE SGRA DE MNYAN BYA NA, ,NGAG GIS GSAL BAR
JI LTAR

'DOD; ,RTOGS PA ZHES BYA'ANG BRDA NYID PAS, ,'DI NYID SGRA RU
THAL BAR 'GYUR, ,DANG PO BRDA NI MED PA NA, ,RTOGS PA YOD PAR MI
RIGS SO, ,'KHOR BA THOG MA MED PA LTAR, ,BRDA YANG RJES SU 'JUG
PA NYID, ,RJES SU DPAG PA'I TSAD MA NYID, ,DE BDAG NYID

LAS THA DAD MIN, ,DES NA TSAD MA YIN PHYIR ZHES, ,BYA BA'I GTAN
TSIGS 'DI MA NGES, ,THA DAD SPYOD YUL CAN GYI BLO'I, ,RGYU NYID
DU NI KHYOD KYI DE, ,MA GRUB THA DAD YUL YIN PHYIR, ,GTAN TSIGS
MA GRUB NYID DU 'GYUR, ,DU MA'I DON DNGOS THA DAD PHYIR, ,DON
GCIG

MIN PA RTOGS PA'I RGYU, ,RJES SU DPAG PAR YANG 'DOD PAS, ,DE
PHYIR SGRA BYUNG LAS GZHAN MIN, ,RTAGS DANG 'BREL BA MA MTHONG
BAS, ,MTHONG BA'I DON LAS RJES DPAG NYID, ,GANG PHYIR RTOG BYA
RTOGS PAR BYED, ,DE PHYIR DE MA THAG TU MIN, ,RJES DPAG SGRA
BYUNG THA DAD

MIN; ,LKOG GYUR SHES PA'I RGYU NYID YIN, ,'BREL PA DRAN LA LTOS
BCAS PHYIR, ,JI LTAR RJES DPOG RANG NYID BZHIN, ,SNGON MED BYA
BAS GSAL MI BYED, ,SGRA YIS GSAL BYED BKAG PA BZHIN, ,GSAL BAR
BYAS PA'I BUM PA LTAR, ,SNGON MED PA YANG MI RTAG 'DOD, ,

@34A *, ,ZLA BA'I BTUNG SOGS BYA BA'I 'BRAS, ,RTAG PA MIN PA NYID
DU 'DOD, ,BYA BA'I 'BRAS BU YIN PHYIR DPER, ,'DOD PA'I RGYUS
BYUNG 'BRAS BU BZHIN, ,ZLA BA'I BTUNG SOGS BYA BA YIS, ,THAR PA
'THOB PAR MI RIGS TE, ,BYA BA YIN PHYIR 'DOD PA YI, ,

RGYU MTSAN BYA BA MI 'DOD LTAR, ,DE'I PHYIR LAM 'DI LA BRTEN NAS,
,MTHAR BYED LAS RGYAL 'GYUR MA YIN, ,BLO YIS DPYOD PA'I NUS MED
PAS, ,GZHAN RJES 'BRANG BAS 'DI LA BRTEN, ,'CHI MED NYID NI YOD
PA'I PHYIR, ,NYER ZHI RIG BYED YOD CE NA, ,MED DE 'DI NI

PHYIN CI LOG ,MI RTAG PA LA RTAG PAR BTAGS, ,RIG LAS 'BYUNG BA'I
DON GSUM MO, ,SHIS BRJOD BSTOD DANG CHO GA DAG ,GANG PHYIR DON
'DI GSUM PO 'DIS, ,THAR PA NAM YANG 'THOB MA YIN, ,GAL TE SNYING
PO NYID YIN PAS, ,RIG BYED TSAD MAR 'DOD CE NA, ,MI

SHES PHYIN CI LOG LTA SOGS, ,CI YI PHYIR NA TSAD MA MIN, ,LAN
GSUM PO NI STON BYED PA, ,TSANGS PA KHYAB 'JUG BDE BYED RNAMS,
,NYON MONGS BDAG NYID SPYOD MTHONG PAS, ,GANG PHYIR GSUM 'DI
SPANG BA'I RIGS, ,'DOD PA MED NA JI LTAR 'DI, ,'DOD DGA' MA

LA SPYOD PAR BYED, ,DE BZHIN 'DOD BRAL LHA MO LA, ,'GRO GTZO
STOBS KYIS CI PHYIR BRJOD, ,'DI NI SKYE DGU'I BDAG LAS SKYES, ,DE
NI RANG BYUNG BU YIN NA, ,RANG BYUNG TSA MO 'DOD LDAN LA, ,SPYAD
PAR GYUR PA MIN NAM CI, ,RIG LAS DRANG SRONG SKYE BSTAN PA, ,'DI
LTAR

BYUNG 'DI BRTAG MI BYA, ,GNYIS SKYES RNAMS KYI GSANG BA GANG,
,KUN LA BRJOD PAR BYA BA MIN, ,RANG BYUNG GI NI SPYOD PA 'DI,
,'KHRUL PAR GYUR PA 'DI LA LTOS, ,TSA MO MTHONG DANG REG PA LAS,
,BYOL SONG BZHIN DU GANG CHAGS NAS, ,LUS NI 'BYUNG BAR GYUR PA
LAS, ,

MI GTZANG SHONG BAR GYUR PA 'DI, ,MI NI SEMS DANG LDAN PA 'GA',
,MI SKYE YIN NA 'DI BYED DAM, ,KHYI DANG BONG BU DAG GI NI,
,SPYOD PA 'PHAGS PAS DMAD PA LA [*DAM DPAL?], ,RANG BYUNG SPYOD PAS DES NA
DES, ,DE DAG DANG NI KHYAD CI YOD, ,SHES LDAN SHES PAS SDIG PA
DAG ,

@34B SREG STE ME YIS SHING BZHIN NO, ,DES NA MTHU YI KHYAD PAR
GYIS, ,NGAN 'GROR DE MI 'GRO ZHE NA, ,GANG GIS NYON MONGS SREG
NUS PA'I, ,MKHAS PA SHES DES SHES LDAN LA, ,DE NI SDIG PA BYED MI
'GYUR, ,DE RGYU SHES LDAN LA MED PHYIR, ,LTUNG BAR BYED PA'I LAS
RNAMS

KYIS; ,RNAL 'BYOR GRUB LA MI GROS ZHES, ,SMRA ZHING YANG DAG LAM
NYAMS LA, ,GZHAN DAG GI YANG NYAMS PAR BYED, ,TSANGS LA SOGS PAS
DE NYID DON, ,BLO YIS MTHONG BAR MI 'DOD DE, ,TSANGS PA DANG NI
RTZE GSUM CAN, ,THIG LE MCHOG MAR KUN CHAGS PHYIR, ,

DANG POR KHRO MES MA BSREGS NA, ,GRONG KHYER SUM RTZEG JI LTAR
BSREGS, ,NYI RGYAL SO PHYUNG CI LTA BU, ,NYI SKAL MIG PHYUNG CI
LTA BU, ,TSANGS BSAD CHANG 'THUNGS 'DOD PA CAN, ,DBANG PHYUG DE
NYID MTHONG ZHE NA, ,DE YI LAM GYI RJES 'BRANG BA, ,JI LTAR DE
NYID MI MTHONG 'GYUR, ,

KHYAB 'JUG YIN NA SGRA GCAN DANG, ,TZA TU RA DANG DMYAL LA SOGS,
,SNYING RJE MED PAR GYUR PA YI, ,NOR SROG PHRAL BA JI LTA BU,
,GZHAN NOR CHUNG MA MA BYIN LEN, ,CHANG SRED SROG NI GCOD PA
DANG, ,DE NYID MTHONG BAS 'ONGS GYUR NA, ,RI BRAGS RKUN MO SHIN
TU'ANG YIN, ,SKYE

DGU BSKYANG LA GSAL BA'I PHYIR, ,LHA MIN LHA YI TSER MA DAG ,BSAD
KYANG SKYON NI YOD MIN TE, ,DE NI CHOS BSRUNG PHYIR ZHE NA, ,GAL
TE DE NI CHOS BSRUNG BAR, ,'DOD PA YIN NA CI YI PHYIR, ,GZHAN NOR
BUD MED RKU BA DANG, ,G-YO SGYU LA 'JUG SPONG MI BYED, ,'GRO BA'I
DE NYID DE RANG

BZHIN; ,RANG BZHIN YIN PHYIR DOR TSE BZHIN, ,'GRO BA MI RTAG PAR
MTHONG NA, ,DE NI JI LTAR RTAG PAR 'DOD, ,GAL TE 'GRO LAS DE
GZHAN TE, ,SA DANG RDZA MKHAN BZHIN ZHE NA, ,RDZA MKHAN DANG NI
SA BZHIN DU, ,MI RTAG PAR NI MTSON PAR BYA, ,CHOS MIN 'DOD PA MA
YIN

NA; ,DE BYED PAR NI JI LTAR 'GYUR, ,YANG NA LKOG TU GYUR PA'I
DON, ,MI SHES PHYIR NA BYAS PA YIN, ,SRED PAS 'JIG RTEN SKYONG
ZHE NA, ,SRED PA'I BRAN DU JI LTAR 'OS, ,SNYING RJE ZHE NA 'JIG
RTEN RNAMS, ,SGYU MAS RMONGS PAR CI PHYIR BYED, ,SKYE DANG 'CHI
SOGS SDUG

@35A *, ,BSNGAL CAN; ,LHA MA YIN LA'ANG CIS MI BRTZE, ,THAMS CAD
MNYAM PAR MTHONG BA'I PHYIR, ,DGRA YI 'DU SHES MI RIGS SO, ,RANG
NYID 'GRO BA'I BYED PO YIN, ,SKYE 'JIG DAG GI GTZO BO NI, ,PHAN
PAR BYED LA BRTZE BA LTAR, ,PHAN BYED LA BRTZE

DE CI LTAR; ,GAL TE 'GRO GTZO 'DI YIN PAS, ,'DI LAS LHAG PA'I
MCHOG MED NA, ,CI PHYIR MDANGS LDAN MA BCAS PAS, ,THUB BA GOS
NGAN KHUR BAR BYED, ,YANG NA DE YI SPYOD MTHONG NAS, ,SKYE DGU
BYED PO ZHES BYA'I BLO, ,RANG GIS BYAS SAM SLOB YIN NA'ANG, ,KHUR

BAR BYED PA'I BLO CI YIN, ,MCHOD 'OS DKA' THUB LHAG CE NA, ,DKA'
THUB GTZO YIN DE MA YIN, ,DMOD PAS 'JIGS PA YIN ZHE NA, ,BYED PO
YIN PA'I YON TAN CI, ,'DOD CHAGS ZHE SDANG SOGS 'DRES PA'I,
,'PHROG BYED SPYOD PA 'DI CI YIN, ,'PHAGS MIN SPYOD PA

'DI LDAN PA, ,DE NI JI LTAR SKYES MCHOG YIN, ,'GRO BA MNYAM MED
'PHROG BYED PA, ,GAL TE DE LA STOBS YOD NA, ,CI PHYIR SHUGS CAN
NAG PO YIS, ,'JIGS NAS PHUG TU ZHUGS ZHES DRAG ,SHUGS CAN NAG POS
'JIGS SKRAG NAS, ,RGYAL PO'I DRANG SRONG MU TZU

KU'I; ,KHRI YI 'OG TU ZHUGS GYUR PAR, ,NAG POR GYUR PA MIN NAM
CI, ,GRONG KHYER MANG POR GNAS PA NA, ,KHUNG NAS RKUN MO BZHIN
'BROS PA, ,GAL TE SRID GSUM DES BSKYED NA, ,LHA MA YIN LA CI
PHYIR 'JIGS, ,GANG TSE RGAS BYED MDAS PHOG NAS, ,'DI NI 'CHI BAR

'GYUR BA'I TSE, ,DE NYID MTHONG BA'I SHES PA DANG, ,DE YI STOBS
KYANG GANG DU SONG, ,SGYU DANG G-YO YIS RMONGS BYAS TE, ,NGAN
PA'I LAS LA SBYAR BYAS NAS, ,BLA MA GNYEN BSAD 'JIGS PA YIS,
,SRID SGRUB TU GYUR JI LTA BU, ,DGRA TSOGS ZAD PAR BYAS PA LA,
NGES PAR

RANG LA NUS MED PAS, ,GANG PHYIR SNYING RJE MED PAS GZHAN, ,BSKUL
BA'I DON DU SONG BAR GYUR, ,GANG YANG CUNG ZHIG DBANG PHYUG LDAN,
,GAL TE DE LA GNAS YIN NA, ,DE NI KUN LA KHYAB NYID MIN, ,DES NA
GZHUNG 'DI DOR BAR GYIS, ,'OG TU ZHUGS NAS SA BTEG PA, ,

@35B KHYAB PA YIN NA JI LTAR RUNG, ,'ON TE 'DI DER MA GNAS
NA'ANG, ,KHYAB PAR SMRA BA MI MDZES SO, ,'OG TU ZHUGS NAS SA
'DZIN PAR, ,NUS NA DRANG SRONG DMOD PA YIS, ,RANG RIGS SA 'OG
'GRO GYUR PA, ,'DZIN PAR MI BYED JI LTA BU, ,DE LA GUS PA MI
NYAMS ZHES, ,

GANG LA DE LTA'I BLO YOD NA, ,DE LA GUS PA'I BUD MED DAG ,CO
BZUNG DGRAS KHYER JI LTA BU, ,DE 'BA' ZHIG KYANG MA YIN GYI,
,BSHES DANG GNYEN DANG BU RNAMS DANG, ,DE LA GUS PAR MTHONG BA
GZHAN, ,KUN KYANG NYAMS PAR GYUR PA NYID, ,'PHROG BYED 'DI YI
DNGOS

GZHAN ZHIG ,ZHI BAR GAL TE RTOG BYED LA, ,GANG MTHONG DUL GANG
YANG SRID DU, ,'BYUNG BAR MI 'GYUR GANG YIN PA, ,'DI YI YOD MIN
MED MA YIN, ,YOD MIN MED PA MIN PA'ANG MIN, ,DES NA MED PHYIR YOD
PA'I PHYIR, ,YOD MED MIN PHYIR DE NI MCHOG ,NYA SOGS

NGO BO YOD PA'I PHYIR, ,GZHAN YIN NA YANG 'CHI MED MIN, ,GZHAN
MIN NYID NA'ANG GZHAN MIN PHYIR, ,DE NI ZHI MIN GZHAN BZHIN NO,
,GAL TE GCIG NI ZHI BDAG NYID, ,YIN NA'ANG GCIG NI MA ZHI NA,
,BUD MED 'PHYON MA'ANG BSNGAGS PAR 'OS, ,LUS KYI PHYED NI 'DOD
PA'I

PHYIR; ,YOD SOGS SGRA YIS BRJOD MIN PHYIR, ,MCHOG CES BYA BA'ANG
RIGS PA MIN, ,YOD NA MCHOG TU RIGS 'GYUR LA, ,RGYU NYID DU YANG
RIGS PA YIN, ,RGYU NYID YIN PA SPANGS PA YIN, ,GZHAN NYID YIN PA
'ANG SNGA MA BZHIN, ,RGYU YANG MA YIN GZHAN YANG MIN, ,

'CHI MED MA YIN SKYE BA'ANG MIN, ,GAL TE 'CHI MED DNGOS YIN NA,
,'DI NI NYAMS 'GYUR RO SOGS BZHIN, ,GAL TE 'CHI MED DNGOS MIN NA,
,DE MED NAM MKHA'I ME TOG BZHIN, ,YOD MIN MED MIN MI RIGS TE, ,ME
LA GRANG DANG DRO BZHIN NO, ,DE BZHIN 'CHI BA MED

PA DE; ,BRJOD MED YIN PAR JI LTAR RIGS, ,BRJOD DU MED NYID BDAG
DANG NI, ,'DRA NA MED YIN BKAG PA NYID, ,'CHI MED PHYIR 'CHI MED
CE NA, ,'CHI MED MED PHYIR 'CHI MED MIN, ,SKYON RNAMS SBA PHYIR
BTAGS PA YI, ,DE YI DNGOS PO GZHAN ZHIG STE, ,DE LA DMIGS

@36A *, ,NA JI LTA BU; ,GROL 'DOD GROL BAR 'GYUR BA YIN, ,TSANGS
PA DANG NI NOR LHA YIS, ,GLUR BLANGS GSANG BA AOm ZHES BYA,
,TSANGS PA'I YI GE DE NYID NI, ,YOD DE KUN LA KHYAB PA YIN, ,DE
NI TSAD GSUM GSAL BA YIN, ,DE BZHIN SHIN TU PHRA BAR BSTAN, ,DANG
PO'I

RGYU NI AI GE AA:, ,NGAG DANG SNYING STOBS SA ME BSDUS, ,LAS DANG
NAM MKHA' NYID DAG KYANG, ,YID RTUL SNYING STOBS AU DANG LDAN,
,BYED PO'I YI GE MA'I MING CAN, ,SROG DANG MUN PA GSUM PA YIN,
,'GRO BA THAMS CAD SDUD PAR BYED, ,GNYID CHEN SHIN TU LOG PA'I
RGYU'O,,

'PHO DANG BSAM GTAN RLUNG 'BYUNG 'JUG ,GZUNG BAR BYA DANG BRTAG
PA DANG, ,TING 'DZIN ZHES BYA RNAL 'BYOR GYI, ,YAN LAG DRUG TU
BRJOD PA YIN, ,DBANG PO KUN GYI SHES PA NI, ,YUL LA G-YO BAR BYED
PA RNAMS, ,YANG DAG BSDUS LA SROG LDAN NI, ,YID LA BSAM GTAN BYA
BA

STE; ,GNAS DAG TU NI SPO ZHI BYA, ,DBANG PO DAG DANG DBANG DON
DAG ,RUS SBAL YAN LAG BZHIN BSDUS LA, ,DRAN PAS YI GE AOm BRJOD
NA, ,DE GUS SKYES BU GROL BAR 'GYUR, ,'PHROG BYED GUS PAS GROL
BAR NI, ,'PHROG BYED MTHONG BAS MI RIGS NYID, ,RNAM RTOG MTSAN

MA DANG BCAS PHYIR, ,DPER NA 'PHROG BYED MTHONG BA BZHIN, ,GROL
PHYIR RNAL 'BYOR LDAN PA YI, ,MI RTOG BLO YANG MI 'DOD DE, ,MTSAN
MAR 'DZIN PHYIR BRDZUN YIN NA, ,YONGS SU BRTAGS PA SMOS CI DGOS,
,CHAGS SOGS KUN TU SPYOD PA'I PHYIR, ,TSANGS SOGS RNAMS NI PHYUGS
RDZI BZHIN, ,

DE NYID RIG PA SPANGS PA'I PHYIR, ,RGYU LA MKHAS PA MA YIN NO,
,BDEN PA'I CHOS NI BSTAN PA'AM, ,RANG NYID SGRUB PAR BYED PA YIS,
,CHOS NI BSRUNGS PAR 'GYUR YIN NA, ,DE LA 'DI NI GNYI GA MED,
,KUN KYANG BSKYED PA'I RGYU NYID DU, ,SMRA LA RANG BDAG THA DAD
PA, ,GANG GI TSIG LA BDEN

PA'AM; ,MI BDEN PAR NI BRTAG PAR BYA, ,DE GCIG PHYIR SKYON MED CE
NA, ,TSANGS PAS TSANGS BSAD JI LTA BU, ,GCIG NYID RAB TU BKAG
PA'I PHYIR, ,GCIG NYID YIN PAR MI RIGS SO, ,BDAG LAS DBYE BA MI
RIGS PAS, ,GSUM NYID DU YANG JI LTAR 'GYUR, ,SDUG BSNGAL RGYU LA

@36B RMONGS RNAMS LA, ,DE ZHI'I GTAM YANG GA LA YOD, ,RIG LAS
RNAL 'BYOR BSTAN PA NI, ,DE BSTAN PA LAS NYAMS PA'I PHYIR, ,CHOS
BSRUNG BAR NI NUS PA YI, ,RE ZHIG CHOS BDEN SMRA MI NUS, ,SGRUB
PA LAS NI NYAMS PA'I PHYIR, ,GZHAN DAG ZHI BAR KHRID MI NUS, ,JI
LTAR G-YANG SAR

RANG LHUNG BA, ,GZHAN DAG 'DREN PAR MI NUS SO, ,RTOG PA'I DRA BAS
BTAGS PA YI, ,LOG PA'I GTAN TSIGS GSUM PO LA, ,RIGS SAM MI RIGS
DPYAD NAS NI, ,GSUM PO 'DI NI GTANG BA'I RIGS, ,SNA TSOGS BYED PA
BYED BYED SOGS, ,RIGS PA MIN PAS SNGAR SMRAS SO, ,BYED

PO YIN PAR BDEN NYID NA, ,'DI DAG GIS NI CI ZHIG BYAS, ,RE ZHIG
BDAG NI MA SKYES PHYIR, ,DE YIS BYAS PAR MI 'DOD DO, ,CHOS DANG
CHOS MIN DES MA BSKYED, ,DE'I YON TAN PHYIR DA LTA BZHIN, ,GAL TE
'DI DAG BYED POS YIN, ,LAS KYIS BYA BA'I MA YIN NA, ,LAS DANG BYA
BA DE

DAG GIS, ,RGYU DANG 'BRAS BU JI LTAR 'GYUR, ,BDE DANG SDUG BSNGAL
NYER DMIGS PA'I, ,LUS KYANG DE DAG LA 'JUG PAS, ,DES NA LUS CAN
RNAMS KYI LUS, ,DBANG PHYUG SOGS KYIS BYAS MI RIGS, ,BSKAL PA
DANG PO'I LUS CAN LUS, ,SNGON BYAS MA MTHONG RGYU CAN TE, ,

BDE SOGS 'BYUNG BA'I RGYU YIN PHYIR, ,DPER NA DA LTAR LUS BZHIN
NO, ,GAL TE DBANG PHYUG GI DBANG PHYUG ,DE YANG BSOD NAMS BYAS
SHE NA, ,DE YANG BSOD NAMS GZHAN DBANG PHYIR, ,DBANG PHYUG DBANG
PHYUG MIN PAR 'GYUR, ,GAL TE DBANG PHYUG GI DBANG PHYUG ,GLO BUR
GYUR PAR

'DOD NA NI, ,DES NA GZHAN DANG MTSUNGS PA'I PHYIR, ,DBANG PHYUG
DBANG PHYUG MIN PAR 'GYUR, ,DBANG PHYUG SHES DNGOS YIN ZHE NA,
,DES NA DES BYAS 'GRO BA RNAMS, ,RGYU YI RJES SU BYED PA'I PHYIR,
,KUN KYANG SEMS DANG LDAN PAR 'GYUR, ,GAL TE DBANG PHYUG RGYU YIN
NA, ,'GRO BA PHRA SOGS

LDAN PAR 'GYUR, ,LAS BYED DBANG PHYUG YIN ZHE NA, ,DE YANG DMYAL
BA DAG TU 'TSED, ,DE MIN GZHAN DAG 'TSED NA NI, ,BYAS NYAMS MA
BYAS 'PHRAD PAR 'GYUR, ,THAR PA MED PA YANG YIN TE, ,RTAG TU SDUG
BSNGAL RGYU LDAN PHYIR, ,DE YI SDUG BSNGAL GA LA ZHI, ,ME NI
'BAR BAR GYUR BA YI, ,

@37A *, ,TSA BA MA ZHI MTHONG BA BZHIN, ,GCIG PU SNA TSOGS MIN
ZHE NA, ,'BRAS BU SNA TSOGS JI LTA BU, ,'DOD PAS SNA TSOGS YIN
ZHE NA'ANG, ,GCIG PU SNA TSOGS MI RIGS SO, ,RTAG PA CHA MED PHRA
BA DANG, ,'GRO BA'I BYED PO GCIG PU NYID, ,KUN LA KHYAB PA YIN NO
LO, ,'DI LAS MTSAR

BA GZHAN CI YOD, ,PHAN TSUN ZA BAS 'JIGS PA YI, ,BDE BA RNYED
DKA'I DUD 'GRO DANG, ,ZHIB TU 'THAG CING GCOD 'BIGS PA'I, ,SDUG
BSNGAL GYIS GI ZAD DMYAL BA DANG, ,MI RNAMS SKYE RGA NAD DAG
DANG, ,SDUG BSNGAL ZUG RDU'I RMA BTOD NAS, ,DGA' 'GYUR GANG YIN
DRAG PO ZHES, ,MING DON

LDAN PA DE PHYAG 'TSAL, ,'DZIN PA CAN GANG NOR LDAN DANG, ,GZHAN
GYI MTSO BCAS DGE BA CAN, ,CHOS MIN CAN 'GA' MTHO GNAS LDAN,
,DBANG PHYUG SPYOD PAR GSAL BA YIN, ,YON TAN NOR LDAN TSE THUNG
DANG, ,NGAN PAR SPYOD RNAMS TSE RING DANG, ,GTONG LDAN DBUL PO
MTHONG BAS NA, ,DBANG

PHYUG GIS BYAS GSAL BA YIN, ,KHA CIG SANGS RGYAS PA YANG BDE, ,DE
LA GUS PA KHA CIG SDUG ,DBANG PHYUG BKAS NI BSOD NAMS CAN, ,DAG
KYANG CI PHYIR SDIG MI BYED, ,SNA TSOGS LAS LA MI SHES PAS, ,DE
RGYU NYID DU SMRA BA YIN, ,SNA TSOGS BYED POR TSANGS PA NI, ,MI
RIGS

SNGON DU BSTAN PA BZHIN, ,TSANGS PA BYED POR BDEN NA YANG, ,DE
YIS CI ZHIG BYAS PAR 'GYUR, ,DANG POR SEMS NI MNYAM BZHAG PAS,
,BLO YI SGO RNAMS LEGS BSDAMS LA, ,YID LA SHI BA GZHAG PAR BYA,
,'DI LTAR YI GE AOm BSGOMS TE, ,SNYING LA GZUNGS KYIS BZUNG BYAS
PA, ,

SA SOGS GZUGS LA GOMS PAR BYA, ,BDE BYED MNYES NA SDUG BSNGAL
LAS, ,GROL 'GYUR ZER BA 'DI MI BDEN, ,CI SRID YID KYI SHES 'BYUNG
BAS, ,DE SRID GROL BAR MI RIGS TE, ,YID SHES 'BYUNG PHYIR JI LTAR
SNGAR, ,GROL BAR MA GYUR PA BZHIN NO, ,DBANG PHYUG LA GUS GROL
'GYUR BAR, ,

MI RIGS BDE BYED MTHONG BA YANG, ,DMIGS LA GNAS PA YIN PA'I
PHYIR, ,DPER NA MTHO YOR MTHONG BA BZHIN, ,SDUG BSNGAL RGYU NI
DBANG PHYUG NA, ,DE NI RTAG PHYIR BCOS SU MED, ,DES NA SDUG
BSNGAL MTHAR 'GRO BAR, ,DBANG PHYUG NAM YANG 'GYUR MA YIN, ,'DIS
NI LHAG MA'ANG DGAG

@37B BYAS PHYIR, ,TSANGS PA KHYAB 'JUG BDAG SMRA LA, ,MI RIGS
PHYIR NA DBANG PHYUG SOGS, ,BTAGS LA BLO NI DGA' MI BYED, ,DUS
CHEN SHIN TU MANG PO 'DAS, ,BUD MED SEMS NI SHIN TU G-YO, ,DE
PHYIR BRAM ZE ZHES BYA'I RIGS, ,'GA' YANG GANG LA'ANG YOD MA YIN,
,RTZAL DANG RTZAL GYI SDE

DAG DANG, ,DE BZHIN THOS PA'I RTZA CAN DAG ,DRANG SRONG CHEN PO
GOO TA MA, ,BRAN SONG NYAL BA'I MNGAL NAS SKYES, ,GZHUNG NI RTZOM
PAR BYED PA YI, ,KUN 'DA' BRAM ZE'I DRANG SRONG YANG, ,THUB PA
CHEN PO TUN 'DA' YIS, ,GDOL PA MO DANG NYAL LAS SKYES, ,NYA PA YI
NI BU MO LA, ,PHA NI MCHOG

'GRO ZHES BYA BAS, ,NYAL LAS DRANG SRONG GLING LAM SKYES, ,DE
YANG BRAM ZE ZHES BRJOD DO, ,BRAM ZE'I DRANG SRONG 'JIG RTEN
GRAGS, ,THOS MANG RIG BYED 'DON BYED PA, ,DRANG SRONG RVA ZHES
BYA BA'I MA, ,DUD 'GROR SKYES PA'I RI DAGS YIN, ,SBOM DANG DE
BZHIN RAS BAL CAN, ,DMANGS RIGS

BU YIN BRAM ZER GRAGS, ,ZLA BA'I BTUNG BA YANG 'THUNGS NAS, ,'JIG
RTEN DRANG SRONG CHEN POR GRAGS, ,'JIG RTEN DU NI GRAGS GYUR PA,
,BRAM ZE LUNG PHU ZHES BYA BA, ,THOS MANG DE YANG GDOL PA'I RIGS,
,LUNG MA ZHES BYA BA LAS SKYES, ,BUR SHING BU MO LAS SKYES PA'I,
,DRANG SRONG DRANG

SRONG KA NVA YA, ,KA NVA YA YI RIGS BCAS PA, ,SKYES PA YIN ZHES
RJOD PAR BYED, ,DRANG SRONG KA BI DZA LA YANG, ,DRANG SRONG DBANG
BYED CHEN PO YIS, ,GDOL PA PHRENG BA MO LA NI, ,NYAL LAS SKYES PA
YIN ZHES THOS, ,AA GA STA DANG DBANG BYED NI, ,BUM PA'I NANG NAS
SKYES ZHES THOS, ,

BUM PA'ANG BUM PA'I NANG NAS SKYES, ,DE BZHIN GTZANG SKYES CHU
LAS SKYES, ,PADMA'I 'DAB LAS SHES RAB MYUR, ,KA BANG TYA NI THAL
BA LAS, ,MGO LA THOD PA CAN NYID NI, ,THOD PA LAS NI SKYES ZHES
ZER, ,CHU YIS SDIG PA DAG PA 'KHRUL, ,DGE SOGS NYO TSONG BYED PA
DAG ,NYES BSTAN

GSUM LA MTHONG BAS NA, ,GANG PHYIR GSUM 'DI GTONG BA'I RIGS,
,'DIS NI SDIG BDAG MI 'GYUR, ,MA REG PHYIR DANG MA MTHONG PHYIR,
,MA BSGOMS PHYIR DAD BAG CHAGS PHYIR, ,DRAN PA'I SHES DANG DGE BA
BZHIN, ,PAD SNYING RKANG PHYUNG KLUNG SOGS KYI, ,CHUS NI SDIG PA
'DAG

@38A *, ,MI 'GYUR; ,REG BYA'I PHYIR RAM PA SGO BYA'I PHYIR,
,KHYIM GYI NGAN SKYUGS CHU BZHIN NO, ,RANG BZHIN BSOD NAMS MA YIN
LAS, ,CHUR ZHUGS SOGS KYIS ZAD 'GYUR NA, ,'BAB STEGS SOGS SU
KHRUS BYAS RNAMS, ,SDUG BSNGAL MI 'GYUR RGYU MED PHYIR, ,LAS
RNAMS ZAD

PA'ANG MA YIN PAS, ,SDIG PA ZAD PA 'GA' YANG MED, ,NANG GI BDAG
NYID MI 'DAG CES, ,BSTAN PA YOD PAS DE YANG BRDZUN, ,RGYUD GZHAN
LAS NI RGYUD GZHAN DU, ,SDIG PA 'PHO BA MIN PAR BZUNG, ,LUS CAN
MIN PHYIR 'DOD CHAGS DANG, ,ZHE SDANG GTI MUG MI 'PHO BZHIN, ,DE

TSE BSOD NAMS BLANGS PAR NI, ,MI RIGS ZHES NI NGES PAR BYA, ,SEMS
DANG MTSUNGS PAR LDAN PA'I PHYIR, ,DPER NA BDE DANG SDUG BSNGAL
BZHIN, ,'BAR SOGS NANG DU MCHONGS PA NYID, ,TSANGS PA'I 'JIG RTEN
SOGS 'GRO BAR, ,BSTAN PA'I LUGS NGAN GSUM LAS MTHONG, ,

DE PHYIR SPANG BAR RIGS PA YIN, ,MER MCHONG LA SOGS TSANGS PA YI,
,'JIG RTEN SOGS 'THOB RGYU MA YIN, ,SROG LA GNOD PAR BYED PA'I
PHYIR, ,PHYI MA LEB SOGS MTHONG BA BZHIN, ,BZA' DANG BTUNG BA
SPANGS PA YIS, ,MTHO RIS THOB PAR MI 'DOD DE, ,BKRES DANG SKOM
PA'I RGYU

YIN PHYIR; ,ZAS MA ZOS PAS GDUNGS PA BZHIN, ,ZAS MA ZOS SOGS BSOD
NAMS 'GYUR, ,SPANGS PHYIR SDIG SPANGS BZHIN ZHE NA, ,BDEN SOGS
SPANGS PAS GTAN TSIGS 'DI, ,MA NGES PA NYID YIN PAR 'GYUR, ,ZAS
SPANGS BSOD NAMS MI 'GYUR TE, ,BYA BA DE LA SDIG

MED PHYIR; ,DGE BA YID LA BYED PA YI, ,YID LA BYED PA SPANGS PA
BZHIN, ,MTHA' GSUM DAG PA'I SHA GANG DAG ,ZOS KYANG SDIG TU MI
'GYUR TE, ,DANGS MA SOGS SU 'GYUR BA'I PHYIR, ,SLONG MO'I ZAS LA
SDIG MED BZHIN, ,GANG YANG SHA NI ZOS PA YIS, ,SDIG PA'I RGYUR NI
MI 'GYUR

TE; ,BKRES BZLOG PA'I RGYU YIN PHYIR, ,MA BLANGS BYIN PA'I ZAS
SKOM BZHIN, ,SHA NI MI BZA' BA YIN PHYIR, ,MI ZA ZHE NA LUS LA
RTOGS, ,SA BON DANG NI BRTAN BYED PA, ,MI GTZANG MI GTZANG SRIN
BU BZHIN, ,KHU BA SOGS LAS BYUNG BA'I PHYIR, ,NYA SHA SOGS NI
SMAD CE NA, ,MAR

@38B DANG 'O SOGS RGYU YIN PAS, ,'DI NI MA NGES PA NYID YIN, ,SHA
ZA SROG GCOD NYID YIN TE, ,DE YI RGYU MTSAN PHYIR ZHE NA, ,LPAGS
SOGS THOGS PAS GTAN TSIGS NI, ,MA NGES PA NYID YIN PAR 'GYUR,
,'JAL DANG SRANG LA G-YO BYED DANG, ,NYE BAR 'DOD PA MI DGE
MNYAM, ,'TSO BYED

NOR NI RNYED PA DE'I, ,GANG YANG SDIG PA DAG LAS NI, ,SKYON NI
GNYIS KYIS LHAG PA RU, ,NYO BA PO LA 'BYUNG BAR 'DOD, ,DE BZHIN
BUD MED BDAG PO GZHAN, ,'DOD PA'I KHA ZAS SBYIN BYED DANG, ,SKAL
PAR LDAN PA'I BUD MED DANG, ,GANG DAG CHOS DE STON PA DANG, ,TSUL
KHRIMS MED

LA SMOD PA DANG, ,SKYON TSOGS 'JOMS PHYIR TI TI RI, ,DGRA GSOS
LAS KYANG NGES PAR NI, ,CHOS MA YIN PA THOB PAR 'GYUR, ,KUN DGA'
RA BA KHRON PA RDZING, ,DER NI LUS CAN SHI GYUR NA, ,BYED PA'I
SKYE MCHED YIN PA'I PHYIR, ,DE LA SKYON 'DI YOD PAR 'GYUR, ,GSAD
BYA YOD PAS

GSOD YOD KYIS, ,GANG PHYIR MED NA MA YIN NO, ,DES NA GSAD BYA
GSOD PA GNYIS, ,SDIG PA MNYAM PAR THOB PAR 'GYUR, ,MTHONG DANG
THOS DANG BSNAMS PA DANG, ,REG DANG DRAN PA NYID DANG NI, ,SHA
LAS BYAS NA'ANG CHOS MIN 'BREL, ,'DI LTA BUR NI 'GYUR BA YIN, ,

GSAL BAR BYED PA'I NYI MA DANG, ,SKYE BA'I RGYU YI PHA DAG DANG,
,SKYONG BAR BYED PA'I MI BDAG RNAMS, ,DE RNAMS SDIG PA'I BYED PO
NYID, ,GOS BYED PA YI LTAR BYAS NA, ,ZAS KYI BYA BA'ANG MI RIGS
TE, ,GANG PHYIR SKYON NI GNYIS 'BYUNG BA, ,MA ZOS PA LA MA YIN
TE, ,ZOS

LAS SROG CHAGS SKYE 'GYUR ZHING, ,DE DAG THUR DU 'BYUNG BAR
'GYUR, ,SKYES PA NYAMS GYUR MA ZOS NA, ,MA SKYES SKYE BAR MI
'GYUR RO, ,GAL TE GZHAN GYI RGYU MTSAN GYI, ,SKYON DE KHYOD NI MI
'DOD NA, ,GZHAN GYIS BSAD PAR GYUR PA YI, ,SDIG DE SPYOD LA GA LA
'ONG, ,GANG

PHYIR MI SDIG GNAS MI SBYIN, ,DES NA SDIG DE YOD MA YIN, ,DE
PHYIR SHA SOGS RJES GNANG BA, ,SKYON MED PAR NI GZUNG BAR BYA,
,SHA ZA BA NI SKYON BCAS MIN, ,DE TSE SROG CHAGS GNOD MIN PHYIR,
,MU TIG RMA BYA'I SGRO SOGS DANG, ,'BRAS DANG CHU YI DGOS PA
BZHIN, ,'DOD

@39A *, ,CHAGS KUN RTOG LAS BYUNG PHYIR, ,SHA ZOS DE YI RGYU MA
YIN, ,DE MA ZOS LA'ANG DE 'BYUNG STE, ,RTZVA ZA NA BA LANG LA
SOGS BZHIN, ,SEMS MED PA YI BRTAN PA LA'ANG, ,SEMS NI YOD PAR
RTOGS BYED PA'I, ,NYES BSTAN GSUM LA MTHONG BAS NA, ,

GSUM PO 'DI NI SPANG BA'I RIGS, ,LJON SHING SEMS DANG BCAS PA
MIN, ,SKYE GNAS BZHIR NI MA BSDUS PHYIR, ,DKYIL DU BCAD KYANG
BZOD PA'I PHYIR, ,PHAG DUM BZHIN DU BEMS PO YIN, ,GAL TE SROG
CHAGS RKANG BRGYA LTAR, ,REG NA 'KHUMS PAR 'GYUR BAS

NA, ,SA MA GA DANG THAL SBYAR NI, ,SEMS DANG BCAS PAR 'DOD CE NA,
,ME YIS REG PA'I SKRA SOGS DANG, ,SKRA LA 'TSAL BYES BLUGS PA YI,
,KHYAD PAR DE DAG NYID KYIS KYANG, ,'DI NI MA NGES PA NYID YIN,
,GSO BA YOD PAS SHING RNAMS NI, ,SEMS DANG BCAS PAR MI 'GRUB STE,,

CHANG LA SOGS PA NYAMS PA DAG ,LDOG PA YOD PAR THE TSOM 'GYUR,
,MTHUN PA LAS SKYES 'PHEL 'GYUR DANG, ,SDANG SEMS DUS LDAN SKYE
BA'I PHYIR, ,DE BZHIN GNYID LOG SMYO BA'I PHYIR, ,SEMS YOD RTA
SOGS BZHIN DU 'DOD, ,LHOG PA BYU RU BEE d'U RYA, ,RIN CHEN GSER
GYI

MYUG SOGS KYIS, ,SHING RNAMS SEMS DANG BCAS PAR NI, ,'DI LTAR MA
NGES PA NYID YIN, ,'DI DAG LA NI SEMS MED PHYIR, ,SDANG SEMS ZHES
BYA'ANG MA GRUB NYID, ,GTAN TSIGS DON YANG MI 'GRUB STE, ,LHOG PA
SOGS KYIS MA NGES NYID, ,SEMS CAN RNAMS KYI

LAS DBANG GIS, ,RTZA BAS 'BYUNG BA DUS SU SKYE, ,DMYAL BA DANG NI
MTHO RIS KYI, ,MTSON DANG DPAG BSAM SHING BZHIN NO, ,LAM GSUM JI
BZHIN DON LDAN YIN, ,TSANGS PAS BSTAN PHYIR SMAN DPYAD BZHIN,
,'DAS DANG MA 'ONGS MKHYEN PA PO, ,DES BSTAN BSGRUB BYA YIN ZHE

NA; ,TSANGS SMRAS ZHES BYA'I GTAN TSIGS DAG ,SKYED BYED SOGS KYIS
SMRAS PA NI, ,NYAS PAR BRTAGS PAR BSGRUBS PA'I PHYIR, ,DES NA
KHYOD KYI 'DI MA NGES, ,'GA' ZHIG DON BZHIN MTHONG BA YIS, ,KUN
TU DON BZHIN MA YIN TE, ,GNAG RDZI SMYON PA'I TSIG RNAMS NI, ,

@39B KUN TU JI BZHIN DON MIN BZHIN, ,'DAS DANG MA 'ONGS SHES PA
NYID, ,YI DVAGS LA SOGS PA YANG YOD, ,DE YIS SMRAS PA'I THAMS CAD
MIN, ,DE PHYIR GTAN TSIGS DPYAD BYA YIN, ,CHOS SOGS 'DI LA GANG
YOD PA, ,DE NYID GZHAN LA'ANG YOD CES PA, ,RES 'GA'

SRIN BU'I YI GE'I TSUL, ,LEGS BSHAD 'GA' ZHIG MTHONG BA YIN, ,JI
LTAR MI GTZANG PHUNG PO'I NANG, ,RIN CHEN 'GA' ZHIG MTHONG GYUR
PA, ,RAB TU SKYE DANG DE YI MTHU, ,SHES DANG LDAN PAS DE SHES
'GYUR, ,LEGS BSHAD 'GA' ZHIG GSUM PA LA, ,RAB TU MTHONG

BA'ANG DE DANG 'DRA, ,KHYIM SRANG MI GTZANG PHUNG PO LAS, ,RIN
CHEN 'BYUNG BA MA YIN NO, ,SKYON MED RJES SU DPAG PA YIS, ,RIGS
SAM MI RIGS MA DPYAD PAR, ,BLO NI GZHAN GYIS BSKYED PA'I PHYIR,
,LUNG GZHAN DAG LA THE TSOM ZA, ,JI LTAR KLUNG CHEN RGAL 'DOD PA,,

GZINGS DAG YONGS SU 'DZIN PA LTAR, ,DE BZHIN GTANG BYA YIN NA
YANG, ,RJES SU DPAG PA GZUNG BAR RIGS, ,SGRA TZAM RJES SU 'BRANG
BYED CING, ,SONG BA'I RJES SU 'GRO BYED PA'I, ,DMUS LONG BZHIN DU
DKYIL 'KHOR 'DIR, ,BYIS PA 'KHOR BAR 'KHOR BA YIN, ,RTEN

PA MED PA'I DMUS LONG DAG ,NYAM NGA'I LAM DU 'GRO BYED LTAR,
,SGRA TZAM GTZO BOR BYED PA RNAMS, ,LTUNG BAR DKA' BA MA YIN NO,
,KUN MKHYEN ZHES BYA'I SGRA 'DI YANG, ,YUL 'GA' ZHIG LA JI BZHIN
YIN, ,SENG GE'I SGRA YANG LA LA BDEN, ,KHA CIG NYE BAR BTAGS PA

NYID; ,CHOS DANG SPRUL PA'I SKU DAG NI, ,NGA LA MI NYID DU MA
GRUB, ,DE BZHIN GSHEGS PA'ANG MA GRUB STE, ,DES NA MA NGES PA
NYID YIN, ,GAL TE JI LTAR KHYOD BCOM LDAN, ,THAMS CAD MKHYEN PA
MIN PAR 'DOD, ,BDE BYED KHYAB 'JUG SOGS DAG GIS, ,SHES PA DE LTAR

MIN ZHE NA; ,JI LTAR DE DAG GIS SHES LTAR, ,THAMS CAD MKHYEN PA
DE BDEN NA, ,RAB RIB CAN GYIS MTHONG BLTAR, ,DRI MED MIG GIS MI
MTHONG BZHIN, ,YANG NA 'DI LTAR THAMS CAD MKHYEN, ,CHOG SHES NYID
DU 'DOD NA NI, ,GANG PHYIR MDZE NI MI SOGS KYIS, ,GTAN TSIGS

@40A *, ,'DI NI MA NGES NYID, ,CUNG ZHIG SHES KYI KUN MI SHES,
,SHE NA THUB PAS GANG MA MKHYEN, ,MTHO RIS BYANG GROL LAM ZHE NA,
,BSTAN PA 'DI LAS BSTAN PA NYID, ,BSTAN DU ZIN KYANG MI RIGS
ZHES, ,GAL TE KHYOD KYI BLO 'BYUNG NA, ,MI SHES PA NYID YIN

PAS NA; ,DE YI LAN YANG SMRAS ZIN TO, ,BSTAN BCOS BLO SGRA'I
PHYOGS BYAS KYANG, ,GTAN LA DBAB PAR 'DRA BA YIN, ,DPYAD PA CAN
SOGS MA NGES NYID, ,BYAS PA'I PHYIR NA SKYON DANG LDAN, ,GSUM PO
SUN 'BYIN BAR 'DRA BAS, ,GCER BUR RGYU LTAR BDAG 'DOD

PAS; ,BSGRUB BYA'I RJES SU 'GRO MED PHYIR, ,DPE NI MED PA NYID
YIN NO, ,DBU MA'I SNYING PO LAS DPYOD PA'I DE KHO NA NYID GTAN LA
DBAB PA LA 'JUG PA STE LE'U DGU PA'O,, ,,GCER BUR RGYU BAS THUB
PA LA, ,KUN MA BSTAN PAS KUN MKHYEN MIN, ,ZHES SMRAS KHYU

MCHOG SOGS MA NGES, ,BRJOD DU MED PAR BRJOD PA'I PHYIR, ,'KHOR
BA'I THOG MA MA RIG CING, ,RGYU YANG RAB TU MA SHES LA, ,DE PHYIR
MA RIG RIG MED PHYIR, ,DE BZHIN NAM MKHA'I RO BZHIN NO, ,GAL TE
THUB PA'I MTHUS NUS NA, ,SEMS CAN THAMS CAD MYA NGAN 'DA', ,

MU STEGS RNAMS KYIS ZHAG BDUN NA, ,NOR DANG PHRAG DOG DAG GI
PHYIR, ,MDZES MA BDAG GIS BSAD DO ZHES, ,RANG NYID KYIS NI BSTAN
PA YIN, ,JI LTAR THAG PA CHAD GYUR NAS, ,SHING GSHONGS LA LHUNG
BA NI, ,RGYAL BCAS SKYE BO'I 'KHOR MTHONG NAS, DE DAG NGO MTSAR

CHE BAR GYUR; ,MNGON DU BSTAN PAR BYA BA'I PHYIR, ,SKYOB PAS
GZHAN DU DE MA BSGYUR, ,S'A LA CAN GRONG ZHUGS PA NI, ,SEMS CAN
DON GYI BYA BA MDZAD, ,GANG PHYIR BDUD LAS RGYAL ZIN PAS, ,BDUD
KYI LAS NI DE NA MED, ,NYAN THOS TSOGS BCAS DPA' BO NI, DER

NI BSOD SNYOMS CHAD GYUR PAS, ,SEMS NI ZHUM PAR MA MTHONG TSE,
,MANG PO BYANG CHUB TU NGES 'GYUR, ,GLANG CHEN DUL BAR BYA PHYIR
DANG, ,'GRO BA RNAMS NI GDUL BA'I PHYIR, ,BCOM LDAN GRONG KHYER
GSHEGS PA YIN, ,THUB PA BCOM LDAN MI MKHYEN MIN, ,LHA SBYIN GYIS

@40B NI SGYOGS 'PHANGS PA, ,DE YANG 'GRO LA PHAN PHYIR TE, ,GZHAN
GYI GNOD LAS GROL BA YI, ,CHE BA'I BDAG NYID BSTAN PA YIN, ,SKYES
BU LDAS BRGYAB BRTEN PA'I RDO, ,CHEN PO 'PHANGS PAR GYUR PA NI,
,GNOD SBYIN KIM PAS DE MTHONG NAS, ,RANG GI LUS LA BZED PA YIN, ,

LHA DANG LHA MIN RNAMS DANG NI, ,STONG PHRAG DAG NI BRGYA SNYED
KYIS, ,DAD PA'I DBANG PO SOGS THOB NAS, ,SRID PA LAS NI GROL BAR
GYUR, ,LHAS SBYIN KHYIM NA GNAS NA NI, ,'KHOR LOS SGYUR BA'I
STOBS LDAN ZHING, ,'KHOR DANG STOBS NI THOB GYUR NAS, ,BSTAN PA
'DI NI NYAMS PAR

BYED; ,BLO NGAN 'DI NI RAB BYUNG NA, ,NGA LA CI YANG BYED MI NUS,
,DE LTAR STON PAS GZIGS NAS NI, ,RAB TU BYUNG BA MA BZLOG GO,
,CHO 'PHRUL DAG NI MTHONG 'GYUR ZHING, ,CHOS NI THOS PAR GYUR NAS
'DI, ,BSOD NAMS SOG PAR GZIGS GYUR NAS, ,RGYU SKAR BZANG

PO BZHAG PA YIN, ,DBU MA'I SNYING PO LAS THAMS CAD MKHYEN PA NYID
DU GRUB PAR BSTAN PA STE LE'U BCU PA'O,, ,,THA SNYAD LA YANG
RMONGS GYUR PA, ,LTA BA'I PHRENG 'KHRUGS 'GRO RNAMS LAS, ,GNYIS
MED DE NYID NAM MKHA' 'DRA, ,SKAL LDAN SEMS CAN BKRI

PHYIR DANG; ,'JIG RTEN GNYIS LA PHAN GDAGS PHYIR, ,GANG GIS 'JIG
RTEN KUN RDZOB NI, ,'JIG RTEN 'DAS KYANG STON MDZAD PA, ,'JIG
RTEN RIG PA DE LA 'DUD, ,DE LTAR 'DI NI DBU MA YI, ,SNYING PO
MDOR BSDUS BYAS PA YIN, ,BLO LDAN MDO SDE DU MA YI, ,

GZUGS BRNYAN BLTA BA'I ME LONG YIN, ,DBU MA'I SNYING PO LAS BSTOD
PA DANG MTSAN BSTAN PA'I LE'U STE BCU GCIG PA'O, ,DBU MA'I SNYING
PO TSIG LE'UR BYAS PA SLOB DPON CHEN PO BHA BYAS MDZAD PA RDZOGS
SO,, ,,RAS 'PHRUL SNANG GI GTZUG LAG KHANG GI GZHIR,

RGYA GAR GYI MKHAN PO D'I PAm KA RA SHR'I DZNY'A NA'I ZHAL SNGA
NAS DANG, LO TZTSA BA DGE SLONG TSUL KHRIMS RGYAL BAS BSGYUR CING
ZHUS TE GTAN LA PHAB PA'O,, 