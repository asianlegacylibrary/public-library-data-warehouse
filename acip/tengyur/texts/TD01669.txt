@153B #, ,RGYA
GAR SKAD DU, SHR'I GU GRA LA BHA TA GUHYA AARTHA DHA RO BY'U HE
N'A MA, BOD SKAD DU, DPAL RTA MCHOG ROL PA'I GSANG BA'I DON RNAM
PAR DGOD PA ZHES BYA BA, DPAL RDO RJE SEMS DPA' LA PHYAG 'TSAL
LO, ,THUGS RJES

CHA MNYAM LA RGYUD GZIGS, ,SO SO'I DON BZHIN RNAM DRUG SOGS,
,DBUGS 'BYIN PHRIN LAS KUN GYI BDAG ,RTA MCHOG DKYIL 'KHOR LA
PHYAG 'TSAL, ,LHA CHEN DREGS BYED 'DUL BYED PA'I, ,RTA YI RGYAL
PO SGRUB PA'I THABS, ,RGYUD LAS JI SKAD 'BYUNG BA BZHIN, ,RNAL
'BYOR

'JUG PA'I DON PHYIR BSHAD, ,RANG BZHIN NGANG TSUL BZANG LAS
BYUNG, ,GNYIS MED YON TAN SKYE BAS THOB, ,SKYABS 'GRO BYANG SEMS
SDOM BA CAN, ,DBANG THOB DAM TSIG 'JIGS MED PA, ,THEG CHEN GSANG
SNGAGS BLO GROS MCHOG ,RTA MCHOG DKYIL 'KHOR LA DGA' BAS, ,PHYI
NANG G-YENG

BA RAB BSAL TE, ,RANG GI 'DOD DON 'BRAS BUR GNYER, ,MKHAR NI RNAM
PA SNA TSOGS DANG, ,DE BZHIN CHU BO'I 'GRAM DAG GAM, ,RGYAL KHAMS
GZHAN LAS 'GRUB PA RU, ,RDO RJE RTA NI BSGRUB PAR BYA, ,'GRO LA
SNYING RJE CHEN PO YIS, ,BDAG GZHAN BSGRUB BAR DAM BCAS NAS,
,SBYOR

LDAN NUS MTHU GSUM BSKYED PAS, ,BDAG DANG 'GRO BA SPYANG BA DANG,
,DBANG PO'I DKYIL 'KHOR MDUN DMIGS TE, ,DANG PO BYA BA'I RIM
RDZOGS SPYAD, ,SGRIB TSOGS LAS GROL DAG BYED PA'I, ,SEMS CAN TSAD
MED BLO YIS GZUNG, ,BAR CHAD BGEGS BSAL SRUNG BYED PA'I, ,

'KHOR LO ME 'OD RAB GUR, ,PHYOGS BCUR KHRO BO'I TSOGS BSKYED
PA'I, ,CHO GA RANG GI LAS BZHIN BSGOM, ,THAMS CAD SPROS BRAL DE
BZHIN NYID, ,GNYIS MED BYANG CHUB SEMS DBYINGS LAS, ,'GRO BA
KHYAB PA'I THUGS RJE RGYUN, ,STONG GSAL NAM MKHA'I SHUGS LTAR
'BYUNG, ,RDO RJE

SEMS DPA' SKAL BZANG DPAL, ,RNAM 'PHRUL TING 'DZIN GNAS LA
BZHUGS, ,AE YAm BAm LAm MAm SUm RAm, ,AOm NA MA:SARBA TA TH'A GA
TA AA NU R'A YA MI MAndALA H'Um BH'Um, CHOS 'BYUNG NAM MKHA'I
RANG BZHIN LAS, ,'BYUNG BA'I DKYIL 'KHOR RIM BZHIN BRTZEGS, ,RI
RAB ME 'OD RGYAN GSAL

@154A *, ,ZHING; ;KHA DOG DBYIBS RGYAN MTSAN MAR BCAS, ,BDE
GSHEGS YON TAN SNANG BA'I GNAS, ,SNA TSOGS PADMA RIN PO CHE,
,'KHOR LO SNA TSOGS RDO RJE DBUS, ,PHO BRANG GRU BZHI SGO KHYUD
DANG, ,RTA BABS BZHI YIS MDZES BYAS PA, ,SA GZHI NAM MKHA'I LOGS
KYI

PHYOGS; ,RIGS KYI RIN CHEN 'TSE RAB LA, ,RANG BYUNG NYI SHU RTZA
LNGA'I 'OD, ,SNA LNGA'I RTZIG PA'I DRA BA DANG, ,DRA PHYED RIN
CHEN PHA GUS MTSAN, ,SNA TSOGS RDO RJE KA BA BRGYAD, ,RIN CHEN MU
TIG ME TOG PHRENG, ,RGYAL MTSAN BLA RE RNGA YAB GDUGS, ,'DOD YON
LNGA YI LHA MO 'KHYUG ,

ZLA PHYED RDO RJE RIN CHEN DANG, ,PA DAN DRIL BU'I SGRA SNYAN
SGROGS, ,DKYIL 'KHOR GANG YANG RUNG BA LA, ,SNA TSOGS RDO RJES
RNAM PAR MTSAN, ,MTSAMS SU BUM PA GANG BA BZHI, ,RIGS KYI MTSAN
MAS MDZES PAR BYAS, ,DBUS KYI LTE BA NAS BZUNG STE, ,SGO NAS BAR
DU PADMA'I GDAN, ,

DBUS SU LHA CHEN YAB YUM BRGYAD, ,PHYOGS BZHIR BSNOL TE RNAM PAR
BSAM, ,PHYI ROL RA BA RIM GSUM BRGYAN, ,PHYOGS MTSAMS DUR KHROD
CHEN PO BRGYAD, ,DE MTHA' 'DOD PA'I LONGS SPYOD DANG, ,RDO RJE RA
BAS BSKOR BA'O, ,THAMS CAD DAG PAR MOS PA YIS, ,SDIG

MED STOBS KYIS NGO MTHON DU, ,DRAG SHUL SBYOR BAS MNYAM SBYOR
BAS, ,'JIG RTEN THAMS CAD GZHOM PAR BYA, ,RNAM THAR BZHI YIS
SNYOMS 'JUG GI, ,'GOG GNAS GDUL BYA'I DON BRAL LA, ,PHYOGS BCU'I
RGYAL BAS BSKUL MDZAD DE, ,MNGON BYANG LNGA YI RDZOGS SKUR

GYUR; ,SEMS DANG SEMS DPA'I TING 'DZIN DANG, ,BYANG CHUB SPYOD PA
SNA TSOGS NYID, ,DE BZHIN BDUD DANG BDUD LAS RGYAL, ,DE NI BYANG
CHUB SANGS RGYAS YIN, ,AOm MA H'A SU KHA BADZRA SA TVA
A'A:DZA:H'Um BAm HO:, RDO RJE SEMS DPA' BDE CHEN SKU, ,DKAR ZHING
DMAR BA'I MDANGS GSAL

'OD; ;ZHAL BZHI RNAM GZIGS PHYAG BZHI PA, ,DANG PO RDO RJE RTZE
LNGA 'BAR, ,RDO RJE KHA tV'Am DRIL BCAS 'KHROL, ,'OG MA GNYIS
KYIS MDA' DANG GZHU, ,MTSAN DPE PHYAG RGYA LNGA YIS MDZES, ,STOD
G-YOGS DAR DKAR GSER RIS CAN, ,SKU SMAD TSI GU'I NA BZA' GSOL,
,RIN

@154B CHEN PHRENG BA'I RKED CHINGS CAN, ,MGUR CHU DO SHAL DPUNG
RGYAN DANG, ,PHYAG ZHABS GDU BU SE MO DO, ,RDO RJE RTZE LNGA'I
PHYAG RGYA NI, ,GNAS LNGA DAG TU GTUGS BYAS TE, ,SNGAGS KYIS BDE
GSHEGS THAMS CAD KYI, ,SKU GSUNG THUGS SOGS RNAM PAR BSAM, ,AOm
NA MA:SARBA TA

TH'A GA TA K'A YA W'AKA TZITTA GU nA KARMMA BADZRA SVA BH'A WA
A'ATMA KO&HAm, ,LUS KYI BA SBU'I GNAS RNAMS SU, ,DKYIL 'KHOR
DRUG GI RDUL PHRAN GNAS, ,MKHA' DBYINGS DBANG PHYUG PHYAG RGYA
YIS, ,GNAS KUN BYIN GYIS BRLAB PAR BYA, ,AOm DHA RMA DH'A TU
BADZRA SVA BH'A WA A'ATMA KO&HAm, ,SANGS RGYAS

RIN CHEN PADMO DANG, ,DE BZHIN RDO RJE RIN CHEN DANG, ,YID BZHIN
NOR BU RIN CHEN MCHOG ,RTA MCHOG RAB TU 'GRUB PAR 'GYUR, ,HAm AA
BHI shINYTZA MAm, RATNA M'A LE AA BHI shINYTZA TRAm, PA tA LAm BA
AA BHI shINYTZA AOm, ,BADZRA TU shYA HO, BYIN BRLABS RIGS KYI DBU
RGYAN GYI, ,RGYU YI MGON PO RDO RJE

'CHANG; ,DPAL LDAN RTA MCHOG ROL PA'I SKU, ,CHA LUGS MTSAN MA
RGYAN GSAL GYUR, ,ZHAL BZHI PA LA PHYAG BRGYAD PA, ,DE BZHIN
ZHABS KYANG RNAM PA BZHI, ,G-YAS PA BA DAN GSUM PA BSGRENG, ,SNA
TSOGS RDO RJE RAL GRI MDA', ,G-YON PA KHU TSUR SNA TSOGS PAD, ,

MDUNG DANG DBYUG PA GZHU 'DZIN PA'O, ,G-YAS PAS GSUM GRUB DPAL MO
MNAN, ,GNYIS PAS GROL MA DGA' BA'O, ,G-YON PAS MIG GSUM KHYAB
'JUG DANG; ,GNYIS PAS TSANGS PA DGA' RAB GNON, ,ZHAL RNAMS DMAR
DANG NAG PO DANG, ,DKAR ZHING RTA MGO LJANG

GU STON, ,SKU YI KHA DOG LJANG GU LA, ,PHYAG RNAMS DMAR ZHING
ZHABS GNAG PA'O, ,KHRO RTAGS DRUG CU RTZA GCIG DANG, ,'BAR BA
CHEN PO'I RGYANG YIS MDZES, ,RANG 'OD NGO BO LAS BYUNG BA'I, ,DAM
TSIG SGROL MA MDOG LJANG SKYA, ,SNA TSOGS RDO RJE THOD PA THOGS,
,RIN CHEN RGYAN MDZES

'JO SGEG STABS, ,PHYUNG NAS BYIN GYIS BRLABS MDZAD DE, ,THABS
DANG SHES RAB LDAN PAR 'GYUR, ,GNAS BZHI YI GE MTSAN MA SNGAGS,
,DKYIL 'KHOR GDAN LA LEGS GNAS RNAMS, ,SPRO DANG BSDU BA'I SBYOR
BA YIS, ,PHYAG RGYA BZHI YIS RNAM PAR GSAL, ,LHA MO'I BUM PAS
KHRUS BYAS

@155A *, ,TE; ,DBANG BSKUR RIGS KYI BDAG POR BSAM, ,HAm LAS
BSKYED PA'I LING GA NI, ,RGYA GRAM GSANG LAM PHAt KYIS MTSAN, ,AA
YIS DAG BYAS BHA GA'I DBYIBS, ,PADMA'I 'DAB BRGYAD AE GNAS PA,
,SNA TSOGS BRDA YIS BSKUL BYAS NAS, ,THABS SHES GNYIS MED

ROL PAR MDZAD, ,AOm PRA BE SHA PHAt, AA LA LA LA LA TO, ,BYANG
CHUB SEMS KYI 'OD ZER GYIS, ,PHYOGS BCU'I DKYIL 'KHOR MNYES PAR
MDZAD, ,LHA RNAMS RANG LA GZHUG BYA STE, ,GNYIS KA'I DGA' BA RAB
TU SPEL, ,KHAMS GSUM 'GRO GNAS DAG PA DANG, ,RNAL 'BYOR MTSAN

MA RNAM PAR SPYANG, ,GSANG BA'I GNAS SU GZHAL YAS KHANG, ,RGYAN
SOGS GDAN RNAMS SNGON BZHIN 'BYUNG, ,THIG LES GNAS SU MTSAN BYAS
NAS, ,SPROS PAS YI GE'I DKYIL 'KHOR GSAL, ,HI LAS BSKYED PA'I RTA
MCHOG NI, ,GSANG GNAS DBUS KYI PADMA LA'O, ,DZIm LAS

SNA TSOGS PADMA'I RGYA, ,HA LAS SNA TSOGS RDO RJE MA'O, ,DKYIL
'KHOR GANG YANG RUNG BA YI, ,LHA MO NYI SHU'I TSOGS RNAMS LA,
,KHYAD PAR LHA MO GNYIS KYIS LHAG MCHOG KYI SNYING PO'I PHYOGS SU
BSKYED, ,AOm SUMBHA H'Um, PHYOGS BCU'I 'GRO BA SPYANG BYAS NAS,
,YAB YUM SKU

LA GZHUG PAR BYA, ,AOm BI SHVA BADZRA DHARM'A HO: ,SNA TSOGS
PADMA DMAR SKYA MO, ,PHYAG GNYIS PADMA'I GAR THABS SGYUR, ,AOm BI
SHVA BADZRA SA TVA AA:, SNA TSOGS RDO RJE LJANG GU'I MDOG ,SNA
TSOGS RDO RJE THOD PA 'DZIN, ,LHA MO 'DI DAG THAMS CAD KYANG,
,RIN CHEN RGYAN DANG NA BZA' BKLUBS ,

'DZUM STEG DGOD PA'I SO ZUR STON, ,RANG GI CHA LUGS KUN GYIS
GNAS, ,MGON PO RO MNYAM LA BZHUGS NAS, ,CHOS DBYINGS YE SHES
SNYOMS 'JUG LAS, ,LHA MO BDAG PO BSKUL MDZAD DE, ,SEMS CAN KUN
DON RNAM 'PHRUL MDZAD, ,RTEN GYI DKYIL 'KHOR LHA RNAMS KYI, ,SKYE
MCHED

DRUG LA SANGS RGYAS DRUG ,PHYAG RGYA BZHI YI MTSAN MA DANG, ,RIGS
KYI BDAG POS NYE BAR MTSAN, ,THUGS KA'I 'OD ZER LCAGS KYU YIS,
,YE SHES DKYIL 'KHOR BSKUL MDZAD DE, ,DZA:H'Um BAm HO:'I SBYOR
TSOGS DANG, ,RDO RJE BSDU BA'I PHYAG RGYA BCING, ,STONG PA SHIN
TU YOD MED RNAL

@155B 'BYOR MTHU, ,NAM MKHA' NYID DU DAM TSIG NYE BAR GNAS, ,BDE
GSHEGS BDE BAR GSHEGS PA BZHENGS SU GSOL, ,RTA MCHOG ROL PA SKAL
BZANG DPAL KHYOD BDAG ,DZA:H'Um BAm HO:, AE HYE HI BTA GA B'AN,
MA H'A KA RU nI KA DRi SHYA HA, ,SA MA YA HO, ,SA MA YA ST'Am,
BDE GSHEGS PHO DRANG

DKYIL 'KHOR 'DIR, ,'GRO BA MA LUS BSGRAL BA'I PHYIR, ,DON GYI
DBANG GIS DGONGS NAS KYANG, ,'KHOR BCAS GSHEGS SHING BZHUGS SU
GSOL, ,K'A YA W'A KA TZITTA H'Um, SGYU 'PHRU DGA' BA'I RDO RJE
ROL PA'I TSOGS, ,GZHAN LA SNANG BA'I DKYIL 'KHOR RNAM PAR MDZES,,

AA LA LA HO, ,TSANGS PA'I TSOGS RNAMS ZIL GYIS GNON MDZAD CING,
,RTAG PA DU MA'I SGRO 'DOGS GCOD PAR MDZAD, ,AA LA LA HO, ,GNYIS
MED YE SHES GNYIS CAN RNAM MTHA' YAS, ,SNANG STONG BDE CHEN MNYAM
NYID DBYINGS LA ROL, ,AA LA LA HO, ,KUN 'BYUNG YON TAN STZOL

MED LHUN GRUB SNANG, ,RGYAN GYI DKYIL 'KHOR RNAM DGOD RANG LAS
BYUNG, ,AA LA LA HO, ,MDZAD PA RGYA CHEN 'GOG MED KUN GRUB PAS,
,TSOGS BCAS ROL PAS BYA BA KUN RDZOGS PA, ,AA LA LA HO, ,SKU
GSUNG THUGS MCHOG YON TAN PHRIN LAS RGYAN, ,DKYIL 'KHOR MDZES
PA'I

LHA LA PHYAG 'TSAL LO, ,AA LA LA HO, ,DPAL DON RDO RJE 'GYING
BA'I THABS, ,'DZUM PA'I MIG GIS PHYAG BYA'O, ,HAm AA TI PU HO,
,BANDHA NAm K'A ROYA MI, GU RU PA TI, AA LA LA HO, ,AOm 'BYUNG BA
CHE LAS THAMS CAD 'BYUNG, ,STONG GSUM RDUL SNYED MA LUS PA'I,
,GZUGS SGRA DRI RO REG BYA CHOS, ,LHA YI TSOGS RNAMS MA LUS

SPRO; ,ME TOG PA DUG PA MAR ME DANG, ,DRI TSOGS KUN GYIS MCHOD
PAR BYA'O, ,AOm PA NA PE NA PE NU SU RA TI PU PA RA MU SARBA TA
TH'A GA TA, SA MA YO GA SIBDHI A'A:H'Um, AOm BADZRA PUshPE,
BADZRA DH'U PE, BADZRA A'A LO KE, BADZRA GANDHE, PRA T'ITZTSA HO,
,SHR'I BHA GA B'AN KHA KHA KH'A HI, GYEN DU 'THOR ZHING THUR ODU
'BEBS, ,

BSKOR ZHING DE BZHIN NYUG PA DAG ,ME TOG BDUG PA MAR ME MCHOG
,DRI YI MCHOD PA BYUNG BA'O, ,GANG NGAM 'ON TE STONG NGAM RUNG,
,YANG NA CI 'BYOR PA YIS KYANG, ,DAM TSIG MNYAM PAR BSGRUB PA
YIS, ,MCHOD PA THAMS CAD 'GRUB PAR 'GYUR, ,KA KA LA YANG TZO'U
RA'I DBYANGS, ,DE

@156A *, ,BZHIN RAB TU GDANGS SNYAN DANG, ,KA HA LA YI GLU YI
RGYA, ,'JOMS PA THAMS CAD 'GRUB PA'O, ,DZA:H'Um BAm HO:, RNAL
'BYOR DE NYID BCOM LDAN 'DAS, ,RDO RJE SEMS DPA' DE BZHIN GSHEGS,
,DRAG SHUL SBYOR BAS RNAM SBYONG DPAL, ,RTA YI PHYAG RGYAR RAB TU
GNAS, ,

THAMS CAD PADMO MOS PA YIS, ,SDIG MED STOBS KYI NGO MTHON DU,
,RAB TU NON PA'I RTZAL DAG GIS, ,'JIG RTEN THAMS CAD RAB TU
'JOMS, ,'DOD CHAGS CAN LA G-YEM PAR STON, ,GDUG PA RNAMS LA GDUG
PAR 'GYUR, ,ZHI BA RNAMS LA ZHI BAR 'GYUR, ,DRAG SHUL CAN

LA DRAG SHUL SBYOR, ,ZHAL BZHI PA LA PHYAG BRGYAD PA, ,ZHABS BZHI
PA LA RMIG PA BZHI, ,RTA MGRIN RGYAL PO RDO RJE STE, ,DBANG PHYUG
DAM PA BSGRUB PAR BYA, ,G-YON PA'I KHU TSUR MDZUB MO YIS, ,DPAL
LDAN PADMA SNA TSOGS 'DZIN, ,RDO RJER BCAS SHING SLOB MA 'GRUB,
,G-YAS PA

BA DAN GSUM PAR BYA, ,G-YAS DANG G-YON PA'I SBYOR BA YIS,
,BRKYANG DANG BSKUM PA'I TSUL BYAS NAS, ,KHRO BO'I SKYIL MO KRUNG
BCAS TE, ,'JIG RTEN THAMS CAD RAB TU 'JIG ,AOm SUMBHA NI, SUMBHA
H'Um, LHA MO NYI SHU'I TSOGS RNAMS KYIS, ,PHYAG RGYA SO SO'I
DKYIL 'KHOR

BZHIN, ,RANG BYUNG LHA MO DANG BCAS PA'I, ,PHYAG RGYA SNGAGS KYIS
GNYIS MED 'GYUR, ,MYOS BYED STONG PAS LHAG PAR BDE BA'I 'DOD PA'I
GZUGS STON PA, ,'DUL BA'I DBANG GIS GSHIN RJE STONG BAS LHAG PAR
RAB TU 'JIGS, ,ZHI BA'I SKUR YANG TSANGS PA STONG PAS LHAG PAR
RAB

TU STON, ,DKYIL 'KHOR KUN GYI MCHOG TU DE BZHIN GSHEGS KUN GRUB
PAR MDZOD, ,THAMS CAD DAG PAS NGO 'THON STOBS KYIS NON PAR MDZOD,
,HE HE HE HE HE, DBANG PHYUG THAMS CAD RAB SHIG RAB TU SHIG ,RAB
KYI RTZAL GYIS NON PA'I STOBS KYIS NGO 'THON DBANG PHYUG NON, ,

SBYOR CHEN HU LU HU LU MIG GSUM PO LA GSUM GRUB DRONGS, ,RAB KYI
RTZAL GYIS NON PA'I STOBS KYIS NGO 'THON MTHU CHEN NON, ,MNYAM
SBYOR RU TRA MA TRA'I SNYING LAS DPAL MO DRONGS SHIG RAB DRONGS
SHIG ,RAB KYI RTZAL GYIS GNON PA'I STOBS KYIS NGO 'THON TSANGS PA
NON, ,SBYOR CHEN

@156B TSANGS LAS SGROL MA DRONGS SHIG SMA RA TI, ,RAB KYI RTZAL
GYIS NON PA'I STOBS KYIS NGO 'THON DGA' DBANG NON, ,MNYAM SBYOR
KUN GYIS BDAG LA DGA' DBANG DRONGS, ,AA LA LA LA LA HO, ,GDUG
CING KHRO LA RAB TU GTUM PA YI, ,SEMS CAN BSGRAL BA'I PHYIR SGRUB
ZHUGS, ,AA LA

LA LA LA HO, ,AOm SUMBHA NI SUMBHA H'Um PHAt, ,MDZA' BO MI LA
BYA'AM MI BYA YONGS SU RTOG PA DE DAG MED KYANG BLA'I, ,DE 'DRA'I
MDZA' BO SGYU MA YIN PAS DE LA MDZA' ZHES SU ZHIG ZER, ,RGOL BA
GANG LA BYA'AM MI BYA YONGS SU RTAG PA DE DAG MED KYANG BLA'I,
,DE 'DRA'I RGOL BA SGYU MA YIN PAS DE LA DPA'

ZHES SU ZHIG ZER, ,SO SO'I LJAGS KYI PADMA LA, ,MTSAN MA CHOS KYI
SNYING POR BCAS, ,SHR'I PADMA PA tAB MU KHA YO G'I SHVA RI, HI HI
HI HI HI, RDO RJE THAL MO MNYAM SBYAR NAS, ,MTHE'U CHUNG SRIN LAG
MNYAM PAR BRGYANG, ,MDZUB MO RTZE MNYAM BKUG PA NI, ,DPAL MCHOG
RTA ZHES GRAGS PA

YIN; ,SNGAGS BCAS GNAS SU GZHAG BYA STE, ,RIM BZHIN MTHA' NAS
DGROL BAR BYA'O, ,AOm A'A:H'Um, RAB TU DGA' BA'I BDAG LA PHYAG
'TSAL LO, ,DE BZHIN GSHEGS PA'I DAM PA GRUB PAR MDZOD, ,DAM TSIG
DAM PA GRUB PAR MDZAD DU GSOL, ,MCHOD PA CHEN PO THAMS

CAD DAG PAR MDZOD, ,MCHOD PA CHEN PO THAMS CAD GRUB PAR MDZOD,
,MNYAM PA CHEN PO'I GNAS LA ROL DU GSOL, ,LA LAR MKHAS PA'I GZUGS
KYANG 'DZIN, ,LA LAR DUS MTHA'I DUS LTAR DRAG ,LA LAR RGYAL BA'I
DBANG PO BZHIN DU ZHI, ,LA LAR RTA MCHOG SBYOR BAS

'DOD PA 'GRUB, ,SNA TSOGS BANBHA BRTAGS PA LA, ,SNA TSOGS BDUD
RTZI'I RNAM PAR DGANG, ,LNGA LNGA LNGA YI 'PHRO 'DU YIS, ,MTSAN
MA RNAM PA LNGA DANG LDAN, ,'OD DANG DU BA DRI DANG SGRA, ,LHA
MO'I GZUGS STON BDUD RTZI 'GRUB, ,RANG 'BYUNG GDOD NAS RNAM PAR
DAG ,MNYAM PA'I DON

LDAN ROL PAR MDZOD, ,BYIN RLABS RGYAN DANG MTSAN LDAN PA'I, ,MI
MO RNAMS KYI REG BYA'I MCHOG ,BYIN GYIS RLOBS SHIG RNAL 'BYOR PA,
,GSANG BA CHEN PO RNAM PAR ROL, ,GRUB PA'I RDZAS 'DI THAMS CAD
LA, ,H'Um DANG PHAt KYIS LDAN PAR MDZOD, ,MNYAM NYID MI G-YO LA
SOGS

@157A *, ,PA'I; ;BSTOD PA'I GLU RNAMS BLANGS BYAS NAS, ,SIL SNYAN
KUN GYI SGRA RNAMS DANG, ,GAR GYIS LHA RNAMS MNYES PAR BYA,
,tAKKI H'Um DZA:tAKKI H'Um DZA:tAKKI H'Um DZA:TRA TRA TRA TRA TRA
TRA TRA TRA, tA TA BA tA TA BA H'Um, TA tA BE TA tA BE, HI DON,
TA tA BA, TA tA BA, TA tA BA, TA tA BA, TA tA BA TRA TH'A,

BDAG CAG DAM TSIG 'DI LA MNGON ZHUGS PAS, ,BCAD GTUBS LUS LA
'BYUNG BAR MI 'GYUR ZHING, ,GRIB MAS PHOG PA'I SDUG BSNGAL MI
BZOD PA, ,SKU YI PHYOGS TZAM MTHONG BAS MOD LA 'TSO BA DANG, ,GZI
MDANGS LUS LA 'JUG PA BYE BA STONG PHRAG GI, ,'OD KYIS PHOG

PAS 'JIG RTEN KHAMS SU RAB SNANG BA, ,LUS NGAG SEMS DANG TSE NI
RDO RJER RAB GNAS TE, ,RE SMON THAMS CAD DUS 'DIR THOB PAR MDZAD
DU GSOL, ,DE NAS BZLAS BRJOD RNAM GNYIS SAM, ,THIG LE GNYIS SAM
PHRA MO GNYIS, ,RNAM DAG MTSAN MA GSAL BA DANG, ,MTSAN MA MED
PA'I

DON BSAM BYA, ,MNYAM NYID DKYIL 'KHOR KUN GYI MCHOG ,DON DAM BDE
BA CHEN PO'I SKU, ,DE BZHIN NYID DBYINGS YE SHES KYI, ,LHA NYID
BRTZON PAS BSGOM PAR BYA, ,THUN BZHI'I SKABS SU GTOR MA GTANG,
,RDZOGS NAS DKYIL 'KHOR MCHOD BSTOD CING, ,RANG LAS PHYUNG STE

MDUN BZHAG NAS, ,GSOL BTAB LAS LA BSKUL BAR BYA, ,AOm KHYED KYIS
SEMS CAN DON KUN MDZAD, ,RJES SU MTHUN PA'I DNGOS GRUB STZOL,
,SANGS RGYAS YUL DU GSHEGS NAS KYANG, ,SLAR YANG 'GRO BA'I DON LA
DGONGS, ,AOm BADZRA GATZTS'A MU:, DE NAS PHYAG RGYA RNAM BKOD PA,
,RIM

BZHIN BDAG LA BSDU BYAS NAS, ,RNAM GSUM SEMS DPA' H'Um LA THIM,
,RANG BZHIN THIG LE MNYAM PA'I DBYINGS, ,RJES 'BYUNG MTSAN MA'I
SKUR GNAS TE, ,MTSAN DPE RGYAN DANG CHA LUGS GSAL, ,GO CHA GO
BCINGS BSRUNG BYA ZHING, ,DBANG BSKUR DBU RGYAN COD PAN LDAN, ;

KAm HAm, AOm tUm H'Um, RATNA M'A LE AA BHI shINYTZA TR'Am, AOm BA
tA LAm BA AA BHI LAm BA H'Um, SPYOD LAM KUN DU MA NYAMS PAR, ,LHA
NYID DU NI BSGOM BYA STE, ,DBANG PO'I SNANG BA YUL DUS RNAMS,
,DKYIL 'KHOR ROL PA'I TSUL DU BRTAG ,BZA' BTUNG BYIN BRLABS MA
NYAMS BZLAS, ,SGYU MA GNYIS MED YE

@157B SHES ROL, ,BYED SPYOD TSOGS GNYIS RGYU RU BRTAG ,THAMS CAD
'GRO BA'I DON PHYIR SPYAD, ,GANG ZHIG DANG PO'I LAS CAN RNAMS,
,RAB TU BZUNG ZHING CUNG ZHIG CAM, ,BSDUS LAS BYUNG BA'I DGE BA
DES, ,RTA MCHOG DKYIL 'KHOR 'GRUB PAR SHOG ,DPAL RTA MCHOG ROL
PA'I GSANG BA'I

DON RNAM PAR DGOD PA ZHES BYA BA, SLOB DPON CHEN PO KU KU R'A
DZAS MDZAD PA RDZOGS SO,, ,,RGYA GAR GYI MKHAN PO BIDY'A KA RA SI
DHA DANG, ZHU CHEN GYI LO TZ'A BA BANDHE LHA RIN PO CHES BSGYUR
CING ZHUS TE GTAN LA PHAB PA'O,,