@177A *, ,RGYA GAR SKAD DU, MANTR'A LAm K'A RA S'A DHA NAm,
BOD SKAD DU, SNGAGS KYI RGYAN GYI SGRUB THABS, BCOM LDAN

'DAS THUGS KYI RANG BZHIN PHYAG NA RDO RJE GTUM PO LA PHYAG 'TSAL
LO, ,SNGAGS RNAMS BDAG PO DPAL LDAN RDO RJE CAN, SKU GSUM RANG
BZHIN YON TAN KUN GYI MDZOD, ,NYON MONGS GDUNG BA RTZAD NAS ZHI
MDZAD CING, ,DUS GSUM SANGS RGYAS RANG BZHIN GOS SNGON CAN,
,GSANG BA'I BDAG

LA DANG BAS PHYAG 'TSAL LO, ,MYUR DU GRUB PAR 'ONG PAR YI, ,DE
NYID SNGAGS NI BSHAD PAR BYA, ,GANG ZHI RNAL 'BYOR PA YIS NI,
,SNGAGS LA GTZO CHER BYED PA YIS, ,RIGS BZANG DON DANG LDAN PA
YIS, ,YID DANG MTHUN PA'I GNAS DAG TU, ,SNGAGS KYI MI MTHUN KUN
SPANGS

NAS, ,SNYAN PA'I GNAS SU LEGS 'DUG STE, ,SEMS SBYANG LHAG PA'I
LHAR GYUR TE, ,BSRUNG DANG TSOGS BSAG STONG PAR BSGOM, ,DE NAS
RANG GI SEMS NYID NI, ,YI GE H'Um GI RNAM PA LAS, ,BH'Um 'PHROS
GZHAL YAS KHAD PAR GYUR, ,DE STENG H'Um LAS CHO GA GSUM, ,DE LAS
DPA'

LDAN GTUM PA'I GZUGS, ,G-YAS NA RDO RJE RTZE LNGA PA, ,G-YON PAS
BYA KHYUD NGES PAR BSNAMS, ,SKU MDOG SNGON PO DPA' BA'I CHAS,
,G-YON BRKYANG G-YAS BSKUM GDUG PAS BRGYAN, ,YE SHES BSTIM DANG
BYIN BRLABS NAS, DBANG BSKUR 'BRAS BU LNGA DANG LDAN, ,DE RJES
SNGAGS

@177B KYI BZLAS PA BYA, ,BDAG DANG GZHAN GYI RNAM PA YIS, ,RAGS
PA DANG NI PHRA BA YI, ,SHIN TU PHRA BA'I RNAM PA STE, ,SEMS DPA'
SUM BRTZEGS GZHAL YAS KHANG, ,GSAL BAR BYED PA DE NYID DE, ,RNAL
'BYOR TSUL GYIS YONGS SU BSGRUB, ,'DOD CHAGS DANG NI ZHE SDANG
DANG, ,GTI

MUG NGA RGYAL PHRAG DOG DANG, ,NYON MONGS NYE BA'I NYON MONGS
DANG, ,SNGAGS KYI DUS SU SPANG PAR BYA, ,GZUGS DANG SGRA DANG DRI
DANG RO, ,DE BZHIN RIG BYA LA SOGS DANG, ,G-YENG BAR GYUR PA MA
LUS PA, ,SNGAGS KYI DUS SU SPANG BAR BYA, ,SGRA CHE BA DANG SGRA
CHUNG DANG, ,SKYEN PA DANG NI

BUL BA DANG, ,MI GSAL YANG LAG NYAMS PA DANG, ,GSANG SNGAGS PAR
DU SGRA ZHUGS DANG, ,DMIGS PA MA RDZOGS 'JOG PA DANG, ,SNGAGS KYI
DUS SU SPANG BAR BYA, ,RJES KYI RNAL 'BYOR MA LUS PAR, ,DUS DANG
GRANGS DANG MTSAN MA DANG, ,RO DANG DBANG BSKUR LA SOGS PA, ,

SEMS DPA' SUM BRTZEGS GSAL BA YIS, ,RANG NYID THIG LE'I NGO BO
YI, ,'OD ZER LA NI YIG 'BRU ZHON, ,'OD DKAR ZHI BA'I TSUL DU
BZLAS, ,YANG NA 'OD 'PHROS SKU GSUM GYI, ,RANG BZHIN TSUR 'DUS
GDUG RTZUB SBYONG, ,YAD NA DMIGS PA MED PA LAS, ,'PHRO DANG 'DU
BAS BYED

PA YIN; ,'OD DKAR DMAR 'PHRO 'DU YES, ,RNAM SMIN LA SOGS BSREG
CING SBYONG, ,'KHOR DANG NYE 'KHOR SUM 'KHOR SOGS, ,MTSAN MA 'DOD
PA RNAMS PA LNGA, ,GONG DU BSNYEN PA'I DON DU GSANGS, ,SUM 'BUM
BDUN DANG BCU GNYIS SO, ,'DI YANG GRANGS KYI TSAD DU GZUGS, ,

DE YI GROGS 'GYUR BZLAS PA NI, ,SDIG PA DBYUNG DANG SREG PA DANG,
,BKRU BA'I DON LA DMIGS PA STE, ,RANG DANG PHRA BA'I DBANG DAG
TU, ,DRUG DANG DGU RU SHES PAR BYA, ,SDIG PA DBYUNG PA LA SOGS
KYANG, ,MI DRUG GZUGS DANG DE BZHIN DU, ,YIG GZUGS DANG NI 'OD
KYI

GZUGS, ,DE DAG DBYUNG GTOR BSREG CING BKRU, ,DMIGS PA GSAR RNYING
BYE BRAG GIS, ,MGAL ME PHRENG BA NYI MA'O, ,SNGAGS KYI DNGOS GRUB
'DOD DUS SU, ,CHO GA DANG GTOR MA S'ATZTSA DANG, ,KLOG 'DON DGE
BA SKYONG LA SOGS, ,'DI YANG GROGS SU 'GRO BA YIN, ,RJES KYI

@178A *, ,RNAL 'BYOR TSUL DANG LDAN, ,BSNYEN [?] SGRUB CHEN PO LA
SOGS PAS, ,YONGS SU BSGRUB PAS DNGOS GRUB 'BYUNG, ,SKU GSUM NGO
BO'I TSUL LA NI, ,'OD SGRA SKU DANG 'GUL DANG LDEG ,KHOL DANG
GANG DMIGS DE DBANG 'GYUR, ,'DI YANG SGRUB NGA'I RTAGS SU
GSUNGS,,

GOS SNGOS LUS LA GNAS PA DANG, ,DUNG 'BUD PA DANG CHOS RNAMS
STON, ,STONG GSUM MA LUS MTHONG BA DANG, ,DBANG BSKUR KHRAG SOGS
LUS LAS 'THON, ,ME TOG SNGON PO NYI ZLA SHAR, ,RMI LAM DAG TU
BYUNG BA NA, ,'DI YANG GRUB PA'I RTAGS SU GSUNGS, ,DE DAG BZLAS
PA'I SNGAGS

GSUNGS PA, ,AOm NA MO N'I L'A MBA RA DHA RA BADZRA P'A nI H'Um
PHAt, AOm R'A DZA MA H'A GA RU dA H'Um H'Um H'Um, BZLAS LUGS MAN
DAG SHES PAR BYA'O, ,MIG GI MNGON SHES BSGRUB PA NI, ,SKU GSUD
THUGS KYI RNAM PA LA, ,YE SHES 'PHRO 'DUS BYIN RLABS SDUD,
,BSNYEN PA SKYOL BAS DE BZHIN BYA, ,RNA BA DANG

NI DBANG PO GZHAN, ,GONG MA DE BZHIN SBYOR SHES BYA'O, ,GANG ZHIG
PHRIN LAS RNAM BZHI LAS, ,DANG PO ZHI BA GSUNGS PA NI, ,KHA DOG
DKAR PO 'PHRO 'DUL YIS, ,RANG GI SDIG DANG BAG CHAGS KANG, ,GZHAN
GYI GDUG RTZUB ZHI BAR BYED, ,TSE RING RIGS RGYUD LONGS SPYOD
RNAMS, ,

RGYAS PAR 'DOD PA 'DO ZER SER, ,BDE GSHEGS 'OD BSKUL RANG LUS
KYI, ,RANG BZHIN TSE RNAMS RGYAS PAR BYED, ,DKAR DMAR KHU PA'I
'PHRO 'DU YIS, ,'JIG RTEN RIGS RGYUD RGYAS PAR BYED, ,NOR DANG
RDZAS NI RGYAS 'DOD PAS, ,RIN CHEN BCUD KYI TSUL DU BSGRUB, ,KHA
DOG DMAR

PO SBYAR BA YIS, ,DMIGS PA MA LUS DBANG DU SDUD, ,TSAR GCAD DUS
KYI SBYOR BA NI, ,'KHOR LO 'OD ZER SKUR GYUR TE, ,DGUG CING THO
BA LA SOGS PAS, ,DRAG PO'I MTSON CHAG THOG PHAB PAS, ,SPYI BO
GTZUG GNAS RNAMS SU NI, ,PHUNG PO GZHIG PA'I SBYOR BA BYA, ,SA
BON 'JOMS

DANG 'BYED BYED PAS, ,'GRUB PAR 'GYUR BAR GSUNGS PA YIN, ,DE LA
SOGS PA'I SBYOR BA RNAMS, ,MKHAS PA YIS NI SHES PAR BYA, ,DE
RNAMS SNGAGS KYI MTHA' LA NI, ,NAD DANG SDUG BSNGAL THAMS CAD
LAS, ,THAR BAR GYUR CIG H'Um PHAt SV'AH'A, ,ZHES PA SGRUB PA'I
SNYING POR

@178B GSUNGS, ,'DI NI KUN GYI MAN NGAG GO, ,MKHAS PA TSIG LA MI
LTOS PAR, , GZU LUMS LA GZHAL GANG ZAG GIS, ,BSKAL PAR BSGRUBS
KYANG 'BRAS BU MED, ,DE BAS MKHAS PA RAB TU GCES, ,'DI BRTZAMS PA
YI DGE BA YIS, ,RIGS DANG PHRA BA'I RTOG PA DANG, ,NAD KYI

ZUG RNGU ZHI BA DANG, ,SNGAGS KYIS NYON MONGS KUN SPANGS NAS,
,GOS SNGON DNGOS GRUB THOB PAR SHOG ,SNGAGS KYI RGYAN N'A
G'ARJU NAS MDZAD PA RDZOGS SO,, 