@99B #, ,RGYA GAR SKAD DU, BRA DZNY'A SHA TI KA N'A MA PRA KA RA nA,
BOD SKAD DU, SHES RAB BRGYA PA ZHES BYA BA'I RAB TU BYED PA, 'JAM
DPAL GZHON NUR GYUR PA LA PHYAG 'TSAL LO, ,GANG ZHIG LEGS PAR
RTOGS PA YIS, ,MI RNAMS SHES RAB BRGYA BSKYED PA, ,DON GYI BSTAN
BCOS LUGS DAG

GI ,'BYUNG GNAS CHEN POR RAB TU BSHAD, ,MKHAS PAS DON GYI BSTAN
BCOS LAS, ,DNGOS PO GANG DAG GZIGS GYUR PA, ,DE DAG YI GE MANG PO
YIS, ,'JIGS PA'I CHED DU 'DIR BSDUS BYAS, ,YI GE NYUNG LA DON
MANG BA, ,GTAN TSIGS SNA TSOGS RNAMS KYIS BRGYAN, ,'DI NI TSIGS

SU BCAD PA BRGYA, ,SHES RAB BRGYA PA ZHES BYA'O, ,MTHONG DANG MA
MTHONG YON TAN 'DI, ,KUN GYI RTZA BA SHES RAB YIN, ,DE LTAR GNYIS
KA BSGRUB PA'I PHYIR, ,SHES RAB YONGS SU GZUNG BAR BYA, ,CHOS DON
'DOD DANG THAR PA YI, ,'BYUNG GNAS CHEN PO RIG PA YIN, ,DE LTAS
DANG POR GUS

PA YIS, ,SHES RAB YUM CHEN GZUNG BAR BYA, ,SHES RAB LDAN PA GCIG
RGYA YANG, ,GZHAN GYIS 'DI LA GNOD MI 'GYUR, ,DOR THABS LDAN PA'I
LUS CHUNG YANG, ,MTSAN DANG LDAN PAS YO MI BRNYAS, ,SHES RAB KYIS
NI LUS BSRUNGS LA, ,DGRA YI TSOGS KYIS CI BYAR YOD, ,LAG NA

@100A *, ,GDUGS DANG BCAS PA LA, ,CHAR GYI RGYUN GYIS RDZI BA
MED, ,SHAS RAB RTZAL DANG BRAL BA NI, ,GZHAN GYI BRAN BYED KHO
NAR ZAD, ,GLANG CHEN RI BRTZEGS LTA BU YI, ,LUS DANG LDAN PA
SNANG BA BZHIN, ,SHES RAB MIG PHYE RNAMS LA NI, ,RGUD PA RNAM PAR
'JIG 'GYUR TE, ,LAG NA MAR

ME THOGS PA YI, ,MDUN NA MUN PA MED PA BZHIN, ,SHES RAB MED PA'I
PHUN SUM TSOGS, ,GNAM BABS BZHIN DU BYUNG BA LANG, ,SKAD CIG KHO
NAS DE DAG MED, ,MDUNGS PA RNAMS BSHES PA BZHIN, ,LEGS PAR BRTAGS
TE BYED PA LA, ,MA RUNGS PA DAG MI SNANG STE, ,'PHROD PA ZA BA'I

LUS LA NI, ,NAD KYI BAR CHAD MI 'BYUNG NGO, ,GAD LA RANG DON
'PHEL 'GYUR BA'I, ,SHES NYEN YOD DE MKHAS PA, ,CHU YIS GANG BA'I
MTSO LA NI, ,MKHA' LA RGYU BA RNAMS KYANG BRTEN, ,GANG ZHIG NYEN
DANG 'BREL BA YI, ,NOR DE YANG NI CI RU RUNG, ,SPRUL GYI MGO LA
'DUG PA YI, ,NOR

BU LA NI SU ZHIG REG ,RANG DON BSGRUB PAR BYA BA RNAMS, ,BAG MED
LAS KYIS BSGRUB MI BYA, ,SPRUL SO SHIN TU GDUG PA YIS, ,DON MA
BSGRUBS PAR PHUNG BAR SNANG, ,RANG DON BSGRUB PAR BYA BA RNAMS,
,BAG DANG BCAS PA'I LAS KYIS BSGRUB, ,SRIN BU BAD PA DZON CAN
LUS, ,KHRAG

'THUNGS BZHIN DU MI MTHONG NGO, ,RANG GI GTING 'DZUGS 'DOD PA
YIS, ,GZHAN GYI PHAN LA BRTZON PAR BYA, ,GTING 'DZUGS SBYOR BA MA
BYAS PA'I, ,SGRUB PA PO YIS CI MI 'GRUB, ,GZHAN GYI PHYOGS GZHOM
'DOD PAS KYANG, ,BDAG NYID YON TAN LDAN PAR BYA, ,GZHU NI RGYUD
DANG MI

LDAN PA'I, ,MDAS LTA GANG DU PHYIN PAR 'GYUR, ,DBRI MKHYUD MED
PAR SMRA BA DANG, ,JI SKAD SMRAS BZHIN SGRUB PA DANG, ,CHAS BZHI
NYAMS DANG SBYOR BA YI, ,MI PHO RNAMS NI BDE BAR 'TSO, ,YA RABS
RNAMS KYI SPOD PA LA, ,SKYE BO NGAN PAS GNOD MI 'GYUR, ,RIN CHEN
SGRON MA 'BAR

BA'I TSE, ,'THOR RLUNG TSOGS KYIS MI SOD DO, ,GYA NOM SKYES
BU'ANG MI ZHIG LTAR, ,NGAN PA'I GNAS SU PHYIN 'GYUR NA, ,DUR
KHROD KYI NI ME BZHIN DU, ,GROGS NGAN BSTAN LAS 'JIGS PA 'BYUNG,
,G-YON CAN NGAG 'JAM SMRA BA LA, ,MKHAS PAS NAN TAN MA BRTAGS
PAR,

@100B YID BRTAN BYA BAR RUD MA YIN, ,RMA BYA YID 'ONG SGRA SGROGS
PAR, ,ZAS SU DUG CHEN ZA BA BZHIN, ,SHES RAB CAN GANG DGRA LA
YANG, ,MDZA' BSHES LTA BUR SGRUB BYED PA, ,RGYA MTSO BZHIN DU MI
'KHRUGS TE, ,SKYE BO NGAN PAS DROD MI ZIN, ,PHYIR RJED SU NI LTA
BA DANG, ,BAG YOD KHONG KHRO

MED PA DANG, ,BRTZON 'GRUS BRTAN ZHING MI G-YEL BA'I, ,MI LA DPAL
MGON NYE BAR GNAS, ,GANG ZHIG LAN LA MI RE BAR, ,SBYIN PA GTOD LA
SEMS SPRO BA, ,DE NI SNYAN DANG DAL MKHAS PA BZHIN, ,MI YUL 'DI
NA GRAGS PAS MDZES, ,GANG ZHIG DBANG PO BRAN LTA BUR, ,BKA' BZHIN
RJES SU

MTHUN BYED PA, ,RGYA MTSO CHE LA RIN CHEN BZHIN, ,DE LA 'DOD DGU
PHUN SUM TSOGS, ,BYA BA MA YIN MI BYED CING, ,BSHAMS BA MKHOS SU
PHEBS PA DANG, ,YUL LA 'DOD PA THAG BSRINGS PA'I, ,SKYES BU MKHAS
PA SUS MI BKUR, ,MTHU RTZAL LDAN PA'I KHENGS SEMS KYIS, ,LUGS KYI
GDAMS

NGAG YONGS MI SPANG, ,RU SHING BZANG PO'I GZHU MCHOG KYANG,
,RGYUD MED G-YU NGOR CI ZHIG BYA, ,G-YON CAD RNAMS KYI GRON CAN
TSIG ,MDZANGS PAS LEGS PA MA BRTAGS NA, ,KHONG GLU'I DON RNAMS MA
DBYANG PA'I, ,RI DAGS GZHAN GYIS BRLAG PAR SNANG, ,MKHAS PA RTAG
TU DGRA LA YANG, ,MNYEN

NGES CAN DU BYA DGOS TE, ,'KHRI SHING MNYEN POS LJON SHING LA,
,'KHRIS NAS RTZE MOR PHYIN TE GNAS, ,KHONG RGYUD DOGS PA TZAM
GYIS 'DIR, ,DGOS DGU 'GRUB PAR MI GYUR BAS, ,YID KYIS LEGS PAR
RNAM BRTAGS TE, ,NGAG GIS KUN DANG MTHUN PAR BYA, ,NGAG GIS
BZHAMS TE SMRA BYA

ZHING, ,RES 'GA' BYI L'I SPYOD PA'ANG SPYAD, ,THABS DANG LDAN
PA'I SPYOD PA LA, ,MKHAS PA SU YANG SMOD MI BYAD, ,RNGON PA PUS
MO GNYIS BTZUGS TE, ,YAN LAG RNAMS KYI GUM PHAG TU, ,BYAS TE KHON
GLU SNYAN LEN PAS, ,RI DAGS SOD PAR MI 'GYUR RAM, ,RGYAS PO'I
BZHED PA MI SBYOR BA, ,

MKHAS PAS RTAG TU 'BAD DE SPANG, ,SA BDAG 'KHOR BCAS THAG RING
ZHES, ,KHYAD DU GSAD PA RUNG MA YIN, ,LUGS LA ,KHAS PA'I BLON PO
YIS, ,SKYE BO MA LUS SKYONG BYED PA'I, ,RGYAL PO GCIG PU KHO NAS
KYANG, ,SA RNAMS LA LUS CHOM DU PHEBS, ,GANG NA RGYAL PO 'BANGS
RNAMS

@101A *, ,KYIS, ,LEGS NYES SEMS PAR BYED PA YI, ,YUL DE RGYAL PO
YOD CES BYA, ,DE LTAR DE DAG GTZOR BRTAG GO, ,GAD NA RGYAL PO
'BANGS RNAMS KYIS, ,LEGS NYES SEMS PAR MI BYED PA, ,RGYAL PO DE
DAG GTZUG LAG LA, ,MKHAS PA RNAMS KYIS BRTEN MI BYA,

YON TAN LDAN PA CHUNG YANG NI, ,'JIG RTEN THABS CHEN THOB PAR
'GYUR, ,ZLA BA SHAS TZAM LUS PA YANG, ,DRAG PO YIS NI SPYI LA
THOGS, ,MKHAS PA GANG ZHIG BAG MED PA'I, ,GNAS NAS BYOL TE 'BROS
PA DPA', ,RI DAGS RGYAL PO MI GTZANG BA'I, ,GNAS NAS 'DZUR BA

GA LA LTAR, ,LEGS NYES DON CHEN MI SEMS PAR, ,MUN SPRUL BRTUL BA
DPA' MA YIN, ,DON MED DPAG TSAD BRGYA YOD PA'I, ,G-YANG SAR MCHOD
BA CI CHA YOD, ,YON TAN LDAN YANG THAMS CAD DU, ,GRAGS CHEN THOB
PAR 'GYUR MA YIN, ,ZLA BA'I 'OD ZER BSIL BA RNAMS, ,

PADMA'I RDZING DANG 'PHROD MI 'GYUR, ,MJUG TU SKYOR 'BYIN BYED PA
YI, ,SNYAN TSIG MKHAS PA SUS MI BSNGAGS, ,GANG GIS KHAMS 'KHRUG
'GYUR BA YI, ,KHA ZAS ZHIM PO DE SU ZA, ,MKHAS RNAMS RNA BAR MI
SNYAN YANG, ,PHAN TSIG SMAN BZHIN BSTEN PAR GYIS, ,RE ZHIG CIG

NA DE DAG KYANG, ,YANG DAG BDUD RTZI LTA BUR 'GYUR, ,RIGS PA'I
DON DANG MI LDAN PA'I, ,GZHUNG LUGS GANG ZHIG RTZOM BYED PA, ,DE
YANG DGOS PA 'GRUB MI 'GYUR, ,SNGAGS DANG BRAL BA'I SBYIN SREG
BZHIN, ,SKYON DANG YON TAN 'DI GNYIS LA, ,GCIG TU MKHAS PAR BYAS

NAS NI, ,DGOS PA RTZOM PAR BYED PA GANG, ,DE LA NYES PA RGYAB
KYIS PHYOGS, ,SNYING LA KHONG DU DAM BZUNG NAS, ,BSHES PA'I TSIG
NI STON BYED PA, ,DE DAG MDZES PA MA YIN TE, ,SRIN BUS ZOS PA'I
SDONG RUL BZHIN, ,GANG DAG TSIG TU SNYAN SMRA ZHING, ,SNYING LA
GZHAN ZHIG 'JOG BYED PA, ,

RI DAGS GZUGS CAN STAG LTA BUR, ,DE BAS YID BRTAN GNAS MA YIN,
,GSON TSE GRAGS PA DGA' BA'I RGYU, ,'JIG RTEN PHA ROL PHAN 'GYUR
BA, ,DE GNYIS GCIG KYANG MED PA NI, ,'JIG RTEN GNYIS NA CI ZHIG
MI, ,GAR SKYES SU NI ZAD CES TE, ,RANG GI BRTZON PA DOR MI BYA,
,'BAD PA

@101B MED PAR TIL DAG LAS, ,TIL MAR THOB PAR 'GYUR MA YIN, ,KUN
LA GNYEN DES MI BYA STE, ,HA CANG DES PA GNOD PAR 'GYUR, ,CHU
SHING SNYING PO MED PA LA, ,SU ZHIG SPYOD PAR RTZOM MI BYED,
,GANG ZHIG GTONG PHOD BLO LDAN DPA', ,TSIG BDEN GTZANG LA BYAS PA
GZO, ,DE LA RTAG TU DPAL GROGS

RNAMS, ,GRIB MA BZHIN DU RJES SU 'BRANG, ,NAGS KYI GLANG CHEN
ZHAGS PA YIS, ,BCINGS NAS DBANG DU BYED PA YANG, ,THABS MKHAS
TSUL LA GNAS PA YI, ,YON TAN RNAMS KYI MTHU STOBS YIN, ,RJE DPON
RANG DON LHUR LEN PA, ,G-YOG 'KHOR RTEN PAR MI BYED DE, ,SHA LA
BRKAM PA'I

SENG GE LA, ,WA SKYA RE THAG CHAD PA BZHIN, ,GANG ZHIG LEGS BYAS
MI TSOR BA, ,DE LA G-YOG 'KHOR RTEN MI BYED, ,TSA SGO CAN LA LEGS
RMOS KYANG, ,LO TOG PHUN GSUM TSOGS MI 'GYUR, ,BDOG PA HA CANG
SPEL BA YANG, ,MJUG TU RGUD PAS GDUNGS PAR 'GYUR, ,CHANGS TSING
MAD DANG LDAN PA

YIS, ,SA PHYOGS TSIG PAR 'GYUR BA BZHIN, ,GANG ZHIG SKYE DGU 'TSO
BYED PA, ,DE NI LAS NYID STON PAR BYED, ,BYIS PA GNAS SA MA BYED
PAR, ,NU ZHO 'THUNG BA SU YIS BSTEN, ,GANG LA ZHE 'GRAS YOD PA
YI, ,DGRA PO DE DANG GZHAR MI 'GROGS, ,ZA BAS BAG TZAM BRJOD PA
YIS, ,SGRA

GCAN 'DZIN GYIS NYI MA ZIN, ,BYA BA NYAMS KYIS MI LCOGS PA,
,GZHAN GYIS RBAD KYANG BYAR MI RUNG, ,DGE'O DGE'O ZHES SMRAS PAS,
,ME YI NANG DU SU ZHIG MCHOD, ,CI NAS BDAG DMUS MA BYUNG BA'I,
,LAS KYIS SBYOR BA RNAMS BYA STE, ,GSANG BAS 'DI NI SLOB MA
RNAMS, ,BLON PO

NYID DU 'GYUR RAM CI, ,PHONGS PA LAS GANG BYED PA STE, ,RNAL MAR
'DUG PAS BYAR MI RUNG, ,MDZE CAN MER NI 'JUG CES TE, ,DE CI GZHAN
GYI SMAN YIN NAM, ,GANG GIS 'JIG RTEN 'DI DANG NI, ,GZHAN DU SDUG
BSNGAL MI 'GYUR BA, ,'DI 'DRA BA YI TSUL DE NI, ,SHIN TU YUN

RING DUS SU SPYAD, ,GANG DAG RGAS RAB MI BSTEN PA, ,DE DAG GTZUG
LAG MKHAS MI 'GYUR, ,GZU LUMS CAN GYI SPYOD PA RNAMS, ,DGOS PA
MYUR DU NYAMS PAR 'GYUR, ,HA CANG SOG LA ZHEN PA YI, ,BDOG PA
GZHAN GYI DON DU 'GYUR, ,SBRANG MAS 'BAD DE BSAGS PA YI, ,SBRANG
RTZI

@102A *, ,GZHAN DAG SPYOD PAR SNANG, ,NGAN PA RNAMS DANG BSHES
'DOD PA, ,PHUNG BA KHO NAR 'GYUR BAR ZAD, ,CHU BOS DRUNG NAS ZOS
PA YIS, ,LJON SHING 'GRENG YANG 'GYEL DANG 'DRA, ,PHAN SKYABS CHE
LA BRTEN NA NI, ,CHUNG YANG BTZAN PO NYID DU 'GYUR, ,RI RAB BTZAN
LA BRTEN

PA'I BYA, ,GSER GYI MDOG TU 'GYUR ZHES GRAGS, ,KHANG BZANGS ZO
MDOG KYA GYU MED, ,KLAN KA MI TSOL 'JAR LA PHAN, ,SGRUB PA'I
'BRAS BU YOD PA YI, ,GROGS PO RNAMS LA LHA YANG DGA', ,MANG PO
RNAMS NI 'JING DRIL NAS, ,LONGS SPYOD PHYIR NI DBUNG 'CHANG BA,
,CHAGS PA'I

DBANG GIS PHUNG 'GYUR TE, ,NAS DANG BRAL BA'I SRIN BZHIN NO, ,DON
RNAMS KUN LA MI GSAL BA'I, ,NGAN PA RNAMS NI 'DZINGS BSDONGS NAS,
,GO 'PHANG THOB KYANG RLAG 'GYUR TE, ,SRIN BU RA BA'I KHAR PHYIN
BZHIN, ,YUL NGAN BSHES NI NGAN PA DANG, ,CHUNG MA NGAN DANG 'KHOR
NGAN DANG, ,RGYAL PO

SKYE BO NGAN SPONG BA, ,DE DAG RTAG TU BDE BA 'THOB, ,SKYES BU
MKHAS PA GCIG RKYA YANG, ,'DOD PA'I DON MCHOG GRUB PAR 'GYUR, ,RI
DAGS RGYAL PO GCIG PU YIS, ,GLANG CHEN DREGS KHYU'I GLAD PA
'GEMS, ,MANG PO TSOGS PAR GYUR PA YI, ,NANG NA 'DUG NA GZHAN DAG
GIS, ,DE 'DIR ZAD CES

MI RTZI BA, ,SKYES BU THA SHAL YIN SNYAM BYED, ,RANG DON BSGRUB
PAR 'DOD PA YIS, ,RTAG TU SKYABS CHEN BTZAL BAR BYA, ,GANG DAG
RGYA MTSO CHER PHYIN NA, ,RANG GI MING YANG MI GLENG NGO, ,RANG
BZHIN NGAN PA'I SKYE BO DANG, ,SHIN TU MDZA' BOR BYAS KYANG NI,
,MAR ME'I ME LCE TSA BA BZHIN, ,NYID KYI RANG BZHIN MI

'DOR RO, ,KHON CHEN ZHAGS PAS PHAN TSUN DU, ,GLAGS PA'I SEMS DANG
LDAN PA RNAMS, ,'CHI 'PHO SKYES NA'ANG DE DAG LA, ,KHON CHEN DE
BZHIN RJES SU 'BRANG, ,DPER NA SPRUL DANG NE'U LE DANG, ,BYA ROG
'UG PA MA HE RTA, ,TSE RABS GZHAN LA BSGRUBS PA GANG, ,DE CI 'DI
LA MI SNANG NGAM, ,

KHRO BA LA NI BRTEN RNAMS KYIS, ,RANG GI NGON YANG MI RIGS PAS,
,MKHAS PAS RNAM PAR MA BRTAGS PAR, ,KHRO BA'I YUS SU MI BYA'O,
,GANG LA BZOD PA'I RANG BZHIN CHU, ,KHRO BA'I ME NI ZHI BYED PA,
,GDUL BA'I THABS KYI MCHOG YOD PA, ,DE LA DGRA RNAMS GA LA SDANG,
,G-YUNG DRUNG CHOS KYI GO 'PHANG

@102B MCHOG ,LEGS PA'I GZHI LA MA 'BAD NA, ,MTHONG DANG MA MTHONG
PHUN SUM TSOGS, ,CHU YI CHU BUR BZHIN DU G-YO, ,SNYING LA YOD
PA'I GSANG TSIG RNAMS, ,NGAN PA RNAMS LA SPEL MI BYA, ,BRANG 'GRO
GDUG PA KHROS PA BZHIN, ,DE LA DE YIS GNOD 'GYUR SRID, ,BLO LDAN
GANG ZHIG RTZOM PA KUN, ,CHOS

GTZOR BYED PA'I DPAL LDAN PA, ,DE LA 'DI DANG GZHAN DU YANG, ,BDE
BAR 'GYUR BA THE TSOM MED, ,THABS MKHAS CHO GAR LDAN PA LA, ,DGRA
RNAMS KYIS NI RDZI MI 'GYUR, ,CHO GA RAB TU SBYAR LEGS NA, ,DUG
KYANG BDUD RTZI NYID DU 'GYUR, ,DGRA BCOM PHYOGS DANG BRAL BA
YIS, ,SEMS KYI GNOD

PA GA LA SPONG, ,MTSON CHAG G-YUL NGOR CHER ZHUGS PA, ,GDON MI ZA
BAR PHAM PAR 'GYUR, ,GROGS MI BDOG PA 'GAS KYANG NI, ,DGRA DPUNG
GZHOM PAR DKA' BAR 'GYUR, ,TSANG TSING NYUNG ZAD BSREGS PA YI,
,ME YANG RLUNG LA LTOS DGOS SO, ,BDAG DANG GZHAN LA MI PHAN
PA'I,,

PHYUG PO BKREN DANG CIS MI MTSUNGS, ,BUD SHING RNAMS DANG PHRAD
PA'I ME, ,BUD SHING BSREGS NAS SHI BA BZHIN, ,GZHAN GYIS BZUNG
BA'I BUD MED DAG ,RUM DU BCUG STE NYAL BA NI, ,LCAGS KYO MED PAR
GLANG PO CHE, ,MYOS PA'I RGYAB TU ZHON PAS THU, ,GANG ZHIG RTAG
TU SMAD 'TSONG MA'I, ,

BUD MED RNAMS LA GLA 'JAL BA, ,STON KA'I CHU BO'I RTZA LAG BZHIN,
,DE YI PHUN SUM TSOGS PA 'GRIB, ,BLO LDAN SPYOD LAM ZHI BA YI,
,LUS KYI PHAN PA 'GRUB PAR BYED, ,CHU SKYAR SPYOD LAM ZHI BA YIS,
,SPYOD PAS NYA RNAMS 'BYIN PAR BYED, ,BDOG PA RIGS PAS NYER
BSGRUBS SHING, ,

'JIG RTEN KUN LA PHAN 'DOGS GANG, ,DE NI 'JIG RTEN THAMS CAD
KYIS, ,SPYI LA ME TOG PHRENG BZHIN BKUR, ,'JIG RTEN 'DI NA MKHAS
PA GANG, ,DGRA RNAMS SNYING NAR 'JUG 'DOD PA, ,NGES KYANG BDAG
NYID RTAG PAR NI, ,YON TAN RNAMS DANG LDAN PAR BYA, ,GANG ZHIG
GZHAN DAG BRLAG

BYA ZHES, ,KHROS PA'I ME YIS RANG RGYUD SREG ,YON TAN LHUR LEN MI
BYED PA, ,DE DAG NAM NAM ZHAR PHUNG, ,GANG LA RANG GI SHES RAB
MED, ,DE LA BSTAN BCOS CI BYAR YOD, ,MIG GNYIS DANG NI BRAL BA
LA, ,ME LONG GIS NI CI ZHIG BYA, ,SBRUL LA 'O MA BLUD PA NI, ,DUG
'PHEL

@103A *, ,'GYUR BA KHO NAR ZAD, ,NGAN PA RNAMS LA GDAMS PA YANG,
,TSIG PA ZA 'GYUR ZHI MI 'GYUR, ,YON TAN MCHOG LDAN MI RNAMS NI,
,SNYING DANG YID KYANG 'DREN PAR BYED, ,MKHAS PA YON TAN LCAGS
KYO YIS, ,LAM LOG GLANG CHEN DRANGS TE BKOL, ,'JIG RTEN KUN

GYI DPAL 'DI NI, ,YID KYIS LAG TU 'ONGS DANG 'DRA, ,DPA' BO TSAM
TSOM MED RTZOM PA, ,MTHU STOBS CAN GYI DBANG DU 'GYUR, ,DPAL GYI
'GRO BA BZANG MO 'DI, ,'DI DANG RANG DBANG MED PAR 'DUG ,MTHU
RTZAL LDAN PA'I SKYES MCHOG GIS, ,LAG NAS DRANGS PA BZHIN DU
SPYOD, ,GANG

ZHIG 'BYUNG PO THAMS CAD LA, ,RTAG TU BDAG DANG 'DRAR BYED PA,
,MDZA' BSHES 'PHEL BA 'DI LA NI, ,PHUN SUM TSOGS PA 'TSE BA MED,
,BTZAN LA MI 'GYUR THABS MKHAS SHING, ,SKYE DGU RNAMS KYI GDUNG
BA SEL, ,KUN LA SNYING BRTZER BCAS PA YI, ,MI DBANG RNAMS NI
SPRIN DANG 'DRA, ,GNAM

LA SPRIN CHEN DAL SNYOMS PA, ,SA LA LO TOG KUN GYI GSOS, ,BZOD
CHEN GRIB MAR LDAN PA YI, ,LJON SHING SKYE DGU'I GDUNG BA SEL,
,MI YI CHOS LUGS LEGS SPYAD NA, ,LHA YUL BA BGROD PA THAG MI
RING, ,LHA DANG MI YI THEM SKAS LAS, ,'DZEGS NA THAR PA GAM NA
'DUG ,DON GYI BSTAN

BCOS LUGS CHEN PO, ,DON MANG PHRENG BA BRGYUS PA LAS, ,GCES PA'I
SNYING PO MDOR BSDUS PA, ,SHES RAB BRGYA PA 'DI YIN NO, ,GANG
ZHIG GZHAN DRING MI 'JOG PAR, ,SHES RAB RTZAL GYIS 'TSO 'DOD PA,
,DE YIS PHYOGS 'DI BRTAG BYAS PAS, ,RANG GZHAN DON DU SPYAD PA
SPYOD, ,BYANG CHUB SEMS

DPA'I SA DANG PO RAB TU DGA' BA BRNYES SHING, ,CHOS KYI DBYINGS
KUN DU 'GRO BA'I DON RTOGS PA, ,DE BZHIN GSHEGS PA YE SHES 'BYUNG
GNAS 'OD CES BYA BAR LUNG BSTAN PA, ,SANGS RGYAS GNYIS PAR GRAGS
PA, ,SLOB DPON 'PHAGS PA KLU SGRUB KYIS MDZAD PA SHES RAB BRGYA
PA ZHES BYA BA'I RAB TU

BYED PA BRGYA PA RDZOGS SO,, ,,RGYA GAR GYI MKHAN PO SARBA DZNY'A
DE BA DANG, ,ZHU CHEN GYI LO TZ'A BA BAN DE DPAL BRTZEGS KYIS
BSGYUR CING, ZHUS TE GTAN LA PHAB PA'O,, 