@44B #, ,RGYA GAR SKAD DU, BH'U TA dA MA RA S'A DHA NO PA YI
K'A,

@45A *, ,BOD SKAD DU, 'BYUNG PO 'DUL BYED KYI SGRUB THABS, YAN
LAG DANG BCAS PA, DPAL 'BYUNG PO 'DUL BYED LA PHYAG 'TSAL LO,
,'BYUNG PO'I DREGS PA RNAMS 'JOMS PA'I, ,'DUL BYED KHRO BO PHYAG
'TSAL NAS, ,GDAMS NGAG JI LTAR 'BYUNG BA BZHIN, ,DE NYID SGRUB
THABS

BSHAD PAR BYA, ,RE ZHIG DANG POR DNGOS PO GNYIS LAS ZLA BA'I
DKYIL 'KHOR RNAM PAR BSGOM PAR BYA BA'O, ,DE'I DBUS SU YI GE H'Um
'BAR BA'I PHRENG BAS DKRIGS PA BSGOMS LA, SNGAGS 'DI BRJOD PAR
BYA STE, AOm SIDDHI BADZRA H'Um, SNGAGS DE BRJOD PAS SOR MO RNAMS
PHAN TSUN DU MDUD

CING, MDZUB MO GNYIS KHAB BZHIN DU RAB TU BSKYOD LA, SNYING GAR
ZLA BA'I DKYIL 'KHOR RNAM PAR BSAM PAR BYA BA'O, ,DE LA THIG LE
DMAR PO DANG LDAN PA'I YI GER 'BAR BA'I PHRENG PAS KUN NAS
'KHRIGS PAR BSGOMS LA, SDIG PA THAMS CAD 'JOMS PAR BYE DPA'I
SNGAGS 'DI BRJOD PAR

BYA STE, AOm HA NA BI DHVA NA SA YA BHI DHRA NA SHA YA NA SHA YA
P'A PAm H'Um PHAt, DE NAS DE'I RJES THOGS LA STONG PA NYID BSGOMS
LA, KUN DA DANG SHAL DANG MTSUNGS PAR MDUN DU BLTA BAR BYA BA'O,
,DE'I DBUS SU YI GE H'Um DANG YI GE HR'Im: YONGS SU GYUR PA LAS
PADMA 'DAB MA BRGYAD PA RNAM PAR BSAM

PAR BYA BA'O, ,DE'I STENG DU YI GE AA LAS DES PAR BYUNG BA'I ZLA
BA'I DKYIL 'KHOR RO, ,DE NYID LA 'BAR BA'I PHRENG BAS KUN NAS
DKRIGS PA'I YI GE H'Um RNAM PAR BSGOMS LA, KHRO BO 'JUG PAR BYED
PA'I SNGAGS DANG PHYAG RGYAS KUN NAS GZHUG PAR BYA STE, PHAN TSUN
GNYIS KHU TSUR BCINGS PA

MDZUB MO GNYIS MDUD PAR BYA BA'O, ,AOm KRO DHA BE SHA H'Um H'Um
H'Um AA:DE DAG GI 'OD ZER NAMS KYIS LEGS PAR BSKUL ZHING BKUG
NAS, KUN NAS DE NYID LA KHRO BO'I SKU DU MA LEGS PAR ZHUGS PAR
BSAM PAR BYA BA'O, ,DE NAS BSOD NAMS DANG YE SHES KYI TSOGS MNGON
PAR 'PHEL BA LAS

'BAR BA'I RDO RJE RTZE LNGA PA 'OD ZER DU MA DANG LDAN PA'I 'BAR
BA'I PHRENG PAS KUN NAS 'KHRIGS PA RNAM PAR BSGOM PAR BYA BA'O,
,RDO RJE DE LAS 'KHOR BO DU MA LA SOGS PA PHYOGS BCU RNAMS SU
'PHROS NAS SEMS CAN THAMS CAD KYI DON DU RDZU 'PHRUL LA SOGS PA
BYAS BAR BLTAS LA, PHYAG RGYA DE NYID

@45B KYIS MNGON DU PHYOGS BAR BKUG CING, SNGAGS KYANG BRJOD PAS
RDO RJE DE LA ZHUGS PAR BSAM PAR BYA BA'O, ,AOm RDO RJE ZHUGS
SHING ZHUGS LA BOB CIG H'Um, DE NAS NI KHRO BO CHEN PO'I SKUR
BDAG NYID BLTA BAR BYA STE, DRAG PO 'BAR BA'I PHRENG PAS KUN NAS
DKRIGS PAR GYUR PA'I GZI BRJID DANG LDAN PA, PHYAG BZHI

PA; KHRO BO CHEN PO'I 'OD ZER, AINDRA N'I LA DANG MTSUNGS PA,
G-YAS PAS RDO RJE GSOR BAR MDZAD PA, SDIGS MDZUB MDZAD PA G-YON
PA STE, ,ZHAL NI MCHE BA GTZIGS PA DANG, ,KLU BRGYAD KYIS NI RNAM
PAR BRGYAN, ,MTHA' YAS NI TSANGS PA'I SKUD PA'O, ,NOR RGYAS NI
SMAD KA'O, ,DUNG SKYONG NI LAG GDUB

TE GZHAN NO, ,DE DAG RNAMS NI DKAR PO'O, ,PHYAG G-YON PA LA NI
RIGS LDAN LAG GDUB STE, KHA DOG DMAR PO'O, ,DGA' BA DANG NI NYE
DGA' GNYIS NI RNA GDUB BO, ,MGUL BA LA NI TA KshA KA'O, ,DBUNG
RGYAN NI GZHAN DAG STE, DE DAG RNAMS NI SER BO'O, ,PADMA DANG
PADMA CHEN PO DMAR PO NI RKANG

RGYAN NO, ,'JOG PO NAG PO NI MGO BO'I THOD DO, ,THOD PA'I PHRENG
BA'I DBU RGYAN CAN, ,'JIG RTEN GSUM YANG RLAG PAR MDZAD, ,'JIGS
PA'I GAD RGYANGS CHEN PO CAN, ,'JIG RTEN GSUM PO BYIN RLOB RJE,
,G-YAS BSKUM ZHABS KYIS LEGS GNAS PAS, ,GZHAN GYIS MI THUB ZHABS

MNAN NAS, ,NYI MA BYE BA'I GZI BRJID CAN, ,PHYAG RGYA BCINGS BAS
GNAS PA STE, SRIN LAG GNYIS NI 'DUS BYAS SHING, ,MDZUB MO GNYIS
NI BKUG BYAS TE, ,MTHE'U CHUD GUNG MO NYID DAG KYANG, ,MTHE BOD
DAG GIS MNAN BYAS PA'I, ,PHYAG RGYA'I MCHOG GYUR DPAL LDAN 'DIS,,

'JIG RTEN GSUM GYI RGYAL SRID SGRUB, ,DE NAS KHRO BO'I MNGA' BDAG
KHRO BO'I RGYAL PO'I SNGAGS DANG PHYAG RGYAS YAN LAG DRUG LA RNAM
PAR DGOD PAR BYA STE, PHAN TSUN GNYIS KA KHU TSUR BCANGS LA GUNG
MO GNYIS LEGS PAR BRKYANG BAR GYUR PA NI MGO BO'I PHYAG RGYA'O,
,SNGAGS NI, AOm HA NA BADZRA H'Um,

PHYAG RGYA 'DI NYID LA GUNG MO GNYIS BCUG LA, MDZUB MO GNYIS
BSGRENG BA NI SPYI BO'I PHYAG RGYA'O, ,SNGAGS NI, AOm DA HA
BADZRA H'Um, PHYAG RGYA 'DI NYID LA, MTHE BOD GNYIS NGOS LA SBYAR
LA, ,MTHE BOD G-YAS PA NI MIG G-YAS PA LA'O, ,MTHE BONG G-YON PA
NI MIG G-YON PA LA'O, ,AOm GSAL

@46A *, ,PA'I RDO RJE H'Um, PHAN TSUN GNYIS KA KHU TSUR BCANGS LA
MTHE'U CHUNG GNYIS MDUD CING, MDZUB BU GNYIS BRKYANG BA NI,
SNYING GA'I PHYAG RGYA STE, SNGAGS NI, AOm BADZRA ROshA H'Um,
PHYAG RGYA 'DI NYID LA MDZUB MO GNYIS RTZE SPRAD NAS BKUG BA NI
GO CHA'I PHYAG RGYA'O, ,SNGAGS NI, AOm DRi dHA BADZRA H'Um,

MDZUB MO GNYIS RAB TU BRKYANG BA NI MTSON CHA'I PHYAG RGYA'O,
,AOm HA NA DA HA PA TZA KRO DHA BADZRA SARBA DUsht'AN M'AR YA
H'Um PHAt, DE NAS RDO RJE'I KHRO BO KUN NAS SPYAN DRANGS PAR BYA
STE, PHAN TSUN GNYIS KA THA DANG PAR BYAS LA, MDZUB MO GNYIS PA
BKUG PAS, AOm RDO RJE'I KHRO BO'I DAM TSIG RJES SU BSKYANG BA'I
DON DU

MYUR DU KUN NAS SPYOD CING, HR'I:DZA:H'Um PHAt SV'A H'A, DE NAS
NI MCHOD YON TE, SNYIM PA KHA GYEN DU PHYE LA MTHE BONG GNYIS
NGOS LA SBYAR BAR BYA BA'O, ,AOm BCOM LDAN 'DAS RDO RJE KHRO BO
CHEN PO LHA THAMS CAD RAB TU BZHED PA'I MCHOD YON LEGS PAR BZHES
SHIG H'Um A'A:DE NAS NI GDAN DBUL BAR BYA STE,

LAG PA G-YON PA KHA GYEN DU BSTAN LA MTHE BONG BSGRENG BAR BYA
ZHING, LAG PA G-YAS PA'I KHU TSUR GYIS LAG PA G-YON PA'I MTHE
BONG BCANGS LA, MTHE BONG G-YAS PA BSLANG STE, AOm DZA YA DZA YA
KHRO BO'I MNGA' BDAG CHEN PO KHRO BO'I RGYAL PO 'BYUNG PO'I GDAN
'DI GZIGS LA LEGS PAR GZUNG DU GSOL

SV'A H'A, THAL MO KHA SBYOR DU BSDAMS LA SOR MO THAMS CAD SO SOR
PHYE BA NI PADMA'I PHYAG RGYAR BRJOD DE, GDAN GYI PHYAG RGYA'O,
,SNGAGS NI, AOm LHA THAMS CAD PADMA'I SRID PA MCHOG LA BZHUGS PAS
SV'A H'A, DE NAS NI KUN DU BSKRAD PAR BYA STE, KHU TSUR G-YAS
G-YON GNYIS

BCANGS LA MTHE BONG RAB TU BRKYANG BA'I KHU TSUR G-YON PA SNYING
GAR BZHAG CING, KHU TSUR G-YAS PA THAL LCAG GI STABS KYIS GYEN LA
BTEG PAS SNGAGS BRJOD PAR BYA STE, AOm GDUG PA THAMS CAD RLAG PAR
GYIS SHIG ,DE HA PA TZA GDUG PA CAN RNAMS THAL BAR RLOGS SHIG
H'Um H'Um PHAt PHAt, DE NAS

YANG SNGAGS 'DIS PHYOGS BCING PAR BYA STE, PHAN TSUN GNYIS KA SO
SOR KHU TSUR BCANGS LA MDZUB MO G-YON PA RAB TU BRKYANG BA DPUNG
BA G-YAS PA'I RTZA BAR GTAD LA MTHE BONG G-YAS PAS MTHE CHUNG GI
SOR MO MNAN ZHING SOR MO LHAG MA LEGS PAR BRKYANG BAS, PHYOGS
BCUR BSKOR BAR BYA

@46B BA'O, ,AOm RDO RJE'I KHRO BO GTUM PO CHEN PO PHYOGS BCU
CHINGS SHIG H'Um H'Um PHAt PHAt, DE NAS RDO RJE GSOR ZHING 'DI
SKAD BRJOD PAR BYA STE, KHRO RGYAL CHEN PO GRUB BA DANG, ,GRUB
PA'I DAM TSIG BSTAN PA DANG, GRUB PA'I LHA RNAMS KUN GYIS KYANG,
,DNGOS GRUB BLA MED BDAG MYUR MDZOD, ,KHRO BO'I

RGYAL PO'I PHYAG RGYA DAM TSIG BCINGS LA, H'Um BADZRA PHAt BYA
BAS DAM TSIG BSTAN PAR BYA BA'O, ,DE NAS BCOM LDAN 'DAS LA MCHOD
PA BYAS LA KHRO BO KUN NAS 'JUG PA'I PHYAG RGYA BCINGS PAS RDO
RJE'I KHRO BO RANG GI LUS LA LEGS PAR GZHUG PAR BYA STE, AOm LEGS
PAR ZHUGS SHING, KHRO BO

H'Um H'Um H'Um AA:, 'BAR BA'I PHRENG BAS KUN NAS DKRIGS PA, 'JIGS
PAR BYED PA'I RDO RJE AA:, RANG GI LUS KYI NANG DU BSRES LA GO
CHA LA SOGS PA YANG BGOS TE, DE DAG THAMS CAD CHUB BAR BYA BA'I
DON DU THAL MO KHA SBYAR LA, KUN CHUB PAR BYA BA'I SNGAGS BRJOD
PAR BYA BA NI, AOm GRUB PA'I RDO

RJE A'A PUR YA A'A BUR YA, BYA BA 'DIS LHAG PA DANG CHAD PA THAMS
CAD YONGS SU DAG PAR 'GYUR RO, ,DE NAS RDO RJE KHRO BO NI NGA YIN
ZHES BYA BA'I NGA RGYAL BSKYED LA, DNGOS GRUB RNAMS THAMS CAD KUN
NAS DGUG PAR BYA STE, PHAN TSUN DU KHU TSUR BCANGS LA MTHE'U
CHUNG GNYIS MDUD PAR BYA ZHING, MDZUB

MO DAG RAB TU BRKYANG BA BKUG PAR GYUR PAS CUNG ZAD BRKYANG BAR
BYA BA'O, ,AOm RDO RJE KHROS PA'I KHRO BO DNGOS GRUB RNAMS KHUG
CIG H'Um DZA:BYA BA'I SNGAGS 'DIS SO, ,DE NAS RANG GI SNYING GAR
ZLA BA'I DKYIL 'KHOR LA GNAS PAR RNAM PAR BSAM PAR BYA BA NI MGO
GYEN DU BLTAS PA'I YI GE 'DI DAG

RNAMS TE, MTHING NAG GI KHOR YUG DANG 'DRA BA'I PHRENG BAR GYUR
PA, H'Um BADZRA PHAt DO, ,DE LAS RANG NYID KYI BA SPU'I KHUNG BU
RNAMS NAS KHRO BO'I TSOGS RNAMS SPRO BA DANG, LEGS PAR SDUD PAR
BYED PAR RNAM PAR BSAM MO, ,SGOM PAS SKYON NI BZLAS PA BRTZAM PAR
BYA STE, DE YID LA

BYED CING YI GE LA CIG TU SEMS PAS SO, ,BZLAS PAS DUB NA NI KHRO
BO'I SKU RNAMS RANG GI SNYING KA'I NANG DU BSTIMS LA, THAL MO
SBYAR BA BYAS PAS DNGOS GRUB RNAMS THAMS CAD DON DU GNYER BAR BYA
STE, SEMS CAN THAMS CAD KYI BSAM PA GRUB PA'I RDO RJES MTSAN KUN
NAS RDZOGS PAR

@47A *, ,MDZAD PAS DNGOS GRUB THAMS CAD BDAG LA STZOL CIG H'Um
DZA:DE NAS PADMA'I PHYAG RGYA BYAS LA MTHE BONG GNYIS BSKYOD PAR
BYA BA NI, LHA RNAMS THAMS CAD GSHEGS SU GSOL BA'I PHYAG RGYA'O,
,SNGAGS NI, AOm SAR SAR BI SAR BI SAR GATZTSA GATZTSA LHA RNAMS
THAMS CAD DE,

DPAL RDO RJE 'DZIN PAS YANG DAG PAR BKA' SGO BA YIN NO SV'A H'A,
DE NAS NI RANG GI LUS LA GO CHA BGOS LA, KHRO BO'I NGA RGYAL DANG
LDAN PA'I YID KYIS JI LTAR BDE BAR RGYU BAR BYA BA'O, ,RIM PA 'DI
NYID KYIS SNGAGS 'BUM PHRAG GCIG BZLAS PAS NI MYUR DU 'GRUB PAR
'GYUR RO, ,GAL TE

SNGAGS PA DBANG BSKUR ZHING RJES SU GNANG PA DANG, SNGON DU 'GRO
BA YANG BYA STE, RDO RJE 'DZIN PA SGRUB PAR 'DOD PAS NI, ZLA BA
GCIG TU THUN GSUM LA STONG PHRAG GCIG BZLAS BAR BYA BA'O, ,DE NAS
ZLA BA NYAL NI PHUN SUM TSOGS PA JI LTA BA BZHIN DU MCHOD PA BYAS
LA SHIN TU MNYAM PAR BZHAG

PAS KHRO BO'I PHYAG RGYA BCINGS TE, MTSAN THOG THAG BZLAS PAR BYA
BA'O, ,DE NAS NAM MKHA' 'BYUNG BA DANG, SA G-YO BA DANG, PHYAG
RGYA 'BAB PAR 'GYUR RO, ,'BAR BA TZAM GYIS RDO RJE 'DZIN PA DANG
'DRA BAR 'GYUR ZHING, RGA BA MED PA DANG, 'CHI BA MED PA DANG,
LHA'I LUS SU 'GYUR RO ZHES

BCOM LDAN 'DAS RDO RJE 'DZIN PAS BKA' STZAL TO, ,MDOR BSDUS SHING
LEGS PAR RDZOGS LA RNAM PAR GSAL BA DANG, RIM PA LEGS PAR 'BREL
BAS 'BYUNG PO 'DUL BYED KYI SGRUB THABS, YAN LAG DANG BCAS PA
SEMS CAN MTHA' DAG BSGRAL BAR BYA BA'I DON DU 'JIG RTEN GSUM GYI

RDO RJE MDZES PAR BSDEBS PA RDZOGS SO,, ,,PAndI TA AA BHA YA LA
SOGS PA'I ZHAL SNGA NAS DGE SLONG TSUL KHRIMS RGYAL MTSAN GYIS
BSGYUR BA'O,, 