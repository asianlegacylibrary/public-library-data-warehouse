@147B #,
,RGYA GAR SKAD DU, A'ARYA AAshtA MA H'A BHA YA TRA YA T'A R'A YA
S'A DHA NAm, BOD SKAD DU, 'PHAGS PA 'JIGS PA CHEN PO BRGYAD LAS
SKYOB PA'I SGROL MA'I SGRUB THABS,,

@148A *, ,'PHAGS MA 'JIGS PA CHEN PO BRGYAD SKYOB MA LA PHYAG
'TSAL LO, ,GANG ZHIG DRAN PA TZAM GYIS NI, ,'JIGS CHEN BRGYAD NI
RAB 'JOMS MA, ,DE LA PHYAG 'TSAL SGRUB PA'I THABS, ,RAB TU BSHAD
BYA BYAS RNAMS NYON, ,SGROL MA 'JIGS PA BRGYAD SKYOB MA, ,NAM
MKHA'I DBUS SU

BSGOM BAR BYA, ,YID KYIS RANG GIS MCHOD BYAS NAS, ,SDIG PA RNAMS
NI BSHAGS PAR BYA, ,BSOD NAMS LA NI RJES YID RANG, ,PHYI NAS BDAG
GI BSOD NAMS BSAG ,DE PHYIR BDAG NYID DBUL BA DANG, ,GSUM LA YANG
NI SKYABS SU 'GRO, ,BYA BA BYAS PA'I PHYI NAS NI, ,GANG LAS STONG
NYID MTHA' RU NI,,

RANG GI SNYING GAR ZLA DE'I GNAS, ,PADMA 'DAB BRGYAD RNAM PAR
RGYAS, ,DE YI DBUS SU T'Am YIG BSAM, ,DE BZHIN AUTPAL SNGON PO
LA, ,DE YI DBUS SU 'ANG SA BON LAS, ,ME YI 'OD ZER RAB TU GSAL,
,DE YIS LHA MO YANG DAG BSKYED, ,RGYAN RNAMS KUN GYIS RNAM PAR
BRGYAN, ,LHA MO'I PHYAG G-YAS MCHOG

SBYIN DANG, ,G-YON NA DE BZHIN AUTPAL BSNAMS, ,GZUGS MDZES ZHAL
NI GCIG MA STE, ,NA TSOD GZHON NUS YANG DAG GNAS, ,ME TOG DRI
BZANGS DBU SKRA BRGYAN, ,PADMA DANG NI ZLA BA'I STENG, ,SKYIL
KRUNG PHYED PA'I TSUL GYIS BZHUGS, ,SA GSUM 'JIGS PA BRGYAD SKYOB
PA'I, ,LHA MO BRGYAD PO'I

BAR DU NI, ,SGROL MA'I SKU RU BSGOM PAR BYA, ,RNAL 'BYOR PA NI DE
SNGAGS SPRO, ,YID LA ZHU BAR BSAM PAR BYA, ,AOm T'A RE TUTT'A RE
TU RE SV'A H'A, ,AOm AOm SV'A H'A SHAR DU'O, ,AOm T'A SV'A H'A
LHO RU'O, ,AOm RE SV'A H'A NUB TU'O, ,AOm TU SV'A H'A BYANG DU'O,
,AOm TT'A SV'A H'A ME'I MTSAMS SU'O, ,AOm RE SV'A H'A BDEN BRAL
DU'O, ,AOm TU SV'A H'A RLUNG

DU'O; ,AOm RE SV'A H'A DBANG LDAN DU'O, ,DE THAMS CAD KYANG 'OD
ZER 'PHRO BA'I GZUGS CAN LHA MO JI LTA BA DE BZHIN DU GZHAN RNAMS
SO, ,AOm T'A RE N+YEE BADZRA PUshPA PRA T'ITZTSA SV'A H'A, ZHES
PAS ME TOG DBUL ZHING, DE BZHIN DU DRI LA SOGS PA AUTPA LA'I
PHYAG RGYAS DBUL BAR BYA'O ZHES SO, ,LHA MO DGU DANG LDAN PA YI,
,DE BZHIN

SGRUB THABS 'DI BYAS PAS, ,'JIGS PA BRGYAD PO BCOM GYUR NAS,
,'GRO KUN BLA MED BYED PAR SHOG ,'PHAGS PA 'JIGS PA CHEN PO
BRGYAD LAS SKYOB PA'I SGROL MA'I SGRUB THABS RDZOGS SO,, ,, 