@39B #, ,RGYA GAR SKAD DU, TA TV'A BA T'A RA PRiTTI, BOD
SKAD DU, DE KHO NA LA 'JUG PA'I 'GREL PA, 'JAM DPAL GZHON NUR
GYUR PA LA PHYAG 'TSAL LO, ,GANG GIS DAM PA'I DON DU NA, ,'GRO
KUN RANG BZHIN MED

GSUNGS PA, ,KUN MKHYEN DE LA PHYAG 'TSAL TE, ,DE NYID LA NI 'JUG
PA BSHAD, ,YANG DAG PA'I LTA BA SNGON DU BTANG BA NI, NGES PAR
LEGS PA DANG MNGON PAR MTHO BA THOB PAS NA DE MDOR BSDUS TE RNAM
PAR GZHAG GO, ,PHYI ROL NANG NA GNAS 'DI KUN, ,YANG DAG TU NI

RANG BZHIN MED, ,GCIG DANG DU MA'I RANG BZHIN NYID, ,BRAL BA'I
PHYIR NA GZUGS BRNYAN BZHIN, ,GANG ZHIG GCIG DANG DU MA'I RANG
BZHIN DANG BRAL BA DE NI DON DAM PAR RANG BZHIN MED DE, DPER NA
GZUGS BRNYAN BZHIN NO, ,PHYI ROL DANG NANG NA GNAS PA'I DNGOS PO
'DI DAG

THAMS CAD KYANG GCIG DANG DU MA'I RANG BZHIN DANG BRAL BAS NA
RANG BZHIN MED DO, ,MA GRUB PA NI MA YIN TE, 'DI LTAR, BSTZAGS MI
RUNG PHYIR RDUL GCIG MIN, ,RDUL PHRA RAB NI GCIG PA NYID MA YIN
TE, RANG BZHIN GCIG PU DE LA MNGON PAR PHYOGS PAR YUL GCIG NA
GNAS

@40A *, ,PAS NA BSTZAGS PA MI RUNG BA'I PHYIR RO, ,RANG BZHIN
GZHAN GYIS MNGON DU PHYOGS PA YANG MA YIN TE, DU MA NYID DU THAL
BAR 'GYUR BA'I PHYIR RO, ,GAL TE DE LTA YIN DU ZAD MOD CE NA, DE
MED PHYIR NA GZHAN NYID MIN, ,DU MA NYID KYANG MA YIN TE, GCIG

MANG PO'I NGO BO YIN PAS DE MED NA 'DI YANG MI SRID PA'I PHYIR
RO, ,'GAL BA'I PHYIR NI RNAM PA GZHAN, ,YOD PAR YANG NI MI 'THAD
DO, ,'GAL BA DAG NI GCIG NYE BAR GZUNG BA CIG SHOS YONGS SU BTANG
BA MED NA MED PA YIN PA'I PHYIR PHUNG PO GZHAN MI SRID DO, ,DE
LTA RTZOM BYED MED

PA'I PHYIR, ,RDZAS LA SOGS PA THAMS CAD BSAL, ,DE LTA BUR RDUL
PHRAN RANG BZHIN MED PA NYID YIN PAS NA DE MNGON SUM DANG, GZHAN
DU BRTZAMS PA YAN LAG CAN GYI RDZAS DANG DE LA BRTEN PA DANG, YON
TAN DANG, LAS DANG, SPYI LA SOGS PA'ANG RING DU SPANGS PA KHO
NA'O, ,RDUL

PHRAN BSAGS PA'I RANG BZHIN GYIS, ,GZUGS SOGS MIG KYANG DE BZHIN
NO, ,RDUL PHRA RAB BSAGS PA'I NGO BO GZUGS KYI PHUNG PO YANG RIGS
PA MA YIN TE, RDUL PHRAN SO SOR MED NA BSAGS PA'ANG MI RUNG BA'I
PHYIR RO, ,'DI SNYAM DU MA RIG PA'I BAG CHAGS 'KHRUGS

PA'I DBANG GIS GNYIS SU SHES PAR 'GYUR BA'I RNAM PAR SHES PA KHO
NA KUN DU SNANG NGO SNYAM DU SEMS NA DE NI MI RUNG STE, DE YANG
GCIG DANG DU MA'I RANG BZHIN NYID LAS MI 'DA' BA'I PHYIR RO, ,DE
LA, RNAM PA THA DAD MA YIN RNAMS, ,SNA TSOGS PHYIR NA SEMS GCIG

MIN; ,SHES PA GCIG PU MA YIN TE, ,RNAM PA DU MA DANG THA MI DAD
PA'I PHYIR RO, ,GZHAN DU NA CHOS 'GAL BAR GNAS PA GNYIS THA DAD
PAR 'GYUR TE, DE'I PHYIR NA RNAM PAR RIG PA TZAM LA SKUR BA YIN
NO, ,GAL TE 'O NA SEMS KYANG RNAM PA'I GRANGS BZHIN NO ZHE NA, MA

YIN TE, SHES PA DU MA'I PHYOGS BSAGS PA, ,MI RUNG PHYIR NA 'THAD
PAR DKA', ,CIG CAR DU SHES PA DU MA KHAS LEN NA, RNAM PA RNAMS
RDUL PHRAN BZHIN DU BSAGS PAR MI 'GYUR TE, JI LTAR RTAG TU
BSGRUBS PA BZHIN NO, ,GAL TE 'DI RNAMS BDEN PA MA YIN PA

@40B NYID KHAS BLANGS NA 'DI THAMS CAD LEGS PAR SMRAS PA MA YIN
NAM ZHE NA, RNAM RNAMS MI BDEN NYID YIN NA, ,HA CANG THAL 'GYUR
BA, GAL TE NYAMS SU MYONG NA 'DI DAG KYANG MI BDEN PA NYID YIN
TE, RTOGS PA'I NGO BO YANG DER THAL BAR 'GYUR TE, MTSAN NYID DANG
LDAN PA LA

GNOD SRID NA, THAMS CAD YID BRTAN DU MI RUNG BA'I PHYIR RO, ,MA
'BREL BA'I PHYIR, ,JI LTA BUR NA SNANG 'GYUR, GZHAN YANG BRDZUN
PA RNAMS DANG SHES PAR MA 'BREL BA'I PHYIR SNANG BA NGES PA DANG
LDAN PAR MI 'GYUR RO, ,GAL TE DON BDAG 'DI 'DOD NA, ,DE LA NGAS
CI BYA SNYAM

NA; ,RTOGS PA'I RANG GI NGO BO YANG, ,SMRA BA LA NI SU ZHIG 'GOG
,CES BYA BA NI BAR SKABS KYI TSIGS SU BCAD PA DAG GO, ,DE LTA MIN
NA BDEN PA NYID, ,NGES PAR SNANG BA'I DBANG GIS 'BREL PAR KHAS
LEN NA NI BDEN PA KHO NAR 'GYUR TE, GZHAN DU NA DE'I BDAG NYID
DANG DE

LAS BYUNG BA MI SRID PA'I PHYIR RO, ,GZUGS NI 'BREL ZHES MI 'THAD
NA, ,DE LTA YIN NA RNAM PA BDEN PAR KHAS BLANG BA'I PHYIR SHES PA
GZUNG BA DANG, 'DZIN PA DANG BRAL MI 'THAD DO, ,GNOD PAR BYED PA
MED PA'I PHYIR, ,GNYIS SHES MA 'KHRUL SHES BYAR GNAS, ,

GNOD PA BYED PA'I RGYU YIN PAS, ,GNYIS MED SHES PA 'KHRUL PA
NYID, ,CES BYA BA NI BAR SKABS KYI TSIGS SU BCAD PA DAG GO, ,'ON
TE BDEN NA GO, ,DE NI JI LTAR SHES PA YIN, 'ON TE GNYIS LAS NGES
PAR GROL BA YIN NA, DE NI JI LTAR NA SHES PA YIN, 'ON TE RIG

PA'I PHYIR RO ZHE NA, DE LTA MA YIN TE, GNYIS SU MED PA MI RUNG
BA'I PHYIR RO, ,GAL TE BRTAGS NA YANG DAG MIN, ,RIG BYA DANG RIG
PA PO'I DNGOS POR BRTAG PA NI, DE KHO NA NYID MA YIN PAR 'GYUR
RO, ,RIG BYA MED PHYIR GZHAN MI RIG ,GNYIS SU MED PHYIR BDAG NYID
MIN, ,

BRTAGS NA YANG DAG NYID MI 'GYUR, ,RNAM PA GZHAN GANG YIN PA
SMROS, ,GAL TE GNAS SKABS DE BSTAN PAR, ,BYA MIN ZHE NA RKANG
BRKYANG STE, ,GRAGS PAS DAD PA BSKYED PA YI, ,DAD LDAN RNAMS LA
MDZES PA YIN, ,ZHES BYA BA NI BAR SKABS KYI TSIGS SU BCAD PA YIN
NO, ,SEMS NI DE LTAR

@41A *, ,MED PA'I PHYIR, ,SEMS LAS BYUNG BA RNAMS KYANG BSAL, ,DE
LTAR NA GRUB PA DANG BDE BA GCIG PA'I PHYIR, SEMS MED NA SEMS LAS
BYUNG BA RNAMS KYANG MED PAR KHONG DU CHUD PAR SLA BA NYID DO,
,YANG DAG PAR NA DNGOS MED PAR, ,SKAD CIG PA NYID CI LA BRTEN,
,DE LTAR DNGOS

PO RNAMS YANG DAG PAR MED PA YIN NA, SKAD CIG LA 'JIG PA NYID
GNAS PA MED PA KHO NA'O, ,DNGOS YOD NA NI DER BSTAN PA'I, ,CHOS
DE DAG GI DE BSAM GYI, ,MO GSHAM BU LA GTONG BA YI, ,NGANG TSUL
CAN DU 'GAS MI RTOGS, ,RIM DANG RIM MIN 'GAL BA'I PHYIR, ,RTAG PA
DON BYED RUNG MA YIN, ,

DUS DANG PHYOGS DANG BDAG DANG NAM MKHA' LA SOGS PA G-YUNG DRUNG
GANG DAG YIN PA 'DI DAG NI DON BYED PA MI RUNG BA'I PHYIR MED PA
NYID 'THOB PAR SLA BA KHO NA'O, ,'DI DAG NI RIM GYIS BYED PA MA
YIN TE, DE'I NUS PA DANG MA BRAL BA'I PHYIR RO, ,GAL TE TSOGS PA
SKYED PAR BYED PA YIN NO ZHE NA, MA YIN

TE; TSOGS PA DANG CIG SHOS KYI GNAS SKABS GNYIS KHYAD PAR MED
PA'I PHYIR RO, ,KHYAD PAR YOD NA NI GZHAN BSKYED PA'I PHYIR MI
BRTAN PA YIN NO, ,CIG CAR YANG MA YIN TE, DON BYA BA BYAS ZIN
KYANG RANG GI NGO BO MA NYAMS PA'I PHYIR, YANG BYED PA THAL BAR
'GYUR BA'I PHYIR RO, ,MI BYED

NA NI DE'I RANG BZHIN MA YIN PAS RE ZHIG GZHAG GO, ,DE YI MTHU
DANG MA BRAL PHYIR, ,'DI DAG RIM GYIS DON MI BYED, ,TSOGS RNAMS
SKYED PAR BYED PA BZHIN, ,KHYAD PAR MED PHYIR MI 'THAD DO, ,KHYAD
PAR YOD NA GZHAN NYID 'GYUR, ,BSTAN PA NYID NI NYAMS PAR 'GYUR,
,'DI DAG RIM

MIN BYED YIN NA, ,DE YI NGO BO YIN PHYIR TE, ,YANG BYED 'GYUR RO
'ON TE DE, ,SNGON BYAS ZIN PAS MI BYED NA, ,BYED YIN MI BYED YANG
YIN ZHES, ,BYA BA'I TSIG DE KYE RE 'BREL, ,ZHES BYA BA NI BAR
SKABS KYI TSIGS SU BCAD PA DAG GO, ,THA DAD YUL RNAMS DANG 'BREL
PHYIR, ,GCIG

PU'I KHYAB PA JI LTA BU, ,MANG PO DANG GCIG PU DANG LDAN NA YUL
GCIG PA NYID DU 'GYUR RO, ,YUL THA DAD NA NI 'DI YANG GCIG NYID
YIN PAS GCIG PUS KHYAB PA NYID GA LA YOD, ,SNA TSOGS 'DI DAG CIG
SHOS GTONG, ,GCIG DANG DU MA NYID SPANGS SHING, ,KHYAB PA MA YIN

@41B MA KHYAB PA'ANG, ,MA YIN ZHES NI BYA BAR GNAS, ,MA BRTAGS
GCIG PU NYAMS DGA' STE, ,DE 'DRA LAS BYUNG DE BZHIN NO, ,DNGOS PO
DE DAG DE LTA BU'I, ,DON BYA DE DANG DE BYED DO, ,DE LTA BAS NA
PHYI ROL DANG NANG NA SNANG BA'I DNGOS PO BRTAG PA'I SPUNGS MI
BZOD PA RANG DANG MTHUN PA'I

RGYUS BSKYED PA 'DI DAG NI GANG LAS THA SNYAD 'DIR 'GYUR BA DON
BYA BA MA BRTAGS NA NYAMS DGA' BA NYID DE DANG DER NYE BAR BYED
DO, ,DAM PA'I DON DU GCIG PA DANG, ,DU MA LA SOGS DNGOS DANG
BRAL, ,RNAM PAR RTOG PA MA BYAS NA, ,NYAMS DGA' BA YI NGO BOR
SNANG, ,PHYI NANG GNAS

PA'I DNGOS PO RNAMS, ,'JIG RTEN SPYOD PA 'DI BYED GANG, ,DE NI JI
LTAR DE DAG RNAMS, ,MO GSHAM BU DANG MTSUNGS BA NYID, ,GAL TE MED
NA JI LTA BU, ,SNANG BA 'GYUR SNYAM SEMS NA NI, ,GAL TE SNANG BA
'DI 'DOD NA, ,DE LA KHO BOS CI BYAR YOD, ,YANG DAG LTA BAS PHRA
RAB KYI, ,NGO BO

YANG NI MI SHES SO, ,DE PHYIR RANG BZHIN MED SMRA YI, ,SNANG BA
BSAL PHYIR MA YIN NO, ,ZHES BYA BA NI BAR SKABS KYI TSIGS SU BCAD
PA DAG YIN NO, ,RGYU DANG 'BRAS BU KUN RDZOB PA'I, ,DNGOS PO RNAM
PAR GNAS BA'I PHYIR, ,'JIG RTEN PHA ROL RNAM GZHAG SOGS, ,SMOS
SHIG SU ZHIG 'GOG

PAR BYED, ,DE LTAR NA RTEN CING 'BREL BAR 'BYUNG BA'I 'KHOR LO
SKYE BA DANG 'JIG PA MED PA SNANG BA'I PHRENG BA LA SEMS PHYIN CI
LOG PA CAN RNAMS KYI TSE RABS GZHAN DU NYID MTSAMS SBYOR BA LA
SOGS PA'I SGRUB PA 'BAD MI DGOS PA KHO NA'O, ,DNGOS POR ZHEN PA'I
DBANG GIS SKYE, ,DE YOD NA NI RGA LA SOGS, ,

LAS DANG DE YI 'BRAS 'BREL PA, ,KUN RDZOB PA NI MA BKAG GO, ,DE
PHYIR SDIG LA DGA' BRAL BYA, ,DGE BA'I CHOS LA 'BAD PAR BYA,
,SNANG BA'I PHRENG BA 'DI GNAS TE, ,RANG DANG MTHUN PA'I 'BRAS
RAB SKYE, ,ZHES BYA BA NI BSDU BA'I TSIGS SU BCAD PA DAG GO,
,'GA' ZHIG SGOM PA GOMS PA YI, ,MTHU

YIS CHOS KUN NGO BO NYID, ,MED PA YI NI BDAG NYID DU, ,'GYUR TE
DNGOS PO MTHONG BA BZHIN, ,GANG ZHIG JI LTAR GOMS PAR BYED PA DE
NI SGOM PA 'PHEL BA KHYAD PAR 'GYUR BA'I PHYIR, DE'I BDAG NYID DU
'GYUR TE, DPER NA DNGOS PO LA MNGON PAR ZHEN PA LTA BU'O, ,'GA'
ZHIG KYANG CHOS

@42A *, ,THAMS CAD RANG BZHIN MED PA NYID GO BAR BYED DO ZHES BYA
BA 'DIS NI THAMS CAD RIG PA SRID PA ZHES 'CHAD DE, 'DI LTAR DNGOS
POR 'DZIN PA DANG, ,CIG SHOS KYANG 'GAL LA, 'GAL BA GNYIS KYANG
GANG YANG RUNG BA ZHIG 'PHEL NA CIG SHOS 'GRIB STE, DE'I PHYIR NA

'GAL BA DANG MA NGES PA DAG MA YIN NO, ,SNANG BA'I RANG GI NGO BO
NYID, ,MNGON DU RIG PAS THAMS CAD RIG, ,BDEN PAR 'DZIN PA LOG NA
NI, ,DNGOS PO MA SKYES STON PA YIN, ,MA BRTAGS NYAMS DGA' NYID
GNAS NA, ,GANG LA GANG GIS SEMS CAN DON, ,JI LTAR JI LTA BU ZHES
BYA, ,BRGAL

BA 'DI NI JI ZHIG YIN, ,RANG DGAS 'JUG PA BSKYED PA YIS, ,SNANG
BA RNAMS NI GA LA ZAD, ,DES NA SEMS CAN DON BYA STZOGS, ,'DI KUN
LEGS PAR GNAS PA YIN, ,ZHES BYA BA NI BAR SKABS KYI TSIGS SU BCAD
PA DAG GO, ,BDEN PA 'DZIN PA'I DBANG GIS SKYON, ,CHAGS

DANG ZHE SDANG LA SOGS PA, ,DGRA RNAMS RAB 'BYUNG DE LDOG NA, ,DE
RNAMS 'BYUNG BAR GA LA 'GYUR, ,NYES PA THAMS CAD 'BYUNG BA NI,
,YANG DAG PAR MNGON PAR ZHEN PA SNGON DU 'GRO BA YIN PA'I PHYIR
DE DAG RAB TU ZHI NA YANG, 'DOD CHAGS LA SOGS PA SKYE BAR GA LA
'GYUR, ,

BDAG DANG BDAG GIR 'DZIN PAS CHAGS, ,DER GNOD PA LA ZHE SDANG
NGO, ,DE LAS NYES TSOGS SKYE DE LAS, ,SKYE BO KUN NAS NYON MONGS
BSTEN, ,'KHRUL PA TZAM DU RTOGS PA'I PHYIR, ,MA 'KHRUL RIMS NAD
MED PA'I THABS, ,THOB PAR GYUR NAS CI YI PHYIR, ,NYON MONGS

GLO BUR NYAM NGAR LHUNG, ,ZHES BYA BA NI BSDUS PA'I TSIGS SU BCAD
PA DAG GO, ,SEMS CAN GYI NI DON MDZAD THABS, ,RNAM RTOG YE SHES
MNGA' BA NA, ,DE YI KUN MKHYEN RTZOM PA NI, ,DE DON YIN PHYIR
NYES PA MED, ,DE NI BYANG GROL LA SOGS PA LUNG 'BOGS PA'I RGYU
RNAM

PAR RTOG PA'I YE SHES MNGA' BA NI, NYES PA LA BRTEN PAR 'OS PA MA
YIN TE, DE'I BDAG NYID KYI NGO BO NI SEMS CAN LA PHAN GDAGS PA'I
CHED YIN PA'I PHYIR RO, ,DNGOS PO YOD NA KUN MKHYEN LA, ,DON NI
GSAL BAR SNANG BAR 'GYUR, ,NOR PA TZAM LA GZHI MED

@42B PHYIR; ,GSAL DANG MI GSAL SU ZHIG SEMS, ,RNAM RTOG RJES SU
'BREL PA LA, ,DON SNANG GSAL BA MA YIN ZHES, ,BYA BA PHYI ROL LTA
BAS GSUNGS, ,GANG YIN DE 'DIR SKABS MED DO, ,DE BAS DON KUN STONG
PA NYID, ,THUB PAS KUN RDZOB BRJOD PA NA, ,RTOG BZHIN DU

YANG SEMS CAN DON, ,MDZAD DANG LDAN NA CI ZHIG NYES, ,ZHES BYA BA
NI BAR SKABS KYI TSIGS SU BCAD PA DAG GO, ,PHUNG PO LA SOGS BSTAN
PA KUN, ,'DUL BAR BYA BA DAG GI NGOR, ,DGOS PA'I DBANG GIS GSUNGS
PA STE, ,DPER NA BDAG CES BRJOD PA BZHIN, ,GDUL BA'I SKYE BO'I

NGOR PHUNG PO LA SOGS PA BSTAN TE, BDAG ZHAL GYIS BZHES PA YIN
NO, ,GDUL BA'I RJES SU THUB BA YI, ,GANG ZAG ZHAL BZHES CI 'DRA
BA, ,DE 'DRA SKYOB PAS PHUNG PO DANG, ,SKYE MCHED KHAMS RNAMS RAB
TU BSHAD, ,DE BZHIN RNAM RIG BSTAN PA YANG, ,DNGOS 'DZIN THOG MA
YOD MIN

PA; ,YUN RING GNAS PA SPANG DKA' BA, ,RIM GYIS DRANG PHYIR MDZAD
PA YIN, ,CHOS RNAMS DAG NI THAMS CAD KYI, ,RANG BZHIN MED NYID
BSTAN GANG YIN, ,DE NI CHOS KYI GCES PA YIN, ,DE NI DBANG PHYUG
SENG GE'I SGRA, ,ZHES BYA BA NI BAR SKABS KYI TSIGS SU BCAD PA
DAG

GO, ,SLU BA MTHONG PHYIR MA BRTAGS NA, ,NYAMS DGA' BA YI TSAD MA
YID, ,DE YI GZHAL BYA RNAM GZHAG NA, ,'JIG RTEN SPYOD PA SKYOB
PAR 'GYUR, ,MNGON PAR 'DOD [?] PA'I SNANG BAS RTOGS PAR BYA BA'I
TSAD MAS GZHAL BYA RNAM PAR GZHAG NA, THA SNYAD 'JAL BAS 'DI LA
CIS KYANG

MI 'BREL LO, ,LUNG GIS BSKYED PAS 'DUS BYAS PA'I, ,RTOGS PAS
BSKYED PA'I BDAG NYID NYID, ,RNAM PAR BSAL NAS SNANG RNAMS LA,
,NGO BO SPYOD PAR BYED PA YIN, ,GZHAN DU GZHI RAB MA GRUB PHYIR,
,'DI NI GTAN TSIGS MA GRUB 'GYUR, ,DMIGS PA PA RNAMS 'GAL BA YI,
,YON

TAN GRUB PAR BYED PA YIN, ,ZHES BYA BA NI BAR SKABS KYI TSIGS SU
BCAD PA DAG GO, ,THAMS CAD BSDUS PHYIR GNOD PA YI, ,RKYEN LA
BRTEN PA'I KHYAB PA GRUB, ,DE YI PHYIR NA GTAN TSIGS LA, ,'GAL BA
DANG NI 'KHRUL PA MED, ,RNAM PA GZHAN MED PA YI PHYIR, ,GTAN
TSIGS

@43A *, ,DNGOS LA KHYAB BYED PA, ,RANG BZHIN MED PA NYID YIN PAS,
,'GAL BA DANG MA NGES PA NYID DU THAL BAR GA LA 'GYUR, MA GRUB PA
NYID NI RTAG TU GSAL BA KHO NA'O, ,DE NYID PHYIR NI GZUGS BRNYAN
LAS, ,SOGS PA'I DPE NI MA GRUB PO, ,RTZA BA'I GTAN TSIGS

'DI NYID KYIS GZUGS BRNYAN LA SOGS PA RANG BZHIN MED PA NYID
KYANG GRUB PA YIN NO, ,'DI NI BYIS PAS GO BYA'I PHYIR, ,SNGON GYI
SLOB DPON RNAMS KYIS BSHAD, ,'DI NI 'BREL PA BRJED PA DRAN PA NYE
BAR BSKYED PA'I PHYIR SLOB DPON KLU SGRUB LA SOGS PAS BKOD DO,
,DE LTA MA YIN NA

CIR YANG MI DGOS PA'I PHYIR TE, DPE LA GTAN TSIGS DNGOS PO DANG,
,DE DNGOS DE MI SHES LA BSTAN, ,MKHAS PA LA NI GTAN TSIGS NYID,
,'BA' ZHIG BRJOD PAR BYA BA YIN, ,ZHES GANG BSHAD PA YIN NO,
,GNOD PA'I RKYEN PHYIR BSGRUB BYA YI, ,MI MTHUN PHYOGS LAS

GTAN TSIGS LDOG, ,DE YI 'KHRUL PA NYID DANG NI, ,'GAL BA NYID DAG
GNAS MED DO, ,YANG DAG GTAN TSIGS 'DI YIS NI, ,GNYI GA LA BRTEN
DPE YANG GRUB, ,DRAN SMOS MNYAM PAR GZHAG PA'I RGYUR, ,SNGA MA
RNAMS KYIS BSHAD PA YIN, ,ZHES BYA BA NI BSDUS PA'I

TSIGS SU BCAD PA DAG GO, ,GAL TE DNGOS SU NA BSGRUB PAR BYA BA
LAS THA MI DAD PA'I PHYIR GTAN TSIGS DAM BCAS PA'I PHYOGS GCIG
NYID YIN NO ZHE NA, MA YIN TE, RANG BZHIN MED PA'I THA SNYAD DU,
,RUNG BA NYID DU SGRUB PAR BYED, ,GCIG DANG DU MA'I RANG BZHIN
NYID, ,BRAL BAS

RANG BZHIN MED PA NYID, ,DNGOS POR MNGON PAR ZHEN PA LA CHOS
THAMS CAD BDAG MED PA'I THA SNYAD DU RUNG BA NYID DU SGRUB KYI
CHOS THAMS CAD BDAG MED PA KHO NA NI MA YIN TE, GTAN TSIGS GRUB
PA NYID KYIS DE GRUB PA'I PHYIR RO, ,DE LTAR CHOS KUN GZOD MA
NAS, ,MA SKYES ZHES NI BYA

BAR GNAS, ,NANG DANG PHYI ROL 'DI DAG NI, ,'KHRUL PA TZAM ZHIG
RAB TU SNANG, ,DE BAS NA DNGOS PO THAMS CAD GZOD MA NAS MA SKYES
PA DANG, NANG DANG PHYI ROL GYI SNANG BA GANG YIN PA 'DI DAG
THAMS CAD NI 'KHRUL PA KHO NA'O ZHES BYA BA 'DI GNAS PA YIN NO,
,SNA TSOGS 'DI NI

@43B 'KHRUL TZAM NA, ,MA 'KHRUL CI ZHIG YIN PA SMROS, ,'KHRUL PA
TZAM ZHIG YOD SHES PA, ,MA 'KHRUL YIN PAR NGES PAR BZUNG, ,SGRO
'DOGS PA DANG SKUR PA'AM, ,MTHA' GNYIS KYI NI RNAM SPANGS PA,
,'DI NI DBU MA'I LAM YIN PAR, ,SENG GE'I NGA ROS

BSTAN PA YIN, ,'GRO BA SDUG BSNGAL BSKYAB PHYIR THUGS RJES GZHAN
GYI DBANG GIS SEMS CAN PHAN GDAGS LA, ,PHYOGS PA'I BDE GSHEGS
RNAMS KYIS TSAD MA DANG LDAN SHES RAB DE NYID 'DI BSTAN PA, ,GANG
YIN DE LA SRID PA'I RGYA MTSO NYON MONGS CHU BO STONG 'KHRUG

MTHAR BGROD PAR, ,MNGON SUM DAG TU BYA PHYIR DENG SANG MKHAS
RNAMS SEMS MNYAM GZHAG PAR GYIS, ,YANG DAG RTOG LA BRTZON PA YI,
,BLO LDAN SKYE BOS GANG BRTZAMS PA'I, ,BSTAN BCOS ZAB MO'I GZHUNG
'DI LA, ,DON BZHIN MA NOR RTOGS DKA' YANG, ,

MKHAS PA RNAMS KYI RJES SNYEGS DANG, ,BDAG PAS DMAN ZHING RMONGS
RNAMS LA, ,PHAN 'DOGS SNYAM PA'I RNAM RTOG GIS, ,DE NYID BRJED
BYANG 'DI BRTZAMS SO, ,BDAG GI NUS PA LA LTOS NAS, ,DAD BYAS GUS
PAS BRTZAMS PAS NA, ,GZHUNG DANG MI

MTHUN 'GAL SMRAS RNAMS, ,MKHAS PA RNAMS KYIS BZOD PAR MDZOD, ,DE
KHO NA LA 'JUG PA'I 'GREL PA SLOB DPON DPAL SBAS KYIS MDZAD PA
RDZOGS SO,,