@45A #, ,RGYA GAR SKAD DU, PANYTZA KRA MA, BOD
SKAD DU, BOD SKAD DU, RIM PA LNGA PA, 'JAM DPAL GZHON NUR GYUR PA
LA PHYAG 'TSAL LO ,MGON

PO SANGS RGYAS KUN BDAG NYID, ,DPAL LDAN BDE CHEN LA BTUD DE,
,RNAL 'BYOR RGYUD KYI RJES 'BRANGS NAS, ,RDO RJE BZLAS PA'I RIM
BSHAD BYA, ,BSKYED PA'I RIM LA LEGS GNAS SHING, ,RDZOGS PA'I RIM
PA 'DOD RNAMS LA, ,THABS 'DI RDZOGS PA'I SANGS RGYAS KYIS, ,

SKAS KYI RIM PA LTA BUR GSUNGS, ,SEMS CAN RNAMS KYI SROG GYUR PA,
,RLUNG ZHES BYA BA LAS KUN BYED, ,'DI NI RNAM SHES BZHON PA STE,
,LNGA YI BDAG NYID BCU MING CAN, ,RLUNG GI DE NYID RIM GYIS NI,
,SNGAGS KYI DE NYID YANG DAG 'JUG ,SNGAGS KYI DMIGS PA RTOGS NAS
NI, ,RDO RJE

@45B BZLAS PA RNAMS LA SLOB, ,RDO RJE BZLAS NAS RNAL 'BYOR PA,
,SEMS LA DMIGS PA THOB PAR 'GYUR, ,SGYU MA LTA BU'I TING 'DZIN
GNAS, ,YANG DAG MTHAS NI RNAM PAR SBYANG, ,YANG DAG MTHA' LAS
LANGS NAS NI, ,GNYIS MED YE SHES 'THOB PAR 'GYUR, ,ZUNG 'JUG TING
'DZIN

LA GNAS NAS, ,SLAR ZHING GANG LA'ANG MI SLOB BO, ,'DI NI RDZOGS
PA'I RNAL 'BYOR PA, ,RDO RJE 'DZIN PA CHEN PO'ANG DE, ,RNAM PA
KUN GYI MCHOG LDAN PA'I, ,THAMS CAD MKHYEN PAR DE NAS 'GYUR,
,'DAS PA DANG NI MA 'ONGS DANG, ,DE LTAR BYUNG BA'I SRID GSUM NI,
,'OD GSAL BAS

NI RNAM DAG PAS, ,SKAD CIG DE LA MA LUS MTHONG, ,DPAL LDAN 'DUS
PA'I RGYUD DU NI, ,DE NYID 'DI DAG RGYAS BTAB NAS, ,BSHAD PA'I
RGYUD KYI RJES 'BRANGS NAS, ,BLA MA'I KHA LAS RTOGS PAR BYA, ,DE
LA DANG PO KHO NAR RLUNG GI DE KHO NA NYID BSTAN PA'I TSIG RTZA
BA'I RGYUD LA 'JUG BAR BYA

STE; SNA YI RTZE MOR YUNGS KAR BSAM, ,'GRO DANG MI 'GRO YUNGS KAR
LA, ,GSANG BA'I SNGAGS KYIS BRTAGS PA YIS, ,YE SHES MCHOG GI GNAS
BSGOM MO, ,RIN CHEN KHA DOG SNA LNGA PA, ,YUNGS KAR GYI NI 'BRU
TSOD TZAM, ,SNA YI RTZE MOR NAN TAN DU, ,RNAL 'BYOR RIG PAS

RTAG TU BSGOM, ,ZHES BYA BA STE, 'DI NI DGONGS PAS BSHAD PA'O,
,RDO RJE'I TSIG 'DI'I BSHAD PA LHA MO BZHIS ZHUS PA ZHES BYA BA'I
BSHAD PA'I RGYUD LAS, SNYING PO LAS NI SNYING PO MCHOG ,SANGS
RGYAS KUN GYI GSANG BA NI, ,GANG DE THAMS CAD BDAG NYID GNAS, ,DE
NI LHA MO

BSHAD PAR BYA, ,YE SHES LNGA YI DNGOS DE NYID, ,YUNGS KAR GYI NI
'BRU TSOD TZAM, ,DE YI DBUS NA GNAS PA'I LHA, ,MI GSAL GSAL BA'I
BDAG NYID CAN, ,ZHES GSUNGS PA DANG, GSANG BA 'DUS PA'I RGYUD
PHYI MA LAS KYANG DON 'DI NYID GSAL BAR GSUNGS TE, YE SHES LNGA

YI RANG BZHIN DBUGS, ,'BYUNG BA LNGA YI NGO BO NYID, ,GONG BU'I
GZUGS KYIS PHYUNG NAS NI, ,SNA YI RTZE MOR RAB TU BRTAG ,RIN CHEN
KHA DOG SNA LNGA PA, ,SROG DANG RTZEL BZHES BYAR BSHAD, ,RANG
SNGAGS SNYING GAR BSAMS NAS NI, SROG NI THIG LER GNAS PAR GZHAG
,CES GSUNGS

@46A *, ,BA DANG, 'DI NYID YANG SLAR BSHAD PA RDO RJE PHRENG BA
ZHES BYA BA BSHAD PA'I RGYUD LAS, SNA RTZE RA YUNGS KAR ZHES BYA
BA, ,SROG DANG RTZAL BA'I BRTAG PA STE, ,SROG DANG RTZOL BA LA
GNAS PA, ,'OD LNGA SANGS RGYAS RNAMS SU BSGOM, ,STING GI SNA LAS
NGES 'BYUNG BA, ,G-YON

DANG G-YAS DANG GNYIS KA DANG, ,DAL BAR RGYU DANG RNAM BZHIR
'GYUR, ,NANG GI DUS NI YIN PAR BSHAD, ,LKOG MA SNYING GA LTE BA
DANG, ,GSANG BA'I PADMAR 'GRO 'OD STON, ,THUN PHYED KYI NI DUS
RTAG TU, ,GO RIMS JI BZHIN GNAS BAR BSTAN, ,G-YAS BA NAS NI
'BYUNG BA'I KHAMS, ,ME

YI DKYIL 'KHOR NYID YIN TE, ,KHA DOG DMAR ZHING GSAL BA 'DI,
,PADMA MGON PO'I RGYU BA'O, ,G-YON BA LAS NI 'BYUNG BA'I KHAMS,
,RLUNG GI DKYIL 'KHOR ZHES BYA BA, ,LJANG SER DAG TU SNANG BA
STE, ,LAS KYI MGON PO'I RGYU BA'O, ,GNYIG LAS NI BYUNG BA'I
KHAMS, ,MDANGS

CHEN KHA DOG SER PO STE, ,DBANG CHEN GYI NI DKYIL 'KHOR NYID,
,RIN CHEN MGON PO'I RGYU BA'O, ,DAL ZHING RGYU BA MED PA'I KHAMS,
,DAG CING SHEL LTAR SNANG BA NI, ,CHU YI DKYIL 'KHOR NYID YIN TE,
,RDO RJE MGON PO'I RGYU BA'O, ,LUS KUN LA NI GNAS BA'I RLUNG,
,BYA BA KUN LA 'JUG BA PO, ,

'DI NI RNAM SNANG NGO BO STE, ,'CHI BA'I LUS LAS 'BYUNG BAR
'GYUR, ,RLUNG GI DE NYID GSAL BA 'DI, ,YE SHES LNGA YI NGO BO
NYID, ,RNAL 'BYOR BYIS PA'I YUL MIN ZHING, ,RTOG GE BA YIS MI
SHES SO, ,DE LTAR RLUNG GI DE KHO NA NYID BSTAN NAS, DA NI SNGAGS
KYI DE KHO NA NYID STON PA'I TSIG RTZA BA'I

RGYUD NYID LA 'JUG PAR BYA STE, DE BZHIN GSHEGS PA THAMS CAD KYI
SKU DANG GSUNG DANG THUGS KYI GSANG SNGAGS THAMS CAD KYI SNYING PO
KUN DU SKUL BAR BYED BA ZHES BYA BA MCHOG TU GSANG BA NYID KYI
SKU DANG GSUNG DANG THUGS RDO RJE LAS TSIG GI LAM NGES BAR BRJOD
PAS SNGAGS BSDUS PA 'DE LTA BU

GSUNGS SO, ,AOm A'A: H'Um, DON RTOGS PA YI BZLAS PA NI, ,NGO BO
NYID MED BZANG PO LAS, ,DUS GSUM SANGS RGYAS KYIS BRTAGS PA, ,RDO
RJE BZLAS BAR DE BSHAD DO, ,SLONG MO ZA ZHING MI BZLAS TE, ,MA
BSLANGS PA LA'ANG CHAGS MI BYA, ,'DONG PA KUN LA LONGS SPYOD
CING, ,SNGAGS

@46B GYI YAN LAG MNYAMS BZLAS, ,BSHAD PA 'DI NYID SLAR BSHAD PA,
,DGONGS PA LUNG BSTAN PA'I RGYUD LAS GSUNGS PAS DE LA 'JUG PAR
BYA STE, DE NAS DPAL LDAN SNANG MDZAD CHE, ,KHYAB BDAG LA NI SLAR
GSOL PA, ,SEMS CAN THAMS CAD SKYED PA PO, ,SNA TSOGS GZUGS

CAN SEMS 'DI NI, ,DE BAS DNGOS PO MED GYUR KYANG, ,SRID PA DAG TU
RAB TU GRAGS, ,BYANG CHUB SEMS NI MKHA' MNYAM PA, ,LEGS PAR RJES
SU MYONG MDZAD PA, ,'GRO BA'I DON NI MDZAD PA PO, ,SKYE BO MCHOG
LA DE BSTAN GSOL, ,SGRUB PA YI NI THABS TZAM ZHIG ,SHES

NAS RGYUD RNAMS 'CHAD PAR BYED, ,'DI LTAR BDAG NI SLOB DPON ZHES,
,MA 'ONGS PA NA SMRA PAR 'GYUR, ,BDAG GI TSIG NI 'DI NYID DAG
,YIN ZHES SMRA ZHING BYIS BA 'JIG ,DE NI DGONGS BA'I BYANG CHUB
SEMS, ,JI BZHIN DON DU MI SHES SO, ,DE NAS BDAG PO BCOM LDAN
'DAS,,

RNAM PAR SNANG MDZAD THUB CHEN GYIS, ,LEGS ZHES LAN GSUM GSUNGS
MDZAD NAS, ,LAG NA RDO RJE LA 'DI GSUNGS, ,MI RTOG DON GYI DE
NYID NI, ,RAB TU PHYE NAS BSHAD PAR BYA, ,BRJOD DANG DMIGS PAR
BCAS PA DANG, ,BRDAR GYUR DANG NI DON DAM MO, ,TSIG GI BRJOD PA
THUN MONG STE, ,

DMIGS PAR BCAS PA SANGS RGYAS NYID, ,SNGAGS KYI DE NYID BRDA RU
BSHAD, ,DON DAM DE BZHIN NYID YIN NO, ,DANG PO GCIG NI DGU DBUS
NA, ,GANG ZHIG BCU YIS MA BCINGS PA, ,DE NYID BCING MED CES BYA
STE, ,DE SHES BA NI MCHOG GI GNAS, ,DBYANGS DANG GSAL BYED YI GE
STE,,

GRANGS DGU YI NI RJE 'JUG PA, ,AAS BCINGS PHAN TSUN YANG DAG
SBYOR, ,GANG GIS SHES DE 'GRO BA'I BLA, ,'BYUNG BA'I MTHA' DANG
YANG DAG LDAN, ,CHA LA SOGS PA BCU DRUG GNAS, ,LNGA PA LNGA DANG
YANG DAG LDAN, ,BZHI NI GSUM DU NGES PAR SBYAR, ,YI GE A'Am BCAS
RING POR

BCAS, ,YON TAN SBYOR SOGS PHYOGS DANG MTSUNGS, ,THUNG DU MA LAS
DAG TU 'GYUR, ,GCIG MIN DU MA'ANG MA YIN NA, ,YI GE GANG ZHIG
SDAR BSHAD PA, ,GANG YANG MNGON PAR PHYOGS PA RNAMS, ,BUD MED
SKYES PA MA NING STE, ,KHAMS LA SOGS PAR RAB TU BRTAG ,'OG DANG
STENG

@47A *, ,DU BCAS PAR NI, ,SHES NAS BLOS NI NGES PAR SBYAR, ,BRJOD
PA YI NI SNGAGS 'DI DAG ,DNGOS MED NGO BO LAS BYUNG BA'I, ,DE NI
YONGS SU GYUR PA'I GZUGS, ,LHAR RU NYE BAR MTSON PA GANG, ,DE NI
NYE BAR DMIGS PA'O, ,BRDA NI DE NYID GSUM GNAS PA, ,RANG

BZHIN BZLAS PA'I MTSAN NYID DO, ,AA YIG BSHAD PA'I YE SHES NI,
,SANGS RGYAS KUN GYI SNYING POR GYUR, ,AOm GYIS SEMS CAN YANG DAG
SDUD, ,SANGS RGYAS SKUR NI RAB TU BRTAG ,H'Um GIS SEMS CAN YANG
DAG SPRO, ,SANGS RGYAS THUGS SU RAB TU BRTAG ,A'A: NI GNAS PAR

GYUR PA'O, ,SANGS RGYAS GSUNG DU RAB TU BRTAG ,'JUG PA NYID DANG
GNAS PA DANG, ,LDANG BA YI NI RIM GYIS KYANG, ,SHES RAB THABS KYI
GZHIR GNAS TE, ,SNGAGS KYI YAN LAG MA NYAMS BZLAS, ,GOS DKAR LA
SOGS BZLAS BSHAD PA, ,BRGYA PHRAG GNYIS DANG NYI SHU LNGA, ,BZHI

PO LEGS PAR BSDUS PA NI, ,SBYOR BZHI BSDUS PA BRGYA PHRAG DGU,
,DGU BRGYA DAG TU GANG BSTAN PA, ,NYI SHU RTZA BZHI'I RIM GYIS
NI, ,DE NI SO SOR 'BYUNG BA LAS, ,NYI KHRI CHIG STONG DRUG
BRGYA'O, ,NANG GI DUS 'DI NYID GSAL BAR BYA BA'I PHYIR GSANG BA
'DUS PA'I RGYUD PHYI MA LAS, RIG

PA'I CHO GA 'DI YIS NI, ,THUN MTSAMS BZHI NI RAB SBYOR BAS,
,GRANGS 'BUM GYI NI MTSAN NYID CAN, ,SNGAGS KYI YAN LAG MA NYAMS
BZLAS, ,ZHES GSUNGS PA DANG, BSGOM PA YI NI PAR CHAD CAN, ,RNAL
'BYOR PHYI ROL BZLAS PA SPANG, ,SNGAGS DON BCOM LDAN RDO RJE CAN,
,RDO RJE BDAG

NYID JI LTAR BZLAS, ,GLANG PO SNGON DU RNYED GYUR NAS, ,GLANG
PO'I RJES NI TSOL BYED LTAR, ,SNGAGS LUS RANG NYID MNGON GYUR
NAS, ,GZHAN DAG JI GA TSOL BYED DAM, ,GZHAN YANG RDO RJE 'DZIN
GANG ZHIG ,SBYOR BA GSUM DANG LDAN PA YIS, ,SPYAN DRANGS GSHEGS
SU GSOL GYUR DANG

DE BZHIN BZHUGS SU GSOL BA DANG, ,BZHUGS PA YIS NI SPYAN DRANGS
TE, ,MYUR BA YIS NI GSHEGS SU GSOL, ,GNYIS KA MIN PAS BZHUGS SU
GSOL, ,SNA TSOGS GNAS GRUB BLA MED PA'O, ,MYUR BA DANG NI RNAM
BSDUS DANG, ,DAL BA CAN DANG SNGAGS SBYOR BA, ,BLA

@47B MAS SLOB MA'I RNA DRUD DU, ,RAB TU 'BAD DE BSHAD PAR BYA,
,DE NAS RNAL 'BYOR DBANG PHYUG GI, ,THABS KYI DAM PA BSTAN PA'I
PHYIR, ,RNAL 'BYOR 'BRAS BU RAB STER BA'I, ,GSANG BA'I YI GE
BSHAD PAR BYA, ,GANG ZHIG BSAMS PA TZAM GYIS NI, ,RNAL 'BYOR CAN
LA MCHOG STER GYUR,

DANG PO'I YI GE'I SBYOR BA YIS, ,RTAG TU DBUGS NI RNGU PAR BYA,
,BRGYAD PA'I MTHA' DANG LDAN PA YI, ,YI GE AU NI THIG LER BCAS,
,RNAL 'BYOR PA NI DBUGS GTONG BYED, ,'DI NI CI DGA'I BZLAS PAR
BSHAD, ,KHRI PHRAG GNYIS DANG CHIG STONG DANG, ,DE BZHIN DU NI
BRGYA PHRAG DRUG

RNAL 'BYOR DBANG PO NYIN MTSAN GYI, ,BZLAS BRJOD KYI NI GRANGS
BYED DO, ,DE 'DIR GSANG ZHING DGONGS PA YIS, ,PHRA MO'I SBYOR BA
BSHAD PA YIN, ,KLOG DANG BTON MED MOD KYI, ,'ON KYANG BZLAS PAR
BSHAD PA YIN, ,RDO RJE BZLAS PA 'DI YIS NI, CHO GA JI BZHIN BSTEN
BYA ZHING,

SNGA MA LTA BU'I TING 'DZIN GYIS, ,LAS RNAMS THAMS CAD BSGRUB PAR
BYA, ,DE BAS NA GNYIS SU MED PA MNYAM PA NYID RNAM PAR RGYAL BA
ZHES BYA BA RNAL 'BYOR CHEN PO'I RGYUD LAS KYANG, ,MNYAM MED
SNGAGS NI BZLAS NAS SU, ,SGRUB PA'I BDAG NYID CAN GYIS BSGRUB, ,DE
YIS ZLA BA GCIG GIS

NI; ,KHAMS GSUM 'GRUB PAR GDON MI ZA, ,RNAM SHES LAS NI 'BYUNG
BA'I SNGAGS, ,MTSAN NYID DRUG LDAN BZAS NAS KYANG, ,RDO RJE SEMS
DPA' PHYAG BYAS NA, ,ZLA BA NYAL DE 'GRUB 'GYUR, ,DE LAS BRTUL
BZHUGS BSHAD PA MED, ,PHRENG BA MI DGOS SNGAGS MI DGOS, ,GZUNG
DANG

SBYIN SREG LAS RNAMS DAG ,GCIG NAS GCIG TU LDOG PAR 'GYUR, ,YA
YI DON GYIS GANG CI'ANG RUNG, ,DNGOS GRUB 'DOD PAS BYA BA NI,
,RAL SOGS PA GSUM NYID KYIS, ,'GRO BA'I DON LA 'JUG PAR BYA, ,ME
DANG RLUNG DANG DBANG CHEN DANG, ,CHU STE SO SO'I DKYIL 'KHOR DU,,

THUN NI PHYED DUS SU NI, ,LAS NI GNYIS GNYIS GNAS PAR 'GYUR,
,MCHOD LA BRTZON PAS MCHOD PAR 'GYUR, ,BZLAS LA BRTZON PAS RNAM
PAR DAG ,ME LA SBYIN SREG BRTZON PAS 'BYOR, ,BSAM GTAN BRTZON PAS
THAR PA 'THOB, ,SNGAGS PAS DE LTAR SHES NAS NI, ,'GRO NA BYIS PA
BZHIN

@48A *, ,DU SPYOD, ,DES NI MI RTOG CHOS CAN GYIS, ,GSANG SNGAGS
RNAMS NI 'GRUB PAR 'GYUR, ,GSUNG GI RDO RJE SGRUB PA STE, ,'DI NI
SNGAGS KYI DE NYID GSAL, ,YE SHES GSUM GYI DBYE BA YIS, ,SEMS
TZAM LA NI NGES PAR SBYAR, ,BLA MA LA BRNYAS SGYUR CAN DAD PA
MED, , SNGAGS KYIS RLOM

ZHING GLEGS BAM MTHONG BAS KHENGS, ,DAD PA MED CING DBANG BSKUR
DMAN PA LA, ,GTAM GYI RIM PA'ANG DE LA BRJOD MI BYA, ,GANG ZHIG
BLA MA LA GUS DAD DANG LDAN, ,MOS PAS BA SNYEN BKUR LA NI RTAG TU
BRTZON, ,THOS PA 'DZIN GANG SLOB MA'I DAM PA YIS, ,DE LA BLA MA'I
DRIN SBYIN BRTAG

MI DGOS, ,RI DBANG RTZE NAS 'GA' ZHIG LHUNG GYUR NA, ,LHUNG BAR
MI BYA SNYAM YANG LHUNG BAR 'GYUR, ,BLA MA'I DRIN GYIS PHAN PA'I
LUNG THOB NA, ,GROL BAR MI 'GYUR SNYAM YANG GROL BAR 'GYUR, ,RDO
RJE BZLAS PA'I RIM PA STE SLOB DPON KLU SGRUB KYI ZHAL SNGA NAS
KYIS MDZAD PA'I RIM PA DANG

PO'O;, ,,PHYAG 'TSAL 'DUD CING PHYAG 'TSAL 'DUD, ,PHYAG 'TSAL
PHYAG 'TSAL PHYAG 'TSAL 'DUD, ,JI LTAR BSTOD CING PHYAG 'TSAL
BA, ,GANG LA BSTOD CING GANG GIS BSTOD, ,JI LTAR CHU LA CHU BZHAG
DANG, JI LTAR MAR LA MAR BZHIN DU, , RANG GIS RANG GI YE SHES NI,
,LEGS

MTHONG GANG YIN 'DIR PHYAG YIN, ,'ON KYANG KUN MKHYEN MA THOB PAR,
,DE NI NYE BAR DMIGS MI 'GYUR, ,MUN NAG RAB RIB KYIS KHEBS PA,
,DRIN GYIS SNANG BA THOB PAR 'GYUR, ,STONG NYID SHIN TU STONG PA
DANG, ,GSUM PA CHEN PO STONG PA DANG, ,BZHI PA THAMS CAD STONG PA
NI, ,RGYU

DANG 'BRAS BU'I BYA BRA GO, ,SHES RAB THABS SU SBYOR BA LAS,
,RDZOGS PA NYE BAR THOB PAR 'GYUR, ,RDZOGS PA NYE BAR THOB GYUR
NAS, ,THAMS CAD STONG PA 'OD GSAL BA, ,RGYU YI RIM PA RNAM DAG
PA, ,RNAM SHES GSUM PO SBYOR BA DANG, ,STONG PA GSUM NI MNYAM
SBYOR BAS, ,BLA

MED GO 'PHANG THOB PAR 'GYUR, ,SNANG BSTOD BA SHES RAB DANG,
,SEMS DANG GZHAN GYI DBANG DAG STE, ,DE YI RANG BZHIN 'PHRO GSAL
PA, ,DA NI RAB TU BSHAD PAR BYA, ,CHAGS BRAL DANG NI BAR MA NYID,
,DE BZHIN DU NI CHEN PO DAG ,YID LA 'GRO ZHING 'ONG BA DANG, ,MYA
NGAN LA SOGS

@48B GSUM DE BZHIN, ,ZHI DANG RNAM RTOG 'JIGS PA DANG, ,'JIGS PA
BAR DANG SHIN TU 'JIGS, ,SRED DANG SRED PA BAR MA DANG, ,SHIN TU
SRENG DANG NYER LEN PA, ,MI DGE BKRES DANG SKOM NYID DANG, ,TSOR
DANG TSOR BA BAR MA DANG, ,SHIN TU TSOR BA'I SKAD CIG DANG, ,RIG
PA PO DANG RIG 'DZIN

BZHI; ,SO SOR RTOG DANG DO TSA SHES, ,SNYING RJE DANG NI BRTZE BA
GSUM, ,DOGS DANG BSAM PA NYID DANG NI, ,PHRAG DOG CES NI BYA BAR
GRAGS, ,RANG BZHIN SUM CU RTZA GSUM GANG, ,LUS CAN RNAMS KYI RANG
RIG STE, ,KUN RDZOB GSAL BA'I GZUGS KYIS NI, ,MTSAN MO'I

MING DU NGES PAR BSHAD, ,DE BZHIN BUD MED MING DU BRJOD, ,'JAM PO
LTA BU'ANG DE BZHIN NO, ,G-YON PA'I MING YANG DE NYID DE, ,ZLA
BA'I DKYIL 'KHOR PADMA CAN, ,BRTAN PAR BYA BA'I RGYUR GYUR PA,
,DAD PO'I YI GE THIG LER BCAS, ,ZLA BA'I 'OD ZER LTAR SNANG
ZHING, ,SNANG BA'I

YE SHES YANG DAG 'BYUNG, ,SHIN TU STONG PA THABS LDAN PA, ,SNANG
BA MCHED PA ZHES BRJOD DE, ,DE BZHIN DU NI KUN BRTAGS DANG, ,DE
BZHIN SEMS LAS BYUNG BAR BSHAD, ,CHAGS DANG ZHEN DANG DE BZHIN
DGA', ,DGA' BA BAR MA SHIN TU DGA', ,RANGS DANG RAB TU MGU BA
DANG, ,NGO

MTSAR DE BZHIN DGOD PA DANG, ,TSIM DANG DE BZHIN 'KHYUD PA DANG,
,'O BYED DE BZHIN 'JIB PA DANG, ,BRTAN DANG BRTZON DANG NGA RGYAL
DANG, ,BYA DANG 'PHROG DANG STOBS DANG NI, ,SPRO DANG LHAN CIG
SKYES NYID DANG, ,DE BZHIN LHAN SKYES BAR MA DANG, ,SHIN TU LHAN
CIG SKYES DANG GRAG ,RNAM PAR SGEG

DANG ZHE 'GRAS NYID, ,DGE DANG TSIG GSAL BDEN PA DANG, ,MI BDEN
PA DANG DE BZHIN NGES, ,NYE BAR MI LEN SBYIN PA'O, ,SKUL DANG DE
BZHIN DPA' BO DANG, ,DO TSA MED DANG SGYU DANG GDUG ,MI SRUN PA
DANG GYA GYUR NYID, ,MTSAN NYID BZHI BCU GANG YIN PA, ,SHIN TU
STONG PA'I SKAD CIG STE, ,

NYIN MO SKYES PA'I MING DANG NI, ,RTZUB MO G-YAS PAR BSTAN PA
YIN, ,NYI MA'I DKYIL 'KHOR MING DANG NI, ,DE BZHIN DU NI RDO
RJE'I MING, ,THIG LE GNYIS KYIS BRGYAN PA YI, CHA RUNG DE NYID
SHES PAR BYA, ,NYI MA'I 'DO ZER 'DRA BA YANG, ,SNANG BA MCHED
PA'I SBYOR LAS BYUNG, ,SNANG BA THOB PA

@49A *, ,DAG DANG NI, ,NYE BAR THOB PA DE BZHIN TE, ,YONGS SU
GRUB BA NYID DANG NI, ,MA RIG PA NI NYID CES BYA, ,STONG PA CHEN
PO'I TSIG GIS NI, ,RNAM GRANGS 'DI DAG RGYAL BAS GSUNGS, ,CHAGS
PA BAR MA'I SKAD CIG DANG, ,BRJED NGAS PA DANG 'KHRUL PA DANG,
,MI SMRA GYUR

DANG SKYO BA DANG, ,LE LO DE BZHIN THE TSEM STE, ,MA RIG SKAD CIG
BDUN PO NI, ,PHRA MO'I RNAL 'BYOR BAS SHES BYA, ,SA BON THIG LE
LDAN MIN LA, ,RLUNG GI SGO NAS 'BYUNG BA MIN, ,GANG ZHI SPANG BA
THOB PA NI , YONGS SU RDZOGS PA'I MTSAN NYID DO, ,RANG BZHIN PHRA
BA BRGYA DANG NI ,

DRUG CU THAM PA 'DI DAG NYID, ,RLUNG GI BZHON PA'I RGYU YIS NI,
,NYIN DANG MTSAN DU BYUNG BA YIN, ,SKAD CIG THANG CIG YUD TZAM
DANG, ,MIG BTZUMS DE BZHIN THAL MO STE, ,SKAD CIG SE GOL GTOGS
PAR BSHAD, ,THANG CIG YUNGS KAR BSKOR BA DANG, ,YUD TZAM DBUGS

RNGUB 'BYUNG BA TZAM, ,MIG BTZUMS MIG NI BTZUMS PA'I BAR, ,THAL
MO LAG GNYIS BRDABS PA STE, ,SKAD CIG LA SOGS MTSAN NYID DO,
,RANG RIG TZAM GYI YE SHES NI, ,NAM MKHA' LTA BUR MTSAN NYID MED,
,'O NA KYANG DE YI DBYE YOD DE, ,MTSAN MO NYIN MO MTSAMS BDAG

NYID, ,SNANG DANG SNANG BA MCHED PA DANG, ,DE BZHIN SNANG BA NYER
THOB DANG, ,SEMS NI RNAM PA GSUM BSHAD NAS, ,DE YI SGRUB BA'I
BRJOD PAR BYA, ,RLUNG RNAMS PHRA BA'I GZUGS KYIS NI ,,SHES DANG
YANG DAG 'DRES GYUR NAS, ,DBANG PO'I LAM NAS BYUNG NAS NI, ,YUL

RNAMS LA NI DMIGS BAR BYED, ,GANG TSE SNANG BA LDAN GYUR CING,
,RLUNG NI BZHON PA NYID GYUR PA, ,DE TSE RANG BZHIN DE DAG KUN,
,MA LUS LUS BA MED PAR 'BYUNG, ,RLUNG NI GANG DANG GAR GNAS PA,
,RANG BZHIN DE DANG DE 'BYUNG 'GYUR, ,JI SRID RLUNG NI MI RGYU
DANG, ,SNANG BA MI

G-YO BAR GYUR PA, ,SNANG BA GNYIS KYI RGYUR GYUR PAS, ,BDAG GI
DNGOS BO RNAM PAR BRTAG ,JI LTAR SNANG BA THOB PA LTAR, ,GNYIS
KA'I YAN LAG NYID DU 'GYUR, ,SGYU MA DAG NI THAMS CAD LAS, ,BUD
MED SGYU MA KHYAD PAR 'PHAGS, ,YE SHES GSUM GYI DBYE BA NI, ,GSAL

@49B BAR 'DI LAS MTSON PAR 'GYUR, ,'DOD CHAGS NYID DANG CHAGS
BRAL DANG, ,DE YI BAR DE GSUM PO NI, ,DBANG PO GNYIS NI MNYAM
SBYOR BA'I, ,RDO RJE PADMA 'DUS LAS SO, ,YE SHES GNYIS NI MNYAM
SBYOR LAS, ,SNYOMS PAR 'JUG PAR BSHAD PA YIN, ,YE SHES GNYIS

KYI MNYAM SBYOR DANG, ,JI SKAD BSHAD PA'I BYA BA YIS, ,'BAD PAS
YE SHES GANG THOB PA, ,DE NI SNANG BA THOB BA'O, ,GANG ZHIG CHU
SKYES RDO RJE SBYOR, ,KUN RDZOB TU YANG MED GYUR NA, ,LAN CIG
TZAM ZHIG MYONG NAS KYANG, ,RNAL 'BYOR STOBS KYIS 'GRUB PAR
'GYUR, ,YE SHES

'JUG PA'I NGO BO YI, ,DBYE BA JI BZHIN SHES BYAS LA, ,RANG BZHIN
DE NYID SLAR YANG NI, ,RTAG TU RNAL 'BYOR BAS MTSON BYA, ,JI LTAR
SPRIN NI SNA TSOGS SHING, ,MDOG DANG DBYIBS NI THA DAD PA, ,NAM
MKHA'I DBYINGS SU BYUNG NAS NI, ,DE NYID DU NI THIM PAR 'GYUR,
,DE BZHIN RANG

BZHIN THAMS CAD NI, ,SNANG BA GSUM NI RGYU CAN TE, ,MA LUS YUL LA
ZHUGS NAS NI, ,'OD GSAL BAR NI ZHUGS PAR 'GYUR, ,DE 'DRA'I RANG
BZHIN MA SHES PAS, ,MI SHES MUN PAS KHEBS PA NI, ,DGE DANG MI
DGE'I LAS BYAS NAS, ,'GRO BA LDAR NI 'KHOR BAR 'GYUR, ,

MTSAMS MED LA SOGS BYAS NAS NI, ,DMYAL LA SOGS PAR 'TSED PAR
BYED, ,SBYIN SOGS DGE BA BYAS NAS NI, ,MTHO RIS LA SOGS DAG TU
MCHOD, ,SKYE BA DPAG MED STONG PHRAG NI, ,'DIR NI YANG DANG YANG
'THOB PA, ,'DI NI SNGON LAS RNAM SMIN ZHES, ,RMONGS PA RNAMS NI
MYA

DAN BYED, ,RANG BZHIN SNANG BA'I TSUL GYIS NI, ,GANG GIS SKYE BO
NYON MONGS PA, ,DE NYID SHES NAS YE SHES CAN, ,SRID PA'I GZEB LAS
RNAM GROL 'GYUR, ,SHES RAB NGO BO NYID 'DI NI, ,ZLA BA'I DKYIL
'KHOR DAG TU BRTAG ,SEMS NYID RANG GIS MTHONG 'GYUR TE, ,

RANG NYID ZLA BA'I GZUGS BZHIN NO, ,DE NAS ZLA BA LA DMIGS PA,
,RDO RJE'I MTSAN MAR RAB TU BRTAG ,'DI NI RDO RJE LAS BYUNG BA'I,
,RNAL 'BYOR PA YI THABS SU BSHAD, ,ZLA BA RDO RJE SOGS MNYAM
SBYOR, ,SEMS DANG SEMS BYUNG 'DUS BA STE, ,SHES RAB THABS SU 'DUS
PA LAS, ,

@50A *, ,LHA YI GZUGS NI 'BYUNG BAR 'GYUR, ,PHYAG RGYA BZHIS NI
RGYAS BTAB CING, ,LHA YID BRGYAL 'CHANG BYED DE, ,BSKYED PA'I
RIM DANG LDAN PAR NI, ,SNGAGS PA RTAG TU SPYOD PAR 'GYUR, ,JI
SKAD DU DPAL LDAN 'DUS SOGS PAR, ,DE DANG DER NI RGYAS GSUNGS
BA'I,,

JI SRID SGOM LA SBYOR GYUR PA, ,DE SRID DANG PO'I LAS CAN YIN,
,DA NI YONGS RDZOGS RNAL 'BYOR GYI, ,GSAL BA RU NI BSHAD BYA STE,
,STONG BA GSUM GYI RNAM DAG GANG, ,'OD GSAL BAR NI 'DIR BSHAD DO,
,THAMS CAD STONG BAR DE BRJOD DO, ,YE SHES GSUM NI RNAM DAG PA,
,YE

SHES DAG NAS DE NYID RTOGS, ,THAMS CAD MKHYEN PA BLA NA MED,
,'GYUR BA MED CING SNANG BA MED, ,GNYIS MED MCHOG TU ZHI BA NYID,
,YOD DANG DE BZHIN MED PA DANG, ,DE NI TSIG GI SPYOD YUL MIN, ,DE
NAS 'OD GSAL DAG PA LA, ,YE SHES GSUM NI 'BYUNG 'GYUR TE, ,SUM

CU RTZA GNYIS MTSAN 'CHANG ZHING, ,DPE BYAD BZANG PHO BRGYAD CUR
GYUR, ,RNAM BA KUN DU MCHOG LDAN BA'I, ,THAMS CAD MKHYEN DE NAS
'GYUR, ,DE SKAD DU RGYA CHER ROL PA'I MDO LAS, ,SH'AKYA THUB PA
DE BZHIN GSHEGS, ,MNGON PAR BYANG CHUB 'DI BZHED NAS, ,STONG PA
CHEN PO

SANGS RGYAS NYID, ,THOB PAR BYA ZHES MNGON PAR DGONGS, ,NEE
RANYDZA NA'I CHU 'GRAM DU, ,MI G-YO'I TING 'DZIN LA BZHUGS LA,
,DE'I TSE RGYAL BA MKHA' RDO RJE, ,TIL GYIS GANG BU GANG BZHIN
BZHUGS, ,RGYAL BA'I SRAS LA SO GOL GTOGS, ,DE LA DBYANGS GCIG GIS
GSUNGS PA, ,

BSAM GTAN 'DI NI RNAM DAG MIN, ,'DIS RNA MTHAR THUG MI 'THOB STE,
,NAM MKHA'I NGOS LTAR MCHOG GYUR BA, ,'OD GSAL BA NI DE DMIGS
SHING, 'OD GSAL BA YI GNAS THOB NAS, ,RAB DGA'I GZUGS SU SKYE BAR
'GYUR, , DE TSE RAB DGA'I RDO RJE'I SKU, ,KUN GYI MCHOG NI THOB

PAR 'GYUR, ,'DI LTAR SGRA DE GSAN BA DANG, ,DE NAS TING 'DZIN MI
G-YO BTANG, ,'DI LTAR NAM PHYED DUS SU NI, ,RGYAL BA'I SRAS KYIS
DE NYID DMIGS, ,SKU NI DRANG PO MA YIN ZHING, ,MI DRANG PA YANG
MA YIN LA, ,DBUGS GTOD PA DANG RNGUB PA YIS, ,GSUNGS BA MA YIN MI
GSUNG

@50B MIN; ,SPYAN BZANG BTZUMS PA MA YIN ZHING, ,SPYAN PHYE BA
YANG MA YIN PAS, ,THAMS CAD STONG PA RMAD CHEN PO, ,DANG ZHING
GSAL BA'I YE SHES CHE, ,BLA MA NYID KYI DRIN GYIS NI, ,DE NAS DE
NI GSAL MTHONG GYUR, ,'DAS PA DANG NI MA 'ONGS DANG, ,DA LTAR
BYUNG BA'I SRID PA GSUM,

SKAD CIG DE LAM LUS MTHONG, ,'OD GSAL BA NI RNAM DAG 'CHAD, ,RDO
RJE LTA BU'I TING 'DZIN GYIS, ,SKYA RENGS 'CHAR BA'I DUS SU NI,
CHU ZLA DANG NI SMIG RGYU SOGS, ,SGYU MA'I YON TAN RNAMS KYIS
BRGYAN, ,BYANG CHUB SNYING POR BZHUGS NAS NI , ,DE NI BDUD RNAMS
BCOM PAR

MDZAD, ,SH'AKYA MGON POS YANG DAG PA'O, ,YE SHES BLA MED LEGS
THOB NAS, ,'GRO BA GSUM LA PHAN PA'I PHYIR, DE NYID 'DIR NI STON
PAR MDZAD, ,MNGON PAR BYANG CHUB STON PA NI, ,DE NYID YE SHES
ZHES BYAR BSHAD, ,MTSAMS MED LNGA YI LAS CAN DANG, ,MI GANG

BSOD NAMS DMAN PAS KYANG, YID BZHIN NOR DANG 'DRA BA GZHAN, ,BLA
MA'I DRIN GYIS THOB BAR 'GYUR, ,SPYOD PA CI DGAR SPYOD BYED DE,
,'DI NI MA 'ONGS RDZOGS SANGS RGYAS, ,MA CHAGS MIN CHAGS DANG BRAL
BA MIN, ,DBU MAR YANG NI MID DMIGS SO, ,STONG BA MA YIN MI STONG

MIN; ,DBU MAR YANG NI MI DMIGS SO, ,SANGS RGYAS KUN GYI MNYAM
SBYOR BA, ,'DI NYID LTAR NI RAB STON TE, ,YE SHES GSUM BRAL DE
NYID GANG, ,DGONGS PA YIS NI GSUNGS PA YIN, DE BZHIN DPA' LDAN
GSANG 'DUS KYI, ,BYANG CHUB SEMS KYI LE'U LAS, ,

DNGOS MED LA SOGS TSIGS BCAD KYI, MNGON PAR BYANG CHUB MTSAN NYID
GSUNGS, ,'DOD CHAGS LA SOGS RNAMS DAG GANG, , DPAL MCHOG LAS
KYANG GSUNGS PA YIN, , DE NYID DE BZHIN GSHEGS PAS KYANG, ,THAMS
CAD STONG BAR GSUNGS PA YIN, ,SNA TSOGS MDO DANG RGYUD

LAS NI, ,DE NYID GANG ZHIG NYER BSTAN PA, ,THAMS CAD STONG GNAS
'DI NYID LAS, ,DER NI GZHAN DAG MA GSUNGS SO, ,CHOS PHUNG BRGYAD
KHRI BZHI STONG NI, ,THUB PA CHEN POS GSUNGS PA LAS, ,MNGON PAR
BYANG CHUB MTSAN NYID NI, ,SNYING PO LAS NI SNYING POR GSUNGS,
,RAL PA

@51A *, ,GCER BU MGO REG GAM, ,COD PAN 'DUS PA SPONG 'JUG STE,
,SNA TSOGS RTAGS CAN DE DAG NI, ,MNGON PAR BYANG CHUB 'DOD PA
RNAMS, ,DE NYID DMAN PA DE RNAMS KYIS, ,BRTUL ZHUGS SPYOD PA LA
SOGS RIM, ,DE NYID YE SHES DMAN PAS NA, ,DES

NI GROL BA RNYED MI 'GYUR, ,DANG PO LAS KYI SBYOR BA YIS, ,SA
BRGYAD PA NI THOB PAR 'GYUR, ,SNANG BA GSUM POS MTHONG BA DAG ,SA
BCU LA NI RAB TU GNAS, ,MNGON PAR BYANG CHUB LEGS THOB NAS,
,GTZANG MA'I GNAS SU NYE BAR 'GRO, ,SANGS RGYAS ZHING NAS MI LDOG

BAS, ,TSE 'DI NYID KYI THAMS CAD MKHYEN, ,CHOS 'BYUNG MNGON PAR
BYANG CHUB PA'I, ,CHAGS SOGS ROL MO RGYA CHEN PO, ,CHOS DBYINGS
MNGON PAR BYANG CHUB PA, ,JI LTAR RNYED PA'I SPYOD PAS SO, ,MNGON
PAR RTOGS PA GANG 'BYUNG BA, ,BLA MED MNGON PAR BYANG CHUB PA,
,SPROS BCAS

LA SOGS SPYOD PA YIS, ,RNAL 'BYOR PA NI 'DIR SLOB PO, ,GZOD NAS
DAG PA'I RANG BZHIN CAN, ,NGO BO NYID KYIS DE GRUB NA, ,BSLAB
PA'I SBYOR BAS CI ZHIG BYA, ,RTOG LAS DE BZHIN NYID MI SKYE,
,GANG ZHIG DE LTAR 'DIR RTOG NA, ,YE SHES RIM PA SPANGS PA NYID,
,DE YI DBYE BA MI

SHES PAS, ,SLAR YANG SLOB PAR 'GYUR BA YIN, ,RANG BZHIN SNANG
BA'I DBYE SHES SHING, ,DE NYID BZHI PA LA BRTEN KYANG, ,GANG ZHIG
RNAM GSUM MI SLOB NA, ,DAS NI 'BRAS BU THOB MI 'GYUR, ,JI LTAR
SHING LA ME GNAS PA, ,MA GTZUB PAR NI 'BYUNG MI 'GYUR, ,DE BZHIN
BYANG CHUB

BSLAB BRAL BAS, ,TSE 'DI NYID LA 'BYUNG MI 'GYUR, ,GANG ZHIG G-YO
SGYU'I BLO CAN LE LO CAN DAG DANG, ,BLA MA LA SMOD DBANG BSKUR
THOB CES RLOM SEMS 'GYUR, ,BLO DMAN SEMS LDAN KUN MKHYEN YANG DAG
THOB MI 'GYUR, ,NYON MONGS BLA MA'I SKYON RNAMS MTHONG GI YON TAN
MIN, ,

BSNYEN BKUR MED PAR MYUR DU DE NYID THOB PAR 'DOD, ,YANG DAG TSIG
MA YIN ZHES KHRO BCAS G-YO BAR 'GYUR, ,TSOGS NANG BLA MA MTHONG
NA RGYAB KYIS PHYOGS PAR BYED, ,DE NAS DE NI DBEN PAR SONG NAS
PHYAG BYED 'GYUR, ,DE LTAR RANG BZHIN NGAN GYUR DMAN PA'I SLOB MA
NI, ,RANG GI SLOB BU

@51B YIN YANG GZHAN BZHIN YONGS SU SPANG, ,RGYAL RIGS RJE'I RIGS
MCHOG LAS SKYES PAR GYUR PA YANG, ,BRTAN PAR NAM YANG DE NAS
DRUNG DU GZHAG MI BYA, ,YON TAN MCHOG LDAN YE SHES BRTZON PAR
BCAS PA DANG, ,YANG NA BLA MA LA GUS SANGS RGYAS DANG MNYAM LTA,
,RGYAL BA'I CHOS

RNAMS RTOGS SHING BSTAN LA SHIN TU DAD, ,DE 'DIR SNOD GYUR YIN
PHYIR DE LA DRIN SBYIN BYA, ,RGYUD MANG RAB TU THOS SHING LUNG LA
LEGS SBYANGS KYANG, ,BLA MA'I BSNYEN BKUR DMAN PHYIR LUNG THOB MA
GYUR PA, ,DE NI BDAG PHAN TZAM LA'ANG DBANG MED BSTAN PA'I MCHU,
,DE YI BSTAN BCOS

SKYO BA'I RGYU TZAM 'BA' ZHIG YIN, ,SKAL LDAN GYUR CING DE NYID
MAN NGAG THOB GYUR KYANG, ,GANG ZHIG BLO GROS BLUN MIN DON NI
SBYOR NUS PA, ,GZHAN DON BYA BA'I BLO YIS STON LA RAB TU 'JUG
,TSIG GI YON TAN MED NA DE YANG BRNYAS BCAS 'GYUR, ,RGYUD MANG
THOS SHING SHES LDAN GNAS

DRUG SHES PA DANG, ,DRAN DANG BLO GROS BRTAN BLO BRTZON PA PHUN
TSOGS LDAN, ,BLA MA'I ZHABS BKUR BCAS SHING DE NYID LUNG THOB PA,
,RGYUD RGYAL MAN NGAG DE LA BSTAN PAR 'OS PA YIN, ,'PHAGS PA RDO
RJE'I DRIN GYIS RGYUD RNAMS MANG PO THOS, ,GSAL BA RNAM SPRAS
TSIG GIS BYANG

CHUB LAM NI RNAM PHYE BAS, ,SH'AKYA BSHES GNYEN GYIS NI DGE BA
GANG BSAGS DES, ,MKHAS SHING GSAL BA'I RNAM SMIN BYANG CHUB SNOD
GYUR SHOG ,MING GI KHYAD PAR GZHAN YANG BLA NA MED PA'I DGONGS PA
ZHES BYA BA THAMS CAD DAG CING RNAM PAR DAG PA'I RIM PA SLOB DPON
SH'AKYA BA SHES

GNYEN GYIS MDZAD PA STE RIM PA GNYIS PA'O,, ,,RDO RJE CAN RNAMS
KUN GYI GTZO, ,RDO RJE CHE LA PHYAG 'TSAL TE, ,BDAG LA BYIN GYIS
BRLAB PA'I RIM, ,BRTZE BAS BDAG GIS BSHAD PAR BYA, ,DE LA DANG
POR BSKYED PA'I RIM PA'I RJES SU 'BRANG BAS DBANG BSKUR BA THOB
CING, RGYUD

RNAM PA BZHI'I DGONGS PA SHES PA, SHES RAB DANG LDAN ZHING LUS
DANG, NGAG DANG, YID RNAM PAR DBEN PA'I THOS PA 'DZIN PA, BDEN PA
RNAM PA GNYIS LA LHAG PAR MOS PAS RDO RJE SLOB DPON YANG DAG PAR
MNYES PAR BYAS TE DE'I 'OG TU BLA MA MNYES PAR GYUR NAS TSOGS KYI
MCHOD PA CHEN

@52A *, ,PO BYAS LA LO BCU DRUG MA RDO RJE SLOB DPON CHEN PO LA
PHUL TE, DE'I 'OG TU BLA MA'I ZHAL SNGA NAS BDAG LA BYIN GYIS
BRLAB PA'I RIM PA'I MAN NGAG THOB NAS, DE'I 'OG TU PHRENG BA DANG
CHU DANG RDZOGS PA'I SANGS RGYAS DANG RDO RJE DANG DRIL BU SBYIN
PA ME LONG DANG MING DANG SLOB DPON

DANG RJES SU GNANG BA STE, DE DAG DANG BCAS PAR GSANG BA'I DBANG
BSKUR BA THOB NAS BSTOD PA 'DIS BLA MA LA BSTOD PAR BYA'O, ,KHONG
STONG KHYOD KYI SKU LA MED, ,SHA DANG RUS PA KHRAG MED KYANG,
,NAM MKHA' LA NI 'JA' TSON LTAR, ,KHYOD KYI SKU NI STON PAR
MDZAD, ,SKU LA BSNYUN MED MI

GTZANG MED, ,BKRES DANG SKOM PA 'BYUNG MED KYANG, ,KHYOD NI 'JIG
RTEN RJES 'JUG PHYIR, ,'JIG RTEN BYA BA STON PAR MDZAD, ,CHU ZLA
BZHIN DU GZUNG DU MED, ,CHOS RNAMS KUN LA GNAS PA MED, ,NGA RGYAL
MED CING RMONGS MI MNGA', ,DMIGS MED KHYOD LA PHYAG 'TSAL LO,
,GSHEGS

DANG BZHUGS DANG DE BZHIN GZIMS, ,SPYOD LAM DAG NI THAMS CAD DU,
,KHYOD NI RTAG TU MNYAM 'JOG PA, ,MI DMIGS KHYOD LA PHYAG 'TSAL
LO, ,SGYU MA LTA BU'I TING 'DZIN GYIS, ,RDZU 'PHRUL CHE LA RNAM
'PHRUL ZHING, ,SNA TSOGS MIN LA SNYOMS 'JUG PA, ,DMIGS MED KHYOD
LA PHYAG 'TSAL

LO, ,DE LTAR RDO RJE SLOB DPON LA YANG DAG PA'I BSTOD PAS BSTOD
NAS TSIGS SU BCAD PA 'DIS MNYAN PAR BYA BA'I PHYIR GSOL BA GDAB
PAR BYA'O, ,KUN MKHYEN YE SHES PHUL PO CAN, ,SRID PA'I 'KHOR LO
RNAM SBYONG BA, ,DE RING BSHAD PA'I RIN CHEN GYIS, ,GTZO BO BDAG
LA BKA' DRIN

STZOL, ,KHYOD ZHABS PADMA SPANGS NAS NI, ,GTZO BO GZHAN LA SKYABS
MA MCHIS, ,'GRO BA'I DPA' BO THUB CHEN GYIS, ,DE BAS BLO MCHOG
MNYES PAR MDZOD, ,DE LTAR 'JIGS MED GSOL 'DEBS PA'I, ,TSIG DAG
THOS PAR GYUR NAS NI, ,SNYING RJE SLOB MA LA BSKYED DE, ,DE NAS

BDAG LA BYIN BRLAB BRTZAM, ,BDAG BYIN BRLAB PA'I RIM ZHES PA,
,KUN RDZOB BDEN PA BSTAN PA STE, ,DE NI BLA MA'I DRIN DAG GIS,
,'THOB PAR 'GYUR GYI GZHAN DU MIN, ,BDAG LA BYIN GYIS BRLAB PA'I
RIM, ,GANG GIS RNYED PAR MA GYUR PAS, ,MDO SDE RGYUD DANG RTOG PA
LA, ,DE YI NGAL BA

@52B DON MED 'GYUR, ,BDAG LA BYIN BRLAB RIM THOB PA'I, ,GTZO BO
SANGS RGYAS KUN BDAG NYID, ,TSE 'DI NYID DU SANGS RGYAS NI, ,THE
TSOM MED PAR THOB PAR 'GYUR, ,BDAG BYIN BRLAB PA'I TING 'DZIN
DANG, ,DE BZHIN 'OD GSAL BA YI GNAS, ,RGYU DANG 'BRAS BU'I KHYAD
PAR

GYIS, ,BDEN PA GNYIS SU BSTAN PA YIN, ,BDAG BYIN BRLAB PA'I RIM
GYIS NI, ,'OD GSAL BA NI THOB PAR 'GYUR, ,DE BAS RDO RJE SLOB
DPON GYIS, ,DANG POR BDAG LA BYIN BRLAB BSTAN, ,'GRO KUN RANG
DBANG MED PA STE, ,RANG DBANG DU NI 'BYUNG MA YIN, ,DE YI RGYU NI

'OD GSAL BA, ,'OD GSAL THAMS CAD STONG PA'O, ,SEMS GANG GIS NI
BYIS PA RNAMS, ,'KHOR BAR 'CHING BAS BCINGS GYUR PA, ,SEMS DE
NYID KYIS RNAL 'BYOR BA, ,BDE GSHEGS GNAS SU 'GRO BAR 'GYUR,
,'DIR NI GANG YANG SKYE BA MED, ,GANG YANG 'CHI BA YOD MA YIN,
,SEMS KYI

RANG BZHIN RNAM GNAS PAR, ,'KHOR BA NYID NI SHES PAR BYA, ,RLUNG
GI SBYOR BA MED PAR NI, ,SEMS KYI RANG BZHIN GZUNG DU MED, ,SEMS
KYI RANG BZHIN RGYUR GYUR PA, ,LAS DANG SKYE BA KUN DU 'BYUNG,
,DE NYID RLUNG DANG YANG DAG LDAN, ,RNAM SHES GSUM PO SLAR YANG
NI, ,RNAL 'BYOR PA

YI LUS SU 'BYUNG, ,SGYU MA'I LUS ZHES DE LA BSHAD, ,DE BAS 'DI
LTAR 'GRO BA KUN, ,SGYU MA LTA BUR 'DIR BSHAD DE, ,SGYU MA LTA
BU'I TING 'DZIN GNAS, ,THAMS CAD DE DANG 'DRA BAR MTHONG, ,GZUGS
DANG TSOR BA NYID DANG NI, ,'DU SHES DANG NI 'DU BYED RNAMS, LNGA
PA RNAM PAR SHES

BA DANG, ,DE BZHIN KHAMS NI BZHI PO DANG, ,MIG LA SOGS DANG YUL
RNAMS NYID, ,SHES PA LNGA PO NYID DAG STE, ,PHYI DANG NANG DU
RNAM PHYE BA, ,THAMS CAD SGYU MA LAS GZHAN MIN, ,ME LONG NANG GI
GZUGS BRNYAN GYIS, ,SGYU MA'I LUS NI SHES PAR BYA, ,KHA DOG RNAMS
NI 'JA'

LTA BU, ,KHYAB PA CHU YI ZLA BAS SO, ,DNGOS DANG DNGOS MIN LAS GROL
BA, ,RDO RJE SEMS DPA' LEGS BRIS PA, ,ME LONG DRI MA MED PA LA,
,GZUGS BRNYAN GSAL BAR SNANG DANG MTSUNGS, ,RNAM PA KUN GYI MCHOG
LDAN PA'I, ,SKU NI BLTA BAS MI NGOMS PA, ,SLOB MA BZANG PO DE LA
BSTAN,,

@53A *, ,BDAG BYIN BRLAB CES DE BSHAD DO, ,SGYU MAR BSTAN PA'I
MTSAN NYID KYIS, ,'DI NYID NYE BAR MTSON PA STE, ,KUN RDZOB BDEN
PA'I SGYU MA NYID, ,LONGS SPYOD RDZOGS PA'I SKU YANG DE, ,DE NYID
DRI ZA'I SEMS CAN GYUR, ,RDO RJE'I SKU YANG DE NYID YIN, ,RDO RJE
SEMS

DPA' BDAG NYID DE, ,DE BAS BDAG NYID MCHOD LA 'JUG ,BDAG NYID
SANGS RGYAS THAMS CAD DANG, ,BYANG CHUB SEMS DPA' THAMS CAD NYID,
,DE BAS KUN NAS 'BAD PA YIS, ,BDAG NYID RTAG TU MCHOD PAR BYA,
,SNGAGS DANG PHYAG RGYA'I SBYOR BA DANG, ,DKYIL 'KHOR LA

SOGS RNAM RTOG DANG, ,SBYIN SREG GTOR MA LA SOGS KUN, ,RTAG TU
SGYU MA BZHIN DU BYA, ,ZHI BA DANG NI RGYAS PA DANG, ,DE BZHIN
DBANG DANG MNGON SPYOD DANG, ,DGUG SOGS GANG CI'ANG RUNG BA KUN,
,DBANG PO'I GZHU DANG MTSUNGS PAR BYA, ,SGEG DANG NYE BAR LONGS
SPYOD DANG, ,KLU

DANG ROL MO SOGS BSTEN DANG, ,SGYU RTZAL RNAMS LA RAB 'JUG PA,
,CHU ZLA DAG DANG MTSUNGS PAR BYA, ,GZUGS DANG SGRA DANG DE BZHIN
DRI, ,RO DANG REG BYA NYID DAG LA, ,MIG LA SOGS PA 'JUG 'GYUR BA,
,SGYU MA LTA BUR NYE BAR BRTAG ,RDO RJE THEG PA DE NYID DU, ,'DIR
NI MANG DU BSHAD

CI DGOS, ,RNAL 'BYOR PAS NI GANG GANG DMIGS, ,DE DE SGYU MA BZHIN
DU BRTAG ,ME LONG GI NI GZUGS BRNYAN DANG, ,RMI LAM SGYU MA CHU
BUR DANG, ,MIG 'PHRUL MTSUNGS PAR GANG GIS MTHONG, ,DE NI GTZO BO
YIN PAR BSHAD, ,MTHONG BA DANG NI REG PA NYID, ,'GRO BA SGYU MA JI
BZHIN

TE; ,DMIGS MED KUN RDZOB DAG TU NI, ,SGYU MA LTA BUR RAB TU
BSHAD, ,DBANG PO GANG DANG GANG LAM GYUR, ,DE DANG DE YI NGO BOR
BYA, ,MNYAM PAR MA GZHAG SBYOR BA YIS, ,SANGS RGYAS KUN DANG
MNYAM PAR SBYOR, ,KUN DU KUN NAS THAMS CAD DANG, ,BDAG NYID RTAG

TU RNAM PA KUN, ,SANGS RGYAS KUN BDAG DNGOS GRUB NI, ,RANG NYID
KYIS NI DE MTHONG 'GYUR, ,GTZO BO BDE BA KUN RANG BZHIN, ,SEMS
DPA' CHEN PO 'GRO DANG BZHUGS, ,GNAS DANG ZAD DANG GOS LA SOGS,
,MKHA' LA SKAD CIG DAG GIS RNYED, ,SRID PA GCOD PAR

@53B 'GYUR BA DANG, ,'GRO LA RAB MCHOG STON PAR 'GYUR, ,LHA DANG
BCAS PA KUN GYIS MCHOD, ,YANG DANG YANG DU PHYAG BYED 'GYUR, ,JI
LTAR STON PA RDZOGS SANGS RGYAS, ,'JIG RTEN PHAN PAR BZHED PAS
GSHEGS, ,DE BZHIN RNAL 'BYOR CHEN PO NI, ,SNA TSOGS YE SHES RJES
SU SDUD, ,

RDO RJE SEMS DPA' MTSON PAS NA, ,BSGRUB PAR MI BYA CI YANG MED,
,BDE CHEN PHYAG RGYA CHEN PO NI, ,RANG NYID RJES SU 'GRUB PAR
'GYUR, ,LAS DANG NYON MONGS LAS CAN LUS, ,BYED PA PO DANG 'BRAS
BU NYID, ,SMIG RGYU RMI LAM LTA BU DANG, ,DRI ZA'I GRONG KHYER
DAG DANG MTSUNGS, ,'DI

'DRA'I TING 'DZIN MI SHES PAS, ,DNGOS PO LA NI NYER DMIGS TE,
,'DOD CHAGS SNA TSOGS SKYES PA RNAMS, ,DE DAG SGYU MA'I SMAN GYIS
GSO, ,BDAG BYIN BRLAB PA'I MAN NGAG DAG ,GANG GIS BLA MA LAS MA
BSGRUBS, ,RTAG DANG CHAD PA LA DMIGS PAS, ,MI DE PHYIR LDOG 'GYUR
BA YIN,

MCHOD PA THAMS CAD SPANGS NAS NI, ,BLA MA LA MCHOD YANG DAG
BRTZAM, ,DE MNYES PAS NI KUN MKHYEN PA'I, ,YE SHES MCHOG NI THOB
PAR 'GYUR, ,BLA MED BYED PA SLOB DPON GYI, ,RDO RJE SEMS DPA'
MCHOD BYAS NAS, ,DE YI BSOD NAMS MA BYAS CI, ,DKA' THUB MA BSTEN
GANG ZHIG YOD,,

DE NYID MI ZAD 'DOD PA YIS, ,SHIN TU DGA' BA GANG DANG GANG,
,SHIN TU KHYAD PAR CAN NYID DE, ,DE DANG DE NI BLA MAR SBYIN,
,SLOB DPON GYIS NI SDIG PA 'PHROG ,SLOB DPON GYIS NI 'JIGS PA
SEL, ,SLOB DPON GYIS NI SDUG BSNGAL GYI, ,RGYA MTSO'I 'JIGS LAS
PHA ROL BSGRAL, ,GANG ZHIG

NGA RGYAL GYIS SBAGS SHING, ,YANG DAG RIM PA SUN 'BYIN DANG, ,DE
NYID CHOS LA BRNYAS BCAS PA, ,DE LAS DE NYID BSTAN MI BYA, ,BLA
MA LA GUS BDEN PAR SMRA, ,RNAM PAR MKHAS SHING RGYUD GCIG LA,
,DAM TSIG SPYOD PA BSRUNG BA DAG ,RIM PA DE LA BSTAN PAR BYA,
,BDAG LA BYIN GYIS BRLAB PA'I RIM PA

SLOB DPON KLU SGRUB KYI ZHAL SNGA NAS MDZAD PA STE RIM PA GSUM
PA'O,, ,,THAMS CAD STONG PA NYID STON PAS, ,RDO RJE SEMS DPA'
PHYAG BYAS TE, ,BZHI BA MNGON PAR BYANG CHUB PA'I, ,RIM 'DI BDAG
GIS BSHAD PAR BYA, ,'DI NI RANG BYUNG BCOM LDAN 'DAS, ,GCIG PU
BDAG NYID

@54A *, ,CHE BA'I LHA, ,MAN NGAG RNAMS NI RAB STER BAS, ,RDO RJE
SLOB DPON DE BAS LHAG ,DE NI YANG DAG MNYES BYAS TE, ,LO 'AM YANG
NA ZLA BA LA, ,BLA MA DE NI MNYES BYAS LA, ,CI NUS PAS NI MCHOD
PAR BYA, ,CI 'BYOR BA YI PHYAG RGYA NI, ,LEGS PAR BSLABS

LA DBUL BYA ZHING, ,TSOGS KYI DKYIL 'KHOR DBUS SU NI, ,CHO GA JI
BZHIN MCHOD PAR BYA, ,DE NAS 'DOD YON LNGA SPYOD PAS, ,RNAL 'BYOR
CHEN PO MNYES GYUR TE, ,SNYOMS PAR 'JUG PA'I CHO GA YIS, ,SNANG
BDAG NI BSKYED PAR BYA, ,BYANG CHUB SEMS NI RAB 'BAD PAS, ,KA

LA SHA SOGS DAG TU GZHAG ,SLOB MA BZANG LA BLA MA YIS, ,BRTZE BAS
NAM PHYED DUS DBANG BSKUR, ,DBANG BSKUR YANG DAG THOB NAS NI,
,THO RANGS KYI NI DUS SU YANG, ,SLOB MAS THAL SBYAR BLA MA LA,
,MCHOD CING BSTOD PAS MNYES PAR BYA, ,KHAMS GSUM LAS NI RNAM GROL
ZHING,,

NAM MKHA' DANG NI MNYAM GYUR LA, ,'DOD PA RNAMS KYIS MA GOS PA,
,DMIGS MED KHYOD LA PHYAG 'TSAL LO, ,PHUNG PO RNAMS DANG KHAMS
RNAMS DANG, ,SKYE MCHED RNAMS LA MI BRTEN CING, ,PHYIN CI LOG LAS
RNAM GROL BA, ,DMIGS MED KHYOD LA PHYAG 'TSAL LO, ,RNAM RTOG

MED CING KUN RTOG MED, ,THUGS NI RAB TU MI GNAS PA, ,BSAM GYIS MI
KHYAB PA YI THUGS, ,DMIGS MED KHYOD LA PHYAG 'TSAL LO, ,JI LTAR
NAM MKHA' GNAS MED CING, ,SBROS MED GOS PA MED PA LTAR, ,MKHA'
DANG MNYAM PA'I THUGS MNGA' BA, ,DMIGS MED KHYOD LA

PHYAG 'TSAL LO, ,THAMS CAD STONG PA'I RANG BZHIN CAN, ,MNGON PAR
BYANG CHUB LTA BAR 'TSAL, ,SLOB MAS THAL SBYAR BLA MA LA, ,BSTOD
NAS SLAR YANG BSKUL BAR BYA, ,LAS DANG SKYE LAS RNAM GROL ZHING,
,SNANG BA GSUM PO SPANGS PA YI, ,MNGON PAR BYANG CHUB MTHONG BAR
NI, ,

MGON PO CHEN PO BDAG 'TSAL LO, ,SANGS RGYAS KUN GYI YE SHES CHE,
,DE BZHIN GSHEGS PA KUN GYI GNAS, ,RDO RJE YE SHES BLA NA MED,
,SLOB DPON CHEN PO BDAG 'TSAL LO, ,THOG MTHA' MED CING ZHI BA
DANG, ,NYON MONGS THAMS CAD RNAM SBYONG ZHING, ,LUS DANG NGAG
DANG

@54B SEMS SBYONG BA, ,RDO RJE CHEN PO BDAG 'TSAL LO, ,DE LTAR YON
TAN YANG DAG PA, ,BRJOD PAS RNAL 'BYOR PAS MNYES BYA, ,SNYING RJE
SLOB MA LA BSKYED DE, ,DE NAS RIM PA 'DI NYID BRTZAM, ,MTSAN MO
SNANG BA'I CHA STE GSAL BA NYI MA'I ZER 'GYED SNANG BA MCHED PA
YIN, ,MTSAMS NI SNANG BA THOB

PAR RANG GI RANG BZHIN RNAMS KYIS LAN CIG MIN PAR 'GRO, ,MTSAN
MIN NYIN PAR MA YIN MTSAMS MIN GANG ZHIG RANG BZHIN RNAMS DANG
RNAM BRAL BA, ,DE NI BYANG CHUB SKAD CIG YIN PAR BLA MA MCHOG
BSHAD RNAL 'BYOR PA NYID YUL, ,MTSAMS KYI MTHA' NI 'JIG MIN MUN
NAG TSOGS NI MA LUS

GANG DU 'DAS PA DANG, ,JI SRID NYI MA MA SHAR SKAD CIG 'DIR NI
DRI MED YANG DAG MTHA' RU BSHAD, ,SLOB DPON MCHOG NI RAB RIB BRAL
BAS SLOB MA LA NI PHYI ROL BYANG CHUB BSTAN, ,NANG GI BDE BA
RNYOG BRAL SANGS RGYAS BYANG CHUB SKAD CIG DAG GIS THOB PAR
'GYUR, ,THA MAR 'BYUNG DANG THOG

MAR 'BYUNG BA'AM, ,DBUS MIN 'BYUNG BA'AM DBUS SU 'BYUNG BA'AM,
,MTHA' MIN 'BYUNG BA'AM MTHAR NI 'BYUNG BA RNAMS, ,DE DAG THAMS
CAD STONG PAR DAM PAS GSUNGS, ,GANG DU 'GRO BA DANG NI 'ONG MED
CING, ,ZAD DANG 'PHEL MED DNGOS DANG DNGOS MED MIN, ,NGO MTSAR
GZUGS CAN

YIN ZHING NGO MTSAR MIN, ,GNAS PAR 'GYUR MIN MYUR DU 'GRO BA MIN,
,GANG ZHIG YOD DANG MED PA'I THA SNYAD RNAMS DANG BRAL, ,BSOD
NAMS GZUGS MIN SDIG PA'I GZUGS MA YIN, ,BSOD NAMS SDIG GI BDAG
MIN MCHOG GYUR PA, ,DE NI THAMS CAD STONG PAR SNGAGS RGYAS RNAMS

KYIS GSUNGS, ,RNAL 'BYOR PAS NI DE LTA'I DE NYID THOB, ,RGYU DANG
MI RGYU'I BDAG NYID 'GRO GNYEN GCIG ,YE SHES RANG BZHIN MI YI
SENG GE GANG, ,MI ZAD LUS THOB MA LUS 'GRO BA'I RGYU, ,DE NI YON
PO'I LUS KYANG DRANG PO YIN, ,STAN LA GNAS MED GYUR KYANG GNAS PA
YIN, ,

DE NI MIG BTZUMS GYUR KYANG RNAM RGYAS YIN, ,DE NI MNYAM MA BZHAG
KYANG MNYAM BZHAG YIN, ,DE NI TSIG DANG LDAN YANG BRJOD BRAL YIN,
,DE NI LONGS SPYOD LDAN YANG GZUNG BRAL YIN, ,DE NI 'JIG RTEN
MGON YANG GZHAN BRAL 'GYUR, ,GANG ZHIG DE NYID RTOGS SHING NYES
KUN ZAD, ,

@55A *, ,MAN NGAG THOB PA'I SLOB MA YIS, ,DE NAS RNAL 'BYOR RNAM
GNYIS BSLAB, ,RIL POR 'DZIN PA'I RIM PA DANG, ,DE BZHIN RJES SU
GZHIG PA'O, ,MGO BO NAS NI RKANG PA'I BAR, ,JI SRID SNYING GAR
PHYIN PA'I BAR, ,RNAL 'BYOR YANG DAG MTHA' LA 'JUG ,RIL

POR 'DZIN PA ZHES BSHAD DO, ,RGYU BA DANG NI MI RGYU NYID, ,DANG
PO 'OD GSAL BAR BYA STE, ,PHYI NAS DE BZHIN BDAG NYID BYED, ,RJES
SU GZHAG PA'I RIM PA YIN, ,DBUGS KYI RLUNG NI ME LONG LA, ,JI
LTAR KUN DU THIM GYUR PA, ,DE BZHIN RNAL 'BYOR YANG DAG MTHAR,
,YANG DANG YANG

DU 'JUG PAR BYED, ,'GRO DANG 'DUG DANG NYAL DANG ZA, ,MIG BTZUMS
'BYED DANG DGOD PA NA, ,BSAM GTAN SBYOR BA 'DI YIS NI, ,DE NYID
RIG PA RTAG TU GNAS, ,GZUGS BCAS 'OD ZER DE DANG DE, ,RNAM SHES
RLUNG DANG LDAN PA YI, ,BDAG BYIN BRLAB PA'I RIM GYIS KYANG, ,

SEMS CAN DON DU'ANG LAN 'GA' 'GYUR, ,JI LTAR DANG BA'I CHU KLUNG
LAS, ,NYA DAG MYUR DU LDANG BA LTAR, ,DE BZHIN THAMS CAD STONG
GSAL LAS, ,SKYU 'PHRUL DRA BA 'BYUNG BAR 'GYUR, ,RIGS LNGA'I
SANGS RGYAS LA LTOS PA'I, ,PHYAG RGYA CHEN POR BRTAG PA NI, ,'OD
ZER LNGA YI 'BYUNG

BA DAG ,NAM MKHA'I 'JA' TSON DAG DANG MTSUNGS, ,PHYAG RGYA 'CHING
BAR BYED BA'AM, ,GAL TE GSANG SNGAGS ZLOS PA'AM, ,GANG GZHAN
THAMS CAD BYED PA NA, ,THAMS CAD STONG PA'I GZHI LA GNAS, ,THAMS
CAD ZA ZHING KUN LA LTA, ,KUN LA PHYAG BYED KUN DU 'GRO, ,THAMS
CAD BYED PA'I

MTSAN MA CAN, ,THAMS CAD STONG PAS 'GRUB PAR 'GYUR, ,BYANG CHUB
SEMS NI DON DAM ZHES BYA BA, ,SKAL BZANG SLOB MA BZANG POS MAN
NGAG THOB, ,THAL MO SBYAR NAS ME TOG 'DZIN PA YI, ,BLA MA LAS NI
SLAR YANG BLANG BAR BYA, ,DNGOS PO KUN DANG RNAM BRAL ZHING,
,PHUNG PO KHAMS DANG SKYE MCHED

DANG; ,GZUNG DANG 'DZIN PA RNAM SPANGS PA, ,CHOS BDAG MED DANG
MNYAM MED PA, ,RANG SEMS GZOD NAS MA SKYES PA, ,STONG PA NYID KYI
NGO BO NYID, ,DE NAS RJES SU MTHUN PA'I YON, ,BLA MA LA NI DBUL
BYA STE, ,RIN CHEN KHYIM DANG GLANG PO RTA, ,YUL DANG MAL STAN
DAG DANG NI, ,BRAN PHO BRAN

@55B CHUNG MA SDUG ,BU MO SHIN TU YID 'ONG DANG, ,GANG GIS BDAG
KYANG DBUL BYA NA, ,LHAG MA RNAMS LTA SMOS CI DGOS, ,SLOB DPON LA
NI DRIN THOB DRI MED BRTAN PA'I BLO LDAN DNGOS KUN BDAG ,GSAL DAG
SHIN TU PHRA BA MCHOG ZHI'I RANG BZHIN SANGS RGYAS MYA NGAN 'DAS
PA'I KHAMS, ,GNYIS

MED RTOG BRAL RTAG TU BDE BA'I RANG BZHIN DE NYID RNAL 'BYOR PAS
BSGOM BYA, ,BSOD NAMS BSOD NAMS MIN GROL RANG NYID 'DIR NI BCOM
LDAN RDO RJE SEMS DPA'I 'GYUR, ,MCHOG TU GSANG BA'I BDE BA MNGON
PAR BYANG CHUB PA'I RIM PA STE SLOB DPON KLU SGRUB KYI ZHAL SNGA
NAS MDZAD PA STE RIM PA

BZHI PA'O,, ,,MGON PO SANGS RGYAS KUN BDAG NYID, ,GNYIS PA THAMS
CAD RNAM SPANGS LA, ,PHYAG 'TSAL NAS NI ZUNG 'JUG PA'I, ,RIM PA
THA MA BRI BAR BYA, ,'KHOR BA DANG NI MYA NGAN 'DAS, ,RTOG PA
GNYIS PO SPANGS PAS NA, ,GANG DU DNGOS PO GCIG GYUR PA, ,ZUNG DU

'JUG CES DE LA BSHAD, ,KUN NYON MONGS DANG RNAM PAR BYANG, ,DON
DAM NYID DU SHES NAS NI, ,GANG GIS GCIG TU SHES GYUR PA, ,DE YIS
ZUNG DU 'JUG PAR SHES, ,DNGOS PO RNAM BCAS KUN RTOG DANG, ,DNGOS
PO MED PAR RTOG PA DAG ,DNGOS BO MED PAR RTOG PA DAG ,RNAL 'BYOR
PAS NI CIG CAR SPYOD, ,DE NI

ZUNG 'JUG SHES PA'O, ,GZUNG BA DANG NI 'DZIN PA ZHES, ,RNAM GNYIS
BLO NI YOD MIN GYI, ,GANG DU MI PHYED BLO YOD PA, ,DE NI ZUNG
'JUG CES BYAR BSHAD, ,RTAG DANG CHAD PA'I BLO DAG NI, ,GANG GIS
SPANGS NAS GNAS PA YI, ,ZUNG DU 'JUG PA'I RIM 'DI YI, ,DE NYID
SHES TE

MKHAS PA YIN, ,SHES RAB SNYING RJE GCIG PAR NI, ,SHES NAS GANG DU
'JUG GYUR PA, ,ZUNG 'JUG CES BYAR BSHAD PA STE, ,RIM 'DI SANGS
RGYAS SPYOD YUL LO, ,THABS DANG SHES RAB SNYOMS 'JUG PAR, ,THAMS
CAD BSDUS LAS SHES GYUR PA, ,RNAL 'BYOR CHEN PO GANG DU GNAS, ,DE
NI ZUNG DU 'JUG PAR

'GYUR, ,GANG DU LHAG MAR BCAS PA DANG, ,DE BZHIN LHAG MA MED PA
ZHES, ,'DI LTA'I RTOG PA MED GYUR PA, ,DE NI ZUNG DU 'JUG PA'O,
,GANG DU GANG ZAG BDAG MED DANG, ,CHOS LA BDAG MED PA DAG GO
,RTOG PA GNYIS LAS RNAM GROL BA, ,ZUNG DU 'JUG PA'I MTSAN NYID
DO, ,DE NYID SHES PA'I RIM SHES NAS,,

@56A *, ,BDAG BYIN BRLAB PA'I 'OD GSAL LA, ,DE NYID LA NI 'DUS PA
GANG, ,ZUNG DU 'JUG PA'I RIM 'DI YIN, ,RIL POR 'DZIN DANG RJES
ZHIG DANG, ,'JUG DANG DE BZHIN GNAS PA DANG, ,DE NAS GANG DU
LDANG GYUR PA, ,MNYAM GYUR ZUNG DU 'JUG PA'O, ,KUN RDZOB DANG NI

DON DAM DAG ,SO SO'I CHAR NI SHES GYUR PA, ,GANG DU YANG DAG
'DRES GYUR PA, ,ZUNG DU 'JUG PAR DE BSHAD DO, ,DE BZHIN NYID LA
DMIGS NYID DANG, ,GANG DU LDANG BAR GYUR PA NI, ,ZUNG DU 'JUG PA
DE YIN TE, ,MI ZAD RNAL 'BYOR PA YI GNAS, ,GNYID LOG DANG NI SAD
PA STE, ,GNAS

SKABS DE GNYIS SPANGS PA NI, ,GNYID LOG SAD DANG RNAM BRAL BA,
,ZUNG 'JUG YIN PAR STON PAS GSUNGS, ,MNYAM PAR BZHAG DANG MA
BZHAG PA, ,GANG LA 'DI DAG THAMS CAD MED, ,DNGOS DANG DNGOS MED
RNAM SPANGS PA, ,RNAL 'BYOR PA NI ZUNG 'JUG GNAS, ,DRAN DANG

MI DRAN LAS GROL ZHING, ,RTAG TU 'BYUNG BA'I MTSAN NYID CAN,
,RNAL 'BYOR BA NI 'DOD BZHIN SPYOD, ,ZUNG 'JUG RIM PA LA GNAS
PA'O, ,CHAGS DANG CHAGS MIN LAS GROL ZHING, ,MCHOG TU DGA' BA'I
LUS DANG LDAN, ,'KHOR BA SRID DU GNAS BYED PA, ,ZUNG 'JUG RNAM
PAR BSGOM

PA'O; ,BYA BA DANG NI BYED PA DANG, ,MI BYED PA YI NGO BO NYID,
,GNAS GANG RNAL 'BYOR PAS SHES PA, ,ZUNG DU 'JUG PAR DE BSHAD DO,
,BSKYED PA'I RIM PA 'DI GCIG YIN, ,GZHAN YANG RDZOGS PA'I RIM PA
DAG ,GNYIS PO GANG DU GCIG GYUR PA, ,DE NI ZUNG DU 'JUG PAR
BSHAD, ,

YONGS SU DAG PA'I LHA DANG NI, ,'DIR NI MA DAG PAR GYUR ZHES,
,GANG ZHIG MI PHYED PAR RTOG PA, ,GANG YIN DE NI ZUNG 'JUG PA'O,
,GZUGS CAN DANG NI GZUGS MED CES, ,RTOG PA GNYIS PO SPANGS PAS
NA, ,GANG ZHIG ZHI RTOGS RNAL 'BYOR DBANG, ,DE NI ZUNG 'JUG THOB
PA'O, ,DA LTAR

GANG GNAS RNAL 'BYOR PA'O, ,ZUNG 'JUG RIM LA GNAS PA STE, ,DE NI
KUN MKHYEN DE NYID MTHONG, ,SNA TSOGS 'DZIN CES BRJOD PA YIN,
,SGYU 'PHRUL DRA BAS MNGON SANGS RGYAS, ,'KHOR BA'I RGYA MTSO'I
PHA ROL SO NA, ,BYA BA BYAS PA'I RNAL 'BYOR CHE, ,BDEN PA GNYIS
KYI TSUL LA GNAS, ,DE

@56B NYID GNYIS MED YE SHES TE, ,MI GNAS MYA NGAN 'DAS PA YIN,
,SANGS RGYAS RDO RJE SEMS DPA' NYID, ,DE BZHIN KUN GYI DBANG
PHYUG YIN, ,RDO RJE LTA BU'I TING 'DZIN YANG, ,RDZOGS PA'I RIM
GNAS DE NYID DE, ,SGYU MA LTA BU'I TING 'DZIN DANG, ,GNYIS SU MED
PAR DE BSHAD DO, ,SGRA GANG

SKYE MED LA SOGS PA, ,GNYIS MED YE SHES STON PA RNAMS, ,THAMS CAD
'DI YI TSIG YIN TE, ,DER NI GZHAN DAG MED PAR BSHAD, ,GANGG'A
KLUNG GI BYE SNYED KYI, ,SANGS RGYAS RNAMS KYIS 'DI DAG NYID,
,THUGS CHUD YOD MED PHYOGS SPANGS PA, ,PHYAG RGYA CHEN PO'I BDAG
NYID SGRUB, ,ZUNG

'JUG GO 'PHANG LA GNAS PA'I, ,SLOB BZHIN PA YI RNAL 'BYOR CHE,
,ZUNG DU 'JUG PA BSGOMS GYUR PAS, ,SPYOD PA'ANG DE DANG GNYIS SU
MED, ,JI LTAR BDAG NYID DE BZHIN DGRA, ,CHUNG MA DE BZHIN MNA' MA
DANG, ,JI LTAR SMAD 'TSONG DE BZHIN MA, ,JI LTAR BRAM ZE DE BZHIN
GDOL, ,

JI LTAR PAGS PA DE BZHIN GOS, ,JI LTAR RIN CHEN PHUB MA DANG, ,JI
LTAR CHANG DANG DE BZHIN GCI, ,JI LTAR BZA' BA DE BZHIN BSHAD,
,JI LTAR DRI BZANG GA PUR DAG ,DE BZHIN BSHANG LAS BYUNG BA'I
DRI, ,JI LTAR BSTOD PA BYED PA'I TSIG ,DE BZHIN DU NI SMOD PA'I
TSIG ,DRAG PO RDO RJE CAN DE

BZHIN, ,JI LTAR NYIN MO DE BZHIN MTSAN, ,JI LTAR RMI LAM DE BZHIN
MTHONG, ,JI LTAR 'JIG PA DE BZHIN GNAS, ,JI LTAR BDE BA DE BZHIN
SDUG ,JI LTAR SDANG BA DE BZHIN BU, ,MNAR MED MTHO RIS DE BZHIN
TE, ,DE BZHIN SDIG DANG BSOD NAMS SO, ,DE LTAR SHES NAS YE SHES
CAN, ,

RTOG PA MED PAR THAMS CAD BYED, ,SPAS PA'I BRTUL ZHUGS KUN
BSGRUBS NA, ,PHUN SUM TSOGS PA THAMS CAD 'GRUB, ,MCHOG GYUR RIM
PA LNGA PA 'DI, ,BSHAD NAS BSOD NAMS GANG THOB PAS, ,ZUNG DU 'JUG
PA'I TING NGE 'DZIN, ,'DI YIS 'JIG RTEN ROL PAR SHOG ,ZUNG DU
'JUG

PA'I RIM PA SLOB DPON KLU SGRUB KYI ZHAL SNGA NAS MDZAD PA STE
RIM PA LNGA PA RDZOGS SO,, ,,'PHAGS PAS MDZAD PA'I RDZOGS TSUL
RIM PA LNGA, ,LAM LNGA SBYANG PHYIR BLA MA'I BKA' BSGYUR BAS,
,SGRIB PA LNGA BRAL YE SHES LNGA THOB STE, ,SKU LNGA MNGON SHES
LNGAR LDAN SANGS RGYAS SHOG ,

@57A *, ,RGYA GAR GYI MKHAN PO A'A TZ'ARYA SHRADDHA KA RA WARMA
DANG, ZHU CHEN GYI LO TZ'A BA BANDE RIN CHEN BZANG POS BSGYUR
CING ZHUS TE, SLAD KYI RGYA GAR GYI MKHAN PO KA MA LA GUPTA DANG,
LO TZ'A BA RIN CHEN BZANG POS YUL DBUS KYI DPE DANG YANG GTUGS TE
GTAN LA PHAB PA'O,, ,,