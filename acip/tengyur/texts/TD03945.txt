@235A #, ,RGYA GAR SKAD DU, YA TI KARMI BH'U MI KA RI PA RI, BOD SKAD
DU, LAS DANG PO PA'I SA SBYANG BA, ,SANGS RGYAS LA PHYAG 'TSAL
LO, ,NYI MA LTA BUR GZI LDAN SKU, ,SANGS RGYAS ZHABS LA PHYAG
'TSAL TE, ,LAS NI DANG PO PA YIS, ,SBYANG BA 'DIR NI BSHAD PAR
BYA, ,LAM MA SBYANGS PA'I NYES

PA DANG, ,LAM GYI SBYANG BA GANG ZHE NA, ,LAM MA SBYANGS PA'I
SKYE BO DAG ,BYES BGROD NGAL DUB TSA GRANG DANG, ,LCI DANG RTZUB
DANG SKYO BA DANG, ,BKRES SKOM GDUNG SHING BRNYAS PA DANG, ,'JIG
DANG YI MUG NYAMS SU MYONG, ,MYA NGAN 'TSOR 'GRIB BCAS PA DANG,
,KHA CIG SPYI'U TSUGS DMYAL BA

@235B DANG; ,DUD 'GRO YI DAGS RNAMS SU BSTEN, ,NOR DANG BZA'
BTUNG GRAGS PA DANG, ,'DOD PAS BYES 'GROD SDUG BSNGAL CAN, ,RE BA
'BRAS BU MED PA DANG, ,SDUG DANG BRAL DANG MI SDUG PHRAD, ,MI
BZAD NA RGAS 'DZOMS BZHIN DU, ,'CHI BDAG DRUNG DU MYUR 'GRO BA,
,MA TSOR

GA ZHAR BCAS SHING BRTZE, ,TSE 'DI DON MED MYUR DU 'DA', ,YANG
DANG YANG DU SKYE BA YI, ,'KHOR BA'I NYES PA GRANGS MED BSTEN,
,KYI HUD LAM LAS NYAMS PA YI, ,SKYE BO DAG NI NYAM NGAR GNAS, ,MI
BZAD MYA NGAN 'BROG DGON DU, ,LAM GOL GYUR PA DAG DANG MTSUNGS,
,MIG

LDAN LAM LOG 'GRO BA LTAR, ,LAM LAS NYAMS PA'I SKYE BO SMAD, ,DE
LA LAM SBYANGS PA GANG ZHE NA, ,'DIR LAS DANG PO PA'I SA NI LAM
GYI DANG PO STE, ,DE SBYANG BA NI DBYE BA RNAM PA DU MA DANG LDAN
PA'I DKON MCHOG GSUM LEGS PAR SHES NAS PHYAG 'TSAL BA DANG, RGYA
CHER MCHOD

PA DANG, YON TAN BRJOD PAS BSTOD PA DANG, SNYING THAG PA NAS
SKYABS SU 'GRO BA DANG, RJES SU DRAN PA BSGOMS PAS BSLAB PA LA
SLOB PAS SKYABS PHUN SUM TSOGS PA YIN, MI DGE BA BCU'I NYES PA
SHES PA DANG, DGE BA BCU'I YON TAN SHES PA DANG, DGE BA BCU'I

SDOM PA LEN PA DANG, BLANGS PA SLAR MI GTONG BA DANG, LAN 'GA'
NYAMS NA YANG CHOS BZHIN DU SLAR 'CHOS PAS SDOM PA LA GNAS PA
YIN, BYANG CHUB SEMS KYI PHAN YON LEGS PAR SHES PA DANG, DE SKYE
BA'I RGYU LA GNAS PA DANG, SEMS DE YANG DAG PAR BSKYED BA DANG,
,BSKYED

PA'I MI MTHUN PA'I PHYOGS RING DU SPONG BA DANG, SEMS DE 'PHEL
ZHING MI BRJED PA'I CHOS LA GNAS PAS BYANG CHUB KYI SEMS LA GNAS
PA YIN PAS, DE LTAR CHOS RNAM PA GSUM LA RNAM PA BCO LNGAR PHYE
BA 'DI NI 'DIR SA SBYANG BA'I GZHI DANG, RTEN DANG, GNAS ZHES
BYA'O, ,DE GZHI DE LTA BU

LA BRTEN NAS, LAM GYI DNGOS GZHI GANG, JI LTAR SBYANG ZHE NA,
GZHI DE DAG LA LEGS PAR GNAS PAS 'JUG PA BYANG CHUB KYI SEMS
BLANG BA BYAS NAS, JI LTAR BLANGS PA'I SDOM PA LAS MI 'DA' BAR
BYAMS PA TSAD MED PA BSGOM PA DANG, DRAN PA NYE BAR GZHAG PA BZHI
BSGOM ZHING,

@236A *, ,YANG DAG PAR SPONG BA BZHI LA GNAS PAR BYA STE, 'DI NI
LAS DANG PO PA'I SA'I DNGOS GZHI YID LA BYA BAS, RIM GYIS 'PHAGS
PA'I BDEN PA LA 'JUG PAR BYA'O, ,DE YANG DRAN PA NYE BAR GZHAG PA
DANG, YANG DAG PAR SPONG BA BZHI GRUB NAS, TING NGE 'DZIN GYI NGO
BO RDZU

'PHRUL GYI RKANG PA BZHI LA GNAS PA NA, SA DE NYID KYI KHYAD PAR
THAR PA'I CHA DANG MTHUN PA'I DGE BA'I RTZA BA BSKYED PA YIN TE,
BDAG DANG GZHAN GYI 'BYOR PA DANG, ,'DUN DANG TSUL KHRIMS DBANG
PO DANG, ,DE BZHIN ZAS DANG MI NYAL DANG, ,SHES BZHIN DU NI MI
SPYOD DANG, ,DE BZHIN DGE

BA'I BSHES GNYEN DANG, ,DAM CHOS NYAN DANG SEMS PA DANG, ,BAR
CHAD MED DANG GTONG BA DANG, ,DGE SBYONG BRGYA NI THA MA YIN,
,DAD LDAN G-YO MED NAD NYUNG DANG, ,BRTZON 'GRUS SHES RAB 'DOD
CHUNG DANG, ,CHOG SHES GSO SLA DGANG SLA DANG, ,SBYANGS DANG
MDZES DANG DROD RIG DANG, ,SKYES

BU DAM CHOS MKHAS RTAGS DANG, ,BZOD DANG DES DANG GYA NOM PA'O,
,ZHES BYA BA'I YON TAN DANG LDAN LA, DE LAS GZHAN PA THEG PA CHEN
PO'I TSOGS LAM GYI KHYAD PAR LUS LA DBANG BA LA SOGS PA DANG,
SNYING RJE CHEN PO'I SGO SNGON DU GYUR PAS SDUG BSNGAL BA MTHONG
BA NA RANG DBANG MED

PAR MCHI MA'I RGYUN 'BAB PA LA SOGS PA 'BYUNG NGO, ,DE LTAR BYANG
CHUB SEMS DPA'I SDOM PA DANG, BYAMS PA'I TING NGE 'DZIN DANG,
DRAN PA NYE BAR GZHAG PA DANG, YANG DAG PAR SPONG BA DANG, RDZU
'PHRUL GYI RKANG PA BZHI PO SNGA MA'I RTEN DANG BCAS PA 'DI NI,
TSOGS KYI LAM DANG,

LAS DANG PO PA'I SA DANG, DAD PA'I SA ZHES BYA'O, ,DA NI 'DIR
NYIN MTSAN GYI CHA LAS YANG DAG PAR SPONG BA BZHI LA GNAS PAS LAM
SBYANG BA BRJOD PA, THO RANGS MAL NAS LANGS NAS NI, ,BZHI GSUM
DRAN PAS BRTUL ZHUGS MCHOG ,BDAG GZHAN BRJE DANG 'JIG RTEN GYI,
,CHOS BRGYAD

MNYAM PAR MOS PA BSKYED, ,DE NAS YID NI BSDUS PA YI, ,KYE MA SEMS
CAN BDE 'GYUR BSAM, ,DE NAS LUS DANG TSOR BA DANG, ,SEMS DANG
CHOS NI MI GTZANG DANG, ,SDUG BSNGAL MI RTAG BDAG MED CES, ,PHYIN
CI LOG BZHI'I GNYEN PO BSGOM, ,RE RE'AM YANG NA RIM GYIS KYANG,
,NAM

@236B LANGS BAR DU 'BAD PAS BSGOM, ,GANG ZHIG LUS CAN GROL 'GYUR
BA'I, ,LAM GYI DANG PO 'DI NYID YIN, ,DE NAS NAM NI LANGS PA
DANG, ,CI RIGS GTZANG SBRA BYAS NAS NI, ,MCHOD RTEN PHYAG 'TSAL
MAndAL BYA, ,SDIG BSHAGS LA SOGS RGYAS BYAS TE, ,LHAG PAR SKYABS
SU

'GRO BA DANG, ,BYANG CHUB SEMS NI BRTAN PO BSKYED, ,CI RIGS BSKOR
BA BYAS NAS NI, ,BLA MA DANG NI RGAN PO DANG, ,CHOS SMRA BA
LA'ANG PHYAG BYAS TE, ,'DZUM ZHING SNYAN PAR SMRA BA DANG, ,DE
DAG DGOS PA 'BAD DE BSGRUB, ,BAR DER DUS NI NYER GNAS NA, ,CHOS
BSHAD LA SOGS SEMS

CAN DON, ,RANG BDE BTANG LA 'BAD PAS BSGRUB, ,KHYE'U SUS LA SOGS
ZAS LA SPYOD, ,DKON MCHOG SPRIN LAS GSUNGS PA BZHIN, ,CHA BZHIR
BGOS TE BZA' BAR BYA, ,LHAG PAR PHONGS LA BZA' BTUNG BGO ,SNGA
DRO YI NI DUS DAG TU, ,BRI DANG KLOG PA LA SOGS PA'I, ,

CHOS SPYOD BCU LA 'BAD PA'AM, ,TSA TSA BYA'AM 'GRO PHAN GDAGS,
,DUS KYI DAM PA SNGA DRO NI, ,DON MED 'DA' BAR MI BYA'O, ,NYI
MA'I GUNG LA BYAMS PA DANG, ,DRAN PA NYER GZHAG CUNG ZAD BSGOM,
,DE NAS YANG NI PHYAG 'TSAL SOGS, ,SNGA MA BZHIN DU RGYAS PAR
BYA, ,

PHYI DRO SKYE BO DAM PA DANG, ,'GROGS SHING NGAL SO BDEN DON LA,
,'GRO ZHING SRID LAS YID 'BYUNG BA'I, ,LEGS BSHAD RO NI MYANG BAR
BYA, ,PHYI 'PHRED SLAR YANG SNGA MA BZHIN, ,ZHI GNAS LHAG MTHONG
BSGOM PA DANG, ,MCHOD RTEN PHYAG 'TSAL LA SOGS BYA, ,DMAR THAG
CHAD NAS

MTSAN MO NI, ,BLA MA'I BSNYEN BKUR TSUL BZHIN BYA, ,RANG GI RKANG
PA BKRUS NAS NI, ,ZHI GNAS LHAG MTHONG BSGOM PA'AM, ,DON CHEN
LDAN PA'I KHA TON BYA, ,NAM GYI CHA STOD 'DAS PA DANG, ,TSUL
BZHIN YID LA BYED PA YIS, ,RIGS PA BZHIN DU NYAL BAR BYA, ,NYIN
BAR DANG NI MTSAN

MO YANG, ,LAG BZANGS KYIS NI ZHUS PA DANG, ,RIN CHEN PHRENG BA
LAS BSHAD LTAR, ,SNA TSOGS DGE BA'I PHYOGS LA 'BAD, ,DE NAS TSE
'DI NYID LA YANG, ,DROD LA SOGS PA THOB PAR 'GYUR, ,DE LTAR THOS
PA DANG BSAM PA LA GNAS PAS TSOGS KYI LAM PHAL PA DANG KHYAD PAR
CAN SBYANG

@237A *, ,NGO; ,DE LAS GONG DU BSGOM PA LA BYANG BAS MOS PAS
SPYOD PA'I SA DAG LA DBANG PO DANG STOBS KYI BDEN PA DAG BSGOMS
PA'I SA SBYANG BA NI DKON MCHOG SPRIN LA SOGS PAR BLTA ZHING, RAB
TU DGA' BA LA SOGS PA'I SA SBYANG BA NI SA BCU'I LE 'U LAS

BSTAN TO, ,RGYAL BA'I SRAS KYI SA YI DANG PO PA, ,TSOGS KYI SA
STE DE SBYANGS MDOR BSDUS PA, ,CUNG ZAD BSHAD LAS DGE BA GANG
THOB PA, ,DES NI 'GRO RNAMS DAG PA'I SA THOB SHOG ,LAS DANG PO
PA'I SA SBYANG BA ZHES BYA BA SLOB DPON MKHAS PA CHEN PO BYANG
CHUB SEMS DPA' DGRA

LAS RGYAL GSANG BA'I ZHAL SNGA NAS MDZAD PA RDZOGS SO,, ,,RGYA
GAR GYI MKHAN PO KRishnA PA DANG, ZHU CHEN GYI LO TZ'A BA DGE
SLONG CHOS KYI SHES RAB KYIS BSGYUR CING ZHUS TE GTAN LA PHAB
PA,,