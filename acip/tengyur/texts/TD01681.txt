@300A #, ,RGYA GAR SKAD DU, BHA GA B'AN SHR'I MAH'A SU KHA BADZRA SATVA
S'A DHA NAm, BOD SKAD DU, BCOM LDAN 'DAS DPAL BDE BA CHEN PO RDO
RJE SEMS DPA'I SGRUB PA'I THABS, DPAL RDO RJE SEMS DPA' LA PHYAG
'TSAL LO, ,BDE BA KUN GYI MCHOG RIG MNYAM MED YE SHES

GZUGS, ,'DOD CHAGS ZHE SDANG GTI MUG NGA RGYAL PHRAG DOG MIN,
,BDAG NYID KUN DU RTAG GNAS SRID GSUM MCHOG GSUM GZUGS, ,DPAL
LDAN TSAD MED BDE BA'I RGYA MTSO MI 'GYUR PA, ,BDE CHEN BDE SKYED
RDO RJE SEMS DPA' MGON PO LA, ,'GRO BA GSUM GYI GNYEN

GYUR PHYOGS PAS PHYAG BYAS TE, ,SEMS CAN DUS NGAN RNYOG PAS NYEN
CING DGE STER BA, ,YUL LA CHAGS PA'I NYON MONGS MUN NAG CHEN PO
RNAMS, ,BLA MA'I LUNG GIS SER SNA'I THA BA 'JOMS 'GYUR BA, ,BDE
BYED BYANG CHUB BLA MED BDE BA THOB PA'I PHYIR, ,'DI YI SGRUB

PA CHOG CUNG ZAD BSHAD PAR BYA, ,'JIG RTEN MGON PO RDO RJE SEMS,
,SKYOB PA POS NI RNAM GSUM PA, ,RNAL 'BYOR RGYUD NI THAMS CAD
LAS, ,BDE BAS THAMS CAD LHA NYID DO, ,RDO RJE BYANG CHUB SEMS 'DI
NI, ,SANGS RGYAS KUN GYI NGO BO STE, ,DE BAS BDAG NYID KUN

SBYOR BAS, ,SANGS RGYAS THAMS CAD 'GRUB PAR 'GYUR, ,SANGS RGYAS
THAMS CAD BDAG NYID DE, ,DE BZHIN DPA' BO THAMS CAD PAS, ,RANG GI
LHA YI SBYOR BA YIS, ,DE BAS BDAG NYID BSGRUB PAR BYA, ,RDO RJE
BYIN RLABS TSUL GYIS SU, ,TING NGE 'DZIN NI BDAG DBANG

@300B BSKUR, ,SNYING PO'I PHYAG RGYA SNGAGS RIG GIS, ,GSANG BA'I
MCHOD PA MCHOG GIS BSKUL, ,SBYOR DANG RAB SBYOR SBYOR CHE BA,
,RNAL 'BYOR THAMS CAD BSGRUB PAR BYA, ,DE NYID BCU LA SOGS TSUL
GYIS, ,THAMS CAD SKYE 'GYUR BSGRUB PAR BYA, ,'DI YIS SANGS RGYAS
THAMS CAD DANG, ,

DE BZHIN DPA' BO THAMS CAD DAG ,CI BDER YUL LA LONGS SPYOD PAS,
,TSE 'DI NYID LA THOS PAR 'GYUR, ,DE NAS BCOM LDAN 'DAS DPAL BDE
BA CHEN PO RDO RJE SEMS DPA' BSGRUB PAR 'DOD PAS THOG MAR RDO RJE
SEMS DPA' BSGRUB PAR 'DOD PAS THOG MAR RDO RJE SLOB DPON LA
BSNYEN BKUR JI LTA BA BZHIN DU BYAS NAS, ,

DAM TSIG GI SDOM PA'I DBANG LA SOGS PA MNOS TE, JI LTA BA'I GNAS
SAM, THEG PA'AM, KHYIM MAM, GZHAL MED KHANG NGAM, SKYED MOS TSAL
GYI GNAS LA SOGS PAR, ,RANG GI STAN 'JAM ZHING REG NA BDE BA
PADMA SNA TSOGS KYI 'DAB MAS G-YOGS PA DE NI

GDAN THAMS CAD KYI NANG NA BSNGAGS PA STE, DPAL RDO RJE SEMS DPA'
GANG DU RNAM PAR ROL PA SANGS RGYAS THAMS CAD DANG MNYAM PAR
SBYOR BA MKHA' 'GRO MA SGYU MA'I BDE BLANGS TE, AOm BADZRA PADMA
AA SAN MA H'A YO GA PI TA H'Um ZHES BYIN GYIS BRLABS NAS, STAN
BDE BA LA SBYOR BA'I

DBANG PHYUG RNAM PAR GNAS TE JI LTAR BYIN GYIS BRLABS BDE BZHIN
DU THAMS CAD KYI STAN DANG SBYAR RO, ,MNYAM PAR GZHAG NAS RGYAL
BA KUN, ,NYE BAR NAM MKHA' THAMS CAD LA, ,RDO RJE SE GOL BCIBS PA
YIS, ,RDO RJE GTOGS PAS BSDU BAR BYA, ,DZA:H'Um BAm HO:SANGS

RGYAS KUN, ,RAB TU SBYOR BAS YANG DAG BRJOD, ,THAL MO GSUM GYI
SBYOR BA YIS, ,ZHI BA'I THAL MOS MNYES PAR BYA, ,CHO GA BZHIN DU
PHYAG BYAS TE, ,CI RIGS MCHOD PA RNAMS BYAS LA, ,'DOD PA LNGA YI
YON TAN RNAMS, ,DBANG PO KUN NAS SPRO BAR BYA, ,DNGOS GRUB THAMS
CAD SGRUB

BYED PA, ,ZHI BA'I THAL MO'I SBYOR BA YIS, ,SHA RDZA GANDAR TSUL
GYIS SU, ,RDO RJE DBYANGS KYIS BSTOD PAR BYA, ,MNYAM NYID MI G-YO
MNYAM NYID MCHOG GI CHOS NYID CAN, ,THUGS RJE'I BDAG NYID 'GRO
BA'I SDUG BSNGAL SEL BAR MDZAD, ,YON TAN MTHA' YAS DNGOS GRUB
THAMS CAD SBYIN

@301A *, ,MDZAD PA, ,DRI MED MI G-YO MNYAM MED DAM PA'I CHOS
MCHOG CAN, ,YON TAN SHIN TU PHRA BA'I CHA LA'ANG TSAD MED DE,
,DPE NI NAM MKHA' DANG YANG BSKRUN DU YOD MA YIN, ,DNGOS GRUB
MTHA' YAS MNYAM MED DPE DANG BRAL BA RNAMS, ,SEMS CAN KHAMS LA
DNGOS GRUB MCHOG RNAMS NGES

PAR STZOL, ,RTAG TU DRI MA MED PA'I THUGS RJE'I SHUGS LAS BYUNG,
,SMIN LAM GRUB PA 'GAG PA MED PA'I CHOS NYID CAN, ,'GRO BA'I DON
BSGRUB RAB TU BRTZON PA MTHA' YAS PA, ,THUGS RJE CHEN PO BDAG
NYID RTAG TU RNAM PAR SNANG, ,TSAD MED TSAD DANG BRAL BA SHIN TU
RDZOGS PA YIS, ,BDE BAR

GSHEGS PA'I GO 'PHANG DAM PA BRNYES GYUR KYANG, ,KHAMS GSUM RNAMS
LA DNGOS GRUB MTSOG STZOL MDZAD PA YI, ,THUGS RJE'I SPYOD PA MI
G-YO 'GAG PA YONGS MI 'GYUR, ,AE MA'O SHIN TU BZANG PO'I CHOS
NYID MCHOG DANG LDAN, ,MCHOG SBYIN RNAMS KYI NANG NA GO 'PHANG
MCHOG BRNYES

PAS; ,KHAMS GSUM KUN LA RTAG TU DNGOS GRUB MCHOG STZOL MDZAD,
,MGON PO DUS GSUM SGRIB PA MED PAR RAB MKHYEN PA, ,DAM TSIG MCHOG
GSUM DNGOS GRUB DAM PA BDAG LA STZOL, ,DE NAS SNGON TSE GANG BYAS
PA'I, ,SDIG PA RNAMS NI BSHAGS PAR BYA, ,RGYAL BA RNAMS NI

DGE MDZAD LA, ,MA LUS RJES SU YI RANG BYA, ,DE RNAMS GSOL GDAB
PAR BYA BA, ,SKAD CIG SKAD CIG SEMS PAR BYA, ,MA LUS PA YI DGE BA
RNAMS, ,SEMS CAN RNAMS LA BSNGO BAR BYA, ,DE NAS BRTZON 'GRUS
CHEN PO'I GO BGOS PA, ,SNYING RJE CHEN POS BRLAN PA'I SEMS GZHAN

LA PHAN PA GCIG PU MTHAR GYUR PA'I MCHOG MA LUS LUS PA MED PA'I
'JIG RTEN NA GNAS PA'I 'GRO BA THAMS CAD BDAG GIS SDUG BSNGAL GYI
RGYA MTSO LAS BSGRAL BAR BYA'O SNYAM DU BSAMS TE, DE BZHIN GSHEGS
PAS THAMS CAD KYI SKU DANG GSUNG DANG THUGS RDO RJE'I BDAG PO BDE
BA CHEN PO

DPAL RDO RJE SEMS DPA'I TING NGE 'DZIN MNGON DU BYAS NAS PADMA'I
LAG PA G-YAS G-YON GYI MTHIL LA MA tA YI GE GNYIS LAS NYI MA DANG
ZLA BA'I DKYIL 'KHOR GYI CHA THAMS CAD KYIS RNAM PAR MDZES PAR
MNGON DU BRTAGS TE, DE'I STENG DU 'DIS RDO RJE DANG PADMOR BSAM
PAR BYA STE, AOm

@301B MA H'A SU KHA SA MANTA BHA DRA H'Um AA ZHES BRJOD NAS RDO
RJE'I TSIG LAS MNGON DU BSDU BA DANG, SPRO BA BYA BA NI 'OD ZER
GYI RGYAN SNA TSOGS KYI PHRENG BAS SPRO BA DANG BSDU BA BYA STE,
G-YON PA'I SOR MO THAMS CAD DU YI GE SA BON LNGA LAS GZUGS MAR
BSAM, G-YAS KYI RNAMS LA GTZO BO RNAMS TSUL 'DI

BSAM MO, ,AAm AA AAm AA AAm, H'Um H'Um TR'Am HR'I:AA, DE NAS
SNYING PO 'DIS RDO RJE THAL MO BCING BAR BYA'O, ,AOm BADZRA
AANYDZA LI AOm, ,RDO RJE KHU TSUR BSDAMS PA'I SNYING PO NI, AOm
BADZRA BANDHA H'Um, DE YANG SNYING PO 'DI LAN GNYIS SAM GSUM DU
BRJOD DE DBAB PAR BYIN GYIS BRLAB PO, ,AOm BADZRA PADMA SAm YO GA

A'A BE SHA A'A BE SHA MA H'A SU KHA, AOm BADZRA SATVA H'Um AA, SU
RA TA STAm, DZA:H'Um BAm HO:BCINGS PA DE 'BAB PAR GYUR GYI BAR DU
BRJOD NAS DE NAS SNYING GAR DGROL BAR BYA'O, ,AOm BADZRA BANDHA
MA H'A KRO DHA HA NA DA HA PA TZA GA TA YA, SARBA DUshtA PRA
DUshtAm, ME MA NA SID TZA, DZNY'A NA MAH'A TA MONTA KA RA BI TI
TZI GI RA BI KI RA H'Um, TRAD

TA TRAD TE TA TRAD TE, DE NAS RANG GI LUS MI SHES PA'I DRI MA
DANG BRAL NAS ZLA BA LTA BUR YONGS SU DAG PAR BSGOMS TE, AOm
SARBBA BI SHUDDHI DHARM'A TA SA MA YA H'Um ZHES YID LA BRJOD DO,
,DE NAS BCINGS PA DE SLAR GNYIS SU BCINGS NAS MDZUB MO GNYIS
BRKYANG BA LAS LCAGS KYU LTAR BCUS TE,

DE BZHIN DU RANG GI SNYING GAR SNGAGS 'DIS GROL BAR BYA'O, ,AOm
BADZRA BANDHA AAm GU SHA MAH'A KRO DHA DZA:H'Um BAm HO:, ,H'Um
H'Um PHAt PHAt, DE NAS BDAG NYID SHIN TU RNAM PAR DAG PAR BSAMS
TE, YE SHES YONGS SU DAG PA TZAM LA DMIGS NAS SANGS RGYAS BCOM
LDAN 'DAS DE DAG GIS BDAG LA 'DIS

BSKUL BAR BSAM MO, ,STONG PA YOD MED SHIN TU RNAL 'BYOR MTHUS,
,NAM MKHA' BZHIN DU DAM TSIG NYE BAR GSHEGS, ,BDE GSHEGS BDE BAR
GSHEGS PA BZHENGS SU GSOL, ,RDO RJE SEMS DPA'I SKAL BZANG DPAL
KHYOD BDAG ,DE NAS DE BDAG GIS BDAG LA BSKUL BAR RIG NAS

BDAG NYID BDE BA CHEN PO RIM PA 'DI LTAR BSKYED BAR BYA'O, ,H'Um
GIS PHYAG RGYA DANG BCAS PAR BYIN GYIS BRLAB PAR BYA STE, DE LA
PHYAG RGYA NI RDO RJE BCINGS PA LAS BRKYANG STE, MTHE'U CHUNG
DANG SRIN LAG GI DBUS SU MTHE BONG RTZE SBYAR NAS, DBAB PA BYAS
LA, SNYING GAR DBU MA RTZE MO CAN DU BYAS TE,

@302A *, ,AA'I PADMA'I STENG DU GZHAG GO, ,AOm MAH'A SU KHA SA
MANTA PA TRA AA BHI shINYTZA H'Um AA ZHES BRJOD NAS DBAB PA'I
PHYAG RGYA BSKYOD DO, ,YANG NA AA LAS ZLA BA'I DKYIL 'KHOR DU
BRTAGS TE, SA BON RGYAL PO RDO RJE SEMS DPA'I KUN GZHI RNAM PAR
SHES PA BZHIN BSAMS TE, H'Um GDAN

LA AA LA SOGS PAS KYANG 'OD ZER GYI CHAS BRGYAN PA LTAR BSAMS NAS
SA BON H'Um DE LAS RDO RJE RTZE LNGA PAR BSAM MO, ,H'Um H'Um H'Um
H'Um H'Um ZHES BRJOD PA 'DIS RDO RJE RTZE LNGA PA 'DIR MNGON DU
'GRUB STE, RDO RJE'I YE SHES DE LAS YE SHES RNAM LNGAR GZUGS DANG
KHA DOG SNA TSOGS SU BYUNG NAS, ,DE

BZHIN GSHEGS PA THAMS CAD KYI DKYIL 'KHOR CHEN PO LA SOGS PAR KUN
DU SNANG BAR BYED PAR BSAMS TE, DE BDAG NYID RDO RJE LA SLAR 'DUS
PAS PHYAG RGYA CHEN PO'I TSUL DU GYUR PAR BSAMS LA, THAMS CAD BDE
BYED DKAR BA'I PHYIR, ,THAMS CAD DAG LA RNAM DAG STE, ,ZLA BA
GANG

BA DKAR PA'I SKU, ,RDO RJE SEMS DPA' MCHOG TU BDE, ,RDO RJE SEMS
DPA'I PHYAG RGYA NI, ,DMAR PO SNA TSOGS 'BAR BA'I 'OD, ,G-YAS
KYIS 'DUD PA'I SNYING GA RU, ,'DZUM BCAS RDO RJE GSOR BAR MDZAD,
,SEMS DPA'I SKYIL KRUNG DBYIBS SU GNAS, ,CHU SKYES SPYAN YANG YID

TZAM RGYAS, ,SANGS RGYAS RIN CHEN DBU RGYAN RNAMS, ,SNA TSOGS
RGYAN GYIS RNAM PAR BKLUBS, ,RGYAB TU 'OD DANG 'DRA BA YI, ,ZLA
BA'I DKYIL 'KHOR 'OD KYI MCHOG ,AA LAS YANG DAG BSKYED BYAS TE,
,DE NAS KUN DU SPRO BAR BYA, ,SANGS RGYAS RIN CHEN KHAMS GSUM NI,
,RIN CHEN GZHAN

DANG MTSUNGS PA MED, ,SANGS RGYAS KUN GYI RIN PO CHE, ,DE BAS DBU
RGYAN MCHOG CES BYA, ,BDAG GI GZHAN GYIS MI 'PHROGS TE, ,DAG CING
DANG BA'I CHU 'DRA BA, ,NGO BO NYID KYI MTHAR GYUR PAS, ,RANG
BZHIN GYI NI DNGOS GRUB 'GRUB, ,DE NAS BYIN RLABS TSUL GYIS SU,
,SNYING GA SMIN

MTSAMS MGRIN SPYI BOR, ,GAR BCAS LAG PA 'DUD PA YIS, ,RDO RJE
PHYAG RGYA BCING BAR BYA, ,BYIN RLABS PHYAG RGYA 'DI YIN TE, ,RDO
RJE KHU TSUR BCINGS BYAS TE, ,MDZUB MO MTHE BO'I MTSAN NYID DU,
,G-YAS PA'I MTHE BO DBANG PO YIS, ,KHA RU BCUG NAS BSDAM PAR

@302B BYA; ,'DI YIS BYIN GYIS BRLABS PA YIS, ,RDO RJE DGA' CHEN
THOB PAR 'GYUR, ,BDE BA CHEN PO BDE BYED CHE, ,PHYI YI GSANG BA
RNAM SDUD YID, ,RDO RJE DGA' BA RAB BCINGS NAS, ,DBU MA BCINGS BA
NANG DU GZHUG ,MTHE BO MTHE'U CHUNG MNYAM BSNOL BA'I, ,RDO RJE'I
PHYAG RGYA BSGRUB PAR

BYA; ,BCING BA DE YIS BYIN BRLABS NA, ,RDO RJE 'DZIN PA MCHOG TU
'GYUR, ,'DI YIS JI LTAR RIGS PA YIS, ,BLO DANG LDAN PAS DBANG
BSKUR BYA, ,DAR GYI BCING BAS BCING BYA STE, ,'GYING DANG BCAS
PAS MTHA' DGROL BYA, ,DAR DPYANGS 'DRA BA'I TSUL NYID KYIS, ,THAL
MO YIS NI

BSTAN PAR BYA, ,SNGAGS SHES PA YIS SNGAGS 'DI YIS, ,H'Um AA BHI
shINYTZA MAm, ,'DI NI RANG GI RIGS KYI DBANG BSKUR BA'I BYIN GYIS
BRLAB PA'I RIM PA'O, ,MTHE BO SEMS DPA'I SKYIL KRUNG LAS, ,MDZUB
MO RTZE MO DGUG PAR BYA, ,GUNG MO MCHOG GNYIS MNYAM SBYOR MNYAM,
,LHAG MA RDO RJE

THAL MO 'OD, ,SANGS RGYAS RIN CHEN DBANG BSKUR RGYA, ,RANG BYUNG
BA YIS DBANG BSKUR BAS, ,RGYAL SRID MCHOG GI DNGOS GRUB KUN, ,MA
LUS LUS PA MED PAR 'GRUB, ,SPYI BO DANG NI DPRAL BA GNYIS, ,GLO
DANG DE BZHIN RGYAB NYID DU, ,BYAS NAS DAR DPYANGS TSUL DU BYA,
,AOm BUDDHA AA BHI shE

KE RU RU SPHU RU DZVA LA TIshthA BUDDHA LO TZA SARBBA AARTHA S'A
DHA NA AA BHI shI NYTZA MAm SV'A H'A, SANGS RGYAS KUN GYIS DBANG
BSKUR BA'O, ,RDO RJE RAB TU DGA' BA'I PHYAG RGYAS SNGA MA BZHIN
DBANG BSKUR RO, ,AOm BADZRA RATNA AAm BHI shE KA HI RI MI TI RI
NI SHR'I YA AA BHI shINYTZA MAm SV'A H'A, RDO RJE RIN CHEN GYIS
DBANG BSKUR BA'O, ,AOm

PADMA AA BHI shE KA T'A RE TU RE TUTT'A RE AI BHI shI NYTZA MAm
SV'A H'A, ,DE'I PHYAG RGYA NI SANGS RGYAS RIN CHEN GYIS DBANG
BSKUR BAS DBU MA'I RTZE MO PHAB PA NI PADMA RIN CHEN GYI PHYAG
RGYA STE, 'DIS SNGA MA BZHIN DU DBANG BSKUR RO, ,RDO RJE THAL MO
RAB SBYAR TE, ,GNYIS KYIS RIN CHEN 'DZIN PA LTAR, ,JI LTAR

RIGS PAS MNYAM PAR BYA, ,MTHE BO'I RTZE MO GDONG BZHI YIS, ,PHYAG
RGYA DE NAS RAB BSGYUR TE, ,G-YAS PA NYID DU GZHAG PAR BYA, ,BLO
DANG LDAN PA'I SNGAGS 'DI YIS, ,SNGAGS RIGS DE BZHIN DBANG BSKUR
BYA, ,AOm RATNA RATNA AA BHI shE KE TRAm TRAm, BHA BHA TA TA TRA
TRA TRA TRA AA BHI shINYTZA MAm SV'A H'A,

@303A *, ,RIN CHEN RIGS KYI DBANG BSKUR BA'O, ,RDO RJE THAL MO
GDAB PA STE, ,MDZUB MO'I RTZE MO YUD TZAM DGUG ,MTHE BO DPA' BO'I
SKYIL KRUNG DU, ,LHAG MA RNAMS NI 'OD BZHIN BTANG, ,SNGON BZHIN
YANG NI SPYANG BAR BYA, ,LAS KYI RIN CHEN DBANG BSKUR BA'O, ,AOm
BADZRA KARMMA

RATNA AA BHI shE KE HI HI HI HI, SHR'I PADMA BA DA MU shE AA BHI
shINYTZA MAm SV'A H'A, RIG SNGAGS SPYIS BDAG LA DBANG BSKUR BAR
BSTAN TE RANG GI RIGS KYI THOG MA NYID DU DBANG BSKUR RO, ,DE
LTAR BDAG NYID DBANG BSKUR BAR BYAS NAS, ,GE BGO BAR STE, RDO RJE
KHU TSUR BRKYANG BA LAS MGRIN PAR BZHAG

STE, AOm BADZRA KA BA TZA Y'A MAm HAm BAm YAm, ZHES BYA BA'I
SNYING PO BRJOD NAS BCINGS PA DE LAS MDZUB MO BRKYANG STE, SO SO
NAS GDOD SPRAD PA MDUD PA'I TSUL GYIS SNYING GNAS BRTZAMS TE,
SPYI BO'I GTZUG GI BAR DU SNGAGS 'DIS AOm tUm KA BA TZA YAm MAm
H'Um, LAN GSUM DU BYAS NA LUS LA

CIS KYANG MI PHYED PAR 'GYUR RO, ,DE NAS AA LAS BCOM LDAN 'DAS MA
RDO RJE SHIN TU DGA' BA MA'AM RDO RJE SEMS MA BSKYED DE, BCOM
LDAN 'DAS KYI CHA LUGS DANG, KHA DOG DBYIBS SU LDAN PA G-YAS
G-YON GYI PADMO'I DBYIBS CAN DU SHES RAB KYI PHA ROL TU PHYIN PA
LA SNGA MA

BZHIN DU BYIN GYIS BRLAB PA LA SOGS PA BYA STE, GNYIS SU MED PA'I
TING NGE 'DZIN KYIS BRTZAM PAR BYA BA NI LUNG NGO, ,DZA:H'Um BAm
HO:ZHES BRJOD CING BCING BA NI NANG GI DBU MA'I LCAGS KYU RANG GI
SNYING GAR LCAGS KYUS DRANG BAR BYA, DE NYID GDONG REG PA NI
ZHAGS PA'O, ,DE NYID LU GU RGYUD

LTAR BYAS PA NI BCING BA'O, ,DE NYID RTZE MO BSDAMS PA NI DGYES
PA'O, ,'DI NI GSANG BA'I PHYAG RGYA STE, PHYI'I PHYAG RGYA RNAMS
KYIS KYANG SBYAR BAR BYA'O, ,DE LA DE RNAMS KYI PHYAG RGYA NI 'DI
LTA STE, RDO RJE BCING BA GNYIS SU BYA STE, G-YON PA'I STENG DU
G-YAS PA BZHAG NAS MTHE'U CHUNG BSNOL BA LA

G-YON GYI MDZUB MO BSGRENG BA'I TSIGS NAS G-YAS KYI MDZUB MO DGUG
PA NI RDO RJE 'DOD PA'I PHYAG RGYA STE, AOm BADZRA K'A MA AAm KU
SHA KA TA KA TA H'Um DZA:ZHES PA'I SNYING PO DANG BCAS PAS DRANG
BAR BYA'O, ,DE NYID LAS PHAN TSUN DU MDZUB MO GNYIS ZHAGS PA LTAR
BCINGS TE, AOm BADZRA PRA BE SHA YA PHRA BE SHA YA SV'A H'A,

@303B ZHES BYA BA'I SNYING PO DANG BCAS PAS GZHUG GO, ,DE NYID
LAS PHAN TSUN SHIN TU BSKUMS TE, AOm BADZRA K'A MA BANDHA BANDHA
BAm, ZHES PAS BCING BAR BYA'O, ,DE NYID LAS MTHE'U CHUNG GNYIS LU
GU RGYUD LTAR GZUNG STE RGYAB SBYAR BA 'DI NI RDO RJE DGYES PA'O,
,AOm BADZRA DUshtI K'A MA SU KE SHO TA YA HO, ,ZHES BRJOD NAS
PHYAG

RGYA DES DGYES PAR BYA STE, BDE BA'I THAL MO 'AM, ZHI BA'I THAL
MO GSUM GYIS DGYES PA BSKYED NAS MDUN DU RDO RJE SHIN TU DGA' BA
LA SOGS PA MNGON DU BLTA BAR BYA BA'I PHYIR DBYANGS KYIS BSKUL
BAR BYA'O, ,RDO RJE SEMS DPA' BDE CHEN SKAL BZANG KHYOD BDAG LAGS
SO SGRUB LA RTOGS PAR MDZAD

DU GSOL, ,DE BZHIN GSHEGS PA KUN GYI BDAG NYID BDE BA MKHA' 'GRO
SGYU MA SNA TSOGS BDE BA'I MCHOG ,'GRO BA'I RGYUD RNAMS RNAM PA
SNA TSOGS 'DUL MCHOG GRUB PA BDAG LA GRUB PAR MDZAD DU GSOL, ,AA
LA LA HO, ,DE BZHIN GSHEGS PA'I SBYOR BA RNAM PA SNA TSOGS GAR
RNAMS

BSTAN DU GSOL, ,DZA:H'Um BAm HO:KYE MA BDE MCHOG BDE BAS GZUNG BA
RNAM PAR SPRUL PA SNANG BAR MDZAD DU GSOL, AA LA LA LA LA HO, ,DE
BZHIN GSHEGS PA KUN GYI SNA TSOGS SGYU MA MKHA' 'GRO SLOB MAS
GZUNG DU GSOL, ,DE NAS 'JUG PA DE LANGS TE, MA DANG tA LAS GYUR
PA'I MIG GIS

NAM MKHA'I NGOS LA BDE BAR GSHAGS PA RNAMS KYIS TIL 'BRU BZHIN
BTAGS TE RDO RJE LCAGS KYU BCINGS NAS DZA:H'Um BAm HO:ZHES BRJOD
CING RANG GI LHA LA MCHOD PA'I PHYIR DE RNAMS KYI SNYING GAR
GZHUG PAR BYA'O, ,YANG NA RANG BZHIN GYIS GRUB PA'I PHYAG RGYA
STZAL TE, CHO GA JI LTA BA BZHIN DU BYIN GYIS

BRLABS LA, DBANG BSKUR BA LA SOGS PA BYAS, ,MCHOD PA BRTZAM PAR
BYA'O, ,MDUN DU ZLA BA'I KHA DOG CAN, ,CHU SKYES ZHAL NI 'DZUM
DANG BCAS, ,PHYAG RGYA MDA' LTANG 'DREN PA 'DZIN, ,SANGS RGYAS
RIN CHEN RNAMS KYIS BRGYAN, ,RGYAB TU LHA MO CHU SRIN GYI, ,PADMA
DMAR PO 'OD DANG LDAN, ,

DPAL BYED DRAN PA SNA TSOGS KYI, ,SANGS RGYAS DBU RGYAN MCHOG
'DZIN MA, ,SNGO MTHING MCHOG GI PHYAG GNYIS KYIS, ,PHYAG RGYA
RANG GIS 'KHYUD PA YI, ,SANGS RGYAS DBU RGYAN PHRENG BA LA, ,SNA
TSOGS RGYAN GYIS RNAM PAR BKLUBS, ,'DUD BCAS G-YON NAS SNGO
BSANGS TE, ,SANGS RGYAS GTZUG GIS RNAM

@304A *, ,BAR SPRAS, ,RNAL 'BYOR 'BYOR LDAN BSAM BYA BA, ,RANG GI
SNYING PO RDZOGS PAR BYA, ,BZHI PO DE RNAMS NI PHYAG RGYA PHYI
MO'I TSOGS SU BSTAN TE GZUGS DANG SGRA DANG DRI DANG RO'I LHA MO
RNAMS PHYOGS BZHIR RANG GI STAN LA PADMO'I LO MA LA GNAS PAR BSAM
MO, ,PADMO'I PHYI

MTSAMS SU SGEG MO DANG, PHRENG BA MA DANG, DBYANGS CAN MA DANG,
GAR MA LA SOGS PA GRVA BZHIR GZHAG GO ,DE BZHIN DU ME TOG MA
DANG, BDUG PA MA DANG, MAR ME MA DANG, SNA TSOGS KYI DRI LA SOGS
PA YANG PHYOGS MTSAMS SU GZHAG GO, ,GLING BU DANG, PI WANG DANG,

CANG TE'U DANG, RDZA RNGA DANG, CHA LANG DANG, DAR DIR DANG, PA
tA HA BRDUNG BA LA SOGS PA YANG PHYOGS PHYOGS SU GZHAG GO, ,SHAR
GYI SGO RU BSAM PA NI, RDO RJE LCAGS KYU 'DOD PA MCHOG ,G-YON DU
RDO RJE ZHAGS PA STE, ,NUB TU RDO RJE LCAGS KYU RGYUD, ,BYANG DU
DRIL BU BSHAD PA STE, ,DE RNAMS

RANG GI LAS LA BRTZON, ,KUN KYANG GZUGS KYI MCHOG LDAN PA, ,RANG
GI LHA LA RJES MTHUN PA'I, ,RANG GI PHYAG MTSAN 'DZIN LDAN PAR,
,SNGAGS SHES PAS NI DGOD PAR BYA, ,RANG GI LHA YI SBYOR LDAN PAS,
,CI RIGS MNYAM PAR GZHAG BYA STE, ,

MNYAM PAR GZHAG PA'I TING 'DZIN NYID, ,RDO RJE 'DZIN DU NYE BAR
'GYUR, ,DE NAS JI LTAR SBYOR BA YI, ,SBYOR DGYES PA YIS ROL BYAS
TE, ,SBYOR BA BZHI YI TSUL GYIS SU, ,MNYAM PAR GZHAG NAS RAB TU
BYA, ,MCHOD PA THAMS CAD MA 'BYOR NA, ,PHYAG RGYA BCING ZHING
MCHOD BYA BA, ,RANG NYID LHA

YI NGO BO LA, ,DE DAG GIS MCHOD DMIGS PAR BYA, ,BRDUNG DANG GAR
DU BCAS PA YIS, ,STE GA BCAS DGA' BAS BDE BA YI, ,GLU LA SOGS
PA'I RO LDAN PAS, ,H'Um AA, BDE BA CHEN PO SKAL BZANG KHYOD,
,THAMS CAD 'DOD PA BZHIN DU 'DOD CHAGS PAS, ,BCOM LDAN 'DAS LA
BDAG BZHES

SHIG ,MCHOD PA THAMS CAD KYI CHO GA LA SOGS PA SBYOR BA DANG LDAN
PAS DBUL BAR BYA'O, ,DZA:H'Um BAm HO:RU tA MA tA SMA RA TRA, HU
LU HU LU, PRA SI TA, TA KI H'Um, TRU TA KI NI, H'Um DZA DZA, HU
LU HU LU, AA LA LA HO, ,SHUDDHA, SIDDHA YA, DA RI SHA YA, SARBA
KA TE TA GHE TA GHE TA GHE, TA TA GHE TA GHE, GHE GHE TA,

@304B GHE TE GHE TA, GHE NA TO, ,TAKI H'Um DZA DZA, HU LU HU LU
HU LU, AA LA LA LA HO RU tA MA tA, THAL MO MYUR BA STE, BCOM LDAN
'DAS DPAL CHEN RDO RJE SEMS DPA' BDE BA CHEN PO LA 'DIS MCHOD PA
THAMS CAD DBUL BAR BYA'O, ,TE GHE TA GHE, TA GHE GHE, TA GHE GHE,
GHE GHE TA, RGYUN GYI BRDUNG BA'O, ,AAm AAm

AAm, HAm HAm HAm, BAm BAm BAm, DAm DAm DAm, DAM TSIG GSUM GYI
BRDUNG BA STE, 'DIS NI BCOM LDAN 'DAS SKU GSUNG THUGS BSKUL BA'I
DAM TSIG GSUM GYI GSANG BA'I SBYOR BA STE, DE RNAMS KYI BRDUNG BA
DBYANGS SU BLANG ZHING SHA RDZA DANG DE BA TI DBYANGS 'DIS KYANG
SBYOR BA'I BDAG NYID KYIS H'Um LA

SOGS PA'I DBYANGS KYIS BSKUL BAR BYA'O, ,RJES SU CHAGS PA'I RNAM
MANG DGA' BA'I PADMO RNAM DAG PA'I, ,MCHOD PA GSAL BAS RJES SU
MCHOD BYAS MCHOG ,RTAG PA'I RNAL 'BYOR BDE BAS BDE BA GRUB PAR
MDZOD, ,KYE MCHOG BDE BA'I DAM MCHOG RANG GI NGO BO NYID, ,MCHOG

TU BDE BA'I RNAL 'BYOR SHIN TU SKAL BZANG SA CHOG BRNYES PA,
,RANG GI DAM TSIG SKYON MED RTAG LA ROL CIG ROL CIG HO, ,KYE
MCHOG TU GSANG BA'I BDAG PO RANG GI DAM TSIG YIN PA'I PHYIR, ,RAB
TU GSANG BA'I LHA MO MCHOG RNAMS SO, ,'GRO BA'I RGYUD NI RNAM PA
SNA TSOGS 'DUL BA

GSAL BAR MKHYEN, ,DAM TSIG THAMS CAD DNGOS PO BRTAN G-YO KUN GYI
NGO BOR GYUR, ,RGYAL BA KUN GYI BDAG NYID RNAL 'BYOR BDE BA SGYU
MA MKHA' 'GRO HO, ,KYE DAM PA RTAG PA'I DNGOS GRUB CHEN PO RAB TU
BSGRUBS LA STON, DZA:H'Um BAm HO:KYE MA HO BDE MCHOG BDE BAS
DRONGS, ,RNAM PAR

SPRUL PA SNANG BAR MDZOD, ,AA LA LA LA HO, ,DE BZHIN GSHEGS PA
THAMS CAD KYI, ,MKHA' 'GRO SGYU MA SNA TSOGS KYI, ,SLOB MA DAG NI
GSUNG DU GSOL, ,'DI NI BCOM LDAN 'DAS KYI SKU DANG GSUNG DANG
THUGS BDE BAS BSKUL BA'O, ,G-YAS DANG G-YON GYI LAG PA YIS, ,

'GYING BA'I TSUL GYIS GAR BYAS TE, ,G-YON GYI MTHE BO SRIN LAG
SBYAR, ,G-YAS GYI BA DAN GSUM PA YIS, ,PHYAG RGYA 'DI YIS BTAB PA
NI, ,SANGS RGYAS KUN DANG YANG DAG 'GROGS, ,THAMS CAD MCHOG GI
DNGOS GRUB CHE, ,DBANG PHYUG CHEN PO RAB TU 'GRUB, ,

@305A *, ,DE NYID DOR BA'I TSUL GYIS SU, ,SLAD DU BRDZUN PA CHER
BYAS TE, ,BSGYUR NAS G-YAS KYI 'GRAM PA DANG, ,SPYI GTZUG MTSAMS
SU BZHAG PA LAS, ,SLAD DU GAR GYI DBAB TSUL GYI, ,CHA LUGS KUN
GYIS RAB BSGYUR CING, ,SKAL BZANG H'Um GAm DBYANGS LDAN

PAS; ,MCHOD PA THAMS CAD DBUL BAR BYA, ,LA LAR ZLA BA DRI MED
DKYIL 'KHOR STONG PAS MDZES PA'I GZUGS SU SNANG BAR SNANG, ,LA
LAR RAB TU 'JIGS PA'I NYI MA BYE BA PHRAG DGU'I 'OD ZER MCHOG PAS
'JIGS, ,LA LAR MDANGS BZANGS GZI CHEN ZHE BAR LDAN PA RGYAL BA'I

GZUGS SU SNANG, ,LA LAR 'GRO BA THAMS CAD MNYAM PAR 'JOG PA'I
GZUGS LDAN GSUNG MCHOG LDAN PAR STON, ,RDO RJE SEMS DPA' GRUB
PHYIR 'DUL MKHAS MA LUS BDE BA'I MCHOG RNAMS LAS, ,AA RAL THAMS
CAD MNYAM SBYOR GRUB PAR MDZOD, ,RU tA TA MA TE

AA LA LA LA HO, ,RNAM PA MANG PO 'DUL BAR MDZAD PA'I TSUL LA GAR
MKHAN MCHOG GIS GAR MDZAD PA, ,DAM TSIG GAR GYI DBANG PHYUG SANGS
RGYAS GAR MKHAN GAR MDZOD AA LA LA LA HO, ,RNAM MANG BDE MCHOG
RAB TU GAR MDZAD PA YIS THAR PA'I BDE BA'ANG THOB

PAR MDZOD, ,'DI YIS BA DAN GSUM DANG LDAN PAR GAR DU BYA'O, ,RAB
TU DGA' DANG RJES SU CHAGS PAR DGA' BA'I MDA' GZHU RAB TU PHRA
BAS RGYAS BTAB PAS, ,RAB TU DGA' BAR SBYOR BA'I BDE BAS MYOS PA
BDE BA THAMS CAD BDAG LA GRUB PAR MDZOD, ,RAB TU BDE

BA'I RNAM PA SNA TSOGS RNAM PAR RGYAL BA'I RGYAL MTSAN BSGRANG
BA'I LONGS SPYOD DANG, ,RAB TU DGA' BA'I DBANG PHYUG MCHOG TU
GRUB PAS DE BZHIN GSHEGS PA BZHUGS, ,HO RTA MCHOG HO, ,KYE MA HO
RAB TU BDE BA'I RNAM PA SNA TSOGS ROL CIG HO, ,DE BAS SLONG RNAM

PAR ROL, ,H'Um SNANG BAR MDZOD, ,AA LA LA LA HO, ,DE BZHIN GSHEGS
PA KUN GYI MKHA' 'GRO SGYU MA RNAM PA SNA TSOGS KYI SLOB MA GZUNG
DU GSOL, ,KYE BDE BA'I MCHOG GRUB PAR MDZOD, ,KYE MA HO BAD BAS
BDE BA STZOL, ,DAM PA RAB TU ZHUGS PAR

@305B MDZOD, ,BDAG LA RAB TU BDE BAR GYUR, ,AA LA LA LA HO, ,KYE
MA HO SHI SHI BZHUGS SHIG MKHA' 'GRO BDE BA'I MCHOG ,YONGS SU
SKOR, ,KUN DU ZHUGS, DE NAS GAR DANG LDAN PA YIS, ,DBYANGS 'DI
RNAMS KYIS GLUR BLANGS SHING, ,DPAL LDAN G-YON

DU 'DUD PA YIS, ,G-YAS KYI BA DAN GSUM DU BYA, ,DE LTAR G-YAS
DANG G-YON TSUL GYIS, ,SEMS DPA'I SKYIL KRUNG BSNYEMS BYAS TE,
,STENG DU DOR DANG 'OG TU DOR, ,BSKOR DANG DE BZHIN BYUG BYAS TE,
,ME TOG BDUG PA MAR ME MCHOG ,DRI YI MCHOD PA

BSKOR BA YIS, ,LHAG MA GAR GYI TSUL GYIS SU, ,GLING BU PI WANG
RDZA RNGA MCHOG ,DE BZHIN CANG TE'U RNAMS DAG KYANG, ,G-YON GYI
KHU TSUR RAB BSDAMS TE, ,LAG PA G-YAS PAS BRDUNG BYA STE, ,RANG
GI MING GIS BSKUL BCAS PAS, ,SNGAGS PAS MCHOD PA DBUL

BAR BYA, ,ZHI BA'I THAL MO BDE MCHOG GIS, ,THAL MO'I SBYOR BAS
DGYES BA BSKYED, ,G-YON DU 'DOD PAS PHYAG BYA ZHING, ,'DZUM DANG
BCAS PAS LTA BA'I MIG ,SMIN MA MIG DANG MCHU GDON PA, ,KHA DANG
LUS KYI GDON PA YIS, ,CHA LUGS JI BZHIN GAR BYA STE,, ,

PHYAG RGYA THAMS CAD DBUL BAR BYA, ,NA MO STU SARBBA BUDDHE BHYA:
,ZHES PAS PHYAG RGYA RAB GNAS TE, ,MCHOD PA MCHOG GI DNGOS GRUB
RNAMS, ,MA LUS LUS PA MED PAR 'GRUB, ,PHYAG RGYA 'DI RNAMS KYIS
BTAB NA, ,BDAG NYID DANG NI YANG NA GZHAN, ,SGRUB PA PO NI MYUR
'GRUB STE, ,RDO RJE SEMS

DPA' MCHOG 'DRAR 'GYUR, ,LANGS PA'I TSE YANG DE BZHIN DU DBANG
BSKUR BA DANG, SRUNG BA LA SOGS PA BYAS TE, ,BDE BA'I THAL MOS
DGYES PA BSKYED NAS CI DGA' BAR GNAS PAR BYA'O, ,AOm RDO RJE SEMS
DPA' SDUD PA DANG, ,RDO RJE RIN CHEN BLA MED PA, ,RDO RJE CHOS NI
GSUNG BA DANG, ,

RDO RJE LAS NI BYED PAR 'GYUR, ,AA HO SU KHA ZHES PA'I MING, ,RDO
RJE SEMS GANG GANG KLOG PA, ,SDIG PA KUN LAS GROL 'GYUR ZHING,
,BSOD NAMS RNAMS NI BYIN BRLABS 'GYUR, ,BCOM LDAN 'DAS DPAL BDE
BA CHEN PO RDO RJE SEMS DPA'I SGRUB PA'I THABS RDZOGS SO,, ,,

