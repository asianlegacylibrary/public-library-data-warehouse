@80B #, ,RGYA GAR SKAD DU, SHR'I TZAKRA
SAMBA RA MAndALO PA YI KA N'A MA, BOD SKAD DU, DPAL BDE MCHOG GI
DKYIL 'KHOR BYA BA'I THABS ZHES BYA BA, DPAL BDE MCHOG LA PHYAG
'TSAL LO, ,KUN DU BZANG PO'I SNYING PO NI, ,RDO RJE YE

@81A *, ,SHES CHOS MCHOG LDAN, ,DRAG PO'I MDZES MA DANG BCAS
PA'I, ,RDO RJE DPAL DRAG PHYAG 'TSAL NAS, ,DPAL LDAN BDE MCHOG
RGYUD DU NI, ,DE LA BSDUS PA'I RANG BZHIN GYIS, ,CI GSUNGS DKYIL
'KHOR CHO GA'I RIM, ,DE 'DIR RGYAS PAR BSHAD PAR BYA, ,GANG

PHYIR DBANG BSKUR CHO GA NI, ,GCIG TU TSAD BAR MA BSTAN GANG,
,GANG ZHIG RGYUD GZHAN LAS GRAGS PA, ,BSDEBS NAS GCIG TU LEGS
BSDUS NAS, ,DBANG BSKUR CHO GA'I DGOS PA NI, ,SLOB MA RNAMS LA
RJES BRTZE BAS, ,SNGAGS DANG TSIGS BCAD GZHAN GYIS NI, ,DE YANG

'DIR NI KHA BSKANG BYA, ,DE LA SLOB MA GTZANG ZHING BRTZON, ,'DOD
CHAGS ZHE SDANG RNAM SPANGS SHING, ,SLOB MA YON TAN THAMS CAD
LDAN, ,GZHAN GYI RIG MA SUN MI 'DON, ,SLOB DPON MTSAN NYID DANG
LDAN PA, ,DE BZHIN BSTAN BCOS MANG PO THOS, ,SNGAGS DANG RGYUD
KYI CHO

GA SHES; ,BZOD LDAN MTSAN NYID SHES PAR BYA, ,HE RU KA DPAL DBANG
BSKUR GYIS, ,DBANG BSKUR RNAL 'BYOR CHED DU BRTZON, ,JI SRID BLA
MA DGYES BAR DU, ,DE SRID BLA MA 'BAD PAS BSTEN, ,BU KHYOD CI BYA
ZHES BRJOD DE, ,DE NAS RANG GI BSAM PA SMRA, ,MCHOD PA'I SPRIN

GYIS RAB MCHOD NAS, ,SNGAGS 'DI YIS NI PHYAG BYA STE, ,AOm SARBA
TA TH'A TA K'A YA B'A KA TZITTA PRA nA MEN BADZRA BANDHA NAm KA
RO MI ZHES PA'AM, AOm SHR'I BADZRA HE HE RU RU KAm H'Um H'Um PHAt
d'A KI N'I DZVA LA SAMBAR SV'A H'A ZHES BYA'O, ,DE BZHIN GSHEGS
PA KUN ZHIB, ,DE BZHIN GSHEGS PA KUN GYI

GNAS; ,CHOS KUN BDAG MED PA YI MCHOG ,DKYIL 'KHOR DAM PA BSHAD DU
GSOL, ,MTSAN NYID THAMS CAD YANG DAG RDZOGS, ,MTSAN MIN THAMS CAD
RNAM PAR SPANGS, ,KUN DU BZANG PO SKU YI MCHOG ,DKYIL 'KHOR DAM
PA BSHAD DU GSOL, ,ZHI BA'I CHOS

MCHOG LAS BYUNG BA'I, ,YE SHES SPYOD PA RNAM SPYOD PA, ,KUN DU
BZANG PO GSUNG GI MCHOG ,DKYIL 'KHOR DAM PA BSHAD DU GSOL, ,SEMS
CAN KUN GYI SEMS CHEN PO, ,RANG BZHIN DAG PA DRI MA MED, ,KUN DU
BZANG PO THUGS KYI MCHOG ,DKYIL 'KHOR SNYING PO

@81B BSHAD DU GSOL, ,ZHES BYA'I BSTOD PA'I TSIGS BCAD KYIS, ,BLA
MAR LAN GSUM GSOL BA GDAB, ,GSOL BA BTAB PA'I BLA MA GANG, ,RANG
GI SEMS LA 'DI BYA STE, ,DPAL LDAN BDE MCHOG RIM GSUNGS PA'I,
,CHO GAS 'GRO BA THAMS CAD NI, ,BDAG GIS 'BAD PAS

BTON NAS SU, ,BDE BA MCHOG LA DGOD BYA STE, ,YANG DAG BLA NA MED
PA YI, ,BYANG CHUB NGES PAR 'DIS STER BYED, ,'DI LTAR BSTOD PA
BYAS NAS NI, ,'DI LTAR YANG NI BRJOD PAR BYA, ,NYON MONGS 'DAM
GYIS MA GOS PA, ,SRID PA'I RGYA MTSOR BYID BA YI, ,DE PHYIR RGAL
BAR MI NUS

PAS; ,SEMS CAN PHUNG PO SHIN TU SDUG ,NYAN THOS LA SOGS BRGAL BA
DANG, ,RGYAL SRAS BYANG CHUB SEMS DPA' DANG, ,DPA' BO RNAMS KYIS
BDE CHEN 'THOB, ,DKYIL 'KHOR SHES LA SPRO BAR GYIS, ,DRI MA GSUM
SPANGS 'KHOR LO GSUM, ,BLA NA MED PAR KHYOD 'JUG

GAM; ,'DI NYID LAN GSUM BRJOD PAR BYA, ,DE BZHIN SLOB MAS LAN
GSUM MO, ,'GRO BA GDON PA'I BSAM PA YIS, ,SPRO BAS 'DI SKAD DU NI
BRJOD, ,SLAR YANG BLA MAS SLOB MA LA, ,'DI SKAD DU NI DRI BYA
STE, ,KHYOD KYIS YO BYAD THAMS CAD NI, ,TSOGS SAM LAN

GSUM DRI BAR BYA, ,SLOB MAS KYANG NI BRJOD BYA BA, ,YO BYAD PHUN
TSOGS CUNG ZHIG 'BYOR, ,CUNG ZHIG KYANG NI MA 'BYOR BRJOD, ,GSOL
BA 'DEBS PA'I TSIGS BCAD NI, ,SNGAGS PAS TSIGS BCAD NYI SHU GCIG
,GSOL BA BTAB PA'I BLA MA YIS, ,SLOB MA DE NI

YONGS SU GZUNG, ,CHO GA 'DI YIS YANG DAG PAR, ,YID NI MNYAM PAR
LEGS PAR GZHAG ,DE LA THOG MAR RE ZHIG NI, ,HE RU KA DPAL RGYAL
BDAG NYID, ,RNAL 'BYOR GANG ZHIG DKYIL 'KHOR 'DRI, ,DE YI RNAL
'BYOR RTOGS PAR BYA, ,DE NAS HE RU KA ZHES PA'I, ,

SLOB MA MNYAM PAR GZHAG PA LA, ,JI SRID RIM BZHIN YI GE GSUM,
,SPYI GTZUG MGRIN PA SNYING GAR DGOD, ,RGYUD MED RNAM PAR NYAMS
DON DU, ,GAR YANG RNAM PAR MI GNAS DANG, ,BRJOD DANG BRAL BA'I
RANG BZHIN DANG, ,DE BZHIN 'DI NI RANG BZHIN MED, ,SLOB MA

@82A *, ,RANG BZHIN MED 'DI BYA, ,'OG NAS BRJOD PA'I RANG BZHIN
GYIS, ,HE RU KA DPAL RNAL 'BYOR DU, ,SLOB MA RDZOGS PAR BSKYED
NAS NI, ,DBANG BSKUR YANG DAG BSDUS PA NI, ,YID KYIS YONGS SU
BRTAG PA YIN, ,LHA MO BZHI YIS DBANG BSKUR BA,,

MKHAS PAS BDUD RTZIS KHRUS BYA'O, ,PULLI M'A LA YA LA SOGS, ,NYI
SHU RTZA BZHI'I SA BON LDAN, ,DE YI SA BON MTHU YIS NI, ,RAB TU
GTU MA MO LA SOGS PAS, ,MDUN NAS SLOB MCHOG GO CHA BYA, ,DE NAS
SRUNG BA CHEN POR 'GYUR, ,SPYI GTZUG LA SOGS THAMS

CAD DU, ,JI SRID PUS MO BAR MTSAMS MED, ,DE YIS SEMS LAS BYUNG
BA'I BGEGS, ,THAMS CAD DU NI 'BYUNG MI 'GYUR, ,DE LTAR YANG DAG
NYER BSKYED BYA, ,SLOB MA YONGS BZUNG TSIGS BCAD DGUS, ,DE BZHIN
SLOB MA YONGS SU BZUNG NAS, ,BSNYEN PA YANG DAG

BRTZAMS PA STE, ,DPAL LDAN HE RU KA RNAL 'BYOR, ,DE YI SNGAGS
DANG RNAL 'BYOR RIG ,DKYIL 'KHOR YANG DAG JI LTA BAR, ,RAB TU
BRTAG PAR SU YIS NUS, ,RANG GI LHA YI RNAL 'BYOR GYIS, ,DKYIL
'KHOR DAG NI BRTAGS NA 'GRUB, ,RANG GI LHA YI RNAL 'BYOR NI,
,BDAG

GIS 'DI RU BSHAD BYA STE, ,RNAL 'BYOR CAN GYIS DE GNAS BSTAN, ,JI
BZHIN GSAL BA BRJOD PAR BYA, ,'BAB CHU RI BO YID 'OD BA, ,'BRAS
BU RTZA BA BCAS PA DANG, ,ME TOG SNA TSOGS BKRAM PA YI, ,RGYUN DU
SHING GI GRIB MA LA, ,GRONG KHYER LAS RING NYE BA MIN, ,SKYE 'GRO
YID

MTHUN SKYE BO SPANGS, ,GAL TE MED NA CHU BO'I 'GRAM, ,NYE BAR
SDONG PO YAL 'DAB LDAN, ,GAL TA SA PHYOGS MED NA NI, ,RGYAL PO
GANG DU 'DOD PAR RO, ,GRONG KHYER DAG GIS PHYOGS SAM, ,GONG DU
BSTAN PA'I SA PHYOGS SU, ,YID DU 'ONG BAR YANG DAG SPYOD, ,PHYAG
DAR

BYUG PA LA SOGS KYIS, ,'BAD DE RDZOGS PAR BYAS NAS NI, ,DRI DANG
ME TOG SNA TSOGS SOGS, ,YANG DAG MCHOD LA GTOR MA BRTZAMS, ,DE
NAS 'JAM PA'I STAN LA NI, ,YANG DAG GNAS TE BDUD RTZI LNGA,
,G-YAS KYI NGOS SU BZHAG NAS NI, ,BRTUL ZHUGS CAN

@82B GYIS RI LU BZA', ,SLOB DPON YANG DAG RGYUD SHES SHING,
,SNGAGS DANG PHYAG RGYA'I PHA ROL SON, ,PHYI ROL YAN LAG BLANGS
NAS NI, ,DE DAG LHAN CIG RNAL 'BYOR BYA, ,DE LA 'DI YIS RIM SHES
PAS, ,PHYAG RGYA DRUG DANG LDAN PA'I LUS, ,THAL BA SPANGS PA'I
LHAG

MA YIS; ,RIG MA YANG DAG BRGYAN PAR BYA, ,SEMS CAN KUN LA PHAN
DON PHYIR, ,BDE BA'I RGYU RU BDAG NYID NI, ,HE RU KA DPAL NYID
YIN NO, ,SNGON DU SMON LAM LAN GSUM BRJOD, ,KHA SBYOR RNAL 'BYOR
BSGOM BYAS NAS, ,DUR KHROD CHEN PO BRTZAM PAR BYA, ,RO NI

TSIG DANG MA TSIG DANG, ,CE SBYANG BKRA MI SHIS PA'I SGRA, ,KHVA
DANG 'UG PA BYA ROG DANG, ,SDONG PO KHUNG BU SBRUL DANG NI, ,'DI
LTAR 'JIGS PA'I GZUGS BRNYAN NI, ,DANG PO BYAS TE DE MA THAG ,'OG
NAS 'BYUNG BA'I RNAL 'BYOR CHE, ,H'Um ZHES SKAD CIG GIS

DMIGS LA, ,A'A LI K'A LI LAN GSUM BRJOD, ,RAB LAN GSUM DGOD PA
NI, ,GNYI GA YI NI SPYI GTZUG DANG, ,MGRIN PA SNYING GA DAG TU
DGOD, ,SNGON BZHIN 'GRO KUN SNANG MED PAR, ,DE BZHIN DU NI BDAG
NYID BYA, ,SMON LAM DBANG GIS NAM MKHA' LA, ,LANGS

TE SEMS KYI MTSAN NYID NI, ,AOm A'A: H'Um GI YI GE GSUM, ,JI LTA
BA YI RIM PA BZHIN, ,STENG 'OG BAR DU RNAM PAR BSAM, ,DE NAS H'Um
YIG GYUR PA LAS, ,RTZE LNGA PA YI RDO RJE STE, ,DE YI LTE BA'I
DKYIL GNAS PA, ,YANG NA H'Um GI YI GE BLTA, ,H'Um LAS 'OD ZER
'PHROS NAS

NI; ,A'A: YIG LA NI ZHUGS PAR BSAM, ,DE BZHIN A'A: LAS BYUNG NAS
NI, ,AOm YIG LA NI LEGS PAR ZHUGS, ,AOm LAS 'OD ZER 'PHROS NAS
NI, ,AOm A'A: H'Um GI YI GE GSUM, ,JI SRID NAM MKHA'I MTHAR THUG
PAR, ,DE SRID YI GE GNAS 'DRA BA, ,SEMS CAN THAMS

CAD RNAM DAG DON, ,DE LTAR SPRO BAR 'DOD PA YIN, ,RTZA BA'I YI GE
GSUM PO LAS, ,'OD ZER LCAGS KYU RNAM PAR SPOS, ,SLAR NI YANG DAG
BKUG NAS SU, ,YI GE GSUM LA LEGS PAR BSDU, ,PHYI NAS DE YI AOm
YIG NI, ,A'A: YIG LA NI GZHUG PAR BYA, ,DE BZHIN

@83A *, ,A'A: YIG RDO RJE LA, ,RDO RJE YANG NI H'Um LA GZHUG ,MGO
BO ZLA PHYED THIG LE SGRA, ,SGRA YANG DE BZHIN RIM SHES BYA,
,SGRA TZAM DU NI ZHUGS BYAS LA, ,DE YANG NYE BAR DMIGS MI BYA,
,DE LTAR BYAS NAS PHYI NAS NI, ,SANGS RGYAS ZHING NI RNAM SBYANG
BYA, ,YA RA LA WA'I RANG

BZHIN LA, ,RLUNG DANG ME DANG SA DANG CHU, ,DE STENG RUS SBAL
THOD PA'AM, ,JI LTAR 'DOD BAR BRTAG PAR BYA, ,DER NI AA YI RANG
BZHIN LAS, ,SNA TSOGS RDO RJE BSGOM PAR BYA, ,DE STENG PADMA 'DAB
MA BRGYAD, ,DE YI STENG DU RI RAB BSGOM, ,DE BZHIN DU YANG 'DAB
MA BRGYAD, ,

ZE'U 'BRU DKAR PO BCAS PA YIS, ,GRAGS PA'I RANG BZHIN SA BON NI,
,GONG NAS GONG DU BSGOM PAR BYA, ,PADMA'I 'DAB MA'I KHA DOG NI,
,NGES PAR 'DIR YANG BRTAG BYA STE, ,DANG POR KHA DOG NAG PO'O,
,GNYIS PA DE BZHIN LJANG GU STE, ,GSUM PA'I RNAM PA DMAR PO'O,,

BZHI PA SER PO'I RNAM PA STE, ,MTSAMS KYI 'DAB MA 'DRES PA'I,
,RIN CHEN SNA BZHI'I RANG BZHIN GYI, ,RI YI RGYAL PO ZUR BZHIN
PA, ,RI BDUN RI YIS YONGS BSKOR BA'I, ,ZE'U 'BRUR A'A LI K'A LI
DGOD, ,ZLA BA'I DKYIL 'KHOR BSGOM PAR BYA, ,DE BZHIN SANGS RGYAS

ZHING DU GNAS, ,'DI LTAR YONGS SU GRAGS PA YIN, ,'DI NI RDZOGS
PA'I RIM PA STE, ,'KHOR LO GSUM DANG BDAG NYID BCAS, ,GZHAN DU
RNYED PAR DKA' BA'I PHYIR, ,'BAD DE LEGS PAR GSUNGS PA YIN, ,N'A
DA TZAM LAS BYUNG BA YI, ,DE BZHIN DU NI THIG

LE'O; ,THIG LE LAS NI ZLA PHYED BYAS, ,ZLA PHYED LAS NI DE BZHIN
MGO ,MGO BO LA NI HAm YIG GO, ,HAm LAS A'U NI BYUNG BA STE, ,DE
LTAR H'Um YIG RDZOGS NAS NI, ,ZLA BA'I GZUGS BRNYAN STENG DU
BSGOM, ,H'Um GI YI GE GCIG NYID LAS, ,BDE MCHOG DKYIL 'KHOR

MA LUS PA, ,GZHAL YAS KHANG PA'I MTHAR THUG PAR, ,CI GSUNGS SKAD
CIG DE LA BSGOM, ,SA GZHIR 'BRAS KYIS BON BZHIN, ,'DIR NI PHYIR
'BYIN RIM PA MED, ,DPA' BO RNAMS DANG MKHA' 'GRO MA, ,RANG BDAG
DUS GCIG BSKYED PA STE, ,DPA' BO DBANG

@83B PHYUG ZE'U 'BRUL, ,DE YI KHA DOG PHYAG SOGS RIM, ,BLA MA'I
MAN NGAG GSUNGS PA NI, ,RGYAS PA RU NI BSHAD PAR BYA, ,RTZA ZHAL
RANG LUS THAMS CAD NI, ,DU BA'I MDOG CAN 'ONG 'PHRO BA'I, ,SPYI
BO G-YON PHYOGS ZLA PHYED DANG, ,RAL PA'I DBU RGYAN GYIS BRGYAN
BA'I, ,

SNA TSOGS RDO RJES MTSAN PA STE, ,THOD PA LNGA YID BU RGYAN CAN,
,DBUS SU DPA' BO LHA DBANG PHYUG ,G-YON DU MKHA' 'GRO M'A MA'O,
,G-YAS NI DUM SKYES GZUGS CAN MA'O, ,DE 'OG RDO RJE PHRENG BA
DANG, ,THAMS CAD DU NI SPYAN GSUM PA, ,G-YON GYI ZHAL NI LJANG GU
STE, ,RGYAB

NI SHIN TU DMAR BA'O, ,G-YAS KYI ZHAL NI SER BA STE, ,DE LTAR
ZHAL GYI RIM PA'O, ,SKU LA PHYAG RGYA DRUG GIS BRGYAN, ,ZHE SDANG
THAMS CAD SPANGS PA YI, ,MGUL RGYAN DANG NI LAG GDUB DANG, ,SPYI
GTZUG NOR BU RNA CHA DANG, ,THAL BA DANG NI MCHOD PHYIR THOGS,
,DE RNAMS

PHYAG RGYA DRUG TU GRAGS, ,A'A LI K'A LI RNAM DAG PA'I, ,THOD
PA'I PHRENG BA 'PHYANG BA STE, ,STAG GI PAGS PA'I SHAM THABS
GANG, ,DNGOS SU DE DANG LDAN PA'O, ,DANG PO PHYAG NI GNYIS DAG
GIS, ,RDO RJE DRIL BU GNYIS BZUNG NAS, ,LHA MO LEGS 'KHYUD 'O
BYED PA'O, ,GNYIS KYIS

GLANG PO'I PAGS PA'I GOS, ,DE YI RGYAB NAS KHRAG 'DZAG CING, ,'OD
KYI DKYIL 'KHOR BZHIN DU BSKOR, ,G-YON GYI PHYAG NI GSUM PA NA,
,NGO MTSAR RDO RJE KHA tV'Am GA ,BZHI PA NA NI THOD PA STE, ,RGYU
MA SHA KHRAG BCAS PA'O, ,LNGA PA NA NI ZHAGS PA STE, ,DRUG PA
TSANGS PA'I MGO

BO'O; ,G-YAS KYI PHYAG NI GSUM PA NA, ,RTZE GSUM BGEGS NI 'JOMS
PA'O, ,BZHI PA NA NI DGRA STA STE, ,LNGA PA NA NI RO LANGS SO,
,DRUG PA MI ZAD RDE'U CHUNG SGRA, ,PHYAG NI BCU GNYIS DAG TU
'DOD, ,RUS PA YI NI RGYAN GYIS BRGYAN, ,PADMA'I ZE 'BRUR GNAS PA
YI, ,LHA

MO THOD PA'I PHYAG GIS NI, ,KHRAG GIS BKANG NAS MGUL NAS 'KHYUD,
,DUS GCIG TU NI PHAN TSUN 'THUNG, ,GANG PHYIR ZHAL NI GCIG PHYIR
RO, ,G-YAS PAS RDO RJE BSNAMS PA NI, ,STENG DU RAB TU BRKYANG BA
NYID, ,DE LTAR LHA MO PHYAG GNYIS SAM, ,SKRA GROL 'OD KYI TSOGS
DANG

@84A *, ,LDAN; ,THAL BA SPANGS BA'I PHYAG RGYA NI, ,LHAG MA YI NI
TSOGS KYIS BRGYAN, ,MI YI RUS PA'I SKA RAGS MDZES, ,SPYAN GSUM
NAM MKHA'I GOS CAN NO, ,G-YAS BRKYANG BA YI ZHABS DANG LDAN,
,GZHAN NI G-YON NI BRKYANG BA'I ZHABS, ,'JIGS

BYED YANG DAG MNAN PA YI, ,GNYIS NI LEGS PAR BSGOM PAR BYA, ,SHAR
GYI 'DAB MAR MKHA' 'GRO MA, ,G-YON PAR L'A MA RU NI GRAGS, ,RGYAB
TU DUM SKYES MA YIN TE, ,G-YAS SU GZUGS CAN MA RU GRAGS, ,PAD
'DAB DE DANG DE MDOG 'OD, ,LHA MO BZHI RU

GRAGS PA YIN, ,MTSAMS KYI PADMAR THOD PA RNAMS, ,DRI CHEN DRI CHU
KHU KHRAG GO, ,PADMA'I PHYI ROL 'KHOR LO GSUM, ,SNYING POR YONGS
SU BRTAGS PA YIN, ,RTZIBS NI BRGYAD BRGYAD 'KHOR LO NI, ,DE NI
'PHAR MA SUM BRTZEGS SO, ,DPA' BO MGON PO ZHABS NAS NI, ,

RKED PA'I BAR DU GNAS PA STE, ,SKU YI 'KHOR LO 'DI BRJOD PAS,
,STOBS PO CHE LA SOGS BRGYAD DO, ,RKED PA'I BAR NAS BRTZAMS NAS
NI, ,NU MA GNYIS BAR YANG DAG GNAS, ,GSUNG GI 'KHOR LO JI LTA
BAR, ,MYU GU CAN LA SOGS BRGYUD DO, ,NU MA NAS NI BRTZAMS

NAS SU; ,MGRIN PA'I BAR DU GNAS PA NI, ,THUGS KYI 'KHOR LO JI LTA
BAR, ,THOD PA'I DUM BU SOGS BRGYAD DO, ,KENG RUS CHE LA SOGS ZHES
PA, ,DE RNAMS MING GIS G-YON ZHES BYA, ,DPA' BO NYI SHU RTZA BZHI
YANG, ,THAMS CAD PHYAG BZHI PA NYID DO, ,THOG MA YI NI PHYAG NYID

KYIS; ,DPA' BO DBANG PHYUG BZHIN DU GNAS, ,G-YON BA'I PHYAG NA
THOD PA STE, ,G-YAS NA DE BZHIN RDE'U CHUNG NGO, ,DPA' BO ZHABS
NI G-YAS BRKYANG PA, ,BUD MED ZHABS NI G-YON BRKYANG BA'O, ,DPA'
BO RNAMS DANG MKHA' 'GRO RNAMS, ,SNGAGS DANG PHYAG RGYA SNGON
BZHIN NO, ,

NAG PO DMAR PO DE BZHIN SER, ,SKU GSUNG THUGS KYI RDO RJE CAN,
,DANG PO'I SGOR NI KHA GDONG MA, ,G-YON DU 'UG PA'I GDONG MA STE,
,NUB TU KHYI GDONG MAR SHES BYA, ,LHO RU PHAG GI GDONG MA STE,
,LHAG MA GSHIN RJE BRTAN MA DANG, ,GSHIN RJE PHO NYA DE LAS
GZHAN, ,GSHIN

@84B RJE MCHE BA NYID DANG NI, ,GZHAN YANG GSHIN RJE 'JOMS MA
STE, ,LHA MO DE LTAR MTSAMS RNAMS SU, ,LHA MO BZHI RU GRAGS PA
YIN, ,GTZO BO YI NI ZHAL GYI GDONG, ,SGO SKYONG BZHI YANG DE MDOG
GE, ,MTSAMS BZHI YI NI LHA MO RNAMS, ,MDOG GNYIS NYE BA'I RIM PAS

S'O; ,SUM CU RTZA DRUG LHA MO RNAMS, ,G-YON GYI PHYAG NA THOD
PA'O, ,G-YAS NA GRI GUG SHES BYA STE, ,GCER BU SKRA NI GROL BA'O,
,MA LUS YANG DAG BRJOD PA NI, ,THAMS CAD 'DI BZHIN BSGOM PAR BYA,
,'KHOR LO GSUM PO NANG BYAS NAS, ,GZHAL YAS KHANG PA BSGOM

PAR BYA; ,DRI DANG ME TOG DE BZHIN SPOS, ,BZANG PO'I LHA BSHOS
BYUG PA DANG, ,BZANG PO'I MAR ME PHYED PA DANG, ,BZA' DANG STON
MO'I BYE BRAG DANG, ,SGRON MA DANG NI BDUD RTZI DANG, ,SNA TSOGS
PA YI BTUNG BA DANG, ,GLING BU PI WANG RNGA PHRAN SOGS, ,RNAM PA
SNA TSOGS GLU

YI SGRA; ,GAR MA SGEG MO SOGS MCHOD KYIS, ,SHIN TU MNYAM GZHAG
MCHOD BYED CING, ,RTA BABS BZHI DANG YANG DAG LDAN, ,DRA BA DRA
BA PHYED PAS BRGYAN, ,DRIL BU DAR DPYANGS BA DAN SOGS, ,RNGA YAB
ME TOG PHRENG BAS BRGYAN, ,DUR KHROD RNAMS NI THAMS CAD

DU; ,SNGAR GSUNGS DE YI KHYAD PAR RO, ,BSRUNG BA'I DON DU PHYI
ROL DU, ,RAB GSUM GYIS BSKOR BA STE, ,RDO RJE PADMA 'KHOR LO NI,
,RA BA ZHES NI GRAGS PA'O, ,GZHAL YAS KHANG GI MTHA' YI BAR,
,MKHAS PAS DE LTAR SHES PAR BYA, ,SNA TSOGS THAMS CAD

RDZOGS PAR NI, ,DUS GCIG TU NI BSGOM PAR BYA, ,BYE BRAG MANG PO
SPYOD PA YI, ,YANG DAG BRTAN ZHING BSGOM PAR BYA, ,DE NAS GNOD
MDZES SNGAGS KYIS NI, ,MKHAS PAS BGEGS NI BSKRAD BYA STE, ,TSIG
RKANG DAG NI BZHI PO DE, ,ZHAL BZHI NAS NI BRJOD

PAR BYA; ,MKHA' 'GRO MA SOGS LHA MO BZHI, ,THUGS KYI 'KHOR SOGS
'KHOR LO CAN, ,KHA GDONG LA SOGS PHO NYA BRGYAD, ,SO SO'I MING NI
BRJOD PAR BYA, ,DE NAS SRUNG BA'I CHO GA'I PHYIR, ,'DI LTAR LUS
KYI GO CHA BYA, ,AOm HA ZHES BYA RDZOGS PA YI, ,RDO RJE

@85A *, ,SEMS DPA' SNYING GAR GNAS, ,NA MA HI LAS MGO BO LA,
,RNAM PAR SNANG MDZAD GNAS PA'O, ,SV'A H'A HU LAS SPYI GTZUG
PHYOGS, ,PADMA GAR GYI DBANG PHYUG GO, ,BOO shAtA HE LAS PHRAG
GNYIS SU, ,HE RU KA DBAL DAG TU GRAGS, ,H'Um H'Um HO LAS

MIG GNYIS SU, ,DE BZHIN RDO RJE NYI MA YANG, ,PHAt HAm NI LUS KUN
LA DGOD, ,DE NYID YONGS SU GYUR PA LAS, ,RTA MCHOG MTSON MTSAN
CHA'I GZUGS CAN NI, ,LUS KUN LA NI RNAM PAR GNAS, ,AOm BAm RDO
RJE PHAG MO NI, ,LHA MO'I LTE BAR GNAS PA'O, ,HAm YOm ZHES BYA'I
SNGAGS

KYIS NI, ,GSHIN RJE MA NI SNYING GAR GNAS, ,DE BZHIN HR'Im MOm
ZHES BYAS NI, ,RMONGS BYED MA NI KHA LA GNAS, ,HREm HREm ZHES BYA
MGO BO LA, ,SKYED BYED MA NI RNAM GNAS PA'O, ,H'Um H'Um ZHES BYA
SPYI GTZUG DBUS, ,RNAL 'BYOR MA NI SKRAG BYED GNAS, ,YI GE PHAt
PHAt CES BYA

BAS; ,MA LUS LUS KUN GTUM MO YI, ,MTSON CHA YI NI RANG BZHIN NO,
,DE LTAR YAN LAG DRUG DGOD PA, ,GNYIG LA YANG BYAS PAR MCHOD,
THAL MO PHYE BA'I THOD PA YIS, ,MKHAS PAS MCHOD YON LAN GSUM
SPYIN, ,YE SHES 'KHOR LO GZHUG PA'I PHYIR, ,SNGAGS

DANG PHYAG RGYA YANG DAG BRTZAM, ,JI LTAR 'KHOR LO 'DIR BSTAN PA,
,DE YANG DE BZHIN GNAS PA NYID, ,H'Um YIG SNYING GAR BSAM BYA
STE, ,DE LAS BYUNG BA'I 'OD ZER GYIS, ,DPA' BO KUN DU GNAS PA
YIS, ,YE SHES 'KHOR LO YANG DAG BSKUL, ,RKANG PA YANG DAG BRKYANG

BYA STE; ,G-YAS PA YI NI MTHEB CHEN GYIS, ,G-YON PA YI NI MTHEB
CHEN MNAN, ,PHO NYA'I PHYAG RGYA LHAG MA STE, ,MTHE'U CHUNG GI NI
SOR MO DANG, ,DE BZHIN RDO RJE THAL MO BRKYANG, ,MTHEB MO SNGON
DU KHA SBYAR NAS, ,MTHEB RTZE 'OG TU BLTA BAR BYA, ,MDZUB MO
GNYIS NI

PHAN TSUN DU, ,LCAGS SGROG LTA BUR BCING BA NYID, ,DPRAL BA'I
STENG DU YANG DAG GZHAG ,PHEEm NI LAN GNYIS BRJOD PA YIS, ,RKANG
PA G-YO BA'I TSUL GYIS NI, ,G-YON DANG G-YAS SU DE BZHIN NO,
,RANG GI 'KHOR LO LTA BUS BLTA, ,'KHOR LO 'KHOR LOR

@85B GZHUG PAR BYA, ,DE NAS LHA MO'I GNAS BZHIN NO, ,LTE BA
SNYING GA DE BZHIN DU, ,KHA YI PHYOGS DANG DPRAL BA RU, ,PHYAG
BRGYA BZHI NI YANG DAG DGOD, ,DE LA SNGAGS NI 'DI YIN NO, ,AOm
SARBA BUDDHA d'A KI N'I YE BADZRA BARnA N'I YE SV'A H'A, AOm
BADZRA BEE RO TZA N'I YE SV'A H'A, AOm HR'I:

HA HA H'Um H'Um PHAt, AOm SHR'I BADZRA HE HE RU RU KAm H'Um H'Um
PHAt PHAt, d'A KI N'I DZVA LAS MBA RAm SV'A H'A, DE NAS THAMS CAD
BSRUNG BA'I PHYIR, ,PHYI ROL MTSAMS KYI RA BA NI, ,NAM MKHA' YI
NI KHONGS NYID DU, ,RDO RJE GUR NI BSGOM PAR BYA, ,DE LTAR YONGS
SU RDZOGS BYAS NAS, ,RDO RJE PADMA

BSGOM PAR BYA, ,BY'A LAS BYUNG BA'I RDO RJE BSAM, ,DE BZHIN PADMA
DY'A LAS SO, ,DE NAS AARGHA BYIN NAS NI, ,DRIL BU 'BAD PAS DKROL
BAR BYA, ,PHYI NANG GSANG BA LA SOGS PA'I, ,SGEG MO LA SOGS YANG
DAG MCHOD, ,AE MA'O CHOS AE MA'O CHOS, ,AE MA'O CHOS

DON YANG DAG BYUNG, ,CHOS DON DAG PA BDAG MED PA, ,RDO RJE RGYAL
PO PHYAG 'TSAL 'DUD, ,SKU GSUNG THUGS NI LEGS DAG PA, ,NAM MKHA'
DANG NI MNYAM PA'I GNAS, ,'GYUR BA MED CING SNANG BA MED, ,RDO
RJE'I SKU LA PHYAG 'TSAL 'DUD, ,DE BZHIN GSHEGS

PA'I THUGS KYI GTZO, ,DUS GSUM LAM GYI LAM LA GNAS, ,NAM MKHA'
CHEN PO DBYINGS BYUNG BA, ,NAM MKHA' LAM LA PHYAG 'TSAL 'DUD,
,NAM MKHA' SKU NI YANG DAG BYUNG, ,NAM MKHA' GSUNG NI RAB 'JUG
BYED, ,NAM MKHA' THUGS NI CHOS KYI MCHOG ,

SPYOD PA'I GO 'PHANG PHYAG 'TSAL 'DUD, ,RDO RJE SEMS DPA' THEG PA
CHE, ,NAM MKHA' SPYOD PA RNAM SBYONG BA, ,KUN DU BZANG PO MCHED
PA'I MCHOG ,RGYAL BA MCHOG GI MCHOD PA GSUNGS, ,'DOD CHAGS ZHE
SDANG GTI MUG CHE, ,RDO RJE THEG PA STON BYED PA, ,NAM

MKHA'I KHAMS DANG MNYAM PA'I MCHOG ,RGYAL BZHI MCHOD PA BSHAD DU
GSOL, ,THAR PA'I LAM LA RAB 'JUG PA'I, ,THEG GSUM LAM LA 'JUG
PA'I MCHOG ,SANGS RGYAS SKAL BZANG DAG PA'I BDAG ,MI MCHOG MCHOD
PA BSHAD DU GSOL, ,BYANG CHUB

@86A *, ,SEMS NI YANGS PA'I SPYAN, ,CHOS KYI 'KHOR LO SKOR BYED
CING, ,SKU GSUNG THUGS NI YONGS DAG PA, ,RDO RJE THEG PA PHYAG
'TSAL 'DUD, ,BSTOD PA YI NI TSIG 'DI NI, ,SANGS RGYAS KUN GYIS
THUN MONG GSUNGS, ,YANG DAG BSTOD NAS SNGAGS 'DI

YIS; ,SNYIM PA'I ME TOG GTOR PHYAG BYA, ,AOm SARBA TA TH'A GA TA
K'A YA B'A KA TZITTA, PRA nA ME NA BADZRA BANDHA NAm KA RO MI,
,SGRUB PO LHA NYID SKU LDAN NA, ,GANG LA BSTOD CING PHYAG KYANG
BYED, ,PHYOGS LNGA DE LTAR BRJOD CE NA, ,BYIS PA RNAMS KYI LOG
RTOGS TE, ,BDE GSHEGS

BDE BAR GSHEGS PA LA, ,PHYAG BYED PA DANG STONG BYED LTAR, ,NGA
LA NYAMS PA CI YANG MED, ,NGA LA SKYON YANG BYUNG BA MED, ,DPAL
LDAN SANGS RGYAS RGYUD KUN DU, ,KUN MKHYEN BCOM LDAN 'DAS NYID
KYIS GSUNGS, ,MCHOD RTEN LA SOGS BZHENGS PA NI, ,BDE GSHEGS

BDE BAR GSHEGS KYIS GSUNGS, ,'DIR NI 'KHOR GSUM DPA' BO DANG,
,DPA' MO RNAMS NI YANG DAG MCHOD, ,PHYAG 'TSAL BA DANG BSTOD PA
STE, ,'DI LTAR MKHAS PAS BSGOM PAR BYA, ,DPA' BO DBANG PHYUG
LONGS SPYOD KYANG, ,BDAG LA BDAG

GIS BSTOD PA'AM, ,YANG NA DPA' MO DBANG PHYUG GIS, ,YANG NA 'KHOR
LO GSUM GYIS BSTOD, ,SNGAGS PA GANG ZHIG YONGS RDZOGS PAS, ,DGA'
BA BSRUNG ZHING BSNGAGS PA BRJOD, ,JI SRID BYANG CHUB SEMS MA
RDZOGS, ,DE SRID BDE PA CHEN PO MED, ,DE

PHYIR RGYUD KYI DE NYID NI, ,PHYI MA LAS KYANG PHYI MA BRJOD, ,DE
SKYES PA YI TSIGS BCAD BRJOD, ,BYANG CHUB SEMS NI BLA MED PA,
,DAM PA BDAG GIS BSKYED PAR BGYI, ,DE LA SOGS PA SNGON BYAS NAS,
,MYA NGAN 'DAS LA DGOD PAR BGYI, ,DE LA THUG PAR

NYID SMRAS PA, ,BYANG CHUB SEMS KYI MTSAN NYID DO, ,DE PHYIR SMON
PA'I SEMS KYIS NI, ,PHYIS NI BYANG CHUB 'BRAS BUR 'DOD, ,RGYU LA
'BRAS BU BTAGS PA'I PHYIR, ,BYANG CHUB SEMS SU BRJOD PA'O, ,RIGS
LNGA LA NI SBYOR BA LA, ,GZHAN DU SEMS CAN 'DI

@86B DON MED, ,ZAB CING RNYED DKA' GSANG BA 'DI, ,CUNG ZAD TZAM
YANG GSAL MA BSTAN, ,BLA MA BRGYUD PA'I RIM PA YIS, ,DAM PA'I DON
DE SHES PAR 'GYUR, ,DE PHYIR DE NYID RTOGS BYED PA'I, ,YE SHES
LNGA NI BSGOM PAR BYA, ,'DI LTAR ME LONG YE SHES DANG, ,YANG

NI MNYAM NYID YE SHES DANG, ,DE NI SO SOR RTOG BYA ZHES, ,BYA BA
NAN TAN NYID DANG NI, ,LNGA PA BYANG CHUB SEMS NYID KYANG, ,GDAMS
NGAG LAS NI SHES PAR BYA, ,ME LONG DRI MED YE SHES LA, ,SEMS CAN
THAMS CAD RNAM BSGOM BYA, ,SNGAGS PA SNYING RJE CHEN PO YIS,,

SEMS CAN DMIGS PA DANG BCAS PAS, ,SEMS CAN MGON MED SDUG BSNGAL
ZHING, ,NUS MED GZHAN GYI 'DREN PA MED, ,NYON MONGS KYIS NI
'KHRUG GYUR PA, ,DE PHYIR MKHAS PAS SHES PAR BYA, ,DE NAS PHYIS
NI CHOS RNAMS KUN, ,MKHAS PAS SNYING RJE

BCAS PAS NI, ,MNYAM PA NYID KYI BDAG MED PA, ,DMIGS SHING BSGOM
PA DAG TU BYA, ,DNGOS 'DI RANG BZHIN MED PA STE, ,BDAG GZHAN YANG
DAG SKYE BA MED, ,SGYU MA DANG NI SMIG RGYU BZHIN, ,THAMS CAD
STONG PAR BSGOM BYA STE, ,YANG NI SO SOR RTOG PA YIN,,

CHOS LA DMIGS PA DANG BCAS PA'I, ,SMON LAM DRI MA MED BYAS NAS,
,DAG PA'I SEMS KYIS BSGOM BYA STE, ,BYA BA NAN TAN YE SHES NI,
,RTAG TU GZHAN LA PHAN BYED PA, ,NYON MONGS CAN SEMS RNAM DAG
PHYIR, ,RNAL 'BYOR PA NI DE LTAR BSGOM, ,SEMS

CAN RNAMS NI SANGS RGYAS SU, ,CHOS KYI DBYINGS LA NGES GNAS PA,
,CHOS KYI DBYINGS KYI RANG BZHIN PHYIR, ,SANGS RGYAS RNAMS SU
BSGOM BYA'O, ,CHO GA GCIG TU 'DIR RTOGS BYA, ,GZHAN YANG BLA MA'I
'DOD PA YONG, ,ME LONG YE SHES PHYAG RGYA CHE, ,MNYAM

NYID YE SHES MKHA' 'GRO MA, ,DE BZHIN SO SOR RTOG PA NYID, ,CHOS
KYI PHYAG RGYAR BSGOM PAR BYA, ,BYA BA NAN TAN YE SHES NI, ,RDO
RJE PADMA SBYOR BA'O, ,RNAL 'BYOR BA YIS SKABS 'DIR NI, ,DGA'
BA'I RGYU PHYIR SNA TSOGS KYI, ,SBYOR THABS LA SOGS BSTAN PAS NI,
,LHA

@87A *, ,MO BDE BAS MCHOD PAR BYA, ,DE NAS BSGUL BSKYOD SKABS SU
NI, ,DGA' BA RNAM GSUM DRAN BYA STE, ,DGA' BA DANG NI MCHOG DGA'
DANG, ,RAB TU DGA' BA NYID DANG YANG, ,SHIN TU BDE BA'I THABS
KYIS NI, ,BZHI PA MCHOG TU BDE BA'O, ,SEMS

CAN 'GRO BA'I DON BYED RGYU, ,DGA' BA RANG NYID DGYES PA'O, ,LHA
MO BDE BAS DGYES PA NA, ,MCHOG DGA' ZHES NI BRJOD PA YIN, ,DPA'
BO RNAMS DANG MKHA' 'GRO RNAMS, ,RAB TU DGA' BAR GNAS PA'O, ,SHIN
TU YANG DAG BDE BA'I THABS, ,RANG DANG GZHAN DU DBYE

BA MED; ,SHES RAB THABS KYI RJES LA GANG, ,BYANG CHUB SEMS KYI
'BRAS BUR 'DOD, ,'DI YANG 'BRAS BU'I NGO BO NYID, ,DNGOS SU BYANG
CHUB RGYU NYID DO, ,SEMS CAN GANG RNAMS MYANG 'DAS CHED, ,MYA
NGAN 'DAS PAS DE 'DAS PHYIR, ,THUG PA MED PAR THAL BA MED,,

MKHAS PA KHA CIG SPYOD YUL LAM, ,YANG DAG THUG MED 'DOD PA NA,
,RAB TU BZANG PAR BYA BA STE, ,DGOS MED MKHAS PAS LCE YIS BLANG,
,'KHOR LO GSUM LA GNAS PA KUN, ,THAMS CAD THUN MONG DU BYA'O, ,DE
NAS DRIL BU YANG DAG BLANG, ,MKHAS PA YIS NI BSTOD

PA BYA; ,DPA' BO DBANG PHYUG RJES 'GRO'AM, ,DPAL MCHOG DANG PO
BSTOD PA BYA, ,HE RU KA DPAL YE SHES CHE, ,THUB PA CHEN PO THABS
CHEN PO, ,MGON PO CHEN PO RNAM PA CHE, ,SHING RTA CHEN PO THEG
CHEN PO, ,SNANG BA CHEN PO SHES RAB CHE, ,DPA' BO CHEN PO DON
CHEN BYED,,

NGA RGYAL CHEN PO GZHI CHEN PO, ,RGYAL PO CHEN PO CHE BA'I CHE,
,MTHU CHEN BDE BA CHEN PO STE, ,ROL PA CHEN PO RTEN CHEN PO,
,MTSON CHA CHEN PO DRAG CHEN PO, ,'JIGS PA CHEN PO RGOD PA CHE,
,CHAGS PA CHEN PO ZHE SDANG CHE, ,GTI MUG CHEN PO STOBS CHEN PO,
,TSAM NGAM

CHEN MO DRAG CHEN PO, ,STOBS PO CHA LA BSNYEMS PA CHE, ,SKU GSUM
LAM GSUM CHA BYAD CAN, ,'KHOR LO GSUM NI SRID GSUM MCHOG ,DRI MA
GSUM SPANGS DUS GSUM GNAS, ,SPYAN GSUM SUM CU'I DBANG PHYUG STE,
,SRID LAS 'DAS PA SRID DAM

@87B MCHOG ,SRID PA LDAN ZHING SRID PA BRAL, ,YOD MED SRID PA
SNANG PA PO, ,SRID PA'I DGRA YI GTZO BO STE, ,RNAL 'BYOR CHEN PO
RNAL 'BYOR SPYOD, ,RNAL 'BYOR MA YI RNAL 'BYOR BRTZON, ,RNAL
'BYOR LAS BYUNG RNAL 'BYOR SHES, ,RNAL 'BYOR RNAL 'BYOR 'JOMS
BYED

BA; ,DPA' BO RDO RJE DBANG PHYUG DGYES, ,RDO RJE PHRENG BAS RNAM
PAR BRGYAN, ,RDO RJE KHA tV'Am YAN LAG BRTEN, ,RDO RJE CHEN PO
RDO RJE PHYAG ,RDO RJE GAR CHEN BRTAN PA STE, ,RDO RJE'I GLU NI
SGRA CHEN PO, ,RDO RJE PADMA TING 'DZIN GNAS, ,RDO RJE GDAN NI
DGA' BAS DGA', ,GUS PAR BYED

BA BDE BA THOB, ,SKYE 'GRO RGYAL BAS SKYOB BYED PA, ,KHYOD LA
BDAG NI GUS PAS GNAS, ,LUS NGAG YID KYIS THAMS CAD DU, ,MKHA'
'GRO MA YI DRA BA 'DUD, ,MKHA' 'GRO DKYIL 'KHOR PHYAG 'TSAL LO,
,STONG NYID YE SHES PHYAG 'TSAL LO, ,STONG PA'I YID LA PHYAG

'TSAL BSTOD, ,DE LTAR BSTOD PA BYAS NAS NI, ,SNGAGS KYI BSNYEN PA
YANG DAG BRTZAM, ,MKHAS PAS RTZA BA'I SNGAGS RNAMS BSAM, ,SNYING
PO'AM NYE BA'I SNYING PO'AM, ,SGRA LAS SKYES PA LA SOGS PA'I,
,GANG ZHIG DE YI MTHAR THUG PA, ,SPRUL PA'I SKU RU

BSHAD PA DANG, ,GZHAN YANG LONGS SPYOD RDZOGS PA'O, ,JI LTAR KHVA
GDONG LA SOGS BRGYANG, ,G-YON NAS YONGS BSKOR GSUM LA NI, ,SNGAGS
PA BSAM GTAN MNYAM GZHAG STE, ,SKU YI 'KHOR LOR GZHUG PAR BYA,
,DE BZHIN SKU YI 'KHOR LO G-YAS, ,GSUNG

GI 'KHOR LOR GZHUG PAR BYA, ,DE BZHIN GSUNG GI 'KHOR LO G-YON,
,THUGS KYI 'KHOR LOR GZHUG PAR BYA, ,THUGS KYI 'KHOR LO'I LHA MO
BZHI, ,RANG GI G-YON NAS GZHUG PAR BYA, ,DE DAG KYANG NI JI LTAR
GNAS, ,DPA' BO DBANG PHYUG ZHAL BZHIR RO, ,

SNGON GSUNGS PA YI CHO GA YIS, ,GO CHA CHEN PO NGO MTSAR CHE,
,MGO PO NAS NI BRTZAM NAS SU, ,BRGYAD PA GSUM GYI YAN LAG LDAN,
,PHRENG BA YANG DAG BLANGS NAS SU, ,MU TIG CHE LA SOGS PAR SPRUL,
,JI SRID SKYO BA MA SKYES PAR, ,SNGAGS KYI YAN LAG MA

@88A *, ,NYAMS BZLAS, ,GANG YANG SKYO BA SKYES GYUR NA, ,MTSUNGS
PAR YANG DAG BSDU BAR BYA, ,DE NYID LONGS SPYOD RDZOGS SKU'O,
,GZHAN YANG CHOS KYI SKU ZHES PA, ,SKU GSUM YONGS SU RDZOGS CHED
DU, ,TSE DANG RANG DON 'PHEL BYA'I PHYIR, ,LTE BA'I PHYOGS KYI
SNYING

PO LA; ,PADMA GE SAR BCAS PA BSAM, ,DE STENG ZLA BA'I DKYIL GNAS
PA, ,BRTAN POR H'Um GI YI GE BSGOM, ,H'Um LAS A'A LI PHRENG BA
DANG, DE BZHIN K'A LI 'OD ZER SPRO, ,DE NYID 'BYUNG BA'I RLUNG
SPRAS NAS, ,DE BZHIN 'JUG PA'I RLUNG DANG BSDU, ,JI SRID SKYO BA
MA SKYES

BAR; ,DE LTAR RE ZHIG YANG YANG BYA, ,'JUG PA'I RLUNG GI H'Um YIG
LA, ,DE NYID PA BSDUS PAS YANG DAG BSDU, ,SKU GSUM PO NI RNAM
GZHAG PA, ,RGYUD 'DI LA NI LEGS PAR GRAGS, ,BSDUS NAS BSTOD PA
RAB TU BYA, ,DE NAS BSOD NAMS YONGS SU BSNGO, ,SNGAGS

PA YANG DAG LANGS NAS NI, ,PHYI ROL PHYAG RGYA LEGS BCAS PAS,
,LHAG DANG CHAD PA'I SKYON SPANGS PHYIR, ,SNGAGS DANG LHA LA BZOD
PAR GSOL, ,SNGAGS RNAMS RDZOGS DANG ZHES BYA'I PHYIR, ,MKHAS PA
YIS NI SBYIN SREG BYA, ,'DIR YANG PHYI ROL SBYIN SREG ZHAR, ,LUS

KYI SBYIN SREG BYED PA LHAG, ,BZA' DANG STON MO LA SOGS RNAMS,
,DE BZHIN MKHAS PAS BDAG TSIM BYA, ,ZAS RNAMS CUNG ZAD SBYANGS PA
NI, ,DE YI 'OG TU 'BAR BA MED, ,BDUD RTZI LNGA NI BSGOM BYA NYID,
,THOD PA'I ZLA BA'I DKYIL 'KHOR RO, ,DE BZHIN ZLA BA RE'U MIG

DGU; ,AOm YIG DKYIL 'KHOR RE'U MIG LA, ,HR'I: NI MDUN GYI RE'U
MIG LA, ,HA HA LHO DANG RGYAB TU RO, ,G-YON GYI RE'U MIG H'Um YIN
TE, ,DBUS LA YANG NI H'Um YIG GO, ,MTSAMS NI BZHI RU PHAt YIG
STE, ,DE LA SNGAGS KYIS MNGON PAR BSNGAGS, ,DE LA 'DI'I SNGAGS
RNAMS

NI; AOm SARBA BADZRA K'A MI nI SARBA BHAKshU SHO DHA YA GU HYA
BADZRA nI H'Um SV'A H'A, DE LTAR SBYIN SREG BYA BA NI, ,SNGAGS
DANG LHA NI TSIM PAR BYA, ,TSIM PAR YUN NI MI RING PAR, ,SGRUB PA
POS NI DNGOS GRUB 'GRUB, ,DE BZHIN GZHAN DU YANG GSUNGS PA,
,SNGAGS NI CHAD DANG LHAG PA DAG ,RTAG

@88B TU KHA SKONG BYED 'DOD PAS, ,DE PHYIR SBYIN SREG RAB BSNGAGS
SO, ,SKU GSUNG RDO RJE CAN MCHOG GIS, ,'DI LTAR THUN GSUM THUN
BZHI RU, ,SNGON DU BSNYEN PA BLA MED PA, ,G-YENG BA MED PA'I SEMS
KYIS SU, ,SGRUB PO MNYAM PAR BZHAG STE BYA, ,AOm SHR'I HE RU KA
ZHES

SOGS; ,LHAG MA YI GE BRGYA MNYAM PA, ,SNGAGS PAS CI BDER BRJOD
NAS NI, ,SANGS RGYAS GSOL BTAB BSDU BAR BYA, ,AOm SHR'I HE RU KA
SA MA YAM NU P'A LA YA, SHR'I HE RU KA ,TVE NO PA TIshthA dI dHO
ME BHA BA, ,SU PO shdYO MI BHA BA, SU TO shYO MI BHA BA, AA NU
RAKTO ME BHA BA, SARBA SIDDHI MME

PRA YA TZTSA, SARBA KARMA SU TZA ME TZITTAm SHRI YAm, KU RU H'Um
HA HA HA HA HO:, BHA GA W'AN SARBA TA TH'A GA TA BADZR'A M'A ME
MUNYTZA BADZR'I BHA BA, MA H'A SA MA YA SA TVA A'A:, LHA DANG
GNYIS MED RNAL 'BYOR PAS, ,SNGAGS NI RTAG TU BRJOD PAR BYA,
,SNANG BA SKYE BAR GYUR NA NI, ,DE YI DUS NA DKYIL 'KHOR

BRTZAM; ,DKYIL 'KHOR NYE BA'I DUS SU NI, ,BDE MCHOG BLA MED ZHAG
BDUN DU, ,GZHAL YAS KHANG BCAS MTHAR THUG PAR, ,MKHAS PAS 'KHOR
LO GSUM BSGOM BYA, ,SNGON DU BSNYEN PA SNGAGS DANG BCAS, ,NYIS
BRGYA DANG NI NYI SHU'O, ,DKYIL 'KHOR BRI BAR RUNG BA

YI; ,'DIR NI PHYOGS KYI SA BSHAD DE, ,LHA KHANG DANG NI SKYED
TSAL GRONG, ,GRONG KHYER DANG NI TSONG DUS KYI, ,SHAR GYI PHYOGS
SU BRTZAM PAR BYA, ,JI SRID BYANG PHYOGS LA SOGS PA'I, ,PHYOGS
BDUN DAG NI SPANG PAR BYA, ,SHAR PHYOGS DKYIL 'KHOR BRIS GYUR NA,
,BZOD

MED PA YANG BZOD LDAN 'GYUR, ,LHO PHYOGS CHAR NI DKYIL 'KHOR BRI,
,SKYE 'GRO 'CHI DANG 'TSE BA 'BYUNG, DKYIL 'KHOR GANG LA DMIGS TE
'CHI, ,LUNG RIGS SNGAGS NI GZHAN DU MIN, ,NUB KYI PHYOGS SU SLOB
DPON 'CHI, ,BYANG GI PHYOGS SU ZHUGS PA 'CHI, ,DE BZHIN

ME YI PHYOGS CHA RU, ,CHAR CHEN PO NI 'BAB 'GYUR TE, ,LHO DANG
NUB KYI MTSAMS LA NI, ,MU GE CHEN PO 'BYUNG BAR 'GYUR, ,RLUNG GI
PHYOGS SU 'DRI BA NI, ,RLUNG DANG CHAR BA 'BYUNG BAR 'GYUR,
,MCHOD RTEN GNAS SU 'CHI BAR 'GYUR, ,GANG ZHIG KLU YIS BYIN
BRLABS

@89A *, ,SHING; ,SHING GRIB 'KHRIGS PA'ANG DE BZHIN NO, ,DE RNAMS
MA GTOGS BYANG SHAR MCHOG ,DE RU GNAS LA GANG ZHIG SA, ,RIGS KYI
RIM PA RNAM SHES BYA, ,BRAM ZE RGYAL RIGS RJE'U RIGS DANG,
,DMANGS RIGS DANG NI RNAM PA BZHI'O, ,

BRAM ZE DKAR POR SHES BYA STE, ,SER PO RGYAL RIGS SU NI BRJOD,
,DMAR PO RJE'U RIGS SHES PAR BYA, ,NAG PO DMANGS RIGS SU NI
GRAGS, ,DKAR PO YI NI SA PHYOGS SU, ,DBANG PHYUG RDO RJE SPYI
GTZUG DANG, ,DBYUG PA DANG NI BGRANG PHRENG DANG, ,RIGS PA

BSGRUB PAR BYA BA MIN, ,TSAD DANG LDAN ZHING SNUM PA DANG, ,MTHO
DANG DMA' BA'I SKYON SPANGS PA'I, ,SHAR DANG BYANG DU GZHOL GYUR
CING, ,SA PHYOGS YID 'ONG SPYANG BAR BYA, ,THOD PA RTZA BA RUS PA
SKRA, ,PHUB MA RDO BA GSEG MA DANG, ,THAL BA SOL BA SROG CHAGS
NI, ,KHRU DO

TSAD TZAM BRKOS TE SPANG, ,SROG CHAGS BCAS NA RLUNG CHEN 'BYUNG,
,RUS PAR BCAS NA ZUG RDU 'BYUNG, ,GSEG MAR BCAS PAS LKUGS PAR
'GYUR, ,PHUB MA SOL BA LA NI RIMS, ,SKRA DANG SHING RTZA LA SOGS
PA, ,GNOD PA PHRA MO 'BYUNG BA SRID, ,DE PHYIR

SHIS PAR BRJOD PA YIS, ,'BAD PAS SA YI CHA SBYANG BYA, ,RGYAL PO
KHRU NI BRGYAL BRI, ,BLON PO LA NI DE YI PHYED, ,GTZO BO LA NI
DE'I PHYED BRJOD, ,TSONG DPON LA NI BCU GNYIS SO, ,'DIR NI SGRUB
PO RNAMS KYI KHRU, ,DKYIL 'KHOR GYI NI RIM PAR BRJOD, ,JI LTAR

LUNG LAS GSUNGS PA'I DON, ,RANG GI NUS PAS BRI BAR BYA, ,DE LA RE
ZHIG THOG MA RU, ,MKHAS PAS MNGON 'DOD PHYOGS CHA RU, ,RUS PA'I
PHYE MA DUG DANG KHRAG ,SKE TSE LA SOGS BCAS PA YIS, ,SA GZHIR
GTOR ZHING RTZA SNGAGS KYIS, ,BGEGS NI

BSKRAD PAR BYA BA'O, ,YANG NI RANG GI SLOB MA LA, ,SA YI BDAG PO
PHYED BTANG NAS, ,ZHI PA'I SBYIN SREG CHO GA NI, ,DE LA GNYIS MED
LDAN PAS BYA, ,GZHAL YAS KHANG NI RDZOGS PA YI, ,SNGAR NI ZAS
SOGS 'DOD PA RNAMS, ,SLOB MAS JI LTAR NUS PA NYID, ,BYIN

@89B NAS GZHAN GYIS YANG DAG BRTZAM, ,SA GZHI LEGS BRDUNGS MNYAM
BYAS TE, ,SA YI DKYIL NI CUNG ZHIG BSTOD, ,GZHAL YAS KHANG PA SGO
BZHI PA, ,RTA BABS BZHI YIS RNAM PAR BRGYAN, ,LUGS MA THANG KA'I
RNAM PA SOGS, ,ME TOG RNGA YAB PHRENG BA DANG, ,DRI ZHIM DRI

DANG BDUG SPOS DANG, ,MAR ME MANG PO YI NI SHING, ,DZ'A TI TZAM
PA SU NA KA, ,N'A GA GE SAR YU TI GA ,MA LI KA YI PHRENG BA DANG,
,PADMO AUTPALA PA TA LA, ,KARnI KA LA SOGS PA DGRAM, ,SNA TSOGS
GOS KYIS BRGYAN BYAS NAS, ,PHYI ROL RGYAL MTSAN BA NGAN RNAMS,
,CHU SHING

SDONG POS RNAM PAR MDZES, ,DUNG DANG ZANGS DUNG SNA TSOGS DANG,
,SGRA NI SNA TSOGS PA YIS BRGYAN, ,NYE BAR BYUG PA LA SOGS PAS,
,PHYIS NI DE KUN BRGYAN PAR BYA, ,DE NAS BRTZAMS PAR BYA BA NI,
,SA LA GSOL BA LA SOGS BYA, ,DE NAS RGYUD ZHAN LAS GRAGS

PA'I; ,BDUD RTZI 'KHYIL PA'I SNGAGS SA MA NI, ,DUM SKYES MA YI
GSANG SNGAGS KYIS, ,DRI ZHIM CHU YIS BSANG GTOR BYA, ,GNAS SKABS
'DIR NI SA YI CHAR, ,TZANDAN GYIS NI NYE BAR BYUG ,LAG G-YAS SA
LA RE GNAS SU, ,YE GE H'Um SNGAGS DE BZHIN DU, ,LAN BDUN

DU NI BRJOD PAR BYA, ,YI GE BRGYA PA LAN BDUN NO, ,DE NAS TSES NI
BCU GSUM LA, ,SGOM PA'I YID NI BRTAN GYUR CING, ,SNGON DU BSNYEN
PAS BYA SGRUB PA YIS, ,SNGAGS RIG PAS NI RJES GNANG THOB, ,'KHOR
LO GSUM NI NAM MKHA' LA, ,MNGON SUM BZHIN DU NGES

PAR BSAM, ,DE YI GZUGS BRNYAN 'DRA BA YIS, ,PHYIS NI MKHAS PAS
DKYIL 'KHOR BRTZAM, ,BLO LDAN SLOB MA YON TAN LDAN, ,DE BZHIN YO
BYANG KUN TSOGS NA, ,SNGAR SBYANGS PA YIS DBUS SU, ,NYE BAR GNAS
NAS SA LA REG ,SA YI LHA MO GANG YIN

BSKUL; ,BKUG LA SA LA GSOL BA GDAB, ,DPA' BO DBANG PHYUG RNAL
'BYOR LDAN, ,LAG G-YAS ZLA BA'I DKYIL 'KHOR LA, ,H'Um YIG GSUM NI
RNAM BKOD DE, ,'OD ZER BZANG PO 'KHRUGS PA SPRO, ,SOR MO'I RTZE
MO SA DE LA, ,MKHAS PAS LAN GSUM BSNUN

@90A *, ,PAR BYA; ,DE YI SGRA YIS BSKUL BA DANG, ,DE BZHIN H'Um
GI 'OD KYIS SO, ,SA YI LHA MO MDZES MA NI, ,KHA DOG SER ZHING NA
BZA' DKAR, ,GUS PA DANG NI MI 'JIGS PHYAG ,RGYAN RNAMS KUN GYIS
RNAM BRGYAN PA, ,ZHAL GCIG MA LA PHYAG GNYIS MA, ,MDUN DU

GNAS PAR RNAM BSAMS NAS, ,AARGHA LA SOGS DBUL BYAS LA, ,TSIGS
BCAD GNYIS NI 'DIR BRJOD BYA, ,SKYOB PA SANGS RGYAS THAMS CAD
KYIS, ,SPYOD PA'I TSUL DANG KHYAD PAR NI, ,SA DANG PHA ROL SON PA
LA, ,LHA MO KHYOD NI DBANG DU GYUR, ,SH'AKYA SENG GE SKYOB PA
YIS, ,JI LTAR BDUD

KYI SDE BCOM PA, ,DE BZHIN BDAG GIS BDUD LAS NI, ,RGYAL BAR BYAS
TE DKYIL 'KHOR BRI, ,ZHES BYA LAN GSUM BRJOD PAR BYA, ,DE LA
MCHOD PA BYAS NAS SU, ,MNGON PAR DGA' BA'I SEMS KYIS NI, ,ZHAL
GYI PADMAR RAB BZHAD CING, ,SKU PHYED 'THON NAS LHA MO NI, ,

MKHAS PAS MNYAM PAR GZHAG BLTAS NAS, ,DE LTAR BGYI ZHES BRJOD PAR
BSAM, ,DE LA DE NYID THIM PAR BSAM, ,RDO RJE BCING PA'I LAG MTHIL
GYIS, ,SA DE LA NI GZHAG PAR BYA, ,AOm BADZRI BHA WA H'Um, DE
LTAR BRJOD NAS GZHAN YANG NI, ,AOm BADZRA DRi DHA TIshthA ZHES
BYA PA, ,SNGAGS

RIG PAS NI GSANG SNGAGS BRJOD, ,SA DE BYIN GYIS BRLABS PA NI, ,SA
DE RUNG BAR 'GYUR BA YIN, ,SA LA GSOL BTAB CHOG NI, ,TSIGS BCAD
BZHI BCU THAM PA'O, ,PHYI NAS DE BZHIN SLOB DPON NI, ,PHYAG
RGYA'I RGYAN GYIS BRGYAN PA DANG, ,DKAR PO GTZUG TOR DANG

NI GOS; ,TZANDAN LA SOGS THIG LE GSUM, ,LEGS PAR BSLABS PA'I SLOB
BU NI, ,RDO RJE DRIL BU BZUNG BA GANG, ,RDO RJE DRAG PO RNAL
'BYOR GYIS, ,SLOB MA DPA' BO'I CHA BYAD CAN, ,DUM SKYES MA YI
RANG BZHIN DU, ,SGRUB PA'I GROGS MCHOG SBRUL BAR BYA, ,YANG NI
MCHOD

PA BYAS NAS SU, ,MKHAS PAS BGEGS NI BSKRAD PAR BYA, ,DE LA SLOB
DPON RIM SHES BYA, ,RKANG PA GNYIS SU AA LAS NI, ,'BAR BA'I
PHRENG BA 'KHRIGS PA'I 'OD, ,SNA TSOGS RDO RJE BSAM PAR BYA, ,AOm
LAS MIG GNYIS DAG LA NI, ,ZLA BA GNYI MA GNYIS

@90B BLTA'O; ,MAm LAS G-YAS SU NYI DMIGS TE, ,RDO RJE 'OD ZER DE
BZHIN SPROS, ,MIG 'BRAS H'Um LAS BSKAL PA'I ME, ,RDO RJE GSOR BAR
BYED BRTZON PAS, ,RKANG PA'I 'GROS KYI 'OD ZER TSOGS, ,RDO RJE
DUS KYI ME 'OD 'DRA, ,GDUG PA 'BROS PAR BLTA BAR BYA, ,G-YON

PA'I ZLA BA DRI MED LA, ,AOm LAS BYUNG BA'I 'OD ZER NI, ,BDUD
RTZI YI NI TSOGS DANG LDAN, ,RANG GI 'KHOR TSOGS 'THUNG BYED
CING, ,TSIM PAR BYED CING MCHOD BYED PA'O, ,DBANG LDAN PHYOGS NAS
YANG DAG BRTZAM, ,RDO RJE BSNYES SHING ROL BCAS PAS, ,GTZO BO
SLOB

MA BCAS PA YIS, ,BRGYAN CING RDO RJE 'GROS KYIS BSKOR, ,GSER GYIS
GZHI MTHAR THUG PAR, ,SA NI RDO RJE'I RANG BZHIN BYA, ,G-YON PA
DRIL BU DKROL BYA ZHING, ,G-YAS PA YIS NI RDO RJE GSOR, ,H'Um
ZHES BRJOD PA'I ZHAL DANG NI, ,KUN DU RDO RJE LTA STANGS KYIS,
,SA DER GNAS

PA'I GDUG PA CAN, ,MKHAS PA YIS NI BSKRAD PAR BYA, ,RGYA CHE BA
YI TSIGS BCAD NI, ,SNGAGS DANG 'DRA BAR SANGS RGYAS GSUNGS,
,KHYOD NI DENGS SHIG BGEGS KYI TSOGS, ,GANG ZHIG LHA'AM LHA MIN
NAM, ,GNOD SBYIN DANG NI SRIN PO DANG, ,YI DAGS DANG NI SHA

ZA DANG; ,BRJED BYED DANG NI 'BYUNG PO DANG, ,MKHA' 'GRO DANG NI
GRIB GNON PO, ,RGAN PO DANG NI RGAN MO DANG, ,RJES SU SPYOD PA'I
'KHOR RNAMS NI, ,NAM MKHA' LDING DANG MI'AM CIG, ,SKYE BU SNGAGS
NI GRUB PA RNAMS, ,DE LAS YI PHYOGS 'DIR NI, ,SLOB MA CHE GE MO
ZHES BYA, ,

RDZOGS PA'I BYANG CHUB BSGRUB DON DANG, ,SEMS CAN BLA NA MED PA
YI, ,YE SHES 'THOB PA'I RGYU YI PHYIR, ,HE RU KA DPAL MKHA' 'GRO
YI, ,DRA BA'I SDOM PA 'KHOR LO GSUM, ,ZHES BYA BA YI DKYIL 'KHOR
'DI, ,DE NYID BDAG GIS BRI BAR BYA, ,RDO RJE DRAG PO'I BKA' THOS
NAS,,

'DI YIS MYUR DU 'GRO BAR BYOS, ,GAL TE BKA' LAS 'DAS PA NA, ,HE
RU KA DPAL RDOR 'BAR BDAG ,KHROS PAS H'Um GI ZHAL DANG NI, ,YE
SHES CHEN PO 'BAR BA YIS, ,MGO BO TSAL PA BRGYAR 'GAS PA'O, ,DE
NYID SNGAGS PAS BRJOD NAS SU, ,G-YAS PHYOGS NAS

@91A *, ,NI LAN GSUM BSKOR, ,DE NAS GOM PA LNGA YIS NI, ,GNAS
LNGA RU NI 'GRO PAR BYA, ,DE SKAD DU YANG GSUNGS PA NI, ,BSKAL
PA'I ME DANG 'DRA BA'I 'OD, ,RKANG PA GNYIS LAS 'ONG BYUNG BA,
,GDUG CAN 'BROS PAR BSAM PA STE, ,BSREG BZHIN DU NI BSAM

PAR BYA; ,BSKRAD PA'I CHO GA RGYAS PA NI, ,SGYU 'PHRUL DRA BA'I
RIM PA'I TSUL, ,DE PHYIR GSAR DU BRTZAM BYA BA, ,GAL TE CHO GA
RGYAS 'DOD NA, ,BSKRAD PA YI NI CHO GA STE, ,TSIGS SU BCAD PA
NYER GCIG GO, ,DE LTAR BSKRAD PA BYAS NAS NI, ,BGEGS NYID LA NI
PUR BUS

GDAB; ,'BAR BA'I ME DANG 'BAR BA'I 'OD, ,KHRO BO H'Um GI NGA
RGYAL GYIS, ,H'Um GI SGRA YIS DPA' BO RNAMS, ,MANG PO BSKAL PA'I
ME LTA BUS, ,MI BZAD PA YI DRAG PO'I LUS, ,JI BZHIN NAM MKHA'
GANG BAR SPRO, ,SUMBHA NI YI SNGAGS BRJOD CING, ,DPA' BO HE RU KA

PHYUNG NAS, ,BYIN GYIS BRLAB PA LA SOGS BYA, ,DE NYID MDUN DU
GNAS NAS SU, ,BGEGS KUN GYIS NI BSKOR BA YI, ,BGEGS KYI BDAG PO
NYID BKUG NAS, ,NAM MKHA'I SNYING PO GAR DBANG PHYUG ,RNAM PAR
SBYANG MDZAD NGO BO NYID, ,RDO RJE SEMS DPA'I RANG BZHIN CAN, ,

SENG LDENG GI NI PHUR PA BZHI, ,DE NYID RTZE MO YI NI DBYIBS,
,RDO RJE'I RNAM PA SHIN TU RNO, ,SOR BRGYAD PA YI TSAD TZAM NI,
,MKHAS PA YIS NI RAB TU BYAS, ,ME YI PHYOGS NAS BRTZAMS NAS NI,
,THAMS CAD DU NI PHYI ROL MTSAMS, ,AOm BADZRA K'I LI K'I LA YA
H'Um, ,ZHES BYA BA NI

BRGYA RTZA BZLAS, ,SPYI BO NAS BRTZAMS RKANG PA'I BAR, ,BGEGS KYI
BDAG PO PHUR PAS GDAB, ,YANG NA YE SHES KYIS NUS NA, ,TING NGE
'DZIN GYIS PHUR PAS GDAB, ,KYE RGYAL BA'I SRAS DAG SEMS TZAM MO,
,ZHES BYA'I TSIG GI 'THAD PAS SO, ,PHUR PAS GDAB SNGAGS 'DI

YIN TE; ,AOm GHA GHA GH'A TA YA GH'A TA YA, SARBA DUsht'Am PHAt,
K'I LA YA K'I LA YA SARBA P'A PAm PHAt, H'Um H'Um H'Um BADZRA K'I
LA YA BADZRA DHA RA A'A DZNY'A PA YA TI K'A YA W'A KA TZI TTA K'I
LA H'Um PHAt, PHUR BU DE YI STENG DU NI, ,AA YIG LAS NI NYI DKYIL
'KHOR, ,ME 'DRA 'BAR BA'I PHRENG BA 'KHRIGS, ,DE YI 'OD

@91B KYIS BGEGS 'JOMS PA, ,SDE DANG BCAS PA THAL BAR 'GYUR, ,DE
NYID LAS NI SKYES PA LA, ,YANG 'BYUNG DOGS PA'I BGEGS GZHOM
PHYIR, ,MKHAS PA YIS NI STONG NYID BSGOM, ,DE NAS HA YA GR'I BA
GDON, ,GZHAL YAS KHANG GI PHYI ROL GZHAG ,MTSON CHA YI NI RA BA'I

GZUGS, ,YONGS SU GYUR PA RNAM BSGOM BYA, ,DE NAS HR'I: YIG LAS
SKYES PA, ,DE BZHIN NAM MKHA' KHYAB PA'O, ,SHES RAB CHOS 'BYUNG
PHYAG RGYA BSAMS, ,DE YI STENG GI RIM PA LA, ,AA YIG LAS SKYES MA
LUS PA'I, ,SNA TSOGS RDO RJE'I RANG BZHIN DU, ,BSAMS NAS

RDO RJE LTA BA YIS, ,KUN DU MNYAM PAR BLTA BAR BYA, ,BLO LDAN
GYIS NI H'Um YIG GI, ,SNGAGS NI LAN BRGYAR BRJOD PAR BYA, ,DKYIL
'KHOR GYI NI SA NYID DANG, ,SA GZHI YONGS SU DAG PA'O, ,RTOG PA
LA GNAS SNGAGS PA YIS, ,SA NI GANG ZHIG SPYOD BYED BA, ,ZLA GSANG
BYANG

CHUB SEMS SPANGS PAS, ,SA DE DAG PAR MI 'GYUR RO, ,SNGAGS PAS RDO
RJE SEMS DPA' BZLAS, ,RDO RJE'I LTA BAS YANG BLTAS TE, ,DKYIL
'KHOR GYI NI SA YI CHAR, ,RKYEN DANG LDAN YANG DGE BA YIN, ,SA
SBYANG BA YI CHO GA NI, ,TSIGS SU BCAD PA BCU DGU PA'O, ,'BAD PAS

DE LTAR LEGS SBYANGS PAS, ,MNYAM PAR GZHAG PAS DE NYID LA, ,JI
LTAR GSUNGS PA'I CHO GA 'DIS, ,YONGS SU GZUNG BAR BYA BA STE,
,RANG RANG GNAS SU NYER GNAS PA, ,GZHAL YAS KHANG PA BSGOM PAR
BYA, ,SNGAR BRJOD PA YI RIM PA YIS, ,RNAL 'BYOR SHES

RAB PHYAG RGYA GZUNG, ,'KHOR LO GSUM NI MA LUS PA, ,DBYER MED PA
YAm RNAL 'BYOR BRTZON, ,SLOB MA RNAL 'BYOR DBYER MED PA'I, ,DE
NAS RANG GI NGA RGYAL BYA, ,LHA RNAMS KYANG NI THA MI DAD, ,YANG
NI THA DAD BRTAGS PA YI, ,SLOB MAS DPA' BOR GSOL BA GDAB, ,DPA'

BOS GSOL BA BTAB NAS SU, ,RANG GI BDAG NYID LEGS BSGOM BYA, ,DE
BZHIN GSHEGS PA KUN ZHI BA, ,ZHES SOGS TSIGS BCAD BDAG BSTOD NAS,
,BDAG NI LHA YIS BYIN BRLABS PA'I, ,MNGON SUM NGA RGYAL LDAN PAR
BYA, ,KUN DU NGA RGYAL LDAN GYUR KYANG, ,KHENGS PA

@92A *, ,YANG DAG MI BSKYED PAR, ,MNYAM PAR GZHAG PA'I SEMS KYIS
NI, ,BDAG NYID DGA' BAR BYAS PA STE, ,DENG 'DI BDAG SKYES 'BRAS
BU YONG, ,BDAG 'TSO 'BRAS BU BCAS PA YI, ,MI MNYAM LHA DANG MNYAM
PA RU, ,GYUR BA DAG NI THE TSOM MIN, ,BDAG GI

NYI MA DANG NI MCHOG ,DENG BDAG MCHOD SPYIN BLA NA MED, ,SANGS
RGYAS KUN GYI THUGS BRTZE BA'I, ,BKA' LUNG DAG NI BDAG GIS BYA,
,BDAG NYID SKYES PA NYID KYIS NI, ,DKYIL 'KHOR PA YI 'KHOR LO
GSUM, ,SGEG MO LA SOGS YANG DAG MCHOD, ,'BAD PAS DRIL

BU DKROL NAS SU, ,'BAD PAS MCHOD DANG BSTOD PA DANG, ,DE BZHIN
PHYAG LA SOGS PA BYA, ,NYE BA'I SNYING PO GSANG SNGAGS BZLAS,
,SNGON GYI NAM MKHAR BTEG PA YI, ,YE SHES 'KHOR LO BRTAN BYAS TE,
,YANG NI BRTAG PAR BYAS LA BSGOM, ,BAR SNANG LA NI RNAM

GZHAG PA, ,DE DANG MNYAM PAR SBYOR BAR BYA, ,SNGAGS KYI CHO GA
'DIR YANG NI, ,'OG NAS 'BYUNG BA'I RIM PA YANG, ,THAMS CAD BSDUS
PA'I GZUGS KYIS NI, ,RDO RJE DRAG DPAL RNAL 'BYOR LDAN, ,ZHAGS
PAS RDO RJE BYIN GYIS BRLAB, ,DE PHYIR ROL BCAS

LANGS NAS NI, ,SNGAR BZHIN MA DANG tA DAG LAS, ,NYI MA DANG NI
ZLA BA'O, ,JI LTAR LTA BAS DER BLTAS TE, ,KUN DU YANG NI BLTA BAR
BYA, ,GSER GYI SA GZHI MTHAR THUG PAR, ,SA GZHI RDO RJE'I RANG
BZHIN BYA, ,ROL BCAS GOM PAS BGOM BYAS LA, ,RDO RJE

BSNYEMS PA'I NGA RGYAL GYIS, ,SNGAGS PAS H'Um YIG BRJOD BYA
ZHING, ,YANG NI SA GZHI YONGS BSKOR NAS, ,DE NYID BCOM LDAN 'DAS
KYIS GSUNGS, ,DE NAS PHYAG RGYA LHAN CIG LANGS, ,THAMS CAD DU NI
BLTA BA DANG, ,BSNYEMS PAS SA GZHI YONGS SU BSKOR, ,

RDO RJE SEMS DPA' BRJOD PAR BYA, ,YANG NI DE DBUS BSDAD NAS SU,
,AA NI G-YAS KYI MIG LA BSAM, ,DE LAS BYUNG BA'I NYI MA LA, ,H'Um
YIG LAS NI BYUNG BA YIS, ,RDO RJE 'BAR TSOGS 'BAR 'KHRUGS PA'I,
,PHYOGS KUN YONGS SU DAG PAR BYA, ,BGEGS RNAMS MA

@92B LUS BCOM BAR NI, ,DE RNAMS RNAL 'BYOR 'BAD PAS BSGOM, ,'DOD
PAS MTHA' YAS DPAG MED KYI, ,'JIGS BA'I 'OD KYIS KUN DU NI, ,'BAR
BA'I PHRENG BA 'KHRUGS ZHING DRAG, ,ZHE SDANG NGAR BA DRAG PA NI,
,BLO DANG LDAN PAS BLTA BAR BYA, ,DU MAR BRTAG PA DE

NAS NI; ,BGEGS TSOGS RGYAL BYED MTHUG PO YI, ,'DOD CHAGS RA BA
DMIGS PAR BYA, ,RLUNG GIS RAB TU BSKUL BA YI, ,MA LUS MUN PA'I
SGRIB G-YOGS SPRUL, ,GDUG CAN RMONGS BYED BSGOM PA NI, ,DE LTAR
GTI MUG RA BA'O, ,H'Um LAS SKYES PA'I RDO

RJE NI; ,ZHE SDANG RDO RJE'I RANG BZHIN BRJOD, ,AA LAS SKYES
PA'I PADMA NI, ,PADMA 'DOD CHAGS RANG BZHIN BRJOD, ,AOm LAS SKYES
PA'I 'KHOR LO NI, ,'KHOR LO GTI MUG RANG BZHIN BRJOD, ,RA BA GSUM
NI RNAM BKOD NAS, ,DE LTAR SHES NAS BSGOM PAR BYA, ,MIG

G-YAS PA NI NYI MA STE, ,DE BZHIN G-YON DU ZLA BA'O, ,DE YI SNA
RTZE RA AOm YIG STE, ,'DI GANG DE YI RIM PA'O, ,NANG GI THAMS CAD
BYAS NAS NI, ,YANG NI RA BA GSUM BYA'O, ,MTSON CHA'I DRA BA'I
RANG BZHIN BYA, ,STENG DU KHRO BO RTA RANG BZHIN, ,BSKAL PA'I ME
NI 'BAR BA YIS, ,

GLOG GI MDOG NI LCE 'GRIL ZHING, ,DRAG PO CHEN PO BSAM BYA STE,
,DES NI LHAG PA'I BGEGS GZHOM BYA, ,DE BZHIN DU YANG GSUNGS PA
NI, ,BSKAL PA'I ME DANG 'DRA BA'I 'OD, ,'OD ZER 'PHRO BA'I PHRENG
BA CAN, ,NYI MA STONG PHRAG BYE BA'I DBUS, ,MA LUS BGEGS NI

'JOMS BYED PA'O, ,SA GZHI YONGS GZUNG CHO GA NI, ,TSIGS BCAD NYI
SHU RTZA DGU'O, ,SA GZHI RJES SU BCU BZHI LA, ,RANG BZHIN DRI MA
MED PA YI, ,YE SHES RGYA MTSO SA YI CHAR, ,SLOB MA LA SOGS LHAG
GNAS BYA, ,DE YANG RE ZHIG THOG MAR NI, ,DKA' BA MED

BAR DON LA MKHAS, ,GRU BZHI BYAS PA DAG PA LA, ,DKYIL 'KHOR LAS
NI NYIS 'GYUR LHAG ,DE NAS SKUD PA DKAR PO BYAS, ,RANG DANG SGRUB
PA'I GROGS DAG GIS, ,TZANDAN DMAR PO DANG BSRES PA'I, ,S'A LU
BTAGS PAS SPANG PAR BYA, ,DKYIL 'KHOR TSAD NI GYUR

@93A *, ,PA'O; ,NYIS GYUR GYIS NI THIG GDAB PA, ,DAG PA'I TSANGS
THIG GNYIS GDAB BYA, ,DE YI PHYED 'GYUR RTZA THIG GO, ,SGO NI
DKYIL 'KHOR BRGYAD CHA STE, ,SGO KHYUD DANG NI DE BZHIN NO, ,DPA'
BO RNAMS KYI GNAS DANG NI, ,MTSAMS BZHI YANG NI DE BZHIN

NO; ,DE YI PHYED NI 'GRAM DANG NI, ,LOGS DANG 'DOD YON 'OD RNAMS
SO, ,DE YI PHYED NI CHON SNA'I SA, ,DRA BA DRA PHYED RNAMS DE
BZHIN, ,RTA BABS SGO YI SUM 'GYUR TE, ,CHU SRIN GDONG BYUNG RTA
BABS DANG, ,'DOD YON BUM PA LAS BYUNG BA'I, ,RTA BABS KYI NI KA
BA'O, ,YANG NA

GRU BZHI DANG LDAN PA'O, ,TSANGS PA'I THIG NI GNYIS BYA STE,
,TSANGS THIG GNYIS NAS PHYOGS THIG GO, ,TSON SNA'I SA RU ZHES BYA
STE, ,TSON SNA'I SNAM BU DE BZHIN NO, ,TSON SNA'I SA TSAD GSUM
DOR LA, ,'OD NI 'KHOR LO GSUM BYA'O, ,GRONG GI PHYI ROL 'OD TSAD
DO, ,NANG GI

'OD DU ZHUGS NAS BRTZAMS, ,'KHOR LO GSUM PO DAG LA NI, ,THIG BZHI
DAG NI BSKOR NAS SU, ,SGO YI TSAD KYIS BYA BA'O, ,LHAG MA PADMA
'DAB MA BRGYAD, ,'KHOR LO'I RTZIBS LAS LHAG PA BYA, ,RDO RJE
PADMA 'KHOR LO'I PHYIR, ,THUGS KYI 'KHOR RTZIBS MU KHYUD RNAMS, ,

RDO RJE LA SOGS DRAG PO NI, ,RE KH'A GNYIS PAR BZHI BRI'O, ,TSON
RTZI SNAM BU'I PHYIR ROL DU, ,GRVA DANG SGO MTSAMS RNAMS BYA STE,
,RDO RJE NYI MA RIN CHEN ZLA, ,YONGS SU BSKOR NAS 'OD 'BAR BA'O,
,SGO YI PHYED NI DRA BA DANG, ,NYI MA'I SNAM BU SOGS PA'O, ,MCHOD
SNAM

THIG LA BRTEN NAS SU, ,PHYI ROL THIG NI KUN DU SBYAR, ,RTA BABS
CHU SRIN LAS MTSAN PA'I, ,DRIL BU RGYAL MCHAN BA DAN DANG, ,ME
TOG PHRENG BA DRA RNGA YAB, ,MDA' YAB PHRENG BA LA BRTEN NAS,
,RLUNG GIS BSKYOD BZHIN PA YI NI, ,DE BZHIN MA LUS BRTAG PAR BYA,
,DUR

KHROD KYI NI RNAM PA'O, ,'OD ZER 'BAR BAS 'KHRIGS PA NI, ,RDO RJE
PADMA 'KHOR LO'O, ,'KHOR LO GSUM NI GANG YIN DGOD, ,TSON RTZI SA
GZHI KUN DU NI, ,RNAM PA LNGA RU GO BAR BYA, ,THIG SKUD PHRA BA
'DI YIS NI, ,DBUS SU THIG BZHI GDAB PAR BYA, ,DE BZHIN MA

@93B LUS BRTAG PAR BYA, ,GANG DANG GANG GI MTSAN MA NI, ,GNAS
SKABS GANG DU GSUNGS PA STE, ,YE SHES THIG NI BTAB NAS SU, ,TSON
RTZI DAG GIS BRI BAR BYA, ,DGONGS 'DUS YE SHES DKYIL 'KHOR NI,
,DE LTAR DKYIL 'KHOR BRTAG PAR BYA, ,SGEG MO LA SOGS JI LTA

PAR; ,NYE BAR MCHOD PAS YANG DAG MCHOD, ,GLING BU PI WANG RNGA
BRAN SOGS, ,DE LTAR SGRA NI SNGON 'GRO BA, ,PHYI NAS YANG DAG
BSTOD BYAS TE, ,DE NAS MKHAS PAS PHYAG BYA'O, ,DE LA YANG DAG
'JAM STAN LA, ,GNAS DE SNGAR BZHEN MDUN DU NI, ,RDO RJE DRAG PO'I
RNAL

'BYOR GYIS, ,GSANG BA'I DKYIL 'KHOR DGUG PAR BYA, ,YE SHES GSANG
BA'I 'KHOR LO GANG, ,'DI NI SNGAR MED PAR NI MED, ,DENG NAS BZUNG
STE THAMS CAD DANG, ,GSANG NAS GSANG BA'I NGO BO NYID, ,GSANG
BA'I DKYIL 'KHOR BKUG NAS SU, ,SA GZHI DE LA

GCIG GYUR PAR, ,SNGAGS PAS YANG DAG GCIG 'GYUR BRTAG ,GNYIS KYIS
YI GES GO CHA BYA, ,DE RJES KYANG NI BSRUNG BA NI, ,LHA YI NGA
RGYAL BSRUNG BAR BYA, ,YI GE GSUM GYIS BSNGAGS PA YIS, ,BDUNG
RTZI LNGA DANG TZANDAN BCAS, ,MNYAM PAR GZHAG PA'I SEMS

KYIS NI; ,SA GZHI KUN DU BYUG PAR BYA, ,DKYIL 'KHOR GYI NI LHA
GNAS SU, ,SNGAGS NI DE DANG DER GSAL BYA, ,AOm BADZRA MAndALAm
H'Um DZA: DGUG PA'I SNGAGS SO, ,AOm BADZRA K'I LA YA GU shtA LAm
H'Um PHAt, PHUR BU'I SNGAGS SO, ,AOm BADZRA TZAKRA AADHI TIshthA
shthA shthA SI DDHI YA H'Um,

BYIN GYIS BRLAB PA'I SNGAGS SO, ,AOm HR'I: HA HA H'Um H'Um PHAt
CES BYA BA LA SOGS PA LHAG MA'O, ,GTZO BO RNAL 'BYOR LDAN PA YIS,
,DE YANG SNGAR BZHIN DKYIL 'KHOR SPRUL, ,DE NAS DE LA YE SHES
KYI, ,'KHOR LO GANG DU GZHUG BYAS NAS, ,YANG DANG BYIN BRLABS
MCHOD

NAS SU; ,MCHOD YON ZHABS BSIL DBUL BAR BYA'O, ,DE NAS RNAM RGYAL
BUM ZHES PA, ,MDUN GYI NAM MKHA' LA SOGS SPRUL, ,RTZA BA NAG MED
MCHU 'PHYANG ZHING, ,LTO BA CHE LA MGRIN PA RING, ,RANG BZHIN MED
PAR DMIGS NAS SU, ,MKHAS PAS PAm LAS SKYES

@94A *, ,PA RU; ,HR'I: LAS PADMA DMIGS NAS SU, ,DE YI LTE BAR GE
SAR BCAS, ,DPA' BO DBANG PHYUG LHA MOR LDAN, ,DE LA SNGON BZHIN
BSGOM BYA STE, ,YONGS SU RDZOGS PA BSGOM PAR BYA, ,'DOD CHAGS
CHEN PO'I MES ZHU NAS, ,BYANG CHUB SEMS

KYI RGYUN DU NI, ,DE NYID DU YANG BSAM PAR BYA, ,DE NAS DRI DANG
LDAN PA'I CHU, ,PHYIS NI DER NI CUNG ZAD BLUGS, ,SMAN LA SOGS PAR
LDAN PAR NI, ,MKHAS PA YIS NI RAB BYAS TE, ,HA SA DE BA BRi HA
TI, ,KAndA KA RI DAndOTA PAL DANG, ,RNAM PAR RGYAL BA DKAR PO
NI,,

SMAN LNGA RU NI DGE BAR GRAGS, ,MI DGE BA NI 'JOMS PAR BYED,
,'BRU NI GRO DANG 'BRAS SO BA, ,TIL DANG MA SHA NAS SU BRJOD,
,RIN CHEN GSER DANG DNGUL DANG NI, ,BYU RU MU MEN MU TIG GO, ,DRI
CHEN DRI CHU BYANG CHUB SEMS, ,DE BZHIN SHA CHEN DANG NI KHRAG,

DE RNAMS BDUD RTZI LNGA ZHES BYA, ,BLA MED BYANG CHUB RGYU YIN NO,
,MYA NGAN MED DANG BYANG CHUB SHING, ,AA MRA N+YA GRO LU MA BAR,
,LNGA PO YAL GA LO MAR GRAGS, ,BUM PA'I KHA NI MDZES PAR BYA,
,BUM PA DKAR PO BYAS NAS NI, ,PADMA NYIS BRTZEGS BRI BAR BYA,
,PADMA'I

'DAB MA GCIG LA NI, ,RDO RJE PHYAG RGYA YANG DAG ZI, ,GOS BZANGS
MGRIN PA BRGYAN NAS SU, ,YAL GAS KHA NI BRGYAN PAR BYA, ,DPA' BO
KUN LA SO SOR NI, ,BRGYA RTZA BRGYAD DU BZLAS BYAS TE, ,BRGYAD
KYIS LHAG PA'I STONG PHRAG GCIG ,DPA' BO DBANG PHYUG

SNYING PO BZLAS, ,AOm BADZRO DA KA H'Um ZHES PA, ,BRGYA RTZA
BRGYAD NI BZLA BAR BYA, ,DE LTAR DKYIL 'KHOR PHYOGS DANG NI, ,BUM
PA LA YANG DE BZHIN NO, ,THUN GSUM DU NI MNGON BSNGAGS TE, ,BDUG
PA LA SOGS YANG DAG MCHOD, ,DKYIL 'KHOR LA NI BSKOR BAR BYA, ,

DBUS KYI BCOM LDAN MDUN DU NI, ,BUM PA DE BZHIN GZHAG PAR BYA,
,GZHAN NI LAS KYI THAMS CAD PA, ,RO LANGS MTSAN MA GRI GUG BYA,
,DUM SKYES MA YIS MNGON PAR BSNGAGS, ,SHAR GYI SGO YI BYANG DU
GZHAG ,YANG DAG MCHOD LA 'DI LTAR BRJOD, ,JI SRID

@94B DKYIL 'KHOR BYA BA NI, ,DE SRID BYA BA MA RDZOGS PAR, ,BCOM
LDAN 'DAS MA KHYOD KYIS NI, ,BDAG GI GDUG PA BSKRAD PAR MDZOD,
,DE YI RNAL 'BYOR RDZOGS NAS SU, ,YANG NI PHYOGS KYI GTOR MA
SBYIN, ,SHAR GYI PHYOGS LA BRTEN NAS SU, ,GTZO BO RANG GI GTOR MA
SPYIN,

BYANG DU MNGON PAR PHYOGS NAS SU, ,DKYIL 'KHOR BDAG PO MNGON PAR
LDAN, ,ME TOG RNAM PAR BKRAM PAR BYA, ,'BAD PAS DKYIL 'KHOR RANG
GI SNGAGS, ,DE NAS PHYIR NI LHAG GNAS BYA, ,SBYIN SREG MCHOD PA
LA SOGS BRTZAM, ,SLOB MA DANG CING GUS LDAN PA, ,MKHAS

PAS CHO GA 'DI BYA'O, ,DE LA RE ZHIG THOG MAR NI, ,SLOB MA ME TOG
THAL SBYAR BAS, ,YANG DAG SPYI BOS PHYAG BYAS NAS, ,BLA MA LA NI
'DI SKAD BRJOD, ,KHYOD NI STON PA DGA' CHEN PO, ,BYANG CHUB CHEN
PO'I TSUL BSTAN PA, ,MGON PO CHEN PO BDAG PHYAG 'TSAL, ,DAM TSIG
DE

NI BDAG LA STZOL, ,BYANG CHUB SEMS KYANG BDAG LA STZOL, ,SANGS
RGYAS CHOS DANG DGE 'DUN DANG, ,SKYABS GSUM DAG KYANG BDAG LA
STZOL, ,THAR PA CHEN PO'I GRONG MCHOG DU, ,MGON PO BDAG KYANG
GZHUG TU GSOL, ,DE SMOS SLOB MA'I LUS SOGS NI, ,

GZUGS NI BRAL BAR BYA BA STE, ,DE NAS RANG BZHIN MED DMIGS NAS,
,BDAG PO'I SBYOR BAR DE RDZOGS BYA, ,LUS LA SOGS PA BYIN BRLAB
CING, ,SNGAR BZHIN DU NI CHO GA BYA, ,SLOB MA'I GTZO BO MDUN BYAS
NAS, ,SLOB DPON DANG GIS 'DI SKAD BRJOD, ,BU TSUR SHOG

SHIG THEG CHEN GYI, ,CHO GA SNGAGS KYI SPYOD PA'I TSUL, ,KHYOD LA
YANG DAG BSHAD PAR BYA, ,KHYOD NI TSUL CHEN SNOD YIN TE, ,RDZOGS
PA'I SANGS RGYAS GANG 'DAS KYANG, ,DE BZHIN GANG DAG MA BYON
DANG, ,DA LTAR BYUNG BA'I MGON PO GANG, ,'GRO LA PHAN PHYIR

ZHUGS PA DE, ,DE DAG KUN GYI GSANG SNGAGS KYI, ,CHO GA BZANG PO
'DI MKHYEN NAS, ,DPA' BOS BYANG CHUB SHING DRUNG DU, ,THAMS CAD
MKHYEN PA'I MTSAN MED BRNYES, ,GSANG SNGAGS SPYOR BA MNYAM MED
DE, ,SKYOB PA SH'AKYA SENG GI YIS, ,BDUD SDE SHIN TU MI

@95A *, ,BZAD PA, ,STOBS CHEN DAG KYANG DE YIS BCOM, ,DE BAS KUN
MKHYEN THOB BYA'I PHYIR, ,BU YIS BLO GROS 'DI GYIS SHIG ,RTOG PA
DE NI SPANGS NAS SU, ,BZANG PO BRTZON PA'I YID KYIS NYON, ,MA LUS
LEGS PA'I BLO GROS KYIS, ,RDO RJE

SEMS DPA' LA SOGS DANG, ,BDE GSHEGS RNAMS KYIS BYIN GYIS BRLAB,
,DE LTAR 'BAD PAS SPRO BSKYED NAS, ,GSUM LA SKYABS SU 'GRO BA
DANG, ,DE LA CHOG 'DI YIS NI, ,SDIG PA BSHAGS PA LA SOGS BYA,
,SLOB DPON DAG NI DGONGS SU

GSOL; ,BDAG MING 'DI ZHES BYA BA NI, ,DUS 'DI NAS NI RAB BZUNG
NAS, ,JI SRID BYANG CHUB SNYING GNAS PAR, ,BLA NA MED PAS YANG
DAG PA'I, ,SANGS RGYAS SKU GSUNG RNAM GNAS PA'I, ,SKYABS SU BDAG
NI MCHI BAR BGYI, ,BLA NA MED PA'I CHOS

CHEN PO; ,NGES 'BYUNG BAR DU SKYABS SU MCHI, ,BLA MED PHYIR MI
LDOG PA YI, ,BYANG SEMS DGE 'DUN SKYABS SU MCHI, ,DE LTAR LAN
GNYIS LAN GSUM BRJOD, ,SLOB DPON BDAG LA DGONGS SU GSOL, ,BDAG
MING 'DI ZHES BGYI BA NI, ,DUS 'DI NAS NI

RAB BZUNG NAS, ,BDAG GIS SKYE BA THOG MED NAS, ,'KHOR BA NAS NI
'KHOR BGYIS BGYID, ,BGYID DU STZAL DANG RJES YI RANG SANGS RGYAS
BYANG CHUB SEMS DPA' YIS, ,SPYAN SNGAR DE DAG MA LUS BSHAGS, ,DE
LTAR LAN GNYIS LAN GSUM BRJOD, ,SLOB DPON DAG

NI DGONGS SU GSOL, ,JI LTAR BYANG CHUB SEMS DPA' RNAMS, ,SEMS MED
YE SHES SEMS BSKYED PA, ,DE BZHIN DAG KYANG SEMS BSKYED DO, ,DE
LTAR LAN GNYIS LAN GSUM BRJOD, ,PHYOGS BCU DE BZHIN GSHEGS KUN
DANG, ,RDO RJE RIN CHEN PADMA LAS, ,

RIGS SU ZHUGS PA THAMS CAD DANG, ,SNYING PO PHYAG RGYA SNGAGS
RNAMS DANG, ,RIG PA'I LHA RNAMS DGONGS SU GSOL, ,BDAG MING 'DI
ZHES BGYI BA NI, ,PHYOGS BCU DE BZHIN GSHEGS KUN DANG, ,RDO RJE
RIN CHEN PADMA LAS, ,RIGS BZHUGS KUN GYI,

@95B SPYAN SNGAR DANG, ,SNYING PO PHYAG RGYA SNGAGS RNAMS DANG,
,REG PA'I LHA RNAMS SPYAN SNGA RU, ,BLA MED SEMS KYIS SDIG PA
BSHAGS, ,JI LTAR SANGS RGYAS BCOM LDAN MKHYEN, ,CHOS DBYINGS YANG
DAG NGES BGYIS PA'I, ,BLA NA MED PA'I BSOD NAMS KUN, ,

RJES SU YI NI RANG BAR BGYI, ,GANG YANG PHYOGS BCU'I 'JIG RTEN
KHAMS, ,RGYAS PAR CHOS KYI 'KHOR LO BSKOR, ,BLA MED THEG CHEN
'KHOR LO NI, ,BSKOR PHYIR GSOL BA GDAB PAR BYA, ,GANG YANG CHOS
KYI 'KHOR LO BSKOR, ,JI SRID SEMS CAN KHAMS GNAS PA, ,DE

SRID MYA NGAN MI 'DA' BAR, ,GSOL BA DAG NI GDAB PAR BYA, ,BDAG GI
DGE BA'I LAS 'DI YIS, ,'JIG RTEN MA LUS SANGS RGYAS SHOG ,'GRO LA
PHAN PHYIR CHOS BSTAN PA, ,SEMS CAN SDUG BSNGAL SGROL BAR SHOG
,CES NI BYA BA LA SOGS PA'O, ,

DE NAS SNYING PO SNGAGS BZLAS PA'I, ,DRI YI CHU YIS GANG BYAS
PA'I, ,RDO RJE SEMS DPA'I PHYAG GIS NI, ,SNGAGS SHES PAS NI
SNYING GAR GTUGS, ,DE YI RJES SU BYIN BRLABS NAS, ,SNGAR BZHIN DU
NI CHO GA BYA, ,JI LTAR MCHOD PA RNAM LNGA YIS, ,DE LA SO SOR

MCHOD PAR BYA, ,KHAndA RO HAS MNGON BSNGAGS PA'I, ,DRI ZHIM CHU
YIS LUS LA BYUG ,ME TOG DKAR PO SPYI BOR SBYIN, ,'O MA DANG BCAS
AU DUM SOGS, ,MDAR BA DAG GI SO SHING NI, ,SOR DU BCU GNYIS TSAD
BYAS NAS, ,DE RNAMS LAG PAR BYIN NAS SU, ,SHAR

DU PHYOGS PAS DOR BA'O, ,KHAndA RO HAS MNGON BSNGAGS PA'I, ,CHU YI
KHA BSHAL SBYIN PAR BYA, ,SO SHING GANG DU LHUNG BA YIS, ,DNGOS
GRUB RGYUR NI SHES PAR BYA, ,SNGAR BSTAN STAN LA BZHAG NAS SU,
,DE RNAMS KYI NI LAG MTHIL DU, ,YI GE GSUM

GYIS MNGON BSNGAGS PA'I, ,YANG DAG MCHOD RTEN KU SHA SPYIN, ,DE
NAS YANG NI SNGAGS 'DI YIS, ,BSNGAGS PA YIS NI DRI ZHIM PA'I,
,BDUD RTZI LNGA YI CHU SBYIN BYA, ,'THUNGS PAS SDIG PA NYAMS
PHYIR RO, ,DE LA 'DI YI GSANG SNGAGS NI, ,AOm HR'I: BI SHUDDHA
DHARM'A

@96A *, ,SARBA P'A PA NI TZ'A SAm SHO DHA YA SARBA BI KALPA AA PA
NA YA H'Um, ,DE RNAMS BSRUNG BA'I CHED DU NI, ,YI GE GSUM GYIS
BSNGAGS PA YI, ,MDUD PA GSUM BYAS SKUD PA NI, ,DPUNG PA G-YON PAR
BCING BAR BYA, ,DPA' BO DRUG GI GO CHA BYA, ,GNAS GSUM YANG

NI DE BZHIN NO, ,DE RNAMS SRUNG BA BYAS NAS NI, ,CHOS 'DI 'DI
LTAR BSHAD PAR BYA, ,THEG PA CHEN PO CHER 'BYUNG BA'I, ,LAM MCHOG
'DI NI DPAL DANG LDAN, ,KHYED RNAMS DER NI DONG BAS NA, ,DE BZHIN
GSHEGS PA RNAMS SU 'GYUR, ,SKAL LDAN RANG BYUNG CHEN PO

NI; ,'JIG RTEN KUN GYI 'DREN PA PO, ,GANG ZHIG YOD DANG MED LAS
'DAS, ,NAM MKHA' 'DRA BAR DRI MA MED, ,RNYOG MED RTOG GE'I YUL
MIN PA, ,ZAB MO RTOGS PAR DKA' BA'O, ,ZAB MO BRTAG PAR DKA' BA
NI, ,SPROS PA THAMS CAD DANG BRAL BA, ,SPROS PA

KUN GYIS MA SPROS PA, ,LAS DANG BYA BA DANG BRAL TE, ,BDEN PA
GNYIS LA MI BRTEN PA, ,YE SHES GTZO MCHOG SHES PAR BYA, ,GANG
'DOD PA YI TSUL DU GNAS, ,'KHOR LO GSUM DAG CHEN PO NI, ,DRAG
PO'I STENG DU YANG DAG GNAS, ,HE RU KA DPAL BKA' DRIN

GYIS; ,SRUNG BAR BYAS NAS DE NAS SMRA, ,JI LTAR RMI LAM RMIS PA
NI, ,BDAG GI MDUN DU SMRA BAR GYIS, ,ZHES BYA BRJOD NAS SLOB MA
DE, ,NYAL MAL DAG TU GTANG BAR BYA, ,YON TAN LDAN PA'I SLOB MA
DE, ,DKYIL 'KHOR SA GZHIR GZHUG BYA STE, ,BSGOM DANG

BZLAS PA LA SOGS BYA, ,SLOB MA'I LCE LA AA YIG LAS, ,GSAL BAR ZLA
BA DPAG MED BSAM, ,RANG GI LHA MO LEGS 'KHYUD PHYAG ,DMIGS LA DE
SNYING ZLA BA LA, ,AA YI YI GE MDZES PA DGOD, ,SGRUB PA POS NI
SNGAGS 'DI YIS, ,LCE LA YANG DAG BYIN

GYIS BRLAB, ,AOm PADMA SA RA TA THI TA SATYA, M'A BRTA YA HR'I:,
ZHES BYA'O, ,GA PUR AA GA RU BSREG PA'I, ,DE NAS SPOS NI GZUNG
BAR BYA, ,DKYIL 'KHOR PA GANG SANGS RGYAS DANG, ,NYE BA NYID DU
SNYAN GSAN DBAB, ,PHYOGS BCUR BZHUGS PA'I SANGS RGYAS DANG,,

@96B SRAS BCAS 'JIG RTEN LA GRAGS DANG, ,RDO RJE RIN CHEN RIGS
DANG NI, ,DE BZHIN PADMA LAS KYI RIGS, ,SNYING PO PHYAG RGYA RIG
SNGAGS DANG, ,GANG ZHIG LHA KUN GYI NI TSOGS, ,CHOS KYI DBYINGS
LA GNAS PA NI, ,DE RING BDAG LA DGONGS SU GSOL, ,BDAG MING

'DI ZHES BYA BAS NI, ,JI LTAR NUS PA'I NYER SPYOD PAS, ,DPAL LDAN
BDE MCHOG DKYIL 'KHOR MCHOG ,KUN DU BDAG GIS BRI BAR BYA, ,SLOB
MA RNAMS LA RJES BRTZE DANG, ,KHYED RNAMS LA YANG MCHOD PA'I
PHYIR, ,RJES SU BRTZE BAR NYER DGONGS LA, ,NYE BA NYID

DU MDZAD PAR RIGS, ,ZHES BYA BRJOD NAS YANG DAG MCHOD, ,DKYIL
'KHOR MA LUS PA KUN NI, ,'DI YIS DE BZHIN DKYIL 'KHOR TE, ,NAM
MKHA' LA NI SNGAR BZHIN GZHAG ,DE YI DKYIL 'KHOR PA KUN NI, ,DAG
PA'I SHEL DANG 'DRA BA RU, ,RANG

GI 'OD KYIS 'KHOR LO 'BAR, ,DKAR PO RGYAN GYIS BRGYAN PA NI,
,GZHAL YAS KHANG BAR YANG DAG DMIGS, ,ZLA BA'I 'OD DANG MNYAM
PA'O, ,DE BZHIN HE RU KA DPAL ZHI, ,LEGS PAR BLTAS LA YANG DAG
DGUG ,RANG SNYING ZLA BA'I H'Um 'OD KYIS, ,DE NAS

RANG GI LUS LA GZHUG ,KHA SBYOR SBYAR BAS YANG DAG GNAS, ,BSRUB
DANG SRUB PA'I SBYOR BA YIS, ,RANG GI LUS LA THIM GYUR NAS,
,DKYIL 'KHOR GYI NI SA LA NYAL, ,DE BZHIN DU YANG GSUNGS PA NI,
,SLOB MA GTZO BO DANG BCAS PA, ,BYE BRAG SHES PA'I YON

TAN CAN, ,YE SHES DKYIL 'KHOR BLTAS NAS NI, ,DKYIL 'KHOR DANG NI
NYE BAR NYAL, ,ZHES PA'O, ,LHAG PAR GNAS PA'I CHO GA NI, ,TSIGS
SU BCAD PA BCO LNGA'O, ,DE NAS RDO RJE SLOB DPON DAG ,LHA YIS RAB
TU BSKUL NAS SU, ,GNYID LAS SAD PAR GYUR

NAS NI; ,RDO RJE DRAG DPAL RNAL 'BYOR LDAN, ,NAM MKHA' LA GNAS
DKYIL 'KHOR BSAM, ,DE BZHIN GLU DANG SGRA LA SOGS, ,BDUG SPOS DAG
DANG MCHOD BYAS NAS, ,YE SHES THIG NI GDAB PAR BYA, ,GZHON NU MAS
BYAS SKUD PA'AM, ,DE BZHIN DPA' BO RIN

@97A *, ,GYIS NYON, ,SKRA NYAG MED CING LEGS DAG PA, ,SO SO LNGA
LNGA RU NI BYA, ,DKAR PO LA SOGS KHA DOG LNGAR, ,GTZO BOR BYAS LA
YANG DAG PAR, ,THIG SKUD LNGA NI BSGRIL BAR BYA, ,DKYIL 'KHOR LAS
LHAG NYIS 'GYUR BYA, ,SNGAGS PA YI NI MTHE'U CHUNG

TSAD; ,SGO YI NYI SHU CHA LTA BU, ,SPOM PHRA GNYIS SU DAG BRJOD
NAS, ,DKYIL 'KHOR GYI NI YE SHES THIG ,JI LTAR MDUD PAR MI 'GYUR
PHYIR, ,SHING LA SOGS PAR DKRI BYA STE, ,GSER LA SOGS PA'I SNOD
BZHAG NAS, ,DRI DANG ME TOG YANG DAG BRGYAN, ,YI GE

GSUM DANG SPEL BA YI, ,SV'A H'A YI GE JI LTAR RIM, ,YI GE LNGA YI
TSUL GYIS NI, ,SANGS RGYAS KUN SKU RANG BZHIN NO, ,DPAL LDAN HE
RU KA DPAL DPA', ,RANG GI LHA MO YANG DAG LDAN, ,H'Um GI YI GE
BRJOD TZAM GYIS, ,THIG SKUD BLO LDAN BYIN GYIS BRLABS, ,SKU

GSUNG THUGS KYI RANG BZHIN GYIS, ,THAMS CAD DU NI RNAM PA GSUM,
,THUN MONG DU YANG RNAM PAR BLTA, ,YE SHES LNGA YI RANG BZHIN
BYA, ,DE NAS DZA LAS MIG LA NI, ,NYI MA ZLA BA MDOG SER DGOD,
,AOm D'I PTA DRishtA AOm KU SHA DZA:, ,ZHES BRJOD LCAGS KYU'I

RNAM PA YI, ,SPRUL PA'I 'OD ZER TSOGS DANG NI, ,SNGAGS DE YANG NI
LAN CIG BRJOD, ,HE RU KA DPAL SOGS KUN MTHA', ,'BAR BA'I LTA BAS
BLTA BAR BYA, ,DE LA MCHOD PA BYAS NAS NI, ,BRTUL ZHUGS CAN GYIS
DE LTAR BSKUL, ,DKYIL 'KHOR THIG

NI BSKUL BA YI, ,,RDO RJE THIG TU GDAB 'GYUR RO, ,'BAR BA'I LTA
BA'I LCAGS KYUS BKUG ,HE RU KA DPAL BYIN BRLABS PA'I, ,RANG GI
SNYING GAR LAG PAS THIG ,SGRUB POS THIG NI RDZOGS GDAB BYA, ,AOm
AA N+YO N+YA AA NU GA TA SARBA DHARM'A:, AOm PA RA SHA RA AA NU
PRA BIshtA:

SARBA DHARM'A:, AOm AA TYANTA AA NU PRA BAshtE:SARBA DHARM'A:,
,ZHES PA BRJOD DE DE DON NI, ,MNGON DU BYAS NAS DNGOS PO BZHIN,
,G-YOG DANG BCAS PAS BSNGAGS TE BZLAS, ,YID LA MI BYED NAM MKHA'
LA, ,SNGAGS 'DI YIS NI BSGRIL BAR BYA, ,AOm HR'I: HA HA H'Um H'Um

@97B PHAt; DE SKAD BZLAS TE BSGRIL BYAS LA, ,DE LA GSER SOGS SNOD
DU NI, ,YANG DAG ME TOG SPOS LA SOGS, ,SNGAR BZHIN DU NI YANG DAG
MCHOD, ,MIG GNYIS MA DANG tA LAS NI, ,NYI MA ZLA BA SNGAR BZHIN
BLTA, ,RDO RJE KHU TSUR tAm MAm NYID, ,BRTAN PAR BYAS NAS

SNGAGS BZLAS BYA, ,SNGAGS NI, ,AOm BADZRA SA MA YA S'U TRA M'A TI
KRA MA H'Um, BRGYA RTZA BRGYAD DU BZLAS PA BYA, ,YIG GSUM STONG
PHRAG BAR DU BZLA, ,YANG NI DKYIL 'KHOR GYI NI SA, ,DE LA KUN DU
BYUG PAR BYA, ,ME TOG LEGS BKRAM MCHOD YON NI, ,RDO RJE CAN KUN

NAM MKHA' GNAS, ,SGEG MO SOGS KYIS LEGS MCHOD NAS, ,MKHAS PAS
DKYIL 'KHOR THIG GDAB BYA, ,DE LA YI GE BDUN BSNGAGS NI, ,RANG GI
YID KYIS BRJOD BYA ZHING, ,HE RU KA DPAL BDAG GYUR NA, ,DUM SKYES
MA YI RANG BZHIN GYI, ,BYIN GYIS BRLAB

PA MNGON BYAS NAS, ,SGRUB PA'I GROGS MCHOG SPRO ZHING BSKUL, ,RDO
RJE KHU TSUR DAG GIS SU, ,LAG PA G-YON PAS BZUNG NAS NI, ,GROGS
PO'I LAG PAR BYIN NAS SU, ,PHYOGS KUN DAG NI MNYAM PAR BYA, ,AOm
DZA DZA DZA ZHES BRJOD NAS, ,GROGS PO LA NI

GTAD PAR BYA, ,DES KYANG LAG G-YON KHU TSUR GYIS, ,YANG DAG BZUNG
NAS DE SKAD BRJOD, ,THIG GNYIS RGYAB NAS BSKYED NAS SU, ,RIM PA
JI BZHIN DRANG ZHING BZUNG, ,DANG PO NUB DANG LHO YI NI, ,SGO RU
SGRUB PA PO GNAS BYA, ,SHAR DANG BYANG DU KHA BLTAS NAS,,

LTE BA'I PHYOGS SU GZUNG BYA ZHING, ,GANG ZHING SNGAGS PAS LAS
BYED PA, ,DE BZHIN SGRUB PO GROGS KYIS BYA, ,YANG NI G-YON NAS
BSKOR NAS SU, ,SNGAGS DE NYID NI BRJOD PAR BYA, ,AOm BADZRA SA MA
YA S'U TRA M'A TI KRA MA H'Am, SHAR DU PHYOGS PAS DE BZHIN DU, ,,

SA YI GZHI NI DE NYID LA, ,TSANGS THIG GNYIS NI YANG DAG PAR,,
MNYAM PAR GZHAG PAS BRKYANG BAR BYA, ,SNGAGS PAS THIG NI 'DEBS PA
NA, ,NAM MKHA' MA LUS KHYAB PA YI, ,DE YI SGRA YIS BDE GSHEGS
RNAMS, ,DE NYID LAN CIG BSKUL BA YIS, ,KHYED NI SEMS

@98A *, ,CAN DON DU DBAB, ,'DI NYID KYANG NI BSAM PAR BYA, ,DE
NAS SLOB DPON SGRUB GROGS DAG ,BSKOR ZHING 'GRO BA'I BYA BA NI,
,G-YON PA'I SPYOD PA GTZO BA'I PHYIR, ,KUN DU G-YON PA'I CHO GAS
BYA, ,DE LTA NA YANG LTOS PA YIS, ,RTOGS PAR DKA' BAS

G-YAS SKOR DU, ,RLUNG DANG DBANG LDAN MTSAMS GNAS DANG, ,ME DANG
BDEN BRAL MNGON PHYOGS TE, ,SNGAGS PAS MTSAMS KYI THIG GNYIS NI,
,JI LTA'I RIM PAS BRKYANG LAG GDAB, ,DE BZHIN ME RU GNAS PA YIS,
,BYANG DU BLTAS PAS DE LTA BAR, ,LTE BA'I

PHYOGS SU GNAS PA YI, ,DE YIS DBANG PO'I PHYOGS THIG GDAB, ,DE
NAS DE BZHIN RLUNG PHYOGS KYI, ,SNGAR BZHIN DU NI GNAS NAS SU,
,SNGAGS PAS LHO RU MNGON PHYOGS PAS, ,NUB KYI PHYOGS THIG GDAB
PAR BYA, ,DE NAS DE NYID DU 'DUG NAS, ,SHAR DU

MNGON PAR PHYOGS GNAS TE, ,BSKOR BAR 'GRO BA'I BYA BA YIS, ,MKHAS
PAS BYANG GI PHYOGS THIG GDAB, ,ME YI PHYOGS SU 'DUG NAS SU, ,DE
BZHIN NUB TU MNGON PHYOGS PAS, ,LHO YI PHYOGS THIG BTAB NAS NI,
,DE BZHIN GRVA BZHI RU NI 'GYUR, ,'KHOR

LO GSUM BRJOD DKYIL 'KHOR NI, ,'KHOR LO THIG NI RGYAS BSTAN PA,
,YANG DAG RDZOGS PAR SNGAR BRJOD PAS, ,'DIR NI RGYAS PAR MA BYAS
SO, ,RA BA LA SOGS THIG RNAMS NI, ,YE SHES THIG NI BSDUS PA RU,
,DE NAS PHYIS NI BRTAGS BYAS

LA; ,MKHAS PAS YANG DAG MCHOD LA GZHAG ,YE SHES THIG NI GSHEGS
GSOL NAS, ,SNGON PO LA SOGS PA YI TSON, ,GSER LA SOGS PA'I SNOD
NYID DU, ,BKANG NAS CHO GA BRTZAMS PAR BYA, ,THIG GI TSON SNA
LNGA PO NYID, ,H'Um LAS DKYIL 'KHOR

BDAG PO NI, ,DKYIL 'KHOR KUN DANG YANG DAG LDAN, ,BSAMS LA DE NI
RIM BSGOM BYA, ,NYI MA'I DKYIL 'KHOR RNAMS BSAMS TE, ,AOm NI JI
LTAR 'OD LDAN PA, ,BDEN PA'I BYIN GYIS BRLABS TSIG GIS, ,RDUL
TSON RNAMS NI 'BAR BA'O, ,RDUL TSON MANG BDEN

@98B GANG BRJOD PAS, ,SEMS CAN SANGS RGYAS THOB BYA'I PHYIR,
,SEMS CAN RJES SU CHAGS PA YIS, ,BDEN NGES TSON RTZI 'BAR BAR
SHOG ,SBYOR BA'I STOBS NI GOMS PA YIS, ,GANG ZHING STOBS KYIS
'BAR BA'O, ,DE NAS YI GE GSUM PO NI, ,BRGYA RTZA BRGYAD DU

BZLAS BYAS TE, ,AOm BADZRA TZI TRA SA MA YA H'Um ZHES, ,BRGYA
RTZA BRGYAD YONGS BZLAS NAS NI, ,BDAG PO RNAL 'BYOR LDAN PA YIS,
,PHYIS NI YANG DAG MCHOD PAR BYA, ,BLA MED SHES RAB BLANGS NAS
SU, ,RANG GI DRIL BU SGRA YIS NI, ,RANG LA MTSAN MA NGAN LA SOGS,
,RIM GYIS

MED PAR BYED PA'O, ,DBUS SU THIG LE DKAR PO'I TSON, ,SHAR GYI
'DAB MAR NAG PO'O, ,G-YON GYI 'DAB MAR LJANG GU'O, ,DE BZHIN
RGYAB KYI 'DAB MAR DMAR, ,G-YAS KYI 'DAB MA SER POR DGOD, ,DE
LTAR THIG LE LNGA PO DE, ,YANG DAG RNYED NAS LAG

G-YON GYIS, ,SNGAGS KYI BSKUL BA BRJOD PA NI, ,AOm BADZRA R'A GA
SA MA YA AOm A'A: H'Um, KHU TSUR G-YON PAS DBANG LDAN NAS, ,NANG
NAS RI MO LNGA BRI BYA, ,PHYI NAS SLOB MA CI BDE BAR, ,DKYIL
'KHOR NANG DU GNAS NAS NI, ,DKAR PO LJANG GU DMAR PO DANG, ,

DE BZHIN GZHAN NI SER SNGON PO, ,PHYI ROL DU NI KHA DOG SOGS, ,RA
BA RNAMS SU YANG DAG GRAGS, ,JI LTAR GSUNGS PA'I TSAD KYIS BRI,
,DE BZHIN SBOM MIN PHRA BA MIN, ,'KHYOGS PA MA YIN NYAMS PA MIN,
,MKHAS PAS RI MO BRI BAR BYA'O, ,DE BZHIN

DU NI YANG GSUNGS PA, ,SBOM PAS NAD NI 'BYUNG PAR 'GYUR, ,PHRA
BAS NOR NI NYAMS PAR RO, ,'KHYOG PO YIS NI 'BYED PAR BYED, ,CHAD
PA YIS NI 'CHI BAR 'GYUR, ,GZHAN DU YANG NI BRJOD PA YI, ,SBOM PA
YIS NI KHONG NAD 'BYUNG, ,PHRA BAS NAD DANG

NOR ZAD DO, ,DE LA SOGS PA'I SKYON RNAMS NI, ,SLOB DPON SLOB MA
DAG LA 'BYUNG, ,SBOM PHRA MTHE'U CHUNG GI NI TSAD, ,DKYIL 'KHOR
KHRU NI DRUG TU 'DOD, ,THUN MONG GI NI DKYIL 'KHOR GYI, ,SGO YI
NYI SHU'I TSAD YIN NO, ,RDUL TSON SHAR DANG BYANG DANG

@99A *, ,NI; ,NUB DANG LHO PHYOGS NYID DU NI, ,DE LA SOGS PA
PHYOGS KYI CHA, ,ZHAL GYI MDOG TU BRI BA'O, ,DKAR PO SNGON PO
BSRES PA'I MDOG ,DBUS KYI CHAR NI BRI BAR BYA, ,'DI NYID DU NI
GSANG DBANG BSKUR, ,GZHAN NYID KYANG NI BRTAG PA

YIN; ,DKYIL 'KHOR BRI BA'I DUS SU NI, ,RLUNG LA SOGS PA BYUNG BA
NA, ,GCIG TU DAM PA'I DON DU NI, ,BYANG CHUB SEMS NI BSGOM PAR
BYA, ,YANG NA RAL GRI'I RTZE MO LA, ,PHAR LA BA YI MAR NAG GIS,
,SNYING PO SA BON H'Um PHAt NI, ,SNGAGS RIG PA

YIS PHYI ROL BRI, ,STOBS PO CHE YI 'GYING PA'AM, ,RDO RJE DRAG
DPAL RNAL 'BYOR LDAN, ,RAL GRI DE NI SPRIN LA SOGS, ,RLUNG LA
MNGON PAR PHYOGS NAS SU, ,LAN CIG KHRO BO'I LUS KYIS SU, ,PHAt
KYI YI GE BRJOD BYA ZHING, ,MTSON CHA 'DEBS PA'I TSUL

BYAS NA; ,SANGS RGYAS BYAS KYANG RLAG PAR BYED, ,DE LTAR BZLOG
NAS DE RJES LA, ,SNOD NI BZANG PO LA SOGS SU, ,GNAS MIN PAR LTUNG
RDUL TSON NI, ,DE BZHIN RAS LA SOGS PA YANG, ,YI GE BRGYA PA'I
SNGAGS KYIS NI, ,BZLAS PA'I DRI YI CHU DAG GIS, ,

DBANG LDAN PHYOGS NAS BRTZAMS NAS SU, ,PHYI DANG NANG DU BSANG
GTOR BYA, ,TZANDAN AA GA RU NI SPANGS, ,CHU SRIN SDER MO GA PUR
DANG, ,GLA RTZI KA RA SBRANG RTZIR LDAN, ,BDUG SPOS MANG PO RGYUN
MI 'CHAD, ,PHYOGS DANG MTSAMS SU SNOD BYAS NAS, ,MDUN DU ME

MAR SDONG PO GZHAG ,SNA TSOGS ME TOG PHRENG BA NI, ,BLA RE'I
STENG NAS 'PHYAR BAR BYA, ,DE NAS DKYIL 'KHOR DBUS SU NI, ,LAG PA
G-YON PA REG BYAS NAS, ,DKYIL 'KHOR BDAG PO GSANG SNGAGS TE, ,LAN
BDUN DU NI BZLA BAR BYA, ,NYI MA DGONGS KA DE NYID

LA; ,GAR DANG RNGA NI LHAG PA YI, ,GLU DANG SGRA LA SOGS PA KUN,
,SANGS RGYAS ZHING DU RNAM GNAS PA'I, ,'KHOR DANG BCAS PA'I SANGS
RGYAS KUN, ,NAM MKHA'I PHYOGS SU RNAM GNAS PA'I, ,DKYIL 'KHOR
RNAMS LA YANG DAG MCHOD, ,GSOL BTAB 'DI

@99B YIS SBRAN DRANG BYA, ,MA LUS PHYOGS BCUR BZHUGS PA YI,
,SANGS RGYAS RNAMS NI BDAG LA DGONGS, ,BDAG MING RDO RJE CAN ZHES
PA, ,DKYIL 'KHOR BDAG GIS BRTAG PAR BYA, ,SANGS RGYAS RNAMS NI
'DIR GSHEGS LA, ,DNGOS GRUB RNAMS NI DENG STZOL

CIG ,DE LTAR BRJOD NAS PHYAG BYAS TE, ,THUGS KYI YE SHES RDOR
H'Um LAS, ,LCAGS KYU'I RNAM PA'I 'OD ZER TSOGS, ,BCOM LDAN DPA'
BO GTZO BO NI, ,SPRUL PA'I GZUGS KYIS GNAS PA NI, ,KHA SBYOR GYUR
PAS YANG DAG GNAS, ,DE PHYIR YANG DAG BSKUL NAS

BYON; ,DE LA H'Um LA ZHUGS PAR BYA, ,DKYIL 'KHOR PA KUN BSAMS
BYAS PA, ,BAR SNANG LA GNAS LHAN CIG TU, ,JI LTA'I GNAS SU LHAN
CIG TU, ,H'Um GIS BYAS PAS GCIG TU BSGOM, ,RI MO LA SOGS RNAM
BKOD LA, ,DE LTAR RANG GI DKYIL 'KHOR GZHUG,

DKYIL 'KHOR DBUS BYUNG PADMA NI, ,'DAB MA BRGYAD PA GE SAR BCAS,
,PAD STENG DPA' BO DBANG PHYUG NI, ,LHA MOS 'KHYUD PAS YANG DAG
GNAS, ,SHAR GYI 'DAB MAR MKHA' 'GRO MA, ,BYANG GI 'DAB MAR L'A MA
STE, ,NUB 'DAB DU MA SKYES MA YIN LA, ,LHO RU GZUGS

CAN MA GNAS SO, ,DRI CHEN DRI CHU KHU BA KHRAG ,DUNG CHEN BZHI RU
GNAS PA NI, ,MTSAMS KYI 'DAB MA BZHI PO LA, ,G-YON NAS BRTZAMS TE
DGOD PAR BYA, ,DE BZHIN 'KHOR LO GSUM BSTAN PA, ,DPA' BO'I RTZIBS
LA DE BZHIN DGOD, ,RGYUD NAS G-YON GYI

RIM PA YIS, ,RANG RANG LHA MO YANG DAG LDAN, ,DANG PO THUGS KYI
'KHOR LO STE, ,GNYIS PA GSUNG GI 'KHOR LO DANG, ,GSUM PA SKU YI
'KHOR LO NI, ,LUGS LAS BZLOG PA DGOD PAR BYA, ,DANG PO'I SGOR NI
KHA GDONG MA, ,DE NAS 'UG GDONG BYANG DU STE, ,

KHYI GDONG NUB TU SHES PAR BYA, ,LHO RU PHAG GI GDONG CAN NO,
,MTSAMS SU DE BZHIN GSHIN RJE BRTAN, ,GSHIN RJE PHO NYA GZHAN
YANG NI, ,SHIN RJE MCHE BA CAN ZHES DANG, ,DE BZHIN GSHIN RJE
'JOMS MA DGOD, ,DKYIL 'KHOR LHA RNAMS BKOD NAS

@100A *, ,SU; SNGAGS 'DI DAG NI BRJOD PAR BYA, ,AOm BADZRA A'A BE
SHA YA KRA MA H'Um, ,YANG NA YI GE GSUM DRAN BYA, ,GAL TE RDUL
TSON MA NUS NA, ,DKYIL 'KHOR DANG MNYAM RAS LA NI, ,SNGAR NAS
TSON GYIS BRI BAR BYA, ,GAL TE YANG NI MA NUS

NA; ,DE DANG DE NAS SNGAGS BSGOM BYA, ,HE RU KA MCHOG PHYAG RGYA
BZHI, ,NGES PAR BRI BA DGONGS PA'O, ,CUNG ZHIG DKYIL 'KHOR MA
RDZOGS PA, ,DE YI DUS NA YONGS RDZOGS 'GYUR, ,LHA YI 'KHOR LO
RNAM BKOD NAS, ,'DI LTAR SPOS LA SOGS PA YANG, ,DKYIL

'KHOR PA KUN MNGON BYAS MCHOD, ,SO SO'I SKYE BO RNAL 'BYOR DMIGS,
,ME TOG PHRENG BAS YANG DAG GZUNG, ,KHROS PA'I H'Um YIG BRJOD PAR
BYA, ,H'Um GI YI GE BRJOD NAS SU, ,SNGAGS PAS DKYIL 'KHOR DU NI
'JUG ,RNAL 'BYOR G-YAS DANG G-YON GYIS NI, ,BLTA

ZHING DRIL BU DKROL BAR BYA, ,BSKOR BA LAN GSUM BYAS NAS SU,
,BSKYUR BA'I ME TOG PHRENG BLANGS NAS, ,BRTUL ZHUGS CAN GYIS SLAR
YANG NI, ,RANG GI MGO LA BCING BAR BYA, ,KHRO BO'I LTA STANGS
YANG DAG LDAN, ,NUB LA SOGS PA'I SGO BZHI RU, ,GNAS

NAS YI GE GSUM NI BRJOD, ,SHAR LA SOGS PA'I SGO BZHIR NI, ,MKHAS
PAS YID KYIS DBYE BAR BYA, ,SGO DBYE BA YI GSANG SNGAGS NI, ,AOm
BADZROD GHA tA YA SA MA YA PRA BE SHA YA H'Um PHAt, ,DE NAS BDUD
RTZI LNGA LDAN PA'I, ,DRI YI CHU DANG BCAS PA YIS, ,HE RU KA

DPAL MDUN DU NI, ,DUNG CHOS DAG NI GZHAG PAR BYA, ,SNGAGS PA RIG
MA DANG BCAS PAS, ,DE BZHIN DKYIL 'KHOR DU NI 'JUG ,DE NAS RJES
GNANG BLANGS NAS SU, ,RANG NYID BYIN GYIS BRLAB PAR BYA, ,RANG GI
MING NI BRJOD NAS SU, ,SPYI BOS KYANG NI PHYAG

BYA'O; ,'OG NAS 'BYUNG BA'I CHO GA 'DIS, ,LHA RNAMS YANG DAG
BSKUL BAR BYA, ,MI BZAD MA LUS BDUD KYIS GUS BYAS PA'I, ,MA LUS
'GRO BA'I RANG BZHIN SNGON DU BYAS, ,RANG BYUNG MTHA' MED SRID PA
NYID KYI RANG BZHIN NI, ,SA KUN SNYING PO GCIG

@100B DU 'DIR SPYON CIG ,DE LTAR SNGAGS PAS BSKUL NAS SU, ,MKHAS
PAS YANG DAG 'JUG PAR BYA, ,H'Um BZHI PA YI SNGAGS DANG NI, ,DPA'
BO LNGA DANG BCAS PAS BYA, ,AOm SUMBHA NI SUMBHA H'Um, AOm GRIHnA
GRiHnA H'Um, AOm GRiHnA PA YA GRiHnA PA YA H'Um, AOm A'A NA YA
HO:,

BHA GA W'A NA BADZRA H'Um PHAt, SNGAGS 'DI DAG NI BRJOD PA NI,
,RANG SNYING H'Um YIG LAS BYUNG BA'I, ,'OD ZER RNAMS KYIS MA LUS
DGUG ,RANG GI SRAS BCAS 'DIR GNAS PA, ,NAM MKHA'I PHYOGS NAS
'ONGS PA YIS, ,NGAL ZHING ZHAL NI BZHAD BCAS PA, ,RANG GI DNGOS

GRUB GRUB 'DOD NA, ,SEMS CAN KUN LA BDE STER BA, ,DKYIL 'KHOR
MNGON PHYOGS 'ONGS NAS SU, ,STENG DU GNAS PA BSAM PAR BYA, ,RDO
RJE DRIL BU BLANGS NAS NI, ,SNGAR BRJOD PA YI BSTOD PAS BSTOD,
,BCOM LDAN BRTAN POR BZUNG BYAS NAS, ,SHIN

TU BSHES NI NYER GNAS LA, ,'DI YIS BSGOMS PAS DE DE KUN, ,RANG
RANG GZUGS KYIS GZHUG PAR BYA, ,LHA YI 'KHOR LO KUN LA NI, ,PHYAG
RGYA BZHI YIS RGYAS GDAB BYA, ,RNAM PA KUN GYI MCHOG LDAN PA'I,
,RANG RANG KHA DOG PHYAG MTSAN

'CHANG; ,SPRUL PA'I SKU YI RANG BZHIN NI, ,PHYAG RGYA CHEN PO RU
NI GRAGS, ,DBANG PO GNYIS KYIS SNYOMS 'JUG PA, ,BSGOM PA'I BDAG
NYID DE DON DU, ,SHES RAB MI MO GZUGS 'DZIN PA, ,DE NI DAM TSIG
TU NI BRJOD, ,BYANG CHUB SA BON SKYED

BYED GANG, ,ZHING DU BYED PA'I BDAG NYID DE, ,YANG DAG MTHAR NI
RNAM DAG PAS, ,CHOS KYI PHYAG RGYA RU NI BRJOD, ,SEMS CAN PHUNG
PO MA LUS PA, ,RDZOGS PA'I BYANG CHUB RGYUD CHED DU, ,RDO RJE
PADMA SNYING BRTZER GANG, ,LAS KYI PHYAG RGYA RU NI GRAGS, ,'ON

KYANG DE BZHIN LHA MO RNAMS, ,DGA' ROL DAM TSIG TU NI GRAGS, ,LAS
KYI PHYAG RGYA DE BZHIN DU, ,RANG GI BYA BA DE SKAD CIG ,PHYAG
RGYA BZHI YIS RGYAS GDAB PO, ,DE BZHIN RGYAS GDAB RI MA NYID NI,
,DPA' DBANG RANG GI LHA MO RNAMS, ,DPA' BO

@101A *, ,RNAMS DANG GTZO BO NI, ,DBANG BSKUR BA NI RAB TU SBYIN,
,BSAM GTAN GYIS NI LEGS MNYAM GZHAG ,SEMS CAN DON LA BYED BRTZON
PAS, ,SPRO DANG DE BZHIN GZHUG PAR BYA, ,PHAN TSUN THA MI DAD MI
GNAS, ,DKYIL 'KHOR

BDAG PO GSANG SNGAGS NI, ,BRGYA RTZA BRGYAD DU BZLA BAR BYA, ,DE
LAS GZHAN PA'I LHA RNAMS KYI, ,NYI SHU RTZA GCIG BZLA BAR BYA,
,DES KYANG DKYIL 'KHOR GRUB PAR NI, ,'GYUR BA RU NI THE TSOM MED,
,GTZO BO SNGAGS NI BZLAS PA YIS, ,RNAM RGYAL BUM PA DE

NAS NI; ,DE YI MDUN DU GZHAG PAR BYA, ,LHA MO RNAMS KYI SNGAGS
KYIS BSNGAGS, ,DE RNAMS 'KHOR LO'I RDUL TSON GYI, ,PHYI ROL DU NI
MKHAS PAS GZHAG ,JI LTAR 'DOD PAS MTSAMS BZHI RU, ,MTSAN MA YANG
DAG LDAN DE DGOD, ,DE NAS AARGHA LA

SOGS DBUL, ,PUS MO G-YAS PA SAR BTZUGS NAS, ,SPOS LA SOGS PAS
YANG DAG MCHOD, ,YANG NA YI GE GSUM BSNGAGS PA'I, ,LAS KUN PA YI
BUM CHU YIS, ,SNOD GCIG TU NI BSANG GTOR BYA, ,YANG DAG BLANGS TE
BTUNG LA SOGS, ,BLDAG

DANG GZHIB DANG BCA' BAR LDAN, ,DE LA YIG GSUM MNGON PAR BSNGAGS,
,AOm SARBA BID P'U RA P'U RA AA BRTA YA HO ZHES BYA'O, ,DPA' BO
RNAMS LA SO SOR NI, ,GOS ZUNG DAG NI DBUL BAR BYA, ,GTZO BO LA NI
DRI MCHOG DANG, ,RNAM PA SNA TSOGS RAS YUG

DBUL; ,MED NA JI LTAR NUS PA YI, ,LNGA LAS NYUNG BAR MI BYA'O,
,SNGAGS PAS MCHOD PA RNAM LNGA YIS, ,LHA RNAMS SO SOR MCHOD PAR
BYA, ,DE LA 'DI YI GSANG SNGAGS NI, ,AOm DH'U PAm PRA T'I TZTSA
SV'A H'A, AOm GANDHAm PRA T'I TZTSA SV'A H'A, AOm BHA KTAm PRA
T'ITZTSA

SV'A H'A, LHA DANG DBYER MED PA YI GZUGS, ,SGEG MO LA SOGS CHA
LUGS KYIS, ,SNGON DU GSANG SNGAGS 'DI BRJOD CING, ,MKHAS PA YIS
NI MCHOD PAR BYA, ,AOm SARBA TA TH'A GA TA MA H'A SYA L'A SYA RA
TI KRi d'A SOO KHYA AA NU TTA RA P'U DZA ME GHA SA MU DRA SPHA RA
nA SA

@101B MA YE H'Um, GAL TE 'BYOR NA MCHOD PA NI, ,GDUGS DANG RGYAL
MTSAN BA DAN SOGS, ,GLU DANG GAR DANG RNGA LA SOGS, ,DGOD DANG SGEG
LA DGA' BAS SPRO, ,PHYI DANG GSANG BA'I RNAM PA YIS, ,MCHOD PA'I
RIGS KYI TSOGS KYIS NI, ,LUS

KUN DRI YIS BYUGS PA DANG, ,BRTUL ZHUGS CAN GYIS YANG DAG MCHOD,
,DE BZHIN DU YANG GSUNGS PA NI, ,DAM PA'I MCHOD PA 'DI YIS NI,
,YID NI DGA' BA SKYED PAR BYED, ,DE PHYIR KUN BDAG RNAL 'BYOR
GYIS, ,BDAG GZHAN KUN GYIS

MCHOD PAR BYA, ,ZHES GSUNGS SO, ,'OG NAS 'BYUNG BA'I SNGAGS 'DI
YIS, ,DE LA LAN GSUM BRJOD PAR BYA, ,MCHOD PA KUN GYI RANG BZHIN
GYI, ,SNA TSOGS PAS MCHOD BSGOM PAR BYA, ,SNGAGS NI, ,AOm AA NU
TTA RA SARBA P'U DZA ME

GHA SA MUDGA TE TZA RA HI MAm GA GA NA H'Um PHAt SV'A H'A, DE NAS
LHAG DANG CHAD PA YI, ,SKYON NI BSAL BAR BYA BA'I PHYIR, ,BSAM
GTAN BZLAS DANG BSTOD BYAS NAS, ,JI LTAR DE BZHIN BZOD PAR GSOL,
,CHOS KYI DBYINGS KYI BYIN RLABS DANG, ,

DAM TSIG KYANG NI DRAN PA DANG, ,SEMS CAN KUN GYI SNYING RJE YIS,
,DNGOS GRUB MA LUS BSGRUB PAR BGYI, ,ZHES BYA'O, ,DE NAS SHAR SGO
LAS BYUNG LAS, ,BCOM LDAN 'DAS DANG LHAN 'ONGS PA'I, ,DBANG PO LA
SOGS PHYOGS BDAG KUN, ,

TSIG GIS NYE BAR SPYAN DRANG BYA, ,DE LA TSIG NI 'DI YIN TE, ,KHA
CIG BCOM LDAN 'DAS GCIG 'ONGS, ,PHYOGS KYI BDAG PO 'KHOR DANG
BCAS, ,GANG 'DIR GNAS PA DE DAG KUN, ,DE RNAMS PA BDAG LA RJES
DGONGS PHYIR, ,JI LTAR YOD PA'I DRI

DANG NI, ,ME TOG SOGS KYIS GTOR BZHES LA, ,SEMS CAN RNAMS LA
BYAMS SEMS DANG, ,SLOB MA YANG DAG BGEGS MED MDZOD, ,DE NAS DER
GNAS AARGHA NI, ,CHU NI GNYIS PAS GSUM DBUL LO, ,MCHOD PA LNGA NI
NYER BLANGS NAS, ,

@102A *, ,BDUD RTZI LNGA LDAN GTOR MA NI, ,YI GE GSUM GYIS MNGON
BSNGAGS TE, ,DE NYID BRJOD PAS SBYIN PAR BYA, ,MCHOD PA BYAS NAS
DE MTHAR NI, ,DE NAS PHYOGS SKYONG GTOR MA SBYIN, ,DE NAS DRI
ZHIM YAN LAG BKRU, ,SNA TSOGS GOS KYIS

BRGYAN BYAS NA, ,DANG PO LHA RNAMS TSIM PA'I PHYIR, ,ZHI BA YI NI
SBYIN SREG BYA, ,DE LA 'DI YI CHO GA NI, ,DAM TSIG LDAN PA'I
BTZUN MO GZUNG, ,RANG GI LHA MO'I RNAM GANG BSAM, ,DKYIL 'KHOR
NANG DU DE DANG NI, ,GNAS NAS DBANG NYID SNYOMS 'JUG NYID, ,

THUGS KAR YE SHES KYI NI LHA, ,GNYI GAR YANG NI YANG DAG BSAM,
,DE BZHIN H'Um LAS HOM GZAR BSKYED, ,DBUS SU ME NI 'BAR BA YI,
,DE BZHIN LCE NI H'Um LAS BSKYED, ,ZHAG CHEN GYIS NI MCHOD PA'AM,
,MAR DANG BSRES PA RNAM BSAM BYA, ,BDUD RTZI LNGA

SOGS YANG DAG LDAN, ,BLO LDAN STON MO'I SBYIN SREG BYA, ,PHAN
TSUN KHA YI THAB KHUNG 'DIR, ,MA TSIM BAR DU SBYIN SREG BYA,
,GANG GIS DE LTAR MI NUS NA, ,DE LA PHYI ROL SBYIN SREG BYA, ,ZHI
BA'I SBYIN SREG CHO GA YIS, ,BYAS NAS DE NI YANG DAG BSDU, ,'ON

KYANG GSANG BA'I CHO GA YIS, ,TSIM PAR BYAS NAS NYE BAR 'GYUR,
,DE BZHIN PHYI ROL SBYIN SREG GIS, ,LHA RNAMS NYE BAR MI 'GYUR
RO, ,DE NAS PHYI ROL GSANG BA YI, ,MCHOD PA RNAMS KYIS YANG DAG
MCHOD, ,DE RJES RANG SEMS BRTAN BYA'I PHYIR, ,DKYIL

'KHOR BA RNAMS SO SO RU, ,BDAG GIS MNGON DU BYAS NAS SU, ,SLOB MA
RNAMS LA RJES BRTZE'I PHYIR, ,GSANG BA YI NI RGYUD LAS KYANG, ,JI
SKAD BSTAN PA'I TSIG GSUNGS SO, ,BDAG GIS DE MA THAG TU NI, ,JI
BZHIN GSUNGS PA'I CHOG RJES GNAS, ,DE

PHYIR DKYIL 'KHOR BA LA NI, ,SHIN TU YID NA BDE BA THOB, ,MIG
RGYAS ZHAL NI 'DZUM PA YIS, ,BYAMS DANG SNYING RJE'I BSAM PA CAN,
,GANG GIS BLTA ZHING GNAS PA DANG, ,BDAG DANG SLOB MA RJES BRTZE
BAS, ,CHO GA 'DI YIS YANG DAG PAR, ,DE YIS

@102B DKYIL 'KHOR KUN LA NI, ,DGA' DANG TSIM PAR BSAMS NAS SU,
,DE YI LAS KYIS DE DBANG 'GYUR, ,DE YI RJES SU SLOB DPON NI,
,RANG GI RIG PA DANG LDAN PAS, ,RANG GIS BSDUS NAS BZUNG BA YI,
,THOG MAR SKYABS GSUM LA SOGS PA, ,BYANG

CHUB SEMS NI YANG DAG BSKYED, ,DE NAS DKYIL 'KHOR DU ZHUGS TE,
,MKHAS PA'I CHO GA MDOR BSDUS PA, ,DE YI RIM 'DIR SHES PAR BYA,
DKON MCHOG GSUM LA SKYABS SU MCHI, ,SDIG PA THAMS CAD SO SOR
BSHAGS, ,'GRO BA'I DGE

LA RJES YI RANG, ,SANGS RGYAS BYANG CHUB YID KYIS GZUNG, ,AOm
SARBA YO GI K'A YA W'A KA TZITTA MUTP'A DA YA MI AA SHIshtA ANA
BA SHIshtA SA TA DH'A TU HI TA SU KHOTTA MA SIDDHI AA DYANTA BHA
BA SAm SIDDHI M'A HEE SHVARY'A TZA, ME TOG PHRENG BA BLANGS NAS
SU, ,THAL MO

GNYIS NI YANG DAG SBYAR, ,BLO LDAN DKYIL 'KHOR GZHUG BYA STE,
,SNGAGS 'DI DAG NI DAG PAR BYA, ,A'A KHAm B'I RA H'Um, ZHES SA
MI, AOm SHR'I BADZRA HE HE RU RU KAm H'Um H'Um PHAt, ,d'A KI N'I
DZVA LA SA MBA RA ZHES BRJOD, ,GTZO BO SLOB DPON DAG

GIS NI; ,DPA' BO DBANG PHYUG GZUGS BZUNG NAS, ,DE NAS 'JUG PA'I
DUS SU NI, ,SLOB MAS 'DI BZHIN DU BRJOD DE, ,AOm BRA BE SHA YA
BHA GA B'A NA, ,MA H'A MO KshA PU RAm, ,SARBA SIDDH'I SU KHAm RAm
MYAm PA RA MA SU KHOTTA MA SIDDHI DZA: H'Um BAm HO:, PRA SIDDHI

BHYO; GNYIS GZHUG NAS NI PHYAG BYED CING, ,DE YIS ROL CING DGA'
BAS BSKOR, ,DE LTAR PHYAG BYAS RJES SU NI, ,BSKOR BA GSUM NI BYA
BA YIN, ,SNGAGS PAS DE LTAR BRJOD NAS SU, ,DE NAS YANG NI MDUN
GNAS TE, ,RGYUD GZHAN LAS NI GRAGS PA

GANG; ,DE NYID 'DIR NI LAN CIG BRJOD, ,'DOD CHAGS CHEN PO BDE BA
CHE, ,RDO RJE CHEN PO NOR CHEN PO, ,YE SHES CHEN PO PHRIN LAS
CHE, ,RDO RJE SEMS DPA' DENG BDAG SHOG ,CES BYA'O, ,BDUD RTZI
LNGA YI CHU 'THUNGS NAS, ,DE NAS SNYING

@103A *, ,GAR ZLA DKYIL 'KHOR, ,BSAMS LA AAm YIG DMAR PO LAS, ,DE
RJES BYED PA'I 'OD ZER GYIS, ,'GRO DANG 'ONG BAR RDZOGS BYAS TE,
,BRTUL ZHUGS CAN GYIS DE BRJOD BYA, ,DPA' BO DBANG PHYUG RJES
ZHUGS NAS, ,DPA' PO

YANG DAG BYIN BRLABS TE, ,DE BZHIN RDO RJE PHAG MO BZHIN, ,BTZUN
MOS YANG DAG BYIN GYIS BRLABS, ,TIshthA BADZRA BSAM BYA ZHING,
,YI GE BRGYA PAS BRTAN PAR BYA, ,DE NAS THAL MO GNYIS BAR DU,
,BYIS NI ME TOG PHRENG GNAS PA, ,MKHAS PAS DKYIL

'KHOR BRI BYA STE, ,SNGAGS 'DI DAG NI BRJOD PAR BYA, ,AOm PA RA
MA SU KHA AA SHA YA LA LI TA B'I L'A SHA NA MI TEE RA NA M'A MI
BHA GA W'A NA A'A KHAm B'I RA H'Um PRA T'ITZTSA KU SU M'Am DZA LA
NI TH'A HO, ,PHRENG BA BCING BA SOGS BYAS NAS, ,HE RU KA DPAL
PHYAG BYAS TE, ,SHES RAB YE SHES

DBANG BSKUR TE, ,KUN DU LUNG NI BSTAN PA DANG, ,RDO RJE BRTUL
ZHUGS MTHAR THUG PA, ,MDOR BSDUS NAS NI THAMS CAD BLANG, ,'OG NAS
'BYUNG BA'I RIM PA NYID, ,BYAS LA RANG RIG BCAS PA DANG, ,BYA
RGYUD DAG NI DE RJES BYA, ,DE NAS RANG GI 'DOD PA

BSGOM, ,RDO RJE GAR DANG NYER SPYOD BA'I, ,MCHOD PAS YANG DAG
MCHOD PAR BYA, ,DE BZHIN SGRA NI SNYAN PA YIS, ,DAM TSIG GSUM GYI
GLU BLANG BA, ,YANG DAG MCHOD PA BYA BA STE, ,DE NAS GLU NI ZLA
MED BLANG, ,NAM MKHA' LAS BYUNG MTSAN NYID PHYIR, ,THOG MA THA MA
MED

PA'I MCHOG ,RDO RJE CHEN PO RANG BZHIN SEMS, ,RDO RJE SEMS DPA'
DENG BDAG 'GRUB, ,DNGOS GRUB CHEN PO KUN GYI MCHOG ,DBANG PHYUG
CHEN PO LHAG PA'I LHA, ,RDO RJE 'CHANG BA KUN GYI RGYAL, ,MI
'GYUR MCHOG NI BDAG GRUB SHOG ,NYES PA MI MNGA' RTAG PA

NI; ,'DOD CHAGS MA LUS RJES CHAGS PA, ,'DOD CHAGS CHEN PO DGA' BA
CHE, ,BCOM LDAN DE NYID GRUB PAR MDZOD, ,SHIN TU DAG PA KUN GYI
MCHOG ,GDOD NAS GROL BA DE BZHIN GSHEGS, ,KUN DU BZANG PO KUN
BDAG NYID, ,BYANG CHUB SEMS NI BDAG GRUB

@103B SHOG ;KUN GYI MCHOG STE GRUB CHEN PO, ,DBANG PHYUG CHEN PO
PHYAG RGYA'I MCHOG ,GRUB PA'I RDO RJE CHER BSTOD PA, ,RDO RJE
BSNYEMS BDAG PHYAG 'TSAL LO, ,DE NAS SLOB MA GZHUG DON DU, ,MKHAS
PAS 'DI LTAR BRJOD BYA STE, ,BDAG MING 'DI ZHES BYA BA YIS, ,HE
RU

KA DPAL SLOB DPON CHE, ,SANGS RGYAS BYANG CHUB SEMS KUN GYIS,
,GSUNGS PA'I CHO GA DAG GIS NI, ,PHUN SUM TSOGS PA'I CHO GAS NI,
,SEMS CAN DON NI BDAG GIS BGYI, ,DE LA RJES GNANG DE RJES BDAG
,SANGS RGYAS BYANG CHUB SEMS DPA' YIS, ,

NYE BA RU NI GNAS PAR 'GYUR, ,DE NAS RJES SU GNANG NA RUNG, ,BDAG
GIS NYE BAR BSAM BYA STE, ,TSIGS SU BCAD PA 'DI GNYIS KYIS, ,BDEN
PA'I BYIN GYIS BRLAB BRJOD BYA, ,SEMS CAN KUN GYI YID KHYAB PA,
,SEMS CAN KUN GYI YID LA GNAS, ,

SEMS CAN KUN GYI YAB GCIG PO, ,MCHOG GYUR DAM TSIG MCHOG 'DOD PA,
,DE BZHIN GSHEGS PA 'BYUNG 'GYUR BA, ,KHYOD LA YANG DAG BSTAN PAR
BYA, ,BDEN PA 'DI YIS MGON PO BDAG ,KHYOD KYI 'DOD PA YONGS
RDZOGS SHOG ,MKHAS PAS PHYIS NI

'DI SPYAD BYA, ,CHOS KYI DBYINGS KYI BYIN RLABS DANG, ,DAM TSIG
KYANG NI DRAN PA YIS, ,SNYING RJE SEMS CAN THAMS CAD DON, ,MA LUS
GRUB PAR BYA PHYIR RO, ,ZHES SO, ,DE NAS SLOB MA DBANG BSKUR 'OS,
,DE BZHIN RANG GI RIGS DANG BCAS, ,SNGAR

BRJOD PA YI SNGAGS NYID DANG, ,HE RU KA DPAL GZUGS KYIS NI, ,YI
GE GSUM GYIS BYIN BRLABS SHING, ,RGYAN RNAMS KUN GYIS BRGYAN PA
STE, ,SNA TSOGS GOS NI BSKON PA DANG, ,DE BZHIN GTZUG TOR BLA GOS
DANG, ,MIG DANG GDONG NI BCING BYA

ZHING; ,RANG GI RIG DANG BCAS PA LA, ,YID NI LEGS PAR PHUL NAS
SU, ,THA MAR PHYAG NI BYA BA STE, ,SHAR SGOR THOG MAR RE ZHIG NI,
,THAL MO YANG DAG SBYAR BYAS NAS, ,DE NAS BRKYANG BAR BYAS NAS
SU, ,GUS PAS 'DI LTAR BRJOD PAR BYA, ,AO SARBA

@104A *, ,TA TH'A GA TA P'U DZA AU PASTH'A N'A YA A'ATMA N'Am NI
RY'A TA Y'A MI SARBA TA TH'A GA TA AA KshO BHYA: AADHI TIshthA
SVA M'Am, ZHES BYA BRJOD PA DE NAS NI, ,LUS KUN GYIS NI PHYAG
BYA'O, ,SNYING GAR BCOM LDAN BZHUGS PA RU, ,YID KYIS YONGS SU
BRTAG PAR BYA, ,DE BZHIN

LHO SGO NYID DU NI, ,THAL MO DE NYID SNYING GA RU, ,DE BZHIN BCAS
NAS SNGAGS 'DI YIS, ,RIN CHEN SNGAGS NI BRJOD PAR BYA, ,AOm SARBA
TA TH'A GA TA P'U DZA AA BHI shE KA YA A'ATMA N'Am NI RY'A TA
Y'A MI SARBA TA TH'A GA TA RATnA SA MBHA BA AA BHIshI NYTZA AA
DHI TIshthA SVA M'Am, ZHES PA BRJOD

PA NYID KYIS NI, ,MKHAS PAS DPRAL BAS PHYAG BYA'O, ,RIN CHEN
'BYUNG LDAN RDO RJE YIS, ,DBANG BSKUR BAR NI RNAM BRTAG BYA, ,DE
NAS PHYIS NI NUB KYI SGOR, ,DE BZHIN MGO BOR THAL MO SBYAR, ,'DI
NI BYAS NAS BRJOD PA NI, ,TSOGS KYI MCHOD PA RAB MCHOD

NYID; ,AOm SARBA TA TH'A GA TA P'U DZA PRA BRTA NA YA TA A'ATMA
N'Am NI RY'A TA Y'A MI, SARBA TA TH'A GA TA AA MI T'A BHA PRA
BRTA YA M'Am, ZHES BRJOD GDONG GTZOS PHYAG BYA'O, ,'OD DPAG MED
PA'I RANG BZHIN 'DIS, ,DE NI NUS PA LDAN PAR BRTAG ,DE BZHIN
BYANG SGOR GNAS NAS SU, ,

SNYING GAR THAL MO SBYAR BYAS NAS, ,DNGOS GRUB THAMS CAD BYED PA
YI, ,GSANG SNGAGS 'DI NI BRJOD PAR BYA, ,AOm SARBA TA TH'A GA TA
P'U DZA KARMA nE A'ATMA N'Am NI RY'A TA Y'A MI, ,SARBA TA TH'A
GA TA AA MO GHA SIDDHI KU RU M'A, ZHES PA BRJOD PA NYID KYIS NI,
,MKHAS PAS SPYI BOS PHYAG

BYA'O; ,GSANG BA'I MCHOD PA NUS PA RU, ,DON YOD GRUB PA BSAM PAR
BYA, ,'KHRUGS PA MED PAS ME BSKYOD PA, ,GTZO BO DPA' BO BCOM LDAN
NO, ,RIN CHEN THAMS CAD 'BYUNG GNAS PHYIR, ,DE NYID RIN CHEN
'BYANG LDAN NO, ,MTHA' YAS CHOS KYI LAM

STON PHYIR, ,DE NYID 'OD DPAG MED DU BRJOD, ,DNGOS GRUB THAMS CAD
RAB STER BAS, ,DE NYID DON YOD GRUB PAR BRJOD, ,DE LTAR 'ON KYANG
MDOR BSDUS NAS, ,RIG PA THAMS CAD DE YANG NI, ,MKHA' 'GRO LA SOGS
MCHOG RNAMS KYIS, ,MNGON

@104B PAR BYIN GYIS BRLABS BSAM BYA, ,ME TOG LAG BZUNG DE YIS NI,
,BLA MA LA NI PHYAG BYA STE, ,SHAR SGOR MNGON PAR PHYOGS PA YIS,
,GUS PAS DE LTAR BRJOD PAR BYA, ,DAM TSIG DE NI BDAG LA STZOL,
,SNGOM PA YANG NI BDAG LA STZOL, ,RDO RJE RIGS KUN

BSDUS PA YI, ,SLOB DPON CHEN PO BDAG 'JUG MDZOD, ,PHYIR MI LDOG
PA DBANG BSKUR BA'I, ,SKAL PA CHEN PO BDAG LA STZOL, ,DUS GSUM
BZHUGS PA'I SANGS RGYAS KYIS, ,SANGS RGYAS BYANG CHUB GO 'PHANG
MCHOG ,SLOB DPON CHEN PO BDAG LA

STZOL; ,MTSAN DANG DPE BYAD RJES 'JUG PA'I, ,'DOM GANG 'OD SOGS
YANG DAG LDAN, ,SANGS RGYAS SKU NI YID 'ONG STZOL, ,MGON PO CHEN
PO BDAG LA STZOL, ,DBANG BSKUR BA NI NGO MTSAR CHE, ,SEMS CAN KUN
GYI DON GYI PHYIR, ,RTAG TU BDAG NI SLOB

DPON MDZOD, ,DE BZHIN SLOB DPON GNAS NAS SU, ,DE YI TSIG GI SGO
NAS NI, ,RIGS KUN LA NI MKHYEN GSOL GANG, ,RIM PA JI BZHIN BA NI,
,BDAG MING 'DI ZHES BYA BA YIS, ,BYANG CHUB SEMS NI YONGS GZUNG
DANG, ,GSANG BA'I DKYIL 'KHOR

'DIR 'JUG CING, ,DAM TSIG SNGOM PA NOD PAR 'TSAL, ,DKYIL 'KHOR
THAMS CAD DPA' BO LA, ,GUS PA YIS NI GSOL GDAB PA, ,DE LTAR SLOB
MA LA NI BRJOD, ,DE NAS GZHAN YANG SLOB MA LA, ,GSANG BA CHEN PO
RIGS DAG PA, ,GSAD CHEN

YONGS SU GZUNG BA RU, ,BDAG NYID CHEN PO KHYOD 'DOD DAM, ,DE LTAR
BDAG NI 'TSAL ZHES BYA, ,DE LTAR BYAS NAS DE RJES SU, ,RIGS LNGA
YI NI DAM TSIG BRJOD, ,SANGS RGYAS CHOS DANG DGE 'DUN TE, ,DKON
MCHOD GSUM LA SKYABS SU SONG, ,

'DI NI SANGS RGYAS RIGS DAG PA'I, ,DAM TSIG BRTAN PAR GYUR PA'O,
,RDO RJE DRIL BU PHYAG RGYA DAG ,BLO CHEN KHYOD KYIS GZUNG BAR
GYIS, ,BYANG CHUB SEMS GANG DE RDO RJE, ,SHES RAB DRIL BU ZHES
BSHAD DO, ,SLOB DPON DAG KYANG GZUNG BAR BGYI,,

@105A *, ,BLA MA SANGS RGYAS KUN DANG MNYAM, ,'DI NI RDO RJE'I
RIGS DAG PA'I, ,DAM TSIG SDOM PA YIN PAR GSUNGS, ,RIN CHEN RIGS
MCHOG CHEN PO LA, ,NYIN DANG MTSAN MO LAN GSUM DU, ,ZANG ZING MI
'JIGS CHOS DANG BYAMS, ,

SBYIN PA RNAM BZHI RTAG TU GTANG, ,PHYI NANG GSANG BA'I THEG PA
GSUM, ,DAM CHOS KHYOD KYIS GZUNG BAR BGYI, ,'DI NI PADMA'I RIGS
DAG PA'I, ,DAM TSIG SDOM PA'I MCHOG YIN NO, ,LAS KYI RIGS MCHOG
CHEN PO LA, ,SDOM PA THAMS CAD LDAN PAR

NI; ,YANG DAG NYID DU GZUNG BGYI ZHING, ,MCHOD PA'I LAS KYANG CI
NUS BGYI, ,GZHAN YANG BCU BZHI 'DI DAG NI, ,PHAS PHAM PAR NI RAB
TU GRAGS, ,RTZA BA'I LTUNG BAR SHES BYA STE, ,NYIN DANG MTSAN MO
LAN GSUM DU, ,GDUGS RE ZHING NI GDON PAR

BGYI; ,MDZA' BSHES RDO RJE SPUN DANG NI, ,RNAL 'BYOR PA RNAMS
BSNYEN BKUR BYA, ,SPANG ZHING DOR BAR MI BYA STE, ,DE LTAR CI NAS
SBYAR PAR BYA, ,THEG PA DMAN LA 'DOD MI BYA, ,SEMS CAN DON LA
RGYAB MI PHYOGS, ,'KHOR BA SPANG BAR MI BYA ZHING, ,MYA NGAN 'DAS

LA DGA' MI BYA, ,GSANG BA GSUM GYI LHA RNAMS LA, ,BRNYAS PA NYID
DU MI BYA'O, ,PHYAG RGYA BZHON PA MTSON CHA DANG, ,MTSAN MA 'GOM
PAR MI BYA'O, ,KHYOD KYIS SROG CHAGS GSAD MI BYA, ,MA BYIN PAR
YANG MI BLANG ZHING, ,'DOD LAS LOG PAR MI SPYOD

DE; ,BRDZUN GYI TSIG KYANG MI SMRA'O, ,SEMS CAN KUN GYI DON GYI
PHYIS, ,BYA BA MA YIN THAMS CAD SPANG, ,LEGS PAR NYE BAR BSTEN
BYA STE, ,RNAL 'BYOR BA RNAMS BSNYEN BKUR BYA, ,LUS KYI LAS NI
RNAM GSUM DANG, ,NGAG GI LAS NI RNAM PA BZHI, ,YID KYI RNAM

PA GSUM DAG NI, ,CI NUS PAR NI RJES SU SKYONG, ,'DI DAG DAM TSIG
YIN PAR BSHAD, ,KHYOD KYIS RTAG TU BSRUNG BAR BYA, ,DES KYANG 'DI
SKAD BRJOD BYA STE, ,SLOB DPON 'DIR NI BDAG LA GSON, ,GTZO BOS JI
LTAR BKA' STZAL PA, ,JI BZHIN BDAG NI

@105B BGYID PAR 'TSAL, ,DE YI DE NYID 'DI YIS NI, ,MKHAS PAS
PHYIS NI SDOM PA SBYIN, ,GANG YANG PHYOGS BCU'I 'JIG RTEN GYI
KHAMS MTHA' YAS MU MED PA NA BZHUGS PA'I DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS

THAMS CAD LA PHYAG 'TSAL LO, ,MGON POS SANGS RGYAS RNAMS DANG NI,
,DE SRAS BDAG LA DGONGS SU GSOL, ,BDAG MING 'DI ZHES BYA BA 'DI,
,DUS 'DI NAS NI RAB BZUNG STE, ,BYANG CHUB SNYING PO MCHIS KYI
BAR, ,JI LTAR DUS GSUM MGON PO

RNAMS; ,BYANG CHUB TU NI NGES MDZAD PA'I, ,BYANG CHUB SEMS NI BLA
NA MED, ,DAM PA BDAG GIS BSKYED PAR BGYI, ,SANGS RGYAS RNAL 'BYOR
SDOM PA LA, ,TSUL KHRIMS KYI NI BSLAB PA DANG, ,DGE BA'I CHOS NI
SDUD PA DANG, ,SEMS CAN DON BYED

TSUL KHRIMS GSUM, ,BDAG GIS BRTAN PAR GZUNG BAR BGYI, ,SANGS
RGYAS CHOS DANG DGE BSKYED PAR BGYI, ,SANGS RGYAS CHOS DANG DGE
'DUN TE, ,BLA NA MED PA'I DKON MCHOG GSUM, ,DENG NAS BRTZAMS TE
GZUNG BAR BGYI, ,NAM DU YANG NI MI SPONG NGO, ,RDO RJE RIGS MCHOG
CHEN PO YI,,

RDO RJE DRIL BU PHYAG RGYA DAG ,YANG DAG NYID DU GZUNG BGYI
ZHING, ,SLOB DPON DAG KYANG GZUNG BAR BGYI, ,RIN CHEN RIGS MCHOG
CHEN PO LA, ,DAM TSIG YID DU 'ONG BA RNAMS, ,NYIN RE BZHIN DU DUS
DRUG TU, ,SBYIN PA RNAM BZHI RTAG TU SBYIN, ,BYANG CHUB

CHEN PO LAS BYUNG BA'I, ,PADMA'I RIGS MCHOG DAG PA YI, ,PHYI NANG
GSANG BA'I THEG PA GSUM, ,DAM PA'I CHOS NI GZUNG BAR BGYI, ,LAS
KYI RIGS MCHOG CHEN PO LA, ,SDOM PA THAMS CAD LDAN PAR NI, ,YANG
DAG NYID DU GZUNG BGYI ZHING, ,MCHOD

PA'I LAS KYANG CI NUS BGYI, ,BYANG CHUB SEMS NI BLA NA MED, ,DAM
PA BDAG GIS BSKYED BGYI ZHING, ,SEMS CAN KUN GYI DON GYI PHYIR,
,BDAG GIS SDOM PA MA LUS GZUNG, ,MA GROL BA NI BDAG GIS DGROL,
,MA BSGRAL BA NI BDAG GIS BSGRAL,,

@106A *, ,DBUGS MA PHYUNG BA DBUGS DBYUNG ZHING, ,SEMS CAN MYA
NGAN 'DAS LA DGOD, ,AOm SARBA TA TH'A GA TA YO GI K'A YA W'A KA
TZITTA MUTPADA YA sh'U MYA SHE shA nA BA SHE sh'U SA TA DH'A TU HI
TA SU TZE, TA MA SIDDHI, AA TA MA TA BHA WA SIDDHI MA HE SHVA RA
AA DHI PA TY'A TZRYA ZHES BRJOD

DO; ,DE YIS SLOB MA BYANG CHUB SEMS, ,BLA MED PAR NI BSKYED NAS
SU, ,SNYING GAR RDO RJE BZHAG BYAS TE, ,SNYING PO 'DI NI BRJOD
PAR BGYI, ,SU RA TE SA MA YA STE HO:SIDDHI PADZRA YA TH'A SU KHA,
'DI YIS SLOB MA BSKUL NAS NI, ,'DOD DON THAMS CAD GRUB PAR 'GYUR,
,SA MA

YA STVAm SNGAGS KYIS NI, ,ME TOG PHRENG BA 'BAD PAS GZUNG, ,DE NI
SLOB DPON GYIS BCUG NAS, ,YANG NI GSOL BA GDAB PAR BYA, ,BDAG
MING 'DI ZHES BGYI BA NI, ,RDO RJE SLOB DPON DKA' THUB CHES,
,SEMS CAN KUN LA PHAN DON DU, ,SLOB MA RNAMS NI GZHUG PAR BYA, ,

SNYING PO DKYIL 'KHOR 'DI NYID NI, ,RDO RJE YE SHES THOB PA YI,
,DE BZHIN GSHEGS PA'I PHO BRANG DU, ,BDAG GIS SLOB MA GZHUG PAR
BGYI, ,A'A KHAm B'I RA H'Um ZHES BRJOD PAS SLOB MA GZHUG PAR
BYA'O, ,DAM TSIG SKYOD PAR BYED PA 'DI, ,DE NAS 'DI SKAD BRJOD
BYA STE, ,DENG KHYOD

DE BZHIN GSHEGS PA THAMS CAD KYI RIGS SU ZHUGS KYI, NGAS KHYOD LA
RDO RJE YE SHES BSKYED PAR BYA YIS, YE SHES GANG GIS DE BZHIN
GSHEGS PA THAMS CAD KYI DNGOS GRUB THOB PAR 'GYUR NA DNGOS GRUB
GZHAN LTA CI SMOS, KHYOD KYIS DKYIL 'KHOR MA MTHONG BA RNAMS

LA BRJOD PAR MA BYED CIG ,DAM TSIG NYAMS PAR GYUR TA RE, ,LAG PA
G-YAS PA'I RDO RJE NI, ,SPYI BOR BZHAG LA 'DI SKAD BRJOD, ,'DI NI
DAM TSIG RDO RJE STE, ,GAL TE LAS RAB KHYOD 'DI SMRA, ,KHYOD KYI
SPYI PO 'GAS PAR BYED, ,RDO RJE SEMS DPA' RANG NYID NI, ,KHYOD
KYI SNYING

LA YANG DAG ZHUGS, ,GAL TE TSUL 'DI SMRAS NA NI, ,DE MA THAG TU
DRAL TE GSHEGS, ,DE NAS BDUD RTZI LNGA LDAN PA'I, ,CHU NI THOD
PAR GNAS PA LA, ,SNYING PO LAN CIG YONGS SU BZLAS, ,DE NI 'THUNG
DU GZHUG PA'O, ,RDO RJE CHU LA AOm A'A: H'Um BAm:, ,BLO LDAN GYIS
NI 'DI

@106B BRJOD BYA, ,'DI NI KHYOD KYI DMYAL BA'I CHU, ,DAM TSIG 'DAS
NA SREG PAR BYED, ,DAM TSIG BSRUNGS NA DNGOS GRUB STE, ,RDO RJE
BDUD RTZI'I CHU 'THUNG SHIG ,RDO RJE DRIL BU'I PHYAG RGYA NI,
,DKYIL 'KHOR MA ZHUGS STON 'GYUR RAM, ,SKYE BO TSOGS KYI NANG DU
NI, ,MA DAG DOGS PAR

BRJOD MI BYA, ,DENG PHYIN CHAD KHYOD KYI RDO RJE DRAG PO NGA YIN
GYIS, NGAS 'DI GYIS SHIG CES BSGO BA KHYOD KYIS BYA DGOS SO,
,KHYOD KYIS DA LA BRNYAS PAR MA BYED CIG YANG BA MA SPANGS PAR
TSE'I DUS BYAS NAS DMYAL BAR LHUNG BAR GYUR TA RE, YANG SLOB MAS
'DI SKAD

CES BRJOD PAR BYA STE, DE BZHIN GSHEGS PA THAMS CAD KYIS BYIN
GYIS RLOBS LA, RDO RJE DRAG PO BDAG LA DBAB TU GSOL, ,DE NAS DAM
TSIG RDO RJE 'DI, ,RDO RJE DRAG PO ZHES SU BRJOD, ,YE SHES RDO
RJE BLA NA MED, ,DE RING BDAG LA DBAB TU GSOL, ,DE LTAR RDO RJE
DBAB CES BYA, ,DE RNAMS RTAG TU

BRJOD PAR BYA, ,GAL TE BAB PAR MA GYUR NA, ,DE NAS RDO RJE SLOB
DPON GYIS, ,DE SNYING ZLA BA'I DKYIL 'KHOR LA, ,RDO RJE DRAG PO
KHA SBYOR BSGOM, ,RDO RJE PADMA'I TING 'DZIN GYIS, ,DE YI BSKUL
BSKYOD LAS BYUNG BA, ,AA YIG DMAR PO'I 'OD ZER GYIS, ,DE YI LUS

KUN YONGS BKANG STE, ,DE NYID YANG DAG BRJOD PA YIS, ,SNGAR BZHIN
DU NI GZHUG PAR BYA, ,SLOB DPON RJES SU GZUNG BA NI, ,RIG DANG
BCAS PAS BSAM BYAS NA, ,DA NAS NGES PAR 'BAB PA YI, ,YANG DAG
BYIN RLABS 'BYUNG BA'O, ,YE SHES DE NYID DE LA

NI; ,DE NYID DU NI BRJOD PAR BYA, ,YANG NI LCE LA BSAM BYA BA,
,AA YIG DMAR PO DGOD PA STE, ,SMROS SHIG RDO RJE CAN NYID KYIS,
,DGE DANG MI DGE SMRA BAR GYIS, ,DE NAS 'BAB PAR GYUR NA NI,
,BRGYA PHYED YI GES BRTAN BYAS LA, ,DE RJES YANG DAG BYIN BRLABS
BRTAN,,

TIshthA BADZRA DRi dHO ME BHA BA, HRi DA YA ME AA DHI TIshthA
SARBA SIDDHI MME THA YATZTSA, SARBA KARMA SU TZA MI TZITTA SHRE
YA: KU RU H'Um HA HA HA HA HO: ZHES BYA'O, ,YANG DAG DKYIL 'KHOR
'DI RU NI, ,BDAG GIS SLOB MA GZHUG PAR BYA, ,LHA RNAMS KYI NI
RIGS KYI RIM, ,JI LTAR BSOD NAMS DE

@107A *, ,BZHIN SHOG ,GANG GI DNGOS GRUB GYUR PA YI, ,DE YI RIGS
KYI SNOD YIN NA, ,JI LTAR BSOD NAMS MTHU YIS SU, ,DKYIL 'KHOR 'DI
YANG DE BZHIN SHOG ,SNGAR BRJOD PA YI TSIG GIS NI, ,ME TOG PHRENG
BA DOR BAR BYA, ,'PHANGS PA'I ME TOG PHRENG

BA NI, ,LHA YI GNAS LA BAB SHES BYA, ,AOm PRA BE SHA YA KU LAm
SHEshDYA MA H'A PA LAm, ,'DI BRJOD NAS NI PHRENG BA BLANG, ,BDEN
PA'I BYIN GYI RLABS 'DI NI, ,SNGAGS PA MKHAS PA YIS NI BYA, ,CHOS
RNAMS GZUGS BRNYAN LTA BU STE, ,BDEN PA 'DI YIS DKYIL 'KHOR DU, ,

GZUGS BRNYAN LTA BUR SLOB MA NI, ,GSAL ZHING SDIG MED MTHONG BAR
SHOG ,DE NAS MIG GNYIS ZLA BA LA, ,AOm GYIS BYIN BRLABS BSGOM PAR
BYA, ,SNYING GAR ZLA BA'I DKYIL 'KHOR LA, ,BDAG PO YANG DAG DMIGS
NAS SU, ,DE YI MIG GI 'OD ZER GYIS, ,DKYIL 'KHOR

GYI NI LHA RNAMS KYI, ,SPYAN DANG DBYER MED NGO BO NYID, ,YANG
DAG DMIGS NAS PHYI NAS NI, ,MIG GNYIS LA NI YANG DAG BSDU, ,YANG
NI 'JUG PA'I RNAM PA YIS, ,DE YI BCINGS PA DGROL BAR BYA, ,MIG
'BYED PA YI TSIG 'DI NI, ,JI LTA BA BZHIN BRJOD BYA STE, ,AOm

RDO RJE DRAG PO RANG NYID NI, ,MIG 'BYED PA LA BRTZON PAR MDZAD,
,MIG NI THAMS CAD 'BYED MDZAD DE, ,RDO RJE'I MIG NI BLA NA MED,
,'DI BRJOD BCINGS PA BKROL NAS SU, ,DE LA LAN CIG DRI BAR BYA,
,KHYOD KYIS MIG GIS CI MTHONG 'GYUR, ,JI BZHIN DU NI SMRA BAR
GYIS,,

DKAR PO SER PO DE BZHIN DMAR, ,LJANG GU NAG PO NYID DANG SNGO,
,DE LTAR DNGOS GRUB SHES BYAS LA, ,DKYIL 'KHOR BSTAN PHYIR 'DI
BRJOD BYA, ,KYE RDO RJE LTOS SHIG CES BYA'O, ,DE LTAR BRJOD NAS
'DIR BRJOD BYA, ,DA NI DAD PA RAB TU BSKYED, ,DKYIL 'KHOR BZANG
PO 'DI LA

LTOS; ,SNGAGS DANG PHYAG RGYAS BYIN BRLABS PAS, ,SANGS RGYAS
RNAMS KYI RIGS SU SKYE, ,MTHONG BAR DNGOS GRUB SBYOR BA DANG,
,PHUN SUM TSOGS KUN MCHOG TU 'GYUR, ,DAM TSIG BSKYANGS PAS DNGOS
GRUB DANG, ,SNGAGS SGRUB PA LA BRTZON PAR GYIS, ,BSOD

@107B NAMS DANG BA'I STOBS BZHIN DU, ,DKYIL 'KHOR MTHONG BA DE
NAS NI, ,SNA TSOGS 'OD ZER 'PHRO BA YI, ,DKYIL 'KHOR MTHONG BAR
THE TSOM MED, ,DE NAS HE RU KA DPAL SOGS, ,KUN DU DKYIL 'KHOR BA
KUN GYI, ,DE NAS LHA YI DE NYID NI, ,GUS PA YIS NI BRJOD PAR

BYA; ,SHR'I GANG BLA NA MED PA'O, ,HE NI RGYU DANG BRAL BA STE,
,RU NI BRJOD DANG BRAL BA'O, ,KA NI GANG DU MI GNAS PA, ,HE RU KA
DPAL ZHES BRJOD DO, ,RDO RJE YE SHES DBYER MED PHYIR, ,RTAG TU
SDIG PA 'JOMS PA DANG, ,GANG ZHIG 'DOD CHAGS DMAN PA SBYONG, ,RDO
RJE

SNGON SONG PHAG MO'O, ,MKHA' 'GRO MA YI DANG TSUL GANG, ,MKHA'
'GRO MA ZHES RAB TU GRAGS, ,GANG ZHIG GDUG PA RTAG ZA BA, ,DE NI
L'A MAR RAB TU BSHAD, ,NYON MONGS DUM BUR 'JOMS PAS NA, ,DUM
SKYES MA ZHES RAB TU BRJOD, ,SNA TSOGS GZUGS SU

'CHAD PAS NA, ,DE NI GZUGS CAN MA ZHES BRJOD, ,GDUG PA'I THOD PA
DUM BYED PAS, ,THOD PA'I DUM BU ZHES SU BRJOD, ,GANG ZHIG GDUG
DRAG TSAR GCOD PAS, ,GTUM MO ZHES NI RAB TU BRJOD, ,YI DAGS CHEN
PO 'DRA BA GANG, ,DE NI KENG RUS CHEN POR BRJOD, ,GANG

PHYIR MIG GNYIS GTUM 'BAR BAS, ,DE PHYIR GTUM MIG MA ZHES BRJOD,
,DUR KHROD CHEN PO'I RANG BZHIN PHYIR, ,DE NI KENG RUS CHEN POR
BRJOD, ,BLA MED 'OD DANG LDAN PA GANG, ,MING NI 'OD LDAN MA ZHES
BYA, ,MCHE BA GTZIGS PAR STON PA GANG, ,MING GIS 'JIGS

BAR BYED PA'O, ,GDUG LA SDIGS MDZUB BYED PAS NA, ,DE NI SNA CHEN
MA ZHES BRJOD, ,LHA RNAMS YID 'DOD PA BZHIN PHYIR, ,LHA DGRA ZHES
NI BYA BAR BRJOD, ,DPAL RNAMS BLO YI RANG BZHIN PAS, ,'DI NI DPA'
BO'I BLO MAR BRJOD, ,GANG ZHIG 'DIR NI DPAG MED

BAS; ,'DIR NI 'OD DPAG MED PAR BRJOD, ,RNAL 'BYOR RNAMS KYI BDE
SGRUB GANG, ,DE MING DE BYED PA ZHES BRJOD, ,GANG GIS DBYER MED
'OD BYED PAS, ,DE NI RDO RJE'I 'OD DU BRJOD, ,LANG KA RU NI SKYES
PAS NA, ,LANG KA'I DBANG PHYUG MA DU BRJOD, ,LHA RNAMS KUN GYI

@108A *, ,MI PHYED PAS, ,RDO RJE LUS ZHES BRJOD PAR BYA, ,GANG GI
SHING GI GRIB MTSUNGS PAS, ,SHING GRIB MA ZHES BYA BAR BRJOD,
,RDZOGS PA'I BYANG CHUB MYUR 'BYUNG BAS, ,DE NI DPA' PO'I MYU GUR
BRJOD, ,MKHA' 'GRO GLANG PO ZHON 'GRO BAS, ,SA SRUNG MA

ZHES BYA BAR BRJOD, ,RDO RJE RAL BAS 'JIGS BYED PAS, ,RDO RJE RAL
PA ZHES SU BRJOD, ,GANG ZHIG GDUG RNAMS RAB STON PAS, ,'JIGS BYED
CHEN PO ZHES BYAR BRJOD, ,DPA' RNAMS NANG NAS RANG BZHIN DPA',
,DE NI DPA' BO CHEN POR BRJOD, ,RLUNG GI SHUGS

DANG MTSUNGS PAS NA, ,RLUNG SHUGS MA ZHES BYA BAR BRJOD, ,MU
STEGS THAMS CAD 'JIGS MDZAD PAS, ,RDO RJE H'Um MDZAD CES NI
BRJOD, ,DAM TSIG SRUNG LA CHED BYED PAS, ,CHANG 'THUNG MA ZHES
BRJOD PAR BYA, ,DPA' BO RNAMS KYI GZUGS BZANG PHYIR, ,DE NI

SHIN TU BZANG ZHES BRJOD, ,RNAL 'BYOR RNAM BRTZE'I RANG BZHIN
CAN, ,DE NI SNGO BSANGS MA ZHES BRJOD, ,RTAG TU BZANG PO'I RANG
BZHIN PHYIR, ,RDO RJE BZANG PO ZHES SU BRJOD, ,KUN DU DPAL DANG
LDAN PA'I PHYIR, ,DE YANG SHIN TU BZANG ZHES BRJOD, ,MU STEGS
NGAN PA

SKRAG BYED PAS, ,'JIGS BYED CHEN PO ZHES SU GRAGS, ,TSIG RNAMS
NYAN PAR BYED PAS NA, ,RTA RNA MA ZHES RAB TU GRAGS, ,GANG PHYIR
LTA BAR DKA' DUS PHYIR, ,MIG MI BZANG ZHES BYA BAR BRJOD, ,ZHAL
DANG ZHAL DU SBYOR BAS NA, ,DE NI BYA GDONG MA ZHES BRJOD,,

STOBS CHEN PHA ROL GNON PA'I PHYIR, ,DE NI STOBS CHEN MA ZHES
BRJOD, ,GDUG CAN 'KHOR LO BZHIN BSKOR BAS, ,'KHOR LO SHUGS MA
ZHES NI BRJOD, ,DBUL BA'I SDUG BSNGAL 'PHROG PAS NA, ,DE NI RIN
CHEN RDO RJER BRJOD, ,DUM BUR BYED CING GCOD PAS

NA; ,PHYIS NI DUM SKYES YID 'ONG MA, ,RTA MCHOG DAG GI RANG BZHIN
PHYIR, ,DE NI RTA MGRIN ZHES NI BRJOD, ,RNAL 'BYOR KUN LA MDZES
PA'I PHYIR, ,DE NI CHANG 'TSONG MA ZHES BRJOD, ,SHIN TU GZI BRJID
RANG BZHIN PHYIR, ,DE NI NAM MKHA'I SNYING POR BRJOD, ,'KHOR

@108B LO LTA BUR CHOS 'DRA BAS, ,DE NI 'KHOR LO GO CHA MA, ,HE RU
KA DPAL 'DRA BSTAN PAS, ,DE YI MING YANG BRJOD PAS NI, ,DPA'
RNAMS MCHOG GI RANG BZHIN PHYIR, ,SHIN TU DBANG PO MCHOG GI MCHOG
,GAR DANG BSTOD PA'I RANG BZHIN PHYIR, ,PADMA GAR GYI DBANG

PHYUG 'DOD, ,RTAG TU NYIN RE BDEN BYED GANG, ,DE YANG STOBS BO
CHE ZHES BRJOD, ,SNANG DANG LDAN PA'I RANG BZHIN PHYIR, ,DE NI
RNAM PAR SNANG MDZAD BRJOD, ,RNAL 'BYOR RNAMS KYI 'KHOR LOR GNAS,
,'KHOR LOS SGYUR MA ZHES NI BRJOD, ,SEMS CAN DBYER MED STON

PAS NA, ,RDO RJE SEMS DPA' ZHES NI BRJOD, ,GANG LA BRTZON 'GRUS
CHE MNGA' BAS, ,BRTZON 'GRUS CHEN PO ZHES NI BRJOD, ,BYA ROG LTA
BU'I GDONG LDAN PAS, ,KHVA GDONG MA ZHES BYA BAR GRAGS, ,'UG PA'I
GDONG DANG YANG DAG LDAN, ,DE NI 'UG GDONG MA ZHES GRAGS,,

KHYI GDONG MA DANG PHAG GDONG MA, ,DE BZHIN GZUGS NI 'DZIN PAR
BRJOD, ,GSHIN RJE BRTAN MA PHO NYA MO, ,GZHAN NI GSHIN RJE MCHE
BAR 'DOD, ,GANG ZHIG GSHIN RJE 'JOMS BYED PAS, ,GSHIN RJE 'JOMS
MA ZHES NI BRJOD, ,DE RNAMS LHA YI DE NYID DO, ,JI LTAR 'KHOR

LO LNGA DE NYID, ,YID KYI DKYIL 'KHOR MCHOG GYUR PAS, ,DKYIL
'KHOR DAG TU MNYAM PAR BRJOD, ,GZHAL YAS KHANG PA ZHES BYA BA,
,GRU BZHI PA NI YANG DAG BLANG, ,KUN DU TSAD DANG LDAN PA YI,
,TSUL KHRIMS SDOM PA MCHOG GYUR PA'I, ,RGYAN GANG YIN PAR BSHAD
PA'O, ,

DAD PA'I DBANG PO LA SOGS SEMS, ,RANG RANG LNGA RU YANG DAG
BYUNG, ,GANG GIS RNAM PAR THAR PA BZHI, ,SGO BZHI RU NI YANG DAG
BSHAD, ,YANG DAG SPONG BA BZHI NYID NI, ,RTA BABS KA BA'I RNAM
PAR BYUNG, ,DRAN PA NYER GZHAG BZHI YE SHES, ,KHA KHYER BZHI RU
BRJOD PA YIN, ,RDZU

'PHRUL RKANG PA BZHI NYID NI, ,SGO KHYUD BZHI RU BRJOD PA YIN,
,BYANG CHUB YAN LAG BDUN PHRENG BA, ,BA DAN ME TOG PHRENG BAR
BRJOD, ,RNAM KUN MKHYEN NYID YE SHES NI, ,TING 'DZIN GNYIS SU
BRTAGS PA YIN, ,LAM GYI YE SHES KHYAD PAR NI, ,RNGA YAB TU NI
BRJOD PA YIN, ,

@109A *, ,NYON MONGS KUN NI ZAD BYED PAS, ,DE BZHIN DRA BA ZHES
SU BRJOD, ,NYE BA'I NYON MONGS 'JOMS PA RU, ,TSOGS GNYIS BSAGS
PA'I SBYOR BA YIS, ,NYON MONGS SKYES PA 'PHROG BYED PAS, ,DRA BA
PHYED PAR RAB TU BRJOD, ,SANGS RGYAS KUN GYI SNYING PO

NI; ,RTAG TU KA BAR 'GYUR BA YI, ,'PHAGS PA'I LAM GYI YAN LAG
BRGYAD, ,KA BA BRGYAD DU BRJOD PA YIN, ,DE YI DKYIL GYI PADMA
GANG, ,SKYON GYIS MA GOS PA RU BSTAN, ,'KHOR LO GSUM DU GNAS PA
NI, ,SEMS SOGS DRI MA GSUM BRAL YIN, ,RTZIBS SU

YANG DAG BSHAD PA NI, ,NYON MONGS NYE NYON SPANGS PA'O, ,RDO RJE
LA SOGS PHRENG BA GANG, ,GLO BUR DRI MA SPANGS PA YIN, ,SANGS
RGYAS YON TAN DE DAG KUN, ,DKYIL 'KHOR DU NI BRJOD PA YIN, ,SEMS
CAN DON KUN YANG DAG BRTZON, ,DE NYID RDZOGS SANGS

RGYAS KYIS BSTAN, ,DE NAS BDAG BO RNAL 'BYOR LDAN, ,RNAM RGYAL
BUM PA CHU YIS NI, ,AOm A'A: H'Um, BADZRA AA BHI shINYTZA M'Am,
,SNGAGS 'DI DAG NI BTON PA YIS, ,YAL GA GZUNG BA'I KHU TSUR GYIS,
,DBANG BSKUR BA NI SBYIN PAR BYA, ,DE NAS DE YI MGO BOR NI, ,

RAL PA'I COD PAN MDZES KHYAB PAS, ,RJES SU MTHUN PA'I GZUGS BSAMS
TE, ,GUS PAS DBU RGYAN DBANG BSKUR BYA, ,DE NAS RANG GI MTSAN
MA'I DBANG, ,LAG PA DAG TU SBYIN PAR BYA, ,RANG GI MTSAN MA'I
RJES 'GRO BA'I, ,SNGAGS 'DI NYID NI GANG YIN BRJOD, ,

SANGS RGYAS KUN GYI RDO RJE'I DBANG, ,DE RING KHYOD LA BSKUR BAR
BYA, ,DE LTAR GANG GI MING YIN PA, ,KYE MA SGRA NI SNGON BYAS TE,
,SHES RAB THABS KYI TING 'DZIN YANG, ,YANG DAG CHED DU BYAS NAS
SU, ,PHYAG RGYA BZHI YI GDAMS NGAG BSTAN, ,DE NAS YANG NI SLOB MA
YIS, ,

THAL MO SBYAR BA BYAS NAS NI, ,GUS PA YIS NI PHYAG BYAS TE, ,ME
TOG BCINGS BA LA SOGS KUN, ,BZUNG NAS RDO RJE BRTUL ZHUGS BLANG,
,'DI DE SANGS RGYAS THAMS CAD KYI, ,RDO RJE SEMS DPA'I PHYAG NA
GNAS, ,KHYOD KYIS KYANG NI RTAG TU BCANG, ,PHYAG NA RDO RJE

@109B BRTUL ZHUGS BRTAN, ,DE NAS RDO RJE BZUNG NAS NI, ,SNGAGS
'DI DAG NI BRJOD PAR BYA, ,AOm SARBA TA TH'A GA TA SIDDHI BADZRA
SA MA YA TIshthA, AE shA ST'VAm DHA RA Y'A MI BADZRA SA TVA H'I:
HI HI HI HI H'Um ZHES BYA'O, ,SNGAGS PAS TSIGS BCAD 'DI BRJOD
NAS, ,DE NAS DRIL BU'I BRTUL

ZHUGS SBYIN, ,'DI DE SANGS RGYAS THAMS CAD KYI, ,SHES RAB THABS
KYI RJES 'GROR BSHAD, ,KHYOD KYIS KYANG NI RTAG TU BCANG, ,BYANG
CHUB MCHOG TU RGYAL BA BZHED, ,GANG ZHIG DE LTAR DBANG BSKUR BAS,
,DNGOS GRUB TU 'GYUR THE TSOM MED, ,LHA GANG MNGON DU BYA BA YIS,,

DA YI LAS GANG SGRUB PAR NUS, ,RIG PA'I DBANG GI CHO GA'O, ,DE
LTAR DE NAS BYAS NAS SU, ,PHYIS NI 'OG NAS 'BYUNG BA'I RIM, ,BYA
BA YI NI CHO GA YIS, ,PADMA'I DKYIL 'KHOR YANG DAG BSTAN, ,DE NAS
BDAG PO RNAL 'BYOR GYI, ,NGA RGYAL DAG NI BYAS NAS SU, ,

SLOB MA'I GTZO BO GUS PA YI, ,'OG NAS 'BYUNG BA'I CHO GA 'DIS,
,DE NAS DBANG BSKUR DON DU NI, ,RANG NYID KYIS NI GSOL BA GDAB,
,DE NAS RANG NYID LANGS NAS SU, ,SLOB MA PAD ZLA LA GNAS BSAM,
,DE NAS RANG LHA'I BSAM GTAN GYIS, ,BYIN GYIS BRLAB

PA LA SOGS BYAS, ,DE BZHIN CHU LA SOGS PA'I DBANG, ,MKHAS PA YIS
NI SNGAR BZHIN BYA, ,'DIR NI JI LTA'I KHYAD PAR GYIS, ,GTZO BO
RNAM RGYAL BUM PA'I CHU, ,DE YI SNGAGS BRJOD SNGON SONG BAS, ,'DI
NI RGYUN MI 'CHAD DBANG BSKUR, ,JI SRID RNAM RGYAL

LA SOGS PAS, ,SLOB DPON HE RU KA GRUB PAS, ,AOm A'A:H'Um BADZRA
AA BHI shINYTZA ZHES, SNGAGS 'DI RANG GIS BRJOD PAR BYA, ,SHES
RAB CAN GYIS DE YI MGOR, ,HE RU KA LDAN COD PAN NI, ,RDO RJE
PHRENG BA RNAMS BSAMS TE, ,SNGAR BZHIN DU NI DE DBANG BSKUR, ,DE
NAS KHRO

BO RDO RJE SBYIN, ,RDO RJE DBANG BSKUR ZHES SU BRJOD, ,GANG ZHIG
RGYUD GZHAG DU GRAGS PA, ,BLO DANG LDAN PAS DE NYID BRJOD, ,RTAG
TU 'DOD CHAGS LAS BYUNG KHRO, ,RDO RJE ME YE PHUNG PO'I SKU,
,'BAR BA'I RDO RJE SBYOR BA CHE, ,MKHA' 'GRO MA KUN 'BAR BA'O,
,HR'I: BDAG PO'I

@110A *, ,DBANG BSKUR BYIN NAS SU, ,DRIL BU'I SGRA NI BSGRAG PAR
BYA, ,AA K'A RO MU KHAm ZHES SOGS, ,DE NAS CHOS 'DI RAB BSTAN
BYA, ,THAMS CAD NAM MKHA'I MTSAN NYID DE, ,NAM MKHA' LA YANG
MTSAN NYID MED, ,NAM MKHA' DANG MNYAM SBYOR BA YIS, ,

THAMS CAD MCHOG NYID BSGRUB PAR BYA, ,H'I: YANG NA SRID PA NGO BO
NYID KYIS DAG ,NGO BO NYID KYIS SRID BRAL BYAS, ,RANG BZHIN DAG
PA'I SEMS DPA' NI, ,SRID PA MCHOG TU BYED PAR 'GYUR, ,DE NAS MING
GI DBANG BSKUR BA'I, ,DE BZHIN CHO GA SBYIN BYAS NA, ,RIG DANG

LHAN CIG TU GZHAG STE, ,SDUG BSNGAL MANG PO DAG PA'I PHYIR,
,NYAMS MYONG BDE BA SLA BAR RTOGS, ,SHIN TU BDE BA RTOGS PA'I
THABS, ,'DI NI DAM TSIG BDE LEGS TE, ,JI LTAR YID LA 'DOD PA
YANG, ,'DOD PA KUN LA NYIR LONGS SPYOD, ,RANG GI LHAG

PA'I LHAR SBYOR BAS, ,BDAG DANG GZHAN LA MCHOD PAR BYA, ,JI SRID
'KHOR BAR GNAS BAR DU, ,DPA' BO MCHOG TU GYUR PA STE, ,DE SRID
SEMS CAN DPAG MED DON, ,MI LDOG PAR NI NUS PAR GYIS, ,GSANG MCHOG
DAM TSIG GI NI THABS, ,BSOD NAMS

BYIN RLABS SGRUB PA DANG, ,DNGOS GRUB KYI NI DBANG PHYUG 'GRUB,
,SEMS CAN DON NI BRTAN PAR BYED, ,PHYAG RGYA'I DAM TSIG BRJOD BYA
STE, ,YID KYI SKU NI BRTAN PA'I PHYIR, ,GANG GIS THAMS CAD SKUR
BSTAN PA, ,DE YI PHYAG RGYAR RAB TU GRAGS, ,DE NAS DE BZHIN NYID

'DUG LA, ,SLOB MA RIG DANG YANG DAG LDAN, ,YID DANG RJES MTHUN
ZAS SOGS DANG, ,SNA TSOGS BTUNG BA 'THUNGS NAS SU, ,KHA NI GA BUR
DRIS BSGO BYA, ,LUS NI DRI ZHIM BYUG BYAS TE, ,PHAN TSUN DGOD
DANG SGEG LA SOGS, ,DGA' BA'I ROL PA RNAMS BYAS NAS, ,DBANG

NYID YANG DAG SNYOMS 'JUG PAS, ,DE YIS DGA' BDE YANG DAG 'CHAR,
,DE BZHIN GSHEGS PA THAMS CAD KUN, ,BKRA SHIS GLU LA SOGS PA YI,
,DE DAG YANG DAG BSKUL BAR NI, ,BDAG GIS RNAM PAR BSAM BYA STE,
,DBANG BSKUR BA NI RDO RJE CHE, ,KHAMS GSUM

@110B KUN GYIS PHYAG BYAS PA, ,GSANG GSUM GNAS LAS BYUNG BA YI,
,SANGS RGYAS KUN GYIS SBYIN PAR BYA, ,DE LTAR BRJOD NAS SLOB MA'I
KHAR, ,RDO RJE NAS LHUNG BDAG GNAS SO, ,AA HO SU KHA ZHES KYANG
BRJOD, ,DES KYANG GANG ZHIG BKUG PA RNAMS, ,RDO RJE YE SHES BYUNG
DON DE, ,

SHIN TU GSANG BA CHEN PO'I DON, ,DBANG BSKUR BA NI NGO MTSAR CHE,
,RDO RJE DRIL BU YI NI SGRA, ,MCHOG TU DGA' BA SKYED BYED PAS,
,DE NYID 'DIR NI BRJOD PA YIS, ,DBANG BSKUR RANG GIS SBYIN PAR
BYA, ,GANG DE DGA' BA'I RANG BZHIN LA, ,BDE BYED DE YANG BTAGS PA
TZAM, ,GANG

ZHIG CHAGS BRAL RGYU'AM GNYIS, ,YANG NI SRID PA'I RTZE MO'I RGYU,
,GANG NI YID KYIS CUNG ZHIG BRTAGS, ,YID KYIS SPANGS PA'I NGO
BO'I PHYIR, ,RNAM PAR MI RTOG MYA NGAN 'DAS, ,GZHAN DU KHA CIG
GNAS YUL MED, ,'DI YI DE NYID MI SHES PA'I, ,SLOB MA LA NI BSHAD

MI BYA, ,BLO LDAN RTOG PA MED PA LA, ,'DI NI SHIN TU GSANG BA
SBYIN, ,DE NAS DE NYID LA GNAS PAS, ,MKHA' 'GRO MA RNAMS YANG DAG
MCHOD, ,MNYAM PAR GZHAG PAS SNGON BZHIN DU, ,RDO RJE DRIL BU DE
NAS SBYIN, ,DE NAS BRTZAMS NAS RNAL 'BYOR PA, ,RGYUD KUN LAS NI

GSUNGS PA NI, ,MA LUS LUS PA MED PA YI, ,CHO GA YIS NI DKYIL
'KHOR BRI, ,JI LTAR MNGON PAR 'DOD PA YI, ,RANG 'DOD LHA YI 'JUG
PA NYID, ,MCHOG DANG 'BRING DANG THA MA NI, ,JI LTAR DMIGS PA'I
YID KYIS SU, ,JI LTAR NUS PA BZHIN DU SGRUB, ,PHRAN TSEGS

LA SOGS PA YI LAS, ,DE YI DNGOS GRUB PA LA, ,RANG DANG GZHAN
GRAGS THE TSOM MED, ,RDO RJE SLOB DPON DBANG BSKUR BA'O, ,DE LTAR
RDZOGS PA'I SLOB MA LA, ,RJES SU GNAS PA'I DBANG BSTAN BYA,
,DKYIL 'KHOR GYI NI PHYI ROL DU, ,KHRU GNYIS DOR BAR DKYIL

'KHOR BYA, ,PHYOGS KUN DU NI GRU BZHI PA, ,PHYOGS KUN DRA BAS
BRGYAN PA NI, ,BYA BA KUN BYED PHYOGS GCIG BYA, ,DE YI DKYIL DU
PADMA NI, ,SNA TSOGS 'DAB MA BRI BAR BYA, ,RDO RJE DRAG DPAL
GZUGS SU NI, ,'JAM PA'I STAN LA YANG DAG GNAS, ,DE RING PADMA'I
STAN

@111A *, ,LA NI, ,MNYAM PAR GZHAG PA BSGOM PAR BYA, ,DE NAS SLOB
MA GUS CAN GYIS, ,YON GYI MCHOG NI DBUL BAR BYA, ,RIG MA MDZES PA
DBUL BYA STE, ,DE DANG LHAN BYUNG BYANG CHUB SEMS, ,MKHA' 'GRO LA
SOGS RAB GTUM RNAMS, ,DE DANG LHAN CIG

MCHOD PAR BYA, ,DBANG GNYIS SNYOMS PAR 'JUG PA YIS, ,SLOB DPON
PHYAG BYA GSOL BA GDAB, ,BDAG NYID RDO RJE CAN ZHES PA, ,BYANG
CHUB SEMS NI SGOM BYED PA'I, ,DBANG BSKUR DON DU GSOL BA 'DEBS,
,SLOB DPON GO 'PHANG NGO MTSAR CHE, ,SKAL BA CHEN PO

BDAG LA STZOL, ,RGYAL BA RNAMS KYIS DBANG BSKUR BA, ,SANGS RGYAS
BYANG CHUB RAB SGRUB PA, ,GANG ZHIG BDAG GIS SEMS CAN KUN, ,RNYOG
MED DON NI BDAG GIS BGYI, ,SANGS RGYAS KUN GYI DON BYAS PA,
,KHYOD KYIS LEGS DRI BRTUL ZHUGS KYIS, ,DE NAS YANG

NI SLOB MA LA, ,BLO LDAN 'DI LTAR GSOL BA GDAB, ,SLOB DPON DAG
GIS LANGS NAS SU, ,RIM 'DIS DBANG BSKUR BRTAG PA YIN, ,SLOB MA
RANG LHA'I RNAM PA RU, ,JI LTAR SNGAR BZHIN BSKYED BYA STE, ,GNAS
GSUM YIG 'BRU BYIN BRLABS NAS, ,PADMA LA GNAS

BSAM PAR BYA, ,SLOB DPON DPA' BO NUS LDAN PAS, ,DE YI DBANG BSKUR
GRUB PA'I PHYIR, ,SNGAR BSNYEN PA YI GSANG SNGAGS SAM, ,DE BZHIN
YI GE GSUM GYIS NI, ,SNGAGS PAS YUNGS KAR DKAR PO LA, ,LAN CIG
BSNGAGS TE BRJOD PA YIS, ,DKYIL

'KHOR LA NI GTOR ZHING BRDEG ,DE LAS RANG NYID LHA YIS NI, ,BKRA
SHIS GLU YI SNGAGS NI BRJOD, ,LANGS LA RIG DANG BCAS PA YI, ,BUM
PA'I CHU YIS DAG BYED CING, ,DE NAS BLA MED DBANG BSKUR BYA, ,MED
NA BDUD RTZI LNGAS GANG BA'I, ,BUM PA LA NI DE BZHIN BRDEG,

RGYAL BA DAG GIS GSUNGS PA LTAR, ,RANG NYID KYIS NI DBANG BSKUR
BYA, ,GAL TE NUS PA MED GYUR NA, ,RNAM PA SNA TSOGS RGYAL MTSAN
DANG, ,GLING BU PI WANG RNGA RNAMS DANG, ,RIN CHEN RGYAN GYI
MCHOD PA RNAMS, ,DE BZHIN GSHEGS PA YANG DAG LDAN, ,NAM MKHA'

@111B GANG BAR BSGOM PAR BYA, ,DE NAS DE BZHIN GSHEGS PA KUN,
,'DOD CHAGS CHEN PO ZHU BA YI, ,DE LTAR BUM PA'I BDUD RTZI LNGAS,
,MKHA' 'GRO MA RNAMS LA SOGS PA, ,BDAG NYID YONGS SU BSKOR BSAMS
TE, ,RNAM RGYAL BUM PA'I CHU YIS NI, ,BKRA SHIS GLU

DANG BCAS PA YIS, ,SLOB MA 'DI NI DBANG BSKUR ZHING, ,SLOB MA LA
NI 'DI BRJOD BYA, ,AOm MA H'A SU KHA BADZRA SA TVA AA BHI shE KEE
shA TVA M'A BHI shINYTZ'A MI SARBA TA TH'A GA TA AA DHI PA TI
STVAm DRi dHO ME BHA BA SIDDHYA NA MA STE, BHA GA B'A NA MA H'A
BADZRA DHA RA SU RA TA STVAm MA H'A BADZRA SA TVA, AOm A'A: H'Um
BADZRA AA BHI

shINYTZA ZHES BYA'O, ,GZHAN YANG MKHA' 'GRO DPA' BO YI, ,DBANG NI
DE LTAR BSKUR BZHIN PAR, ,RJES SU MTHUN PAR BSAMS NAS NI, ,DBANG
BSKUR BAR NI 'DOD PA YIN, ,'DIR NI BKRA SHIS TSIGS BCAD NI, ,MED
PA'I PHYIR NA RGYUD GZHAN LAS, ,RJES SU MTHUN PA

YANG DAG BLANGS, ,MKHAS PA YIS NI CHO GA BYA, ,DE NAS DBU RGYAN
DAR DPYANGS SOGS, ,GSANG BA'I MTHAR THUG DANG LDAN PA'I, ,SHES
RAB YE SHES DBANG BSKUR BA'I, ,DE LTAR CHO GA YIS NI SBYIN, ,DE
NAS STAN LA BZHAG NAS SU, ,PHRA ZHING SNYAN TSIG 'DI BRJOD DO,
,'DI

NI KHYOD KYIS GZUNG BA MCHOG ,RTAG TU KHYOD KYIS BRTAN PAR BYA,
,SNGAGS PA RANG GIS BYIN BRLABS PA'I, ,SLOB MA LA NI PHYAG RGYA
GTAD, ,DE LTAR SLOB MA DBANG BSKUR BA, ,SLOB MA YON TAN GTZO BOR
'GYUR, ,BRTAN PA DANG NI G-YO KUN GYI, ,'DI NI SLOB DPON DU NI

'GYUR; ,DENG NAS BRTZAMS TE DE YI NI, ,GSANG BA MCHOG GI BSHAD
PAR BYA, ,RGYUD KUN DU NI GANG CUNG ZAD, ,SBAS SHING BRIS PA'I
PHYAG RGYA NI, ,DBANG PO GNYIS KYI SBYOR BA YIS, ,DE NAS STAN LA
RAB 'JUG GO, ,PHYI NANG GSANG SOGS MCHOD PA YIS, ,MCHOD PA YANG
DAG

MCHOD NAS SU, ,GZUGS LA SOGS PA'I MCHOD PA RNAMS, ,DE LTAR YANG
DAG RIM PAS MCHOD, ,DE NAS NGA RGYAL ME LONG NI, ,JI BZHIN BSTAN
PA 'DI BZHIN BRJOD, ,CHOS RNAMS GZUGS BRNYAN LTA BU STE, ,SRID
PA'I MTSO LAS MNGON PAR RGAL, ,CHOS RNAMS GZUGS BRNYAN

@112A *, ,LTA BU STE, ,KHYOD KYIS SEMS CAN RNAMS LA SHOD, ,SGRA
YI NGA RGYAL LDAN PA YIS, ,DE LTAR BI WANG SGRA BRJOD BYA, ,DE
BZHIN GSHEGS PA THAMS CAD KYI, ,SGRA YI RJES SU 'GRO BA YI, ,SHES
RAB MNGON DU RTOGS GYUR CIG ,GANG GIS 'JIG RTEN THAMS CAD

DU; ,DE BZHIN GSHEGS PA THAMS CAD KYI, ,KUN DU SGRA BRNYAN LTA BU
YI, ,CHOS KYI 'KHOR LO BSKOR BAR BGYI, ,DRI YI NGA RGYAL LDAN PA
YIS, ,SNYING GAR DRI BSKU 'DI SKAD BRJOD, ,DE BZHIN GSHEGS PA
THAMS CAD KYI, ,SKYE MED LHAG PAR MOS GYUR CIG ,GANG GIS

SANGS RGYAS ZHING KUN GYI, ,'JIG RTEN PA NI KUN GYIS KYANG, ,RANG
GI LUS LAS BLA MED PA'I, ,BSAM GYIS MI KHYAB DRI BRO SHOG ,RO YI
NGA RGYAL LDAN PA YIS, ,LEGS PAR SBYANGS PA'I BDUD RTZI LNGA,
,YANG DAG GOMS PAR BYA BA'I PHYIR, ,TSIG GIS 'DI SKAD BRJOD

PAR BYA, ,RO KUN RANG BZHIN MED PA'I RO RA, ,RNAM PA MNGON DU
RTOGS GYUR CIG ,GANG GIS SANGS RGYAS BYANG SEMS KUN, ,SEMS CAN DU
GYUR THAMS CAD LA, ,LHA RDZAS DPE MED RO YI MCHOG ,SPRUL LA DBUL
BAR BGYID PAR SHOG ,REG PA'I NGA RGYAL LDAN PA YIS, ,

RNAL 'BYOR MA NI RNAL 'BYOR BRTZON, ,RANG RIG REG BYA MNGON BYAS
NAS, ,REG BYA'I DE NYID BRJOD PAR BYA, ,KHYED KYIS REG BYA MI
DMIGS PAR, ,LHAG PAR MNGON DU RTOGS GYUR CIG ,KHYOD KYIS REG PA
'BA' ZHIG GI ,KHYAD PAR RANG GI RNAM RTOG BYUNG, ,SNA TSOGS BLA
NA

MED PA YI, ,REG BYA'I KHYAD PAR MNGON RTOGS SHOG ,RANG GI SEMS NI
YONGS GYUR PA'I, ,LHA RNAMS NGAG NI THAMS CAD DANG, ,DE BZHIN
GSHEGS PA THAMS CAD DANG, ,BYANG CHUB SEMS DPA' THAMS CAD SOGS,
,YANG DAG 'BYOR PA REG BYA YI, ,BDE BA DAG NI

'BYOR BAR SHOG ,DE LTAR MCHOD PA BYAS NAS SU, ,GSER GYI THUR MA
LA SOGS LA, ,YANG NI SNGAGS 'DI YIS NI BSNGAGS, ,AOm BADZRA NE
TRA AA PA HA RA PA tA LAm HR'I: ZHES SO, ,MNYAM PAR GZHAG PA'I
SEMS KYIS NI, ,'DUG PA LA YANG 'DI SKAD BRJOD, ,JI LTAR MIG MKHAN

@112B RGYAL PO YIS, ,'JIG RTEN LING THOG BSAL BA LTAR, ,BU KHYOD
KYIS NI MI SHES PA'I, ,LING THOG RGYAL BA RNAMS KYIS BSAL, ,DE
NAS SLOB MA'I MIG LA NI, ,MIG SMAN BSKUS PA'I TSUL BYA STE,
,SNGAGS PAS ME LONG BSTAN BYAS LA, ,CHOS KYI MTSAN NYID BRJOD PAR
BYA, ,

CHOS RNAMS GZUGS BRNYAN LTA BU STE, ,DAG CING GSAL LA RNYOG PA
MED, ,GZUNG DU MED CING BRJOD DU MED, ,RGYU DANG LAS LAS KUN DU
BYUNG, ,RANG BZHIN MED CING BRJOD DU MED, ,DE LTAR CHOS 'DI SHES
BYA STE, ,SEMS CAN DON NI BLA MED KYIS, ,SKYOB PA YI NI RIGS
SKYES SO, ,

DE NAS SARBA TA TH'A GA TA AA NU R'A GA YA SVA ZHES BRJOD DO, ,HO
YIS MDA' GZHU SBYIN PAR BYA, ,DE NAS DE YIS GZHAN YANG NI, ,DE
BZHIN PHYOGS BZHIR MDA' BZHI 'PHANG, ,STENG DU GCIG DANG 'OG TU
NI, ,MNYAM PAR GZHAG BAS 'PHANG BAR BYA, ,BADZRA SA TVA A'A BRJOD
NAS, ,

DE NAS ME LONG SBYIN PAR BYA, ,RNAL 'BYOR LHUR LEN SLOB DPON
GYIS, ,DE LA DE NYID 'DI LTAR BRJOD, ,RDO RJE SEMS DPA'I RANG
BZHIN NYID, ,DAG CING GSAL LA RNYOG PA MED, ,SANGS RGYAS KUN BDAG
RANG NYID NI, ,BU KHYOD KYI NI SNYING LA GNAS, ,H'Um GIS CHOS KYI
'KHOR LO

NI; ,DE MDUN DE YI STENG DU GZHAG ,AA: DANG LDAN PAS LOGS G-YAS
SU, ,DUNG SBYIN NAS NI 'DI SKAD BRJOD, ,DENG NAS BRTZAMS NAS 'JIG
RTEN DU, ,SKYOB PA'I CHOS KYI 'KHOR LO NI, ,'KHOR LO BLA NA MED
PA BSKOR, ,DRI MED 'KHOR LOS DGANG BAR BGYI, ,THE TSOM MED PA'I

SEMS KYIS NI, ,'DI LA YID GNYIS MED PAR MDZOD, ,CHOS KYI TSUL
MCHOG SPYOD PA NI, ,MTSUNGS MED KUN DU BSTAN PAR GYIS, ,SANGS
RGYAS RNAMS LA BYAS GZO BAR, ,'DUG PA NYID DU BRJOD PA YIN, ,DE
NAS RDO RJE 'CHANG KUN GYIS, ,KHYOD NI BSRUNG BAR RTAG TU GNAS, ,

DE NAS DE BZHIN GZHAN NYID KYI, ,BLO LDAN DAM TSIG MNYAN PAR
GYIS, ,THABS DANG SHES RAB SEMS KYIS NA, ,MI BYA BA NI CI YANG
MED, ,DOGS BA MED PAR RTAG BYED PA, ,'DOD PA'I YON TAN LNGA LA
SPYOD, ,JI LTA JI LTAR SEMS CAN KUN, ,RANG BZHIN GYIS NI 'DUL
'GYUR

@113A *, ,BA; ,DE LTA DE LTAR SEMS CAN DON, ,'DOD CHAGS SOGS KYIS
DAG PAR BYA, ,GANG YANG DAM TSIG LA SDANG BA, ,SKYE BO DAM TSIG
NYAMS PA DAG ,SANGS RGYAS BSTAN PA SKYONG BA YIS, ,'BAD PA YIS NI
GSAD PAR BYA, ,SEMS CAN KUN LA PHAN DON DU,,

SANGS RGYAS RNAL 'BYOR SBYOR BA YIS, ,PHA ROL SEMS NI 'PHROGS
GYUR KYANG, ,SDIG PAS GOS PAR MI 'GYUR RO, ,'DOD CHAGS LTA BU BDE
MED PAS, ,DE NI SKYE 'GRO LA RTAG SBYIN, ,SEMS CAN DON DU GZHAN
BUD MED, ,BSTEN PA LAS NI BSOD NAMS 'THOB, ,SANGS RGYAS

LA SOGS SMOD PA LA, ,RIN CHEN 'BYUNG LDAN RNAL 'BYOR GYIS, ,TSIG
RTZUB SBYOR BA BYAS NA NI, ,BLA NA MED PA'I DNGOS GRUB MED, ,'OD
DPAG MED PA'I BRDZUN TSIG SMRA, ,DON YOD GRUB PA'I TING 'DZIN
MCHOG ,RGYUD GSUNGS CHO GA BLO LDAN GYIS, ,DAM TSIG DAG PA BSTEN
PAR BYA, ,DE

NAS HE RU KA DPAL ZHES, ,SOGS PA YANG NI RANG GIS BSTOD, ,THAL MO
SBYAR NAS PHYAG BYAS LA, ,YANG NI SLOB MA NYID LA BRJOD, ,SEMS
CAN KUN LA PHAN DON DU, ,SEMS CAN KUN LA THAMS CAD DU, ,JI LTAR
'DUL BA SNA TSOGS KYIS, ,RDO RJE CHOS 'KHOR BSKOR BAR 'GYUR, ,

DE BZHIN GSHEGS PA RGYAL BAS RGYAL, ,KUN GYI BDAG PO ZHES BYA
BA'I, ,RDO RJE 'KHOR LO BSKOR BAR GYIS, ,ZHES PAS RJES SU GNANG
BA YIN, ,DBANG BSKUR BA YI CHO GA'O, ,DE LTAR BYAS NAS DE RJES
SU, ,RTZA BA'I DKYIL 'KHOR DU NI ZHUGS, ,DKYIL 'KHOR DAG NI BLTAS

NAS SU, ,SNGAGS KYIS BSKUL BA BRJOD PAR BYA, ,TING 'DZIN GSANG
SNGAGS RGYAL PO YI, ,GSANG BA SBYIN PA BSAM BYA STE, ,RGYUD 'DIR
BRJOD PA'I DAM RDZAS NI, ,MKHAS PA YIS NI BZA' BAR BYA, ,DE NAS
'DI LTAR BYUNG BA DANG, ,SANGS RGYAS KUN BDAG RNAL 'BYOR BRTZON,,

RDO RJE MING NI DBANG BSKUR BA'I, ,DE BZHIN GSHEGS PAR LUNG BSTAN
BYA, ,DE 'DIR RIM PA ZHES BYA STE, ,RDO RJE DRAG DPAL GZUGS SU
NI, ,DE BZHIN SLOB MA NYID KYANG GNAS, ,RANG NI BDAG PO RNAL
'BYOR LDAN, ,LAG PA G-YON PA CHOS GOS NI, ,DE BZHIN 'DZIN PA YI
NI TSUL, ,

@113B MCHOG SBYIN PA YI TSUL GYIS GNAS, ,MNYAM PAR GZHAG PAS 'DI
SKAD BRJOD, ,NGA YIS DENG KHYOD LUNG BSTAN YIN, ,RDO RJE SEMS
DPA' DE BZHIN GSHEGS, ,NGAN 'GRO SRID PA DAG LAS BTON, ,SRID PA
SHIN TU DAG PHYIR RO, ,KYE DPAL RDO RJE CHE GE MO, ,DE BZHIN
GSHEGS

PA THAMS CAD GRUB, ,SA MA YA STVAm ZHES PA'O, ,PHYAG RGYA CHEN PO
'DI DANG NI, ,GANG GIS CHO GA 'DI YIS NI, ,LUNG BSTAN PAR NI BYAS
PA GANG, ,HE RU KA LA SOGS PA DANG, ,SANGS RGYAS BYANG CHUB SEMS
DPA' DANG, ,DKYIL 'KHOR GYI NI 'KHOR GNAS PA'I, ,DAM

TSIG SPYOD PAS MGRIN GCIG GIS, ,RDZOGS PA'I BYANG CHUB BRTAN ZUNG
BSTAN, ,GSANG CHEN MCHOG GI DAM PA YI, ,'DI LTAR PHYAG RGYA CHEN
PO YIS, ,'DI YI BYIN GYI RLABS DANG NI, ,STOBS NYID DAG NI 'DI
DAG LA, ,DE LTAR BRJOD NAS DE RJES SU, ,YANG DAG

DBUGS DBYUNG SBYIN PAR BYA, ,GSANG BA MCHOG GI DKYIL 'KHOR DU,
,MTHONG BA DANG NI ZHUGS PA YIS, ,SDIG PA KUN LAS GROL BAR 'GYUR,
,DE RING KHYOD NI LEGS PAR GNAS, ,BDE CHEN THEG PA 'DI LA NI,
,PHYIN CHAD 'CHI BA YOD MIN TE, ,MI MTSUNGS PA DANG MI SHES

PAR; ,'JIGS PA MED PAR DGA' BAR ROL, ,SRID PA'I SDUG BSNGAL LAS
KHYOD 'DAS, ,SRID PA SHIN TU DAG PHYIR RO, ,DNGOS GRUB DAM TSIG
SDOM PA NI, ,KHYOD KYIS 'DIR NI RTAG TU BZUNG, ,SANGS RGYAS KUN
GYI RANG BZHIN BRJOD, ,BKA' 'DI RTAG PA MCHOG YIN NO, ,RDO RJE
ZHES

BYA'I PHYAG RGYA GANG, ,BYANG CHUB SEMS NI GTANG MI BYA, ,GANG
ZHIG BSKYED PA TZAM GYIS NI, ,SANGS RGYAS NYID DU THE TSOM MED,
,DAM PA'I CHOS NI MI SPONG ZHING, ,NAM YANG GTANG BAR MI BYA'O,
,MI SHES PA'AM RMONGS PA YIS, ,DE YIS NONGS NA BSHAGS PAR BYA,
,RANG GI BDAG

NYID MI SPANG ZHING, ,DKA' THUB KYIS NI GDUNG MI BYA, ,JI LTAR
BDE BAS BDE BA GZUNG, ,'DI NI MA 'ONGS RDZOGS SANGS RGYAS, ,RDO
RJE DRIL BU PHYAG RGYA RNAMS, ,NAM YANG GTANG BAR MI BYA'O, ,SLOB
DPON SMAD PAR MI BYA STE, ,BLA MA SANGS RGYAS KUN DANG MNYAM,
,GANG ZHIG

@114A *, ,SLOB DPON SMOD PA NI, ,SANGS RGYAS KUN LA SMAD PAS NA,
,'DI YIS RTAG TU SDUG BSNGAL 'THOB, ,RIMS DANG DUG DANG DBYIG DUG
DANG, ,MKHA' 'GRO GZA' YI 'TSE BA DANG, ,BGEGS DANG LOG 'DREN
DRAG PO YIS, ,BSAD NAS SEMS CAN DMYAL BAR

SKYE; ,DE PHYIR 'BAD PA THAMS CAD KYIS, ,RDO RJE SLOB DPON BLA MA
CHE, ,DGE BA RAB TU MI SPYOMS PA, ,NAM DU YANG NI MI SMAD DO,
,BLA MA LA NI RJES MTHUN YON, ,GUS DANG BCAS PAS DBUL BAR BYA,
,DE NAS RIMS SOGS GNOD PA RNAMS, ,SLAR YANG 'BYUNG BAR MI 'GYUR
RO, ,RANG

GI DAM TSIG SLOB DPON NI, ,RANG SROG GIS KYANG BRTEN BYA NA,
,SBYIN MIN BU DANG CHUNG MA DANG, ,LONGS SPYOD G-YO BA SMOS CI
DGOS, ,BSKAL BA PHYE BA DU MAR NI, ,GRANGS MED PAR YANG RNYED DKA'
BA'I, ,SANGS RGYAS NYID KYANG BRTZON LDAN LA, ,TSE 'DI NYID LA
STER BAR BYED, ,RTAG

TU RANG GI DAM TSIG BSRUNG, ,RTAG TU DE BZHIN GSHEGS PA MCHOD,
,RTAG TU BLA MA LA YANG DBUL, ,DE BYIN SANGS RGYAS THAMS CAD LA,
,RTAG TU BYIN PA NYID DU 'GYUR, ,DE LAS BSOD NAMS TSOGS YIN TE,
,TSOGS LAS DNGOS GRUB MCHOG TU 'GYUR, ,DE RING BDAG SKYES

'BRAS BUR BCAS, ,DE RING BDAG NI LEGS PAR GNAS, ,LHA DANG DAM
TSIG MNYAM PA RU, ,GYUR PAR BDAG NI THE TSOM MED, ,TSE LDAN DE
RING DBANG BSKUR BAS, ,RDO RJE 'CHANG BCAS SANGS RGYAS KUN,
,KHAMS GSUM GYI NI RGYAL SRID CHE, ,BDAG PO RGYAL POR GNAS PA'O,,

GRONG KHYER MCHOG TU ZHUGS PA YIS, ,DE RING BDUD LAS RGYAL BAR
'GYUR, ,DE RING SANGS RGYAS NYID THOB BAR, ,KHYOD NI THE TSOM MED
PA YIN, ,RANG GI DAM TSIG MI ZAD PAR 'GYUR THAR PA NI, ,BSTEN BYA
YID KYI DRIN GYIS RDO RJE SKYE BAR GYIS, ,SHIN TU SKYE SLA'I BDE
BA SANGS RGYAS KUN

GZUGS SKU, ,RTAG PA DE NI KHYOD KYIS RTOGS PAR RAB GYUR CIG ,CES
BYA'O, ,BLA MA YI NI ZHABS GNYIS LA, ,SLOB MA YIN NI PHYAG BTZAL
TE, ,JI LTAR GSUNGS PA LA SOGS KUN, ,RJES SU BGYID CES BDAG GIS
BRJOD, ,DE LTAR DAM BCAS BYAS PA YI, ,SLOB MA

@114B LA NI PHAN NYID DANG, ,SNGAR BRJOD PA YI RIM PA YIS, ,RDO
RJE DRIL BU BRTUL ZHUGS SBYIN, ,'DI DES SANGS RGYAS THAMS CAD
KYI, ,RDO RJE SEMS DPA'I PHYAG NA GNAS, ,KHYOD KYIS KYANG NI RTAG
TU BCANG, ,PHYAG NA RDO RJE BRTUL ZHUGS BRTAN, ,AOm SARBA TA TH'A
GA TA SIDDHI BADZRA SA MA YA TIshthA AEshA

STVAm DHA RA Y'A MI BADZRA SA TVA HI HI HI HI H'Um ZHES BYA'O,
,GSANG SNGAGS 'DI NI BRJOD PAR BYA, ,'DI BRJOD PAS NI DRIL BU
SBYIN, ,'DI DE SANGS RGYAS THAMS CAD KYI, ,SHES RAB DBYANGS KYI
RJES 'GROR BSHAD, ,KHYOD KYIS KYANG NI RTAG TU BSRUNG, ,BYANG
CHUB MCHOG TU RGYAL BA BZHED, ,DE

NAS SPOS DANG ME TOG SOGS, ,BKRA SHIS SPYOD PAS BRGYAN BYAS TE,
,MGO BOR GDUGS NI BZUNG NAS SU, ,DE NAS BLA MA RANG NYID KYIS,
,RDO RJE DRIL BU 'DZIN PA YI, ,SLOB MA DE LA SKOR BYED GZHUG
,SNGAGS PAS 'DI LTA RU NI BRJOD, ,DKYIL 'KHOR KUN GYIS BSKOR

BA YIS, ,MDA' BDAG MDOG SNGON RGYAL GYUR CIG ,DMAR POS JI LTAR
MDZES GYUR CIG ,DAM TSIG GIS BRGYAN ZHES BA RGYAL GYUR CIG ,ZLA
PHYED MGO BOR BRGYAN PA RGYAL GYUR CIG ,LHA MO'I 'KHOR LOS BRGYAN
PA RGYAL GYUR CIG ,DANG PO SANGS RGYAS SKU MCHOG GNAS PA

RGYAL GYUR CIG ,'DOD DANG THAR PA NOR DANG CHOS SBYIN RGYAL GYUR
CIG ,RNAM PA LNGA LA DGA' ROL RANG SBYIN RGYAL GYUR CIG ,PHYAG NA
RDO RJE BDE BA'I MGON PO RGYAL GYUR CIG ,DE NAS SGO YI MDUN DU
NI, ,GDUGS DANG BCAS PAS PHYAG BYA'O, ,SLOB MA LA NI 'DI BRJOD
BYA, ,

SLOB MA RGYUD 'DZIN POR 'GYUR RO, ,DE LTAR BRJOD NAS DE YI TSE,
,SLOB DPON LAG GIS GDUGS BSAL NAS, ,SLOB MA DE NYID BSLANG NAS
SU, ,DE NANG 'DI NI NYAN DU GZHUG DE RING DKYIL 'KHOR SLOB DPON
DANG, ,SNGAGS DANG RGYUD NI KHYOD KYIS ZUNG, ,SANGS RGYAS

BYANG CHUB SEMS DPA' DANG, ,LHA RNAMS KYIS KYANG MTHUN PAR 'DOD,
,KHYOD KYIS DKYIL 'KHOR CHO GA BZHIN, ,'BAD PA YIS NI BRI BYAS
LA, ,SGRUB PA PO RNAMS SNGAGS LA SBYOR, ,DE LA BU KHYOD KYIS BYA
BAS, ,DKA' LAS CHEN PO BYUNG GYUR KYANG, ,SEMS CAN RNAMS LA

@115A *, ,MI PHAN PA'I, ,BYA KUN SER SNA MI BYA'O, ,ZHI BA'I DON
DU MKHAS PA YIS, ,SBYIN SREG GI NI CHO GA BYA, ,DE NAS SBYIN SREG
RDZOGS NAS SU, ,BLA MA YIS NI YON BLANGS TE, ,GSER DANG DNGUL
DANG RIN CHEN SOGS, ,RTA DANG GLANG PO RGYAL SRID DO, ,SLOB

MAS KYANG NI DE RJES SU, ,BCOM LDAN DAM TSIG NYID KYIS NI, ,HE RU
KA DPAL SHES RAB CHE, ,MKHA' 'GRO MA YI 'KHOR LO SDOM, ,ZHES BYA
SEMS LA RJES GNANG NAS, ,BSKOR BA LAN GSUM BYAS NAS SU, ,LUS KUN
YAN LAG GDUGS BYAS TE, ,JI LTAR SNGAR

BZHIN PHYAG BYA'O, ,BDAG RANG BLA MA LA PHUL NAS, ,MCHOD PA YIS
NI MCHOD PAR BYA, ,JI SRID BLA MA DGYES PAR DU, ,DE SRID BLA MA
MNYES PAR BYA, ,GANG GANG CUNG ZHIG YID 'ONG BA, ,SHIN TU KHYAD
PAR CAN DE NYID, ,DE NYID MI ZAD 'DOD PA YIS, ,DE DANG DE NI BLA
MAR

DBUL; ,GANG GIS SHIN TU GTANG DKA' BA, ,DE BYIN DPAG MED YIN PAR
'DOD, ,DE LTAR GANG ZHIG DBANG BSKUR BA, ,DE NI SLOB DPON YIN PAR
BRJOD, ,DE LA GSANG SNGAGS BYIN PA YIS, ,DNGOS GRUB 'DIR NI THE
TSOM MED, ,DE NAS AOm BADZRA SATVA SOGS, ,RDO RJE'I GLU

NI BRJOD PAR BYA, ,RDO RJE GAR GYI SBYOR BA YIS, ,SGEG MO SOGS
KYIS MCHOD PAR BYA, ,'DOD PA'I YON TAN SNGAS KYANG NI, ,DE BZHIN
GSHEGS PA RAB MCHOD DE, ,TZI BDE BAR NI SLOB MA KUN, ,MCHOD PA
BYAS NAS MKHYEN PAR GSOL, ,JI LTAR RANG GI 'DOD PA YIS, ,

SPOS LA SOGS PA MCHOD PAR BYA, ,JI LTAR 'BYOR BAR 'GYUR PA YIS,
,ZHUGS PA'I SLOB MAS BZA' BCA' DANG, ,RNAM PA SNA TSOGS RO DANG
ZAS, ,BZI BAR NUS PA'I CHAD DANG NI, ,GANG ZHIG RGYUD GZHAN GRAGS
PA YI, ,GLU DANG SGRA YI MCHOD PA RNAMS, ,MCHOD

PA'I SGRA NI DBUL BAR BYA, ,BLA MA YANG DAG BDE BAR MCHOD, ,DE
BZHIN DU YANG GSUNGS PA NI, ,CHANG BCAS CHANG MIN BTUNG BA DANG,
,JI LTAR 'DOD BAS LONGS SPYOD PAR, ,JI BZHIN RIM PAS BSGOM PAR
BYA, ,DE NYID GSANG BA'I GLU CHEN PO, ,BDE BA'I SGRA DANG GAR
KYANG BYA, ,

@115B DGA' BA'I ROL PA SNA TSOGS KYIS, ,GTZO BO LA SOGS KUN MCHOD
NAS, ,DE NAS MANG PO BSAM BYA ZHING, ,SNGAR BZHIN DU NI BRJOD PAR
BYA, ,KUN LA DAM TSIG BYIN NAS NI, ,JI LTAR DGAR 'OS DER NI
GTANG, ,DE NAS PHYI ROL MCHOD PA DANG, ,YID KYIS MCHOD PA GTZO BO
NI, ,

SNGAGS PA GUS PA YIS NI MCHOD, ,YANG NI NYI MA SHAR DUS SU, ,HE
RU KA DPAL YE SHES CHE, ,ZHES BYA LA SOGS TSIG GIS NI, ,JI LTAR
YANG DAG BSTOD NAS PHYIS, ,RGYAL BA RNAMS LA MKHYEN PAR GSOL, ,SO
SO SKYE BOR GYUR GANG DANG, ,RNAL 'BYOR MA THOB GANG

GIS DANG, ,NYE DANG MKHO BA MED PA DANG, ,BRJED DANG SHES BZHIN
MA YIN PAS, ,CUNG ZHIG CHO GA NYER MA TSANG, ,DE DAG BKRU ZHING
BZOD PAR 'OS, ,DE LTAR GSOL BA BTAB NAS NI, ,DE NAS 'DIS NI
GSHEGS SU GSOL, ,AOm KHYED KYIS SEMS CAN DON KUN MDZAD,,

RJES SU MTHUN PA'I DNGOS GRUB STZOL, ,SANGS RGYAS YUL DU GSHEGS
NAS KYANG, ,SLAR YANG 'BYON PAR MDZAD DU GSOL, ,AOm A'A: H'Um
BADZRA MU: DE NAS TSOGS PA RTOGS BYAS LA, ,YE SHES KYI NI DKYIL
'KHOR GTZO, ,ZHAL NI DGOD CING SEMS PA YIS, ,SLOB DPON SLOB MA'I
YON

TAN BRJOD, ,RANG GI 'OD KYIS SEMS CAN KUN, ,RANG RANG PHYOGS SU
BTON NAS SU, ,DE BZHIN JI LTAR 'DOD PA YI, ,RANG GI 'OD KYIS GSAL
BAR BSAM, ,DE NAS JI LTAR SPROS PA YI, ,GUS PAS LHA YI DKYIL
'KHOR NI, ,RANG GI LUS LA GZHUG PAR BYA, ,DE NAS MKHAS

PAS PHUR BU GDON, ,SNGAGS NI, AOm BADZRA K'I LI K'I LA YA SARBA
BING'A A'A DZNY'A PA YA TI H'Um H'Um PHAt, CES BYA'O, ,DE LA GYIS
BRLABS PA YI, ,GSANG BA'I DKYIL 'KHOR RDUL TSON CHA, ,DE LA SPOS
LA SOGS PA YIS, ,YANG NI YANG DAG MCHOD NAS NI, ,BLO LDAN GYIS NI

GSHEGS SU GSOL, ,AA K'A RO MU KHAm LA SOGS PA, ,BRJOD NAS DE DON
MNGON DU BYA, ,MNYAM PAR GZHAG PAS MI DMIGS BYA, ,GTZO BO RANG GI
SNYING GAR GNAS, ,MCHOD NAS DE BZHIN BSTOD BYAS LA, ,DE NAS RNAL
'BYOR NYE BAR BSDU, ,TSON RTZI CHU BO'AM RGYA MTSO 'AM, ,

@116A *, ,DE NYID DU NI DOR BAR BYA, ,DE NAS SA NI YANG DAG PAR,
,BA YI LCI BAS BYUGS BYAS TE, ,BDAG DANG SLOB MA DE BZHIN SOGS,
,PHAN PA'I PHYIR NI SBYIN SREG BYA, ,DE NAS YANG NI SNGAGS PAS
KYANG, ,DE BZHIN DU NI PHUR BU GDON, ,LEGS PAR KHRUS NI

BYAS NAS SU, ,BDAG MED PAR NI BSGOM PAR BYA, ,DE NAS PHYIS NI
SLOB DPON GYIS, ,DKYIL 'KHOR GYI NI YO BYAD KUN, ,RANG NYID KYIS
NI LONGS SPYOD BYA, ,SLOB MA LA NI MI BGO'O, ,DKYIL 'KHOR GYI NI
YO BYAD KUN, ,SLOB DPON GYI NI RIG PA YIN, ,DAM TSIG CAN GANG
SLONG

GYUR NA; ,SLOB MA LA NI CUNG ZHIG SBYIN, ,RGYUD GANG LA NI SNGON
GYI SLOB DPON GYIS, ,'KHOR LO RGYAS PA RU NI MA BYAS SEMS, ,DES
NA DE LA BDAG SEMS ZHUGS GYUR PAS, ,LHAG DANG CHAD DON MKHAS PA
RNAMS KYIS SHES, ,BLO NI DMAN YANG GUS PAR GYUR PA YIS, ,'DI DAG

MDZES PAR RAB TU BYAS PA YIN, ,RANG GI YUL LA SKYON DANG YON TAN
NI, ,MI BYA DAD PA YIS NI PHYE PA YIN, ,'DIR NI MCHOG GI KHUR
CHEN DPA' BO DANG, ,YANG NI DPA' BO RNAMS KYI DPA' BO YANG, ,DE
PHYIR LEGS BSTAN DAM TSIG BCAS PA YI, ,MKHAS PA RNAMS KYIS BDAG

LA BZOD PAR 'OS, ,DON DANG GZHUNG 'DI MDZES PAR BYAS 'DI YIS,
,BSOD NAMS KYIS NI 'GRO BA RNAMS LA NI, ,YUN RING 'JIGS PA MED
PAR DGA' BA DANG, ,BDAG GZHAN BDE BA MCHOG NI SKYED GYUR CIG ,DE
NYID GSAL SKYE RMONGS PA RAB 'JOMS SHING, ,MCHOG TU MI 'JIGS

STER BA'I MNGA' BDAG SHOG ,NOR NI MA LUS SKYES PA'I GZHI, ,SKYES
PA'I SA NI LANG KA STE, ,RGYAL BA'I ZHABS KYIS BYAS PA LA, ,MTHA'
NI BZANG PO'I MING GSAL BYAS, ,NYON MONGS CHOGS NI SPANGS PA YI,
,LEGS PAR BRTAN PA'I BLO GROS KYIS, ,YON TAN TSOGS NI

RJES RTOGS PAS, ,RDZOGS PAR BYAS KYIS BSAM PAR GYIS, ,DPAL 'KHOR
LO BDE MCHOG GI DKYIL 'KHOR GYI CHO GA TSIGS SU BCAD PA DGU BRGYA
PA SLOB DPON RGYAL BA BZANG POS MDZAD PA RDZOGS SO,, ,,RGYA GAR
GYI MKHAN PO PAndI TA 'JAM DPAL DANG, BOD KYI LO TZ'A

@116B BA DGE SLONG BA RIS BSGYUR CING ZHUS TE GTAN LA PHAB PA,,