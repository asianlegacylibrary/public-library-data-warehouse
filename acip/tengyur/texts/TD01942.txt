@68B #, ,RGYA GAR SKAD DU, BADZRA d'A KI YO
GI NI S'A DHA NAm N'A MA, BOD SKAD DU, RDO RJE MKHA' 'GRO MA RNAL
'BYOR MA'I SGRUB THABS ZHES BYA BA, DPAL RDO RJE SEMS DPA' LA
PHYAG 'TSAL LO, ,SKU MDOG RANG BZHIN

RNAM DAG BDE BA LA SPYOD CAN, ,RNAM PAR RTOG PA BRAL BAS PHAG
MO'I ZHAL MNGA' BA, ,BTUD DE RDO RJE MKHA' 'GRO MA NI RAB BSGRUB
PHYIR, ,LHAN CIG SKYES PA'I YE SHES BDE RNYED BSHAD PAR BYA,
,SNGAGS PA SHES RAB SNYING RJER LDAN, ,SA BON LAS NI RKYEN GYIS
BSKYED, ,MYU GU RANG GI LHAR LDAN PAS, ,

TSOGS BSAGS 'BRAS BU RDZOGS PA'I PHYIR, ,DKYIL 'KHOR CHANG GIS
BYUGS NAS KYANG, ,RANG BYUNG ME TOG THIG LE DGOD, ,BSKUS PA'I ME
TOG SNGON PO DGRAM, ,PHYAG SOGS BDAG GIS CI NUS BYA, ,DANG PO
BYAMS PA BSGOM BYA STE, ,GNYIS PA SNYING RJE'I RNAM PA BSGOM,
,GSUM PA DGA'

BA BSGOM BYA STE, ,GSUM GYI THA MA BTANG SNYOMS SO, ,CHOS KUN
STONG PA NYID DAG TU, ,SHES PA'I RNAL 'BYOR RIG PA'I RGYUN, ,YI
GE MA RU GNAS PA DAG , NYI MA'I DKYIL 'KHOR STENG NYID DU, ,THUGS
KYI YI GE BSRUNG BA BSAM, ,PADMA'I 'OD ZER BSIL BA'I STENG, ,SA
LA RDO RJE SNGON PO STE, ,SPRO BSDUS NGA

@69A *, ,RGYAL DRAN PAR BYA, ,AOm DVE shA RA TI BADZRA A'ATMA
KO&HAm, GYUR PAS RDO RJE PHAG MO STE, ,AINDRA N'I LAM'I MDOG
'DRA BA, ,RTZA BA PHAG GDONG RAB SNGO ZHING, ,DE LAS GZHAN PA
DKAR DANG DMAR, ,GRI GUG THOD PA RTZA BA'I PHYAG, ,RDO RJE RAL
GRI 'KHOR LO PAD, ,RIM BZHIN BKOD PA'I SKU MCHOG NI, ,

G-YON BSKUM G-YAS PA BRKYANG BAS GNAS, ,DBU DANG SKU NI DUR KHROD
DANG, ,KLU YIS MDZES SHING PHRENG BA LDAN, ,ME DPUNG NANG NA GZI
BRJID CHE, ,BSKYED PA GSUM LA RDO RJE CHE, ,DRUG LA BYANG CHUB
SEMS DPA' DRUG ,RIG PA'I DBANG BSKUR GSHIN RJE GSHED, ,YE SHES
PHAG MOS BYIN GYIS

BRLAB, ,MCHOD PA'I RNAM 'PHRUL SNYING LAS SPRUL, ,MI BSKYOD RDO
RJE YE SHES CHE, ,ZHE SDANG BDAG PO THUGS DBYER MED, ,MI PHYED
RNAM RTOG RAB GCOD PA, ,RDO RJE PHAG MO KHYOD PHYAG 'TSAL,
,'PHROS PAS SNYING GA'I SA BON TE, ,SBYANGS PA RANG YID DANG BA'I
LHAR, ,BYAS NAS BSDU BA DAG KYANG BYA,,

GAL TE SKYO NA GSANG SNGAGS BZLAS, ,YE SHES SEMS DPA'I DKYIL NYI
STE, ,RDO RJE SNGAGS NI 'BAR BAR BSAM, ,AOm DVE shA RA TI BADZRA
H'Um H'Um H'Um PHAt PHAt SV'A H'A, STONG DANG KHRI DANG BYE BAR
BZLAS, ,SNGAGS PAS DNGOS GRUB THOB PAR 'GYUR, ,RAB TU ZHI BA'I
BYANG CHUB SEMS, ,YI GE KHA DOG DBYIBS

KYANG MED, ,RNAM PAR RTOG PA KUN SPANGS PA'I, ,SKYE 'JIG MED PA
BSGOM PAR BYA, ,DE LA RTEN CING 'BREL 'BYUNG STE, ,PHYAG RGYA
BKROL LA SPYOD LAM BYA, ,AOm A'A: H'Um MU:, ,BDAG GIS RJE BTZUN
PHA LA RGYU RNYED PA, ,RTOG BRAL CHOS SKU GZUGS SKU SNANG SGRUB
THABS, ,PHAG MO RNAL 'BYOR MA YI

SGRUB THABS BYAS, ,'DI YIS DGE THOB THAMS CAD GROL GYUR SHOG ,RDO
RJE MKHA' 'GRO RNAL 'BYOR MA'I SGRUB THABS SLOB DPON MAR ME MDZAD
KYIS MDZAD PA RDZOGS SO,, 