@190B #, ,RGYA GAR SKAD DU, SIDDHI BADZRA YO GA NI S'A DHA NAm,
BOD SKAD DU, GRUB PA'I RDO RJE RNAL 'BYOR MA'I SGRUB PA'I THABS,
DPAL RDO RJE SEMS DPA' LA PHYAG 'TSAL LO, ,DPAL LDAN RDO RJE RNAL
'BYOR MA, ,STONG NYID SNYING RJE'I BDAG NYID CAN, ,GZI BYIN BSKAL
BA'I ME LTAR 'BAR, ,KHAMS

GSUM RANG BZHIN BDAG PHYAG 'TSAL, ,RDO RJE RNAL 'BYOR MA YI NI,
,SGRUB THABS MCHOG NI MDOR BSDUS PA, ,RJES GNAS GCIG GI SPYOD YUL
TE, ,BLA MA BRGYUD PA'I MAN NGAG BSHAD, ,DANG POR RE ZHIG SNGAGS
PAS BLA MA DANG, SANGS RGYAS DAG LA MI PHYED PA'I GUS PA'I YID
CAN, BYANG CHUB KYI

SEMS BRTAN POR BZUNG BA, DBANG BSKUR BA YANG DAG PAR THOB PA CHOS
THAMS CAD RANG BZHIN GYIS 'OD GSAL BAR LHAG PAR MOS PA BYAS TE,
RANG DANG GZHAN GYI DON PHUN SUM TSOGS PA MNGON DU BYA BA'I
PHYIR, DUR KHYOD LA SOGS PA DPEN PA'I SA PHYOGS SU SHIN TU 'JAM
PA'I STAN LA RNAL

'BYOR GYI ROL PAS GNAS SU AU RGYAN GYI YUL DU KHA BLTAS TE 'DUG
NAS, DE'I RJES LA LUS DANG NGAG DANG YID DAG PAR BYA BA'I PHYIR,
LHA RDZAS KYI BTUNG BA SBRANG NGAM BU RAM BDUD RTZI SBYAR BA LAS
BYUNG BA STE, RNAM PA GSUM PO JI LTAR RNYED PA BDUD RTZI LNGA
DANG BCAS PA MCHOD YON GYI SNOD DU BZHAG STE,

YI GE GSUM MNGON PAR BZLAS NAS, BTUNG BA DE LAG PA G-YON PA NAS
BRTZAMS TE YAN LAG DANG NYE BA'I YAN LAG THAMS CAD LA SNGAGS KYIS
KHRUS BYA'O, ,DE NYID KYIS MCHOD PA'I RDZAS RNAMS KYANG BSANG BAR
BYA'O, ,DE'I RJES LA, AOm BAm, HAm YO, ,HEm MOm, ,HRIm HRIm, H'Um
H'Um PHAt PHAt, ZHES BYA BA'I

SNGAGS KYI YI GE 'DI RNAMS KYIS, LAG PA G-YON PA'I SOR MO RNAMS
YANG DAG PAR SPANGS TE, DAG PA BRJOD PAR BYA'O, ,AOm SVA BHA BA
SHUDDHA: SARBBA DHARMM'A: SVA BH'A BA SHUDDHO&HAm, AOm BADZRA
SHUDDHA: SARBA DHARMM'A BADZRA SHUDDHO&HAm, AOm YO GA SHUDDHA:
SARBBA DHARMMA YO GA SHUDDHO&HAm, DE NAS RANG GI LUS KHAMS
GSUM RNAM

PAR DAG PA'I GZHAL YAS KHANG DU BSAMS NAS SKAD CIG GIS LTE BA'I
DKYIL DU RDO RJE PHAG MO PHYAG GNYIS MA GRI GUG DANG KA P'A LA
DANG, KHA tV'Am GA BSNAMS PA, DBU SGRA GROL BA, GCER BU SPYAN
GSUM MA STE, NA TSOD GSAR PAS MDZES PA LA, ,PHYAG RGYA LNGA YIS
RNAM PAR BRGYAN, ,SANGS RGYAS LNGA

@191A *, ,YI COD PAN CHE, ,SKYIL KRUNG PHYED PA'I GAR GYIS NI,
,ZLA NYI ME YI DBUS NA BZHUGS, ,DZA BA SINDHU RA YI MDOG ,'DI
'DRA'I GZUGS 'CHANG LHA MO NI, ,RNAL 'BYOR RIGS PAS RTAG TU
BSGOM, ,DE YI G-YAS NI PHAG GDONG STE, ,DE BZHIN G-YON PA'I KHRO
MO'I ZHAL,

KUN RDZOB DANG NI DON DAM GNYIS, ,ZHAL NI GNYIS SU RAB TU BRJOD,
,BLA MA'I MAN NGAG LAM GYIS NI, ,RIM PA RGYAS PAR SHES PAR BYA,
,DE YI PADMA'I NANG GNAS PA'I, ,'KHOR LO DON KUN GRUB GSOL BA,
,YON TAN GSUM BRGYAN MTSAN MA NI, ,'OD CHEN KHA DOG SHIN TU 'BAR,

SNGAGS KYI YI GE LEGS PAR GANG, ,RDZA MKHAN 'KHOR LO BZHIN DU
'KHOR, ,SRIN PO'I ZHAL NI LEGS BSDAMS NAS, ,ME NI KUN NAS SBAR
BAR BYA, ,G-YUNG DRUNG 'KHYIL PA 'KHOR BA YI, ,DKYIL 'KHOR PHAG
GDONG NYE BAR BLTA, ,PHYAG RGYA GNYIS KYI SBYOR BA YIS, ,'JIG
RTEN GSUM YANG

SGRUB PAR BYED, ,SKAD CIG RNAM PA'I RNAL 'BYOR DAG ,RNAL 'BYOR
'GRUB 'GYUR GZHAN DU MIN, ,DE NAS GZHAN YANG BSHAD BYA BA, ,GSANG
SNGAGS BTU BA'I CHO GA MCHOG ,DKYIL 'KHOR GRU GSUM NYAMS DGA'
BAR, ,RDO RJE AA RALLI LAS BYUNG, ,CHOS KYI 'BYUNG GNAS ZHES

BSHAD CING, ,BTZUN MO'I BHA GA ZHES KYANG NGO, ,A'A LI K'A LI
DBYE BAS DER, ,SDE TSAN BRGYAD NI RIM PAS BRI, ,GZUGS ME MDA'
DANG THUB PA DANG, ,BUG PA DRAG PO 'DOD PA YI, ,RIM PAS MAN DAG
JI BZHIN DU, ,RE MIG RNAMS SU DGOD PAR BYA, ,DANG POR AA YIG NAS
BRTZAMS TE, ,YI GE

HA YI MTHAR THUG PAR, ,G-YAS SKOR GYIS NI SBYOR BA YIS, ,SDOM PA
RGYA MTSOR GSUNGS PA BZHIN, ,THA STENG SUM 'GYUR BYAS NAS NI,
,SGRA DANG THIG LES RNAM PAR BRGYAN, ,BHA MA THUG STENG DANG TSA
STENG YIG ,SPYI BOR TA LOG STENG MAS BRGYAN, ,TZA SA'I DBUS NAS
BLANGS NAS SU, ,DE BZHIN dA

YI 'OG MAS BRGYAN, ,SHA LOG STENG MA SHA STENG BSKYON, ,DE BZHIN
YANG DAG SBYAR BAR BYA, ,LI THUNG 'OG GI YI GE LA, ,NYA YI 'OG
MAS RNAM PAR BRGYAN, ,BA STENG TA LOG 'OG MAS SBYAR, ,PHA STENG
THA LOG GIS NI DBYE, ,HA DANG NI LOG DBUS YIG LA, ,NA LOG STANG
NA GNAS PAR BRGYAN, ,

@191B SHA YI 'OG NA GNAS PAS GZUNG, ,BHA MTHUG 'OG MAN LOG GI
,'OG MA YIS NI GDAN DU BYA, ,HA STENG GNAS PA'I YI GE NYID, ,RA
STENG RA YI STENG MAS SBYAR, ,TA LOG STENG NA GNAS PA YI, ,SPYI
BOR SBYAR BA YONGS SU GRAGS, ,PHA STENG THA LOG 'OG MA YIS, ,RNAM
PAR SBYAR BAR BRJOD

PAR BYA, ,NYA YI STENG DU NA LOG STE, ,SBYAR BA MAN NGAG GIS SHES
BYA, ,TZA SA'I DBUS NAS BLANGS NAS NI, ,BHAM THUG 'OG MA NA LOG
GI ,'OG MA YIS NI GDAN DU BYA, ,DE BZHIN TZA YI STENG NAS BLANGS,
,TA YI STENG NAS GNAS PAS BRGYAN, ,THA STENG NA LOG 'OG LA
BRGYAN, ,DE BZHIN

PHA YI 'OG GNAS YIG, ,BHA BA'I DBUS GNAS YI GE LA, ,THA LOG 'OG
MAS RNAM PAR BRGYAN, ,NYA LA'I DBUS GNAS YI GE LA, ,NA LOG STANG
MAS RNAM PAR BRGYAN, ,SA YA'I DBUS GNAS YI GE LA, ,R'i RING 'OG
MAS DBYE BAR BYA, ,ZIG LE N'A DAR YANG DAG LDAN, ,DE YANG SUM

'GYUR BYA BA NYID, ,NA YI 'OG NAS TA LOG DBYE, ,DER YANG SUM
'GYUR BYA BA'O, ,SHA LOG 'OG GNAS SHA LOG ZHON, ,NYA 'OG GNAS LAS
DBYE BAR BYA, ,MA WA'I DBUS GNAS YANG DAG LDAN, ,DZ+HA MTHUG
RGYAB KYI DBYANGS KYIS BRGYAN, ,BLA MA'I MAN NGAG LAM GYIS NI,
,GSANG SNGAGS BTU

BA SHES PAR BYA, ,GLEGS BAM LAS NI GZUNG BA'I SNGAGS, ,YANG DAG
BLANG BA BYAS PA YIS, ,BSKAL PA BYE BA BRGYAR YANG NI, ,DNGOS
GRUB RNAMS SU MI 'GYUR NYID, ,DE NAS YANG DAG BSHAD PAR BYA,
,MCHOD PA'I RDO RJE KUN 'BYUNG BA, ,TSES BCU'I DUS SU BAB PA NA,
,MCHOD PA LNGA DANG YANG

DAG LDAN, ,BZA' BCA' DE BZHIN BTUNG BA DANG, ,PHYI DANG GSANG BAR
YANG DAG LDAN, ,DRI MED SNOD NI YANG DAG PAR, ,GUR GUM SOGS KYIS
BYUGS NAS SU, ,BZANG PO BTUNG BA YANG DAG LDAN, ,SINDHUR PHYE MA
BTZAGS PA LA, ,GSER SMYUG GI NI SBYOR BA YIS, ,MKHAS PAS AE WAm
RNAM

PAR BRI, ,DBUS SU GSANG SNGAGS RGYAL PO 'DI, ,BSTAN BCOS KYIS NI
DBYE BAS BRI, ,G-YUNG DRUNG DGE BA'I PHYAG RGYA NI, ,'KHOR LO YI
NI LOGS SU DGOD, ,ME TOG RNAM PA SNA TSOGS PA, ,CHU DANG DE BZHIN
THANG LAS SKYES, ,SGRON MA TZ'A RU DAM TSIG CES, ,DE BZHIN GZHON
NU MA DAG MCHOD, ,MCHOD

@192A *, ,PA'I LAS NI KHYAD PAR DU, ,GDON MI ZA BAR BYA BA STE,
,SKRA GROL GCER BUR BYAS PA YIS, ,SNGAR BSHAD PHYOGS SU KHA BLTAS
NAS, ,MNYAM PAR GZHAG PAS MCHOD PA YIS, ,DUS SU SHIN TU GSANG STE
BYA, ,MA GSANG BGEGS NI 'BYUNG BAR 'GYUR, ,DE BZHIN DU YANG DNGOS

GRUB NYAMS, ,NAD KYI RNAM PA SNA TSOGS PA, ,DAM TSIG NYAMS LAS
BYUNG BAR 'GYUR, ,SROG NI YONGS SU GTONG BA'AM, ,'CHI BA DANG NI
PHRAD KYANG SLA, ,GAL TE DNGOS GRUB MCHOD 'DOD NA, ,DAM TSIG RTAG
TU BSRUNG BAR BYA, ,'GRO KUN G-YON LAS 'BYUNG BA STE, ,'JIG RTEN
GSUM PO

BRTAN DANG G-YO, ,RTAG TU RNAL 'BYOR G-YON PAS SPYAD, ,RKANG PA
G-YON PA SNGON DU DOR, ,MCHOD PA LAG PA G-YON GYIS BYA, ,G-YON
GYIS BSTABS SHING BZA' BAR BYA, ,RIGS LNGA KUN DU SPYOD PAS NA,
,RIGS CIG TU NI RTAG PAR BYA, ,BZA' DANG BZA' MIN DE BZHIN BTUNG,
,GTZANG SME

NGO TSA SPANG BAR BYA, ,KUN RTOG KUN LAS NGES GROL BAS, ,GNYIS
PA THAMS CAD RNAM PAR SPANGS, ,RNAL 'BYOR DRA BA'I SDOM PA YIS,
,RNAL 'BYOR SENG GE BZHIN DU SPYOD, ,GSANG SNGAGS RNAL 'BYOR MA
YI DNGOS, ,RNAL 'BYOR MA YANG GSANG SNGAGS DNGOS, ,GAL TE GO
'PHANG MCHOG 'DOD

NA, ,DE DAG THA DAD MI BYA STE, ,BSAM PA GANG DANG GANG GIS NI,
,MI RNAMS YID NI YANG DAG SBYOR, ,DE DANG DE YI NGO BOR 'GYUR,
,SNA TSOGS NOR BU JI BZHIN NO, ,SEMS NI RJES MTHUN RNAL 'BYOR
GYIS, ,GANG ZHIG GOMS PAR BYED PA NI, ,BSOD NAMS CHUNG BA'I MI
YIS KYANG, ,'GRUB

'GYUR 'DI LA THE TSOM MED, ,BLA MA SANGS RGYAS BLA MA CHOS, ,BLA
MA DE BZHIN DGE 'DUN TE, ,BLA MA DPAL LDAN RDO RJE CAN, ,'DIR NI
BLA YI RGYU YIN NO, ,SANGS RGYAS GO 'PHANG 'DOD PA YIS, ,DE PHYIR
BLA MA MNYES PAR BYA, ,DGOS PA BLA NA MED PA NYID, ,DPAL LDAN AU
RGYAN GNAS KYI'O, ,

DPAL LDAN RDO RJE RNAL 'BYOR MA'I GSANG BA SNYAN NAS SNYAN ZHAL
NAS ZHAL DU BRGYUD PA'I RJES SU GNANG BA'I GZHUNG LUGS, ,SLOB
DPON CHEN PO DPAL AU RGYAN GYI MI DBANG AINDRA BH'U TIS MDZAD PA
RDZOGS SO,, ,,RGYA GAR GYI MKHAN PO DPAL NA LENDRA PA DANG, ,LO
TZ'A BA DGE SLONG PRADZNYA K'I RTIS

@192B BSGYUR BA'O,,