@68B #, ,RGYA GAR SKAD DU, A'A
RYA MANYDZU SHR'I MAndALA BO DHI KRI TA, BOD SKAD DU, 'PHAGS PA
'JAM DPAL GYI DKYIL 'KHOR GYI CHO GA ,

'JAM PA'I RDO RJE LA PHYAG 'TSAL LO, ,KHYAB PA'I BDAG PO YE SHES
SKU, ,DE BZHIN NYID DAG DRI MED PA'I, ,TSIG LA SMRA MKHAS BRJOD
PA'I GSUNG, ,KHYAB BDAG SKU LNGA LA BSTOD DE, ,RDZOGS PA'I SANGS
RGYAS KUN GYI LAM, ,SGYU 'PHRUL DRA BA'I DKYIL 'KHOR BSHAD,
,THABS

DANG SHES RAB DON LDAN PA'I, ,DAD LDAN THOS PA LA BRTZON DANG,
,DBANG THOB NGANG BA SPYIN PA'I PHYIR, ,DBEN PA'I GNAS KYI BAR
CHAD BSAL, ,BYAMS SEMS LDAN PAS BSNYEN PA BRTZAM, ,SLOB MAS THAL
MO SPYAR BYAS NAS, ,MAndALA ME TOG BCAS PHUL NAS, ,BDAG NI

@69A *, ,MI SHES RANG BZHIN GYI, ,LAM GYI DAM PA BA STAN DU GSOL,
,GSOL BTAB NGANG SPYIN CHED DU NI, ,RDZAS RNAMS LA SOGS NGANG BA
SPYIN, ,BYAMS LDAN BSNYEN PA LA 'JUG BYA, ,GTZO BO LA 'BUM GZHAN
LA KHRI, ,AOm BADZRA T'I KshnA DU: KHA TZTSE DA,

PRA DZNY'A DZNY'A NA M'URTTA YE, DZNY'A NA K'A YA B'A G'I SHVA RA
AA RA PA TZA NA H'Um DH'I:, PHYOGS SKYONG RNAMS LA GTOR MA BTANG,
,BSOD NAMS BSAGS PAS SPYIN SREG BYA'O, ,SNGON DU BSNYEN PA'I
MTSAN BYUNG NAS, ,DKYIL 'KHOR BRI BA'I LAS BRTZAM BYA, ,DANG PO
SANGS RGYAS SKUR GSAL

LA; ,LHA MNYES SA BSLANGS BRTAG DANG, ,NAGS TSAL SPANGS LJONGS
NYAMS DGA'I GNAS, ,SNGAR BYAS RANG YID DGA' BAR BA RTZOM, ,DRI ZHIM
CHUS GTOR ME TOG DGRAM, ,DE LTAR SA BRTAG DE RU NI, ,MCHOD PA
LNGA YIS LHA MO MCHOD, ,SKYOB PA SANGS RGYAS THAMS CAD

KYI; ,SPYOD PA'I TSUL DANG KHYAD PAR GYIS, ,SA DANG PHA ROL PHYIN
PA LA, ,LHA MA KHYOD NI DPANG DU GYUR, ,SKYOB PA SH'AKYA SENG GE
YIS, ,BDUD KYI SDE RNAMS BCOM PA LTAR, ,DE LTAR BDAG GIS BDUD KYI
SDE, ,PHAM PAR BYA PHYIR DKYIL 'KHOR BRI, ,LAN GSUM BRJOD PAS

SA LA THIM, ,DE YI RTAGS NI SHAR LA SOGS, ,MTHON DMAN RTAGS KYIS
BRTAG PAR BYA, ,RKO BA LTO 'PHYE'I LTE BAR BRKO, ,DRI YI CHU YIS
SPANGS LA BZHAG ,DE NAS LAG MTHIL LTAR MNYAM BYA, ,LHA YI RNAL
'BYOR DANG LDAN PAS, ,SA GZHI RDO RJE'I RANG BZHIN BSAM, ,

LOGS DANG STENG YANG DE BZHIN NO, ,BDAG NI DKYIL 'KHOR LHA MCHOD
PAS, ,LHA RNAMS KHYED NI DPANG DU GYUR, ,BDAG GZHAN SGRIB PA
SPYANG BA'I PHYIR, ,RIN CHEN SNA TSOGS DKYIL 'KHOR BRI, ,DE NAS
DBU RGYAN STOD G-YOGS DANG, ,RGYAN BGOS RDO RJE DRIL THOGS NAS,
,AOm

BADZRA DH'U PE A'A: H'Um, AOm BADZRA PUshPE A'A: H'Um, AOm BADZRA
A'A LO KE A'A: H'Um, AOm BADZRA GANDHE A'A: H'Um, AOm BADZRE NEE
BI TYA A'A: H'Um, ZHES MCHOD PA LNGAS MCHOD, ,SPRUL PA'I DKYIL
'KHOR LA BSTOD PA, ,SGYU MA SPRUL PA BDAG NYID KYI, ,'JA' TSON
LTA BUR SO SOR GSAL, ,THABS

@69B DANG SHES RAB SKU MNGA' BA'I, ,DKYIL 'KHOR LDAN LA PHYAG
'TSAL BSTOD, ,KHONG NAS 'BYUNG BA SHES RAB THABS, ,SHES RAB DKYIL
'KHOR BSHAD DU GSOL, ,NYON MONGS DUG RNAMS SEL MDZAD PA'I, ,THABS
KYI DKYIL 'KHOR BSHAD DU GSOL, ,AOm PRADZNY'A MAndALA PRA BE

SHA; AOm AU PA MAndALA PRA BE SHA ,DE NAS PHYOGS BCU KHRO BOS
BSRUNG, ,BKA' BSGO STANG STABS BYA BAR BSHAD, ,GUR DANG BLA RE LA
SOGS PA, ,RAKshA'I SNGAGS KYIS BSRUNG BAR BYA'O, ,BA YI RNAM LDAS
LEGS BYUGS TE, ,DE STENG DRI YI THEG LE DANG, ,ME TOG TSOM BU
DGRAM

PAR BYA, ,TSOGS BSAGS STONG NYID BSGOMS NAS NI, ,BHR'Um LAS GZHAL
YAS AAS LHA BSKYED, ,DZA: H'Um BAm HO: SA DGUG GZHUG BYA, ,'DI
LTAR SANGS RGYAS SKYED BYED YUM, ,KHONG NAS 'BYUNG BA SKYE MED
BDAG ,SMRA BSAM BRJOD MED SPROS BRAL YUM, ,GSANG BA'I YUM LA

PHYAG 'TSAL BSTOD, ,MCHOD PA CHEN PO GTI MUG CHE, ,GTI MUG MA LUS
'JOMS MDZAD PA, ,MA RIG MUN SEL 'KHOR LO 'DZIN, ,RNAM PAR SNANG
MDZAD PHYAG 'TSAL BSTOD, ,MCHOD PA CHEN PO ZHE SDANG CHE, ,ZHE
SDANG MA LUS 'JOMS MDZAD CING, ,MKHREGS

SHING RDO RJE CHEN PO 'CHANG, ,RDO RJE SEMS DPA' PHYAG 'TSAL
BSTOD, ,MCHOD PA CHEN PO NGA RGYAL CHE, ,NGA RGYAL MA LUS 'DUL
MDZAD PA, ,YID BZHIN NOR BU CHEN PO 'DZIN, ,RIN CHEN 'BYUNG LDAN
PHYAG 'TSAL BSTOD, ,MCHOD PA CHEN PO 'DOD CHAGS CHE, ,'DOD CHAGS

MA LUS 'JOMS MDZAD PA, ,SPRIN DKAR DAG BZHIN PADMA BSNAMS, ,SNANG
BA MTHA' YAS PHYAG 'TSAL BSTOD, ,MCHOD PA CHEN PO PHRAG DOG CHE,
,PHRAG DOG MA LUS 'JOMS MDZAD PA, ,SRID PA'I RI BO CHEN PO 'JOMS,
,PHYAG 'TSAL DON YOD GRUB LA BSTOD, ,DANG

PO SANGS RGYAS RGYU MED CING, ,GDONG LNGA GTZUG PHUD LNGA DANG
LDAN, ,GLEGS BAM RAL GRI PHYAG NA BSNAMS, ,DANG PO'I SANGS RGYAS
PHYAG 'TSAL BSTOD, ,SHES RAB RAL GRI MDA' GZHU THOGS, ,NYON MONGS
MI SHES G-YUL NGO SEL, ,DPA' BO BDUD DGRA BDUD 'DUL BA, ,

@70A *, ,SHES RAB 'KHOR LO PHYAG 'TSAL BSTOD, ,YE SHES SEMS DPA'
SEMS DPA' CHE, ,YE SHES GNYIS MED GZUGS 'CHANG BA, ,YE SHES DBANG
BSKUR COD PAN CAN, ,YE SHES SEMS DPA' PHYAG 'TSAL BSTOD, ,'DOD PA
CHEN PO BDE CHEN LDAN, ,

DGA' BA DON LDAN MGU BAR BYED, ,SHES RAB PHA ROL PHYIN PA'I
MTHA', ,SHES RAB SEMS DPA' BCU DRUG BSTOD, ,SPYIN PA'I BDAG NYID
SGEG MO LA, ,TSUL KHRIMS BDAG NYID PHRENG BA MA, ,BZOD PA'I BDAG
NYID PI WANG MA, ,BRTZON 'GRUS BDAG NYID GAR MKHAN

MA; ,LHA MO BZHI LA PHYAG 'TSAL BSTOD, ,SHES RAB MAR ME BSAM GTAN
BRI, ,THABS LDAN ME TOG SMON LAM RO, ,PHYAG 'TSAL LHA MO BZHI LA
BSTOD, ,SEMS CAN DON LA RAB BRTZON PA'I, ,SNYING RJE CHEN PO BLO
MCHOG LDAN, ,BYAMS PA LA SOGS THABS KYI

BDAG ,THABS KYI SEMS DPA' BCU DRUG BSTOD, ,STOBS LDAN LCAGS KYU
ZHAGS PA MA, ,YE SHES LCAGS SGROG DRIL BU MA, ,THABS DANG SHES
RAB BDAG NYID KYI, ,SGO MA BZHI LA PHYAG 'TSAL BSTOD, ,DE NAS
GRUB PA'I LAS BRTZAMS NAS, ,GSANG BA'I DKYIL 'KHOR LHA

RNAMS KUN, ,MA LUS BDAG LA DGONGS SU GSOL, ,SEMS CAN KUN GYI DON
SGRUB PHYIR, ,SANG NI DKYIL 'KHOR BRI PAR 'TSAL, ,THAL SPYAR PUS
BTZUGS DRIL BU GSIL, ,SPOS THOGS DE LTAR GSOL BA GDAB, ,DE NAS
BSGRUB PA BYAS NAS NI, ,GSOL BA BTAB PA SNGON SOD

NAS; ,GSANG BA'I DKYIL 'KHOR MKHA' LA GDEG ,NYI ZLA'I BAR DU
MKHA' LA GDEG ,DE NAS SLOB MA GZUNG BAR BYA, ,DGA' CHEN KHYOD
BDAG STON PA BAS, ,SLOB DPON KHYOD NI DGONGS SU GSOL, ,BYANG CHUB
SEMS DPA'I TSUL BA STAN PA'I, ,MGON PO CHEN PO BDAG 'TSAL

LO; ,DAM TSIG DE NI STZAL DU GSOL, ,BYANG CHUB SEMS NI BSKYED PA
DANG, ,DKON MCHOG GTZO 'KHOR BCAS PA DANG, ,SKYABS DANG GRONG
MCHOG 'JUG PAR 'TSAL, ,BU TSUR LAM CHEN 'DIR ZHUGS PA'I, ,BU TSUR
THEG CHEN RTEN YIN TE, ,SGYU 'PHRUL DRA BA'I DKYIL 'KHOR 'DI, ,

@70B KHYOD LA YANG DAG BSHAD PAR BYA, ,LAM 'DI LA NI BRTEN NAS
NI, ,'DAS DANG MA BYON DA LTAR RNAMS, ,BYANG CHUB SHING GI GDEN
DRUNG DU, ,THAMS CAD MKHYEN PA'I 'BRAS BU THOB, ,BDUD SDE DAG
KYANG 'DI YIS BCOM, ,DE BAS 'BRAS BU THOB BYA'I PHYIR, ,BU YIS
LAM 'DI BSGRUB

PAR GYIS, ,DKYIL 'KHOR LNGA DANG DKON MCHOG GSUM, ,DUS 'DI RTAG
TU SKYABS SU MCHI, ,DPA' BO DPA' MO SLOB DPON LA, ,DUS 'DI RTAG
TU SKYABS SU MCHI, ,BLA MED DKON MCHOG DKYIL 'KHOR LHA, ,THAMS
CAD BDAG LA DGONGS SU GSOL, ,BDAG DUS

'DI NAS GZUNG BYAS TE, ,TSANGS SPYOD DAM TSIG SDOM PA GZUNG,
,PHYOGS BCU'I NAM MKHA'I KHAMS BZHUGS PA'I, ,BLA MA SLOB DPON YI
DAM LHA, ,SANGS RGYAS BYANG CHUB SEMS DPA' DANG, ,DAM CHOS RNAMS
LA BDAG SDIG BSHAGS, ,BLA MA YI DAM SANGS RGYAS

DANG; ,DKYIL 'KHOR CHOS DANG DGE 'DUN GYI, ,YON TAN YONGS SU
SGROGS RNAMS LA, ,DE LA BDAG NI YI RANG NGO, ,CHOS KYI 'KHOR LOB
SKOR BA DANG, ,BDE GSHEGS MYA NGAN MI 'DA' BZHUGS, ,PHYOGS BCU'I
BLA MA YI DAM LHA, ,DKYIL 'KHOR GTZO 'KHOR BCAS PA

DANG; ,SANGS RGYAS CHOS DANG DGE 'DUN LA, ,SNYING PO BYANG CHUB
MCHIS PAR DU, ,DI RING NYID DU SKYABS SU MCHI, ,BDAG NI DED DU
GZUNG DU GSOL, ,SANGS RGYAS BYANG CHUB SEMS DPA' YIS, ,BYANG CHUB
TU NI SEMS BSKYED LTAR, ,DE BZHIN SEMS CAN PHAN DON DU, ,BDAG

GIS BYANG CHUB SEMS BSKYED DO, ,SANGS RGYAS BDAG LA DGONGS SU
GSOL, ,SANGS RGYAS CHOS DANG DGE 'DUN DANG, ,BLA NA MED PA'I DKON
MCHOG GSUM, ,RNAL 'BYOR SANGS RGYAS SDOM PA GZUNG, ,RDO RJE RIN
CHEN KHYAD PAR GYI, ,RDO RJE DRIL BU'I SDOM PA GZUNG, ,THABS DANG
SHES

RAB BSAM PAS NI, ,SLOB DPON NYID DU SDOM PA GZUNG, ,RIN CHEN
'DZIN PA CHEN PO YI, ,YID DU 'ONG PA'I DAM TSIG LA, ,NYIN RE
BZHIN NI DUS DRUG TU, ,SPYIN PA RNAM BZHI SPYIN PAR BYA, ,PADMA
'DZIN PA CHEN PO YI, ,THABS DANG SHES RAB LAS BYUNG BA'I, ,PHYI
NANG GSANG BA'I THEG PA YI,

@71A *, ,DAM PA'I CHOS KYI SDOM PA GZUNG, ,PHRIN LAS 'DZIN PA
CHEN PO YI, ,TSUL KHRIMS GSUM LDAN BYA BA DANG, ,RGYA CHE GZHAN
GYI DON GYI PHYIR, ,BDAG GIS SDOM PA GZUNG BAR BYA, ,DE LTAR SDOM
PA RAB BZUNG NAS, ,SLOB MA BSRUNG BAR RAB TU BYA, ,'BRU

GSUM SNGAGS KYIS RAB BSRUNGS NAS, ,GNAS GSUM BYIN BRLABS RAB
BRTAN NAS, ,MCHOD PAS SLOB MA BRTAN PHYIR MCHOD, ,DE NAS MAndALA
BA KO TZAM, ,BSHAMS NAS SO SHING DOR BYA NI, ,AUTPALA PADMA DRI
ZHIM NI, ,SOR NI BCU GNYIS 'BUS MA ZOS, ,DRI DANG

ME TOG SHIN TU BCINGS, ,SHAR BLTAS MI G-YO STENG DU DOR, ,BZA'
ZIN NAS NI MI G-YO DOR, ,STENG BLTAS MCHOG THOB PHYOGS SU NI, ,SO
SO'I PHRIN LAS MTSAMS SU NI, ,DNGOS GRUB THA MA 'OG GIS 'OG ,DE
NAS DRI MA DAG PA'I PHYIR, ,AOm SARBA TA TH'A GA TA DZNY'A NA K'A
YA B'A G'I SHVA

RA; MAH'A PA TZA BI SHO DHA SARBA P'A PAm R'U PA TZITTA B'AK AA
PA YA NA H'Um, BZLAS PA'I CHU YIS LUS NGAG YID, ,SO SOR DAG PHYIR
HUB GSUM BTUNG, ,DE NAS RGYUD NI SBYONG BA'I PHYIR, ,DAD DANG MI
LUS THOB PA DANG, ,SANGS RGYAS 'BYUNG BA SHIN TU DKON, ,ME TOG AU
DUMW'A RA BZHIN, ,LAM

BZANG RNYED PA DE BAS KYANG, ,SHIN TU SDIG PA ZAD BYED PA, ,DKYIL
'KHOR DBANG NI THOB PAR DKA'O, ,DBANG LDAN NUS PA THOB DKA'O, ,DE
NAS AOm A'A:H'Um MA NI BI SHUDDHA H'Um, SARBA P'A PAm BI SHUDDHA
H'Um, KU SHA BYIN BRLABS SNGAGS SU GZHUG ,LDANG BA'I STOBS KYIS
SMON LAM GDAB, ,AOm YA M'ANTA KA H'Um, AOm K'A

LA R'U PA H'Um PHAt, GNYIS KYIS BSRUNG BA'I SKUD PA BYA, ,BYIN
BRLABS SROG GNAS NYID DU GDAGS, ,DE NAS GTOR MA GTANG BYAS NAS,
,SLOB MA SENG GE'I NYAL THABS NYAL, ,RMI LAM RTAGS NI SO SOR
BRTAG ,RTAGS BZANG SPRO BA NGAN NA NI, ,SPYIN SREG GZHAN GYIS
SDIG PA SBYONG, ,

SLOB DPON DKYIL 'KHOR NANG ZHUGS TE, ,SLOB MA STA GON LA GNAS
PA'O, ,DE NAS RIN CHEN LNGA LAS BYAS, ,BUM PA KHA DOG DKAR PO
STE, ,PAD STENG SO SO'I MTSAN MA DGOD, ,MGUL CHINGS KHA DOG SO
SOR BCINGS, ,'BRU DANG RIN CHEN LNGA DANG NI, ,SNYING PO LNGA
DANG SPOS LNGA

@71B BLUGS; ,'BRAS BU CAN GYI KHA RGYAN SHING, ,SBYANGS NAS DE
NAS DGRAM PAR BYA, ,LHA GRANGS MTHUN PA'I BUM PA DGRAM, ,BI
SHUDDHA YI SNGAGS KYIS SBYANGS, ,BRUm LAS RIN CHEN BUM PA BSKYED,
,NANG DU SO SO'I LHA RNAMS BSAM, ,DGUG GZHUG LA SOGS RDZOGS PA
DANG, ,

MCHOD NAS BSTOD CING 'DUD KYIS BSTOD, ,AOm A'A:H'Um, SARBA TA
TH'A GA T'A HRi DA YA, HA RA HA RA, AOm H'Um HR'I:, BHA GA B'AN
DZNY'A NA M'URTTI RA HAm BUDDHO BUDDH'A N'Am, B'A G'I SHVA RA, MA
H'A WA TZA, SARBA DHARM'A GA GA NA AA MA LA SU PA RI SHUDDHA,
DHARMA DH'A TU DZNY'A NA GARBHA A'A:, AOm BADZRA T'IKshnA
A'A:H'Um, AOm

DU:KHA TZTSE DA A'A:H'Um, AOm PRA DZNY'A DZNY'A NA M'URTA YA
A'A:H'Um, AOm B'A G'I SHVA RA A'A:H'Um, AOm DZNY'A NA K'A YA
A'A:H'Um, AOm AA RA PA TZA NA A'A:H'Um:, ZHES PAS NI RIGS SO SO
DANG THA MAS NI LAS THAMS CAD PA'I BUM PA BYIN GYIS BRLAB PO, ,DE
LTAR BSGRUB PA'I DUS SU MAndALA BYAS LA, ME TOG GO

RIMS SO SOR DGRAM, ,MAR ME MCHOD PA SO SO'I GRANGS, ,ZIN NAS RAS
KYI STENG DU GZHAG ,DE NAS DKYIL 'KHOR LAS BYAS TE, ,DANG POR
THIG GI LAS BYA'O, ,SAR PA TSAD DANG MTSAN NYID LDAN, ,DRI ZHIM
CHU DANG SNOD DU GZHAG ,BDAG NYID SHAR DU 'DUG NAS NI, ,THIG NI

YE SHES LNGA RU BSKYED, ,PHYOGS BCU'I YE SHES BKUG NAS BSTIM,
,AOm AA RA PA TZA NA MA TI KRA MA H'Um, ZHES BRGYA RTZA BRGYANG
BZLAS SO, ,DE NAS AOm A'A:H'Um ZHES PAS SUM SGRIL DU BYA'O, ,DE
NAS SLOB MAS BLANGS LA DANG PO MKHA' THIG GDAB BO, ,SA YI THIG
GDAB SLOB DPON NUB, ,

SLOB MA SHAR 'DUG TSANGS THIG GDAB, ,SLOB MA LHOR 'DUG SLOB DPON
BYANG, ,SLOB DPON SHAR LHO LHO NUB STE, ,DE BZHIN LOGS THIG GDAB
PAR BYA, ,ZUR THIG DE NAS CHA CHEN GDAB, ,DE NAS CHA CHUNG BCU
DRUG GDAB, ,DE NAS PHYI DANG NANG DU DBYE, ,NANG DU BCU DRUG DE
BZHIN DBYE, ,

PHYI DANG DE BZHIN CHA YIS DBYE, ,CHA RNAMS DBYE BA SGO RGYAN TE,
,NANG GI PHYED CHA PHO BRANG STI, ,TSOM BU LNGA LDAN PAD 'DAB
BZHI, ,DE LTAR THIG NI SO SOR GDAB, ,YE SHES SKUD PA MCHOD PA NI,
,YE SHES GSHEGS LA DAM TSIG BSDU, ,DE NAS RDUL TSON DGYE BA NI,
,RIN CHEN

@72A *, ,LNGA YI PHYE MA'AM, ,YANG NA 'BRAS KYI PHYE MAS BRI,
,KHA DOG SO SOR DGRAM NAS NI, ,AOm H'Um SV'A AAm H'A GA RNAMS SU,
,MA DAG BSHIG NAS DAG PA BSKYED, ,YE SHES LNGA NI SPYAN DRANGS
BSTIMS, ,AOm AA RA PA TZA NA SA MA YA STVAm, ZHES LAN BDUN BZLAS
NAS

NI; DE NAS TSON RTZI RIM BZHIN DU, ,DBUS NAS BRTZAMS TE BRI BAR
BYA, ,SGO NI SHAR NAS DBYE BAR BYA'O, ,DANG PO'I TSON LA MCHOD PA
NI, ,YID KYIS MCHOD NAS TSIG 'DI BRJOD, ,CHOS RNAMS RANG BZHIN
RNAM DAG LA, ,SEMS CAN YONGS DAG ZHING 'DIR BRI, ,NYES PA'I DRI

MA KUN BRAL PHYIR, ,RDUL TSON YE SHES LNGA YIS BRI, ,DANG PO DBUS
SU PADMA NI, ,SNA TSOGS SHIN TU ZE 'BRU DKAR, ,SHAR GYI SNA TSOGS
ZE 'BRU MTHING, ,LHO YI SNA TSOGS ZE 'BRU SER, ,NUB TU SNA TSOGS
ZE 'BRU DMAR, ,BYANG DU SNA TSOGS ZE 'BRU LJANG, ,RDO RJE'I GDUNG
DANG

'DRA BA BSKOR, ,PADMA NYI MAS RAB TU BSKOR, ,DE NI NANG GI PHO
BRANG NGO, ,GRU CHAD LJANG LA SGO BZHI DANG, ,RTA BABS LA SOGS
BCAS PA'O, ,DE YI PHYI ROL CHA CHEN GCIG ,RTZIBS BCU DRUG PA'I
'KHOR LO'O, ,SHAR MTHING LHO SER NUB DMAR PO, ,BYANG LJANG GRU
CHAD LJANG GU STE, ,

SGO BZHI RTA BABS BZHI LDAN PA'I, ,DKYIL 'KHOR LEGS PAR RAB TU
BRI, ,NAM MKHA' DANG BSRE THUGS MTSAN DGOD, ,DBUS SU SA BON AA
BRIS NAS, ,PHYOGS BZHI GZHAN GYI DON BZHIN NO, ,DBUS KYI PADMA
'DAB BZHI LA, ,RDO RJE RIN CHEN PADMA RGYA GRAM DANG, ,GTZO BOS
PHYED NAS

MTSAN MA SO SOR SBAS, ,SHAR GYI PADMA 'DAB MA BZHI PO LA, ,RDO
RJE LCAGS KYU MDA' GZHU SE GOL DGOD, ,LHO YI PADMA 'DAB MA BZHI
PO LA, ,RIN CHEN NYI ME TOG DANG SO PHRENG DGOD, ,NUB KYI PADMA
'DAB MA BZHI PO LA, ,PADMA 'KHOR LO RAL GRI LCE DGOD DO, ,BYANG
GI PADMA 'DAB MA

BZHI PO LA, ,RGYA GRAM MCHE BA GO CHA KHU TSUR DGOD, ,GRU CHAD
BZHI LA NANG GI LHA MO NI, ,ME LONG PHRENG BA PI WANG CHAGS SHING
DGOD, ,DE NI NANG GI MTSAN MA DGOD PA'O, ,DE NAS PHYI YI MTSAN MA
DGOD PA NI, ,SHAR DU GUNDHE AUTPALA SPOS PHOR RGYAL MTSAN NO, ,LHO
NI RIN CHEN 'BAR BA SPOS

@72B PHOR BU STE'O, ,NUB TU PADMA LCAGS KYU RAL GRI BRI PA'O,
,BYANG DU ZLA BA LCAGS KYU RAL GRI RIN CHEN SGROM, ,PHYI YI LHA
MO DGOD PA NI, ,ME TOG MAR ME DRI DANG BSHOS, ,DE DAG GO RIMS SO
SOR NI, ,LCAGS KYU ZHAGS PA LCAGS SGROG DRIL BU'O, ,LHA RNAMS
PHYOGS SKYONG

RNAMS KYANG DGOD, ,YE SHES GNYIS MAD BSRES LA DGOD, ,DE NAS BLA
RE BA DAN SOGS, ,BUM PA MCHOD RDZAS LA SOGS DGRAM, ,DE NAS ROL
MOS BUM PA NI, ,SPYAN DRANG BSKOR BYAS DGRAM PAR BYA, ,DE NAS
BDAG NYID SHAR BLTAS TE, ,BDE BA'I STAN LA NYER 'DUG

NAS; ,BGEGS RNAMS YONGS SU BSKRAD NAS NI, ,RTEN LA MCHOD DANG
SDIG BSHAGS DANG, ,BYANG CHUB TU BDAG SEMS BSKYED BYA, ,STONG
NYID SNGAGS KYIS STONG NYID BSGOM, ,DE NAS H'Um LAS RDO RJE
BSGOM, ,KHRO ZHAL DRUG LDAN BUM PAR NI, ,BRUm LAS CHOS SKU NAM
MKHAR LDAN, ,

GRU GSUM NAM MKHAR BRUm BSAMS NAS, ,GRU BZHI SGO BZHI TSOM BU
BZHI, ,THABS DANG SHES RAB DKYIL 'KHOR BSKYED, ,DE NAS TSOM BU
LNGA LA NI, ,SENG GE GLANG CHEN RTA DANG NI, ,RMA BYA SHANG SHANG
AA LAS BSKYED, ,PADMA'I STENG DU RANG SEMS AA, ,DE LAS RNAM PAR
SNANG MDZAD

NI; ,ZHI BA MDOG DKAR ZHAL BZHI BA, ,PHYAG RGYA BYANG CHUB MCHOG
GI SKU'O, ,THUGS KAR DANG PO'I SANGS RGYAS SO, ,SHES RAB 'KHOR LO
RTZIBS BZHI STE, ,DE STENG YE SHES SEMS DPA'O, ,PHYAG RGYAS RAL
GRI PU STI STE, ,GZHAN NI SO SO'I PHYAG MTSAN NO, ,MTHING KA SER

PO DMAR DANG LJANG, ,RDO RJE RIN CHEN PADMA LAS, ,SA GNON MCHOG
SPYIN TING 'DZIN SKYABS SPYIN TE, ,DE BZHIN YUM KYI MDOG DANG
PHYAG MTSAN SO SO'O, ,MTHING GA SER PO MA RGAD LJANG GU STE, ,RDO
RJE LCAGS KYU MDA' GZHU SE GOL NI, ,SO SO'I PHYAG MTSAN LEGS PAR
BSNAMS

BA'O; ,SEMS DPA' RGYAL PO CHAGS PA LEGS PA'O, ,GSER MDOG DMAR
DANG LJANG GU MTHON KA'I MDOG ,RIN CHEN NYI ME TOG DANG SOR
PHRENG BSNAMS, ,RIN CHEN NYI ME TOG DANG BZHAD PA'I DPAL, ,SO
SO'I RGYAN LDAN SKU NI MDZES PA'O, ,DMAR DANG LJANG GU MTHING GA
GSER

@73A *, ,BSREGS MDOG ,MA CHAGS SEMS GCOD SEMS RGYUD GSAL BAR
SMRA, ,KHA DOG SO SOR GSAL ZHING MA 'DRES 'DZIN, ,PADMA RAL GRI
'KHOR LO LCE RNAMS SO, ,LJANG GU MTHING GA GSER BSREGS MA RGAD MDOG
,LAS DANG GNOD SPYIN GO CHA KHU TSUR DANG, ,RGYA GRAM

MCHE BA GO CHA KHU TSUR TE, ,BZHUGS TSUL ZLA BA'I GDAN LA LEGS
PAR BZHUGS, ,SGEG DANG RIN CHEN PHRENG DANG GLU MA GAR, ,DKAR
DANG SER DANG DMAR DANG LJANG GU DANG, ,ME LONG PHRENG DANG PI
WANG CHAGS SHING BSNAMS, ,PAD STENG RGYAN LDAN SGEG PAS BZHUGS
PA'O, ,BYAMS

PA 'JAM DPAL SPOS KYI GLANG PO TOG ,DMAR PO LJANG SER MTHING GA
DKAR PA STE, ,GUNDHE AUTPALA SPOS PHOR RIN CHEN TOG ,SO SO'I PHYAG
MTSAN MA 'DRES BSNAMS PA'O, ,BLO GROS RGYA MTSO BLO GROS MI ZAD
BZANG SKYONG SPOBS PA BRTZEGS, ,GSER DANG GSER BSREGS AINDRA N'I
LA

MTHON KA CHEN PO'I MDOG ,RIN CHEN RIN CHEN 'BAR BA SPOS PHOR BU
STI BSNAMS, ,SEMS DPA'I SKYIL KRUNG ZLA BA'I STENG NA BZHUGS
SHING MDZES, ,MTHU CHEN THOB DANG NGAN SONG 'DREN DANG MYA NGAN
DRA BA CAN GYI 'OD, ,DMAR DANG PADMA R'A GA DUNG MDOG SHIN TU
DKAR DANG AUTPALA MDOG ,PADMA

LCAGS KYU RAL GRI DRA BA BSNAMS, ,SHIN TU MDZES PA'I RGYAN 'DZIN
SKU DANG LDAN, ,ZLA 'OD GZHON NU THUGS RJE'I STOBS DANG NAM
MKHA'I SNYING PO NAM MKHA'I MDZOD, ,ZLA BA LCAGS KYU DANG NI RAL
GRI 'BAR BA RIN CHEN SGROM NI G-YAS G-YON 'DZIN, ,DKAR SER DKAR
DANG LJANG GU MTHING

KA'I MDOG ,SKU MDOG SHIN TU GSAL BAS MA 'DRES GSAL, ,BDUG PA ME
TOG DRI DANG RO, ,MTHING KA DKAR DANG DMAR PO LJANG, ,LCAGS KYU
ZHAGS PA LCAGS SGROG DRIL, ,MTHING KA SER DMAR LJANG GU'O, ,DE
LTAR DAM TSIG LHA BSKYED NAS, ,THUGS KAR MTSAN MA RAB TU

GSAL; ,PRA KRi TI PA RI SHUDDHA SARBA DHARM'A YA DU TA SARBA TA
TH'A GA T'A DZNY'A NA K'A YA, MANYDZU SHR'I PA RI SHUDDHI T'A MU
P'A D'A YE TA AA, YONGS SU DAG PA'I YE SHES SO, ,ZHING NAS MA LUS
SPYAN DRANG NGO, ,DKYIL 'KHOR RIM BZHIN YE SHES RIM BZHIN DU
SPYAN DRANG NGO, ,STHI TO HRi DI DZNY'A NA M'URTTI RA HAm BUDDHO
BUDDH'A N'Am,

@73B TRYA DHVA WARTTI N'Am ZHES PAS SKU BA ZHI LA PHYAG BYA'O,
,DE NAS DZA:H'Um BAm HO:SA BSTIM ZHING BYIN GYIS BRLAB PA NI, AOm
H'Um HR'I:ZHES PAS SO, ,DA NI DBANG BSKUR TE GSOL BA GDAB PA NI,
AOm SARBA TA TH'A GA TA HRi DA YA, HA RA HA RA, SARBA DHARM'A, GA
GA NA AA M'A LA SU PA RI SHUDDHA DHARM'A DH'A TU DZNY'A NA GARBHA
A'A:,

DE NI SLOB DPON 'JUG PA'O, ,DE NAS SLOB MA 'JUG PA NI, ,RAS KYIS
GDONG NI BKAB NAS SU, ,LAS KYI RDO RJE LAM BA STAN NAS, ,SHAR SGOR
SLOB MA 'DUG STANGS NI, ,THAL SBYOR GUS PA'I TSUL GYIS 'DUG ,DE
NAS GSOL BA GDAB BYA STE, ,SANGS RGYAS KUN GYI YE SHES SKU, ,

SLOB DPON LA NI SKYABS SU MCHI, ,DKYIL 'KHOR GTZO 'KHOR BCAS LA
YANG, ,BDAG NI RTAG TU SKYABS SU MCHI, ,THAR PA CHEN PO'I GRONG
MCHOG TU, ,MGON PO BDAG NI 'JUG PAR 'TSAL, ,ZHES BRJOD LA MAndALA
DBUL, DE NAS SLOB DPON GYIS GSOL BA NI, DE BZHIN

GSHEGS PA KUN GYI GNAS, ,SGYU 'PHRUL DRA BA'I GRONG MCHOG TU,
,BDAG GIS KHYOD NI GZHUG PAR BYA, ,SNYING PO'I DKYIL 'KHOR BA STAN
PAR BYA, ,GONG GI SNGAGS KYIS DKYIL 'KHOR GYI LHA LA PHYAG BYED
DU GZHUG ,DE NAS SDOM PA'I CHO GA SPYIN PA NI, ,SANGS RGYAS CHOS
DANG DGE

'DUN GSUM, ,GSUM LA SKYABS SU MCHI BAR BGYI, ,'DI NI SANGS RGYAS
RIGS YID 'ONG, ,SDOM PA RTAG TU GZUNG BAR BYA, ,THABS NI RDO RJE
SHES RAB DRIL, ,THABS DANG SHES RAB SDOM PA GZUNG, ,DE NI RDO RJE
RIGS KYI MCHOG ,SDOM PA DE NI GZUNG BAR BYA, ,NYIN RE BZHIN

NAM DUS DRUG TU, ,SPYIN PA RNAM BZHI RTAG TU SPYIN, ,RIN CHEN
RIGS MCHOG CHEN PO YI, ,SDOM PA RTAG TU GZUNG BA'O, ,PHYI NANG
GSANG BA THEG PA GSUM, ,DAM PA'I CHOS KYANG MA LUS GZUNG,
,PADMA'I RIGS MCHOG CHEN PO STE, ,DAM TSIG YID DU 'ONG BA GZUNG,
,SDOM PA

THAMS CAD LDAN PA DANG, ,MCHOD SPYIN LAS KYANG CI NUS BYA, ,LAS
KYI RIGS MCHOG CHEN PO YI, ,SDOM PA DAG KYANG GZUNG BAR BYA, ,DA
NI KHYOD KYIS 'DI GYIS SHIG ,LAS RNAMS SU LA SMRA MI BYA, ,'DI NI
SEMS CAN DMYAL BA'I CHU, ,'DI LAS 'DAS NA BRLAG PAR 'GYUR, ,

@74A *, ,AOm AA MRi TA H'Um H'Um H'Um PANYTZA HRI, ZHES PAS LAN
GSUM SPYIN NO, ,DA NI DKYIL 'KHOR GYI 'KHOR LO SLOB DPON NUS PA
DANG LDAN PAS SLOB MA NYID LA BSTIMS NAS BSRUNG, PHRIN LAS RNAM
BZHI'I KHA DOG BRTAG ,STHI TO HRi DI DZNY'A NA M'URTTI AA, ZHES
PAS BYIN GYIS BRLABS

DE NAS ME TOG DOR BYAS NAS, ,SPYAN NI LEGS PAR DBYE BAR BYA, ,JI
LTAR MIG MKHAN RGYAL PO LTAR, ,DE BZHIN DU NI SPYAN DBYE'O, ,AOm
AA BH'A BA SVA BH'A BA BI SHUDDHA BADZRA TZAKshU AA A'A AAm
AA:BSTOD PA BZHIN SPYAN DBYE'O, ,GDONG G-YOGS PHUD LA 'DI SKAD
DO, ,DKYIL 'KHOR DAM

PA 'DI LA LTOS, ,DA NI DANG BA RAB TU BSKYED, ,SDIG PA THAMS CAD
ZHI BA DANG, ,DNGOS GRUB RNAM GNYIS 'DI LAS 'BYUNG, ,DE PHYIR 'DI
LA NAN TAN GYIS, ,DKYIL 'KHOR LHA DANG SNGAGS BSGRUB BYOS, ,ZHES
BYAS NAS, RANG GI GU HYA NA MA DANG, ,YI DAM LHA RNAMS GSAL BAR

BA STAN; ,LHA RNAMS PHUNG PO KHAMS SU BSHAD, ,DE NAS DKYIL 'KHOR
RAB TU BSHAD, ,GRU BZHI TSAD MED BZHI DANG NI, ,SGO BZHI DRAN PA
NYER GZHAG BZHI, ,RTA BABS YANG DAG SPONG BA BZHI, ,DRA BA DRA BA
PHYED PA YANG; ,YANG DAG SPONG BA BZHI PA'O, ,KA BA BRGYANG NI
'PHAGS

LAM BRGYANG, ,TSOM BU LNGA LDAN PHA ROL PHYIN, ,RDO RJE'I GDUNG NI
SHES RAB BO, ,'KHOR LO CHOS KYI 'KHOR LO STE, ,STONG PA BCU DRUG
PHYI YANG NGO, ,DE NAS MAndALA BYAS NAS NI, ,YO BYAD RDZAS KYIS
BLA MA MCHOD, ,DE RJES DBANG NI RAB BSKUR PHYIR, ,SGO LHOR SNA
TSOGS PADMA'I STENG, ,

SLOB MA BLO LDAN DE STENG GZHAG ,BDAG NYID DKYIL 'KHOR RAB GSAL
BAS, ,LAS KYI KHRO BO'I SPRUL PA SPRO, ,BDUD RTZI CHU YIS BSRUNG
BAR GTOR, ,AOm YA M'ANTA KA H'Um KHAm, AOm K'A LA R'U PA H'Um
HR'I:, BAR CHOD BGEGS RNAMS BSAL NAS NI, ,DRA BA GUR GYIS BSRUNG
BA DANG, ,KHRO BO

DRUG GIS BSRUNG BA LA, ,RIM PA BZHIN DU DBANG BSKUR RO, ,BUM PA'I
CHU RNAMS THAMS CAD KUN, ,GTZO BO'I BUM PAR KUN BSDUS NAS, ,BDAG
NYID LHA YI SKUR GSAL BAS, ,SLOB MA BYIN BRLAB BYA BA'I PHYIR,
,DE NAS BUM PA BLANG NAS NI, ,SLOB MA'I MGO LA RAB

@74B GTUGS TE, ,AOm AA BHI shINYTZA MAm H'Um, JI LTAR SANGS RGYAS
BCOM LDAN 'DAS, ,DGA' LDAN GNAS NA BZHUGS PA LA, ,LHA RNAMS KYIS
NI KHRUS GSOL LTAR, ,DE BZHIN BDAG GIS KHRUS GSOL LO, ,AOm DU:KHA
TZTSE DA H'Um, DE NAS DBU RGYAN NI, YE SHES LNGA YI RANG BZHIN

GYIS; ,SO SO YANG DAG RAB GSAL PHYIR, ,BSTIMS NAS MCHOD CING
BSTOD NAS NI, ,MNYAM NYID GZUNG 'DZIN SPANG PAS BSKUR, ,AOm B'A
G'I SHVA RA TR'Am, THABS DANG SHES RAB GNYIS MED PA'I, ,YE SHES
LNGA LDAN LOG LTA 'JOMS, ,STONG NYID DON STON RDO RJE CHE, ,BU

KHYOD THUGS LA GNAS PAR GYIS, ,AOm BADZRA T'IKshnA HR'I:, THABS
DANG SHES RAB GNYIS MED DON, ,RGYUN MI 'CHAD PAR 'GRO DON PHYIR,
,MCHOD CING BSTIMS NAS DBANG BSKUR PHYIR, ,DI RING KHYOD LA DBANG
BSKUR RO, ,AOm DZNY'A NA K'A YA HA, MTSAN RNAMS THAMS CAD YONGS
RDZOGS

PA'I; ,SHES RAB YE SHES GNYIS MED MTSAN, ,PU STI GLEGS BAM MCHOD
NAS BSTIM, ,DI RING BU KHYOD MING DBANG BSKUR, ,AOm PRADZNY'A
DZNY'A NA M'URTTA YE AOm, YE SHES LNGA LDAN DRUG RDZOGS PA,
,SANGS RGYAS SRAS PO DAM PA'I MCHOG ,SPYOD LAM RGYUD DU PHRENG
BA'I DBANG, ,DI RING KHYOD

LA BSKUR BAR BYA, ,AOm AA RA PA TZA NA H'Um, ,NYON MONGS SDUG
BSNGAL GCOD PA DANG, ,SHES BYA MA RIG BSAL BA'I PHYIR, ,SHES RAB
MTSON CHEN RAL GRI 'DI, ,BU YIS RTAG TU GZUNG BAR GYIS, ,AOm
PRADZNY'A DZNY'A NA M'URTTA YE, BADZRA T'IKshnA, DU:KHA TZTSE DA
DHA RA H'Um, LHA RNAMS MCHOD

DANG SEMS CAN MNYES, ,ZHI DANG RGYAS LA SOGS PA RNAMS, ,LAS RNAMS
THAMS CAD KHYOD KYIS GYIS, ,BSAM PA BZANG POS DE GYIS SHIG ,DE
NAS DA NI BDAG GIS NI, ,RI DVAGS RNA BA BZHIN DU GOS, ,GYON NAS
KHYOD LA LUNG BA STAN GYIS, ,DE BZHIN GSHEGS PA

'DUS PA YI, ,DNGOS GRUB RNAM GNYIS THOB BYA'I PHYIR, ,'GRO DRUG
DUG RNAMS GZHOM PA'I PHYIR, ,'GRO DRUG THAR PA'I LAM 'DI THOB,
,SARBA TA TH'A GA TA DZNY'A NA K'A YA BHUR BHU BA SVA:H'Um, CHOS
KYI DUNG DE SGRA CHEN LDAN, ,CHOS KYI GAndI SGRA BO CHE, ,PHYOGS
BCUR CHOS KYI RNGA SGRA SGROGS, ,CHOS

@75A *, ,KYIS BSKYAB PHYIR GDUGS PHUB BO, ,AOm PRADZNY'A DZNY'A
NA M'URTTA YE, SAm G'I TI AOm, AOm BADZRA T'IKshnA GAndI HR'I:,
AOm DZNY'A NA K'A YA DUN DU HA, AOm DU:KHA TZTSE DA TSA TRAm
H'Um, AOm B'A G'I SHVA RAR TNE TR'Am, AOm AA RA PA TZA NA DZNY'A
NEE KA TZAKshU BI M'A LA H'Um, DE LTAR DBANG RNAMS RDZOGS PA
DANG, ,

MCHOD CING BSTOD LA SPYIN SREG BYA, ,DE LTAR RDZOGS NAS GTOR MA
GTANG, ,YE SHES GSHEGS SU GSOL BA NI, ,SVA AARTHANYTZE W'A BA RA
AARTHANYTZE WA, S'A DHI TAm GATZTSA MU PA DA YE TI AA, ,DE LTAR
GSHEGS NAS MU:ZHES BRJOD, ,DAM TSIG BDAG LA BSDU BAR BYA, ,DKYIL
'KHOR

RDUL TSON MTHA' NAS BSDU, ,RAB TU GNAS PAR BYA BA NI, ,DANG POR
BSNYEN PA RDZOGS PAR BYA, ,DE NAS SA YI CHO GA NI, ,BLANG DANG
BRTAG DANG BSRUNG BA DANG, ,SPYIN ZHING BYIN BRLAB BSRUNG BAR
BYA, ,DE NAS BUM PA STA GON BYA, ,GSER DNGUL ZANGS LA SOGS PA YI,
,SA BON MTSAN

MA SO SOR BRI, ,SMAN LNGA 'BRU LNGA RIN CHEN BLUGS, ,'BRAS BU DRI
DANG KHA RGYAN GDAGS, ,AOm SARBA TA TH'A GA TA HRi DA YA, HA RA
HA RA, AOm H'Um HR'I:, BHA GA W'AN DZNY'A NA M'URTTI, B'A G'I
SHVAR, MA H'A WA TZA, SARBA DHARM'A GA GA NA, AA MA LA SU PA RI
SHUDDHA DHARM'A DH'A TU DZNY'A NA GARBHA A'A:, LHA RNAMS BUM

PAR GSAL BAR BSKYED, ,SA BON MTSAN MA SO SOR BRI, ,MAndALA DU NI
GO RIMS DGOD, ,RNAM RGYAL BUM PA RDZOGS PAR RO, ,DE NAS GO RIMS
BZHIN DU GZHAG ,MAndALA DRI YI THIG LE BYA, ,MCHOD PA LA SOGS
GZHUNG BZHIN DBUL, ,DKYIL 'KHOR 'KHOR LO BSKYED

NAS NI, ,YE SHES SPYAN DRANG BSTIMS NAS NI, ,MCHOD DANG RTZA BA'I
BZLAS PA BYA, ,AOm AA RA PA TZA NA H'Um, DE NAS MKHA' LA GDEG PAR
BYA, ,STAN NI SPYANG BA LEGS BYAS NAS, ,KHRUS NI YONGS DAG RDZOGS
BYAS NAS, ,YAR GYI NGO YI ZLA BA DANG, ,SNGA DRO DRI MED GTZANG
MA'I GOS, ,GYON PA'I SLOB DPON

THIG LAS BYA, ,TSON GYI LAS KYANG RDZOGS BYAS NAS, ,BSKYED DANG
MCHOD DANG BSTOD SOGS BYAS, ,DE NAS RAB TU GNAS BA BYA, ,THAMS
CAD SKU GSUM DAG TU BSKYED, ,DE NAS SPYAN NI DRANG BYA STE, ,JI
LTAR SANGS RGYAS BCOM LDAN 'DAS, ,RANG BZHIN GNAS NA BZHUGS PA
LA, ,

@75B CHOS DBYINGS GNAS SU GSHEGS PA LTAR, ,'DI NYID DU NI GSHEGS
SU GSOL, ,JI LTAR SANGS RGYAS BCOM LDAN 'DAS, ,'OG MIN GNAS NA
BZHUGS PA LAS, ,BDE BA CAN DU GSHEGS PA LTAR, ,'DI NYID DU NI
BZHUGS SU GSOL, ,JI LTAR SANGS RGYAS BCOM

LDAN 'DAS, ,DGA' LDAN GNAS NA BZHUGS PA LA, ,SPRUL PA'I SKU RU
GSHEGS PA LTAR, ,'DI NYID DU NI BZHUGS SU GSOL, ,AOm PRA KRi TI
PA RI SHUDDHA:, SARBA DHARM'A, YA DU TA, AOm PRA KRi TA PA RI
SHUDDHA SAm BO TA DZA TU TA, AOm PRA KRi TA PA RI SHUDDHA NI M'A
NA DZA TU TA, AOm STHI TO

HRi DI DZNY'A NA M'URTI, RA HAm BUDDHI BUDDHA N'Am, TRYEE DHVA
WART'I N'Am, AOm SARBA TA TH'A GA TA DH'U PA P'U DZA ME GHA SA MU
DRA SPHA RA nA SA MA YA A'A:H'Um, ZHES BYA BAS MCHOD NAS DE P'A
G'I SHVA RA, DZNY'A NA GARBHA A'A:, AA SARBA TA TH'A GA TA SVA
BH'A BA BI SHUDDHO, ,BADZRA TZAKshU BADZRA TZAKshU BADZRA TZAKsHU
AA A'A AAm AA:,

DE NAS AA SARBA TA TH'A GA TA HI DA YA, HA RA HA RA, GA GA NA AA
MA LA SU PA RI SHUDDHO, ,BADZRA DH'A TU, DU:KHA TZTSE DA, DZNY'A
NA GARBHA A'A:, AA SARBA TA TH'A GA TA HRi DA YA, ,HA RA HA RA,
GA GA NA, AA MA LA SU PA RI SHUDDHA, RATNA DH'A TU P'A G'I SHVA
RA, DZNY'A NA GARBHA A'A:, AA SARBA TA TH'A GA TA HRi DA YA,

HA RA HA RA, GA GA NA, AA M'A LA SU PA RI SHUDDHA, PADMA DHA TU,
BADZRA T'IKshnA, DZNY'A NA GARBHA A'A:, AA SARBA TA TH'A GA TA
HRi DA YA, HA RA HA RA, GA GA NA, AA MA LA SU PA RI SHUDDHA,
KARMA DH'A TU, DZNY'A NA K'A YA DZNY'A NA GARBHA A'A:, AA SARBA
TA TH'A GA TA HRi DA YA, HA RA HA RA, GA GA NA, AA MA LA

SU PA RI SHUDDHO, DHARMA DH'A TU, PRADZNY'A DZNY'A NA M'URTTA YE,
DZNY'A NA GARBHA AA, BUM PA LNGAS DBANG BSKUR TE, AOm HR'I:K'A LA
R'U PA H'Um, ZHES BYA BAS BGEGS BSKRAD LA PHYAG RGYA NI LAG PA
MNYAM PAR SPYAR ZHING BCINGS PA LA MTHE BO GNYIS DANG MTHE CHUNG
GNYIS NANG DU GZHAG RTZE MO LTAR BYAS

BA NI RDO RJE STE SDUG BSNGAL GCAD PA'I PHYAG RGYA'O, ,LAG PA
MNYAM PAR THAL MO SPYAR NAS MDZUB MO DANG MTHE BO DANG GUNG MO
GNYIS RTZE MO SO SOR BYAS PA NI RIN PO CHE STE NGAG GI DBANG
PHYUG GI PHYAG RGYA'O, ,LAG PA THAL MO SPYAR NAS PHAN TSUN DU
BSNOL BA LA GUNG MO BSGRENGS TE TSIGS

@76A *, ,BCAG NAS RTZE SPRAD PA NI PADMA STE RDO RJE RNON PO'I'O,
,LAG PA THAL MO MNYAM PAR SPYAR TE GUNG MO GNYIS NANG DU MNYAM
PAR SPYAR TE SRIN LAG GNYIS BSNOL LA MDZUB MO DANG MTHE'U CHUNG
GNYIS PHYIR BSKYED DE, MTHE BONG GNYIS DANG SPYAR BA NI RDO RJE
RGYA GRAM STE DZNY'A NA K'A

YA'I'O, ,LAG PA RGYAB SPYAR NAS SOR MO BSNOL TE MTHE BONG MTHIL
DU SPYAR BA NI 'KHOR LO STE PRADZNY'A DZNY'A NA'I PHYAG RGYAS BUM
PA BLANGS LA DBANG BSKUR RO, ,DE NAS 'KHOR LOS DBANG BSKUR BA NI,
AOm BADZRA SATVA DZNY'A NA TZAKRA H'Um, DE NAS DUNG GIS DBANG
BSKUR BA NI, AOm BADZRA SHAm KA DZNY'A NA SATVA

H'Um; DE NAS GDUGS KYIS DBANG BSKUR BA NI, ,AOm BADZRA DHVA DZA
TSA TRAm ZHES PAS SO, ,DE NAS SPYIN SREG MCHOD SPYIN BYA, ,GTOR
MA BTANG NAS DKYIL 'KHOR BSDU'O, ,BDAG GIS 'DI BYAS DGE BAS NI,
,THAMS CAD 'BRAS BU THOB PAR SHOG ,SHAR NAS LHO RU ZA HOR YUL DU
NI, ,

ZLA DANG 'OD KYIS GANG BA'I SKAL LDAN LA, ,GNYIS SU MED CING SBAS
PA'I DON LA MKHAS, ,CHOS KYI DAM PA DE NYID DPAL DU BYUNG, ,CHOS
KYI DAM PA BZANG PO'I GDAMS NGAG 'DI, ,RIN CHEN LTA BUR 'GREL PA
RNAM GNYIS THOS, ,DE BSGRUBS DNGOS GRUB 'BRAS BU THOB GYUR NAS,
,THAMS

CAD BLA MED GNAS SU 'DREN GYUR CIG ,'PHAGS PA 'JAM DPAL GYI DKYIL
'KHOR GYI CHO GA YE SHES GSAL BA ZHES BYA BA SLOB DPON GNYIS SU
MED PA SPAS PAS MDZAD PA RDZOGS SO,, ,,RGYA GAR GYI MKHAN PO
DHARMA SHR'I MI TRA DANG, LO TZ'A BA DGE SLONG CHOS KYI BZANG

POS BSGYUR BA'O,,