@314A #, ,RGYA GAR SKAD DU, T'A
RA S'A DHA NAm N'A MA, BOD SKAD DU, SGROL MA'I SGRUB THABS ZHES
BYA BA, RJE BTZUN MA

SGROL MA LA PHYAG 'TSAL LO, ,DE LA DANG POR 'DI BSGRUB PAR 'DOD
PA'I RNAL 'BYOR PAS, DBEN PA'I GNAS SU STAN BDE BA LA 'DUG STE,
MCHOD PA'I RNAM PA TSAD MED PA BSHAM ZHING, GTOR MA GCIG KYANG
BSHAMS LA, AOm A'A:H'Um ZHES BYIN GYIS BRLABS, AOm AA K'A

RO MU KHAm SARBBA DHARM'A n'Am A'ADYA NUTPANNA TV'AT AOm A'A:H'Um
PHAt SV'AH'A, ZHES BRJOD LA BTANG NGO, ,DE NAS RANG NYID SGROL
MAR MOS PAR BYAS LA, DE'I SNYING GAR PADMA SNA TSOGS SU YOD PA,
DBUS KYI LTE BA LA AA LAS ZLA BA LA T'Am LJANG GU, DE'I 'OD KYIS
RANG BZHIN GYI GNAS NAS RDO RJE'I SGROL MA

MDUN GYI NAM MKHAR SPYAN DRANGS LA, PHYAG 'TSAL, YON CHAB DBUL,
DE NAS ME TOG LA SOGS PA LNGA DBUL, SDIG PA BSHAGS, RJES SU YI
RANG BA DANG BSNGO BA BYA GSUM LA SKYABS SU 'GRO, DE NAS BDAG RJE
BTZUN MA SGROL MA DANG MI 'BRAL BAR GYUR CIG

PAR BSAM, DE NAS SLAR GSHEGS SU GSOL, SEMS CAN GYI DON BYA SNYAM
PA'I BYAMS PA, 'KHOR BA NAS SEMS CAN RANG RANG GI SDUG BSNGAL YOD
PA LA SNYING RJE BSGOM, DE RNAMS SDUG BSNGAL LAS THAR NAS SANGS
RGYAS KYI BAR LA DGA' BA BSGOM, DE YANG SEMS CAN DE DAG KUN

@314B STONG PA DANG RANG BZHIN MED PAR BTANG SNYOMS BSGOM, DE NAS
AOm SH'U N+YA T'A DZNY'A NA BADZRA SVA BH'A BA A'ATMA KO&HAm,
ZHES MI RTOG PA CIG BSGOM, DE NAS RTOG PA 'PHRO BA 'AM BYING NA
STONG PA MI RTOG PA'I NGANG LAS, PAm LAS SNA TSOGS PADMA DE'I LTE
BA LA AA LAS ZLA BA DE'I STENG DU T'Am LJANG

GU DE LAS AUTPAL, DE LTAR AUTPAL T'Am GIS MTSAN PA YONGS SU GYUR
PA LAS BDAG NYID SGROL MA SKU MDOG LJANG GU PADMA DANG ZLA BA'I
GDAN LA PHYED KRUNG GIS SKYIL MO KRUNG DU BZHUGS PA, ZHABS G-YAS
BRKYANG BA, PHYAG G-YAS MCHOG SBYIN GYI PHYAG RGYA, G-YON AUTPAL
SNYAN GYI

THAD KAR BZUNG BA, DBU RGYAN DANG SNYAN CHA DANG MGUL RGYAN DANG,
PHYAG GDUB DANG, DPUNG RGYAN DANG, ZHABS GDUB DANG, RIN PO CHES
BRGYAN PA, BAG TZAM G-YAS SU 'GYING BA 'OD ZER SNGO LJANG DANG
BCAS PAR BSGOMS LA, THUGS KA'I T'Am LAS 'OD ZER 'PHROS TE YE

SHES KYI SGROL MA SPYAN DRANGS LAM DU BZHUGS PA LA SNGAR BSTAN
PA'I MCHOD PA RNAMS YID KYIS PHUL, DE NAS BDAG LA GZHUG ,YANG
T'Am GI 'OD KYIS PHYOGS BCU'I SANGS RGYAS DANG, BYANG CHUB SEMS
DPA' THAMS CAD SPYAN DRANGS, MDUN GYI NAM MKHA' LA BZHUGS SU GSOL

LA; SNGAR GYI MCHOD PA YID KYIS PHUL LA, DE RNAMS BDAG LA DBANG
STZOL CIG PAR BSGOM, DE YANG BUM PA LNGA BCUD DANG BCAS PA LHA MO
LNGAS DBANG BSKUR NAS, BUM PA'I CHU DE MAR BLUGS PAS SGRIB PA
BYANG, YAR 'KHYIL BAS SPYI BOR DON YOD GRUB PA BZHUGS PAR BSAM,

DE NAS MI RTOG PA CUNG ZAD BSGOM, SHES PA 'PHRO BA'AM BYING BA NA
LHA'I SKU RIM GYIS BSAM, DE NAS SNYING PADMA 'DAB MA BRGYAD LA,
DBUS KYI ZLA BA LA AOm, SHAR GYI 'DAB MA LA T'A, LHO'I 'DAB MA LA
RE, NUB KYI 'DAB MA LA TUT, BYANG GI 'DAB MA LA T'A, BYANG SHAR
DU

RE, SHAR LHOR TU, LHO NUB TU RE, NUB BYANG DU SV'A H'A BKOD LA
RIM PAS BZLAS SO, ,LAG PA AUTPA LA'I PHRENG BA BGRANG NGO,
,BRGYA'AM STONG BZLAS LA 'PHRO GCOD TZAM NA, YE SHES PA NAM MKHA'
LA BTON LA, BDAG THAL MO SBYAR LA, BDAG GI DGE BA'I RTZA BA

@315A *, ,'DIS BDAG MNGON PAR RDZOGS PAR SANGS RGYAS NAS, SEMS
CAN THAMS CAD KYI DON BYED PAR GYUR CIG ,BDAG SANGS RGYAS MA THOB
PAR LA THEG PA CHEN PO'I CHOS SPYOD CING, SEMS CAN GYI DON BYED
PAR GYUR CIG CES BRJOD LA, GSHEGS SU GSAL LO, ,

SGROL MA'I SGRUB THABS DHA BYANG CHUB SEMS DPA'I ZHAL SNGA NAS
MDZAD PA RDZOGS SO,, ,,PAndI TA TA TH'A GA TA RAKshI TA DANG, BOD
KYI LO TZ'A BA RIN CHEN GRAGS PAS BSGYUR BA'O,, 