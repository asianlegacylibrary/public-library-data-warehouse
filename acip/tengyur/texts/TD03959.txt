@308A *, ,RGYA GAR SKAD DU, KARMA BI BHAm GA N'A MA, BOD SKAD DU,
LAS RNAM PAR 'BYED PA ZHES BYA BA, DKON MCHOG GSUM LA PHYAG 'TSAL
LO, ,DING SANG DUS KYI SKYE BO 'DI DAG GIS, ,MTHO RIS BDE BA DAG
KYANG THOB DKA' NA, ,MYA NGAN 'DAS LA RE BA YOD MIN PAS, ,BDAG
NYID KHO NA DRAN

PHYIR BRI BAR BYA, ,YOD MED RTAG CHAD DANG BRAL BA, ,BDE BA'I
LONGS SPYOD PHUN SUM TSOGS, ,'GRO RNAMS YONGS SU SMIN MDZAD PA,
,DAM PA'I SKYES MCHOG DE LA 'DUD, ,BCOM LDAN 'DAS GANG 'JIG RTEN
DANG 'JIG RTEN LAS 'DAS PA'I CHEN PO LAS KYANG PHUL DU BYUNG
ZHING KHYAD PAR DU 'PHAGS

PA DE LA PHYAG 'TSAL NAS, JI LTAR BYA ZHE NA, LAS DGE BA DANG MI
DGE BA RNAM PAR DBYE BAR BYA STE, MNGON PAR MTHO BA MTHO RIS LHA
DANG MI, ,THOB PAR BYED PA SDOM PA'I TSUL KHRIMS YIN, ,DE NYAMS
GYUR PAS NGAN SONG 'GRO BA NI, ,DMYAL BA YI DAGS BYOL SONG 'DI
DAG GO, ,LHA DANG MI'I GTAM

RGYAS PA 'DI NI 'JIG RTEN GZHAG PA DANG, 'JIG RTEN GDAGS PA DANG,
BYE BRAG TU BSHAD PA CHEN PO'I NANG NAS CHE LONG DU BTUS PA MDZOD
KYI GNAS GSUM PA LA SOGS PAR BLTA BAR BYA'O, ,'DI LTAR TSA BA'I
SEMS CAN DMYAL BA NI 'DZAM BU'I GLING 'DI'I 'OG NA DPAG TSAD KHRI
PHRAG

GNYIS NA SEMS CAN DMYAL BA CHEN PO GNAS SO, ,GZHAN BDUN NI DE'I
STENG NA RIM PA BZHIN DU GNAS SO, ,DE DAG GI TSE'I TSAD KYI RIM
PA NI MI RNAMS KYI LO'I RIM PA RNAMS LA, 'DOD PA'I KHAMS KYI LHA
RNAMS DANG, YANG SOS LA SOGS PA DMYAL BA RNAMS KYI NYIN ZHAG DANG
ZLA BA DANG LO'I

RIM PA RNAMS BSGRES NAS SHES PAR BYA STE, 'DI LTAR MI RNAMS KYI
TSE LO LNGA BCU LA SOGS PA LAS BSGYUR NAS SHES PAR BYA'O ZHES
BSHAD PAS SO, ,GRANG BA'I SEMS CAN DMYAL BA YANG NI TI SE'I 'OG
NA SNGA MA DE DAG GI THAD KA NA GNAS PA STE, DE DAG GI TSE'I TSAD
KYANG YUL DBUS KYI BRES

BCAL BA'I TIL KHAL BRGYAD CUS BYUR BUR BKANG BA'I NANG NAS, SKYES
BU ZHIG GIS LO BRGYA BRGYA NA TIL RE RE PHYUNG BAS ZAD PAR GYUR
PA NA SEMS CAN DMYAL BA CHU BUR CAN GYI TSE ZAD PA YIN TE, 'OG MA
RNAMS KYI TSE NI NYI SHUR BSGYUR RO, ,'DI DAG GI DON YANG CUNG
ZAD TZAM ZHIG MDO LAS BSHAD PA

@308B BRI BAR BYA'O, ,DE LTAR DE DAG DMYAL BA NI, ,BCU DRUG CES
BYA RGAL BAR DKA', ,DRAG PO'I LAS KYIS KUN DU GANG, ,RE RE LA
YANG LHAG BCU DRUG ,RTZIG PA BZHI DANG NGOS BZHI STE, ,RNAM PHYE
RIS SU CHAD PA YIN, ,LCAGS KYI RA BAS KUN NAS BSKOR, ,LCAGS DAG
GIS NI GANG BA

YIN; ,DPAG TSAD BRGYA PHRAG DU MAR NI, ,ME LCE DAG GIS KHYAB PAR
GNAS, ,ZHES BCOM LDAN 'DAS KYIS GSUNGS SO, ,MDZOD LAS KYANG, DE
DAG GI NI NGOS BZHIN, ,ME MAR MUR DANG RO MYAGS DANG, ,SPU GRI
LAM SOGS CHU BO YIN, ,ZHES BSHAD DO, ,SNGON GYI MKHAS PA CHEN PO

KHA CIG NA RE TSA BA LA SOGS PA BDUN PO DE DAG NI MNAR MED PA'I
SEMS CAN DMYAL BA'I G-YAS NGOS DANG G-YON NGOS NA GNAS SO ZHES
ZER RO, ,NYI TSE BA DANG NYE 'KHOR BA'I SEMS CAN DMYAL BA DAG LA
NI GNAS KYI NGES PA MED DE, CHU BO DANG RI DANG MYA NGAM LA SOGS
PA'I THANG DANG STENG

NA GNAS SO, ,GTAM RGYAS PAR NI DRAN PA NYE BAR GZHAG PA DANG,
'JIG RTEN GZHAG PA DANG, 'JIG RTEN GDAGS PA LA SOGS PAR BLTA'O,
,YI DAGS KYI RTZA BA'I GNAS NI RGYAL PO'I KHAB KYI GRONG KHYER
CHEN PO'I 'OG DPAG TSAD LNGA BRGYA NA YOD DE, DE NA YI DAGS KYI
RGYAL PO GSHIN RJE

GNAS SO, ,GZHAN NI DE LAS 'PHROS PA YIN NO, ,GTAM RGYAS PAR NI YI
DAGS KYI RTOGS PA BRJOD PAR BLTA BAR BYA'O, ,BYOL SONG GI RTZA
BA'I GNAS NI RGYA MTSO CHEN PO YIN NO, ,THANG DANG, CHU DANG, RI
DANG, DUR KHROD LA SOGS PA NA NI DE LAS 'PHROS PA YIN TE, RGYAS
PAR NI DE DANG DE DAG TU

BLTA BAR BYA'O, ,GNAS GSUM PO NA BDE BA MED, ,SDUG BSNGAL RGYU
DANG BCAS PA'I GTAM, ,MDO DANG BSTAN BCOS DAG NA GSAL, ,BLO DANG
LDAN PAS BLTA BAR GYIS, ,DMYAL BA DANG, YI DAGS DANG, BYOL SONG
GI SDUG BSNGAL RGYU DANG BCAS PA MDO DANG BSTAN BCOS DAG NA GSAL
LO, ,MI'I

SDUG BSNGAL BRGYA RTZA BCU DAG NI 'PHAGS PA THOGS MED KYIS MDZAD
PA'I YO GA TZ'ARYAR BLTA BAR BYA'O, ,LHA DAG LA NI SDUG BSNGAL
GZHAN NI MED KYI 'ON KYANG 'CHI LTAS LNGA DANG NYE BA'I 'CHI LTAS
LNGA 'BYUNG STE, 'DI LTAR GOS DRI MA 'CHAGS PA DANG, ME TOG GI
PHRENG BA RNYINGS PA DANG, MTSAN KHUNG

@309A *, ,NAS RDUL 'BYUNG BA DANG, LUS LA DRI MA 'BYUNG BA DANG
RANG GI STAN LA MI DGA' BAR 'GYUR RO, ,NYE BA'I LTAS LNGA NI GOS
DANG RGYAN DAG LAS YID DU MI 'ONG BA'I SGRA 'BYUNG BA DANG, LUS
KYI 'OD CHUNG BAR 'GYUR BA DANG, KHRUS BYAS PA'I CHU'I THIGS PA
LUS LA 'CHAGS

PAR 'GYUR BA DANG, G-YO BA'I BDAG NYID CAN YANG BLO YUL GCIG LA
'CHAGS PAR 'GYUR BA DANG, MIG 'BYED PA DANG 'DZUMS PA SRID PAR
'GYUR BA DAG STE, NYE BA LNGA NI MA NGES PA'O, ,SDUG BSNGAL DE
DAG CI LAS BYUNG ZHE NA, LAS NI LCI DANG YANG BA DAG ,YUL DANG
BSAM PA'I DBYE BA

YIS; ,NYAN THOS THEG PA CHEN PO'I LUGS, ,RNAM PA GNYIS SU SHES
PAR BYA, ,LCI BA NI GNYIS TE, YUL GYIS LCI BA DANG, BSAM PAS LCI
BA'O, ,YANG BA YANG DE DANG 'DRA'O, ,DE YANG NYAN THOS DANG THEG
PA CHEN PO'I LUGS KYIS LCI BA DANG YANG BA SO SOR THA DAD PAR
SHES PAR BYA'O, ,DE LA

NYAN THOS KYI YUL GYIS LCI BA NI 'DI LTAR MTSAMS MED PA LNGA LAS
PHA BSAD PA MA GTOGS PA BZHI'O, ,DE LAS KYANG DGE 'DUN GYI 'KHOR
LO'I DBYEN LCI BA'O, ,GZHAN YANG BYAMS PA'I TING NGE 'DZIN LA
SNYOMS PAR ZHUGS PA DANG, RDO RJE LTA BU'I TING NGE 'DZIN DANG,
SRID PA'I RTZE MO'I TING NGE

'DZIN LAS LANGS PA'I RNAL 'BYOR PA DANG, MKHAN PO DANG, SLOB DPON
DANG, DGE SLONG DANG, DGE SLONG MA DANG, PHA DANG MA DANG, SRID
PA THA MA'I BYANG CHUB SEMS DPA' DANG, NAD PA DANG, CHOS SMRA BA
DANG, NGES PA'I SA LA GNAS PA'I BYANG CHUB SEMS DPA' DANG, RGYUN
DU ZHUGS PA DANG, LAN CIG

PHYIR 'ONG BA DANG, PHYIR MI 'ONG BA DANG, DGRA BCOM PA DAG GSOD
PA DANG, DE DAG LA RDEG PA DANG, LCAGS SGROG LA SOGS PAS SDOM PA
DANG, DE DAG GI YO BYAD RKU BA DANG, MCHOD RTEN GYI DANG, DGE
'DUN GYI DANG, CHOS KYI DANG, SANGS RGYAS KYI YO BYAD RKU BA
DANG, GANG ZAG SNGA MA DE DAG DANG,

DKON MCHOG GSUM LA BRDZUN SMRA BA DANG, TSIG RTZUB PO DANG, DE
DAG PHAN TSUN 'BYED PA DANG, TSIGS SU BCAD PA MA YIN PA SMRA BA
NI YUL GYIS LCI BA'O, ,BSAM PAS LCI PA NI LOG PAR LTA BA CHEN PO
SKYES PA DANG YID KYIS NYES PA CHEN PO'O, ,YUL GYIS YANG BA NI
BYOL SONG DANG, DUR

@309B KHROD KYI SHA ZA GSOD PA LA SOGS PA'O, ,BSAM PAS YANG BA NI
DE LAS GZHAN PA RNAMS SO, ,DE LA THEG PA CHEN PO'I YUL GYIS LCI
BA NI 'DI LTAR BLA MA RNAMS DANG, SEMS DANG PO BSKYED PA LA SOGS
PA'I BYANG CHUB SEMS DPA' DANG, PHA DANG MA DANG DE KHO NA NYID
KYI RNAL 'BYOR PA DANG,

RANG GI LHA DANG, DKON MCHOG GSUM LA SOGS PA LA SNGA MA'I TSUL
RNAMS BZHIN DU BYED PA'O, ,DON 'DI NYID LA DGONGS NAS, BCOM LDAN
'DAS KYIS RDO RJE GTZUG TOR ZHES BYA BA RNAL 'BYOR CHEN PO'I
RGYUD LAS 'DI SKAD DU, ,GSANG BA PA'I BDAG PO NYES PAR SPYOD PA
DE DAG NI LCI BAR

GYUR PA DANG, THA MAL PAR GYUR PA'O, ,DE LA PHA MAR GYUR PA LA
SOGS PA GSOD PA DANG, RDEG PA NI LUS KYI NYES PAR SPYOD PA LCI
BA'O, ,SROG GCOD PA LA SOGS PA GZHAN GSUM NI LUS KYI NYES PAR
SPYOD PA THA MAL PA'O, ,DAM PA'I CHOS SPONG BA DANG, LHA RNAMS LA
TSIG RTZUB DO SMRA

BA DANG; PHA MA DANG, BLA MAR GYUR PA LA SOGS PA LA TSIG NGAN PA
SMRA BA NI DAG GI NYES PAR SPYOD PA LCI BA'O, ,SKYES BU 'GA' ZHIG
DAD PAS DGE BA NYAMS SU LEN CING RTZOM PA'I GTAM GYI SKABS SU
'JIG RTEN PHA ROL MED DO ZHES BYA BA'I TSIG 'JIG RTEN LAS 'DAS
PA'I BRDZUN DU SMRA

BA NI NGAG GI NYES PAR SPYOD PA LCI BA'O, ,DGE BA'I BAR CHAD BYED
PA'I TSIG 'KHYAL PA SMRA BA DANG, LKOG 'PHYAS BYED PA DANG, MI
DGE BA'I LAS KYI GTAM RNAMS NI NGAG GI NYES PAR SPYOD PA THA MAL
PA'O, ,YID KYI NYES PAR SPYOD PA NI GSUM STE, DE NYID LAS SEMS
KYI NYES PA DANG,

SEMS LAS BYUNG BA'I NYES PA DANG, MA RIG PA'I NYES PA'O, ,DE DAG
KYANG DGE BA BCU'I LAS KYI LAM DE NYID LA MA CHAGS PA NYID NI
SEMS KYI NYES PAR SPYOD PA'O, ,DREGS PA DANG, NGA RGYAL DANG,
KHRO BA DANG, SEMS CAN RNAM PAR 'JIG PA DANG, 'DOD CHAGS KYI SEMS
KYIS

GZHAN GYI BUD MED LA CHAGS PA DANG, GZHAN GYI SROG 'PHROG PA
DANG, BLA MAR GYUR PA LA SEMS GYA GYU ZHING RAB TU SDANG BA NI
SEMS LAS BYUNG BA'I NYES PA'O, ,DGE BA BCU'I LAS KYI LAM RNAMS
DANG, PHA ROL TU PHYIN PA DRUG 'DOR ZHING BRJED NGAS PA DANG, SOM
NYIR GYUR PA DANG, YID

@310A *, ,SHIN TU RMONGS PAR GYUR PA NI MA RIG PA'I NYES PA SPYOD
PA'O ZHES GSUNGS SO, ,DE LA BSAM PAS LCI BA NI, THEG PA CHEN PO
PA SEMS SNYING RJE'I DBANG DU GYUR PA, SEMS CAN THAMS CAD MI
GTONG BAR RJES SU 'DZIN PAS LCI BA NI, 'DI LTAR ZHE SDANG KHO NA
YIN TE, SLOB

DPON ZHI BA LHA'I ZHAL NAS, BSKAL PA STONG DU BSAGS PA YI, ,SBYIN
DANG BDE GSHEGS MCHOD LA SOGS, ,LEGS SPYAD GANG YIN DE KUN YANG,
,KHONG KHRO GCIG GIS 'JOMS PAR BYED, ,CES GSUNGS SO, ,'DI KHO NA
NYID LCI BA YIN PA'I KHUNGS MANG DU YOD MOD KYI RE ZHIG GZHAG

GO; ;YANG BA'I LAS KYANG TSUL 'DI LAS SHES PAR BYA'O, ,THEG PA
GNYIS PO 'DI DAG TU, ,LCI DANG YANG BA'I LAS RNAMS BSHAD, ,'DOD
CHAGS ZHE SDANG GTI MUG GIS, ,RNAM PA GSUM DU 'GYUR BA'O, ,DE LA
SROG GCOD PA 'DOD CHAGS LAS SKYES PA NI 'DI LTAR LUS KYI YAN LAG
GI

PHYIR RAM, NOR GYI PHYIR RAM, RTZED MO'I PHYIR RAM, BDAG DANG
MDZA' BO YONGS SU BSKYAB PA'I PHYIR SROG GCOD PA'O, ,ZHE SDANG
LAS BYUNG BA NI RTZOD PA DANG KHON GYIS BYAS PA'O, ,GTI MUG MA
LEN PA'I TSE DANG GSOD PA DANG, DANG, RGYAL PO'I CHOS 'DON PA
TSAD MAR BYAS NAS CHOS KYI

BLOS GSOD PA DANG, MI MI BGRUNGS PA DAG LA CHAD PAS BCAD NA RGYAL
PO'I BSOD NAMS KYI SNOD DU 'ONG ZHES ZER NAS GSOD PA LTA BU DANG,
SEN DHA PA DAG 'DI SKAD DU, PHA DANG MA RGAS SAM NAD TSABS PO
CHES THEBS NA GSAD DO, ,SBRUL DANG SDIG PA DANG SBRANG BU TRE MA
BU KA LA SOGS PA NI

RNAMS LA GNOD PA BYED PAS GSAD DO, ,RI DAGS DANG, PHYUGS DANG,
BYA DANG, MA HE LA SOGS PA NI LONGS SPYOD PA'I PHYIR GSAD DO ZHES
ZER BA LTA BU'O, ,MA BYIN PAR LEN PA CHAGS PA LAS BYUNG BA NI,
GANG ZHIG GANG DON DU GNYER BA DES 'PHROG PA'AM, GZHAN GYI RNYED
PA'AM,

BKUR STI'AM, GRAGS PA'I PHYIR RAM, BDAG DANG MDZA' BO YONGS SU
BSKYAB PA'I PHYIR 'PHROG PA'O, ,ZHE SDANG LAS SKYES PA NI SNGAR
BZHIN NO, ,GTI MUG LAS BYUNG BA NI RGYAL PO'I CHOS 'DON PA TSAD
MAR BYAS NAS MI BGRUNGS PA DAG CHAD PAS BCAD NAS 'PHROG PA LTA BU
DANG, BRAM

@310B ZE DAG NA RE 'DI THAMS CAD TSANGS PAS BRAM ZE RNAMS LA BYIN
PA YIN PA LAS, DE LTAR BRAM ZE RNAMS NYAMS PAS RIGS GZHAN SPYOD
DU ZAD MOD, DE BAS BRAM ZE 'PHROG PA NA, RKU BA MA YIN GYI BRAM
ZE BDAG NYID KYI LEN PAR BYED PAR ZAD PAS BDAG NYID KYI ZA BA
DANG, BDAG NYID

'THUNGS PA DANG, BDAG NYID KYI GYON PA DANG, BDAG NYID KYI SBYIN
PA YIN NO ZHES ZER BA LTA BU'O, ,DE LA 'DOD PAS LOG PAR G-YEM PA
'DOD CHAGS LAS BYUNG BA NI GZHAN GYI CHUNG MA LA CHAGS PA'AM,
RNYED PA'AM, BKUR STI'I PHYIR RAM, BDAG GAM MDZA' BO YONGS SU
BSKYAB

PA'I PHYIR MI TSANGS PAR SPYOD PA'O, ,ZHE SDANG LAS BYUNG BA NI
SNGA MA BZHIN NO, ,GTI MUG LAS BYUNG BA NI PAR SIG PA DAG NA RE
MA LA SOGS PA LA NYAL BA DANG, BA LANG PHRENG GI MCHOD SBYIN LA
CHO GA CAN GYI CHU 'THUNG NGO, ,RTZVA GCOD DO, ,MA'I GAN DU NYAL
PO LA 'GRO BA'O, ,SRING MO'I

GAN DU DANG, RUS GCIG PA'I GAN DU 'GRO BAR BYA'O ZHES BYA BA
DANG, BA LANG LA SOGS PA LA YANG SPYAD PAR BYA'O ZHES ZER BA LTA
BU'O, ,DE LTA BAS NA 'DI LTA BU BYUNG BA NA NI, RGYAL PO BZHAD
GAD LTA BU BYED PA DANG, ,BAG MA LEN PA'I TSE DANG GSOD PA DANG,
,NOR KUN 'PHROG TSE BRDZUN

SMRAS GNOD MED DE, ,BRDZUN LNGA LTUNG BAR BYED PA MIN ZHES BSHAD,
,CES ZER BA DANG, GANG YANG LOG PAR LTA BA'I BRDZUN DU SMRA BA'O,
,MI DGE BA LHAG MA DAG KYANG SNGA MA BZHIN NO, ,YID KYI GSUM NI
'DOD CHAGS LA SOGS PA GSUM GYI MJUG TU SKYES PA'O, ,SROG GCOD PA
NI

BSAMS BZHIN DU, ,MA NOR BAR NI GZHAN BSAD NA'O, ,MA BYIN LEN PA
GZHAN GYI NOR, ,MTHU DANG 'JAB BUS BDAG GIR BYED, ,LOG G-YEM
BGROD MIN PA LA 'GRO, ,'DU SHES GZHAN BSGYUR BRDZUN TSIG DON,
,NYON MONGS SEMS KYIS PHA ROL 'BYED, ,TSIG RTZUB PO NI MI SNYAN
PA'O, ,

NGAG 'KHYAL KLU DANG ZLOS GAR DANG, BSTAN BCOS NGAN DANG 'DU
'DZI'I GTAM, ,BRNAB SEMS GZHAN GYI NOR LA CHAGS, GNOD SEMS SEMS
CAN LA SDANG BA'O, ,RGYU 'BRAS MED ZER LO LTA'O, ,DE LTAR THEG PA
CHEN PO'I 'DI LTAR YIN TE, DE YANG RNAM PAR SNANG MDZAD MNGON PAR
BYANG CHU

@311A *, ,PA'I RGYUD LAS BCOM LDAN 'DAS KYIS BKA' STZAL PA, BYANG
CHUB SEMS DPA' CHED DU BSAMS NAS SROG GCOD PA LAS SLAR LDOG PAR
BYA'O, ,DBYUNG BA SPANG ZHING KHON DU 'DZIN PA YANG SPANG BAR
BYA'O, ,DES BDAG NYID LA JI LTA BA DE BZHIN DU GZHAN GYI SROG
KYANG YONGS

SU BSRUNG BAR BYA'O, ,MA BYIN PAR LEN PA LAS SLAR LDOG PAR BYA
STE, DES GZHAN GYIS YONGS SU BZUNG BA'I LONGS SPYOD LA CHAGS PA
BSKYED PAR YANG MI BYA NA, GZHAN GYIS YONGS SU BZUNG BA'I LONGS
SPYOD LA MA BYIN PAR LEN PA LTA CI SMOS, 'DOD PAS LOG PAR G-YEM
PA LAS LDOG PAR

BYA STE; DES GZHAN GYIS YONGS SU BZUNG BA'I CHUNG MA DANG, RIGS
DANG, MTSAN MA DANG, CHOS KYIS BSRUNGS PA RNAMS LA CHAGS PA
BSKYED PAR YANG MI BYA NA, YAN LAG MA YIN PAR SPYOD PA DANG,
DBANG PO GNYIS SPROD PA LTA CI SMOS, BRDZUN DU SMRA BA LAS LDOG
PAR BYA STE, DES CHED DU BSAMS

NAS GANG GIS SANGS RGYAS KYI BYANG CHUB SLU BAR 'GYUR BA'I BRDZUN
GYI TSIG SROG GI PHYIR YANG SMRA BAR MI BYA'O, ,TSIG RTZUB PO LAS
LDOG PAR BYA STE DES SEMS CAN RNAMS LA MNYEN PA DANG, 'JAM PA
DANG, YID LA 'BAB PA DE LTA BU'I TSIG SMRA BAR BYA'O, ,DE CI'I
PHYIR ZHE NA, GSANG PA'I BDAG PO BYANG

CHUB SEMS DPA' SEMS CAN THAMS CAD KYI DON BYA BA'I THOG MAR 'GRO
BA NI TSIG SNYAN PA YIN PA'I PHYIR RO, ,PHRA MA LAS LDOG PAR BYA
STE, DE CI NAS KYANG DBYEN DU MI 'GYUR BA'I TSIG DE DANG, GNOD
PAR MI 'GYUR BA'I TSIG DE LTAR BSGRUB PAR BYA'I BYANG CHUB SEMS
DPA' RNAMS NI SEMS CAN DBYE BA LA

ZHUGS PA MA YIN NO, ,TSIG 'KHYAL PA LAS LDOG PAR BYA STE, DES YUL
DANG DUS DANG DON DANG LDAN PA'I RJES SU 'JUG PAS SEMS CAN THAMS
CAD LA YID DU 'ONG BA DANG RAN PAR SPYOD PA'I TSIG SMRA BAR
BYA'O, ,DE CI'I PHYIR ZHE NA, BYANG CHUB SEMS DPA' NI TSIG BZANG
PO DANG LDAN PA'I PHYIR RO, ,BRNAB

SEMS LAS LDOG PAR BYA STE, DES GZHAN GYI LONGS SPYOD DANG GZHAN
GYI NOR LA CHAGS PA'I SEMS KYANG BSKYED PAR MI BYA'O, ,DE CI'I
PHYIR ZHE NA, BYANG CHUB SEMS DPA' NI SEMS MA CHAGS PA YIN NO,
,GAL TE BYANG CHUB SEMS DPA' BDAG SEMS CHAGS NA THAMS CAD MKHYEN
PA NYID KYI SGO'I PHYOGS

@311B GCIG LAS NYAMS PAR 'GYUR RO, ,GSANG BA PA'I BDAG PO BYANG
CHUB SEMS DPA'I RAB TU DGA' BA BSKYED PA DES 'DI LTAR BSAM PAR
BYA STE, GANG DAG GIS BYA DGOS PA DE DANG DES RANG 'BYOR PAR GYUR
PA DE LEGS SO SNYOM NAS SEMS CAN DE DAG GI LONGS SPYOD DE DAG
CHUD MI ZA BA LA YANG DANG YANG DU DGA' BA

BSKYED PAR BYA'O, ,GSANG BA'I BDAG PO GZHAN YANG GNOD SEMS LAS
LDOG PAR BYA STE, DES THAMS CAD DU BZOD PA DANG LDAN PA DANG,
BYAMS PA DANG, KHONG KHRO BA MED CING SEMS SNYOMS PAR BYA'O, ,DES
MDZA' BO LA JI LTA BA BZHIN DU DGRA LA YANG DE BZHIN DU BYA'O,
,DE CI'I PHYIR ZHE NA, BYANG CHUB SEMS

DPA' NI YID KYI GNAS NGAN LEN DANG LDAN PA MA YIN GYI BYANG CHUB
SEMS DPA' NI RANG BZHIN GYIS BSAM PA YONGS SU DAG PA YIN NO,
,GSANG BA'I BDAG PO DE LTA BAS NA BYANG CHUB SEMS DPA' GNOD SEMS
DANG BRAL BAR BYA'O, ,GSANG BA'I BDAG PO GZHAN YANG BYANG CHUB
SEMS DPA' LOG PAR LTA BA

LAS LDOG PAR BYA STE, DES YANG DAG PA'I LTA BA DANG, 'JIG RTEN
PHA ROL LA 'JIGS PAR LTA BA DANG, G-YO MED PA DANG, GYA GYU MED
PA DANG, DRANG BA DANG, SANGS RGYAS DANG CHOS DANG DGE 'DUN DAG
LA BSAM PA DES PAR BYA'O, ,DE CI'I PHYIR ZHE NA, GSANG BA'I BDAG
PO LOG PAR LTA BA NI BYANG CHUB SEMS DPA'I

KHA NA MA THO BA CHEN PO STE, DGE BA'I RTZA BA THAMS CAD GCOD PAR
'GYUR RO, ,'DI NI MI DGE BA'I RTZA BA THAMS CAD KYI PHYI MO'O,
,GSANG BA'I BDAG PO DE LTA BAS NA THA NA BZHAD GAD TZAM DU YANG
LOG PAR LTA BA SKYED PAR MI BYED PA'O ZHES GSUNGS SO, ,YUL DANG
BSAM PA NYON MONGS DANG, ,DUS DANG GRANGS DANG

YAN LAG SOGS, ,CHUNG DANG 'BRING DANG CHEN PO STE, ,RNAM PA GSUM
DU SHES PAR BYA, ,LAS KYI LAM BCU PO DE DAG KYANG YUL LA SOGS PA
DE DAG GI DBANG GIS CHUNG NGU DANG 'BRING PO DANG CHEN POR 'GYUR
RO, ,DE LA YUL GYIS 'GYUR BA NI SNGAR JI SKAD BRJOD PA'I TSUL DE
LAS SHES PAR BYA'O, ,DE LA BSAM

PAS GSUM DU 'GYUR BA NI, ,MI SHES PAS BYAS PA NI CHUNG NGU'O,
,BAG MED PAS BYAS PA NI 'BRING PO'O, ,MA GUS PAS BYAS PA NI CHEN
PO'O, ,DE LA NYON MONGS PAS GSUM DU 'GYUR BA NI 'DOD CHAGS LA
SOGS PA'I NYON MONGS PA CHUNG DU DANG 'BRING DANG CHEN POS SROG
GCOD PA LA SOGS PA'I LAS KYANG DE BZHIN

@312A *, ,DU BYED PA'O, ,DE LA DUS KYIS 'GYUR BA NI SBYOR BA
DANG, DNGOS GZHI DANG, MJUG RNAMS LAS GCIG DANG LDAN PA NI CHUNG
BA'O, ,GNYIS DANG LDAN PA NI 'BRING PO'O, ,DE DAG GSUM GA RDZOGS
PA NI CHEN PO'O, ,DE LA LAS KYI LAM BCU PO DE DAG GRANGS KYIS
'GYUR BA NI LAN GCIG BYAS PA 'DI CHUNG

BA'O; ,LAN GNYIS BYAS PA NI 'BRING PO'O, ,LAN GSUM PHAN CHAD BYAS
PA NI CHEN PO'O, ,DE LA YAN LAG GI 'GYUR BA NI SROG GCOD PA LA
SOGS PA DE DAG GI YAN LAG PHAL CHER MA TSANG BA NI CHUNG BA'O,
,PHAL CHER TSANG BA NI 'BRING PO'O, ,THAMS CAD RDZOGS SHING TSANG
BA NI CHEN PO'O, ,SOGS ZHES BYA BA NI

SROG GCOD PA LA SOGS PA DE DAG LAS GANG YANG RUNG BA LAN CIG BYAS
PA TZAM NI CHUNG BA'O, ,DE LA 'GYOD PA MED PA NI 'BRING PO'O, ,DE
LA GNYEN PO BSTEN PA NI CHEN PO'O, ,BSDAM PAR BYA BA NI CHUNG
NGU'O, ,BSHAGS PAR BYA BA NI 'BRING PO'O, ,PHAM PA NI CHEN PO'O,
,RTZED MO DANG GZHAN GYI G-YAM LA RGYUGS KYIS BYAS PA

NI CHUNG NGU'O, ,RANG NYID LA NYON MONGS PA DANG NYES PA MED
KYANG DPYA ZHING GZHAN GYI SDIG PA BYED PA'I RKYEN BYED PA NI
'BRING PO'O, ,RANG NYID LA NYES PA YOD CING GZHAN GYIS SPYAD PA
NI CHEN PO'O, ,GZHAN YANG SDIG PA'I GROGS PO DANG MI DGE BA'I
BSHES GNYEN GYI DBANG GIS RANG DBANG MED PAR BYAS PA NI CHUNG
NGU'O, ,

GRAGS PA SNYAN PA'I PHYIR BYAS PA NI 'BRING PO'O, ,RNAM PAR SMIN
PA LA MI 'JIGS PA NI CHEN PO'O, ,GZHAN YANG LAS KYI LAM BCU PO
'DI DAG GI DON RGYAS PA NI 'PHAGS PA DRAN PA NYE BAR GZHAG PA LA
SOGS PA'I MDO SDE DANG, SLOB DPON BRAM ZE CHOS LDAN RAB 'BYOR
DBYANGS KYIS MDZAD PA DANG, 'PHAGS

THOGS MED KYIS MDZAD PA'I RNAM PAR GTAN LA DBAB PA BSDU BA LA
SOGS PA'I YO GA TZ'A RYA'I SA CHEN POR BLTA'O, ,GZHAN YANG, BSAMS
BZHIN PA DANG RDZOGS PA DANG, ,MI 'GYOD GNYEN PO MED PA DANG,
,'KHOR DANG RNAM PAR SMIN PA LAS, ,BSAGS PA'I LAS ZHES BYA BA
YIN, ,YANG 'KHOR PA'I

LAS NI LCI GANG DANG, ,NYE BA GANG DANG GOMS PA GANG, ,SNGON BYAS
DE DAG GANG YIN LAS, ,SNGA MA SNGA MA RNAM SMIN 'GYUR, ,YANG,
SHIN TU YID LA GCAGS PA DANG, ,LAS DE GSAR DU BYAS PA DANG, ,YANG
DANG YANG DU BYAS PAS GOMS, ,DE LAS GANG RUNG SNGAR MYONG 'GYUR,
,MTHONG BA'I CHOS LAS

@312B MYONG 'GYUR DANG, ,SKYES NAS MYONG BAR 'GYUR BA DANG, ,LAN
GRANGS GZHAN DU MYONG 'GYUR DANG, ,MYONG PAR 'GYUR BAR MA NGES
PA'O, ,LAS NI DKAR DANG GNAG PA DANG, ,'DRES MA'I LAS DANG RNAM
PA GSUM, ,MDO DANG BSTAN BCOS DAG NA GSAL, ,DE BAS NA, LAS RNAMS
BSKAL PA BRGYAR YANG NI, ,CHUD MI ZA BA DES BSAGS

NAS; ,SMIN NAS LUS CAN RNAMS LA NI, ,'BRAS BU NYID DU STON PAR
BYED, ,CES BYA STE DE LTA BU LA YANG NGES PAR YID CHES PAR BYA'O,
,'GRO BA RGYUD LNGA'I SEMS CAN THAMS CAD DAG ,'DZAM GLING 'DIR
SKYES DGE BA BCU SPYAD DE, ,MTHAR GYIS BLA MA BZANG PO BSTEN BYAS
NAS, ,ZAG PA MED PA'I TSUL KHRIMS THOB GYUR CIG, ,LAS

RNAM PAR 'BYED PA ZHES BYA BA, SLOB DPON MKHAS PA CHEN PO DPAL
MAR ME MDZAD YE SHES KYIS MDZAD PA RDZOGS SO,, ,,RGYA GAR GYI
MKHAN PO DE NYID DANG, ZHU CHEN GYI LO TZ'A BA DGE SLONG TSUL
KHRIMS RGYAL BAS BSGYUR CING ZHUS TE GTAN LA PHAB PA,, 