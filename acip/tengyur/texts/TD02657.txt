@310A `, ,MI 'KHRUGS PA'I SGRUB THABS
BZHUGS,,

#, ,MI 'KHRUGS PA LA PHYAG 'TSAL TE, ,DE YI SGRUB THABS BRI BAR
BYA, ,RGYUD LAS RIGS KYI BU ZHES PA, ,SGRUB PA PO YI MTSAN NYID
DE, ,DAL 'BYOR THEG CHEN RIGS CAN NO, ,SNYING RJE SHES RAB LON
TAN LDAN, ,BYAMS DANG SNYING RJE LDAN PA DANG, ,DAD CING BLA MA
LA GUS DANG, ,SKYABS

SU SONG ZHING SEMS BSKYED PA, ,DAM TSIG SDOM LDAN DBANG THOB PAS,
,LAS KYI CHO GA SHES NAS NI, ,DGON PA'I GNAS SAM GRONG GI MTHAR,
,LAS BYAS BDE BA'I STAN LA 'DUG ,KHRUS BYAS GTZANG MA'I GOS CAN
GYIS, ,BDUN PO RNAM PAR DAG PA DANG, ,TSAD MED BZHI SOGS LDAN PAR

BSGOM, ,CHOS RNAMS THAMS CAD BDAG MED PAR, ,SEMS KYIS BSGOM PAR
BYAS NAS NI, ,AA LAS ZLA BA'I DKYIL 'KHOR BSAM, ,RANG GI SA BON
DBUS BSAMS NAS, ,DAM TSIG DAG DANG PHYAG RGYA DANG, ,BSAM ZHING
DE BZHIN NYID DU BYA, ,RNAL 'BYOR PAS NI BSGYUR BAR BYA, ,LHA YI

RNAL 'BYOR TSUL DU BSGYUR, ,DE NAS RANG GI SA BON DANG, ,PHYAG
RGYA PHYAG RGYAS DE BYIN BRLAB, ,LHA YI GO RIMS JI BZHIN DU,
,SANGS RGYAS RNAMS KYIS DBANG BSKUR RO, ,RANG NYID RANG GI LHAR
BSGOMS NAS, ,MI 'KHRUGS MDUN NAM SPYI BOR BSAM, ,BDAG NYID MI
'KHRUGS PAR BSGOMS

NAS; ,DE NYID GSUM SOGS RANG DANG GZHAN, ,BUM PA MCHOD RTEN LA
SOGS NANG, ,RGYA MTSO PADMA ZLA BA LA, ,DAD PA DANG NI DAM TSIG
GIS, ,TSUR GSHEGS TSUR GSHEGS BCOM LDAN 'DAS 'DIS, ,BDAG GI MCHOD
PA BZHES NAS KYANG, ,MCHOD PAS BDAG LA DGYES PAR MDZOD, ,AOm
BIGHN'ANTA

@310B KRiTA H'Um PHAt, ,THAL SBYAR SOR MO GNYIS PHYIR BSKYED, ,TA
TH'A GA TODBHA B'A YA SV'A H'A, ,DZA: H'Um BAm HO: SA DE NYID
GDAN LA BZHUGS PA LA, ,MCHOD DANG BSTOD DANG BZLAS PA BYA, ,SGRA
DANG SEMS DANG GZHI LA GZHOL, ,LAN LAG BZHI DANG DMIGS PA GSUM,
,GZHAN DON BSNYEN PA BYED PA NI, ,GRANGS DANG

DUS DANG MTSAN MA'O, ,DNGOS GRUB BSGRUB BYA'I BZLAS PA NI, ,DAG
DANG SHIB BU RDO RJE BZLAS, ,YID KYI BZLAS BRJOD BCAS PA BZHI,
,ME DANG SGRA DANG SGRA MTHA' GSUM, ,BRJOD PA MED PA'I BSAM GTAN
TE, ,THUN GSUM DAG TU BZLAS PA DANG, ,BSTOD NAS MCHOD PAR GTOR MA
GTANG, ,YE

SHES GSHEGS DANG DAM TSIG BSDU, ,MI GNAS BSOD NAMS STER BAR BYED,
,SGRA MTHAR THAR BA STER BAR BYED, ,BCOM LDAN 'DAS MI 'KHRUGS PA
BYON NAS ZHES PAS RANG LHAR BSGOMS PA'I RNAL 'BYOR PAS SPYAN
DRANG BA DANG, ,MCHOD PA DANG BSTOD PA DANG, BZLAS PA DANG, BSGOM
PA BYAS

PAS DNGOS GRUB STZOL BAR GYUR PA'O, ,CHOS NYID MNYAM PA NYID LAS
MA G-YOS KYANG, ,THUGS RJES GTAN DU MYA NGAN MI 'DA' ZHING,
,PHRIN LAS RNAM BZHIS 'GRO BA'I DON MDZAD PA, ,BCOM LDAN MI
'KHRUGS PA LA PHYAG 'TSAL BSTOD, ,BZLAS BRJOD ME LA TSUL KHRIMS
RLUNG GIS SBAR, ,

BRTZOM [*BRTZON?] 'GRAS CHEN PO'I ME LCES SDIG PA SREG ,NYI MA ME
SHEL ZHUGS LA ME 'BYUNG LTAR, ,MI YI LUS LA DNGOS GRUB STZOL BAR
MDZAD, ,'DI NYID BZHIN NOR BU RIN CHEN LTAR, ,SPYI BO'I GTZUG TU
KUN GYIS BKUR BAR 'OS, ,NGAN SONG RNAM SEL THAR LAM 'DIS 'GRUB
BO, ,RANG GZHAN MDUN

DU BSGOMS KYANG DNGOS GRUB STER, ,MGON PO MI 'KHRUGS BA SGRUB
PA'I THABS SLOB DPON DZEE T'A RIS MDZAD PA RDZOGS SO,, ,,BLA MA
MNYAN GYIS RANG 'GYUR DU MDZAD PA'O,, 