@244A #, ,RGYA GAR SKAD DU, DRishtI SAm

KshIPTA N'A MA, BOD SKAD DU, LTA BA MDOR BSDUS PA ZHES BYA BA,
RDO RJE MKHA' 'GRO LA PHYAG 'TSAL LO, ,THAMS CAD MKHYEN NYID
SKYOB PA'I GTZO, ,'GRO BA'I MGON LA PHYAG 'TSAL LO, ,LUNG DANG
RIGS PA'I RJES 'BRANGS NAS, ,DNGOS DON BSDUS TE GTAN LA DBAB,
,SNANG ZHING SRID

PA'I CHOS RNAMS KUN, ,RANG RIG SEMS NI GUD NA MED, ,SNANG ZHING
GSAL BA YIN PA'I PHYIR, ,DPER NA RANG RIG NYAMS MYONG ZHIN, ,GAL
TE SEMS DE MA YIN NA, ,'BREL PA MED PHYIR MI SNANG THAL, ,DE LAR
KUN RDZOB GTAN LA DBAB, ,CHOS KUN SEMS LA GNAS ZHES GSUNGS, ,

@244B CHOS KYI DNGOS GZHI SEMS NYID DE, ,RIGS PA BZHI SOGS KYIS
DPYAD KYANG, ,DNGOS PO SGRA YI CHA TZAM MED, ,DPER NA NAM MKHA'I
PADMA BZHIN, ,DE LTAR YOD PA MA GRUB PHYIR, ,MED PA CUNG ZAD GRUB
MI 'GYUR, ,PHAN TSUN LTOS PA NYID KYI PHYIR, ,TSU ROL MA GRUB PHA
ROL BZHIN, ,YOD MED

GNYIS KA MA YIN TE, ,SO SO NYID DU BKAG PHYIR RO, ,GNYIS KA MED
PA MA YIN TE, ,YOD MED DNGOS SU 'GAL BA'I PHYIR, ,LUS CAN YANG NI
MA YIN LA, ,LUS CAN MIN PA MI SRID PHYIR, ,DES NA SPROS PA THAMS
CAD BRAL, ,DE LTAR DON DAM GTAN LA DBAB, ,SEMS NI NAM MKHA'

LA GNAS GSUNGS, ,RANG RIG SPROS BRAL DE NYID KYANG, ,SNANG ZHING
STONG LA STONG ZHING SNANG, ,DE PHYIR SNANG STONG DBYER MED DE,
,DPER NA CHU YI ZLA BA BZHIN, ,DE LTAR GNYIS MED GTAN LA DBAB,
,NAM MKHA' CI LA'ANG MI GNAS GSUNGS, ,RANG BZHIN SPROS BRAL DE
NYID NI, ,RIG PA YIN

PHYIR GSAL BA'O, ,RANG RIG MIN PHYIR MI RTOG STE, ,RANG RIG RANG
LA RTOG MI SRID, ,RNAM PAR RTOG BYA MIN PA'I PHYIR, ,SEMS DE'I
RANG BZHIN MI RTOG NYID, ,GSAL BA MI RTOG YE SHES TE, ,DPER NA
BDE GSHEGS YE SHES BZHIN, ,DES NA SEMS NYID 'OD GSAL LA, ,SEMS NI

YE SHES YIN RTOGS NA, ,SANGS RGYAS GZHAN DU MI BTZAL GSUNGS, ,'ON
KYANG SEMS DE GLO BUR GYI, ,RNAM RTOG DRI MAS NYON MONGS TE, ,CHU
DANG GSER DANG NAM MKHA' LTAR, ,GNAS SKABS DAG DANG MA DAG GNYIS,
,RANG BZHIN 'OD GSAL SEMS DE DANG, ,GLO BUR RNAM RTOG

DRI MA NYIS, ,GCIG GAM THA DAD GANG YIN PA, ,SHIN TU ZAB PA CHEN
PA NYID, ,SHIN TU ZAB PHYIR MKHAS PAS DPYOD, ,BSHAD PA YOD KYANG
MA BRIS SO, ,STONG PA DE NYID RIG PA SES, ,BYANG CHUB SEMS KYANG
DE NYID DO, ,SANGS RGYAS RIGS KYANG DE NYID YIN, ,BDE GSHEGS

SNYING PO DE NYID DE, ,DE BZHIN PA YI RO MYANG BAS, ,BDE BA CHEN
PO'ANG DE NYID YIN, ,GSANG SNGAGS ZHES PA'I NYID DO, ,THABS DANG
SHES RAB DE NYID LA, ,ZAB DANG RGYA CHE DE NYID YIN, ,KUN BZANG
YAB YUM DE NYID DO, ,NANG STONG DBYINGS DANG YE SHES LAS, ,YE
SANGS RGYAS ZHES DE LA BYA, ,

@245A *, ,DRI MA DANG BCAS RANG RIG DE, ,DE YANG GZHAN LA MI LTOS
PHYIR, ,RANG BYUNG YE SHES DE NYID DO, ,'KHOR BA'I DNGOS GZHI DE
NYID DE, ,MYA NGAN 'DAS PA'ANG DE NYID YIN, ,DBU MA CHEN MO'ANG
DE NYID DO, ,MTHONG BAR BYA BA DE NYID DO, ,BSGOM PAR BYA BA'ANG
DE NYID DO, ,THOB

PAR BYA BA'ANG DE NYID DO, ,TSAD MA'I BDEN PA'ANG DE NYID YIN,
,RGYU DANG THABS DANG 'BRAS BU YI, ,RGYUD NI RNAM GSUM GRAGS PA
DANG, ,GZHI LAM 'BRAS BUR GRAGS PA DANG, ,DE NYID KYI NI GNAS
SKABS SO, ,RGYU RKYEN RTZA BA KUN GZHI DANG, ,'KHOR BA JI SRID
PHUNG PO DANG, ,

GZHAN DBANG SHES PA LA SOGS GRAGS, ,AE MA HO, ,SEMS NYID DRI MA
DANG BCAS DE, ,RNAM 'PHRUL 'GRO BA DRUG LA SOGS, ,NAM MKHA'I
KHAMS KYI MTHA' KLAS PAR, ,SDUG BSNGAL 'KHRUL 'KHOR BSAM LAS
'DAS, ,RNAM RTOG DRI MA DANG BRAL BA'I, ,RANG RIG

SPROS BRAL DE NYID NI, ,MIG NAS MYA NGAN LAS 'DAS PA YIN, ,RDO
RJE SEMS DPA' 'ANG DE NYID YIN, ,SANGS RGYAS DRUG PA'ANG DE NYID
DO, ,RIGS DRUG PA'ANG DE NYID DO, ,'JAM DPAL GZHON NU'ANG DE NYID
YIN, ,RNAM PAR SNANG MDZAD DE YIN TE, ,CHOS KYI SKU DANG BDE CHEN
DANG, ,ZUNG

'JUG CES PA DE NYID DO, ,BZHI PA'I DBANG YANG DE YIN TE, ,LHAN
CIG SKYES DGA' DE NYID DO, ,RANG BZHIN DAG PA'ANG DE NYID LA, ,DE
LA SOGS PA MDO RGYUD LAS, ,RNAM GRANGS THA SNYAD GRAGS PA RNAMS,
,PHAL CHER DE LA BRTEN PA YIN, ,JI LTAR RIGS PAR SPYAR BAR BYA, ,

AE MA HO, ,SEMS NYID RI MA MED PA DE'I, ,RNAM 'PHRUL GZUGS SKUR
BSDUS PA YI, ,ZHING KHAMS RNAM PAR DAG PA DANG, ,DKYIL 'KHOR RNAM
'PHRUL LA SOGS PA, ,NGO MTSAR DNGOS GZHI DE NYID DE, ,NAM MKHA'I
MTHA' KLAS KHYAB PAR SNANG, ,RANG SEMS DE LA RMONGS PA

YI, ,PHYI ROL MU STEGS BA DAG GIS, ,BDAG DANG GTZO BO LA SOGS
ZHES, ,GRUB MTHA' LOG PA'I RGYA MTSOR ZHUGS, ,RANG GI SDE PA NYAN
THOS DANG, ,RANG RGYAL SEMS TZAM BA DAG GIS, ,GZUNG 'DZI GNYIS SU
'DZIN PA DANG, ,GNYIS MED YANG DAG NYID DU RTOGS GZHAN

@245B YANG RNAM BDEN RNAM BRDZUN SOGS, ,RNAM RTOG DRA BAR CHUD
PAR 'GYUR, ,DE LTAR LTA BA MA NOR NA, ,BSGOM PA DANG NI SPYOD PA
DAG ,DNGOS DANG MTHUN PAS BYANG CHUB THOB, ,DKYUS BSTAN PA YI RTA
BZHIN NO, ,LTA BA DNGOS DANG MA MTHUN NA, ,BSGOM DANG SPYOD PA
'KHRUL 'GYUR BAS, ,

'BRAS BU JI BZHIN MI 'THOB STE, ,DMUS LONG DMIGS BU MED PA BZHIN,
,DON DNGOS RGYA MTSO LTAR ZAB PAS, ,KHRON PA'I SBAL 'DRA BDAG GI
BLOS, ,DPYOD PAS GANG RNYED GAL LA 'GYUR, ,NONGS GYUR MKHAS LA
BZOD PAR GSOL, ,'DI BYAS DGE BA GANG YIN PAS, ,SKAL LDAN SKYE BO

DAM PA YI, ,'KHRUL BA'I DRI MA RAB SPANGS NAS, ,RTOGS PA'I SHES
BA SKYE BAR SHOG ,RJE NA RO BA'I LTA BA MDOR BSDUS PA ZHES BYA BA
RDZOGS SO,, ,,LO TZ'A BA MAR PA CHOS KYI BLO GROS KYI BSGYUR
CING ZHUS PA'O,, 