@90B #, ,RGYA GAR SKAD DU, BO DHI SATVA TZ'ARYA AA
BA T'A RA DU RA BA BO DHA NA NI, YA N'A MA GRANTH'A, BOD SKAD DU,
BYANG CHUB SEMS DPA'I SPYOD PA LA 'JUG PA'I RTOGS PAR

DKA' BA'I GNAS GTAN LA DBAB PA ZHES BYA BA'I GZHUNG, SANGS RGYAS
DANG BYANG CHUB SEMS DPA' THAMS CAD LA PHYAG 'TSAL LO, ,YUN RING
DAD DANG BRTZON PA'I STOBS KYIS BSAM GTAN MCHOG LA RAB GZHOL
ZHING, ,GANG GI SPYI GTZUG MCHOG GIS 'JAM DBYANGS

ZHABS KYI PADMA LA REG PA, ,SA STENGS 'JAM DBYANGS GNYIS PA YIN
ZHES MKHAS PA RNAMS KYIS BSTOD PA BSTAN BCOS RTZOM PA PO, ,BSTOD
PHYIR BDAG GI YID KYIS DAD PA'I ME TOG SNYIM PA BKANG BAS 'THOR,
,DAD PA MED PA DGRA YI RTZA BA SHES RAB ZHAN PA 'CHI BDAG

@91A *, ,ZHAGS PA NYID, ,DE PHYIR DAD MED DGRA YI DBANG SONG BLUN
PA'I ZHAGS PAR CHUD PA RNAMS, ,'JAM DBYANGS GSUNG GI BDUD RTZI
SNYAN GYI SNOD KYIS GSOL NAS GTOR BA YI, ,GZHUNG MCHOG SMOD BYED
DE DAG RNAMS LA BRTZE PHYIR 'KHRUL PA'I GNAS RNAMS

BSHAD; ,'DI NA BSTAN BCOS RTZOM PA NI GNYIS TE, SDE BA SBYOR LHUR
LEN PAS GZHUNG MDZES PA GCOR BYED PA BTZUN PA ZLA GRAGS LA SOGS
PA DANG, ,PHAN 'DOGS PA LHUR LEN PAS SEMS 'DUL BA GTZO BOR BYED
PA SLOB DPON LUN DHA KA LA SOGS PA'O, ,DE LA SLOB DPON ZHI BA'I

LHA 'DI NI PHAN 'DOGS PA LHUR LEN PA YIN GYIS, SDEB SBYOR DANG
SNYAN NGAG LA SOGS PA GTZO BOR BYED PA MA YIN TE, DE'I PHYIR
BYANG CHUB KYI SPYOD PA LA 'JUG PA 'DIR SDEB SBYOR DANG 'GAL BA
DANG, SNYAN NGAG DANG, RKYANG PA DANG, SPEL BA LA SOGS PA MA
BYUNG BAS NI

SPANG BAR BYA BA MA YIN PAR SHES PAR BYA'O, ,DE LTAR YIN DU ZIN
KYANG 'DI LA DGOS PA LA SOGS PA MED DO ZHES BSAM PAR MI BYA STE,
JI LTAR BKOD PA'I GZHUNG NI BYANG CHUB SEMS DPA'I SPYOD PA PHA
ROL TU PHYIN PA DRUG GI BDAG NYID STON PA LA 'JUG PAS 'BREL PA
DANG

BCAS PA'I BRJOD PAR BYA BA DANG, RJOD PA'I NGO BO GNAS LA, DE LTA
BU'I TSUL GYIS BYANG CHUB SEMS DPA' DE DAG GIS RANG GI SPYOD PA
PHA ROL TU PHYIN PA DRUG GI PHYOGS RTOGS TE, RTOGS PA DANG RJES
SU MTHUN PAR BSGRUBS PAS SANGS RGYAS KYIS THOB KYI BAR GYI DGOS
PA GRUB NAS, SRID

PA JI SRID DU 'GRO BA LA PHAN PAR GNAS PA DGOS PA'I YANG DGOS PA
NYID LA GNAS SO, ,DE LTAR YANG GSUNGS PA GZHAN DON PHUN SUM TSOGS
PA SANGS RGYAS KYI 'BRAS BU'I GTZO BOR BSHAD PA STE, SANGS RGYAS
NYID SOGS DE LAS GZHAN, ,DE YI DON GYI 'BRAS BUR BSHAD, ,

CES SO; ,DE BAS NA 'DI'I DGOS PA LA SOGS PA NI GZHUNG GI MING
NYID KYIS BSTAN TE, BYANG CHUB SEMS DPA'I SPYOD PA LA 'JUG PA
ZHES BYA BAS NI, 'BREL BA DANG BCAS PA'I BRJOD BYA BSTAN LA, MA
'KHRUL PAR BKROL BA LA SOGS PA YOD PAS NA DGOS PA LA SOGS PA'I
DON

@91B CHEN PO NYID MED PA MI SRID PA'I PHYIR RO, ,YANG NI SLOB
DPON DNGOS GRUB THOB PA DANG, BDEN PA GZIGS PA'I TSIG LA NI DGOS
PA LA SOGS PA MED PAR DOGS PA MI RIGS PAS SLOB DPON GYI ZHAL SNGA
NAS NI PHYAG 'TSAL BA'I DNGOS GRUB BRNYES PA NYID PAS DE DGOS PA
LA SOGS PA BLON

PO RNAMS 'BA' ZHIG LA BSNYAD PAR ZAD DO, ,BDEN PA GZIGS PA RNAMS
KYI TSIG LA YANG DGOS PA MED PAR RTOG NA DE'I GZUNG BAR MI NUS PA
STE, JI LTAR ZLA BA GRAGS PAS GSUNGS PA, THOS PA NYUNG ZHING NGA
RGYAL LDAN, ,RTZA BA MED PAR MANG DU SMRA, ,RJES SU BZUNG BAR MA
NUS PA, ,

TZANDAN ZHES BYA'I GANG ZAG GO, ,ZHES SO, ,DE LTAR BYANG CHUB
SEMS DPA'I MA DAD PA DANG, THE TSOM GYI DRA BA DANG BRAL BA DANG,
SLOB DPON GYI BKA' LUNG LA GUS PAS SHES PAR 'DOD PA DAG GIS 'DI
KHONG DU CHUD PAR BYA'O, ,BSTAN BCOS 'BYUNG BA'I RGYU NYID DANG,
PHA ROL TU PHYIN

PA DRUG BSNYAD PA DANG, BKA' DRIN RJES SU DRAN PA'I PHYAG 'TSAL
BA DANG ZHES BYA BA GSUM PO NI BSTAN BCOS 'DI'I LUS YIN PAR SKYE
BO CHEN PO DAG BZHED DO, ,JI LTA ZHE NA, PHYAG 'TSAL BA DANG
GZHUNG BRTZAM PAR ZHAL GYIS BZHES PA NI BAR CHAD MED PA DANG,
BSAM PA TSAR CHOD

PAS BSTAN BCOS 'BYUNG BA'I RGYU NYID YIN LA, RANG GI DON DU
BRTZAM PAR BSNYAD PAS NI MKHAS PA MNGON PA'I NGA RGYAL CAN 'GA'
ZHIG KHYOD KYIS BDAG CAG RJES SU GZUNG MI DGOS SO ZHES BAR CHAD
BYED PA BZLOG PAS BSTAN BCOS 'BYUNG BA'I RGYU NYID DO, ,SKAL PA
MNYAM PA RNAMS

LA BSKUL BAS NI DE DAG DAD PAR 'GYUR ZHING, DAD PA DANG LDAN PA'I
SNOD DU BSTAN BCOS BZHAG PAR RIGS SO ZHES DGONGS PAS BSTAN PA LA
'JUG PAS NA BSTAN BCOS 'BYUNG BA'I RGYU NYID DO, ,DES NA BDE
GSHEGS CHOS KYI SKU MNGA' SRAS BCAS DANG, ,BTZUN PA KUN LA GUS

PAS PHYAG 'TSAL TE, ,BDE GSHEGS SRAS KYI SDOM LA 'JUG PA RNAMS,
,GSUNG RAB TSIG LAS BTUS PA BSTAN PAR BYA, ,ZHES PA NI BSTAN BCOS
'BYUNG BA'I RGYU DANG PO'O, ,SNGON CHAD MA BYUNG BA YANG 'DIR
BRJOD MED CES PA NAS, ,RANG GI YID LA BSGOM PHYIR NGAS 'DI
BRTZAMS, ,

@92A *, ,ZHES BYA BA'I BAR NI DE'I RGYU GNYIS PA'O, ,DGE BA BSGOM
PAR BDAG GI DAD PA'I SHUGS, ,ZHES PA NAS, JI STE 'DI DAG MTHONG
NA DON YOD 'GYUR, ,ZHES PA'I BAR NI DE'I RGYU GSUM PA'O, ,DE LA
BSTAN BCOS 'BYUNG BA'I RGYU DANG PO NI GDUL BYA DAG LA BSLAB

PA'I CHED DU ZAD DE, MCHOG GI DNGOS GRUB THOB PA DAG NI BGEGS
'BYUNG BAR DGONGS PA DANG, DON DANG LDAN PA'I BYA BA BRTZAMS PA
LAS LDOG PA MI SRID PA'I PHYIR RO, ,LUS DANG PO'O, ,LUS GNYIS PA
NI PHA ROL TU PHYIN PA DRUG GI BDAG NYID BZHAG PA STE, DE NI LE'U
DANG PO BYANG

CHUB KYI SEMS KYI PHAN YON BSTAN PA DANG, GNYIS PA SDIG PA BSHAGS
PA DANG, GSUM PA BYANG CHUB KYI SEMS YONGS SU GZUNG BA DANG, BCU
PA SMON LAM GYI LE'U STE, DE LTAR RNAM PA BZHI NI SBYIN PA'I PHA
ROL TU PHYIN PA'O, ,JI LTA ZHE NA, LE'U DANG PO GSUM NI BYANG
CHUB TU SEMS

BSKYED PA'I NGO BO YIN LA GANG BYANG CHUB TU SEMS BRTAN PA DE NI
LUS LA SOGS PA YONGS SU GTANG BA'I PHYIR TE, LUS DANG DE BZHIN
LONGS SPYOD DANG, ,DUS GSUM DGE BA THAMS CAD KYANG, ,SEMS CAN KUN
GYI DON GRUB PHYIR, ,PHANGS PA MED PAR GTANG BAR BYA, ,ZHES LE'U

GSUM PA LAS GSUNGS PA'I PHYIR BYANG CHUB SEMS DPA' DAG GI SMON
LAM NI PHRAG DOG GI DRI MA MED PAS GZHAN LA PHAN PA'I GO SKABS
'BYIN PA KHO NA STE, DE BAS NA SMON LAM GYI LE'U YANG SBYIN PAR
BRJOD PA'O ZHES BLO DANG LDAN PA DAG 'CHAD DO, ,BAG YOD PAR BSTAN
PA DANG, SHES

BZHIN BSRUNG BA BSTAN PA'I LE'U GNYIS NI TSUL KHRIMS BRJOD PA'O,
,LE'U LHAG MA BZHI NI GO RIMS BZHIN DU BZOD PA DANG, BRTZON 'GRUS
DANG, BSAM GTAN DANG, SHES RAB STON PA LA 'JUG PA'O, ,DA NI LUS
GNYIS PA'I DBANG DU BYAS TE, BYANG CHUB SEMS DPA'I LAM

'BRAS BU DANG BCAS PAR BSTAN PAR BYA STE, BYANG CHUB SEMS DPA'I
RIGS LA GNAS PAS, DAL 'BYOR 'DI NI RNYED PAR SHIN TU DKA', ,ZHES
PA NAS, 'JIG RTEN BSOD NAMS BLO GROS THANG 'GA' 'BYUNG, ,ZHES
PA'I BAR GYIS RNYED PAR DKA' BA'I SKYES PA CHUD MI GSAN

@92B PAR SEMS BSKYED DO, ,DE LTAR SEMS BSKYED PAS JI LTAR NA BDAG
GIS SKYE BA 'BRAS BU CAN DU 'GYUR, 'DI'I THABS NI GANG ZHIG YIN
ZHES RTOG PA LA, ,DE LTAS DGE BA NYAM CHUNG NYID LA RTAG ,CES PA
NAS, BYAMS MGON BLO DANG LDAN PAS NOR BZANGS BSHAD, ,CES

BYA BA'I BAR GYIS PHAN YON BSNYAD PAS SEMS DRAN PAR BYA BA DANG
BCAS TE, DE'I THABS NI BYANG CHUB TU SEMS BSKYED PA NYID DO ZHES
SHES PAR BYA'O, ,DE DE LTAR THABS KHONG DU CHUD PAS SEMS BSKYED
PAR 'DOD PA SEMS BSKYED PA GCIG PU PA'AM, 'ON TE BYE BRAG CAN
ZHES SEMS

PA LA ZHUGS PA LA, BYANG CHUB SEMS DE MDOR BSDU NA, ,ZHES PA NAS,
BSOD NAMS RGYUN CHAGS 'BYUNG BA MIN, ,ZHES PA'I BAR GYIS SEMS
BSKYED PA'I DBYE BA GNYIS YON TAN GYI BYE BRAG MI 'DRA BAR BSTAN
PA DANG BCAS TE BSHAD PA'O, ,DE NAS BYANG CHUB SEMS DPA'

SMON PA BYANG CHUB KYI SEMS LA SMOD CING 'DOR BA DGAG PA'I PHYIR,
GANG NAS BZUNG STE SEMS CAN KHAMS, ,ZHES PA NAS, BDE BA'I 'BYUNG
GNAS DE LA SKYABS SU MCHI, ,ZHES BYA BA LE'U DANG PO YONGS SU
RDZOGS PA'I BAR DU BYANG CHUB SEMS KYI YON TAN BRJOD PA'O, ,DE
NAS BYANG

CHUB SEMS DPA' SMON PA'I SEMS BSKYED CING BYANG CHUB SEMS DPA'I
SDOM PA LEN 'DOD PA LA, DE'I 'DOD CHAGS BSTAN PAR BYA STE, BYANG
CHUB SEMS DPA' LHAG PA'I BSAM PA YONGS SU SBYANGS PA LA SEMS
BSKYED PA NYID RIGS PA DANG POR MCHOD PA LA SOGS PAS SEMS SBYANG
BA'I

PHYIR BLA GOS PHRAG PA GCIG TU GZAR TE, BUD MO G-YAS PA'I LHA NGA
SA LA BTZUGS LA THAL MO SBYAR TE, SEMS RTZE GCIG TU BYED PAS,
PHYOGS BCU NA BZHUGS PA'I SANGS RGYAS DANG, BYANG CHUB SEMS DPA'
THAMS CAD DANG, BLA MA RNAMS MNGON DU DMIGS TE, DAM TSIG GI RJES

SU 'JUG PAS, RIN CHEN SEMS DE GZUNG BAR BYA BA'I PHYIR, ,ZHES PA
NAS, SLAN CHAD BDAG NI SDIG PA YONG MI BGYID, ,CES PA'I BAR DU
LE'U GNYIS PA ZAD PAR BRJOD DO, ,DE MA THAG TU YANG SEMS CAN KUN
GYI NGAN SONG GI ,ZHES PA NAS, BDAG NI NYER 'TSO'I RGYUR YANG
SHOG ,CES PA'I

@93A *, ,BAR DU BRJOD DO, ,DES NI MCHOD PA DANG, BDAG NYID DBUL
BA DANG, SDIG PA BSHAGS PA DANG, KHRUS GSOL BA DANG, RAS DBUL BA
DANG, RGYAN DBUL BA DANG, BYUG PA DBUL BA DANG, SIL MA DANG,
PHRENG BA'I ME TOG DBUL BA DANG, SPOS DBUL

BA DANG; LHA BSHOS DBUL BA DANG, SNANG BA DBUL BA DANG, SA GZHI
BSTAR BA DBUL BA DANG, GZHAL YAS KHANG DBUL BA DANG, GDUGS DBUL
BA DANG, ROL MO DANG, GLU'I MCHOD PA SMON LAM GYIS DBUL BA DANG,
DKON MCHOG GI GZUGS BRNYAN LA MCHOD PA SMON

LAM GYIS DBUL BA DANG, BDAG NYID CHEN PO DAG GI RJES SU GZHOL BAS
MCHOD PA DANG, BSTOD PA DANG, MCHOD PA DANG, BSTOD PA'I MCHOD PA
SMON LAM GYIS DBUL BA DANG, YUL KHYAD PAR CAN LA PHYAG 'TSAL BA
DANG, DKON MCHOG GSUM LA SKYABS SU 'GRO BA

DANG; SKYABS SU GSOL BA BCAS TE 'GYOD PA DRAG POS SDIG PA BSHAGS
PA DANG, RJES SU YI RANG BA DANG, BSKUL BA DANG, GSOL BA GDAB PA
DANG, SMON LAM SHIN TU RGYAS PAR DMIGS PA STE, NYI SHU RTZA BDUN
PO DAG GIS SEMS RAB TU SBYANG NGO, ,DE NAS SEMS

BSKYED PAR 'DOD PA ZHIG NA NI, JI LTAR SNGON GYI BDE GSHEGS KYIS,
BYANG CHUB THUGS NI BSKYED PA LTAR, ,ZHES BYA BA 'DI LAN GSUM
BRJOD DO, ,DE NAS BZUNG STE BYANG CHUB SEMS DPA' ZHES BYA ZHING
SNGAR BSHAD PA'I YON TAN RNAMS DANG LDAN PA'O, ,GAL TE BYANG CHUB
TU

SEMS BSKYED PA DANG, SDOM PA GZUNG BA GNYI GA LEN 'DOD PA ZHIG NA
NI, JI LTAR SNGON GYI BDE GSHEGS KYIS, BYANG CHUB THUGS NI BSKYED
PA DANG, ,BYANG CHUB SEMS DPA'I BSLAB PA LA, ,DE DAG RIM BZHIN
GNAS PA LTAR, ,DE BZHIN 'GRO BA'I PHAN DON DU, ,BYANG CHUB

SEMS NI BSKYED BGYI ZHING, ,DE BZHIN DU NI BSLAB PA LA'ANG, ,RIM
PA BZHIN DU BSLAB PAR BGYI, ,ZHES LAN GSUM DU BRJOD DO, ,DE NAS
BZUNG STE BYANG CHUB SEMS DPA'I SDOM PA LA GNAS PA'I GRANGS SU
SON PA STE, DE'I PHYIR DES NI BYANG CHUB SEMS DPA'I SDOM PA'I
PHAM PA'I

@93B GNAS DANG, SBOM PO'I LTUNG BA DANG, NYES BYAS KYI LTUNG BA
RNAMS BSRUNG DGOS PAS, SLOB DPON BTZUN PA ZLA BAS SBYAR BA'I
BYANG CHUB SEMS DPA'I SDOM PA NYI SHU PA LA SOGS PA BYANG CHUB
SEMS DPA'I SDE SNOD DU GTOGS PA DU MA BSLAB PAR BYA ZHING, LTUNG
BA RNAMS MI 'BYUNG

BAR BYA BA DANG, BYUNG BA YANG RINGS PA RINGS PAR GSO BAR BYA'O,
,YANG NA BYANG CHUB SEMS DPA'I SDE SNOD THAMS CAD KYI LUS LTA BU
NI, BYANG CHUB SEMS DPA'I SPYOD PA LA 'JUG PA YIN PAS 'DI NYID LA
BSLAB PAR BYA STE, GANG BYANG CHUB SEMS DPA'I SPYOD PA LA 'JUG PA
'DI NYID

LAS BSHAD PA, BYA BA DANG BYA BA MA YIN PA'I CHA BSRUNG BA LA
GNAS PA DE NI BYANG CHUB SEMS DPA'I BSLAB PA GANG YANG GANG 'DRA
LA MI SRID PA'I PHYIR DANG, LTUNG BA GSO BA'I THABS KYANG 'DI
NYID LAS 'BYUNG BA'I BSHAGS PA DANG, SHES RAB KYI PHA ROL TU
PHYIN PA'I LE'U LAS BSHAD PA'I

TSUL GYIS STONG PA NYID LA GNAS PA KHO NAS DAG PAR 'GYUR BA'I
PHYIR RO, ,GANG DAG LAS BYANG CHUB SEMS DPA'I LUS BSRUNG BA DE
DAG THAMS CAD KYANG, 'DI'I SHES RAB KYI PHA ROL TU PHYIR PA'I
LE'U LAS BSHAD PA'I TSUL GYIS RANG BZHIN MED PA LA GOMS PA KHO
NAS BSRUNG BA DE DANG DE THAMS

CAD 'GRUB STE, JI SKAD DU, GANG 'DIR RGYU BA DANG NI MI RGYU BA,
SGYU MA NAM MKHA'I NGO BO YONGS RTOG PA, ,DON DAM MTHONG BA'I
BSRUNG BA DE NYID YIN, ,BSRUNG BA'I CHOG GZHAN DAG 'DIR CI DGOS,
,ZHES GSUNGS SO, ,YANG GSUNGS PA, STONG PA NYID NI RNAM BSGOMS
NA, ,

'CHI BDAG GIS NI MI MTHONG ZHING, ,GZHAN YANG BDUD NI BYE BAS
KYANG, ,MTHONG BAR 'GYUR BA MA YIN NO, ,ZHES SO, ,DE BZHIN DU
SLOB DPON CHOS KYI ZHAL SNGA NAS KYANG, SHES RAB KYI PHA ROL TU
PHYIN PAS BSRUNG BA NI BSRUNG BA GZHAN GYIS BSRUNG MI DGOS SO
ZHES BSHAD DO, ,

DE LTAR SMON PA'I BYANG CHUB SEMS BSKYED NAS, BDAG GZENGS PA STON
PAS LAS KYI MTHA' MI LDOG PAR BYA BA'I PHYIR, DE LTAR BLO DANG
LDAN PA YIS, ,ZHES PA NAS, MAR GYI NYING KHU BYUNG BA YIN, ,ZHES
BYA BA'I BAR DU BRJOD DO, ,DE NAS 'GRO BA THAMS CAD DBUGS 'BYUNG
BA DANG,

@94A *, ,TSOGS CHEN PO LA DGOD PA'I KHUR MI 'DOR BAR BYA BA'I
PHYIR, 'GRO BA'I 'DRON [?] PA SRID PA'I LAM RGYU ZHING, ,ZHES PA NAS,
,LHA DANG LHA MIN LA SOGS DGA' BAR GYIS, ,ZHES BYA BA'I BAR GYIS
LE'U GSUM PA ZAD PAR BRJOD DE, DE LTAR NA LE'U DANG PO GSUM NI
SMON

PA'I BYANG CHUB SEMS BSKYED PA'I CHO GA RGYAS PAR BSTAN PA KHO NA
YIN NO, ,DE LA BLO GROS NYAMS PA KHA CIG NI SKYON 'DOGS TE, 'DIR
NI RIM PA LEGS PAR BRJOD DO, 'DIR SEMS BSKYED PA DANG SDOM PA
BLANG BA'I TSIG NI THA MAR BYUNG LA, RIN CHEN SEMS DE GZUNG BAR
BYA BA'I PHYIR, ,ZHES

PA LA SOGS PA 'PHEL BAR BYA BA'I TSIG SNGON DU BRJOD DO ZHES PA
DANG, SKABS MA YIN PA'I TSIG MCHOD PA BRJOD PA'I SKABS SU SDIG PA
BSHAGS PA LA SOGS PA YONG DO ZHES SO, ,DE DAG NI BLUN PO KHO NA'I
TSIG STE, GAL TE MCHOD PA LA SOGS PA SEMS BSKYED PA 'PHEL BAR BYA
BA'I

PHYIR YIN NA NI DE'I PHYIR, RIN CHEN SEMS DE RGYAS PAR BYA BA'I
PHYIR, ,ZHES BRJOD PA NI RIGS TE, DE BAS NA DE DAG NI SGRA TZAM
YANG MI SHES PAR SLOB DPON LA SDANG BAR ZAD DO, ,MDO SDE DU MA
LAS KYANG DANG PO YON PHUL NAS DE BZHIN GSHEGS PA LA SEMS BSKYED
PA MANG DU BYUNG LA, SLOB DPON

RNAMS KYANG DANG PO MCHOD PA LA SOGS PAS SEMS RNAM PAR SBYANGS
NAS GDOD SEMS BSKYED DO ZHES MTHUN PAR 'CHAD DO, ,SKABS MA YIN
PAR SMRAS SO ZHES BRGAL BA'I LAN NI KHO BOS THOG MA KHO NAR SMRAS
SO, ,DE LTAR NA 'DIS SMON PA BYANG CHUB KYI SEMS BSKYED PA'I CHO
GA

'DI LA SLOB DPON ZHI BA'I 'TSO LA SOGS PAS LUGS THA DAD PA GANG
GIS MDUN DU BYANG CHUB KYI SEMS BSKYED PA BSHAD PA DE DAG GIS
KYANG 'DIR BRTZAD DU MED DE, LUNG DAG LAS SANGS RGYAS MA YIN PA'I
GANG ZAG LAS BYANG CHUB TU SEMS BSKYED PAR MI SNANG BA'I PHYIR
DANG, LUGS

'DI LA NYES PA CI YANG MED PA'I PHYIR DANG, SLOB DPON NI 'JAM
PA'I DBYANGS KYI LUNG YOD CING PHYAG RGYA CHEN PO'I DNGOS GRUB
BRNYES PA'I PHYIR RO, ,YANG 'PHAGS PA KLU SGRUB KYI ZHAL SNGA NAS
KYANG, BYANG CHUB TU SEMS BSKYED PA'I CHO GA SLOB DPON ZHI BA'I
LHA DANG MTHUN PAR MDZAD

@94B PA'I PHYIR DANG, LUGS GZHAN PAS 'DI NYID TSAD MA DANG LDAN
PAR SNANG BA'I PHYIR DE LTAR SMON PA'I BYANG CHUB KYI SEMS BSKYED
PA'I BYANG CHUB SEMS DPA' NI 'JUG PA'I BYANG CHUB KYI SBYOR BAS
DE BRJOD PAR BYA STE, 'DI YANG GNAS BRTAN MA CHE BA'I SDE LA SOGS
PA'I GZHUNG BDEN

PA MTHONG BA'I DBANG LAS 'JUG PA BYANG CHUB KYI SEMS SU BRJOD
CING, 'JIG RTEN PA'I LAM THAMS CAD SMON PAR 'JOG PA DANG, KHA CIG
GIS BSOD NAMS MNGON PAR 'DU BYA BA DANG LDAN PA'I SEMS BSKYED PA
NI 'JUG PA BYANG CHUB KYI SEMS ZHES BRJOD LA, BSOD NAMS

MNGON PAR 'DU BYA BA DANG MI LDAN PA'I SEMS BSKYED PA THAMS CAD
SMON PA CAN NO ZHES BRJOD PA DE DAG DRANG BA MA YIN TE, 'DIR NI
DE LTAR SEMS SBYANGS PA'I GANG ZAG BYANG CHUB TU SMON LAM BTAB
CING, BSLAB PA LA GNAS PA DE'I BSLAB PA MI 'JIG PAR RJES SU
BSRUNG BA PA ROL TU

PHYIN PA DRUG LA SPYOD PA DE NYID SEMS BSKYED PA 'PHEL BA DANG,
'JUG PA'I BYANG CHUB KYI SEMS SO ZHES BLO'I PHA ROL TU PHYIN PA
DAG 'CHAD DE, DE'I PHYIR DE LTAR SEMS BSKYED NAS, RGYAL BA'I SRAS
KYIS DE LTA BUR ZHES PA NAS, STONG PA NYID GCIG STON PAR 'GYUR
ZHES PA'I BAR

GYI LE'U DRUG GIS, TSUL KHRIMS DANG, BZOD PA DANG, BRTZON 'GRUS
DANG, BSAM GTAN DANG, SHES RAB DAG LA SPYAD CING, DE BZHIN DU
SMON LAM GYI LE'U LAS BSHAD PA'I SMON LAM YONGS SU RDZOGS PAR
BTAB PAS SBYIN PA'I PHA ROL TU PHYIN PA LA BSLAB PAR BYA

STE; 'DI NI 'JUG PA BYANG CHUB KYI SEMS TE, SEMS SNGA MA 'PHEL
BAR BYED PA'O, ,DE BZHIN DU SHES RAB KYI PHA ROL TU PHYIN PA
BSTAN PA'I LE'U NI DON DAM PA BYANG CHUB KYI SEMS SU BRJOD PA YIN
LA, LE'U GZHAN DGUS NI KUN RDZOB BYANG CHUB KYI SEMS SU BRJOD PA
NYID DO, ,DE

LTAR NA BYANG CHUB KYI SEMS RNAM PA GNYIS KYI NGO BOR YANG 'DI
GNAS SO, ,BYANG CHUB RNAMS KYI NGO BO PHA ROL TU PHYIN PA DRUG LA
GNAS PA'I BYANG CHUB KYI SEMS DE NI NGES PAR MNGON PAR RDZOGS PAR
SANGS RGYAS PAR 'GYUR TE, NUS PA MTHU DANG LDAN PA'I RGYU TSOGS
PA NA, DE DANG MTHUN

@95A *, ,PA'I 'BRAS BU GRUB PA NI 'JIG RTEN DANG BSTAN BCOS LAS
GRUB PO, ,DE'I PHYIR 'BRAS BU'I BDAG NYID NI SHUGS KYIS BSTAN TE,
DES NA BYANG CHUB SEMS DPA'I SPYOD PA LA 'JUG PA 'DI NI RGYAL
BA'I SRAS THAMS CAD KYI LAM 'BRAS BU DANG BCAS PA BRJOD

PA; SHES RAB KYI PHA ROL TU PHYIN PA'I LE'U'I BYANG CHUB SEMS
DPA'I SDE SNOD THAMS CAD KYI MA LTA BUR RIG PAR BYA'O, ,'DIR 'GA'
ZHIG BYANG CHUB SEMS DPA'I BSLAB PA'I GRANGS SU CHUD PA DU ZHIG
YIN ZHES RTOGS PA'I CHED DU 'DI BRJOD PAR BYA STE, SLOB DPON
TZANDRA GO MIS

GRANGS NYUNG SHOS NGES PAR MDZAD PA DANG, THEG PA CHEN PO'I MDO
SDE BDUN BRGYA PA ZHES BYA BA LAS, BYANG CHUB SEMS DPA'I BSLAB
PA'I GZHI BZHI BRGYA ZHES GRANGS SU CHUD PA LA SOGS PA NI MA NGES
TE, DE DAG NI CHE LONG TZAM LA DGONGS PA DANG, BYANG CHUB SEMS
DPA'I BSLAB PA NI BSAM

GYIS MI KHYAB PA YIN PAR LUNG DU MA LAS MTHONG BA'I PHYIR RO, ,DE
BAS NA BYANG CHUB SEMS DPA'I BSLAB PA NI MDOR BSDU NA GNYIS KHO
NA STE, GANG GIS SEMS CAN LA PHAN PA THAMS CAD BYA BA DANG, GANG
GIS SEMS CAN THAMS CAD LA GNOD PA THAMS CAD SPANG PA'O, ,GZHI DE
GNYIS

LAS MA 'DAS MOD KYI, RGYAL BAR BYED PA'I TSAD NGES PAR YANG BDEN
PA MTHONG BA DAG GIS KYANG BYA BAR MI NUS SO, ,DE BZHIN DU GNANG
BA DANG BKAG PA YANG SNYING RJE DANG SHES RAB LA LTOS PAS MA NGES
TE, NYI MA'I ZER GYIS GDUNGS PA'I MTSO CHEN LTAR, ,MNYAM PA'I
SNYING RJE CHEN PO

KHRID BYED CING, ,NANG NA KHA BA LTAR BSIL PHYI ROL NA, ,RTZUB PA
NYID KYIS 'GRO BA SKYONG BAR BYED, ,CES GSUNGS PA LA SOGS PAS
THABS DANG SHES RAB CHEN PO DAG LA NI BAG YANGS SU SPYOD PA YANG
YIN LA, LTUNG BAS KYANG MI REG GO, ,SHES RAB DANG SNYING RJE
CHUNG BA DAG NI BCINGS

PAS GNAS PA YANG YIN LA, YANG DANG YANG DU YANG LTUNG BAS KYANG
'DZIN TE, DE'I PHYIR RJES SU GNANG BA DANG, BKAG PA YANG MA NGES
SO, ,LTUNG BA 'BYUNG BA YANG MA NGES TE, DMAN PA KHA CIG NI DNGOS
POR 'DZIN PA'I DBANG GIS 'GYOD CING YID LA GCAGS PAS GZHAN GYI
DRUNG

@95B DU NYES PA BSHAGS SHING, PHYIS SDOM PA'I RIGS KYIS NYES BA
DE LAS RING ZHIG NA LDANG BA YANG YOD DO, ,BAR MA KHA CIG NI RIG
SNGAGS KYI LHA BYANG CHUB SEMS DPA' NAM MKHA'I SNYING PO LA SOGS
PA MA NYES PAR BYAS TE, LHA'I RJES SU GNANG BA THOB PAS LTUNG BA
LAS

LDANG NGO, ,DAM PA KHA CIG NI GANG GIS LTUNG BA BRJOD PA DE NYID
LA BYANG CHUB KYI SEMS SU SHES PAS TSOGS MED PAR GNAS TE, JI LTAR
'PHAGS PA'I CHOS THAMS CAD 'BYUNG BA MED PAR BSTAN PA ZHES BYA BA
THEG PA CHEN PO'I MDO LAS GSUNGS PA, 'JAM DPAL BYANG CHUB

SEMS DPA' GANG GIS LAS MED CING RNAM SMIN MED PA DE LAS KYI SGRIB
PA RNAM PAR DAG PA THOB PO ZHES BYA BA LA SOGS PA LTA BU'O, ,LUS
GNYIS PA'O, ,LUS GSUM PA NI SANGS RGYAS KYI CHOS THAMS CAD DANG,
'JIG RTEN GYI LEGS PA THAMS CAD BLA MA DANG 'DOD PA'I LHA LAS

'BYUNG BAS NA, 'DI GNYIS NI BDAG LA BKA' DRIN RJES SU GNANG BA
YIN NO ZHES PA DANG, SEMS CAN DAG BYAS PA GZO BA DANG MI 'BRAL
BAR GYUR CIG CES DGONGS PAS YUL RNAM PA GNYIS LA PHYAG BTZAL BA'I
DRIN DU GZO BA'I TSIG BRJOD PA DANG BCAS PA'O, ,GZHUNG

GI TSOGS NI BDAG GIS MA PHYE STE, RTOGS PAR SLA BA DANG, SLOB
DPON DAG GIS 'GREL PA DANG, t'I KA LA SOGS PA LAS GSAL BAR MDZAD
PA'I PHYIR RO, ,BDE GSHEGS SRAS KYI SDOM LA 'JUG PA'I RTOGS DKA'
BA YI GNAS RNAMS NI, ,BDAG GIS BLA MA'I RJES

'BRANGS RAB TU GSAL BYAS PAS, ,'GRO RNAMS DAD PAS BYANG CHUB SEMS
GNYIS BZHON PAR RAB ZHUGS NAS, ,SDUG BSNGAL MA LUS MTHAR PHYIN
'JAM DBYANGS SPYOD YUL NYID GYUR CIG ,BYANG CHUB SEMS DPA'I SPYOD
PA LA 'JUG PA'I RTOGS PAR DKA' BA'I GNAS GTAN LA

PHAB PA'I GZHUNG SLOB DPON MKHAS PA CHEN PO KRishnA PA'I ZHAL
SNGA NAS MDZAD PA RDZOGS SO,, ,,RGYA GAR GYI MKHAN PO KRishnA PA
DE NYID DANG, LO TZ'A BA DGE SLONG CHOS KYI SHES RAB KYIS BSGYUR
CING ZHUS TE GTAN LA PHAB PA'O, , 