@51A #, ,RGYA GAR SKAD DU, DE B'I T'A RA KU B'A KY'A
DE SHA N'A MA STO TRA, BOD SKAD DU, LHA MO SGROL MA LA SME SNGAGS
KYI GSOL BA 'DEBS PA ZHES BYA BA'I BSTOD PA, RJE BTZUN

MA 'PHAGS MA SGROL MA LA PHYAG 'TSAL LO, ,PHYAG 'TSAL PHYAG 'TSAL
'JIG RTEN KUN SGROL MA, ,PHYAG 'TSAL SKYABS MED PHONGS PA KUN
SKYOB MA, ,PHYAG 'TSAL YANG YANG DRAN PAS RJES 'DZIN MA, ,DE RING
DA LTA MGON MED BDAG LA SKYOB, ,KHYOD SNGON SKYOB PA RNAM GZIGS

SPYAN CHAB LAS, ,GANG 'KHRUNGS DE TSE DE MA THAG 'DI SKAD, ,SRID
GNAS GANG SU 'JIGS PAS 'JIGS 'GYUR YOD, ,DE KUN NGAS SKYABS ZHES
GSUNGS DAM BCA' DGONGS, ,MKHA' LTAR THUGS ZAB MKHA' 'DRA YI,
,MDOG 'CHANG 'GRO LA RJES BRTZE MA, ,SRID GNAS,

'GRO BA LAG 'DZIN PAR, ,ZHAL BZHES SLU BA MA MDZAD CIG ,KHYOD
NYID RIG 'DZIN LHA TSOGS NANG, ,ZAG MED DGA' BDES RNAM ROL BGYID,
,KHYOD 'BANGS BU NI ME NANG BSREG ,KYE KYE THOGS MED MKHYEN LDAN
GZIGS, ,BDAG RANG GIS NI NONGS BGYIS NAS, ,ME CHU DGRA

SOGS 'JIGS GYUR PA'ANG, ,GAL TE KHYOD SKU RJES DRAN GYUR, ,SKYOB
MDZAD LAGS NA BDAG CIS MIN, ,NYID PHYAG MCHOD SBYIN BDUD RTZI YI,
,RGYUN 'BEBS YI DAGS 'BUM PHRAG KYANG, ,CIG CAR TSIM BGYID KHO BO
MES, ,LUS ZHU THIG LE 'BEBS MA LAGS, ,

@51B YID 'ONG PHYAG MTSAN AUTPALA RTZI, ,MNGAR BSIL GRIB MA BSIL
LDAN PAS, ,CUNG ZAD REG NA'ANG GDUNG SEL MA, ,GUS LDAN BU BDAG
NYUG MI MDZAD, ,THUGS RJES BRKYANG PA'I ZHABS G-YAS KYI, ,MTHO
BONG RGYUN BA ZANGS THUR 'BEBS NAS, ,NGAN 'GRO'I GNAS GSUM TSIM

MDZAD NA, ,PHONGS PA BDAG CAG GYI NAR DOR, ,TING 'DZIN G-YON
BSKUM SKYIL KRUNG GI, ,GAR GYIS SA GSUM BDE MDZAD MA, ,SBRANG BU
MER BCUG KHO BO LTA, ,GAR STABS RLUNG GIS CIS MI BSKYOD, ,'DZUM
ZHAL DGYES MAS GANG GZIGS NA, ,PHAG SDIG GDOL PA MDZE CAN, ,

YANG, ,LHA GZUGS SDUG MDZES SGYUR SPYOD NA, ,KHO BO GCIG SPYAN
YUL MA GYUR, ,SGEG LDEM 'GYING MDZES GZI 'OD LDAN, ,KHYOD SKU SUS
MTHONG DE DON 'GRUB, ,DON GNYER RTZE GCIG RJES SLOB BU, ,BDAG LA
NYID GZUGS STON MA LAGS, ,KHYOD SPYAN AUTPALA DKYUS

RING GIS, ,ZUR GZIGS 'DOD PA'I LHAR 'DRAR 'GYUR, ,RTAG TU NYID
KYI GDAN GNAS DANG, ,JI LTAR SNANG YANG MKHYEN MA LAGS, ,LHA
SNYAN MDA' MA SGRA KUN GYI, ,RJES ZHUGS YUL DUS KUN RIG MA, ,KHO
BO NYAM THAG NGA ROS 'BOD, ,'BRUG SGRA BRAG RI LTAR GYUR GYI,
,SKYOB MA

LHA YI SHANGS DRAN PAS, ,GANG+G'A'I BYE RGAL DRI RAB BSRUNG,
,BDAG 'DIR MES TSIG SHA TSIL GSUR, ,RGYA CHEN PHYOGS KHYAB TSOR
MA LAGS, ,THUB CHEN MA GCIG ZLA BA'I LJAGS, ,BUNG BA'I MCHU
RTZE'I RO MKHYEN NA, ,SENG GE 'PHROG BYED MCHOD SBYIN DU, ,RO BRO
BA LA LJAGS

RMONGS SRID, ,PHRA RAB RDUL BRGYA'I RDUL BYE MA, ,RDO RJE'I LUS
MNGA' REG MKHYEN MA, ,SDIG RGYAL KHROS PAS ME LHA MCHOD, ,MI BZAD
REG BYED CIS MI REG ,PHYOGS DUS RNAM KUN THOGS MED PAR, ,MA CHAGS
MA 'DRES CI DGA' YANG, ,MKHYEN MA DE RING SKAL NGAN BDAG ,

GNAS SKABS 'DI 'DRAR GYUR MA DGONGS, ,RANG GZHAN GNYIS SDIG RANG
SPYOD DAM, ,GZHAN STOBS GZHAN DBANG GYUR DE YANG, ,THABS STOBS
BRGYA MNGA' KHYOD SKYABS MDZAD, ,BDAG 'DIR NONGS PA GANG MCHIS
GRANG, ,GCIG TU GZHAN LA PHAN ZHUGS PAS, ,MI NI BRGYA RTZA

@52A *, ,BRGYAD ZHUGS BTZAL, ,DE DBUS KHO BO KHYOD 'BANGS BSREG
,KYE MA YUM GCIG BDAG G-YAR TSA, ,SNGON LAS 'BRAS BU RJES GCOD
PA'I, ,GNAS GYUR DE DANG DE LAS KYANG, ,KHYOD THUGS GSUNG DANG
SKU 'JIG BGYID, ,DE LAS GZHAN BDAG NYID CIR DGONGS, ,

KYI HUD KHYOD LHA ZHABS PAD DRUNG, ,BSIL BA'I GNAS NAS 'BAR BA'I
MES, ,MER BRTZON JI BZHIN DMYAL MES 'TSED, ,'DI CI SUS KHUR LAGS
ZHES GSUNG, ,DE BAS MGON MED MGON GCIG MA, ,KHYOD THABS THUGS RJE
THOGS MED DES, ,BDAG DANG 'GRO BA CI DGA' YANG, ,

MDZAD MIN MDZAD SRID KHYED ZHUS PAS, ,'ON KYANG KHO BO 'DIR TSIG
PAS, ,LUS CAN KUN GYI ZUG RDU DANG, ,NYON MONGS SDIG LAS TSIG
GYUR CIG ,DA NI SU LA RE BAR BYA, ,KHA CHE'I SLOB DPON THAMS CAD
MKHYEN PA'I BSHES GNYEN ZHES BYA BA, MI BRGYA DANG BDUN GYIS
BSKOR BA LA

TZANDAN GYI MES BSREGS PA'I TSE, NYID KYI YI DAM GYI LHA RJE
BTZUN MA 'PHAGS MA SGROL MA LA SMRE SNGAGS KYI TSIGS SU BCAD PA
'DIS GSOL BA BTAB PA DANG, SKAD CIG YUD TZAM THANG CIG LA 'PHAGS
MA'I PHYAG NAS CHAR GYI RGYUN GNYA' SHING TZAM BABS NAS, MTSO
NANG GI PADMA LTAR GYUR TO

ZHES GRAG GO, ,PAntI TA SH'AKYA SHR'I DANG LO TZ'A BA BYAMS PA'I
DPAL GYIS BSGYUR BA RDZOGS SO,,