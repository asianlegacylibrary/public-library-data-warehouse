@12A #, ,RGYA GAR SKAD DU, GU RV'A R'A DHA NA
PANYTZI KA ,BOD SKAD DU, BLA MA'I BSNYEN BKUR GYI DKA' 'GREL,
'JAM PA'I RDO RJE LA PHYAG 'TSAL LO, ,SANGS RGYAS KUN GYI RANG
BZHIN GYI, ,YON TAN RNAMS KYI YON TAN LDAN, ,BLAR 'OS BLA

MAR PHYAG BYAS NAS, ,BLA MA'I BSNYEN BKUR DKA' 'GREL BRJOD, ,DE
LA 'DOD PA'I LHA GZHAN DAG GIS NI MNGON PAR 'DOD PA'I 'BRAS BU
GRUB PAR MI 'GYUR BAS, BRJOD PAR BYA BA LA SOGS PA NYE BAR BSTAN
PAS MCHOG TU 'DOD PA SNGON DU 'GRO BA'I SGRUB PA LA 'JUG PAR BYA
STE, MNYAN PAR

BYA ZHES BYA BAS YID LA BYA BA SLOB DPON GYI GDAMS PA BYIN PA
DANG POR RE ZHIG DE STON PAR BYED PA'I TSIGS SU BCAD PA, DPAL
LDAN RDO RJE SEMS DPA'I ZHES BYA BA LA SOGS PA GSUNGS TE, DE LA
'DI'I RKANG PA DANG POS NI DGOS PA BSTAN TO, ,GNYIS PAS NI 'DOD
PA'I LHA LA MCHOD PA BSTAN TO, ,

GSUM PA DANG BZHI PA DAG GIS NI BRJOD PAR BYA BA BSTAN PA YIN LA,
BRJOD BYA DANG RJOD BYED KYI MTSAN NYID KYI 'BREL PA NI GZHUNG GI
KHONG NA GNAS PA NYID KYI PHYIR LOGS SU MA GSUNGS SO ZHES BYA BA
NI SPYI'I DON TO, ,YAN LAG GI DON YANG BRJOD PAR BYA STE, BLA
MA'I ZHABS KYI PADMAR BTUD NAS

ZHES SBREL TE, BLA MA'I ZHES BYA BA NI ZAB PA DANG RGYA CHE BA'I
CHOS KYI MAN NGAG SBYIN PA'I PHYIR DANG, PHAN PA DANG BDE BA
SKYED PAR BYED PA NYID KYIS PHAR GYUR PA'I PHYIR NA MCHOD PA BKUR
STI LA SOGS PA RIGS PAS NA BLA MA YIN LA, DE'I ZHABS KYANG YIN LA
PADMA YANG YIN PAS ZHABS PAD DO, ,DE

LA BTUD NAS NI PHYAG BYAS NAS SO, ,JI LTAR ZHE NA, DE NI JI BZHIN
ZHES BYA BAS BSHAD DE, CHO GA'I RIM PA LAS MA 'DAS PAS JI LTAR
RIGS PA STE, LHAG PAR DGA' BAS MAndAL SNGON DU 'GRO BAS DUL BA'I
RNAM 'GYUR LA SOGS PA'O, ,DE LA 'DI'I BLA MA'I ZHABS KYI PADMA
ZHES BYA BAS NI

@12B BSTOD PA BSTAN LA, BTUD NAS ZHES BYA BAS NI PHYAG BYA BA
BSTAN TO, ,'DI DAG GIS NI MCHOD PA RNAM PA GSUM BSTAN TE, PHYAG
BYA BA NI LUS KYI DANG, BSTOD PA NI NGAG GI YIN LA, LUS DANG NGAG
NI YID SNGON DU BTANG NAS 'JUG PA'I PHYIR YID KYI NI SHUGS KYIS
BSTAN TO, ,'O NA SANGS RGYAS LA

SOGS PA RNAMS 'DOD PA'I LHA YIN MOD, JI LTAR NA BLA MA RANG GI
'DOD PA DAM PA YIN ZHE NA, 'DIR BLA MA 'DOD PA'I LHA YIN TE, LHAG
PAR BYAS PA NYID KYI PHYIR RAM SANGS RGYAS THAMS CAD KYI RANG
BZHIN GYI SKU YIN PA NYID KYI PHYIR RO, ,'CHAD PAR 'GYUR BA

DE LTA'I MGON LA BSAM BCAS PAS, ,ZHES BYA BA LA SOGS PA'O, ,DE
BAS NA BLA MA LA MCHOD PA KHO NA GROL BA'I BYED PA PO YIN NO, ,DE
LTAR BLA MA'I ZHABS KYI PADMA LA PHYAG BYAS NAS CI BYA ZHE NA,
DRI MED CES BYA BA GSUNGS TE, DRI MED NI RNAM PAR DAG CING SKYON
MED PA NYID KYI PHYIR RO, ,YANG NA,

'DI LA MI DGE BA'I DRI MA YOD PA MA YIN PA STE, DRI MA YIN PA NI
DRI MA DANG BRAL BA'I RGYU'O ZHES BYA BA'I DON TO, ,'ON KYANG 'DI
DAG RANG GI YID KYI 'DOD PA KHO NAS BRTAGS PA MA YIN NAM ZHE NA,
DE MA YIN PA NI RGYUD MANG LAS GSUNGS PA ZHES BYA BAS BSHAD DE,
RGYUD NI RGYUN CHAGS PA YIN LA,

DE YANG RGYU LA SOGS PA'I DBYE BAS RNAM PA GSUM STE, RGYU DANG
'BRAS BU DANG THABS ZHES BYA BA'O, ,DE LA RIGS KYI DBYE BA NI
RGYU'I RGYUD DE, RIGS CAN GYI SEMS CAN RNAMS RAB TU MANG BA NYID
KYI PHYIR RGYUN CHAGS PAR BRJOD DO, ,RIGS KYI DBYE BA LAS 'BRAS
BUR GYUR BA'I RDO RJE 'CHANG CHEN

PO'I DBYE BA NI 'BRAS BU'I RGYUD DE, MTHA' YAS PA'I SANGS RGYAS
KYI CHOS KYI RANG BZHIN YIN PA NYID KYI PHYIR RO, ,RGYU LAS 'BRAS
BU 'GRUB PA'I CHED DU SNGAS DANG PHYAG RGYA DANG DKYIL 'KHOR LA
SOGS PA'I RKYEN RNAMS NI THABS KYI RGYUD DE, SNGAGS DANG PHYAG
RGYA LA SOGS PA'I THABS CHEN PO

RNAMS KYI CHO GA DPAG TU MED PA'I PHYIR RO, ,DE YANG GTZO BO NYID
KYI DBYE BAS CHO GA MANG PO STE, BYA BA DANG, SPYOD PA DANG, RNAL
'BYOR DANG, RNAL 'BYOR BLA MA DANG, RNAL 'BYOR BLA NA MED PA'I
RGYUD CES BYA BA DE DAG THAMS CAD DU 'BREL PA RNAMS SO, ,RGYUD
MANG PO DE DAG TU GSUNGS SHING BSHAD

@13A *, ,PA NI RGYUD MANG LAS GSUNGS PA'O, ,'O NA BCOM LDAN 'DAS
NYID KYIS DE DANG DE LAS GSUNGS PA'I PHYIR 'DI BRTZAMS PA LA DGOS
PA MED DO ZHES BYA BAR DOGS PA LA, MDOR BSDUS NAS BSHAD PAR
GSUNGS TE, RGYUD MANG PO LTA BAS 'JIGS PA'I SKYE BO RNAMS LA PHAN

PA'I PHYIR RGYUD MANG PO LAS, LUS PA MED PAR PHYUNG NAS GCIG TU
BSDUS TE 'DIR MNGON PAR BRJOD PA YIN NO ZHES BYA BAR DGONGS SO,
,'DI ZHES PA NI 'DOD PA'I BLA MA BSTEN PA RGYAS PAR BSHAD PA'O,
,DE LTAR 'DI ZHES PA NI DE NYAN BA LA SKAL BA DANG LDAN PA'I SEMS
CAN RNAMS SBYAR BAR BYA BA'I

PHYIR MNYAN PAR GYIS ZHES BYA BA GSUNGS TE, MNYAN PAR GYIS NI RNA
BA SPAGS LA'O, ,DE ZHES PA NI LHAG MA'O, ,JI LTA BU ZHE NA, GUS
PAS ZHES BYA BA GSUNGS TE, GUS PA NI 'DIR NYAN PA'I TSUL TE,
PHYIN CI MA LOG PAS YI GE DANG DON 'DZIN PA DANG DAD PAS YANG DAG
PAR 'DZIN PA YIN

PAS KHYED CAG GIS BLA MA LAS MNYAN PAR GYIS SHIG CES BYA BAR
SBYAR RO, ,RNAM PA GZHAN DU KHAS SBUBS PA DANG MI GTZANG BA DANG
RDOL BA'I BUM PA LA SOGS PA RNAMS SU CHAR BAB PA LTA BUR DON DANG
BRAL BA NYID YIN PAS DE'I GTAM MI BYA BA'I PHYIR RO, ,GANG GI
CHED DU 'DI GUS PAS MNYAN PAR

BYA ZHE NA, DPAL LDAN RDO RJE SEMS DPA' ZHES BYA BA GSUNGS TE,
DPAL NI BSOD NAMS KYI TSOGS DANG YE SHES KYI TSOGS GSUM LA SKYABS
SU 'GRO BA LA SOGS PA BSOD NAMS DANG, DON DAM PA'I BYANG CHUB KYI
SEMS BSGOM PA LA SOGS PA YE SHES KYI TSOGS SO, ,PHA ROL TU PHYIN
PA'I TSUL GYIS

NA SBYIN PA DANG TSUL KHRIMS DANG BZOD PA GSUM NI BSOD NAMS KYI
TSOGS YIN LA, SHES RAB DANG THABS DANG SMON LAM DANG YE SHES DANG
STOBS KYI PHA ROL TU PHYIN PA LDA NI YE SHES KYI TSOGS SO,
,BRTZON 'GRUS KYI PHA ROL TU PHYIN PA DANG BSAM GTAN GYI PHA ROL
TU PHYIN PA NI GNYI GAR GTOGS SO, ,RDO RJE

SEMS DPA' ZHES PA LA, MI PHYED PA NYID KYIS RDO RJE DANG CHOS
MTHUN PAS RDO RJE YIN LA, MI 'JIG CING NYAMS PAR MI 'GYUR BAS
SEMS DPA'O, ,RDO RJE YANG 'DI YIN LA SEMS DPA' YANG YIN PAS RDO
RJE SEMS DPA' STE, RANG BZHIN GYIS 'OD GSAL ZHING RANG BZHIN GYIS
RTAG PA NYID KYIS

@13B RTAG PA'I RDO RJE 'DZIN PA'O ZHES BYA BA'I DON TO, ,YANG NA
CHOS THAMS CAD LA KHYAD PAR 'GRO BA'I PHYIR NA RDO RJE STE CHOS
KYI DBYINGS YIN LA, DE LA RTAG PAR RAB TU 'JUG PA NYID KYI PHYIR
RDO RJE SEMS DPA' DE NYID DO, ,NGES PA'I TSIG GIS YI GE RNAMS
PHYIS PA DANG BSTAN PA YANG YIN NO, ,DPAL DANG LDAN

PA'I RDO RJE SEMS DPA' NI DPAL LDAN RDO RJE SEMS DPA' STE, BAR
GYI TSIG PHYIS PA'I BSDU BA'O, ,DE'I GO 'PHANG NI RDO RJE SEMS
DPA'I GNAS TE RDO RJE 'CHANG NYID DO ZHES BYA BA'I DON TO, ,DE
THOB PA NI BRNYES PAR GYUR PA STE, DE'I RGYU NI BYED PA DE LAS
SO, ,'O NA DE MNYAN PA TZAM GYIS 'DOD PA'I DON

GRUB PA'I RGYUR 'GYUR RAM ZHE NA, BDEN MOD KYI 'ON KYANG BRGYUD
PAS 'GYUR BA KHO NA STE, 'DI LTAR DE THOS NAS BYA BA DANG BYA BA
MA YIN PA YONGS SU SHES LA, DE DAG LAS NI TSOGS SO, ,DE LAS KYANG
'DOD PA'I DON GRUB PA'I RGYUR 'GYUR BA YIN NO, ,DE'I PHYIR BLA NA
MED PA'I 'BRAS BU'I DON DU BLA

MA BSTEN PA MNYAN NAS GUS PA DANG BCAS PAS BRTZON PAR BYA BA YIN
LA, DE STON PAR BYED PA'I GZHUNG LA YANG DE SKAD CES BYA STE, ROL
RNYED MA 'PHROGS PA'I SNYAN NGAG BZHIN NO, ,MCHOG TU 'DOD PA'I
LHA LA MCHOD PA DANG BRJOD PAR BYA BA LA SOGS PA'I DON GYI TSIGS
SU BCAD PA NYE BAR BKOD

NAS, DBANG BSKUR MCHOG CES BYA BA LA SOGS PAS SLOB DPON GYI CHE
BA'I BDAG NYID BSTAN PA GSUNGS TE, RDO RJE'I SLOB DPON LA NI DE
BZHIN GSHEGS, ,RNAMS LA PHYAG 'TSAL ZHES SBREL LO, ,RDO RJE NI
RDO RJE 'CHANG GI BRTUL ZHUGS YIN LA, DE KUN DU SPYOD PA'I PHYIR
RDO RJE'I SLOB DPON NO, ,

YANG NA GZHAN DAG 'BYED BAR BYED CING GZHAN DAG GIS DBYE BAR BYA
BA MA YIN PAS RDO RJE DANG CHOS MTHUN PA'I PHYIR GNYIS SU MED
PA'I YE SHES NI RDO RJE YIN LA, DE LA SLOB MA RNAMS 'DZUD PAR
BYED CING KUN DU SPYOD PAR BYED PAS NA RDO RJE'I SLOB DPON NO,
,DE JI LTA BUR GYUR PA ZHIG CE NA, DBANG

BSKUR ZHES GSUNGS TE, DBANG BSKUR NI KHRUS YIN LA, DE YANG PHYI
LUS KYI DRI MA 'KHRUD PAR BYED PA'I PHYIR DBANG BSKUR ZHES BRJOD
PAR BYA'O, ,MCHOG NI GTZO BO STE BLA NA MED PA'I 'BRAS BU 'THOB
PA'I RGYU YIN BA NYID KYI PHYIR RO, ,DBANG BSKUR BA YANG YIN LA,
MCHOG KYANG 'DI YIN PAS

@14A *, ,DBANG BSKUR MCHOG GO, ,YANG NA DBANG BSKUR BA RNAMS KYI
MCHOG NI RTZE MO STE MTHAR THUG PA'I BZHI PA ZHES BYA BA NI DBANG
BSKUR MCHOG GO, ,DE DAG GIS THOB PA DE NI DBANG BSKUR MCHOG THOB
BO, ,NI NI GANG GI PHYIR GYI DON LA'O, ,YANG NA KHO NA DANG RIGS
PA LA'O, ,DE

BZHIN GSHEGS PA NI BGROD PAR BYA BA JI LTA BA DE LTA BU KHO NAR
GSHEGS PAS NA DE BZHIN GSHEGS PA STE, DUS THAMS CAD DANG, RNAM PA
THAMS CAD DANG, SHES BYA THAMS CAD YANG DAG PAR MKHYEN PA'I PHYIR
RO, ,NGO MTSAR LA KHA CIG TU LDOG PAS NA, TA YIG DA YIG STE, BSAM
PA

JI LTA BA DANG, RIGS JI LTA BA DANG, DUS JI LTA BAR GDUL BYA'I
SKYE BO RNAMS LA YANG DAG PA'I CHOS STON PAR MDZAD PA'I PHYIR JI
SKAD DU GSUNG BAR 'OS PA DE SKAD DU GSUNG BAS DE BZHIN GSHEGS PA
STE, DE BZHIN GSHEGS PA DE RNAMS KYIS SO, ,JI LTA BUR GYUR PA DE
RNAMS KYIS SHE NA, PHYOGS

BCU'I ZHES GSUNGS TE, BCU NI SHAR LA SOGS PA BZHI DANG, ME LA
SOGS PA BZHI DANG, STENG DANG 'OG GNYIS TE, DE LTAR PHYOGS KYANG
YIN LA BCU YANG YIN PAS PHYOGS BCU'O, ,'JIG RTEN KHAMS ZHES BYA
BA NI YONGS SU DAG PA DANG YONGS SU MA DAG PA'I SANGS RGYAS KYI
ZHING 'PHAGS

PA DANG 'PHAGS PA MA YIN PA RNAMS TE, 'JIG RTEN 'DZIN PAR BYED DO
ZHES BYAS NAS SO, ,PHYOGS BCU'I 'JIG RTEN GYI KHAMS DE DAG NA
BZHUGS PA STE PHYOGS BCU'I 'JIG RTEN GYI KHAMS NA GNAS PA DE
RNAMS KYIS SO, ,DUS GSUM ZHES BYA BA NI DUS GSUM PO RNAMS TE,
SNGA DRO DANG GUNG

DANG PHYI DRO'O DUS RNAMS SU ZHES BYA BA'I DON TO, ,DE RNAMS NAS
BYON NAS PHYAG 'TSAL BA NI MNGON PHYAG 'TSAL BA STE 'DUD PA ZHES
BYA BA'I DON TO, ,'O NA SLOB DPON GYIS DE BZHIN GSHEGS PA RNAMS
LA PHYAG BYA BA MA YIN NAM, DE LA JI LTAR NA DE RNAMS KYIS 'DI LA
PHYAG MDZAD CE NA, RDO RJE 'CHANG

GI SKU YIN PA'I PHYIR DANG, RDO RJE 'CHANG DE YANG DE BZHIN
GSHEGS PA THAMS CAD KYI BDAG NYID YIN PA'I PHYIR TE, SLOB DPON
DANG NI RDO RJE 'DZIN, ,THA DAD PAR NI MI BRTAG GO, ,ZHES 'CHAD
PAR 'GYUR BA YIN NO, ,DPAL 'DUS PA LAS GSUNGS PA, BYIS PAS GSOL
PA, BCOM

@14B LDAN 'DAS RNAMS DE BZHIN GSHEGS PA THAMS CAD KYI SKU DANG
GSUNG DANG THUGS RDO RJE GSANG BA 'DUS PAR DBANG BSKUR BA'I RDO
RJE'I SLOB DBON LA DE BZHIN GSHEGS PA THAMS CAD DANG BYANG CHUB
SEMS DPA' THAMS CAD KYIS JI LTAR BLTA BAR BGYI, DE BZHIN GSHEGS
PA THAMS CAD KYIS BKA'

STZAL PA, RIGS KYI BU DE BZHIN GSHEGS PA THAMS CAD DANG BYANG
CHUB SEMS DPA' THAMS CAD KYIS BYANG CHUB KYI SEMS RDO RJE BZHIN
DU BLTA BAR BYA'O ZHES BYA BA LA SOGS PA LE'U BCU BDUN PA LAS
RGYA CHER GSUNGS SO, ,DE BZHIN GSHEGS PA RNAMS KYIS RDO RJE'I
SLOB DPON LA PHYAG MDZAD DO

ZHES BYA BA 'DI LA MKHAS PA RNAMS KYIS SOM NYI MI BYA'O, ,DE LTAR
SLOB DPON MNYES PAR BYED PA'I CHO GA DE RAB TU BSDUS NAS DUS GSUM
ZHES BYA BA LA SOGS PA GSUNGS PA YIN TE, BSTEN PA ZHES BYA BA
DANG 'BREL LO, ,DE ZHES BYA BA NI DBANG BSKUR BA MCHOG THOB PA'I
RDO RJE'I SLOB DPON

NO; ,BSTEN PA ZHES BYA BA NI YANG DAG PAR MNYES PAR BYED PA'O,
,DE CI 'DRA BA ZHIG CE NA, STON PA BLA MA ZHES BYA BA STE, SEMS
CAN RNAMS LA MNGON PAR MTHO BA DANG NGES PAR LEGS PA'I LAM GYI
MAN NGAG STON PA'I SGO NAS STON PA PO YIN PA'I PHYIR STON PA STE
SLOB PA PO'O, ,YON TAN GCIG

PU'I RANG BZHIN YIN PA'I PHYIR BLA MA'O, ,CI ZHIG GIS SHE NA,
DKYIL 'KHOR ME TOG THAL MOS ZHES BYA BA GSUNGS TE, DKYIL 'KHOR NI
SNYING PO YIN LA, DE LEN ZHING 'DZIN PAS NA SNYING PO YANG DAG
PAR 'DZIN PA'I MAndAL RNAMS TE, PHA ROL TU PHYIN PA DRUG BSDUS
PA'I RANG BZHIN YIN

PA'I PHYIR CHU DANG BCAS PA'I BA BYUNG SBYIN PA STE ZHES BYA BA
LA SOGS PA GSUNGS PA LTAR RO, ,MAndAL NI ZLUM PO'I RNAM PA'AM GRU
BZHI'I RNAM PA GANG YANG RUNG BA CHU DANG BA BYUNG LA SOGS PA
RNAMS BYUGS PA'O, ,MA LLI KA LA SOGS PA'I ME TOG RNAMS NI ME TOG
YIN LA, THAL MO NI LAG PA KHA

SBYAR BA STE, ME TOG RNAMS KYI THAL MO NI ME TOG THAL MO'O, ,ME
TOG THAL MO DANG DKYIL 'KHOR RNAMS NI DKYIL 'KHOR ME TOG THAL MO
STE DE RNAMS SO, ,YANG CI ZHIG GIS SHE NA, ZHABS LA STE RKANG PA
DAG LA PHYAG 'TSAL ZHING MNGON PAR 'DUD PAR BYA BA DE RNAMS KYIS
SO, ,SPYI BO NI SPYI

@15A *, ,GTZUG STE ZHABS LA SPYI BOS SO, ,JI LTAR ZHE NA, MCHOG
TU ZHES BYA BA GSUNGS TE, JI LTAR RIGS PA DE LTA BU'I GUS PAS
BSTEN ZHING BSNYEN PA NA DAM PAR NGES PA DANG, RGYA CHEN PO NYID
KYIS ZHES BYA BA'I DON TO, ,CI NAS GCIG GAM CHE NA, DUS GSUM DU

ZHES BYA BA GSUNGS TE, THUN MTSAMS GSUM MO, ,JI LTAR ZHE NA, ME
TOG DANG BCAS PA'I SNYIM PA BSKOR BA LAS ZHES BYA BA NI ME TOG
DANG BCAS PA'I THAL MO NI BYA BA'I KHYAD PAR STE ME TOG GI SNYIM
PA ZHES BYA BA'I DON TO, ,'O NA BSTAN PA'I RTZA BA DGE SLONG STE
ZHES GSUNGS PA'I PHYIR BCOM LDAN

'DAS KYI BSTAN PA LA DGE SLONG RNAMS TSAD MA MA YIN NAM, DE LA CI
LTAR NA SLOB DPON LA BSNYEN PAR MNGON PAR BRJOD CE NA, DE RNAMS
TSAD MA YIN PA NI THEG PA DMAN PA KHO NA LA YIN GYI THEG PA CHEN
PO LA NI MA YIN NO, ,DE BAS NA SLOB DPON THAMS CAD DU MNYES PAR
BYAS PA KHO NAS BSTAN PA

YIN NO, ,YANG DBUNG BZANG GI RGYUD DU, RGYAL BAS SO SO THAR PAR
GANG GSUNGS PA'I, ,TSUL KHRIMS RNAM DAG 'DUL BA MA LUS LA, ,KHYIM
PA'I RTAGS 'CHANG RNAMS KYIS RTAGS DRUG GIS, ,G-YOGS PA SPANGS
NAS LHAG MA BSGRUB PAR BYA, ,ZHES GSUNGS SO, ,DGE SLONG TSUL

KHRIMS SDOM PA KUN, ,'DZIN PAS GOS DKAR 'CHANG BA LA, ,PHYAG MI
BYA'O PHYAG GI 'OS, ,RDO RJE 'DZIN GTZO RANG NYID DO, ,GANG NAS
BRTZAMS TE DAG PA'I YID KYIS NI, ,MA NYAMS BYANG CHUB SEMS NI
BZUNG GYUR PA, ,DE NAS BZUNG STE LHA DANG LHA MIN BCAS, ,'JIG
RTEN KUN GYI PHYAG BYA'I

'OS YIN NO, ,DE BAS BDAG NYID LEGS PA YI, ,DON 'DOD DAM PA RNAMS
KYIS NI, ,MTHA' YAS 'BRAS BU RTZOL MDZAD PA'I, ,SLOB DPON DNGOS
PO KUN GYIS SO, ,RDZOGS PA'I BYANG CHUB NGES BYAS PA, ,RNAMS KYIS
PHRAG DOG SER SNA DANG, ,NGA RGYAL DAR 'DZIN DOR BYA ZHING, ,G-YO

DANG SGYU YANG DE BZHIN NO, ,RTAG TU NGU YIS MI 'DAR BA'I, ,SEMS
KYIS SLOB DPON BSNYEN BKUR BAS, ,'GRO BA'I MGON PO BLA MA YIS,
,DON KUN GRUB PA STZAL BA'O, ,DE LTA BAS NA RDO RJE'I SLOB DPON
ZHES BYA BA YANG DAG PAR MNYES PAR BYA'O, ,DA NI BLA MA BSTEN PA
THUN MONG BA BSTAN NAS

@15B DGE SLONG RNAMS LA JI LTAR BYA BA DE, DE LTA BUR BSTAN PAR
BYA BA'I PHYIR DAM CHOS ZHES BYA BA LA SOGS PA GSUNGS TE, BRTUL
ZHUGS 'DZIN BAS KHYIM PA'AM GSAR BU LA PHYAG BYA ZHES SPREL TE,
BSTAN BCOS SU RNAM PAR BZHAG PA'I SDOM PA NI BRTUL ZHUGS TE RAB
TU BYUNG BA NYID DO, ,DE

'DZIN PAR BYED PA'I PHYIR BRTUL ZHUGS 'DZIN PA RNAMS TE, GSOL BA
DANG BZHIS LNGA'I TSOGS KYIS BSNYEN PAR RDZOGS PA BLANGS PA YONGS
SU RDZOGS PA'I TSUL KHRIMS KYI SDOM PA 'JIG RTEN GYIS MCHOD PAR
BYA BA DUR SMRIG GI GOS CAN DGE SLONG RNAMS ZHES BYA BA'I DON TO,
,DE SKAD DU YANG BSHAD

PA; GANG ZHIG TSUL KHRIMS LEGS MNYAM GZHAG ,DE LA NGUR SMRIG DANG
LDAN TE, ,BDEN DANG DUL BA DANG LDAN PA, ,DE NYID MCHOD 'OS NGUR
SMRIG YIN, ,ZHES GSUNGS SO, ,GZHAN DU NA MING GI DGE SLONG DANG
KHAS 'CHE BA'I DGE SLONG DANG SLONG BA'I NGANG TSUL GYI DGE SLONG
RNAMS BRTUL ZHUGS

'DZIN PA'I SGRAS BRJOD PAR MI BYA'O, ,TSUL KHRIMS LA NI MNYAM MA
BZHAG ,DE LA NGUR SMRIG MI LDAN TE, ,BDEN DANG DUL DANG MI LDAN
PA, ,DE NI MCHOD 'OS NGUR SMRIG MIN, ,ZHES SO, ,GANG LA PHYAG BYA
BA YIN ZHES NA, KHYIM PA'AM NI GSAR BU LA'ANG, ,ZHES BYA BA
GSUNGS TE,

'DI LA KHYIM YOD PA'I PHYIR KHYIM PA STE, KHYIM GYI NANG NA GNAS
SHING PHYAG GI GNAS MA YI PA 'DOD PA'I YON TAN LA ZHEN PA KHYIM
GYI GNAS ZHES BYA BA'I DON TO, ,GSAR BU ZHES BYA BA NI, ,RAB TU
BYUNG BA GSAR PA STE DGE TSUL LO, ,'AM GYI SGRA NI PHYOGS GZHIN
PA GNYI LA'O, ,'ANG

GI SGRA NI BRJOD PA'I DBYE BA LA'O, ,PHYAG BYA ZHES PA NI 'JIG
RTEN GYIS MCHOD PAR 'OS PA RNAMS KYIS TE BDAG CAG RNAMS NI DGE
SLONG GNAS BRTAN NO SNYAM PA'I NGA RGYAL SPANGS NAS MNGON PAR
PHYAG BYA'O, ,JI LAR BYAS NAS SHE NA, DAM CHOS LA SOGS ZHES BYA
STE, SEMS CAN RNAMS

NGAN 'GROR PHYOGS PA LAS 'DZIN PAR BYED PA'I PHYIR CHOS SO, ,DAM
PA SANGS RGYAS DANG BYANG CHUB SEMS DPA' RNAMS KYI CHOS NI DAM
PA'I CHOS SO, ,YANG NA 'DI 'JIG RTEN LAS 'DAS PA'I PHYIR DAM BA
YIN LA, RANG GI MTSAN NYID 'DZIN PA'I PHYIR CHOS YIN PAS DAM PA'I
CHOS TE,

@16A *, ,DE YANG LUNG DANG RTOGS PA DANG, CHOS KYI DBYIBS TE RNAM
PA GSUM MO, ,DE LA LUNG NI GSUNG RAB YAN LAG DGU'O, ,RTOGS PA NI
SA DANG PHA ROL TU PHYIN PA RNAMS DANG, NYON MONGS PA'I SGRIB PA
DANG SHES BYA'I SGRIB PA SPANGS PA DAG GO, ,CHOS KYI DBYINGS DANG

DE BZHIN NYID DANG YANG DAG PA'I MTHA' DANG DON DAM PA ZHES PA
DAG RNAM GRANGS SO, ,DE DAG STON PAR BYED PAS NA GLEGS BAM LA DE
SKAD CES BRJOD PAR BYA'O, ,DAM CHOS LA SOGS TE THANG KA DANG SKU
GZUGS GANG GI DANG PO YIN PA DE DAG NI DAM CHOS LA SOGS PA'O, ,DE
RNAMS MDUN

BDAR NAS ZHES BYA BA NI SDUN [?] DU BKOD PA STE MDUN DU BZHAG NAS
ZHES BYA BA'I DON TO, ,DE NAS CI ZHE NA BLOS TE BSAM PA'AM SHES
RAB KYI STOBS KYIS SO, ,'O NA DGE SLONG GI PHYAG BYA BA NI SANGS
RGYAS DANG SNGAR BSNYEN PAR RDZOGS PA GNYIS KHO NA YIN PAR, PHYAG
BYA GNYIS TE BDE GSHEGS RGAN

PO'O, ,ZHES DE SKAD DU GSUNGS PA MA YIN NAM ZHE NA, BDEN MOD KYI,
DE SKAD DU GSUNGS PA NI NYAN THOS KYI TSUL LA YIN GYI PHYI NAS
BYANG CHUB SEMS DPA'I TSUL LA NI MA YIN LA, 'DI NI BYANG CHUB
SEMS DPA'I TSUL YIN ZHING BYE BRAG TU SNGAGS KYI TSUL YIN TE DE
BAS NA SKYON MED DO, ,YANG NA SANGS

RGYAS KYI SGRAS NI SANGS RGYAS 'BA' ZHIG BSDUS PA MA YIN GYI,
BYANG CHUB SEMS DPA' RNAMS KYANG BSDUS LA, RGAN PO'I SGRAS KYANG
BSNYEN PAR RDZOGS PAS RGAN PA 'GA' ZHIG BSDUS PA MA YIN GYI, YE
SHES KYIS RGAN PA DANG DKA' THUB KYIS RGAN PA YANG BSDUS PA YIN
NO, ,RNAM PA

GZHAN DU NA 'PHAGS PA BYAMS PA DANG 'JAM DPAL LA SOGS PA'I BYANG
CHUB SEMS DPA' KHYIM NA BZHUGS PA'I RTAGS CAN RNAMS PHYAG BYA
BA'I 'OS MA YIN PAR 'GYUR RO SNYAM DU DGONGS SO, ,DE BAS NA TSIG
'DI DAG NI NYAN THOS KYI THEG PA DANG YANG 'GAL BA MED DO,
,DGONGS PA'I

SKAD NI MI SHES PAR, ,SGRA TZAM GYIS NI RMONGS PA DAG ,RGYAL
DBANG RNAMS KYI SO THAR LA, ,SMAD PA BYAS NAS NGAN 'GROR 'GRO,
,ZHES GSUNGS PA YANG YIN NO, ,DE BAS NA RDO RJE'I SLOB DPON KHYIM
PA'AM GSAR BU LA DGE SLONG GIS KYANG RNAM PA THAMS CAD DU PHYAG
BYA BA YIN NO, ,DE

@16B SKAD DU KYE'I RDO RJE'I RGYUD LAS, SLOB MA GANG GIS GRUB
THOB KYANG, ,MNAR MED SPANG BA'I RGYU YI PHYIR, ,YANG DAG YE SHES
SNANG MDZAD BA'I, ,BLA MAR GRUB PAS PHYAG BYA'O, ,ZHES SO, ,GAL
TE DE LTAR YIN NAM, DAM PA'I CHOS LA SOGS PA MDUN DU BYAS PA LA
DGOS PA CI YOD CE

NA; ,'JIG RTEN GNOD PA ZHES BYA BA GSUNGS TE, 'JIG RTEN PA RNAMS
LA GNOD PA NI 'JIG RTEN GNOD PA STE 'GRO BA SUN 'BYIN PAR BYED PA
DE DAG SPONG ZHING NYAMS PAR BYED PA DE'I PHYIR NI 'JIG RTEN GNOD
PA SPANG BA'I PHYIR RO, ,'O NA RANG GI BLA MA LA PHYAG BYA BA LA
'JUG PA RNAMS KYIS

'JIG RTEN LA GNOD PA YOD DAM ZHE NA YOD DO, ,JI LTAR YOD CE NA,
'JIG RTEN PHAL MO CHE 'DI NI BSTAN BCOS MA THOS SHING MA RIG PA'I
PHYIR DON DAM PA'I CHOS LA GNAS PA YONGS SU MI SHES SO, ,DE LAS
DE RNAMS KYIS SLOB DPON DGE SLONG NYID DU GYUR PA BSNYEN BKUR
PA'I 'OS MA

YIN PAR YID LA BYED DO, ,DE BAS NA DE RNAMS KYIS KHYIM PA LA
PHYAG BYAS PAS RAB TU BYUNG BA RNAMS SUN 'BYIN PAR BYED LA, SUN
PHYUNG BAS 'JIG RTEN RNAMS PHYIR PHYOGS PAR 'GYUR RO, ,'JIG RTEN
PHYIR PHYOGS PAS KYANG 'JIG RTEN LAS RNYED PA DANG BKUR STI NYAMS
PAR BYED DO, ,MA

DAD PA NA RNYED PA DANG BKUR STI SDUG BSNGAL BAS 'TSOL, SDUG
BSNGAL NI 'JIG RTEN NA MTHAR GYUR PA YIN NO, ,RNYED PA DANG BKUR
STI DANG MI LDAN PA LA SOGS PA'I 'JIG RTEN LA GNOD PAS 'JIGS PAS
PHYAG BYED PA NA DAM PA'I CHOS LA SOGS PA MDUN DU BDAR BA LA DON
MED PA MA YIN NO, ,

GAL TE NA YANG CI BYA BA BSTAN PA'I PHYIR STAN BSTABS PA DANG
ZHES BYA BA LA SOGS PA GSUNGS TE, BRTUL ZHUGS CAN GYIS THAMS CAD
BYA, ,ZHES SBREL LO, ,BRTUL ZHUGS CAN NI BRTUL ZHUGS 'DZIN PA YIN
LA, BYA BA NI NYAMS SU BLANG BA'O, ,THAMS CAD CES BYA BA DE DAG
GANG LA

BYA ZHE NA, STAN BSTABS PA ZHES BYA BA LA SOGS PA YIN NO, ,'DI LA
'DUG PAR BYA BAS NA STAN TE, MA S'U RA KA LA SOGS PA'I GDAN NO,
,DE BSTABS PA NI DANG PO DBUL BA YIN LA, LDANG BA NI DE'I DON DU
NAN TAN BYED PA'O, ,YANG NA LDANG BA NI YANG DAG PAR LDANG BA
STE, 'GRENGS

@17A *, ,TE 'DUG PA ZHES BYA BA'I DON TO, ,STAN YANG STOBS LA
LDANG BA YANG YIN PAS STAN BSTABS PA DANG LDANG BA'O, ,YANG
GSUNGS PA, MA DANG PHA DANG BLA MA LA, ,SU ZHIG LDANG BAR MI BYED
PA, ,'JIG RTEN KUN GYIS SMOD 'GYUR BAS, ,THA SHAL DAG DANG
MTSUNGS PAR

'GYUR, ,ZHES SO, ,DON BYA ZHES BYA BA LA DON TE RDZAS KYI BYA BA
BYED PA NI DON BYA YIN LA, SKYED 'PHEL YANG DON NO, ,DE LA SKYED
NI GTONG BA LA SOGS PAS YIN LA, 'PHEL NI TSONG LA SOGS PAS SO,
,SOGS PA'I SGRAS NI BSRUNG BA LA SOGS PA YANG NGO, ,YANG NA DON
ZHES BYA BA NI GOS

DANG STAN LA BYA LA, BYA ZHES BYA BA NI NAN TAN NO, ,SOGS PA'I
SGRAS NI BANGS PA DANG MCHIL MA DANG SNABS 'DOR BA LA SOGS PA LA
SGRIB PA'O, ,BSNYEN BKUR ZHES PA NI BLA MA LA GUS SHING DAD PAS
ZHES BYA BA'I DON TE, DON GYI BYA BA SOGS PA GANG GI YIN PA DE NI
DON GYI BYA BA SOGS TE, DE NI

DON GYI BYA BA SOGS KYANG YIN LA BSNYEN BKUR YANG YIN PAS DON GYI
BYA BA SOGS BSNYEN BKUR RO, ,YANG NA TSIG 'DI DAG RIM PA BSNOR
NAS SO, ,YANG NA DON YANG BYED LA, BSNYEN YANG BKUR BAS DON GYI
BYA BA SOGS BSNYEN BKUR RO, ,THAMS CAD NYID NI MA LUS PAR TE,
NYID KYI SGRA

NI NGES PAR GZUNG BA'O, ,'DI DAG THAMS CAD BYAS NAS BRTUL ZHUGS
CAN GYI NGA RGYAL MED PAR BYA'O ZHES DGONGS SO, ,YANG GSUNGS PA,
DE BAS NGES PA KHO NAR NI, ,BRTUL ZHUGS BRTEN PAS 'DI KUN BYA,
,DE BZHIN NANG DANG PHYI YIS NI, ,RTAG PAR RNAL 'BYOR MCHOD LA
DGA',,

PHYAG SOGS BYA BA THAMS CAD DAG ,DUS RNAMS KUN DU BYA BA YIN, ,DE
LTAR YONGS SU BRTAGS NAS NI, ,BLA MA RNAMS LA BSNYEN BKUR BYA,
,'ON KYANG, GZUGS DANG LANG TSO PHUN TSOGS DANG, ,LONGS SPYOD
DBANG PHYUG DAG DANG STOBS, ,SKYE DANG RIGS RGYUD MI BSAM STE,
,NGA

RGYAL DAG NI DOR BAR BYA, ,BZO YI CHA SHAS 'DI KUN LA, ,BLO DANG
LDAN ZHING MKHAS SNYAM DANG, ,BDAG NI SA SKYONG DGE BA'O ZHES,
,SEMS LA SBYAR BAR MI BYA'O, ,ZHES SO, ,CI BYAS NAS SHE NA, DAM
PA MIN LAS PHYAG SPONG NGO, ,ZHES BYA BA GSUNGS TE, SKU DANG
GSUNG DANG

@17B THUGS LA GNOD PA'I LAS NI DAM PA MIN PA ZHES BYA STE, MI
MDZES PA'I PHYAG NI SDIG PA'I RGYU YIN PA'I PHYIR RO, ,DE DAM PA
MIN PA YANG YIN LA, LAS KYANG YIN PAS DAM PA MIN LAS TE, SROG
GCOD PA LA SOGS PA'I MI DGE BA ZHES BYA BA'I DON TO, ,DE LA STAN
BSTABS PA LA

SOGS PA 'DI DAG THAMS CAD NAM GYI TSO NA BYA BA YIN ZHE NA, PHYAG
BYAS NAS ZHES BYA BA GSUNGS TE, GUS PAR SMRAS NAS SO, ,DAM MIN
PHYAG GI LAS ZHES BYA BAR 'DON PA DE LA NI, LAS KYANG YIN LA
PHYAG KYANG YIN PA STE, DE DAM PA MIN PA YANG YIN LA PHYAG GI LAS
KYANG YIN PAS

NA DAM MIN PHYAG GI LAS SO, ,DAM PA MA YIN PA NI BSHAD ZIN TE,
DAM PA MA YIN PA'I PHYAG NI MA GUS PA SNGON DU SONG BAR NGES PAR
MTSON PA'I THAL MO SBYOR BA TZAM BYED PA'O, ,YANG NA DAM PA MA
YIN PA THA MAL PA'I SKYE BO RNAMS KYI PHYAG GI LA STE, DE NI LO
MA RNYING PA LHAGS SHING 'BRAS

BU 'BAB PA'I KHUR GYIS DUD PA'I RNAM PAR SBYONG BA LA SOGS PA DAM
PA MA YIN PA'I LAS TE, MGO BO DUD PA TZAM NI DAM MIN PHYAG GO,
,GZHAN DAG NI, DAM MIN LAS DANG PHYAG CES BYA STE, DAM PA MA YIN
PA'I LAS RKANG PA BKRU PA LA SOGS PA DANG, YAN LAG BRGYAD KYIS

BTUD PA'I PHYAG STE GNYIS PO 'DI DAG SPANGS NAS BYA BA THAMS CAD
BYA'O ZHES SO, ,DE LTAR BLA MA'I RAB TU DBYE BA BSHAD NAS SLOB
DPON ZHES BYA BA LA SOGS PAS, BLA MA DANG SLOB MA DAG YONGS SU
BRTAG PAR GSUNGS TE, SLOB DPON DANG SLOB MA'I 'BREL BA BYA ZHES
BYA BA LA

'BREL BA'I DANG POR TE SNGON DU'O, ,NYE BA'I DBANG LAS SLOB MA
STE BLA MA NI SLOB DPON ZHES BYA BA BLA MA DANG NI SLOB MA DAG
GO, ,SLOB DPON DANG SLOB MA DE DAG GI 'BREL PA NI 'GROGS PA STE,
SLOB DPON DANG, SLOB MA'I 'BREL PA BRTAG PAR BYA NI DPYAD PAR
BYA'O, SUS

SNYAM NA, DPA' BOS ZHES BYA BA GSUNGS TE, BLO DANG LDAN ZHING
MKHAS PA RNAMS KYIS ZHES BYA BA'I DON TO, ,'DI'I DON NI 'DI YIN
TE, BLA MAS RE ZHIG CHA LUGS DANG, BRJOD PA DANG, SPYOD LAM LA
SOGS PA RNAMS KYIS CI 'DI BSAM

@18A *, ,PA DAG PA YIN NAM, BSAM PA MA DAG PA YIN SNYAM DU YONGS
SU BRTAG PAR BYA ZHING, CI 'DI BRTZAM PAR BYA BA'AM MI BYA SNYAM
DU DANG, DE'I KHYIM GYI MTSAMS NA GNAS PA'I SKYE BO RNAMS LA
'DI'I BYA BA YONGS SU DRIS SHING BRTAGS NAS CI 'DI LA SHOG

CIG BYA'AM, MI BYA SNYAM DU DPYOD PA'I TSUL GYIS KYANG YONGS SU
BRTAG PAR BYA'O, ,DE LTA BU LA SOGS PA RNAMS KYIS YONGS SU BRTAGS
NA 'JIG RTEN BA'I BSAM PA SHES PAR 'GYUR TE, CHA BYAD RTAGS DANG
SPYOD LAM DANG, ,SKAD KYIS KYANG NI RTOGS BYA ZHING, ,MIG DANG
GDONG GI

RNAM 'GYUR GYIS, ,NANG NA GNAS PA'I BSAM PA SHES, ,ZHES KYANG
GSUNGS SO, ,DE YONGS SU BRTAGS PA LA DGOS PA CI YOD CE NA, 'JIG
RTEN PHAL MO CHE NI BSAM PA YONGS SU MA DAG PAS BLA MA LA SRI ZHU
BYAS PA MED PAR DE KHO NA NYID 'DOD PAS RGYAL PO LTAR KUN DU
SPYOD DE,

DE SKAD DU, SGYU YIS DRI MAR BYAS PA'I SEMS, ,NGAN PA'I BSAM PAS
'BUL BYED CING, ,GTAN DU BLA MA BSNYEN BKUR YANG, ,BKUR STI MED
CING PHYAG KYANG MIN, ,MNYAM PAR GZHAG PA THOB PA'I BAR, ,'O MA
LA SOGS 'BUL BAS MCHOD, ,SANGS RGYAS KUN GYI YON TAN

GZHI; ,DE NYID RIN CHEN THOB PA NA, ,BZHUGS SAM ZHES KYANG MI
'DRI LA, ,SKYON NYID RTAG TU TSOL BAR BYED, ,CES SO, ,DE BAS NA
DE LTAR YANG DAG PAR BRTAGS NAS BSAM PA YONGS SU DAG PAR GYUR NA
DE'I TSE DE DANG 'BREL PAR BYA BA YIN GYI, DE LTA MA YIN NA NI MI
BYA'O ZHES

DGONGS SO, ,DE BZHIN DU SLOB MAS KYANG YONGS SU BRTAGS NAS BLA MA
DANG LHAN CIG PA'I 'BREL PA BYA'O, ,DE CI'I PHYIR ZHE NA, 'JIG
RTEN PHAL MO CHE NI BSAM PA MA DAG PAS KHO BO CAG NI SLOB DPON NO
ZHES BCOS MA'I TSIG SNYAN PO DANG 'DI'I DON SNA TSOGS PA LA CHAGS
PAS DAM PA

MIN PA'I CHOS STON PAS SAM, TSUL 'CHOS PA'I GTAM GYIS SEMS CAN
RNAMS SLU BAR BYED DO, ,DE BAS NA SLOB MAS KYANG CI 'DI BSAM PA
DAG PA YIN NAM, BSAM PA MA DAG PA YIN SNYAM DU BLA MA YONGS SU
BRTAG PAR BYA STE, GAL TE BSAM PA MA DAG NA DE'I TSE DE DANG LHAN
CIG

@18B PA'I 'BREL PA MI BYA'O, ,YANG GSUNGS PA, BLA MAR BYA BA MIN
PAR BSHAD, ,LOG PA'I SHES RAB MNGON PAR KHENGS, ,CHAGS PA'I DBANG
GIS GZHAN DAG LA, ,TSOS STON PA YANG RAB TU 'JUG ,BYIS PA DE DAG
SEMS CAN GYI, ,MI DGE'I BSHES GNYEN DE DAG NI, ,BDUD

KYI PHYOGS DANG RIS SU GNAS, ,RANG DANG GZHAN DAG NYAMS BYED PA,
,DE DAG RTAG PAR SEMS CAN GYIS, ,SPANG ZHING BSNYEN BKUR BYA BA
MIN, ,DE RNAMS LA NI PHYAG MI BYA, ,KUN DU MYANG BAR YANG MI BYA,
,ZHES SO, ,DE BAS NA BSAM PA MA DAG PAS MING TZAM GYI SLOB DPON
NI

LEGS PA 'DOD PA RNAMS KYIS RNAM PA THAMS CAD DU YONGS SU SPANG
BAR BYA'O, ,GAL TE BSAM PA MA DAG PA'I SLOB MA'AM BLA MA LHAN CIG
PA'I 'BREL PA BYAS PA DE'I TSE GNYIS KA LA CIR 'GYUR, ,SPYOD PA
MA YIN PA LAS DAM TSIG NYAMS PAR 'GYUR RO, ,DAM TSIG NYAMS

PAR GYUR NA DE LA CIR 'GYUR ZHE NA, MTSUNGS PA ZHES BYA BA LA
SOGS PA GSUNGS TE, MTSUNGS PA NI MNYAM PA'O, ,DAM TSIG NI SLOB
DPON GYIS 'GONG BAR BYA BA MA YIN PA'O, ,DE DAM TSIG KYANG YIN LA
MTSUNGS PA YANG YIN PA'I PHYIR MTSUNGS PA DAM TSIG STE MTSUNGS PA

NYID NI GNYIS KA YANG 'DI'I BYA BA'I RANG BZHIN YIN PA'I PHYIR
RO, ,RNAM PA GNYIS PO DE YANG BSRUNG BAR BYA BA DANG BZA' BAR BYA
BA'O, ,DE LA BSRUNG BAR BYA BA YANG RNAM PA GNYIS TE, BLANG BAR
BYA BA DANG, DOR BAR BYA BA'O, ,DE LA BLANG BAR BYA BA NI DGE
BA'I RANG BZHIN RNAMS DANG,

DOR BAR BYA BA NI MI DGE BA'I RANG BZHIN RNAMS SO, ,BLANG BAR BYA
BA YANG RNAM PA GSUM STE, LUS DANG NGAG DANG YID KYI'O, ,DE LA
SROG GCOD PA LA SOGS PA NI LUS KYI'O, ,BRDZUN DU SMRA BA LA SOGS
PA NI NGAG GI'O, ,BRNAB SEMS LA SOGS PA NI YID KYI'O, ,BZA' BA'I
DAM

TSIG KYANG RNAM PA GNYIS TE, RTAG TU NYE PAR SPYAD PA DANG, SKABS
SU NYE BAR SPYAD PA'O, ,DE LA RTAG TU NYE BAR SPYAD PA NI SGRON
MA LDA LA SOGS PA'O, ,SKABS SU NYE BAR SPYAD PA NI RDO RJE BZUNG
BA LA SOGS PA'O, ,YANG NA MTSUNGS PA'I DAM TSIG CES BYA BA LA
MTSUNGS PA NI 'DRA PA STE,

@19A *, ,MNYAM PA DANG MTHUN PA ZHES BYA BAR GCIG PA'I DON TO,
,DAM TSIG GI DON TSIG RNAM PAR SBYAR BA NI SNGA MA BZHIN NO,
,MTSUNGS PA'I DAM TSIG DE YANG RNAM PA GNYIS TE, BLA MA'I BYA BA
DANG, SLOB MA'I BYA BA'O, ,DE LA SLOB MA'I BYA BA NI CHO GA JI
LTA BA BZHIN

DBANG NOD PA'O, ,DE NAS BRTZAMS TE KHYOD KYI PHYAG NA RDO RJE BA
YIN GYI GANG NGAS 'DI BYA DGOS SO, ,SNGAGS DANG PHYAG RGYA DANG
DKYIL 'KHOR LA SOGS PA 'DI DAG KYANG KHYOD KYIS DBANG BSKUR BA MA
THOB CING DKYIL 'KHOR MA MTHONG BA RNAMS LA SMRA BAR MI BYA STE,
YA NGA BA MA SPANGS PAR DUS KYI BYA

BA BYAS NAS DMYAL BA LA SOGS PAR 'GYUR TA RE ZHES BYA BA LA SOGS
PA BRJOD PAR BYED PA NI BLA MA'I BYA BA'O, ,BLA MA LA SOGS PA
MTHO BA RNAMS KYI YANG DAG PA'I SPYOD PA GANG YIN PA DE SLOB MA'I
BYA BA'O, ,MTSUNGS PA'I DAM TSIG NYAMS PA NI 'KHYAMS PA'O,
,MTSUNGS PA'I DAM TSIG

NYAMS PA DE YANG SKYON TE, LTUNG BA DANG MI DGE BA ZHES BYA BA'I
DON TO, ,HI NI GANG GI PHYIR GYI DON LA'O, ,SU'I SKYON DU 'GYUR
ZHE NA, SLOB DPON DANG CES BYA BA GSUNGS TE, SLOB DPON DANG SLOB
MA NI DPON SLOB STE DE DAG GI'O, ,DGONGS PA NI 'DI YIN TE, DAM
TSIG NYAMS NA

SLOB DPON GYI DNGOS GRUB NYAMS PA'I RGYU YIN PA'I PHYIR SKYON YIN
LA, SLOB MA'I YANG 'DIR LUS DANG SEMS GZIR BA'I NYE BAR 'TSE BA
SKYED PAR BYED PA'I PHYIR DANG, PHYI MA LA YANG NGAN 'GRO'I SDUG
BSNGAL SKYED PAR BYED PA'I PHYIR NA SKYON CHEN PO STE, DE BZHIN
DU DAM PA MA YIN PA'I KUN DU SPYOD

PA YANG YIN NO, ,SLOB MA'I SKYON BSTAN PA'I PHYIR, BRTZE BA MED
CES BYA BA LA SOGS PA GSUNGS TE, BLA MAS SLOB MAR MI BYA'O, ,ZHES
'BREL LO, ,BLA MA NI BSHAD ZIN LA, BSLAB PA LA SLOB PAS NA SLOB
MA STE SLOB BU'O, ,DE LA MI BYA BA MI SGRUB PA'O, ,BLA MA JI LTA
BUS SHE NA,

BLO LDAN ZHES BYA BA LA BLO NI BLO GROS DRI MA MED PA YIN LA, DE
'DI LA YOD PA'I PHYIR BLO LDAN NO, ,SLOB MA'I KHYAD PAR CI 'DRA
BA ZHIG CE NA, BRTZE BA MED CES BYA BA LA SOGS PA GSUNGS TE, SDUG
BSNGAL DANG SDUG BSNGAL GYI RGYU LAS 'DON PAR 'DOD PA'I MTSAN
NYID KYI SNYING RJE NI BRTZE BA YIN

@19B LA; DE LAS 'DAS PA GANG GIS NA BRTZE BA MED PA DE NI BRTZE
BA MED DO, ,KHRO BA NI KHONG KHRO ZHING 'KHRUG PA STE MI BZOD PAR
GYUR PAS 'PHRAL DU GNOD PA BYED PA ZHES BYA BA'I DON TE DE NI
KHRO BA'O, ,GDUG PA NI SEMS RTZUB MO STE, BRTZE BA MED PA ZHES
BYA BA'I DON TO, ,KHENGS PA

NI CUNG ZAD KYIS DREGS PA ZHES BYA BA'I DON TO, ,CHAGS PA NI PHA
ROL GYI RDZAS 'DOD PA'O, ,MA BSDAMS PA NI G-YO ZHING MNYAM PAR MA
BZHAG PA'O, ,BKAG PAR GYUR PA NI BDAG NYID MCHOG YIN NO ZHES BDAG
NYID BSNGAGS SHING GZHAN LA SMOD PA STE, TSUL KHRIMS 'DI

LA BDAG MCHOG TU GYUR PA'O ZHES BYA BAR RO, ,GSUNGS PA, MCHOG YIN
ZHES NI RAB SMRA BA'I, ,YON TAN RNAMS NI SBYIN PAR BYED, ,CES SO,
,DANG YIG NI KUN BSDUS PA'I DON TO, ,DANG YIG LAS 'DI LTA BU DAG
NI BLA MAR YANG MI BYA'O ZHES NI GZHAN DAG GO, ,BLA MA'I RANG

BZHIN BSTAN PA'I PHYIR, BRTAN ZHING ZHES BYA BA LA SOGS PA GSUNGS
TE, BSAM PA DANG BLOS SHIN TU ZIN PA'I PHYIR BSTAN PA STE BLO
DANG LDAN PA'O, ,DUL BA NI 'DUL BA BZHIN DU'O, ,BLO GROS NI RNAM
PAR DPYOD PA STE SHES RAB YIN LA DE 'DI LA YOD PA'I PHYIR BLO
GROS LDAN PA STE RNAM PAR

DPYAD PA ZHES BYA BA'I DON TO, ,BZOD PA NI BZOD PAR GYUR BA STE,
DE YANG SDUG BSNGAL LA JI MI SNYAM PA'I BZOD PA DANG, GZHAN GYI
GNOD PA DANG DU LEN PA'I BZOD PA DANG, CHOS LA NGES PAR RTOG PA'I
BZOD PA DANG RNAM PA GSUM MO, ,DE LTA BU'I MTSAN NYID KYI BZOD PA
GANG LA YOD PA

DE NI BZOD LDAN NO, ,DRANG BA NI 'PHAGS PA'I SA LA RAB TU BZHUGS
PA'I PHYIR GYA GYU MED PA'I LTA BA CAN TE, GYA GYU NI SDIG PA CAN
GYI LTA BA'O, ,GYA GYU CI YIN SDIG CAN LTA, ,ZHES GSUNGS PA'O,
,G-YO SKYU MED PA NI RANG GI SKYON SGRIB PA'I THABS KUN DU 'DZIN
PA'I SEMS KYI GYA GYU NYID G-YO

YIN PAS DE LA ZHUGS PA NI G-YO STE, G-YO DANG BRAL ZHING G-YO MED
LA GYA GYU MED PA'I SEMS ZHES BYA BA'I DON TO, ,SNGAGS RGYUD KYI
NI RAB SBYOR SHES TE SNGAGS NI SHIS PA STE, DE KHO NA NYID KYI
DON YID LA BYAS PAS 'GRO BA SKYOB PA'I PHYIR NA SNGAGS SO, ,DE
YANG PHRENG BA'I SNGAGS DANG

@20A *, ,BTUS PA'I SNGAGS DANG SNYING PO'I SNGAGS ZHES BYA BA
RNAM PA GSUM MO, ,RGYUD NI PHYIR BZLOG GI 'KHOR LO LA SOGS PA'O,
,SNGAGS DANG RGYUD NI SNGAGS RGYUD DE, ,DE RNAMS KYI RAB SBYOR NI
ZHI BA LA SOGS PA'I LAS TE, DE SHES PA'I PHYIR SNGAGS RGYUD KYI
NI RAB SBYOR

SHES PA'O, ,SNYING RJER LDAN PA NI SEMS CAN THAMS CAD LA SNYING
RJE BA DANG LDAN PA'O, ,BSTAN BCOS MKHAS PA NI 'CHOS PA'I PHYIR
BSTAN BCOS TE, GZHUNG DU SPEL BA YIN LA, ,DE YANG MDOR BSDU NA
RNAM PA BCU GNYIS TE, CHOS DANG, RTOG GE DANG, DON DANG, SGRA
DANG, GAR

DANG; RO BCUD DANG, YONGS SU BRTAG PA DANG, 'DOD PA DANG, GSO BA
DANG, RTZIS DANG, BZO DANG, RNAM PAR SHES PA'I BSTAN BCOS DAG GO,
,BSTAN BCOS LA MKHAS PA NI 'CHOS PA LA MKHAS PA'O, ,SLAR YANG
SLOB DPON GYI KHYAD PAR BSTAN PA'I PHYIR, DE NYID

BCU ZHES BYA BA LA SOGS PA GSUNGS TE, BCU NI RAB TU GRAGS PA'I
GRANGS TE BGRANG BA LA 'JUG GO, ,DE NYID NI PHYIN CI MA LOG PA'I
RANG BZHIN NO, ,DE RNAMS DE NYID KYANG YIN LA BCU YANG YIN PAS NA
BCU'I GRANGS SU 'CHAD PA'I DE NYID DAG NI DE NYID BCU'O, ,DE NYID
BCU PO DAG KYANG

DKYIL 'KHOR DANG, TING NGE 'DZIN DANG, PHYAG RGYA DANG, SNGAGS
DANG, STANG STABS DANG, 'DUG STANGS DANG, BZLAS PA DANG, SPYIN
SREG DANG, MCHOD PA'I LAS LA SBYOR BA DANG, SLAR BSDU BA DAG GO,
,DKYIL 'KHOR YANG RNAM PA GSUM STE, SKU'I DKYIL 'KHOR DANG, GSUNG

GI DKYIL 'KHOR DANG, THUGS KYI DKYIL 'KHOR RO, ,TING NGE 'DZIN NI
RNAM PA GSUM STE, DANG PO SBYOR BA DANG, DKYIL 'KHOR RGYAL PO
MCHOG DANG, LAS RGYAL PO MCHOG RNAMS NGO BO NYID DANG, LONGS
SPYOD RDZOGS PA DANG SPRUL PA'I SKU'I DBYE BAS SO, ,PHYAG RGYA NI
RNAM PA GNYIS TE,

LAG PA'I PHYAG RGYA DANG, YID KYI SKU'I PHYAG RGYA'O, ,SNGAGS NI
BSHAD ZIN TO, ,STANG STABS NI RNAM PA MANG STE, BUNG BA'I DRA BA
LA SOGS PA'O, ,'DUG STANGS NI MDOR BSDUS NA RNAM PA BZHI STE,
PADMA'I 'DUG STANGS DANG RDO RJE'I 'DUG STANGS DANG SEMS DPA'I
'DUG STANGS DANG KHRO

@20B BO'I 'DUG STANGS SO, ,BZLAS PA NI RNAM PA BZHI STE, KHRO
BO'I BZLAS PA DANG RDO RJE'I BZLAS PA DANG SPRO BA'I BZLAS PA
DANG 'GOG PA'I BZLAS PA'O, ,SBYIN SREG NI RNAM PA BZHI STE, ZHI
BA DANG RGYAS PA DANG DBANG DANG MNGON SPYOD DO, ,MCHOD PA'I LAS
LA SBYOR BA NI, PHYI NANG GSANG

BA'I MCHOD PA'I NAN TAN LA RAB TU SBYOR BA'O, ,SLAR BSDU BA NI
RNAM PA GNYIS TE, YE SHES KYI DKYIL 'KHOR GSHEGS SU GSOL BA DANG
DAM TSIG GI DKYIL 'KHOR BSDU BA'O, ,DE NYID BCU PO RNAMS YONGS SU
SHES SHING KHONG DU CHUD PAS NI DE NYID BCU NI YONGS SU SHES
PA'O, ,DKYIL

'KHOR BRI BA'I LAS LA MKHAS, ,DKYIL 'KHOR NI BRI BYA'I DKYIL
'KHOR TE RI MOR BRI BA'I DKYIL 'KHOR DANG, BRI BA NI DKYIL 'KHOR
BRI BA STE DE DAG GI LAS NI BYA BA YIN LA, DE DAG RIG CING SHES
PA'I PHYIR DKYIL 'KHOR BRI BA'I LAS LA MKHAS PA'O, ,DE LA DKYIL
'KHOR

GYI LAS NI PHYI DANG NANG GI SA SBYANG BA DANG YONGS SU GZUNG BA
DANG, BGEGS LA PHUR BUS GDAB PA DANG, PHYOGS BCING BA DANG,
MTSAMS BCING BA DANG, LHA LHAG PAR GNAS PA DANG, THIG DANG RDUL
TSON GDAB PA DANG, BUM PA LHAG PAR GNAS SHING DGOD PA DANG,

DKYIL 'KHOR SGRUB PA LA SOGS PA'O, ,BRI BA'I LAS KYANG SNAM BU
DANG DAR DPYAD DANG 'KHOR LO LA SOGS PA BRI BA'O, ,GSANG SNGAGS
'CHAD BYED NAM AOm YIG LA SOGS PA DE KHO NA NYID GSUM RO GCIG
PA'I GSANG CHEN GYIS BSHAD PAR BYA BA'I SNGAGS RNAMS 'CHAD PA LA
MKHAS

SHING RTOGS PA'I PHYIR GSANG SNGAGS 'CHAD BYED DE, YANG GSUNGS
PA, SNGAGS DANG SNGAGS SHES RAB GSUNGS PA, ,DE NYID BSKUL BAR
GSUNGS PA STE, ,SKYE BA MED CING SNANG BA MED, ,MTSON BYA DANG NI
MTSAN NYID SPANGS, ,'DI LA SNGAGS ZHES BRJOD PA YIN, ,GSANG CHEN

DON NI RTOGS PA YIN, ,ZHES SO, ,SLOB DPON ZHES BYA BA NI, DBANG
BSKUR BA LA SOGS PA'I LAS LA 'JUG PA'I PHYIR SLOB DPON TE, YANG
GSUNGS PA, CHOS KYI KHA TON KLOG PA DANG, ,'CHAD DANG MAN NGAG
SBYIN PA DANG, ,DBANG BSKUR BA DANG LAS BYED PA, ,SLOB DPON ZHES

@21A *, ,BYAR BRJOD PA YIN, ZHES SO, ,DANG BA ZHES PA NI SER SNA
DANG BRAL ZHING SNYING NAS DGA' BA'O, ,DANG YIG LAS NGO BZHIN
GSAL BA'O, ,DBANG PO THUL ZHES BYA BA LA GANG GIS MIG LA SOGS
PA'I DBANG PO RNAMS DBANG DU BYAS NAS THUL BA DE NI DBANG PO THUL
BA'O, ,BA'ANG ZHES BYA BA

NI LHAG PAR SDUD PA'O, ,SLOB DPON LA SMOD PA'I SKYON, MGON DE
ZHES BYA BA LA SOGS PAS GSUNGS TE, DE ZHES BYA BA NI DE LTA BU'I
YON TAN GYIS KHYAD PAR DU BYAS PA'I SLOB DPON GANG YIN PA DE'O,
,MGON ZHES PA NI SANGS RGYAS DANG BYANG CHUB SEMS DPA' LA SOGS PA
RNAMS KYI MGON

DU GYUR CING MA NYES PAR BYA BA YIN PA'I PHYIR MGON TE MGON DE'O,
,GANG GIS ZHES BYA BA NI SLOB MAR RMONGS PAS SO, ,BRNYAS PA NI
SMOD PAR BYAS PA'O, ,CIR GYUR NAS SHE NA, SLOB GYUR PHYI NAS ZHES
GSUNGS TE, SLOB MA MA YIN PA LAS SLOB MAR GYUR NAS ZHES

BYA BA SLOB GYUR PHYI NAS SO, ,BSAM BCAS PAS NI BSAM PA DANG LHAN
CIG TU 'JUG PAS BSAM BCAS TE BSAM PA THAG PA NAS YIN GYI SMYO
BA'AM MA SHES PA'AM RNAM PAR G-YENGS PA'I SEMS KYIS NI MA YIN
PA'O, ,SANGS RGYAS THAMS CAD SMOD PAS NA SANGS RGYAS NI DE

BZHIN GSHEGS PA RNAMS TE, CHOS THAMS CAD KYI DON DAM PA THUGS SU
CHUD PA'I PHYIR SANGS RGYAS YIN PA'AM, 'DI DAG DRI MA MED PA'I
BLO CAN YIN PA'I PHYIR SANGS RGYAS SO, ,YANG NA DUS THAMS CAD
MKHYEN CING SKYON THAMS CAD DANG BRAL BAS NA YANG DAG PAR RLOM
PA'I

SENG GE DANG 'PHROG BYED DANG DBYIG GI SNYING PO LA SOGS PA'I LHA
RNAMS PAS RGYAS SHING THUGS SU CHUD PA'I DGONGS PA DANG LDAN PA'I
PHYIR SANGS RGYAS RNAMS SO, ,THAMS CAD NI MA LUS PA STE, PHYOGS
BCU'I 'JIG RTEN GYI KHAMS JI SRID PAR BZHUGS PA DE DAG THAMS CAD
DO, ,DE DAG

NI SANGS RGYAS KYANG YIN LA THAMS CAD KYANG YIN PAS SANGS RGYAS
THAMS CAD DE SANGS RGYAS DE DAG THAMS CAD LA BRNYAS SHING SMOD LA
'PHYA BA DES NI SANGS RGYAS THAMS CAD LA SMOD PA YIN NO, ,DE NI
ZHES PA NI SU ZHIG BLA MA LA BRNYAS PA BYED PA 'DI DE'O, ,RTAG TU
NI RGYUN DU'O, ,

@21B SDUG BSNGAL NI NYE BAR 'JOMS PA STE, DA YANG 'DI PA DANG
'JIG RTEN PHA ROL PA RNAM PA GNYIS SO, ,DE LA MTHONG BA'I CHOS LA
LUS DANG SEMS GZIR BA NYE BAR 'TSE BA LA SOGS PA RNAMS NI 'DI
PA'O, ,DMYAL BA LA SOGS PA RNAMS SU GCOD PA DANG GSHEGS PA DANG
SREG PA

DANG 'TSOD PA LA SOGS PA'I SDUG BSNGAL RNAMS NI 'JIG RTEN PHA ROL
PA'O, ,'THOB CES BYA BA NI MYANG BAR BYA ZHING NYAMS SU MYONG
DGOS SO ZHES BYA BA'O, ,SLOB DPON NI DE KHO NA NYID THUGS SU CHUD
PAS SANGS RGYAS ZHES DE SKAD DU BRJOD PA DE NI SANGS RGYAS THAMS
CAD KYI RANG

BZHIN YIN PAS NA DE LA SMOD PA LAS SANGS RGYAS THAMS CAD SMAD PA
LAS SKYES PA'I SDUG BSNGAL 'BYUNG BA YIN NO, ,DE GANG LAS SHE NA,
SLOB DPON NI DE BZHIN GSHEGS PA THAMS CAD LTA BUR BA LTA BAR
BYA'O ZHES PA'I BCOM LDAN 'DAS KYI GSUNG TSAD MA YIN PA'I PHYIR
RO, ,YANG

GSUNGS PA, ,BRTAN G-YO'I 'JIG RTEN GSUM PO NA, ,SLOB DPON LAS
MCHOG BLA MA MED, ,GANG GI DRIN LAS DNGOS GRUB KUN, ,'PHRAL NYID
DU NI THOB PAR BYED, CES SO, ,SLAR YANG BLA MA SMOD PA'I NYES
DMIGS BYE BRAG TU BSTAN PA'I PHYIR YAMS DANG NYER 'TSE ZHES BYA
BA

GSUNGS TE, BLA MA'I ZHABS LA SMOD PA 'CHI BAR 'GYUR RO ZHES 'BREL
LO, ,BLA MA NI SLOB DPON YIN LA, DE'I ZHABS NI ZHABS DAG STE DE
DAG LA SMOD CING SUN 'BYIN PA NI BLA MA'I ZHABS LA SMOD PA'O,
,'CHI BAR 'GYUR BA NI 'CHI BA'I 'OS TE RNAM PAR NYAMS PAR 'GYUR
RO ZHES BYA BA'I DON TO, ,CI

ZHIG DAG GIS SHE NA, DE'I PHYIR, YAMS DANG NYER 'TSE DGRA RNAMS
KYIS, ,ZHES BYA BA GSUNGS TE, YAMS NI RDO RJE'I ME 'BAB PA DANG
CHU DANG RLUNG DANG MU GE DANG GSHED MA LA SOGS PA RNAMS KYIS
GZIR BAR BYAS PA'O, ,NYER 'TSE NI 'BYUNG PO DANG YI DAGS DANG DRE
DANG SRIN PO DANG

SBRUL DANG GCAN GZAN GTUM PO LA SOGS PA LAS BYUNG BA'I NYE BAR
'TSE BA RNAMS SO, ,DGRA NI SHA 'KHON CAN GYI DGRA RNAMS SO ZHES
BYA BA'I DON TO, ,YAMS DANG NYE BAR 'TSE BA DANG DGRA RNAMS TE
YAMS DANG NYER 'TSE DGRA RNAMS KYIS SO, ,DANG YIG LAS GNYAN RNAMS
KYIS KYANG

@22A *, ,NGO; ,YANG GANG DAG GIS SHE NA, GDON DANG RIMS ZHES BYA
BA GSUNGS TE, GDON NI NYI MA LA SOGS PA'I GZA' DGU PO DAG GAM
YANG NA MA MO LA DGA' BA LA SOGS PA BCU GNYIS PO DAG STE, SEMS
CAN RNAMS KYI MDANGS DANG STOBS LEN PAR BYED

PA'I PHYIR GDON NO, ,RIMS NI NAD RNAMS TE SEMS CAN RNAMS LA GDUNG
BA SKYID PAR BYED PA'I PHYIR NA RIMS SO, ,DE DAG KYANG MDOR BSDU
NA RLUNG DANG MKHRIS PA DANG BAD KAN DANG 'DUS PA STE RNAM PA
ZHI'O, ,SLAR YANG PHYE NA NI RNAM PA MANG NGO, ,DUG NI SHAS CHE
BA STE, DE YANG

MDOR BSDU NA BRTAN PA DANG G-YO BA DANG BCOS MA DANG GYUR PA STE
RNAM PA BZHI'O, ,DE LA BRTAN PA NI NAG PO BRTZEGS PA LA SOGS
PA'O, ,G-YO BA NI SBRUL LA SOGS PA RNAMS KYI'O, ,BCOS MA NI KUN
DU SBYAR BDAG GO, ,GYUR BA NI RNAM PAR RTOG PA LAS BYUNG BA'O,
,SOGS PA'I

SGRAS NI, 'GYEGS PA LA SOGS PAS SO, ,GDON RNAMS DANG RIMS RNAMS
DANG DUG LA SOGS PAS NA, GDON DANG RIMS DANG DUG SOGS KYIS, ,DE
RNAMS KYIS BLA MA'I ZHABS LA SMOD PA 'DI 'CHI BAR 'GYUR RO, ,DE
CI 'DRA BA ZHIG CE NA RMONGS CHEN TE, DE RMONGS PA YANG YIN LA

CHEN PO YANG YIN PAS RMONGS CHEN TE SHIN TU BLUN PA'O, ,DE LTAR
SHES NAS LEGS PA 'DOD PA DAG GIS SLOB DPON LA SMOD PAR MI BYA BAR
YON TAN KHO NA GZUNG BAR BYA'O, ,YANG GSUNGS PA, SLOB DPON YON
TAN GZUNG BYA STE, ,SKYON NI NAM YANG MA YIN NO, ,YON TAN GZUNG
BAS

DNGOS GRUB STE, ,SKYON RNAMS LAS NI GRUB PA NYAMS, ,ZHES SO,
,SLAR YANG RGYAL PO ZHES BYA BA LA SOGS PAS BLA MA LA SMOD PA'I
RNAM BAR SMIN PA GSUNGS TE, BLA MA'I ZHABS LA SMOD PA ZHES SBYAR
NAS BSAD NAS DMYAL BAR 'GRO ZHES SBREL LO, ,BSAD NAS NI SHI NAS
DMYAL BAD NA

'GROR 'GRO ZHING 'BOR BAR BYED DO, ,SU DAG GIS BSAD NAS SHE NA,
RGYAL GTUM ZHES BYA BA STE, RGYAL PO NI SA SKYONG BA YIN LA, GTUM
PO NI MDZOD SPUNG BA DANG, DUM BU SRUNG BA LA SOGS PA RNAMS TE,
RGYAL PO DANG GTUM PO NI RGYAL GTUM MO, ,YANG NA RGYAL PO NI RNAM
THOS

@22B KYI BU LA SOGS PA GSANG BA PA'I GTZO BO RNAMS TE 'DIR RGYAL
PO'I SGRAS NI GSANG BA RNAMS SO, ,GTUM PO NI GSHEG PAR BYED PA
DANG, GZIR BAR BYED PA RNAMS TE, RGYAL PO DANG GTUM PO NI RGYAL
GTUM GNOD SPYIN GYI MNGAG GZHUG PA RNAMS ZHES BYA BA'I DON TO,
,ME NI ME NYID

DO; ,SBRUL GDUG NI PHYUGS DANG BYA DANG SDIG SBRUL LA SOGS PA
RMUG PAR BYED PA RNAMS SO, ,RGYAL GTUM DANG ME DANG SBRUL GDUG PA
DAG NI, RGYAL GTUM ME DANG SBRUL GDUG STE, ,DE RNAMS KYIS SO,
,YANG SU DAG GIS SHE NA, MKHA' 'GRO ZHES BYA BA STE, MKHA' 'GRO
NI KHRAG

LA DGA' BA'I RNAL 'BYOR MA'I BYE BRAG GO, ,CHU NI CHU NYID DO,
,RKUN PO NI CHOM PO BA'O, ,MKHA' 'GRO MA DANG CHU DANG RKUN PO
RNAMS NI MKHA' 'GRO CHU DANG RKUN PO STE DE RNAMS KYIS SO, ,GDON
NI TSANGS PA LA SOGS PA'I LHA'I DPUNG STE GDON DE RNAMS KYIS SO,
,YANG GSUNGS PA,

TSANGS PA DBANG PO ZLA NYI SKRA 'GRENG BAS, ,MTHA' DAG PA YI GZHI
LA BGEGS BYED DO, ,ZHES SO, ,LOG 'DREN NI TSOGS KYI BDAG PO LA
SOGS PA GTZO BOR GYUR PA'I LOG 'DREN DE RNAMS KYIS SO, ,KYANG
ZHES PA NI KUN SDUD PA STE MI'AM CI DANG LTO 'PHYE CHEN PO RNAMS
KYIS KYANG

BSAD NAS DMYAL BAR 'GRO'O, ,DE BAS NA BLA MA LA RMI LAM DU YANG
SMAD PAR MI BYA BAR RGYUN DU MCHOD PAR BYA'O, ,GANG SMOD PAR BYED
PA DE DAG NI 'JIG RTEN DU YANG GCES SPRAS BYED PAR MI 'GYUR RO,
,YANG GSUNGS PA, SLOB DPON SMOD PA GANG YIN DE, ,BGEGS DANG LOG

'DREN GYIS 'JOMS SHING, ,KHRO ZHING LAS NI NGAN PA'I BDAG ,RTAG
TU SA STENG DAG NA SPANG, ,ZHES SO, ,SLAR YANG NAM YANG ZHES BYA
BA LA SOGS PAS RNAM PA GZHAN GYIS SLOB DPON LA SMOD PA'I 'BRAS BU
GSUNGS TE, SLOB DPON GYI THUGS DKRUGS PAR MI BYA'O ZHES SBREL
LO,,

THUGS DKRUGS PA NI YI GSOD PA STE LUS SAM DAG GIS YID MI BDE
BSKYED PAR BYED PA DE MI BYA ZHING MI SGRUB BO, ,SU'I ZHE NA,
SLOB DPON DAG GIS NI ZHES BYA BA GSUNGS TE, SLOB DPON NI BLA
MA'O, ,NAM YANG NI 'GAR YANG NGO, ,GAL TE SLOB DPON GYI THUGS
DKRUGS PAR BYED

@23A *, ,NA DE'I TSE CIR 'GYUR SNYAM NA, GAL TE SHES 'CHAL ZHES
BYA BA LA SOGS PA GSUNGS TE, GAL TE NA 'DI LA BLO NGAN DANG GDUG
PA'I SHES RAB YOD PAS SHES 'CHAL GYIS BYAS SHING BSGRUBS NA DMYAL
BAR GTUB CING 'TSED PAR 'GYUR TE, BUM PAR 'TSED

PA LA SOGS PA BSHAD PA DAG TU'O, ,NGES PAR NI THE TSOM MED PA STE
BYA BA'I KHYAD PAR RO, ,CI SLOB DPON LA SMOD PA GCIG PU KHO NAS
DMYAL BAR LTUNG NGAM ZHE NA, MNAR MED LA SOGS ZHES BYA BA LA SOGS
PA GSUNGS TE, MNAR MED LA SOGS ZHES BYA BA GTZO BO YIN PA NYID
KYI PHYIR

'DIR MNAR MED GZUNG GI ,DANG PO YIN PA'I PHYIR NI MA YIN PAS MNAR
MED PA'I MTHAR THUG PA NI MNAR MED PA LA SOGS SO, ,SOGS PA'I
SGRAS YANG SOS DANG THIG NAG DANG BSDUS 'JOMS DANG DU 'BOD DANG
NGU 'BOD CHEN PO DANG TSAB DANG RAB TU TSA BA STE BDUN PO RNAMS
SO, ,MNAR

MED DANG BCAS PAS TSA BA'I DMYAL BA BRGYAD DO, ,CHU BUR CAN DANG
CHU BUR RDOL BA DANG SO THAMS THAMS PA DANG KYI HUD ZER BA DANG
AA CHU ZER BA DANG AUTPA LA LTAR GAS PA DANG PADMA LTAR GAS PA
DANG PADMA LTAR CHER GAS PA ZHES BYA BA DAG NI GRANG BA'I DMYAL
BA BRGYAD DO, ,ME MA MUR DANG RAL

GRI LO MA'I TSAL DANG SPU GRIS GANG BA'I LAM DANG SH'AL MA LI'I
SDONG PO DANG BUM PAR 'TSED PA LA SOGS PA DAG NI NYE BA'I DMYAL
BA RNAMS SO, ,NYI TSE BA'I DMYAL BA NI RAB TU MANG BA'O, ,DMYAL
BAR BSTAN PA GANG YIN PA NI, SEMS CAN RNAMS MI DGE BA'I DBANG GIS
DER SHIN TU

DMYAL ZHING GTUB PA GANG YIN PA'O, ,BSHAD PA NI BSGRAGS PA'O, ,DE
RNAMS CI 'DRA ZHE NA, 'JIGS RUNG STE 'JIGS PAR BYED PA SREG PA LA
SOGS PA'I SDUG BSNGAL MI BZAD CING BOD BA SKYED PAR BYED PA'I
PHYIR RO, ,DER NI GNAS PAR YANG DAG BSHAD, ,DER NI DMYAL BA DE

RNAMS SU'O, ,GNAS PA NI 'DUG PA DANG SDOD PA ZHES PA'I DON TO,
,YANG DAG BSHAD NI BSTAN PA STE, ,BSAM PA MA DAG PAS 'PHANGS NAS
BSKAL PA'I GRANGS KYIS BGRANG BAR BSTAN PA RNAMS SU ZHES BYA BA'I
DON TO, ,YANG GSUNGS PA, ,GANG ZHIG DE 'DRA'I RGYAL SRAS SBYIN

@23B BDAG LA, ,GAL TE NGAN SEMS SKYED PAR BYED NA DE, ,NGAN SEMS
BSKYED PA'I GRANGS BZHIN BSKAL BAR NI, ,DMYAL BAR GNAS PAR 'GYUR
ZHES THUB PAS GSUNGS, ,ZHES PA'O, ,GANG LAS SHE NA, SLOB DPON LA
ZHES BYA BA STE, DE BZHIN GSHEGS PA'I BSTAN PA LA RANG

KUN DU SPYOD CING LEGS PAR BSLABS PAS SAM KUN DU SPYOD PAR BYED
PA'I PHYIR SLOB DPON TE, YANG GSUNGS PA, BSTAN LA KUN DU YANG DAG
SPYOD, ,GZHAN DAG LA YANG SPYOD BYED PAS, ,MKHAS PA RNAMS KYIS
BLA MA LA, ,SLOB DPON ZHES BYAR YONGS SU BRJOD, ,CES SO, ,SLOB

DPON BLA MA DE LA'O, ,NI NI GANG GI PHYIR GYI DON LA'O, ,SMOD PA
LAS TE SUN 'BYIN ZHING SKYON 'DOGS PA LAS ZHES BYA BA'I DON TO,
,DE BAS ZHES BYA BA LA SOGS PAS NYE BAR BSDU BA GSUNGS TE, DE BAS
GANG GI PHYIR BLA MA LA SMOD PA LAS 'DI DANG PHYI MAR YANG SDUG
BSNGAL CHEN POR 'GYUR BA'I

RGYU MTSAN DE LAS SO, ,'BAD PA YANG DE YIN LA THAMS CAD KYANG YIN
PAS 'BAD PA THAMS CAD DE GNAS SKABS KUN DU'O, ,RDO RJE SLOB DPON
ZHES PA NI YE SHES LNGA'I RANG BZHIN RTZE LNGA PA'I RDO RJE DANG
LDAN PA'I SLOB DPON NI RDO RJE SLOB DPON NO, ,'DI NI ZHI BA PA LA
SOGS PA RNAMS SLOB DPON

YIN PA BKAG STE, CI'I PHYIR ZHE NA, RDO RJE 'DZIN PA NI DE RNAMS
KYI DBANG DU MA BYAS PA'I PHYIR RO, ,DE SKAD DU YANG, BDE BAR
GSHEGS PA'I NYAN THOS THEG PAS MIN, ,RANG RGYAL RJES SU BRTZE BA
YIS KYANG MIN, ,MA DAD SBYIN DANG TSUL 'CHOS SER SNAS MIN, ,NGA
YI RDO RJE 'DI NI

GZUNG MI BYA, ,ZHES BSHAD DO, ,RDO RJE SLOB DPON DE YANG CI LTA
BU ZHIG YIN SNYAM NA, BLA MA CHE ZHES BYA BA GSUNGS TE, BLA MA NI
BSHAD ZIN TO, ,CHEN PO NYID DANG LDAN PAS CHEN PO STE, CHEN PO
NYID KYANG RIG PA CHEN PO NYID DANG SPONG BA CHEN PO NYID DANG
DKA' THUB CHEN PO NYID DANG SPRO PA CHEN PO

NYID DANG BRTZON 'GRUS CHEN PO NYID DANG MKHAS PA CHEN PO NYID
DO, ,DE LA RANG DANG GZHAN GYI GRUB PA'I MTHA' LEGS PAR SHES PA
NI RIG PA CHEN PO NYID DO, ,NYON MONGS PA THAMS CAD RNAM PAR
'JOMS PA NI SPONG BA CHEN PO NYID DO, ,TSUL KHRIMS LEGS PAR GOMS
PA NI DKA' THUB

@24A *, ,CHEN PO NYID DO, ,BLA MA BSTEN PAS DU PA PA MED PA NI
SPRO BA CHEN PO NYID DO, ,DGE BA TSOL BA NA MGO 'AM GOS LA ME
'BAR BA LTA BUS GNAS PA NI BRTZON 'GRUS CHEN PO NYID DO, ,RMAD DU
BYUNG BA'I CHOS MNGON SUM DU BYED PA NI MKHAS PA CHEN PO NYID DO,
,DE SKAD DU

YANG; RIG LDAN DPA' BO DKA' THUB SPYAD, ,SPRO CHEN DE NAS BRTZON
'GRUS LDAN, ,RMAD BYUNG DANG NI BYED PA PO, ,CHEN PO ZHES BYAR
MNGON PAR BRJOD, ,CES GSUNGS SO, ,DE BLA MA YANG YIN LA CHEN PO
YANG YIN PAS BLA MA CHE'O, ,BLA MA CHEN PO DE YANG CI 'DRA BA
ZHIG CE NA,

BSGRIBS SHING ZHES BYA BA LA SOGS PA GSUNGS TE, BSGRIBS PA NI
MI'I RNAM PAS G-YOGS PA'O, ,MCHOG NI THAMS CAD KYI MCHOG GO, ,DGE
BA NI BKRA SHIS PA DANG BZANG BA DANG ZHI BA ZHES BYA BA RNAMS
DON GCIG GO, ,DE SGRIB PA YANG YIN TE MCHOG KYANG YIN LA DGE BA

YANG YIN PAS NA BSGRIBS SHING MCHOG STE DGE BA NI'O, ,SMAD PAR MI
BYA'O NI BSHUNG PAR MI BYA BA STE, PA RASMEE'I TSIG TU BYAS PA NI
LUNG NGO, ,NAM YANG NI 'GAR YANG STE, ,DUS NAM GYI TSE YANG ZHES
BYA BA'I DON TO, ,KHA CIG NI 'GAR YANG SMAD PAR MI BYA'O ZHES
'DON TO, 'DUL

BA MNGON PAR SHES PA'I DRAN PA NYAMS PA MED PAS ZUR GYIS SMOD
PA'I TSIG KYANG NAM YANG MI BYA'O ZHES DGONGS SO, ,SLOB DPON LA
SMOD PA'I NYES PA PHYIR BCOS PAR BYA BA'I PHYIR, RJES MTHUN ZHES
BYA BA LA SOGS PA GSUNGS TE, RJES MTHUN NI 'BYOR PA DANG BSTUN PA
JI LTAR RIGS PA

ZHES BYA BA'I DON TO, ,DANG YIG LAS YANG NA NOR THAMS CAD DO, ,DE
ZHES PA'I TSIG PHRAD NI, DE LAS NA ZHES PA'I DON TO, ,DE LAS CI
ZHIG CE NA, BLA MA'I ZHAL ZAS ZHES BYA BA GSUNGS TE, BLA MA SLOB
DPON LA G-YOS BYAS NAS ZHAL ZAS TE ZAN NI BLA MA'I ZHAL ZAS TE,
STON MO

GYA NO MA PHUL ZHES BYA BA'I DON TO, ,BLA MA RNAMS LAS MNYAN NAS
ZHES SBYAR RO, ,CI ZHIG GIS KHYAD PAR DU BYAS NAS SHE NA, YON NI
NOR DANG 'BRU DANG BA LANG DANG MA HE LA SOGS PA'I YON DBUL BA NA
CI 'BYOR BA'I YON DANG BCAS PA NI YON BCAS PA NI YON BCAS TE YON
DANG 'BREL PAR ZHES BYA BA'I DON

@24B TO; ,DBUL BAR BYA BA NI SBYIN PAR BYA'O, ,STON MO LA SOGS PA
PHUL BA LAS CI ZHIG 'BYUNG ZHE NA, DE LAS RIMS SOGS ZHES BYA BA
LA SOGS PA GSUNGS TE, DE LAS NI STON MO LA SOGS PA PHUL PA DE LAS
SO, ,RIMS LA SOGS PA'I GDUNG BA NI RIMS LA SOGS PA'I GNOD PA
STENG

GDUNG BAR BYED PA GANG DAG GI DANG PO RIMS YIN PA DE NI RIMS SOGS
SO, ,GDUNG BAR BYED PA DAG NI SNGAR BSHAD PA'I NYE BAR 'TSO BA LA
SOGS PA RNAMS SO, ,NI ZHES PA NI NGES PAR RO, ,PHYIR ZHING PHYI
NAS SO, ,'BYUNG BA NI SKYE BA STE MI ZHES PA NI DGAG PA'O, ,'DI
SKAD GSUNGS PA

YIN TE, GANG GI PHYIR BLA MA LA SMAD NA 'DI DANG PHYI MAR YANG
SDUG BSNGAL SNA TSOGS PAR 'GYUR PA DE PAS NA DE NYE BAR ZHING PAR
BYA BA'I PHYIR BLA MA LA YON DANG BCAS PA'I STON MO DBUL PAR
BYA'O, ,DE LAS BLA MA DGYES PAR 'GYUR LA BLA MA DGYES PA NI DE
BZHIN GSHEGS PA THAMS CAD DGYES

PA YIN NO, ,DGYES NAS YANG 'DOD PA THAMS CAD TSIM ZHING RAB TU
ZHI BAR 'GYUR BA YIN LA, MNGON PAR 'DOD PA'I DNGOS GRUB RNAMS
KYANG 'BYUNG BAR 'GYUR RO ZHES BYA'O, ,KHA SBYOR LAS BYUNG BA'I
RGYUD DU YANG, GANG PHYIR PHYOGS BCUR BZHUGS PA YI, ,SANGS RGYAS
BYANG CHUB

SEMS DPA' YIS, ,BSOD NAMS GANG DE SLOB DPON GYI, ,BA SPU'I BU GA
GCIG NA SNANG, ,DE PHYIR SLOB DPON MCHOD PA LAS, ,SANGS RGYAS
BYANG CHUB SEMS DPA' DGYES, ,'ON TANG DAM TSIG RDO RJE DANG,
,'DOD PA'I DNGOS GRUB STZOL PAR MDZAD, ,CES GSUNGS SO, ,SLAR

YANG SLOB MA'I BYA BA BYE BRAG TU BSTAN PA'I PHYIR, RANG GI ZHES
BYA BA LA SOGS PA GSUNGS TE, RANG GI DAM TSIG KUN SPYOD NA, ,DAM
TSIG NI BSHAD ZIN TO, ,YANG NA DAM TSIG CES BYA BA NI, BYANG CHUB
KYI SEMS LA SOGS PA BSRUNG BA STE, 'DIS BYANG CHUB TU YANG DAG
PAR 'GRO

ZHING THOB PAR BYED PA'I PHYIR RO, ,DAM TSIG SDOM PA GRUB PA 'DI,
,KHYOD KYIS RTAG TU BSRUNG BAR BYA, ,SANGS RGYAS KUN GYIS MTHUN
PAR GSUNGS, ,DAM PA RTAG PA'I BKA' YIN NO, ,RDO RJE'I PHYAG RGYA
GANG YIN PAS, ,GANG ZHIG BSKYED PA TZAM GYIS NI, ,SANGS RGYAS
NYID DU

@25A *, ,DOGS MED PA'I, ,BYANG CHUB SEMS NI GTANG MI BYA, ,DAM
PA'I CHOS NI MI SMAD CING, ,NAM YANG DOR BAR MI BYA'O, ,MI SHES
PA'AM RMONGS PA YIS, ,DE NI SMAD PAR MI BYA'O, ,RANG GI BDAG NYID
YONGS SPANGS NAS, ,DKA' THUB KYIS NI GDUNG MI BYA, ,CE BDE BAR NI
BDE

BAR GZUNG, ,'DI NI MA BYON RDZOGS SANGS RGYAS, ,RDO RJE DRIL BU
PHYAG RGYA RNAMS, ,NAM YANG DOR BAR BYA'O, ,ZHES RGYAS PAR RO,
,KUN SPYOD CHES BYA BA NI KUN DU SPYOD PAR BYED PAS NA KUN SPYOD
DE BLA MA'I RJES SU 'JUG PAR BYED PA'O, ,DAM TSIG DANG KUN SPYOD
NI DAM TSIG KUN SPYOD DE RANG GI DAM TSIG

DANG KUN DU SPYOD PA'O, ,YANG NA RANG DANG MTHUN PA'I DAM TSIG
STE, DE'I KUN SPYOD NI NAN TAN YIN PAS RANG GI DAM TSIG KUN SPYOD
DE'O, ,SROG GIS ZHES PA NI NUS PA STE, YANG NA 'TSO BA RNAMS KYIS
SO, ,KYANG GI SGRA NI KUN SDUD PA LA'O, ,SU'I SROG GIS SHE NA
RANG STE BDAG NYID KYI'O, ,BSTEN PA

NI BSNYEN PA'O, ,RANG GI SROG 'BA' ZHIG GIS BSTEN PA NYID DAM ZHE
NA, MA YIN NO ZHES GSUNGS PA, SBYIN MIN ZHES BYA BA LA SOGS PA'O,
,SBYIN MIN NI GTONG MI PHOD PA'O, ,BU DANG CHUNG MA NI SRAS DANG
BTZUN MO'O, ,SOGS PA'I SGRAS NI GNYEN PA SHES DANG 'KHOR YANG
GZUNG NGO, ,'BYOR

PA SMOS CI DGOS NI RDZAS DE RNAMS THAMS CAD NI SMOS CI DGOS PA'O,
,JI LTAR ZHE NA, G-YO BA ZHES TE G-YO BA NI MI RTAG PA'O, ,'DI
DAG GIS NI 'DI BSTAN PA YIN TE, GAL TE BU LA SOGS PA GTONG BA LAS
GZHAN GYIS RANG GI DAM TSIG KUN DU DPYAD PAR MA NUS NA DE'I THE
TSOM MED PAR DE

DAG YONGS SU BTANG NAS KYANG BSTAN PAR BYA'O ZHES BYA BA YIN NO,
,YANG GSUNGS PA, PHA MA RANG GI SKYE BO BU DANG GNYEN GYI MTSAMS,
,GOS DANG BZA' BTUNG NOR 'BRU KHYIM LA SOGS PA'I SA, ,RANG GI YAN
LAG CHU SHING 'DAB MA RLUNG BSKYOD LTAR, ,RNAM PAR BLTAS NAS
MKHAS PA DAM

PA'I CHOS SGRUB BO, ,ZHES SO, ,BLA MA LHAG PAR BSNYEN BKUR BA'I
RGYU MTSAN GSUNGS PA, GANG PHYIR ZHES BYA BA LA SOGS PA'O, ,GANG
PHYIR NI RGYU MTSAN GANG LAS SO, ,RNYED PAR DKA' BA NI SDUG
BSNGAL BAS RNYED PA'I PHYIR RNYED DKA' BA STE RNYED PAR DKA'
BA'O, ,'JIG RTEN NI 'GRO BA'O, ,DUS

@25B JI TZAM GYIS SHE NA, BSKAL PA BYE BA NI ZHES BYA BA LA SOGS
PA GSUNGS TE, GONG NAS GONG DU BCUR BSGYUR BA'I GNAS BRGYAD PA LA
GNAS PA'I GRANGS NI BYE BA YIN LA, DE RNAMS BGRANG BA LA ZHUGS PA
NA GRANGS MED DE BGRANG BAR MI NUS PA'O, ,GRANGS MED KYANG DE YIN
LA BYE BA YANG YIN PA'I

PHYIR GRANGS MED BYE BA'O, ,BSKAL PA GRANGS MED PA BYE BA NI
BSKAL PA GRANGS MED BYA BA STE BSKAL PA GRANGS MED BYE BA DE
RNAMS KYIS SO, ,BSKAL PA BRGYA NI 'DIR BAR GYI BSKAL PAR GZUNG
BAR BYA'O, ,DE CI'I PHYIR ZHE NA, PHA ROL TU PHYIN PA'I TSUL LA
BSKAL PA CHEN PO GRANGS MED PA GSUM GYIS

SANGS RGYAS NYID THOB PAR 'GYUR BAR GRAGS LA, BAR GYI BSKAL PA
GANG YIN PA DE NI BSKAL PA CHEN PO'I BYE BRAG STE, 'DI LTAR DANG
POR MAR 'GRIB PA'I BAR GYI BSKAL PA GCIG GO, ,MAR 'GRIB PA DANG
YAR 'PHEL PA'I BAR DU PAR GYI BSKAL PA BCO BRGYAD DO, ,MTHAR YAR
'PHEL PA'I

BAR GYI BSKAL PA GZHAN TE, DE LTAR NA BAR GYI BSKAL PA NYI SHU'O,
,BAR GYI BSKAL PA NYI SHUR 'CHAGS SO, ,BAR GYI BSKAL PA NYI SHUR
CHAGS NAS GNAS SO, ,BAR GYI BSKAL PA NYI SHUR 'JIG GO, ,BAR GYI
BSKAL PA NYI SHUR 'JIG RTEN GYI KHAMS ZHIG NAS GNAS SO, ,DE LTAR

BAR GYI BSKAL PA BRGYAD CU LA BSKAL PA CHEN PO GCIG STE, BSKAL PA
CHEN PO GRANGS MED PA GSUM GYIS SANGS RGYAS NYID DO, ,'DI'I DON
'DI YIN TE, GONG NAS GONG DU BCUR BSGYUR BA'I DRUG CU'I GNAS PA'I
GRANGS NI GRANGS MED PA STE, GRANGS MED PA ZHES BYA BA GRANGS SU

BGRANGS PA'I GRANGS MED PA'O, ,BSKAL PA CHEN PO KHO NA BGRANGS
PA'I BSKAL PA CHEN PO GRANGS MED PA GSUM PO'I GRANGS DE RNAMS
KYIS SANGS RGYAS KYI BYANG CHUB THOB PAR 'GYUR RO ZHES BYA BA YIN
NO, ,BSKAL PA GRANGS MED PA BYE BA RNAMS KYIS RNYED PAR DKA' BA
DE CI ZHIG CE NA, SANGS

RGYAS NYID CES BYA BA GSUNGS TE, SANGS RGYAS NYID NI BYANG CHUB
YIN LA, DE YANG CHOS KYI SKU BRNYES PAR GYUR PA DANG, LONGS SPYOD
RDZOGS PA'I SKU BRNYES PAR GYUR PA DANG, SPRUL PA'I SKU BRNYES PA
STE RNAM PA GSUM MO, ,DE LA YE SHES KYI TSOGS KYI DBANG GIS ZAG
PA DANG

@26A *, ,BCAS PA'I CHOS THAMS CAD KYI SA BON YONGS SU ZAD CING
GNAS YONGS SU GYUR PA'I MTSAN NYID SANGS RGYAS KYI YON TAN THAMS
CAD KYI SA BON GYI RTEN SPROS PA MED CING SNANG BA MED PA RAB TU
GSAL BA TZAM, ZHING YANG DAG PAR 'GRO BA'I DON GYI BYA BA ZHES PA
RANG BZHIN

GYIS RTAG PA NYID KYIS RTAG PA'I SKU BRNYES PA NI CHOS KYI SKU
BRNYES PAR GYUR PA'O, ,SHIN TU YONGS SU DAG PA'I SANGS RGYAS KYI
ZHING RNAMS SU DPE MED PA'I SKYES BU CHEN PO'I MTSAN SUM CU RTZA
GNYIS DANG DPE BYAD BRGYAD CUS RNAM PAR MDZES SHING, BYANG CHUB
SEMS DPA' SEMS DPA' CHEN PO

'PHAGS PA RNAMS DANG THABS CIG TU DAM PA'I CHOS KYI LONGS SPYOD
CHEN PO'I DGA' BAS TSIM ZHING BDE BA KUN NAS RDZOGS LA, RGYUN MI
'CHAD PAS RTAG PA NYID KYIS RTAG PA DAG PA 'JIG RTEN PA'I SKU
BRNYES PA NI LONGS SPYOD RDZOGS PA'I SKU BRNYES PAR GYUR PA'O,
,'GRO BA MTHA' DAG GI DON SGRUB

PA'I CHED DU 'GA' ZHIG TU BLTAMS PA DANG, 'GA' ZHIG TU BYANG CHUB
KYI SPYOD PA DANG, 'GA' ZHIG TU BYANG CHUB PA DANG, 'GA' ZHIG TU
CHOS KYI 'KHOR LO BSKOR BA DANG, 'GA' ZHIG TU MYA NGAN LAS 'DAS
PAR STON PA SANGS RGYAS LA SOGS PA'I GZUGS KYIS GDUL BYA DANG
MTHUN PAR BZHUGS

PA RGYUN GYI RTAG PA NYID KYIS RTAG PA'I GZUGS KYI SKU BRNYES PAR
NI SPRUL PA'I SKU BRNYES PAR GYUR PA'O, ,GZUGS KYI SKU GNYIS
BRNYES PA YANG BSOD NAMS KYI TSOGS KYI DBANG GIS YIN PAR RIG PAR
BYA STE, DE DAG NI SANGS RGYAS NYID DO, ,BRTZON LDAN ZHES BYA BA
LA BRTZON PA NI GUS PA DANG

BCAS SHING RGYUN MI 'CHAD PAR YUN RING DU GOMS PA STE, DE 'DI LA
YOD PA'I PHYIR BRTZON NO, ,BRTZON LDAN DE LA TSE 'DI NYID DE
MTHONG BA'I CHOS LA STER BAR BYED CING RAB TU SBYIN PAR BYED DO
ZHES BYA BA'I DON TO, ,YANG GSUNGS PA, PHAR PHYIN TSUL LA NYON
MONGS RNAMS KYI YUN RING 'BRAS BUR 'GYUR,,

SNGAGS KYI TSUL LA NYON MONGS MED PA KHO NAR MYUR DU GRUB, ,RING
DANG THUNG BA'I STOBS LDAN DANG PO 'DI LA YID CHES PA'I, ,DAD PA
'PHEL BYAS BLO LDAN RNAMS KYI LAM NI GZHAN YIN NO, ,ZHES SO,
,RTAG PAR YANG NI ZHES BYA BA LA SOGS PAS SLOB MAS RTAG TU BYA BA
GSUNGS TE, RTAG PAR YANG

@26B NI DAM TSIG BSTEN, RTAG PAR NI RGYUN DU STE, YANG GI SGRA NI
NGES PAR GZUNG BA LA'O, ,DAM TSIG NI BSHAD ZIN TO, ,BSTEN NI GNAS
PAR BYA BA'O, ,DE BZHIN NYID DU GSHEGS NAS DE NAS BYON PAS DE
BZHIN GSHEGS PA YIN PA'AM, YANG NA SEMS CAN GYI DON GYI RGYUR
GSHEGS PA DE

BZHIN DU SEMS CAN GYI DON MDZAD NAS BYON PA'I PHYIR DE BZHIN
GSHEGS PA STE SANGS RGYAS RNAMS SO, ,RTAG TU STE NYI MA SO SOR
MCHOD NI SNA TSOGS PA'I MCHOD PA RNAMS KYIS MCHOD PAR BYA'O,
,RTAG TU NI DUS THAMS CAD DU'O, ,BLA MA STE SLOB DPON LA DBUL BA
NI STOBS SHING SBYIN PAR BYA'O,

ZHES BYA BA'I DON TO, ,SANGS RGYAS DANG BYANG CHUB SEMS DPA'
RNAMS YOD BZHIN DU CI LTAR BLA MA LA DBUL LO ZHES BYA ZHE NA, 'DI
NI ZHES BYA BA LA SOGS PA 'DIR GSUNGS PA YIN TE, 'DI ZHES BYA BA
NI BLA MAR BSHAD PA'O, ,NI NI GANG GI PHYIR GYI DON TO, ,SANGS
RGYAS KUN NI DE

BZHIN GSHEGS PA THAMS CAD DE, 'DRA BA NI MTSUNGS PA'O, ,DE BZHIN
GSHEGS PA LA SOGS PA NI BAG CHAGS DANG BCAS PA'I SGRIB PA THAMS
CAD SPANGS SHING SHES BYA THAMS CAD THOGS PA MED PAR MKHYEN PA
YIN LA, GZHAN NI DMAN PA'I SGRIB PAS CHOS THAMS CAD KYI NGO BO
NYID

MA RIG PA YIN NA JI LTAR NA DE DAG DANG 'DI LA MTSUNGS PA NYID
YOD CE NA, CHOS NYID KYI LUS KYIS MTSUNGS PA NYID KYI PHYIR TE,
CHOS NYID NI GNYIS KYIS STONG PA NYID DE RTAG TU DE KHO NA BZHIN
DU YOD PA'I PHYIR DE BZHIN NYID DO, ,YANG GSUNGS PA, DE BZHIN
GSHEGS PA RNAMS BYUNG YANG RUNG STE

CHOS RNAMS KYI CHOS NYID CHOS GNAS PA NYID 'DI NI GNAS PA NYID DO
ZHES SO, ,'PHAGS PA'I DE BZHIN NYID DANG SLOB DPON GYI DE BZHIN
NYID DAG LA DBYE BA MED DE, DE BAS NA BLA MA DANG SANGS RGYAS
THAMS CAD 'DRA BA YIN NO, ,YANG GSUNGS PA, DE BZHIN GSHEGS PA'I
DE BZHIN NYID

GANG YIN PA DANG SO SO SKYE BO'I DE BZHIN NYID GANG YIN PA 'DI NI
GCIG STE, GNYIS SU MED CING GNYIS SU BYAR MED DO ZHES SO, ,GAL TE
DE LTA NA SENG GE DANG 'PHROG BYED DANG DBYIG GI SNYING PO LA
SOGS PA'I LHA RNAMS DANG SO SO'I SKYE PO RNAMS DANG DE BZHIN
GSHEGS PA RNAMS KYANG MTSUNGS PAR

@27A *, ,'GYUR RO, ,BDEN MOD KYI DE LTA NA YANG DE RNAMS LA BYANG
CHUB KYI SEMS SKYES PA NYID YIN PAS 'DI LTA BU RNAMS LA PHYAG
DANG MCHOD PA BYA BAR MA BSHAD DE, BYANG CHUB KYI SEMS KYI RANG
BZHIN LA DE BZHIN GSHEGS PA ZHES BYA'O, ,YANG GSUNGS PA, GANG
ZHIG BYANG

CHUB SEMS BSKYED GTI MUG GIS, ,BDE GSHEGS MIN LA PHYAG BYED DGE
'DUN LHA, ,DE RNAMS DE LA BYAMS MIN SEMS SKYE STE, ,SNGAGS SU
GYUR PA BCOM NAS GRUB PA MIN, ,DRAG DBANG BRGYA BYIN RLUNG SGRA
SOGS KYANG RUNG, ,'JIGS STER LHA DE DAG NI PHYAG 'OS MIN, ,DE
CHOS

BSTEN MIN DE NI GYA NOM MIN, ,DE DAG RTAGS 'CHANG RNAMS KYANG
MCHOD BYA MIN, ,SDANG BA'I CHOS KYIS BRTUL ZHUGS MI SPYAD CING,
,DE YI DE LTA'I SPYOD LA DGA' MI BYA, ,DE DAG BSTOD PA MI 'DON
SNGAGS MI BZLAS, ,NGA RGYAL SPANGS NAS SNYING RJE'I SBYIN PA
SBYIN, ,ZHES SO, ,YANG NA DE

RNAMS LA SANGS RGYAS KYI RIGS MED PA'I PHYIR, DE DAG LA SANGS
RGYAS LTA BUR BLTA BAR MI BYA BA YIN NO, ,DE RNAMS LA RIGS MED
PAR JI LTAR SHES PAR BYA ZHE NA, RTAGS MA MTHONG BA LAS SO,
,SANGS RGYAS KYI RIGS KYI RTAGS NI MDOR NA RNAM PA BZHI STE,
SBYOR BA'I SNGON NYID NAS

SEMS CAN THAMS CAD LA SNYING RJE BA DANG, THEG PA CHEN PO LA MOS
PA DANG, DKA' BA SPYAD PA LA JI MI SNYAM PA'I DON GYI BZOD PA
DANG, PHA ROL TU PHYIN PA'I TSUL GYI DGE BA YANG DAG PAR SPYOD PA
RNAMS SO, ,DE SKAD DU YANG, SBYOR BA'I SNGON DU SNYING RJE DANG,
,MOS PA DANG NI BZOD PA DANG, ,

DGE BA YANG DAG SPYOD PA NI, ,RIGS KYI RTAGS SU NGES PAR BSHAD,
,CES GSUNGS PA YIN NO, ,YANG NA DE RNAMS KYIS BLA NA MED PA'I
DBANG BSKUR BA MA THOB PA NYID KYI PHYIR TE, SANGS RGYAS KYI RIGS
CAN GANG BLA NA MED PA'I DBANG BSKUR BA THOB PA DE NYID DE BZHIN
GSHEGS PA THAMS CAD

GYIS MGRIN GCIG TU SANGS RGYAS NYID DU LUNG BSTAN PAS NA SANGS
RGYAS LTA BUR BLTA BAR BYA BA YIN NO, ,DE LTA BAS NA SANGS RGYAS
KYI RIGS CAN BYANG CHUB TU THUGS BSKYED LA BLA NA MED PA'I DBANG
BSKUR BA THOB PA NYID KYI PHYIR BLA MA KHO NA LA SANGS RGYAS LTA
BUR MCHOD CING PHYAG BYA'O, ,GANG

@27B GANG ZHES BYA BA LA SOGS PAS DBUL BAR SPRO BA GSUNGS TE,
GANG GANG THUGS BAB CUNG ZAD DANG, ,GANG GANG ZHES GNYIS NYID NI
ZLOS PA STE, DNGOS PO DANG, NOR DANG 'BRU LA SOGS PA GANG DANG
GANG LA NYE BAR SBYAR ZHING BRJOD DO, ,THUGS BAB NI LHAG PAR
DGYES PA STE, BLA MA BDAG NYID KUN

NAS MNGON PAR BZHED PA ZHES BYA BA'I DON TO, ,CUNG ZAD NI MA
BSTAN PA'O, ,SHIN TU KHYAD PAR 'PHAGS PA NYID NI SHIN TU GTZO
BO'O, ,DE DANG DE NI DNGOS PO DE DANG DE NYID DO, ,NYID NI KHO
NA'I SGRA'I DON LA'O, ,BLA MAR ZHES BYA BA NI SLOB DPON LA DBUL
BAR RTOGS PAR BYA'O, ,CI ZHIG 'DOD PAS SHE

NA; DE NYID MI ZAD 'DOD PA YIS, ,ZHES BYA BA GSUNGS TE, DE NYID
CES PA NI GANG THUGS LA BAB PA'AM, SHIN TU KHYAD PAR 'PHAGS PA'O,
,DE JI 'DRA BAR SNYAM PA LA, MI ZAD CES BYA BA GSUNGS TE, MI ZAD
PA NI DPAG TU MED PA'O, ,'DOD PA YIS NI MNGON PAR TSOL BAS TE,
SLOB

MAS ZHES PA LHAG MA'O, ,DNGOS PO GAD DANG GANG BLA MA LA PHUL BA
DE DANG DE NI 'DI DANG PHYI MAR YANG ZAD PAR MI 'GYUR RO ZHES BYA
BA 'DI BSTAN PA YIN NO, ,DE BYIN ZHES BYA BA LA SOGS PAS MI ZAD
PA'I RGYU MTSAN GSUNGS TE, SBYIN PA NI BSHAD MA THAG PA STE, DE
NI BLA MED DAG LA'O, ,SANGS

RGYAS THAMS CAD NI DE BZHIN GSHEGS PA MA LUS PA LA SBYIN PAR
'GYUR BAR BSTAN TO, ,RTAG TU NI GTAN DU'O, ,'O NA BLA MA YANG
GZHAN YIN LA, SANGS RGYAS THAMS CAD KYANG GZHAN YIN NA, DE LA JI
LTAR NA BLA MA LA SBYIN PAS SANGS RGYAS THAMS CAD LA BYIN PAR
'GYUR ZHE NA, BLA MA DANG

SANGS RGYAS DAG DBYER MED PA'I PHYIR TE, DBYER MED PA NYID YIN
KYANG RNAM PA THA DAD DU BSHAD PAS NA KHO BOS 'DIR YANG BRJOD PAR
MI BYA'O, ,BYIN PA'I DGOS PA CI YIN ZHE NA, DE BYIN ZHES BYA BA
LA SOGS PA GSUNGS TE, DE BYIN NI BLA MA DE LA BYIN PA LAS SAM,
YANG NA DE'I THUGS

LA BAB PA DANG SHIN TU KHYAD PAR 'PHAGS PA'I SBYIN PA DE SBYIN
PA'O, ,DE LAS BSOD NAMS TSOGS ZHES BYA BA GSO ZHING DAG PAR BYED
LA YANG DANG YANG DU PHUN SUM TSOGS PA THOB PAR BYED PA'I PHYIR
BSOD NAMS TE DGE BA RNAMS SO, ,BSDUS NAS SANGS RGYAS PAS NA TSOGS
TE BSOD

@28A *, ,NAMS KYI TSOGS SO, ,'GYUR RO ZHES LHAG PAR BRJOD DO,
,TSOGS LAS NI BSOD NAMS DANG YE SHES KYI TSOGS LAS SO, ,DNGOS
GRUB CES BYA BA NI MNGON PAR 'DOD PA'I DON THOB PA STE, DNGOS
GRUB DE YANG DMAN PA DANG MCHOG RNAM PA GNYIS TE, 'DIR BYE BRAG
TU BYA

BA'I PHYIR MCHOG CES GSUNGS TE, MCHOG NI THAMS CAD KYI GTZO BO
PHYAG RGYA CHEN PO'I DNGOS GRUB DANG YANG DAG PAR RDZOGS PA'I
BYANG CHUB KYI DNGOS GRUB CES BYA BA'I DON TO, ,SLAR YANG DE BAS
ZHES BYA BA LA SOGS PAS BLA MA'I CHE BA'I BDAG NYID GSUNGS TE,
RGYU MTSAN GANG GI PHYIR NA BLA

MA LA BYIN PA LAS MCHOG GI DNGOS GRUB TU 'GYUR BA DE BAS NA'O,
,SLOB MA NI NYAN PA'I SKYE BO'AM SLOB PAR BYED PA'O, ,DE CI LTA
BUR GYUR PA ZHE NA, SNYING RJE GTONG ZHES BYA BA LA SOGS PA
GSUNGS TE, SNYING RJE NI BRTZE BA STE, DE YANG SEMS CAN LA DMIGS
PA DANG CHOS LA DMIGS PA DANG

DMIGS PA MED PA RNAM PA GSUM MO, ,GTONG BA NI SBYIN PA STE, DE
YANG CHOS KYI SBYIN PA DANG ZANG ZING GI SBYIN PA DANG BYAMS PA'I
SBYIN PA RNAM PA GSUM MO, ,TSUL KHRIMS NI TSUL KHRIMS 'CHAL BA
DANG BRAL BA STE, DE YANG SDOM PA'I TSUL KHRIMS DANG, SEMS CAN
GYI DON BYA BA'I TSUL

KHRIMS DANG, DGE BA'I CHOS SDUD PA'I TSUL KHRIMS RNAM PA GSUM MO,
,BZOD PA NI ZHI BA STE, DE YANG CHOS LA NGES PAR RTOG PA'I BZOD
PA DANG, SDUG BSNGAL DANG DU LEN PA'I BZOD PA DANG, GZHAN GYIS
GNOD PA LA JI MI SNYAM PA'I BZOD PA RNAM PA GSUM MO, ,SNYING RJE
DANG GTONG BA

DANG TSUL KHRIMS DANG BZOD PA NI SNYING RJE GTONG, TSUL KHRIMS
BZOD PA'O, ,DE RNAMS NYID YON TAN TE, SPEL BAR BYA ZHING GOMS PAR
BYA BAS NA ZHES BYAS NAS SO, ,DE RNAMS 'BYOR BA NI LDAN PA STE,
SNYING RJE GTONG, TSUL KHRIMS BZOD PA'I YON TAN LDAN PA'O, ,THA
DAD NYID NI GCIG

MA YIN PAR RO, ,MI ZHES PA DGAG PA LA STE, KHO NA'I SGRA NI NGES
PAR GZUNG BA LA'O, ,BYA'O NI SGRUB PA'O, ,BLA MA ZHES BYA BA NI
SLOB DPON TE, RDO RJE 'DZIN PA NI RDO RJE SEMS DPA'O, ,DANG GI
SGRA NI KUN BSDU BA LA'O, ,'DI SKAD DU BSTAN PAR GYUR PA YIN TE,
SNYING RJE LA SOGS PA'I YON TAN DANG LDAN

@28B BAR GYUR PA DNGOS GRUB 'DOD PA'I SLOB MAS, BLA MA YANG GZHAN
LA RDO RJE 'DZIN PA YANG GZHAN NO SNYAM DU RMI LAM DU YANG RNAM
PA THAMS CAD DU BSAM PAR MI BYA STE, DES JI LTAR BSAM PAR BYA NA,
GANG KHO NA BLA MA YIN PA DE KHO NA RDO RJE 'DZIN PA YIN NO SNYAM
DU BSAM PAR BYA BA YIN NO, ,YANG GSUNGS

PA; DE NYID RTAG TU RDO RJE 'CHANG, ,DE BZHIN GSHEGS PA RIN CHEN
TOG ,DE NI YE SHES RGYA MTSO CHE, ,DON CHEN SBYIN PA'I YID BZHIN
NOR, ,ZHES SO, ,DA NI MCHOD RTEN ZHES BYA BA LA SOGS PAS BLA MA'I
CHE BA'I BDAG NYID BSHAD PAS SLOB MA 'DUL BAR BYED PA GSUNGS PA
STE, MCHOD RTEN

NI MCHOD RTEN NO, ,DE BSHIG PA NI RNAM PAR BCOM ZHING DRUNGS
PHYUNG BA ZHES BYA BA'I DON TO, ,DE LAS SDIG PAR 'GYUR LA DE LAS
'JIGS SHING SDUG BSNGAL DANG BCAS PAR 'GYUR TE, DES NA MCHOD RTEN
BSHIG 'DRA'I SDIG 'JIGS PAS SO, ,GRIB MA YANG NI GZUGS

BRNYAN YANG NGO, ,'GONG BAR MI BYA BA NI 'DA' BAR MI BYA BA'O,
,LHAM STAN ZHES PA LHAM NI MCHIL LHAM MO, ,STAN NI GDAN NO,
,BZHON PA NI KHYOG LA SOGS PA STE, 'DIS 'GRO BAR BYED DO ZHES
BYAS NAS SO, ,SOGS PA'I SGRAS NI GOS DANG RGYA NA LA SOGS PA
RNAMS KYANG STE,

LHAM DANG STAN DANG BZHON PA LA SOGS PA RNAMS NI LHAM STAN BZHON
PA LA SOGS PA RNAMS SO, ,DE DAG 'GONG BA NI LHAM DANG STAN DANG
BZHON PA LA SOGS PA DE DAG 'GONG BA'O, ,NI'I SGRA NI BYE BRAG
LA'O, ,SMOS CI DGOS NI GTAM DES CI BYA STE BRJOD MI DGOS SO ZHES
BYA BA'I DON TO, ,

SLAR YANG DE NYID BLO GROS CHEN PO ZHES BYA BA LA SOGS PA GSUNGS
TE, BLO GROS NI BLO YIN LA CHE BA NI RGYA CHE BA STE GANG GI BLO
GROS CHE BA DE YIS TE THOGS PA MED PA'I BLO ZHES BYA BA'I DON TO,
,DGA' SEMS KYIS NYID RAB TU DGA' BAS SO, ,BLA MA STE SLOB DPON
GYI BKA' NI RJES SU

BSTAN PA DANG GSUNGS PA ZHES BYA BA'I DON TO, ,'BAD DE NI BSOD
NAMS 'DOD PAS SO, ,BYA NI BSGRUB PAR BYA BA'O, ,MI NUS PA NI RGYU
DANG 'BRAS BU MI NUS SHING MI BZOD PA'O, ,TSIG GIS SBYANG NI ZHU
BAR BYA BA'O, ,DE LA ZHES BA NI BLA MAR BSTAN PA'I BLA MA DE
LA'O, ,SGRUB

@29A *, ,PAR BYED PA'I DPE DANG 'BYOR PAS NI RIGS PA YIS SO,
,NI'I SGRA NI KHYAD PAR LA'O, ,MI NUS PA NYID NI MI BZOD PA NYID
DO, ,DGONGS PA NI 'DI YIN TE, GANG BLA MA GSUNGS PA DE NYID BZOD
NA DE NYID SLOB MAS 'BAD NAS BSGRUB PAR BYA'I, GAL TE YANG NUS PA
MED

CING MI LCOGS LA RGYU GZHAN GYIS KYANG BYA BAR MI BZOD PAR GYUR
PA DE'I TSE MI DGE BA LA 'JIGS PAS DE'I RGYU MTSAN GO BAR BYA STE
BDAG LA 'DI'I NUS PA YOD PA MA YIN NO ZHES BLA MA LA BRJOD PAR
BYA BA YIN NO, ,BLA MAS ZHES BYA BA LA SOGS PAS MNYES PAR BYAS
PA'I PHAN YON GSUNGS TE, BLA MAS

NI SLOB DPON LAS SO, ,DNGOS GRUB NI 'DOD PA'I DNGOS GRUB THOB PAR
'GYUR BA STE, DE YANG 'JIG RTEN PA DANG 'JIG RTEN LAS 'DAS PA
RNAM PA GNYIS SO, ,DE LA RAL GRI DANG MIG SMAN DANG RKANG PA BYUG
PA LA SOGS PA NI 'JIG RTEN PA'O, ,BYANG CHUB GSUM THOB PA NI
'JIGS RTEN LAS 'DAS PA'O, ,DNGOS

GRUB DE RNAMS THOB PAR 'GYUR ZHING YANG DAG PAR RNYED PAR 'GYUR
TE, BLA MA NI SANGS RGYAS DANG 'DRA BA NYID KYI PHYIR RO, ,BLA MA
YIS MTHO RIS NI BLA MAR BSHAD PA LAS TE, MTHO RIS NI LHA'I 'JIG
RTEN NO, ,DE YANG 'DOD KHAMS DANG GZUGS KYI KHAMS DANG GZUGS MED
PA'I KHAMS TE RNAM PA GSUM

MO; ,DE LA 'DOD PA'I KHAMS NI RNAM PA DRUG STE, RGYAL CHEN RIGS
BZHI DANG, SUM CU RTZA GSUM DANG, 'THAB BRAL DANG, DGA' LDAN
DANG, 'PHRUL DGA' DANG, GZHAN 'PHRUL DBANG BYED RNAMS SO, ,GZUGS
KYI KHAMS KYANG RNAM PA BZHI STE, BSAM GTAN DANG PO DANG, BSAM
GTAN GNYIS

PA DANG, BSAM GTAN GSUM PA DANG, BSAM GTAN BZHI PA RNAMS SO, ,DE
LA BSAM GTAN DANG PO LA GNAS GSUM STE, TSANGS RIS DANG, TSANGS PA
'DUN NA 'DON DANG, TSANGS CHEN RNAMS SO, ,BSAM GTAN GNYIS PA LA
GNAS GSUM STE, 'OD CHUNG DANG, TSAD MED 'OD DANG, 'OD

GSAL RNAMS SO, ,BSAM GTAN GSUM PA LA GNAS GSUM STE, DGE CHUNG
DANG, TSAD MED DGE DANG, DGE RGYAS RNAMS SO, ,BSAM GTAN BZHI PA
LA GNAS BRGYAD DE, SPRIN MED DANG, BSOD NAMS SKYES DANG, 'BRAS BU
CHE DANG, MI CHE BA DANG, MI GDUNG BA DANG, GYA NOM SNANG DANG,
SHIN

@29B TU MTHONG DANG, 'OG MIN RNAMS TE, DE LA GSUM NI SO SO SKYE
BO'I GNAS YIN LA, LNGA NI GNAS GTZANG MA RNAMS SO, ,GZUGS MED
PA'I KHAMS KYANG RNAM PA BZHI STE, NAM MKHA' MTHA' YAS SKYE MCHED
DANG, RNAM SHES MTHA' YAS SKYE MCHED DANG, CI YANG MED PA'I SKYE
MCHED DANG, 'DU SHES

MED 'DU SHES MED MIN GYI SKYE MCHED RNAMS SO, ,MTHO RIS KYI 'JIG
RTEN DE DAG THOB PAR 'GYUR TE BLA MA NI CHOS KYI NGO BO YIN PA'I
PHYIR RO, ,BLA MAS BDE BA STE, BLA MA NI BSHAD ZIN LA, BDE BA NI
'DRA BA STE DE YANG 'JIG RTEN DANG 'JIG RTEN LAS 'DAS PA RNAM PA
GNYIS SO, ,DE LA RGYAL SRID KYI BDE BA DANG

LHA'I BDE BA NI 'JIG RTEN PA'O, ,THAR PA'I BDE BA NI 'JIG RTEN
LAS 'DAS PA'O, ,BDE BA DE DAG YANG DAG PAR 'THOB STE, BLA MA NI
DGE 'DUN GYI NGO BO NYID YIN PA'I PHYIR RO, ,MNGON PAR 'DOD PA'I
'BRAS BU SKYED PAR BYED PA NYID KYI PHYIR NA BLA MA NI DKON MCHOG
GSUM GYI NGO BO NYID KHO NA'O, ,DE BAS

NA MNGON PAR 'DOD PA GANG DANG GANG YIN PA DE DANG DE LAS SLOB
MAS THOB PAR 'GYUR RO, ,SNANG BA RDO RJER 'CHAR BA LAS KYANG
GSUNGS PA, BLA MA SANGS RGYAS BLA MA CHOS, ,BLA MA DGE 'DUN BLA
MA PHA, ,BLA MA SBYIN BDAG GTZO BO STE, ,BLA MED YID BZHIN NOR BU
YIN, ,ZHES SO, ,DE BAS ZHES BYA BA NI

RGYU MTSAN GANG GI PHYIR BSHAD ZIN PA'I BLA MA LAS DNGOS GRUB LA
SOGS PA'I 'BRAS BU THOB PAR 'GYUR BA DE BAS NA 'BAD PA THAMS CAD
KYIS TE, GNAS SKABS THAMS CAD DU YANG DAG PA'I BSOD NAMS DON DU
GNYER BAS ZHES BYA BA'I DON TO, ,BLA MA STE SLOB DPON GYI BKA'
RJES SU BSTAN PA LAS

'GONG BAR MI BYA ZHING 'DA' BAR MI BYA'O, ,BLA MA'I ZHES BYA BA
LA SOGS PAS TSUL KHRIMS BSRUNGS TE, BLA MA BSHAD ZIN PA'I RDZAS
NI NOR TE, DE YANG NANG GI NOR DANG, PHYI'I NOR RNAM PA GNYIS SO,
,DE LA GSER DANG DNGUL LA SOGS PA NI NANG GI NOR RO, ,ZHING DANG
KHYIM LA SOGS PA NI

PHYI'I NOR RO, ,SROG NI SROG GI DBANG PO YIN LA, JI BZHIN GYI
SGRA NI 'DRA BA NYID DO, ,SROG JI BZHIN NI SROG GI DBANG PO DANG
'DRA'O, ,DE YI SDUG PA'ANG BLA MA BZHIN, ,ZHES BYA BA LA BLA MA
BZHIN NI BLA MA LTA BUR RO, ,'ANG YIG NI KUN BSDU BA LA'O, ,BLA
MA DE'I SDUG MA NI DGYES PA'I

@30A *, ,BTZUN MO STE, DE NI DE'I SDUG MA'O, ,DE'I 'JIG RTEN YANG
GNYEN BZHIN DU, ,ZHES BYA BA LA BLA MA DE'I 'JIG RTEN NI NYE
'KHOR RO, ,YANG YIG NI KUN BSDU BA LA STE YANG NA TSIG RDZOGS PA
LA'O, ,MNYAM PAR GZHAG PA STE RNAM PAR G-YENG BA MED PAS RTAG TU
STE RGYUN DU BLTA ZHING BRTAG

PAR BYA'O, ,'DI SKAD DU BSTAN PA YIN TE, SLOB MA MNYAM PAR BZHAG
PAS JI LTAR RANG GI SROG BSRUNG BA DE BZHIN DU BLA MA'I RDZAS
KYANG BSRUNG BAR BYA LA, JI LTAR BLA MA LA BKUR STI BYED PA DE
BZHIN DU BLA MA'I BTZUN MO LA YANG DE BYA ZHING JI LTAR RANG GI
GNYEN RNAMS MGU BAR BYED PA DE BZHIN DU BLA MA'I

'KHOR RNAMS KYANG MGU BAR BYA BA DAG RTAG PAR RO, ,MAL ZHES BYA
BA LA SOGS PAS LUS KYI SDOM PA GSUNGS TE, MAL NI STAN YIN LA, DE
LA 'DUG PA NI STENG DU GNAS PA STE MAL LA 'DUG PA DE NI MAL 'DUG
GO, ,SNGON TE MDUN LA 'GRO BA NI SNGON DU 'GRO'O, ,GTZUG TOR NI
MGO DKRIS SO, ,DBYANGS

BA NI BLA GOS KYI RNAM PAS SAM, DPAL GYI DAR DBYANGS BCINGS TE
STAN LA 'DUG PA'O, ,MI BYA BA NI MI SGRUB PA STE, SNGA MA DANG
PHYI MAR SBREL LO, ,STAN LA RKANG PA JI GDAN LA RKANG PA'O, ,RKED
PAR LAG CES PA NI RKED PA STE TSANG RA LA LAG PA NI RKED LAG GO,
,YANG NA RTZIB LOGS SU DPUNG PA DANG LAG BA DAG

BKOD PA LA RKED LAG TU BRJOD DO, ,YANG NA RGYAB LAS 'OG GI RKED
PA DER LAG PA ZHES BYA BA'I DON TE DE NI RKED LAG GO, ,DANG NI
KUN BSDU BA PA'O, ,SNYE BA NI SNGAS LA STE BLA MA'I DRUNG DU'O
ZHES BYA BA'I DON TO, ,YANG DE NYID GNYID CES BYA BA LA SOGS PA
GSUNGS TE, GNYID LOG PA NI LAM DU'O, ,'AM GYI

SGRA NI PHYOGS GZHAN PA LA'O, ,'DUG PA MIN NI SDOD PAR MI BYA BA
STE MIN NI DGAG PA LA'O, ,GNAS PAR BYA BA NI 'DUG PAR BYA BA'O,
,BLA MA NI STON PA STE BZHENGS PA NI GYEN DU SON ZHING 'GRENG
BA'O, ,MKHAS PA NI NGES PA'O, ,RTAG TU NI DUS THAMS CAD DU DE'I
BYA BA STE BLA MA'I BYA BA RNAMS LA

SPRO ZHING NUS PA DANG BSTUN NAS LDANG BA PHUN SUM TSOGS PAR BYA
BAR 'GYUR TE, SLOB MAS ZHES PA LHAG MA'O, ,MCHIL MA ZHES BYA BA
LA SOGS PAS DE NYID NGAG GI SDOM PA DANG SBYAR NAS GSUNGS TE,
MCHIL MA LA SOGS PA NI LUD PA LA SOGS TE SOGS PA'I SGRAS NI NGAR
SNABS DANG SO DANG LCE'I

@30B DRI MA RNAMS KYANG NGO, ,'DOR BA NI PHYIR 'BYIN PA'O, ,STAN
TE GDAN LA RKANG PA RKYONG BA NI RKANG PA RNAM PAR 'BYED PA'O,
,CUNG ZAD 'CHAG PA NI ZHES PA LA CUNG ZAD KYI SGRAS 'GRO BA DANG
'ONG PA'O, ,RTZOD PAR SMRA BA NI MI MTHUN PA'I TSIG GI CA CO'O,
,DANG YIG NI KUN BSDU BA'I DON TO, ,STON PA'I SPYAN SNGA

NI MDUN TE MNGON PAR RO, ,MI BYA BA'O NI MI SGRUB PA'O, ,PHAN
TSUN PHRAD PA'I ZHES BYA BA LA SOGS PAS LUS DANG NGAG GI SDOM PA
GSUNGS TE, PHAN TSUN NI GCIG GCIG DANG NGO, ,PHRAD PA'I GTAM NI
JI SKAD THOS PA LHAN CIG TU SMRA BA'O, ,GLU NI DBYANGS SU LEN PA
YIN LA ROL MO NI PI WANG DANG

RDZA RNGA BRDUNG BA LA SOGS PA DANG GAR NI SGEG CHOS TE MI BYA NI
MI BYA BA KHO NA'O, ,GTAM GYI BRJOD PA NI SDE RIS KYI GTAM MO,
,MI BYA'O NI DGAG PA STE MI SGRUB PA'O, ,THOS PA'I NYE 'KHOR NI
GSAN PA'I YUL DU STE BLA MAS ZHES BYA BA NI LHAG MA'O, ,BTUD DE
ZHES BYA BA LA SOGS PAS 'JUG

PA'I TSUL KHRIMS GSUNGS TE, BTUD DE NI PHYAG BYAS NAS SO, ,STAN
TE GDAN LAS LDANG ZHING LANGS PA DANG 'BYUNG ZHING PHYIR 'GRO BA
NA GUS SHING RI MONG BYA BA STE, BZHIN PHYOGS PA LA SOGS PAS ZHES
BYA BA'I DON TO, ,MTSAN MO NI NAM LA'O, ,CHU NI CHU BO'O, ,'JIGS
BCAS SAM

NI 'JIGS PA DANG LDAN PA'I SHUL LO, ,ZHUS SHING GSOL BA BTAB NAS
BSGO BA STE BKA' YIS SO, ,MDUN NI SDU NA LA 'GRO BAR BYA'O, ,SLOB
DPON ZHES BYA BA LA SOGS PAS LDOG PA'I TSUL KHRIMS GSUNGS TE, BLO
DANG LDAN PAS NI BLO GROS DANG LDAN PAS SO, ,LUS GCU BA NI KHOG

PA G-YO BA STE, MIN NI BRTAN POR BYA'O ZHES BYA BA'I DON TO, ,KA
BA LA NI BRTEN PA MIN NI KA BA LA MI BRTEN ZHING MI SNYE BA'O,
,KA BA NI MTSON PA STE RTZIG PA DANG MI LA SOGS PA RNAMS LA YANG
BRTEN PAR MI BYA'O, ,SOR NI LAG PA'I SOR MO STE, BKAS PA LTAR
'BYED CING RNAM PAR

RGYAS PAR MI BYA'O, ,SLOB DPON NI STON PA'O, ,GZIGS PA NI SPYAN
LAM DU'O, ,MDUN NI SPYAN SNGAR RO, ,RKANG PA BKRU DANG ZHES BYA
BA 'DI NAS BRTZAMS TE, SLOB MAS BLA MA LA JI LTAR RIGS PAR BYA BA
DE GSUNGS PA YIN TE, RKANG PA BKRU BA NI CHUS ZHABS KYI DRI MA
MED PAR BYED

@31A *, ,PA'O; ,LUS BSKU BA NI TIL MAR GYIS BYUGS PA'O, ,DE NI
RKANG PA BKRU BA YANG YIN LA LUS BSKU BA YANG YIN PAS RKANG PA
BKRU DANG LUS BSKU DANG NGO, ,DRIL BA NI DRI LA SOGS PA'I TSIGS
MAS DRIL BA'O, ,MNYE BA NI DRI MA SEL BA'O, ,SOGS PA'I SGRAS NI
DAL BUS 'TSIR

BA DANG REG PA YANG NGO, ,DRIL BA DAG DANG MNYE BA DAG LA SOGS PA
NI DRIL DANG MNYE BA LA SOGS PA'O, ,RANG GI DON LA AI KA BYAS NAS
DRIL DANG MNYE BA LA SOGS NYID DO, ,DE LA BYA BA BYA'O, ,JI LTA
BUR GYUR PAS SHE NA, PHYAG NI SNGON DU 'GRO BAS ZHES BYA BA
GSUNGS TE, 'DI LA PHYAG GI

MNGON PAR BRJOD PA SNGON NAS YIN PA DE NI PHYAG SNGON DU 'GRO BA
YIN PA'AM, YANG NA PHYAG SNGON DU 'GRO BA NI BYA BA'I KHYAD PAR
RO, ,DE BZHIN MTHAR ZHES BYA BA NI, JI LTAR SNGON DU PHYAG BYAS
PA DE BZHIN DU MTHAR TE RKANG PA BKRU BA LA SOGS PA'I MTHAR PHYAG
BYA BA'O ZHES BYA BAR DGONGS SO, ,BYA

BA CI ZHE NA, CI BDER ZHES BYA BA GSUNGS TE, BDE BA LAS MA 'DAS
PAS JI LTAR RIGS PAR RO, ,DGONGS PA NI 'DI YIN TE, GAL TE BLA MA
LA 'JIM PA'AM RNAM PA GZHAN GYIS BDE BAR 'GYUR NA, DE'I TSE DE
LTA BUS ZHABS BKRU BA LA SOGS PA BYA STE, 'BRAS LA MI GNOD PAR

'GYUR BA DE'I DE LTA BU NYID DO, ,DE MTSAN ZHES BYA BA LA SOGS PA
LA, MTSAN DE BZUNG NAS MI BRJOD KYI, ,ZHES BYA BA GZUNG BA NI LEN
PA'O, ,MI NI DGAG PA LA'O, ,BRJOD PA NI RIM PAR 'DON PA'O, ,DE
MTSAN ZHES BYA BA NI BLA MA DE'I MTSAN DU BTAGS PA DE NI MTSAN
NO, ,DE JI LTA BUS GZUNG

ZHE NA, MTSAN MTHAR ZHAL SNGA SBYAR BA STE, ,ZHES BYA BA GSUNGS
TE, MTSAN GYI MTHA' STE THA MA NI MTSAN MTHA'O, ,MTSAN MTHA' DE
DANG ZHAL SNGA'I SGRA MNYAM PAR SON PA'O, ,'DI LTA STE, DPAL RIN
CHEN 'BYUNG GNAS ZHI BA ZHES PA 'DI LA ZHI BA'I ZHAL SNGA NAS
ZHES BYA BA'O, ,GAL TE DE LTA BUS

GO BAR MA GYUR NA DE'I TSE JI LTAR BYA ZHE NA, GZHAN GYIS GO BAR
BYA BA'I PHYIR, KHYAD PAR GYI NI TSIG BRJOD DO, ,ZHES BYA BA
GSUNGS TE, 'DIS KHYAD PAR DU BYED PA'I PHYIR KHYAD PAR NI BYE
BRAG GO, ,DE CI ZHE NA, TSIG STE TSIG GO, ,GZHAN TE PHA ROL PO
DAG GIS GO BAR BYA ZHING YONGS SU SHES PAR BYA BA'I PHYIR

@31B DU'O; ,DGONGS PA NI 'DI YIN TE, GNAS CHE GE MO DANG KHYIM
GYI GNAS CHE GE MO DANG 'DUG SA CHE GE MO DANG SPYOD LAM CHE GE
MO DANG NYE 'KHOR CHE GE MO DANG, DKAR BA'AM GNAG PA DANG, RING
BA DANG THUNG BA DAG STE, DE LTA BU'I YON TAN GYI KHYAD PAR DU
BYAS PA ZHES BYA BA LA SOGS PA'I TSIG SMRA BAR BYA

STE KHYAD PAR KHO NAS SO ZHES BYA'O, ,BLA MA LA ZHES BYA BA LA
SOGS PA LA BLA MA NI STON PA'O, ,BKA' NI RJES SU BSTAN PA'O,
,STZOL NI GSUNGS SHIG PA STE, BKA' CI LAGS ZHES BYA BA DANG, ZHAL
TA CI LAGS ZHES BYA BA'O, ,ZHU BA NI MYUR BA STE BYA BA'I KHYAD
PAR RO, ,THAL MO SBYAR BA BYAS

GYUR NAS, ,ZHES BYA BA LA, MDZES PA'I THAL MO SBYAR TE THAL MO
SBYAR BA DANG BCAS SHING 'DAB MA BCINGS PA ZHES BYA BA'I DON TO,
,GYUR NAS ZHES BYA BA NI GNAS SU BKOD NAS SO, ,BKA' NI LEGS PAR
GSUNGS PA'O, ,BGYID PA NI DANG DU LEN PA'O, ,BLA MA NI SLOB DPON
GYI'O, ,

LAG PA NI THAL MOS SO, ,KHA NI KHA SGO STE, DGAB PA NI 'GEBS
PA'O, ,KHA CI 'DRA BA ZHE NA, DGOD LUD SKYIGS BU LA SOGS NYID,
,CES BYA BA STE DGOD PA NI GAD MO'O, ,LUD PA NI LUD PA 'THON PA
STE, DBUGS YAD DANG YANG DU DRAG PA LA SOGS PA'O, ,SKYIGS BU NI

AIG BU'O, ,SOGS PA'I SGRAS RNYIL DANG SO DANG LCE'I DRI MA RNAMS
KYANG NGO, ,SOGS PA KHO NA SOGS PA NYID DO, ,DGOD PA DANG LUD PA
DANG SKYIGS BU LA SOGS PA NYID NI DGOD LUD SKYIGS BU LA SOGS NYID
DE, DE GANG LA YOD PA DE LA DE SKAD CES BYA'O, ,KHA CIG NI DGOD
LUD

SKYIGS BU LA SOGS PAS ZHES 'DON TE, 'DI NI SA BHA MI YOD PA'O,
,SNYAN PA'I TSIG NI ZHES PA LA TSIG NI NGAG YIN LA, SNYAN PA NI
YID 'PHROG PA STE DE BYA BAS NA BYA ZHES SO, ,BDE BA'AM NI RMED
PA'O, ,DANG YIG LAS GZHAN YANG NGO, ,ZHU BA NI YONGS SU DRI BA'O,
,'DI SKAD

DU BSTAN PA YIN TE, SNGA DRO'I TSE NAM LA BDE'AM ZHES DANG, GUNG
GI TSE BZA' BAS BDE'AM ZHES PA DANG, PHYI DRO'I TSE GDUGS LA
BDE'AM ZHES PA'O, ,BZHUGS PA NI GNAS PA'O, ,GZIMS MAL BDE'AM ZHES
KYANG GUS PA DANG BCAS PAS SNYAN PA'I TSIG NYE BAR PHYUNG

@32A *, ,NAS BLA MA LA DRI BAR BYA'O, ,MDUN DU ZHES BYA BA LA
SOGS PA LA MDUN NI MNGON SUM DU'O, ,DUL BA NI MNYAM PAR GZHAG
PA'O, ,'DUG PA NI NYE BAR 'KHOD PA'O, ,GOS DANG SPYI BO SKYES
RNAMS BSDAMS, ,ZHES PA NI GOS MNABS PA RNAMS DANG SPYI BO SKYES
NI SKRA RNAMS

SO; ,GOS RNAMS DANG SPYI BO SKYES RNAMS BSDAMS PA NI SDOM PA STE,
GANG GIS GOS DANG SPYI BO SKYES RNAMS BSDAMS PA'O, ,NYAN SOGS
'DOD LA ZHES BYA BA LA SOGS PA LA, NYAN SOGS 'DOD PA NI THOS PA
YANG DAG PAR 'DZIN 'DOD PA'O, ,PUS MO NI BRLA'I RTEN NO, ,BTZUGS
PA NI SA LA BZHAG

PA STE DER PUS MO BTZUGS PA'AM DE NAS SO, ,GANG GIS MDZES PA'I
THAL MO SBYAR BA BYAS PA DE NI PUS BTZUGS THAL MO SBYAR BA YIS
SO, ,GSOL GSUM BYA NI GSOL BA LAN GSUM DU GDAB PAR BYA BA'O,
,'DIS NI 'DI SKAD DU BSTAN PAR GYUR PA YIN TE, DAM PA'I CHOS NYAN
PAR 'DOD PA'I

SLOB MAS BLA MA'I ZHABS LA PHYAG BYAS TE, BLA GOS PHRAG PA GCIG
TU BYAS NAS THAL MO SBYAR TE GSOL BA LAN GSUM DU GDAB PAR BYA'O,
,'DI SKAD DU YANG BRJOD PAR BYA STE, SLOB DPON DGONGS SU GSOL, JI
SRID SEMS CAN DU BSDU BAS BSDUS PA'I SEMS CAN DE RNAMS KYI DON
GYI

PHYIR DANG PHAN PAR BYA BA'I PHYIR DANG BDE BAR BYA BA'I PHYIR
DANG, JI SRID SHIN TU MTHAR THUG PA'I MYA NGAN LAS 'DAS PA DE
BZHIN GSHEGS PA'I YE SHES LA RAB TU 'GOD PA'I PHYIR, BDAG LA CHOS
KYI RNAM GRANGS CHE GE MO ZHES BYA BA GSAL ZHING RAB TU GSAL BAR
BSTAN DU GSOL ZHES

SO; ,BSNYEN BKUR ZHES BYA BA LA SOGS PA LA BSNYEN BKUR SPYOD PA
THAMS CAD LA, YID NI NGA RGYAL MED PAR BYA, ,ZHES PA NI BSNYEN
BKUR NI GZHAN GYI RJES SU 'JUG PA'O, ,DE RNAMS KYI SPYOD PA NI
RAB TU 'JUG PA'O, ,BSNYEN BKUR YANG YIN SPYOD PA YANG YIN THAMS
CAD KYANG

YIN PAS BSNYEN BKUR SPYOD PA THAMS CAD DO, ,NGA RGYAL MED PA'I
YID GANG YIN PA DE NI NGA RGYAL MED PA STE, KUN NAS MTHO BA'I
SEMS DANG BRAL BA ZHES BYA BA'I DON TO, ,DE RNAMS BYA NI BSGRUB
PAR BYA BA'O, ,BU MO GZHON NU'I TSUL ZHES BYA BA LA SOGS PA LA,
BU MO GZHON

@32B NU NI BAG MA SAR PA STE, DE'I TSUL NI LUS DANG NGAG DANG YID
MNYAM PAR BZHAG PAS RAB TU SPYOD PA'I KUN DU SPYOD PA'O, ,BU MO
GZHON NU DE'I TSUL DU GNAS PAR BYA'O ZHES SBYAR TE, GNAS PA NI
'DUG PAR BYA'O, ,SPYOD LAM DANG SPYOD LAM ZHES PA LHAG MA'O,
,SPYOD LAM JI

LTA BUR GYUR PA ZHE NA, NGO TSA LDAN DANG 'JIGS PAS ZHES BYA BA
GSUNGS TE, NGO TSA'I SPYOD LAM NI CHOS KYI DBANG DU BYAS NAS KHA
NA MA THO BAS NGO TSA BA STE DE LA ZHUGS PA'O, ,'DI LA DE SHES PA
YOD PA'I PHYIR NA NGO TSA LDAN NO, ,'JIGS PA NI 'JIGS PAR GYUR PA
STE DE NI MDOR

BSDU NA CHAD PAS 'JIGS PA DANG GZHAN GYI SKUR PAS 'JIGS PA DANG,
NGAN SONG GIS 'JIGS PA DANG, CHOS NYAN PA MA THOB PA'I 'JIGS PA
DANG RNAM PA BZHI'O, ,SNGA MA BZHIN DU SPYOD LAM LAS 'JIGS PA'O,
,BSDAMS NI SDOM PA STE MI 'DA' BA'I PHYIR RO, ,YANG NA SEMS

KYI SDOM PAS NI NGO TSA LDAN NO, ,NGAG GI SDOM PAS NI 'JIGS PA'O,
,LUS KYI SDOM PAS NI BSDAMS PA'O, ,SGEG PA LA SOGS ZHES PA LA
SGEG PA LA SOGS PA'I YUL LA CHAGS PA LA SOGS PA'I BYA BA STE RAB
TU 'JUG PA NI SGEG PA LA SOGS BYA BA'O, ,YANG NA SGEG PA LA

SOGS BYA BA ZHES PA SGEG PA DANG DPA' BA DANG MI SDUG PA DANG
DRAG SHUL DANG 'JIGS PA RNAMS DUS MA YIN ZHING DON MED PA'I NYAMS
KYI BYA BA GNOD PA'I GTAM RNAMS SO, ,SGEG SOGS NYID KYI RNAM PA
ZHES GZHAN DAG 'DON TO, ,KUN NI MA LUS PA'O, ,SPANG BAR BYA NI
DOR

BAR BYA BA'O, ,STON PA'I MDUN NI BLA MA'I SPYAN SNGAR RO, ,GZHAN
YANG DE 'DRA'I ZHES BYA BA LA SOGS PA LA, GZHAN YANG NI GZHAN DAG
KYANG NGO, ,DE 'DRA'I NI SGEG PA SOGS DANG 'BREL BA'I BYA BA 'DI
LTA BU'O, ,BYA BA NI BYA BAR GYUR PA STE, RANG GIS BRTAGS NAS NI
BDAG NYID

KYIS YONGS SU PHYE NAS 'DI LTA BU NI BYA BA'I CHA MA YIN NO SNYAM
DU DOR BAR BYA ZHING YONGS SU SPANG BAR BYA'O, ,RAB GNAS ZHES BYA
BA LA SOGS PA LA, RAB GNAS NI MCHOD RTEN DANG SKU GZUGS DANG
THANG KA DANG GLEGS BAM DANG KHANG BZANGS LA SOGS PA RNAMS LA LHA
GZHUG

@33A *, ,PA'O; ,DKYIL 'KHOR NI RI MO'I DKYIL 'KHOR RO, ,SBYIN
SREG NI ME'I MCHOD PA'O, ,'CHAD PA NI CHOS STON PA'O, ,SLOB MA
BZUNG BA NI SLOB MA DBANG BSKUR BA'O, ,RJES MA GNANG BAR ZHES BYA
BA NI RJES SU MA GNANG BA STE GZHAN DU GSUNG PA'O, ,MI BYA BA

NI BSGRUB PAR MI BYA BA STE, GRONG GANG DU SLOB MA GNAS PA GTAN
DU BA'I GRONG DER RO, ,GRONG DER BLA MA STON PA BZHUGS PA NA STE,
BYAS PA GZO ZHING BYAS PA SHES PA'I SLOB DPON GYI SDOM PA DANG
LDAN PA'I SLOB MAS ZHES BYA BA'I DON TO, ,RJES SU GNANG NA GRONG
DER DANG RJES SU

GNANG BA LAS GZHAN GYIS GZHAN DU RAB TU GNAS PA DANG DKYIL 'KHOR
LA SOGS BYA BAR RIGS SO ZHES BYA BA 'DI GSUNGS PA YIN NO, ,RAB TU
GNAS PA LA SOGS PA LAS GANG BYUNG BA'I RDZAS DE JI LTAR BYA ZHE
NA, RAB GNAS ZHES BYA BA LA SOGS PA GSUNGS TE, RAB GNAS DANG

DKYIL 'KHOR DANG SBYIN SREG DANG 'CHAD PA DANG SLOB MA 'DZIN PA
NA JI LTAR RNAM PA GANG GIS RNYED PA BYUNG BA'O, ,JI LTAR RNYED
CES KHA CIG GO, ,DE LA GANG ZHES NI RNYED PAR BSTAN PA'O, ,DE LTA
BU DE NI DBUL BAR BYA STE GO BAR BYA'O, ,KUN NI THAMS CAD DO, ,DE
YIS DE LAS ZHES BYA BA LA

SOGS PA NI BLA MA DES RNYED PA'I NOR GYI NANG DE NAS BZHED CING
MNGON PAR 'DOD PA BLANGS NAS GZHAN TE BLANGS BA'I LHAG MA GZHAN
RNAMS NI CI BDER TE RNAM PA GANG GIS SLOB MA BDE BA DE LTA BUR
BYA'O, ,BLA MA'I ZHES BYA BA LA SOGS PA NI, BLA MA'I SLOB MA NI
BLA MA'I SLOB MA

RNAMS TE, BLA MA'I SLOB MA DE DAG GO, ,DANG YIG NI TSIG SBYOR
BA'O, ,SLOB MA NI RANG DANG NYE BAR GNAS PA STE SLOB MA DANG NYE
BAR GNAS PA'O, ,BLA MA'I MDUN DU MI BYA NI MI SGRUB PA'O, ,BSNYEN
BKUR ZHES BYA BA LA SOGS PA LA BSNYEN BKUR NI RIM GRO'O, ,DE CI

ZHE NA, KHRUS SOGS ZHES PA STE, KHRUS TE MNGON PAR 'THOR BA GANG
GI DANG PO YIN PA DE NI KHRUS SOGS TE, SOGS PA'I SGRAS NI LUS
DRIL BA DANG MNYE BA DANG RKANG PA BKRU BA LA SOGS PA YANG NGO,
,BSNYEN BKUR GYI KHYAD PAR CI ZHE NA, PHYAG SOGS NYID CES BYA

@33B BA GSUNGS TE, GANG GI DANG PO PHYAG YIN PA DE NI PHYAG SOGS
NYID DE RANG GI DON LA DKA'O, ,KHRUS LA SOGS PA DANG PHYAG LA
SOGS PA'I BSNYEN BKUR SLOB MAS SAM GZHAN GYIS KYANG RUNG STE, BLA
MA STON PA'I SPYAN SNGA STE MDUN DU BZLOG PAR BYA ZHING DGAG PAR

BYA'O; ,GANG ZHIG CUNG ZAD CES BYA BA LA SOGS PA LA, GANG ZHIG NI
DBUL BAR BSHAD PA'O, ,CUNG ZAD NI MA BSHAD PA'O, ,BLA MA'I PHYIR
NI STON PA'I CHED DU'O, ,DBUL BA NI SBYIN PAR BYA'O, ,BLANG BAR
BYA BA NI GZUNG BAR BYA BA'O, ,'ANG GI SGRA NI KUN BSDU BA

LA'O; ,GANG ZHES PA NI BLANG BAR BSHAD PA'O, ,BLA MAS NI STON PAS
TE MNGON SUM DU'O, ,BTUD NAS DE NI LAG GNYIS KYIS, ,ZHES PA NI
BTUD NAS TE PHYAG BYAS NAS SO, ,LAG GNYIS KYIS NI LAG PA ZUNG GIS
SO, ,DE NI ZHES PA NI DBUL BAR BYA BA DANG

BLANG BAR BYA BA'O, ,DBUL BAR BYA BA NI SBYIN PAR BYA BA YIN LA,
BLANG BAR BYA BA NI GZUNG BAR BYA BA'O, ,DANG YIG NI KUN BSDU
BA'I DON TO, ,BLO DANG LDAN PAS NI BLO GROS LDAN ZHES MKHAS PAS
ZHES BYA BA'I DON TO, ,DRAN PA BRJED MED CES BYA BA LA SOGS PA
LA,

BRJED MED NI DRAN PA MA NYAMS PA STE, SNGON NYAMS SU MYONG BA'I
DNGOS PO LA GNAS NAS MA BRJED PA GANG YIN PA DE NI DRAN PA BRJED
MED DO, ,GYUR PA YIS NI GYUR CING BZHAG NAS SO, ,RANG STE BDAG
NYID KYI KUN SPYOD DE 'DUL BA LA BRTZON ZHING 'BAD PA NI RANG

GI KUN SPYOD LA BRTZON PA'O, ,SPUN NI RDO RJE'I SPUN TE BLA MA
MTSUNGS PAR GYUR PA RNAMS SO ZHES BYA BA'I DON TO, ,YANG NI KUN
BSDU BA LA'O, ,KUN SPYOD LAS 'DAS PA NI 'DUL BA LAS 'GONGS PA'O,
,PHAN TSUN NI GCIG LA GCIG GIS TE BZLOG PAR BYA NI DGAG PAR

BYA BA'O, ,DGA' ZHING MNYEN PAS DANG SMAD PAS KYANG NGO, ,'DUL BA
MNGON PAR SHES PAS 'DI DAG NI 'DI LAS BKAG PA YIN NA, KHYED KYIS
'DI LTA BU 'DI DAG BYA BA MA YIN NO ZHES 'JAM PO'I TSIG GIS BYA
BA MA YIN PA BYED PA'I BLA MA'I BYA BA'I RGYU LAS SO, ,RJES SU
GNANG BA NI BLA

@34A *, ,MAS BSGO BA LAS SO, ,'ANG GI SGRA NI PHYOGS GZHAN LA'O,
,BKAG PAR GYUR KYANG NI BZLOG PAR GYUR KYANG NGO, ,SPYAD PA NI
BSGRUBS PA'O, ,CI BYAS NAS SHE NA, BTUD NAS ZHES GSUNGS TE, BTUD
NAS NI PHYAG BYAS NAS

SO; ,'DIS NI 'DI DAG BSTAN PAR GYUR PA YIN TE, BLA MA GANG MNGON
SUM NA BZHUGS KYANG RUNG STE, DE'I BYA BA DANG BYA BA MA YIN PA
DAG LA RE ZHIG NA BA LA NYES PA MED DO, ,RANG NYID DE'I BYA BA LA
DAD DAM, DES BSGO BAS KYANG RUNG STE NYES PA MED DO, ,

JI LTAR NA NYES PAR MI 'GYUR ZHE NA, DGE SEMS LA NI LTUNG BA MED,
,CES BYA BA GSUNGS TE, DGE BA NI MA MTHONG BA'I DGE BA LA SEMS
PA'I SEMS SAM BSAM PA GANG YIN PA DE NI DGE BA'I SEMS TE, DE LA
DGE SEMS ZHES BYA'O, ,DGE BAR GYUR PA'I SEMS LA LTUNG BA

MED DE, LTUNG BA MED PA NI NYES PA MED PA'O, ,'DI NI BSAM PA RING
BA NYID KYIS BKAG PA LA SPYOD PAR BYED PA MA YIN GYI 'O NA CI ZHE
NA, MI LCOGS PA NYID LAS SO, ,GZHAN PA DAG KYANG BLA MA'I BYA BA
YIN PAS SAM, BLA MAS BSGOS PAS BKAG PA LA SPYOD PA

BYED PA STE, DE DAG KYANG SEMS RING BA NYID KYIS MA YIN GYI BSAM
PA DGE BA KHO NAS YIN NO, ,DE LTA BAS NA BKAG PA LA SPYAD KYANG
LTUNG BAR MI 'GYUR RO ZHES BYA'O, ,'DIR ZHES BYA BA LA SOGS PAS
BSDU BA GSUNGS TE, 'DIR TA BLA MA BSNYEN BKUR BA LAS

SO; ,MANG DU NI YANG DANG YANG DU'O, ,SMRAS PAS NI BSHAD PAS SO,
,CI ZHES BYA BA NI SPONG BA STE DGOS PA MED DO ZHES BYA BA'I DON
TO ,BLA MA STON PA CI 'DRA BAS DGYES BYED DE TSIM PAR BYED PA BYA
BAR BSHAD PA GANG YIN PA'I BYA BA DE KHO NA BYA BAR BSHAD PA YIN
NO, ,'BAD

PAS NI BSOD NAMS LA'O, ,THAMS CAD NI SNA TSOGS PA'O, ,KUN SPYOD
NI NAN TAN NO, ,CI ZHIG BYAS NAS SHE NA, NYES PAR BYED PA KUN
SPANGS NAS, ,ZHES BYA BA GSUNGS TE, NYES PAR BYED PA NI MI DGYES
PAR BYED PA KUN TE MTHA' DAG SPANGS SHING DOR NAS GANG GIS

@34B BLA MA DGYES PAR 'GYUR BA DE BSGRUB PAR BYA'I, GANG GIS MI
DGYES PAR 'GYUR BA DE NI BSGRUB PAR NI MI BYA'O ZHES DGONGS PA
YIN NO, ,DNGOS GRUB CES BYA BA LA SOGS PAS DE'I SNGON DU 'GRO
BA'I GTAN TSIG GSUNGS TE, DNGOS GRUB NI BSHAD ZIN LA,

SLOB DPON NI BLA MA'O, ,RJES 'BRANG NI RJES SU LHUNG BAS NA SLOB
DPON RJES SU 'BRANG BA'O, ,RDO RJE 'DZIN PA ZHES PA LA RDO RJE NI
STONG PA NYID DE DE BZHIN NYID DO, ,DE DE'I BDAG NYID KYIS 'DZIN
PAS NA RDO RJE 'DZIN PA STE, RDO RJE 'DZIN PA RDO RJE 'CHANG DES
SO, ,JI

LTAR NA RDO RJE'I SGRAS STONG PA NYID CE NA, RDO RJE DANG MI
PHYED PAR CHOS MTHUN PA'I PHYIR TE, YANG GSUNGS PA, BRTAN ZHING
SNYING PO KHONG STONG MED, ,MI CHOD MI PHYED MTSAN NYID DE,
,BSREG TU MED CING 'JIG PA MED, ,STONG NYID RDO RJER BRJOD PAR
BYA, ,ZHES SO,,

NYID NI BA DAG NYID KYIS SO, ,SHES NAS ZHES BYA BA LA SOGS PA LA,
SHES NAS NI 'DI DAG GAM 'DI LTA BU RTOGS NAS SO, ,DNGOS PO THAMS
CAD KYIS NI RNAM PA THAMS CAD KYIS SAM LUS DANG NGAG YID GCIG PA
NYID KYIS SO, ,BLA MA NI STON PA'O, ,

KUN NAS YONGS SU MNYES PAR BYA STE, KUN NAS THAMS CAD DU DGYES
PAR BYA'O, ,GANG GI PHYIR DNGOS GRUB RNAMS SLOB DPON GYI RJES SU
'BRANG BA DE'I PHYIR DNGOS GRUB 'DOD PA'I SLOB MAS RNAM PA JI LTA
BUS BLA MA DGYES PAR 'GYUR BA'I RNAM PA DE BYA'O, ,DE YONGS SU

DGYES PA LAS NI MNGON PAR 'DOD PA'I DNGOS GRUB BO, ,BLA MA BSNYEN
BKUR BA MNGON PAR BRJOD NAS, DA NI DE YANG DAG PAR GTAD PA'I GNAS
BSTAN PA'I PHYIR, BSAM PA DAG PA'I ZHES BYA BA LA SOGS PA GSUNGS
TE, BSAM PA DAG PA'I SLOB MA NI, ,GSUM LA

SKYABS SU SONG BA LA, ,ZHES PA LA DAG PA NI DRI MA MED PA'O,
,BSAM PA STE SEMS 'DI'I YIN PA DE NI BSAM PA DAG PA STE DE'I CHED
DU'O, ,BSAM PA DAG PA'I SLOB MA NI NYE BAR GNAS PA'O, ,GSUM LA
SKYABS ZHES BYA BA NI 'DI DAG SKYOB PAR BYED PAR KHAS BLANGS NA
NYON MONGS PA

@35A *, ,THAMS CAD DANG NGAN SONG THAMS CAD SKYOB PA'O, ,GSUM NI
SANGS RGYAS DANG CHOS DANG DGE 'DUN NO, ,GSUM PO DE DAG NI GSUM
LA SKYABS SO, ,SONG BA NI MCHIS SO, ,GSUM PO DE LA SKYABS SU SONG
BA NI RDZOGS PA'I SANGS RGYAS DANG CHOS DANG DAG 'DUN LA

SKYABS NYID DU KHAS BLANGS PA ZHES BYA BA'I DON TO, ,DE LA CI
ZHIG BYA ZHE NA, BLA MA'I ZHES BYA BA LA SOGS PA GSUNGS TE, BLA
MA'I RJES SU 'JUG PA 'DI STE, BLA MA BSNYEN BKUR BAR GYUR BA 'DI
DAG GO, ,MGRIN BAR SON PA NI MGRIN SON TE MGRIN PAR GNAS PA'I

GZHUNG DANG DON TO, ,RTOGS PA'I PHYIR DU YIN PAS BYA PHYIR RO,
,DE GZHAN LA MTSON PAR MI BYA'I NYE BAR GNAS PA LA SBYIN PAR BYA
ZHING STZAL BAR BYA'O ZHES DGONGS SO, ,BYA BA GZHAN YANG BSTAN
PA'I PHYIR, DE NAS ZHES BYA BA LA SOGS PA GSUNGS TE, DE NAS ZHES

PA NI BLA MA BSNYEN BKUR PA BSHAD PA'I DE MA THAG TU'O, ,SNGAGS
SOGS BYIN PA YIS TE, DBANG BSKUR BA SBYIN PAS SAM, SNGAGS DANG
PHYAG RGYA DANG BZLAS PA DANG BSGOM PA DANG DKYIL 'KHOR GYI DE
KHO NA NYID LA SOGS PA BSHAD PAS SO, ,DAM CHOS SNOD DU BYAS NAS
NI, ,

ZHES PA LA, DAM CHOS NI SNGAGS KYI THEG PA CHEN PO STE, DE'I 'AM
DE LA SNOD DE SNOD SPYAD DU BYA'O ZHES BYA BA'I DON TE, BYAS NAS
NI BSGRUBS NAS SO, ,SLOB MA ZHES PA LHAG MA'O, ,RTZA BA'I LTUNG
BA ZHES BYA BA LA SOGS PA LA, DE DAG GTZO BO YIN PA NYID KYI
PHYIR RTZA BA YANG YIN LA MI

DGE BA NYID KYI PHYIR LTUNG BA YANG YIN PAS RTZA BA'I LTUNG BA
RNAMS TE, 'DI RNAMS KYIS LTUNG BAR BYED DO ZHES BYAS NAS RTZA
BA'I LTUNG BA'O, ,BCU BZHI NI BDUN NYIS 'GYUR GYI CHA'O, ,'DI LTA
STE, SLOB DPON LA SMOD PA DANG, DE BZHIN GSHEGS PA'I BKA' LAS
'DA' BA DANG,

RDO RJE'I SPUN GYI NYES PA BRJOD PA DANG, SEMS CAN YONGS SU SPONG
BA DANG, BYANG CHUB KYI SEMS BSKYED PA YONGS SU GTONG BA DANG,
CHOS SPONG BA DANG, SNOD MA YIN PA'I SEMS CAN LA GSANG BA'I CHOS
STON PA DANG, PHUNG PO LA BRNYAS PA DANG, RANG BZHIN GYIS YONGS
SU

@35B DAG PA'I CHOS LA THE TSOM ZA BA DANG, GDUG PA LA BYAMS PA
DANG, RTAG PA DANG CHAD PA'I LTA BA DANG, DAD PA CAN GYI SEMS CAN
SUN 'BYIN PA DANG, DAM TSIG MI SPYOD PA DANG, RANG BZHIN GYIS DAG
PA'I BUD MED ZHIG TU SMOD PA RNAMS SO, ,RTZA BA'I

LTUNG BA BCU BZHI PO 'DI DAG GSAL BAR BYED PA'I PHYIR, GZHUNG LA
YANG RTZA BA'I LTUNG BA BCU BZHI ZHES BYA BA BKLAG CING GZUNG BAR
BYA ZHES PA'I DON TO, ,BKLAG DANG GZUNG BA NYID DU BYA, ,ZHES PA
NI GZHUNG BKLAG PA STE, KHA TON DU BYA BA LA, DON GZUNG BA STE,

SEMS KYIS NGES PAR RTOGS PAR BYA BA'O, ,DE LTAR ZHES BYA BA LA
SOGS PAS BSOD NAMS BSNGO BA GSUNGS TE, DE LTAR ZHES BYA BA NI DE
LTAR JI SKAD DU BSHAD PA'I RIM PAS BYA BA BYAS NAS SO, ,BLA MA'I
RJES SU 'JUG PA NI BLA MA BSNYEN BKUR BAR GYUR PA'O, ,CI

LTA BUR GYUR PA ZHE NA, MA LUS SLOB MA ZHES BYA BA LA SOGS PA
GSUNGS TE, MA LUS PA YANG YIN LA SLOB MA YANG YIN PAS MA LUS SLOB
MA STE, DE RNAMS LA PHAN PA NI LEGS PA YIN LA BSKYED PA NI SPEL
BA'O, ,'DI LA SDIG PA'I ZUG RNGU ZHI BAR BYED PA'I TSUL KHRIMS
YOD

PA'I PHYIR, MA LUS PA'I SLOB MA LA PHAN PA BSKYED PA SKYON MED
PA'O, ,DENG DU DGE BA BDAG GIS GANG BGYIS PA, ,DES NI 'GRO BA
MYUR DU RGYAL GYUR CIG ,CES PA LA GANG ZHES PA NI DGE BA LA BSHAD
PA LA, DENG DU NI DA LTAR RO, ,DGE BA BGYIS PA NI LEGS BYAS
BRTZAMS

PA'O; ,BDAG GIS NI BDAG CAG GIS ZHES BYA'O, ,DES NI DGE BA DES
SO, ,'GRO BA NI 'JIG RTEN NO, ,MYUR DU NI MGYOGS PAR RO, ,RGYAL
BA ZHES PA NI SDIG PA LAS RGYAL BA'I PHYIR SANGS RGYAS BCOM LDAN
'DAS TE, SDIG PA'I CHOS LAS NGA RGYAL BAS, ,DE BAS NYER

'GRO NGA RGYAL BA, ,ZHES GSUNGS PA'I PHYIR RO, ,GYUR CIG NI SHOG
SHIG PA'O, ,BLA MA'I BSNYEN BKUR RNAM PAR 'GREL PA NI, ,BYAS LAS
BDAG LA BSOD NAMS GANG SKYES PA, ,DES NI 'GRO BAS BLA MA'I ZHABS
BSTEN CING, ,DE BZHIN GSHEGS PA NYID DU 'GYUR

@36A *, ,BAR SHOG ,BLA MA LNGA BCU PA'I DKA' 'GREL 'DI NI RDZOGS
SO,, ,,RGYA GAR SHAR PHYOGS KYI MKHAS PA CHEN PO DPAL NAGS KYI
RIN CHEN GYI BKA' DRIN LAS LEGS PAR SBYAR BA'I SKAD KYI CHA SHAS
RIG PA GZHON NU DPAL GYIS DPAL LDAN BLA MA DAM PA'I DBEN

GNAS LHA KHANG STENG DU BSGYUR BA'O,,