@208B *, ,RGYA GAR SKAD
DU, MA H'A YAKshA SE N'A PA TI BADZRA P'A nI S'A DHA NA N'A MA,

BOD SKAD DU, GNOD SBYIN GYI SDE DPON CHEN PO LAG NA RDO RJE ZHES
BYA BA'I SGRUB PA'I THABS, DKON MCHOG GSUM LA PHYAG 'TSAL LO,
,SANGS RGYAS GANG G'A'I BYE SNYED RJES GNANG BA'I, ,MCHE GTZIGS
SPYAN DMAR DBUGS RGYU ME LTAR 'BAR, ,'JIGS PA'I NGA ROS KLU RNAMS
RGYAN DU BRGYAN,,

@209A *, ,GSHIN RJE'I GZUGS CAN KHAMS GSUM 'JIGS PAR MDZAD, ,KLU
RNAMS 'CHING MDZAD DE LA PHYAG 'TSAL NAS, ,DE YI GZUNGS LA BRTEN
NAS SGRUB THABS 'DI, ,JI LTA BA NI BDAG NYID DRAN PHYIR BRI,
,DANG POR SA PHYOGS BZANG BA'O, ,DUR KHROD DAM NI SHING GCIG GAM,
,DBEN

PA'I GNAS SU 'DUG NAS NI, ,BA YI RNAM LNGA DRI LNGA YIS, ,MAndAL
SNGON PO LEGS PAR BYUG ,DRI YI THIG LE DGU BKOD LA, ,DBUS SU
MCHOD RTEN SNGON PO GZHAG ,BUM PA GTA' GTOR MCHOD RDZAS BSHAM,
,PHYI NANG DAG PA'I KHRUS BYAS TE, ,DE NAS RIG PA 'DZIN PA NYID,
,BDE BA'I STAN

LA RAB 'DUG STE, ,DANG POR BYANG CHUB SEMS BSKYED LA, ,SNYING GAR
ZLA BA'I DKYIL 'KHOR BSAM, ,DE YI STENG DU H'Um BSAMS TE, ,DE LAS
'OD 'PHROS SNOD BCUD SBYANGS, ,SNGAR GYI GNAS SU THIM PA LAS,
,PHYI NANG THAMS CAD DAG PAR BSGOM, ,SVA BH'A BA BI SHUDDHA:SARBA
DHARM'A N'Am BADZRA SIDDHI H'Um,

SNYING GA'I YI GE MTSAN MA LAS, ,LAS KYI RDO RJE SEMS DPAR GYUR,
,DE LAS 'OD ZER RNAM LNGA 'PHROS, ,BLA MA LA SOGS LHAG PA'I LHA,
,SANGS RGYAS BYANG CHUB SEMS DPA' DANG, ,DKON MCHOG GSUM PO SPYAN
DRANGS TE, ,PHYAG 'TSAL MCHOD CING BSHAGS PA DANG, ,YI RANG BSKUL

ZHING GSOL BA GDAB, ,SKYABS 'GRO LUS DBUL DGE RTZA BSNGO'O, ,DE
NAS BGEGS DGRA'I TING 'DZIN GYIS, ,LAS RNAMS THAMS CAD PA YI
SNGAGS, ,BZLAS SHING KHRO BA'I SPRUL PA 'PHRO, ,BTUL ZHING
SBYANGS TE MKHA' GAD GYUR, ,DE NAS TSANGS PA'I GNAS BZHI BSGOM,
,AOmMA H'A SH'U N+YA T'A

DZNY'ANA BADZRA SVA BH'A BA A'ATMA KONYA\HAm, CHOS RNAMS THAMS
CAD STONG PAR BSGOM, ,AE YAm RAm BAm KHAm LAm SAm, ,AE LAS CHOS
KYI 'BYUNG GNAS TE, ,DE BZHIN 'BYUNG BA RIM BZHIN BSGOM, ,LAm LAS
RI RAB LHUN PO'I STENG, ,SAm LAS SNA TSOGS RDO RJE BSKYED, ,DE
LAS 'OD ZER SNA LNGA 'PHROS, ,RDO RJE GUR DANG

RA BA DANG, ,MTSON CHA'I 'KHOR LO RDZOGS PAR BSKYED, ,DBUS SU
BHR'Um LAS GZHAL YAS KHANG, ,BEE d'URYA LTAR THAMS CAD BSKYED,
,TZA LAS 'KHOR LO RTZIBS BZHI'I STENG, ,CHU SKYES NYI ZLA'I GDAN
STENGS SU, ,KHA DOG MTHING GA'I YI GE H'Um, ,DE NYID LAS NI 'OD
'PHROS PAS, ,SNOD BCUD

@209B DAG NI SBYANG BYAS NAS, ,RANG GI LHAG PA'I LHAR GYUR TE,
,TSUR 'DUS KHRO BO'I RDO RJER GYUR, ,DE YI BUM DKYIL H'Um SNGON
LAS, ,'OD 'PHRO KHRO BO'I RIGS BKUG NAS, ,DE DAG YONGS SU GYUR PA
LAS, ,THAMS CAD 'JOMS PA'I STOBS LDAN PA, ,GNOD SBYIN SDE DPON
CHEN PO NI, ,MDO

NAS JI LTAR GSUNGS BZHIN BSGOMS, ,ZHAL GCIG PHYAG GNYIS SKU MDOG
MTHING, ,G-YAS PA RDO RJE G-YON SDIGS MDZUB, ,'OD ZER NYI MA 'BUM
GYI GZI, ,GOS SNGON NA RA'I RGYAN GYIS BRGYAN, ,STAG GI SMAD
DKRIS SENG STONG G-YOGS, ,KLU CHEN RNAMS NI RGYAN DU BRGYAN, ,DBU
SKRA

SMAR SER LA 'JIGS, ,SMIN MTSAMS DPRAL BSDUS MCHE GTZIGS MTSAMS,
,HA HA AA LA LA ZHES BZHAD, ,BRKYANG BSKUM KLU BRGYAD ZHABS KYIS
MNAN, ,RDO RJE MCHU YIS KLU BRGYAD GZIR, ,NYI ZLA DANG NI PADMAR
BCAS, ,DBUS KYI CHA LA RNAM PAR BZHUGS, ,DE NAS RANG GI SNYING
GAR NI, ,

RANG DANG 'DRA BA'I GOS SNGON BSKYED, ,DBANG PO DRUG LA'ANG DE
BZHIN BSGOM, ,DE NAS THUGS KA'I SA BON LAS, ,H'Um 'PHROS 'KHOR LO
RTZIBS BZHI'I STENG, ,'PHRO 'DUS PHYAG MTSAN YIG 'BRUS MTSAN, ,DE
DAG YONGS GYUR SDE DPON BZHI, ,SHAR DU RDO RJE GNOD SBYIN TE,
,LHO RU SRIN PO

ZA BA PO, ,NUB TU RDO RJE GDON CHEN BDAG ,BYANG DU RDO RJE RO
LANGS TE, ,SDE DPON CHEN PO BZHI RNAMS KYANG, ,ZHAL GCIG PHYAG
GNYIS MTHING NAG LA, ,G-YAS PA RDO RJE RTZE LNGA 'DZIN, ,G-YON
RNAMS SDIGS MDZUB TRI SH'U LA, ,RAL GRI DBYUG TO 'KHOR LO'O, ,KLU
CHEN BRGYAD NI RGYAN DU

BYAS; ,SMAD DKRIS NA BZA' SDO BKRA DANG, ,RA GA ZA HOR TZAN DMAR
BRGYAN, ,BA TI KHRA BO'I SHAM THABS CAN, ,STOD G-YOGS SNGON PO'I
CHOS GOS 'CHANG, ,DBU SKRA SMA RA GYEN SER 'GRENG, ,AA LA LA YI
GAD RGYANGS SGROGS, ,BRKYANG BSKUM RIGS BZHI'I KLU RNAMS MAN NA,
,BRGYA BYIN MDZES

DANG NYI MAR BCAS, ,ME 'BAR DBUS SU BSKYED PAR BYA, ,BGO BA DAG
KYANG YIG 'BRU LAS, ,JI BZHIN DU NI BSKYED BYAS TE, ,RDO RJE GO
CHA'I PHYAG RGYA YIS, ,GNAS LNGAR GTUG CING LUS BSRUNG BYA, ,NA
MA:SA MANTA BADZR'A n'Am BADZRA KA BA TZA H'Um, RDO RJE LNGA YI
PHYAG RGYA YIS, ,BRTAN PAR BYAS TE LUS

@210A *, ,BYIN BRLAB, ,THUGS KA'I H'Um LAS 'OD 'PHROS NAS, ,YE
SHES SEMS DPA' SPYAN DRANGS LA, ,PHYAG 'TSAL MCHOD BSTOD SDIG
BSHAGS TE, ,SKU GSUNG THUGS SU BYIN BRLABS NAS, ,MCHOD RTEN SNGON
PO DAG LA BSTIM, ,'OD ZER 'DU 'PHRO'I BYIN GYIS BRLAB, ,THUGS

LAS 'OD 'PHROS BDE GSHEGS BSKUL, ,MI BSKYOD SANGS RGYAS BYE SNYED
RNAMS, ,SPYAN DRANGS MCHOD BSTOD SDIG BSHAGS TE, ,GZUNGS LTAR
RJES SU GNANG MDZAD NAS, ,DBANG BSKUR BYIN RLABS DE NYID THIM,
,DBU LA MI BSKYOD RDO RJES MTSAN, ,THUGS MTSAN LA SOGS BSGOMS NAS
NI, ,

SNGAGS KYI PHRENG BA 'KHOR BA LAS, ,SPRO BSDU'I RIM PA GSAL BAR
BSGOM, ,SANGS RGYAS GANG G'A'I BYE SNYED KYIS, ,GSUNGS PA'I GSANG
SNGAGS SKYON SPANGS BZLAS, ,PHAR 'PHROS PA NI MCHOD PA'I TSUL,
,DE LAS 'OD BYUNG GDON SDIG SBYANGS, ,DNGOS GRUB RNAM GNYIS THOB
PAR BSAM, ,

JI LTAR NYE BAR MA GYUR PAR, ,GSHEGS SU GSOL DANG THUN MTSAMS
MED, ,MCHOD RTEN SNGON PO DAG LA'O, ,YANG NA RIG PA 'DZIN PA YIS,
,THUN MTSAMS MCHOD BSTOD GTOR MA BTANG, ,THA MA'I THUN LA GSHEGS
SU GSOL, ,DKYIL 'KHOR LHA RNAMS THUGS KAR BSDU, ,DE NYID

MI DMIGS STONG PAR BSGOM, ,SGYU MA LTA BU'I SPYOD LAM BYA,
,BSNYEN DUS RIG PA 'DZIN PA YI, ,RTZA SNGAGS YIG 'BRU BCU BDUN
BZLAS, ,AOm N'A L'Am BA RA DHA RA BADZRA P'A nI R'A DZNY'A PA YA
TI SV'A H'A, 'DI YIS LAS RNAMS THAMS CAD 'GRUB, ,GRANGS DANG DUS
DANG MTSAN MA YI, ,BSNYEN PA RAB 'BRING

THA MA'I TSAD, ,DBANG PO RAB 'BRING DAG DANG SBYAR, ,BSNYEN PA
RTAGS DANG LDAN GYUR NA, ,DNGOS GRUB BLANG PHYIR BSGRUB PA BYA,
,SNGON DU BSNYEN PA'I CHO GA'O, ,DE NAS BSGRUB PA BYA BA NI, ,LHO
PHYOGS RGYA MTSO'I GNAS DAG TU, ,GTZANG BA'I SA BLANG STEGS BU
BRTZIG ,BA YI RNAM LNGA BLANGS PA DANG, ,'O MA'I

DRI CHU TZANDAN DANG, ,GUR GUM GA PUR LA SOGS BYUG ,GRU BZHI RAB
TU GNAS PA DANG, ,THIG LA SOGS PA'I RIM PA YANG, ,GZHAN NAS
'BYUNG BA BZHIN DU GDAB, ,DBUS SU 'KHOR LO RTZIBS BZHI BRI, ,LHA
RNAMS LA SOGS CHA RNAMS KYANG, ,MTSAN NYID RGYAS PAR GZHAN BZHIN
NO, ,MCHOD

@210B RDZAS LA SOGS GONG BZHIN BSHAMS, ,KHYAD PAR DAG GI RDZAS
RNAMS NI, ,BUM PA SGRUB PA'I RDZAS KYIS DGANG, ,DNGOS GRUB RDZAS
KYIS KHA BCAD LA, ,MGUL CHINGS SNGON PO'I DAR GYIS BCING, ,DKYIL
'KHOR DBUS SU GZHAG PAR BYA, ,RAG SHA RUS PA'I RGYAN CHA DANG,
,SENG LDENG PHUR PA RDO RJE RNAMS,,

BLA RE RGYAL MTSAN BA DAN GDUGS, ,GZHAN YANG SGRUB RDZAS THAMS
CAD BSOGS, ,DE NAS RIG PA 'DZIN PA NYID, ,RTZA BA'I SDOM PA LA
SOGS BSRUNG, ,GTZANG MA'I ZAS ZOS SMYUNG BAR GNAS, ,SHAR BLTAS
CHOS GOS SNGON PO GYON, ,BDE BA'I STAN LA RAB 'DUG STE, ,SNGA DRO
DANG PO SNYING RJE'I BDAG,

BSKYED RIM BSNYEN PA'I DUS BZHIN BYA, ,KHYAD PAR BUM PA'I LHA
RNAMS BSKYED, ,TSOGS BSAGS SNGON 'GRO RJES 'JUG RNAMS, ,BSNYEN
PA'I DUS DANG MTHUN PAR GSUNG, ,KHYAD PAR YE SHES SEMS DPA'
BSTIM, ,SKU GSUNG THUGS SU BYIN GYIS BRLAB, ,RIGS KYI BDAG PO
SPYAN

DRANGS TE, ,BYIN BRLABS DBANG BSKUR BUM NANG THIM, ,THUN MONG
SNGAGS SAM KHYAD PAR SNGAGS, ,BZLAS SHING SPRO BSDU'I RIM PA NI,
,SNOD BCUD YE SHES BCUD BSDUS NAS, ,BUM NANG LHA DANG RDZAS LA
THIM, ,SNGAGS LA GTAD DE BZLAS PA NI, ,LCE NI H'Um GI RDO RJER
GYUR, ,SNYING GA'I MTSAN

MA LA SOGS LAS, ,SNGAGS KYI PHRENG BA BRGYUD MAR 'KHOR, ,DE LAS
KHRO CHUNG GRANGS MED SPROS, ,BSREG GZIR BCOM BTAGS TSAR BCAD
BSKRAD, ,TSUR 'DUS NAD DANG GDON RNAMS PHYUNG, ,DNGOS GRUB RNAM
GNYIS THOB NAS KYANG, ,RDO RJE LTA BU'I TING 'DZIN BSGOM, ,THUN
MTSAMS

MCHOD BSTOD GTOR MA BTANG, ,SGRUB PA THON NAS BUM PA YIS, ,BDAG
GAM GZHAN LA DBANG BSKUR TE, ,DNGOS GRUB RDZAS RNAMS LHA LA DBUL,
,LHAG MA BDUD RTZIR BSAM STE BZA', ,DE NAS YI GE BRGYA PAS
BSHAGS, ,YE SHES 'KHOR LO GSHEGS SU GSOL, ,DAM TSIG

DKYIL 'KHOR RANG LA BSDU, ,THAMS CAD SGYU MA LTA BUR BSGOM, ,SGYU
MA LTA BU'I NGA RGYAL LAS, ,JI LTAR ZHI BA'I LAS RNAMS BYA, ,PAm
LAS CHU SKYES 'DAB BRGYAD BSKYED, ,GTZO BO KLU CHEN BRGYAD BSAMS
TE, ,RIN CHEN SNOD DU GTOR MA BSHAM, ,DKAR GSUM MNGAR GSUM KLU
SMAN

@211A *, ,BLUGS, ,SBYANGS SHING BYIN GYIS BRLABS BYAS TE, ,KLU LA
BYIN PAS GDUG RTZUB ZHI, ,SNGAGS BZLAS 'OD ZER 'PHRO 'DU YIS,
,BYAB PA'I RDZAS KYIS DUG PHYUNG STE, ,CHOS BSHAD KHRO BO'I CHE
BRJOD PAS, ,SNGON GYI DAM TSIG RJES DRAN TE, ,DES NA ZHI BAR
'GYUR BA YIN, ,YANG NA

MTSAN MA BZANG PO 'BYUNG, ,NGAN NA SPOGS PA'I CHO GA BYA, ,DE
RJES ZHI BA'I SBYIN SREG BYA, ,GDON DANG SDIG PA ZHI BAR 'GYUR,
,ZHI BAR MA GYUR GDON BGEGS LA, ,SMYAG SHAD BAL PO SE'U YI,
,SNGAGS BZLAS LCUG MAS BYABS SAM PHRA BAS, ,'JIGS PA BRGYAD KYI
RDZAS KYIS

GZIR, ,GLA RTZI GU GUL MU ZI DANG, ,DRI CHEN MI SHA SPYANG KI'I
BRUN, ,BSREGS PA'I DUD PAS SKRAG CING 'BROS, ,DE NI KHYAD PAR KLU
LA SHIS, ,DE BZHIN GZUNGS KYI LAS TSOGS RNAMS, ,JI LTA BAR NI
'GRUB PAR 'GYUR, ,DE YIS MA BZLOG BGEGS RNAMS LA, ,MNGON SPYOD
DAG GI LAS BYAS TE,

GNAS NI GDUG CING RTZUB PA YI, ,GNOD SBYIN PHO MO 'DU BA'I SAR,
,SDE DPON CHEN PO'I 'KHRUL 'KHOR BCA', ,RIG PA 'DZIN PAS LHOR
BLTAS TE, ,GNAG CING RTZUB PA'I STAN LA 'DUG ,GCER BU KHROS PA'I
SEMS LDAN PAS, ,DUR KHROD RO RAS CHEN PO LA, ,KHRAG DANG DUG GIS
ZHAL

ZHAL BYA, ,SMYO BYED TSA BA GSUM GYIS BYUG ,NIM PA GA BUR SNAG
TSAL, ,RUS CHEN DAG GI SMYU GU YIS, ,'KHRUL 'KHOR RIM GYIS BCA'
BA NI, ,'KHOR LO RTZIBS BRGYAD MU KHYUD BCAS, ,RE'U MIG PHYIR
BSTAN RTZE MO NANG, ,SDE DPON LTO BAR 'KHRUL 'KHOR BRI, ,KHROS
PAS MCHE

GTZIGS GNOD SBYIN 'JIGS, ,SPRUL GNYIS ZA ZHING 'KHOR LO 'DZIN,
,DE BZHIN STENG 'OG 'KHOR LO BRI, MU KHYUD DAG LA MTHA' RTEN
SNGAGS, ,RTZIBS LA YA TSOGS BCU DRUG BRI, ,DBUS SU LHA SBYIN
GZUGS BRIS TE, ,MGO DANG DBANG PO YAN LAG RNAMS, ,RTZIBS MTSAN

DAG LA BRGYAN ZHING DGOD, ,SNYING GAR NRi DANG LTE BAR DZA: ,MING
RNAMS GO RIMS BZHIN DU BRI, ,'KHRUL 'KHOR LCAGS KYI BUM PAR GZHUG
,BSKYED PA'I RIM PA TSUL BZHIN BSGOM, ,BZLAS PA SNGAGS KYI RIM PA
YIS, ,BKUG STE GRU GSUM KHA BCAD GZIR, ,SNGAGS BZLAS

@211B 'KHRUL 'KHOR DGONGS PA YANG, ,STENG GCOD ME YI 'KHOR LO
STE, ,ME RLUNG DRAG PO G-YON DU 'KHOR, ,'OG GCOD RLUNG GI 'KHOR
LO STE, ,DRANG ZHING MYUR BAR G-YAS SU 'KHOR, ,'KHOR LO SBU GRI
CHEN PO YIS, ,LHAS BYIN LUS SEMS SO SOR DBRAL, ,PHUNG PO MTSON
CHA'I 'KHOR

LOS GTUB, ,'KHOR LO TSA GRANG 'THAB PA'I SGRA, ,'UR 'UR 'BRUG
LTAR SNGAGS BZLAS SHING, ,KHROS PAS RGYUN DU BSKOR NA NI, ,KLU
CHEN BRGYAD NI 'CHI BAR 'GYUR, ,NGES PAR GSOD NA MNAN DANG BSREG
,YANG NA NAG PO'I TSES BRGYAD NAS, ,BRTZAMS TE MTHING NAG 'BRUB
KHUNG DU, ,LING GA

'KHRUL 'KHOR NANG BCUG LA, ,RDZAS SKYES TSUL DU BSKYED BYA STE,
,SNGAGS BZLAS BKUG STE RTAGS LDAN NA, ,SDE DPON BZHI YI 'KHRUL
'KHOR DU, ,BCUG STE RDO RJE'AM PHUR BU YIS, ,DUS DRUG 'KHRUL
'KHOR NANG DU BRDUNG, ,MNGON SPYOD LAS RNAMS GANG BYED KYANG,
,MCHOD RTEN

NAG POR BYUG BYA STE, ,GDUG PA'I MCHOD YON LA SOGS BSHAM, ,NYI
SHU RTZA GCIG TU MCHOD CING, ,MTSAN DANG LDAN PA'I KA P'A LAR,
,BDUD RTZI SHA KHRAG SNA TSOGS BKANG, ,GTOR MA SDE DPON RNAMS LA
SBYIN, ,THOD CHEN RNGA BRDUNG PHRIN LAS BCOL, ,LING GA DRAG PO'I
SBYIN SREG BYA, ,

YANG NA MNAN PA'I LAS BYA'O, ,BCOM LDAN 'DAS KYIS GSUNGS PA YI,
,GZUNGS KYI LAS TSOGS GANG BYED KYANG, ,MCHOD RTEN SKU GDUNG DANG
LDAN PAR, ,RTAG TU ME TOG SNGON POS MCHOD, ,BDUN NAM BCU BZHI NYI
SHU GCIG ,GZUNGS SNGAGS STONG RTZA BRGYAD BZLAS NA, ,DES NI LAS
RNAMS

THAMS CAD 'GRUB, ,GRUB NAS RTAG TU MCHOD PAR BYA, ,GNOD SBYIN SDE
DPON CHEN PO YI, ,GZUNGS SGRUB 'DI LA NYES PA GANG, ,GONG MA
RNAMS LA BZOD PAR GSOL, ,BSOD NAMS SEMS CAN KUN LA BSNGO, ,BDAG
GIS SGRUB THABS 'DI BYAS PAS, ,'BAD PAS TSOGS GNYIS BSAGS

NAS NI, ,RIG SNGAGS 'CHANG 'DRAR GYUR NAS KYANG, ,GDUG PA'I NAD
LAS GROL BAR SHOG ,GNOD SBYIN GYI SDE DPON CHEN PO LA GNOD RDO
RJE'I GZUNGS KYI SGRUB PA'I THABS, ,SLOB DPON CHEN PO SU W'A G'I
SHVA RA K'IRTIS MDZAD PA RDZOGS SO,, ,,RGYA GAR GYI PAndI TA D'I
PAm KA RA SHR'I DZNY'A NA DANG, LO TZ'A

@212A *, ,BRGYA BRTZON 'GRUS SENG GES BSGYUR CING ZHUS TE GTAN LA
PHAB PA'O,, 