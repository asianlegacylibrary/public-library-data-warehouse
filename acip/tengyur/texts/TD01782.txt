@280A #, ,RGYA GAR SKAD DU, TZAndA MA H'A RO shA n'A BHI SA MA YA,

BOD SKAD DU, GTUM CHEN DRAG PO'I MNGON PAR RTOGS PA, BLA MA DANG
DPAL GTUM PO CHEN PO LA PHYAG 'TSAL LO, ,DPAL GTUM CHEN DRAG PO
BSGRUB PAR 'DOD PA'I RNAL 'BYOR PAS, DANG POR RE ZHIG YID DANG
RJES SU MTHUN PA'I DBEN PA'I GNAS 'GA' ZHIG TU THOG MAR BDE

BA'I STAN LA NYE BAR 'DUG NAS RAL GRI'I PHYAG RGYA BCINGS TE,
SNYING GA DANG MDZOD SPU DANG MGRIN PA DANG SPYI BO RNAMS SU LAN
GSUM BZHAG LA, NA MA: SARB'A SH'A PA RI P'U RA GE BHYA: SARBA
TH'A GA TE BHYA: SARBA TH'A HA RA HA RA, M'A RA YA M'A RA YA,
SARBA BIGHN'Am DZNY'A NA KHAtGA H'Um PHAt CES BRJOD DO, ,

@280B DE LA RAL GRI'I PHYAG RGYA NI 'DI YIN TE, MDZUB MO DANG
GUNG MO DRANG POR BYAS LA MING MED DANG MTHE'U CHUNG MTHE BONG
GIS MNAN PA'O, ,DES PHYOGS BCUR 'KHYAM PA'I BGEGS RNAMS DRUNGS
PHYUNG BAR BLTA'O, ,DE NAS SPYI BOR BZUNG NAS MU: YIG GIS GSHEGS
SU GSOL NAS, AOm

A'A:H'Um ZHES BYA BA DAG SPYI BO DANG MGRIN PA DANG SNYING GAR
BSAMS LA LAG PA G-YON GYIS REG NAS LAN GSUM BRJOD DO, ,DE BZHIN
DU SPYI BOR AOm MA nI DHA RI BADZRI nI MA H'A PRA TI SA RA RAKshA
RAKshA M'Am H'Um H'Um PHAt PHAt SV'A H'A ZHES BRJOD DO, ,AOm
A'A:BADZRA SA NE H'Um ZHES PAS STAN BYIN GYIS BRLABS

TE, DE DAG GIS BSRUNG BA BYAS NAS, RANG GI SNYING GAR ZLA BA'I
DKYIL 'KHOR GYI STENG DU NYI MA RNAM PAR BSGOMS NAS, DE'I STENG
DU 'OD ZER DANG BCAS PA'I H'Um YIG BSGOM PAR BYA'O, ,DE NAS 'OD
ZER DES LUS RNAM PAR SBYANGS NAS, 'OG MIN GYI MTHAR THUG PA'I SA
GSUM PO KHYAB

PAR BYAS LA, DE DAG NA BZHUGS PA'I DPAL GTUM CHEN DRAG PO SPYAN
DRANGS NAS MDUN GYI NAM MKHAR BLTAS TE, 'OD ZER ME TOG LA SOGS
PA'I GZUGS SU BSGOMS NAS MCHOD YON DANG ZHABS BSIL SNGON DU 'GRO
BA'I MCHOD PA BYA'O, ,BLA NA MED PA'I MCHOD PA NI RNAM PA

BDUN YIN TE, 'DI LTAR BDAG GIS SDIG PA THAMS CAD BSHAGS PAR
BGYI'O, ,SKYE BO GZHAN DAG GIS DGE BA LA MCHOG TU DGA' BAS RJES
SU YI RANG NGO, ,BCOM LDAN 'DAS ZHUGS PA'I DON GYI PHYIR DANG,
DAM PA'I CHOS DKON MCHOG GNAS PAR BYA BA'I SLAD DU, DKON

MCHOG GSUM LA SKYABS SU MCHI'O, ,BYANG CHUB KYI RGYA MTSO YID LA
BYAS NAS, DE'I LAM LA GNAS SHING, DGE BA'I CHO GAS BYANG CHUB KYI
CHED DU 'JUG PAR BGYI'O ZHES BYA BA 'DIS SO, ,DE LAS BCOM LDAN
'DAS THUGS DGYES PAS LEGS SO ZHES BYA BA GNANG NAS SGRUB PO

DBUGS 'BYIN PAR MDZAD DO, ,DE NAS BCOM LDAN 'DAS LA PHYAG BYAS
NAS BZOD PAR GSOL TE RANG GI GNAS SU GSHEGS PAR BLTA'O, ,DE NAS
AOm SV'A BH'A WA SHUDDHA: SARBA DHARM'A: SV'A BH'A WA
SHUDDHONYAHAm, AOm SH'U N+YA T'A DZNY'A NA BADZRA SV'A BH'A WA
A'ATMA KONYAHAm, ZHES BYA BA 'DI DAG GIS DON

@281A *, ,MNGON DU BYAS LA STONG PA NYID BSGOM PAR BYA'O, ,DANG
POR BYAMS PA DANG SNYING RJE DANG DGA' BA DANG BTANG SNYOMS BSGOM
PAR BYA ZHING, 'GRO LA PHAN PHYIR SANGS RGYAS 'GYUR BAR SHOG
,CES BYA BA'I SMON LAM YANG BTAB NAS SO, ,DE NAS STONG PA NYID
SGOM PA'I RIM PA NI 'DI

YIN TE, BRTAN PA DANG G-YO BA RNAMS SA BON LA GZHUG LA, BDAG NYID
KYANG ZLA BA DANG NYI MA LA, ZLA BA DANG NYI MA DAG KYANG H'Um
LA, A'U YANG HA LA, HA YANG MGO BO LA, MGO BO YANG ZLA TSES LA,
ZLA TSES KYANG THIG LE LA, THIG LE YANG N'A DA LA, N'A DA NI NAM
MKHA' LA THIM STE, DE NAS CUNG ZAD KYANG

RTOG PAR MI BYA'O, ,DE LA 'DIS SKAD CIG DANG POR GNAS NAS, SMON
LAM DRAN PA SNGON DU 'GRO BAS RTZA DMAR BA'I CHOS KYI 'BYUNG
GNAS, DE'I DBUS SU AA YIG DANG RE PHA LAS SKYES PA'I ZLA BA DANG
NYI MA'I DKYIL 'KHOR GYI STENG DU H'Um SNGON PO RTZA DMAR BA'I
'OD ZER CAN BSAMS NAS, ZLA BA

LA SOGS PA 'DRES SHING DNGUL CHU'I RNAM PA DE YONGS SU GYUR BA'I
DPAL GTUM CHEN DRAG PO SNGON PO RTZA DMAR BA'I 'OD ZER CAN, YON
POR LTA BA, MCHE BAS MA MCHU 'TSIR ZHING, G-YON PA DANG G-YAS
PA'I PHYAG DAG GIS ZHAGS PA DANG BCAS PA'I SDIGS MDZUB DANG, RAL
GRI 'DZIN

PA; ,STAG GI PAGS PA'I SHAM THABS CAN, RUS SBAL GYI STABS KYIS
BZHUGS PA, ZHAL GCIG PA PHYAG GNYIS PA, ZUR PHUD LNGA PA, GZHON
NU SNA TSOGS PA'I RGYAN GYIS BRGYAN PA, SHIN TU MKHRANG PA'I SKU
SNYING RJE CHEN PO DANG LDAN PA'I SPYAN GNYIS RTZA DMAR BA, RIN
PO CHE'I COD PAN CAN

BSGOM PAR BYA'O, ,SHAR LA SOGS PA'I RIM PAS, SPYAN MA DKAR MO
PADMA DKAR PO 'DZIN PA, M'A MA K'I SNGON MO RDO RJE 'DZIN PA,
DKAR MO DMAR MO PADMA DMAR PO 'DZIN PA, SGROL MA LJANG GU AUTPALA
SNGON PO 'DZIN PA RNAMS SO, ,'DI DAG NI RDO RJE SKYIL KRUNG GIS
BZHUGS PA, SNA TSOGS

PA'I GOS DANG RGYAN GYIS BRGYAN PA, LO BCU DRUG LON PA'I NYAMS
CAN, G-YAS PA DAG MCHOG SBYIN PAR MDZAD PA STE, CHOS 'BYUNG BA'I
DBUS SU BCOM LDAN 'DAS LTA BUR ZLA BA DANG NYI MA'I GDAN LA
BZHUGS PAR BSAM MO, ,DE NAS RANG GI LUS LAS 'OD ZER DMAR PO

@281B RNAMS KYIS SANGS RGYAS DANG BYANG CHUB SEMS DPA' DANG RNAL
'BYOR MA'I 'KHOR LO SPYAN DRANGS LA, DBANG BSKUR BAR GSOL BA GDAB
PAR BYA STE, AA BHI shINYTZANTU M'Am SARBA TA TH'A GA TA ZHES PAS
SO, ,DE RNAMS KYIS BDUD RTZI LNGAS GANG BA'I BUM PA RNAMS KYIS
DBANG BSKUR BAR BYA STE, AOm SARBA TA TH'A

GA T'A BHI shE KA SA MA YA SHRI YE H'Um ZHES BYA BA 'DIS SO, ,DE
NAS DBANG BSKUR BA'I CHUS KHRU BA NA SHES RAB KYI PHA ROL TU
PHYIN MA YANG DAG PAR 'PHAGS TE BCOM LDAN 'DAS LA 'KHYUD NAS DAM
DU 'TSIR ZHING, SKU MDOG DANG GZUGS SHIN TU DMAR BA DANG LDAN PA,
LO BCU DRUG GI PHYED KYI

NA TSOD GCER BU SNA TSOGS PA'I RGYAN GYIS BRGYAN PA, G-YON PAS
PADMA DKAR PO 'DZIN PA'O, ,DE NAS DE DANG DE RTZE BAR BYA STE, DE
LAS NAM MKHA' LA RDA PO CHE'I SGRA GRAG GO, ,GUR KUM LA SOGS PA'I
CHAR 'BAB PO, ,DE NAS DE NI BCOM LDAN 'DAS DPAL GTUM BYED DRAG PO
RNAL

'BYOR MA LNGA'I 'DREN PA'O ZHES BYA BA 'DIS JI SRID SKYO BAR MA
GYUR PA JI SRING DU NGA RGYAL BAR BYA'O, ,SKYO NA DE'I NGA RGYAL
GYIS SNGAGS BGRANG BAR BYA STE, SNGAGS NI AOm TZAndA MA H'A RO
shA nA H'Um PHAt, JI TZAM 'DOD PA'I NGES PA MTHAR SON PA NA, AOm
BADZRA SATVA SA MA YA MA NU P'A LA YA, BADZRA SATVA TVE

NO PA TIshthA DRi dHO ME BHA BA, SUTO shYO ME BHA BA, SU POshYO
ME BHA BA, AA NU RAKTO ME BHA BA, SARBA SIDDHIMME PRA YATZTSA,
SARBA KARMA SU TZA ME TZITTAm SHRE YA: KU RU H'Um HA HA HA HA HO:
BHA GA W'AN SARBA TA TH'A GA TA BADZRA M'A ME MUNYTZA, BADZR'I
BHA BA, MA H'A SA MA YA SATVA A'A: ZHES BRJOD NAS, LHA'I NGA
RGYAL GYIS JI TZAM

'DOD PAR GNAS PAR BYA'O, ,'DIS THUN GSUM MA MTHUN BZHIR BSGOM PAR
BYA STE, BSGOM PA DANG BZLAS PA'I CHO GA'O, ,RNAM PAR DAG PA PHYI
ROL DU SRUNG BA NI BGEGS NYAMS PA'I CHED DU'O, ,MCHOD PA NI BSOD
NAMS KYI TSOGS SO, ,STONG PA NYID NI YE SHES KYI TSOGS SO, ,LHA'I

GZUGS NI SANGS RGYAS NYID DO, ,LHA MO BZHI NI TSANGS PA'I GNAS
BZHI'O, ,SHES RAB MA NI RANG BZHIN YIN NO, ,NANG DU 'OD GSAL BA
NI 'CHI BA'O, ,CHOS 'BYUNG NI BHA GA DANG ZLA BA DANG NYI MA NI
KHU BA DANG, KHRAG DANG SNGAGS NI BAR SRID KYI SEMS DANG DNGUL
CHU'I RNAM PA NI NUR NUR PO

@282A *, ,DANG MER MER PO DANG MKHRANG 'GYUR DANG NAR NAR PO
RNAMS KYI RANG BZHIN DU YONGS SU GYUR BA'O, ,RGYAN DANG BCAS PAR
'GYUR BA NI RKANG LAG 'GYUS PA'O, ,LHA MO BZHI NI SA DANG CHU
DANG ME DANG RLUNG NGO, ,THAMS CAD KYI BSAM DU MED PA'I GZUGS NI
SHES RAB KYI PHA ROL TU PHYIN MA'O, ,DE LA 'DI

DAG NI THAMS CAD KYI SANGS RGYAS NYID DU GYUR PA KHO NA'O ZHES
BYA BA YIN TE, 'ON KYANG MA RIG PA DANG NYON MONGS PAS DBANG BYAS
PA YIN NO, ,SEMS CAN SGROL BA'I PHYIR ZUNG DU 'JUG PA NYID NI
SDIGS MDZUB YIN LA, RAL GRIS NI MA RIG PA 'JOMS LA ZHAGS PAS NI
NYON MONGS PA 'JOMS PA YIN NO, ,

ZLA BA DANG NYI MA NI DNGOS PO DANG DNGOS PO MED PA LAS 'DAS NAS
CHOS 'BYUNG GI ZHING DU BYAMS PA CHEN PO'I KHRO BOR BZHUGS SO,
,RNAM PAR DAG PA'O, ,DE NAS SNGON DU BSNYEN PA'I DON DU 'BUM BZLA
BAR BYA STE, NAG PO'I TSES GCIG NAS BRTZAMS TE, ZLA BA NYA'I BAR
DU BSGOM ZHING SUM 'GYUR DU BZLA

BAR BYA STE, NYI MA SO SOR STONG PHRAG BCU RNAMS SO, ,NYA'I NYIN
MO YONGS SU GYUR PA'I MTHAR JI LTAR NUS PAS MCHOD PA BYAS NAS
GTOR MA PHUL TE, DBEN PAR MTSAN THOG THAG JI SRID NYI MA 'CHAR
BA'I BAR DU BZLA BAR BYA'O ZHES PA NI SNGON DU BSNYEN PA'I CHO
GA'O, ,GTOR MA'I SNOD AA YIG

GIS PADMA'I SNOD DU BSAMS NAS, DER GNAS PA LHA'I BDUD RTZIR BLTAS
SHING, AOm TZAndA MA H'A RO shA nA AI DAm BA LIm GRiHnA GRiHnA MA
MA SARBA SIDDHAm KU RU H'Um PHAt KYIS LAN BDUN DU MNGON PAR
BSNGAGS NAS BCOM LDAN 'DAS PA LA GTOR MA DBUL LO ZHES PA NI GTOR
MA'I CHO GA'O, ,DE NAS SNGON DU

BSNYEN PA'I MTHAR RGYAL LA, LCAGS LAS BYAS PA'AM, GRUB PA'I SHING
LAS BYAS PA YANG RUNG STE, RAL GRI'I RNAM PA MTHE BO'I SOR GYI
TSAD LA ME TOG PHRENG BAS NYE BAR MDZES PA'I RNAM LNGA DANG DRI
THAMS CAD KYIS BKRUS LA, RAS BRIS YANG DAG PAR BRTZAMS PA'I SKU
GZUGS KYI MDUN DU

SHES RAB KYI PHA ROL TU PHYIN PA'I GLEGS BAM BKLAG CING, GTOR MA
DANG MCHOD PA RGYA CHEN PO PHUL NAS NYA'I NYIN LA LAG PA GNYIS
KAS BZUNG NAS BZLA BA GCIG TU BZLAS PAR BYA'O, ,DE NAS NYA'I NYIN
MO RDZOGS NAS MTSAN THOG THAG BZLA'O, ,DE NAS 'BAR BA'AM GSAL BAR
GYUR NA

@282B DE NAS NYI MA 'CHAR PA NA DE GRUB PAR TE, SHA'I BZA' BTUNG
SPANGS NAS SO, ,'GA' ZHIG SKRA 'KHRIL BA LO BCU DRUG GI RNAM PA
CAN NAM MKHA' LA 'GRO ZHING LO STONG PHRAG BCU RNAMS SU 'TSO BAR
'GYUR RO ZHES PA NI RAL GRI'I DNGOS GRUB KYI CHO GA'O, ,DE NAS
DGRA BO RIMS KYIS 'DEBS PAR 'DOD NA, AOm

DA HA DA HA, PA TZAB TZA, MA THA MA THA, DZVA RA DZVA RA LA YA
DZVA LA YA, SHOshA YA SHO shA YA GRiHnA GRiHnA DZVA LA DZVA LA
AOm TZAndA MAH'A RO shA nA H'Um PHAt SV'A H'A ZHES PA STE, DUR
KHROD KYI RAS LA DUG DANG SKYE TSES BSGRUB BYA SOR BRGYAD PA'I
TSAD DU BRIS NAS PHRENG BA'I SNGAGS KYIS BSKOR TE, PHYI NAS SPRA
TSIL GYI NANG DU

GZUGS BRNYAN BCUG LA YANG BSE SHING GI NANG DU GZHUG PAR BYA'O,
,AOm TZAndA MA H'A RO shA nA CHE GE MO LA DZVA RI nA GRiHnA PA YA
H'Um PHAt, SNGAGS 'DI DAG YONGS SU BZLA ZHING DUR KHROD KYI ME LA
GDUNGS NA RIMS KYIS 'DEBS PAR 'GYUR BA 'DI LA THE TSOM MED DO,
,AOm BI KRI T'A NA NA PA RA BA LA BHANYDZA NE

BHANYDZA YA, STAm BHA YA STAm BHA YA BADZRA P'A SHE NA BANDHA
BANDHA H'Um PHAt GA, KHA: KHA: KHA: HA H'A HI H'I PHEm AOm TZAndA
MA H'A RO shA nA H'Um PHAt, SNGAGS 'DI DAG GRO GA LA BA BLA DANG
YUNG BAS BRIS NAS SPRA TSIL GYIS BTUMS NAS LING+G'I NANG DU BCUG
LA YANG LAG BRGYAD LA PHUR BUS BTAB STE, GZUGS BRNYAN KHA 'OG TU

BSTAN NAS DONG DU GZHUG GO, ,'DI DAG GIS NI DMAG LHAGS PA LA PHUR
BUS BTAB PAR 'GYUR RO, ,AOm DZA YA DZA YA PA R'A DZA YA NI RJA TA
YANTRE H'I H'I H'A H'A SPHOtA YA SPHO tA YA AUTS'A DA YA AUTS'A
DA YA SH'I GHRAm MARMAm KU RU KU RU AOm TZAndA MA H'A RO shA nA
H'Um PHAt, SNGAGS 'DI DAG DUR KHROD KYI RAS LA BRIS NAS SRAD

BU SNGON POS DKRIS TE DPUD [*DPUNG?] PAR BCINGS NAS PHA ROL GYI
'KHRUL 'KHOR 'JOMS PAR BYED DO, ,AOm AE TZA LE SANYTZA LA KRI LA
YA H'Um PHAt, SPRA TSIL GYI LING+GA SOR BZHI'I TSAD BYAS LA, GRO
GA LA BSGRUB BYA'I MING DANG BCAS PA BA BLAS BRIS NAS DE'I KHAR
BCUG LA, DE NAS PHUR BUS BTAB STE LAM

BZHI MDOR DONG DU BCUG NA PHAS KYI RGOL BA'I KHA LA PHUR BUS BTAB
PAR 'GYUR RO, ,AOm SARBA M'A RA BHANYDZA NI H'Um PHAt, SNGAR
BSHAD PA'I CHO GAS BSGRUB BYA'I MING DANG SPEL BA BYAS NAS, RKANG
PA DAG LA PHUR BUS BTAB NA 'GRO BA DANG 'ONG BA RENGS PAR BYED
DO, ,AOm SANTA SA NE MO H'A NA YA

@283A *, ,H'Um PHAt SNGAGS 'DI SPYI BOR BCINGS NAS SRUNG BAR
'GYUR RO, ,AOm YA MA MARDA NE MARDA YA MARDA YA AOm TZAndA MA H'A
RO shA nA H'Um PHAt, CES PA NI SDIG PA'I NAD SEL PA'I SNGAGS SO,
,AOm KRO DHA NE KRO shA nE BHE DA N'A YA H'Um PHAt CES PA NI ZUG
RDU SEL BA'I SNGAGS SO, ,AOm YA M'ANTA KA HRI: shtRi H'Um H'Um
PHAt, AOm

TR'A SA YA TR'A SA YA TZAndA PRA TZAndA H'Um PHAt, CES BRJOD NA
MA HE 'BROS SO, ,AOm HI LI PHU: PHU: ZHES BRJOD NA SBRUL 'BROS
SO, ,MAMMA MAM'A GRI DHI nI KH'A HI BIshA TZA RU GVI NI KHA KHA
KHA HA HA SA: SA: TZAndA MA H'A SE N'A DZNY'A PA YA TE SV'A H'A,
AOm SAm K'A RI nI DHVAm H'I H'Um HA: ZHES PA NI MKHA' LDING GI
SNGAGS TE, STONG PHRAG BCUS

GRUB PAR 'GYUR RO, ,AOm SBETK'A RA PHEm PHEm HA HA HA H'A H'A
PHAt CES PA NI DUR KHROD DU RTZE BAR BYED PA'I SNGAGS SO, ,AOm
SARBA BI DY'A DHI PA TA YE PA RA YANTRA N'A SHA NA SARBA d'A KI
N'I N'Am TR'A SA YA BANDHA BANDHA MU KHAm K'I LA YA K'I LA YA
H'Um H'Um PHAt, CES PA NI GRONG KHYER DANG ZHING DU 'JUG PA'I
SNGAGS SO, ,YANG BYA ROG KHRAG

BLANGS NAS ZANGS MA'I GLEGS BU LA SNGAGS BRI ZHING, GANG GI MING
YIN PA DE NYID KYI BSHAD BAR BTUMS TE BYA ROG GIS ZOS NA BLO DMAN
YANG MI G-YO BA'I SNGAGS KYI SBYOR BA LAS TE, AOm K'A KA KU TA NI
KRA BA NI SV'A H'A, CHE GE MO K'A KE NA BAN Ksh'A PA LA TZAndA MA
H'A SE N'A DZNY'A PA YA TI H'Um PHAt, CES PA'I

SNGAGS BYA ROG GI MIG GIS BRIS NAS, DUR KHROD KYI GOS SNGON POR
BTZOS PAS GZUGS BRNYAN SOR BCU DRUG PA DRIL TE, DUR KHROD DU
DBYUG PA LA BCINGS SHING, COG PU'I 'DUG STANGS KYIS DUR KHROD DU
MTSAN THOG THAG BZLA'O, ,DE MTHONG NA PHA ROL GYI SDE RENGS PAR
'GYUR LA, PHYUNG NA GROL

BAR 'GYUR RO, ,'DI'I PHYE MAS LUS DANG RKANG PA LA BYUGS NA RGYUG
PAR MI NUS SHING BRGYAL BAR 'GYUR RO, ,DE LA 'DI'I SNGAGS NI, AOm
A'A KAddHYA A'A KAddHYA MO HA YA CHE GE MO BA SHI KU RU SV'A H'A,
LTO BA'I SRIN BU BLANGS NAS PHYE MAS ZHIB BAR BYAS TE, 'OD DPAG
MED DANG MING MED KYI KHRAG DANG LHAN CIG

RIL BU BYAS NAS SNGAR BSHAD PA'I SNGAGS KYIS MNGON PAR BSNGAGS
TE, BZA' BA DANG BTUNG BAR BYIN NA, GAL TE NA NGA RGYAL DANG
DREGS PAS BSNYEMS PA'I MI MO DBANG DU 'GYUR BA LA THE TSOM MED
DE, MA SHI'I BAR DU RJES SU 'BRANG BAR 'GYUR RO, ,'DI DAG THAMS
CAD NI BSGOMS PA'I BDAG NYID

@283B CAN KHO NAS GRUB PAR 'GYUR TE, PHYUNG NA NI GROL LO, ,DE
NAS DBANG DU BYA BA BSHAD PAR BYA STE, 'PHUR BZHIN PA'I SPRANG
MA'I GSHOG PA GNYIS DANG, SO DBUS MA GNYIS DANG, RO'I ME TOG
PHRENG BAS TE, DBANG DU BYA BA LA SNGAR RENGS PA LA BSHAD PA'I
SKU MDOG SER POR BSGOM MO, ,BSKRAD PA LA DU BA'I

MDOG DANG BSAD PA LA MDOG NAG PO'O, ,LAS GZHAN DANG GZHAN LA NYE
BAR GNAS PA DANG DGROL BA SNGON POR BSGOM PAR BYA'O, ,LAS THAMS
CAD MI G-YO BA LA RIM PAS GUS SHING BSGOMS PA'I BDAG NYID CAN
GYIS RGYAL PO LTA BUR SPYOD DO, ,AOm DZV'A L'A KA R'A LA BA DA NE
HA SA HA SA HA LA HA LA, BADZRE

SU BADZRE SPHA RA SPHA RA SPHA RA YA SPHA RA YA SARBA ME GHA TA
BHI TA BHIshtAm STVAMBHA YA STVAMBHA YA SPHO tA YA SPHO tA YA YA:
YA: SARBA P'A n'I YAm SHO shA YA H'Um PHAt, SNGAGS 'DI BZLAS NAS
KUN DU BLTAS NA RLUNG DANG SPRIN 'THOR BAR 'GYUR RO, ,DE NAS 'DIR
BCOM LDAN 'DAS DGYES PA'I SLAD DU MCHOD PA'I MAndALA

BSHAD PAR BYA STE, DE LA DANG POR KHA LA SOGS PA DAG PAR BYAS
NAS, AOm MA nI DHA RI BADZRI nI MA H'A PRA TI SA RE RAKshA RAKshA
M'Am H'Um H'Um H'Um PHAt SV'A H'A, ZHES PA NI SRUNG BA'I SNGAGS
SO, ,AOm HRI: SV'A H'A ZHES PA 'DI LAG PA DANG RKANG PA BKRU BA
DANG, 'THOR 'THUNG GI SNGAGS SO, ,AOm SARBA TA TH'A GA T'A BHI
shE KA SA MA YA

SHRI YE H'Um ZHES PA NI KHRUS KYI SNGAGS SO, ,DE BZHIN DU 'DIS
GTZANG MAR GYUR BA'I ME TOG BYIN GYIS RLOB PA'I SNGAGS KYIS ME
TOG BYIN GYIS BRLAB PA'I CHED DU ME TOG GCIG BZUNG NAS DRI BZANGS
SAM, BA BYUNG GI CHUS ZLA BA LTA BUR MAndALA BYA'O, ,AOm SARBA
BIGHN'AN AUTS'A RA H'Um SV'A H'A, ZHES

PA'AM, AOm BADZRA RE KHE H'Um ZHES PA 'DIS KYANG NGO, ,DE NAS A'A
RE KHA SARBA TA TH'A GA T'A TIshthANTU SV'A H'A, ZHES PA 'DIS ME
TOG PHUL TE, LAG PA BKRUS NAS, DE NAS DBUS SU RI RAB DANG, SHAR
DU LUS 'PHAGS LA SOGS PA BSAM ZHING, 'DI STENG DU H'Um YIG YONGS
SU GYUR PA'I DPAL GTUM

CHEN DRAG PO, LAm M'Am PAm T'Am, RNAMS YONGS SU GYUR PAS LHA MO
LNGAS YONGS SU BSKOR BA'I PHRENG BA RNAM PAR BSAMS LA, THOG MA
MED PA NAS GRUB PA RNAMS SPYAN DRANGS NAS DE LA BCUG STE, BCINGS
SHING DGYES PAR BYA BA NI DZA: H'Um BAm HO: ZHES BYA BA 'DI DAG
GIS SO, ,ME TOG LA

@284A *, ,SOGS PAS MCHOD PAR BYA STE, AOm TZAndA MA H'A RO shA nA
PUshPAm PRA T'ITZTSA H'Um PHAt, AOm LO TZA NI PUshPE PRA
T'ITZTSAm LAm SV'A H'A, M'A MA K'I LA SOGS PA RNAMS LA YANG DE
BZHIN DU RTOGS PAR BYA'O, ,PUshPAm BZHIN DU DH'U PAm, GANDHAm,
M'A LYAm BI LE PAm, NA PU GAm, NEE BE DYAm, DZA LA LA SOGS PA
RNAMS LA RIG

PAR BYA'O, ,DE NAS RAL GRI'I PHYAG RGYAS DGYES PAR BYA ZHING
BSTOD NAS PHYAG BYAS TE, YID KYI RANG BZHIN GYIS MCHOD PA BYA
ZHING, RNAM PA BDUN DANG BZLA NA MED PA'I MCHOD PA YANG BYAS TE,
SLAR YANG PHYAG BYAS NAS BZOD PAR GSOL TE, TSUL KHRIMS TZANDAN
GYIS BYUGS LUS, ,BSAM GTAN GYI NI

GOS BGOS SHING, ,BYANG CHUB YAN LAG ME TOG BKRAM, ,JI LTAR BDE
BAR DGYES PAR MDZOD, ,SLAR YANG BDAG LA BRTZE BA YIS, ,BZHABS DAG
JI BZHIN 'BYON PAR 'TSAL, ,AOm MU:MU: SV'A H'A ZHES CHU GTZANG ME
TOG DANG BCAS PA ZHABS LA DBUL LO, ,DE NAS MCHOD PA BSDUS NAS
GSHEGS SO

SNYAM DU BSGOM ZHING, DE NAS DRI MA MED CING DBEN PAR DOR BAR
BYA'O, ,DE NAS GTZANG MAR GYUR NAS CI BDER BYA'O, ,AOm HR'Am
HR'Im HROm TZAndA R'U PE TZA tA TZA tA PRA TZA tA KA HA KA HA PRA
SPHA RA, PRA SPHA RA YA HA NA HA NA GRA SA GRA SA BANDHA BANDHA,
DZAMBHA YA DZAMBHA YA STAMBHA YA SATAMBHA YA MO HA YA SARBA SHA
TR'Um MU KHAm BANDHA NAm KU RU KU RU SARBA

d'A KI N'I N'Am GRA HA BH'U TA PI SH'A TZA BY'A DHI YAKshA n'Am
TR'A SA YA TR'A SA YA MA RA MA RA M'A RA YA M'A RA YA RU RU
TZAndA KU KA RAKshA RAKshA TZAndA MA H'A SE N'A SARBA M'A DZNY'A
PA YA TI, AOm TZAndA MA H'A RO shA nA H'Um PHAt, SNGAGS 'DI DAG
GRO GA'I 'DAB MA LA PADMA 'DAB MA BCU DRUG PA'I DBUS SU GUR KUM
DANG GI WANG DANG RGYA SKYEGS KYIS BRIS TE

SRAD BU NAG POS DRIL NAS DPUNG PA'AM, MGRIN PAR BCING BAR BYA'O
ZHES PA SRUNG BA'I CHO GA'O, ,YANG KHA LHOR BLTAS NAS YUNGS KAR
LA BRGYA RTZA BRGYAD MNGON PAR BSNGAGS NAS MKHA' 'GRO MA LA SOGS
PAS ZIN PA LA BRDEG PAR BYAS NAS GTONG BAR 'GYUR RO, ,YANG NA SO
RTZI'I

'DAB MA LA GRU GSUM PA GNYIS KHA SBYAR BA'I DBUS SU TSER MAS BRIS
NAS PHO BA RIS LNGA DANG LHAN CIG SBYAR NAS ZOS NA NYIN GCIG PA
LA SOGS PA'I RIMS THAMS CAD 'JOMS PAR BYA'O, ,AOm TZAndA MA H'A
SE N'A GRA SA GRA SA KHA KHA KH'A HI KH'A HI SHOshA YA SHOshA YA
M'AR YA M'A RA YA H'Um PHAt, MYOS BYED KYI SOR

@284B BZHI PA'I TSAD KYI GZUGS BRNYAN BYAS NAS DE'I SNYING GAR
SNGAGS 'DI DAG DUR KHROD KYI RAS LA DUG DANG SKYE TSES BRIS PA
BCUG STE, SOR GCIG PA'I TSAD KYI RUS PA'I PHUR BUS GDAB BAR
BYA'O, ,DUR KHROD DU KHUNG BU BRKOS NAS KHA SBUB TU BZHAG NA NYI
MA BDUN GYIS 'CHI BA BSGYUR BAR THE TSOM MED DO, ,NIM

BA DANG BYA ROG GI TSANG BLANGS NAS YI DAGS KYI ME LA BSREGS BA'I
THAL BA LA, AOm TZAndA MA H'A RO shA nA CHE GE MO AUTZTSA tA YA
H'Um YA H'Um PHAt BRGYAD DU RTZA BRGYAD DU BSNGAGS NAS SGO LA
GTOR NA KHYIM NAS SKROD PA LA THE TSOM MED DO, ,KHYI 'THAB PA'I
SA DE DAG GI RKUB NAS BLANGS LA, PHAN TSUN SDANG BA'I GZUGS

BRNYAN LA 'THOR NA 'BYED PAR BYED PA LA RNAM PAR BRTAG MI DGOS
SO, ,SNGAGS NI, AOm DVE shA nE DVE shA BADZRE CHE GE MO PI DVE
shA YA AOm TZAndA MA H'A RO shA nA H'Um PHAt, CES PA DBYE BA'O,
,GRO GA LA BA BLAS SOR DRUG PA'I RUS SBAL BRIS NAS RKANG PA BZHI
LA H'Um KHAR PLIm DBUS KYI LTO BAR TAm GNYIS BRIS LA, SGRUB

PA POS RGYAB TU PHRENG BA'I SNGAGS KYIS PHYI ROL DU BSKOR BA LA,
MCHOD PA DANG BSTOD PA YANG DAG PAR BRTZAM ZHING, SO PHAG GI
STENG DU BSKOR RUS SBAL GYI KHOG PAS BKAB STE, SRAD BU DMAR POS
DKRIS NAS RKANG PA PHYIS PA'I GOS KYIS BTUMS TE RKANG PA G-YON
PAS BRDEG PAR BYA ZHING,

CHE GE MO BA SHAm BHA BANTU ZHES PA LAN BDUN GYI MTHAR THUG PAS
DGRA BO THAMS CAD KYI KHA BCING BAR 'GYUR RO, ,DE LA PHRENG BA'I
SNGAGS NI 'DI YIN TE, AOm TZAndA MA H'A RO shA nA H'Um HR'I HROm
HRI GO RA R'U PE TZA tA TZA tA TZA PRA TZA tA GHA T'A GH'A T'A YA
KA HA KA HA PRA SPHAR PRA SPAR YA PRA SPHA RA YA K'I LA YA K'I LA
YA DZAMBHA DZAMBHA YA STAMBHA STAMBHA

YA MO HA YA MO HA YA H'Um PHAt, CES PA'O, ,AOm TZI LI MI LI LA TE
H'Um PHAt, CES PA MIG NAD ZHI BAR BYED PA'I SNGAGS SO, ,AOm TZD'A
TZD'Am TZDRUm SHO shA YA DH'A RAm BANDHA BANDHA AOm TZAndA MA H'A
RO shA nA H'Um PHAt, CES PA BA'I RUS PA'I PHUR BU SOR BDUN PA'I
TSAD LA BRGYA RTZA BRGYAD MNGON BAR BSNGAGS NAS BA LANG LHAS SU

BARKO SAR BCUG NA 'OM 'CHAD PAR NGES SO, ,PHYUNG NA GROL LO, ,AOm
BADZRI nI BADZRA P'A TA YA SU RA PA TI R'A DZNY'A PA YA TI DZVA
LA YA TI DZV'A LA YA DZV'A LA YA DZV'A LA YA AOm TZAndA MA H'A RO
shA nA H'Um PHAt, MKHAS PAS GROG MKHAR GYI 'JIM BA BLANGS NAS RDO
RJER BYAS LA 'DI NYID BRGYA RTZA BRGYAD BZLA ZHING BSNGAGS NAS

@285A *, ,TSONG KHANG DU GZHUG STE, DES SKAD CIG LA RDO RJE'I
ZONG NYAMS PAR 'GYUR RO, ,AOm RAKshA RAKshA SAm KO TZA LA NE PRA
TZA LA NE PRA TZA LA PRA TZA LA MA H'A KRO DHA R'U PE PA TZA PA
TZA TZ'A LA YA AOm TZAndA MA H'A RO shA nA H'Um PHAt CES PA NAG
BO'I BRGYAD DAM BCU BZHI LA DUR KHROD KYI THAL BA LA BRGYA RTZA
BRGYAD MNGON

PAR BSNGAGS NAS DGRA'I KHYIM DU GTOR RO, ,YANG SGOR BRKOS NAS
GZUGS BRNYAN GZHUG STE, NYI MA BDUN GYIS SKROD PAR BYED DO, ,DE
NAS GRONG KHYER BSKYOD PA BSHAD PAR BYA STE, GRO GA'I 'DAB MA LA
GUR GUM GYI MDOG LTA BU PHYAG GNYIS PA, ZHAGS PA DANG LCAGS KYU'I
PHYAG CHAGS PA DANG GTZIGS

SHING 'JIGS SU RUNG BA BRI STE, GLANG PO CHE'I CHANG DANG RGYA
SKYEGS DANG BUD MED KYI RDUL DANG, SV'A L'ANTA DANG GUR KUM RNAMS
KYI SPEL TSIG DANG BCAS PA STE, SNGAGS KYI YI GES LTE BA DANG,
SNYING GA DANG MGO BO RNAMS LA'O, ,AOm YIG MGO BOR SBYIN BYA STE,
HR'Im YIG DE BZHIN SNYING GA LA, DE LTAR LTE

BAR KRIm YIG GO, ,MIG LA TRAm YIG DE BZHIN NO, ,PHRENG BA'I
SNGAGS KYIS BSKOR NAS SRAD BU DMAR POS DKRI'O, ,SNGAGS NI AOm
HR'Im KR'Am TRAm YA MA THA NE A'A KA DA KshO BHA YA KshO BHA YA
SARBA K'A MA PRA S'A DHA NE, HRAm HREm HRIm KA tA KA tA SV'A H'A,
THOD PA KHA SBYOR DU BCUG NAS MAR DANG SBRANG RTZIS BKANG STE,
SRAD BU

DMAR POS DKRIS NAS YANG DAG PAR MCHOD DE, RO'I GNAS SU BRKOS PAR
BCUG LA, RKANG PA G-YON PAS MNAN NAS SNGAGS BZLAS SHING, YANG MI
RUS DMAR PO LA PHRENG BA BYA ZHING BSGOM STE, SNGAGS PA MNYAM PAR
GZHAG PAS STONG PHRAG NYI SHU RTZA LNGAS 'GYUR BA LA THE TSOM MED
DO ZHES

PA GRONG KHYER BSKYOD PA'I CHO GA'O, ,PHAG GI TSIL BU'I RTZE MO
LA MAR ME SBAR NAS DGA' BA SPYAD NA ZLA BO 'CHING DO, ,AOm shA
nI'I RTZA BA DANG, K'A M'A TZ'I'I RTZA BA DANG, GSER SHING GI SA
BON DANGS BYAR NAS, GA PUR DANG LHAN CIG MNYES NAS YAN LAG MCHOG
LA BYUGS TE DGA' BA SPYAD NA KHAMS 'CHING NGO, ,

B'A KA'I 'DAB MA DANG, SDONG BU DANG, SBRANG RTZI DANG, RGYA
SKYEGS KYI SHING DANG, PI PI LING RNAMS CHA MNYAM PAR MA KshA KI
DANG SBRANG SBYAR NAS ZOS NA KHAMS 'PHEL LO, ,TA GA RA'I RTZA BA
SU DAR SHA NA DANG MNYES NAS MAR DANG LHAN CIG 'THUNGS SHING
BYUGS NA NYAMS PAR BYED DO, ,PU TRA DZ'A R'I DANG TZAndA LI

@285B DANG, MING MED KYI KHRAG DANG KHU BA DANG, LTO BA'I SRIN BU
PHYE MAR BYAS NAS BZA' BA DANG BTUNG BAR BYIN NA BSGRUB BYA DBANG
DU 'GYUR RO, ,GTUM CHEN DRAG PO'I MNGON PAR RTOGS PA RDZOGS SO,,
,,PAndI TA BDE BA CHEN PO'I RDO RJES BSGRIGS PA'O, ,SH'AKYA'I DGE
SLONG GZHON NU DPAL GYIS

BSGYUR,,