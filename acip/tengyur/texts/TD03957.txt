@304A #, ,RGYA GAR SKAD DU, S'U TR'A RTHA SA MU TZTSA
YO PA DE SHA,

BOD SKAD DU, MDO'I SDE'I DON KUN LAS BTUS PA'I MAN NGAG ,DKON
MCHOG GSUM LA PHYAG 'TSAL LO, ,RGYA MTSO NAM MKHA' LTAR ZAB RGYA
CHE BA, ,MDO SDE'I SDE SNOD MA MO KUN BLTAS SHING, ,DPAL LDAN BLA
MA'I ZHAL NAS BYUNG BA YI, ,RNYED PAR DKA' BA'I DON RNAMS BRI BAR

@304B BYA; ;'DIR BYANG CHUB SEMS DPA' RNAMS KYI NOR LTA BU'I CHOS
NI LNGA BCU STE, SROG LTA BU LA SOGS PA'O, ,DE RNAMS CUNG ZAD
BSHAD PAR BYA STE, JI SKAD DU, SROG NI TSE YIN DROD DANG NI,
,RNAM SHES RTEN NYID YIN PA'O, ,ZHES SO, ,DE LTAR SEMS CAN RNAMS
LA SROG GCES SHING

SROG LA BRTEN PA DE BZHIN DU BYANG CHUB SEMS DPA' LA YANG SROG
LTA BU'I BYANG CHUB KYI SEMS GCES SHING LA DE LA BRTEN PA'O, ,PHA
MA LTA BU'I CHOS NI STONG PA NYID DANG, SNYING RJE YIN TE, DES MA
BSKYED PA'I BYANG CHUB SEMS DPA' 'BYUNG BAR MI 'GYUR RO, ,BYAN MO
LTA BU NI 'CHI BA

DANG; BSLAB PA DANG, LAS KYIS BSAGS PA BGRANG BA RNAMS TE, NYIN
MTSAN LAN GSUM DU 'GROGS DGOS PA'O, ,KHANG PA LTA BU NI DGE BA
BCU PO YIN TE, 'DI NI KHANG PA NYID DE NGAN 'GRO DAG GI SGO GCOD
PA'I PHYIR, NOR LTA BU NI 'PHAGS PA'I NOR BDUN DANG, 'DOD PA

CHUNG BA DANG, CHOG SHES PA'O, ,GROGS PO LTA BU NI SBYOR BA KHAMS
GSUM NA BYED KYANG BSAM PA MYA NGAN LAS 'DAS PA DANG, SBYIN PA
RGYA CHEN PO GTONG YANG RNAM PAR SMIN PA LA RE BA MED PA DANG,
CHOS THAMS CAD SKYE BA MED PAR SHES KYANG LAS KYI RNAM PAR SMIN
PA MI 'DOR BA DANG,

CHOS THAMS CAD BDAG MED PAR SHES KYANG SEMS CAN LA SNYING RJE
BSKYED PA'O, ,RTZA BA LTA BU NI DAD PA DANG, THOS PA DANG, GTONG
BA DANG, BZOD PA'O, ,ZHING LTA BU NI TSUL KHRIMS SO, ,NYE DU LTA
BU NI PHA ROL TU PHYIN PA BCU'O, ,SLOB DPON LTA BU NI RJES SU
DRAN PA DRUG GO, ,MKHAN

PO LTA BU NI 'PHAGS PA 'OD SRUNGS KYIS ZHUS PA'I MDO'I BYANG CHUB
KYI SEMS MI BRJED PAR 'GYUR BA'I CHOS BZHI'O, ,TSONG DPON LTA BU
NI BSLAB PA KUN LAS BTUS KYI GNOD PA BCU BZHI'I GNYEN PO RNAMS
SO, ,SRING MO LTA BU NI TSAD MED PA BZHI'O, ,BRAN LTA BU NI BSDU
BA'I DNGOS PO BZHI'O, ,

'BANGS LTA BU NI KHYI DANG BRAN DANG GDOL PA LTA BUR NGA RGYAL
BCAG PA'O, ,MIG LTA BU NI BSAM PA DANG, LHAG PA'I BSAM PA RNAM
PAR DAG PA'O, ,MA MA LTA BU NI DGE BA'I BSHES GNYEN YIN NO,
,RGYAL PO LTA BU NI DKON MCHOG GSUM YIN NO, ,CHU LUD LTA BU NI
'KHOR GSUM YONGS SU DAG

@305A *, ,PA YIN NO, ,LAM MKHAN LTA BU NI DRAN PA DANG, SHES
BZHIN DANG, TSUL BZHIN SEMS PA DANG, BAG YOD PA DANG, PHYIN CI
LOG BZHI'I GNYEN PO BSTEN PA'O, ,PAGS PA LTA BU NI SEMS CAN MI
GTONG ZHING RJES SU 'DZIN PA'O, ,RGYAN LTA BU NI DAD PA DANG,

TSUL KHRIMS DANG, GTONG BA DANG, THAS PA DANG, SHES RAB PO, ,NAD
DANG ZUG RNGU LTA BU NI PHYI NANG GI DNGOS PO LA ZHEN PA'I SEMS
SO, ,SKYES BU MNAR SEMS CAN LTA BU NI KHYIM PA'I BYANG CHUB SEMS
DPA' 'DI SNYAM DU BDAG NAM ZHIG NA TSANGS PAR SPYOD PAR 'GYUR
ZHIG GU ZHES PA DANG,

RAB TU BYUNG BA 'DI SNYAM DU NAM ZHIG NA BDAG GIS 'GRO BA RNAMS
SDUG BSNGAL LAS THAR BAR NUS ZHES PA'O, ,LE LO CAN LTA BU NI
KHYIM PAS ZHING LA SOGS PA MA SPANGS PA'O, ,RAB TU BYUNG BAS TSUL
'CHOS LA SOGS PA MA SPANGS PA'O, ,TSUL KHRIMS KYI PHUNG PO'I MDO
LAS,

DGE SLONG DAG RAB TU BYUNG BAS GLANG PO CHE 'THAB PA LA BLTAS NA
YANG LOG PA'I 'TSO BA YIN NO ZHES GSUNGS SO, ,GSHIS BZANG PO LTA
BU NI TSUL BZHIN SEMS PA DANG LDAN PA'O, ,DIG PA LTA BU NI GZHAN
GYI NYES PA DANG 'KHRUL PA MI BRJOD PA DANG, RANG GI YON TAN MI
BRJOD PA DANG,

GZHAN LA MI SMOD PA'O, ,LONG BA LTA BU NI GZHAN GYI 'KHRUL PA LA
MI BLTA BA'O, ,RKUN MA ZIN PA LTA BU NI DAG PA'I CHOS 'JIG PA NA
DAM PA'I CHOS 'DZIN PA'O, ,BYIS PA LTA BU NI BKA' BLO BDE BA
DANG, NGA LO YANG BA DANG, 'GROGS NA BDE BA DANG, MGU SLA BA
DANG, GSO SLA BA

DANG; DGANG SLA BA DANG, CHOS SHES PA'O, ,PHO NYA LTA BU NI BYANG
CHUB SEMS DPA' DON MANG BA DANG, BYA BA MANG BA DANG SNYING LAS
CHE BA'O, ,BLON PO LTA BU NI DAM BCA' BRTEN PA'O, ,MDZANGS PA LTA
BU NI SEMS CAN DANG ZHE 'GRAS PA MED PA DANG BCOS SU BTUB PA'O,
,SLOB MA LTA BU NI NYIN

LAN GSUM MTSAN LAN GSUM DU BLA MA LA BSNYEN BKUR BYA BA DANG,
BSOD NAMS KYI TSOGS BSAG PA DANG, SDOM PA GSO BA'O, ,BSU SKYEL BA
LTA BU NI SEMS CAN THAMS CAD SANGS RGYAS PAR BYAS NAS GDOD BDAG
NYID 'TSANG RGYA BAR 'DOD PA'O, ,LONG KHRID LTA BU NI BDAG

@305B SANGS RGYAS PAR BYAS NAS GDOD GZHAN GYI DON BYED PA'O,
,BSKAL PA DANG PO'I MI LTA BU NI SPYOD LAM DANG, TSUL KHRIMS
DANG, 'TSO BA DANG, CHO GA DANG, LTA BA PHUN SUM TSOGS PA'O,
,SKYES BU 'DOD PA CAN LTA BU NI SPYOD LAM THAMS CAD GZHAN LA
BSNGO BA STE, 'PHAGS PA DKON MCHOG SPRIN

LAS 'BYUNG BA LTA BU'O, ,MUN PA LTA BU NI DBU MA CHEN PO'I DON LA
RTAG TU GNAS PA'O, ,GSHED MA LTA BU NI LOG PAR LTA BA SKYES PA DE
SPANG BAR BYA'O, ,CHOM RKUN LTA BU NI BAG MED PA DANG, MA GUS PA
STE SPANG BAR BYA'O, ,DGRA LTA BU NI NGO TSA MED PA DANG BAG MED
PA'O, ,GLEN PA LTA

BU NI DRAN PA DANG SHES BZHIN MED PA'O, ,RA RO BA LTA BU NI NAG
POR GYUR PA BZHI'O, ,BYOL SONG LTA BU NI BSLAB PA'I TSUL RNAMS MI
SHES PA'O, ,SHAN PA LTA BU NI SNYING RJE DANG BRAL BA'I SPYOD LAM
CAN NO, ,BYAS PA LA DRIN DU MI GZO BA LTA BU NI SO SOR THAR PA'I
SDOM PA BZHAG PA'O, ,

DVA PHRUG LTA BU NI THABS MKHAS PA DANG BRAL BA'O, ,SMON PA LTA
BU NI BYA BA DANG BYA BA MA YIN PA MI SHES PA'O, ,BDUD KYIS
BRLAMS PA LTA BU NI BAR DU GCOD PA'I CHOS LNGA BCU RTZA LNGA
DANG, SUM CU RTZA GNYIS MI SHES PA'O, ,LNGA BCU RTZA LNGA PO YANG
GANG ZHE NA, 'PHAGS PA BYANG CHUB

SEMS DPA'I SDE SNOD LAS BYUNG BA LTA BU STE 'DI LTAR BAR DU GCOD
PA'I CHOS NI GCIG STE BAG MED PA'O, ,BAR DU GCOD PA'I CHOS NI
GNYIS TE, NGO TSA MED PA DANG, KHREL MED PA'O, ,GSUM STE 'DOD
CHAGS DANG, ZHE SDANG DANG, GTI MUG GO, ,BZHI STE, DAM PA MA YIN
PA'I

'GRO BA BZHI'O, ,LNGA STE, SROG GCOD PA DANG, MA BYIN PAR LEN PA
DANG, 'DOD PAS LOG PA G-YEM PA DANG, BRDZUN DU SMRA BA DANG,
CHANG 'THUNG BA'O, ,DRUG STE, SANGS RGYAS DANG, CHOS DANG, DGE
'DUN DANG, TSUL KHRIMS DANG, SLOB DPON DANG, RGAN PA RNAMS LA MA

GUS PA'O, ,BDUN TE, NGA RGYAL RNAM PA BDUN NO, ,BRGYAD DE LOG PA
BRGYAD DO, ,DGU STE, KUN NAS MNAR SEMS KYI DNGOS PO RNAM PA
DGU'O, ,BCU STE, MI DGE BA BCU'O ZHES 'BYUNG NGO, ,BAR DU GCOD
PA'I CHOS SUM CU RTZA GNYIS KYANG, 'PHAGS PA THEG PA CHEN PO'I
MAN NGAG GI MDO

@306A *, ,LAS 'BYUNG BA LTA BU STE, JI SKAD DU, BU MO THEG PA
CHEN PO'I BAR DU GCOD PA'I CHOS NI SUM CU RTZA GNYIS TE, BAR DU
GCOD PA DE DAG GIS THAMS CAD MKHYEN PAR MYUR DU NGES PAR MI
'BYUNG NGO, ,SUM CU RTZA GNYIS GANG ZHE NA, 'DI LTA STE, NYAN
THOS DANG RANG

SANGS RGYAS KYI THEG PA 'DOD PA DANG, BRGYA BYIN DANG TSANGS PA
'DOD PA DANG, SKYE BA LA GNAS TE TSANGS PAR SPYOD PA DANG, DGE
BA'I RTZA BA GCIG LA CHAGS PA DANG, LONGS SPYOD BDOG PA RNAMS LA
SER SNA BYED PA DANG, SEMS CAN RNAMS LA MNYAM PAR MI SBYIN PA
DANG, TSUL

KHRIMS LA LHOD PA DANG, GZHAN GYI SEMS MI BSRUNG BA DANG, GNOD
SEMS DANG, KHONG KHRO BA'I BAG LA NYAL BYED PA DANG, DES SEMS
ZHUM PA DANG, BRJED NGAS PA DANG, THOS PA DON DU MI GNYER BA
DANG, DPYOD PA MED PA DANG, 'PHAGS PA MA YIN PA'I SPYOD PA

DANG; NGA RGYAL LAS KYANG NGA RGYAL 'PHEL BA DANG, LUS DANG NGAG
DANG SEMS KYI LAS YONGS SU MA DAG PA DANG, DAM PA'I CHOS YONGS SU
MI BSRUNG BA DANG, SLOB DPON CHOS 'CHAB PA DANG, BSDU BA'I DNGOS
PO RNAMS 'DOR BA DANG, YANG DAG PAR DGA' BAR 'GYUR BA'I

CHOS GTONG BA DANG, SDIG PA'I GROGS PO BSTEN PA DANG, BYANG CHUB
TU YONGS SU MI BSNGO BA STE PHUNG PO GSUM DANG MI MTHUN PA DANG,
DGE BA'I RTZA BA CHUNG DUS RLOM SEMS SU BYED PA DANG, THABS MED
PAR LHUNG BA'I BLO DANG, PHYIR ZHING DKON MCHOG GI BSNGAGS PA MI
SMRA BA

DANG; BYANG CHUB SEMS DPA' LA GNOD PAR SEMS PA DANG, MA THOS PA'I
CHOS SPONG BA DANG, BDUD KYI LAS KHONG DU MI CHUD PA DANG, 'JIG
RTEN RGYANG PAN PA'I GSANG TSIG 'DZIN PA DANG, SEMS CAN YONGS SU
SMIN PAR MI BYED PA DANG, 'KHOR BAS YONGS SU MI SKYO BA STE,

BU MO SUM CU RTZA GNYIS PO 'DI DAG NI THEG PA CHEN PO'I BAR DU
GCOD PA'I YANG DAG PA'I PHUL YIN TE, BAR DU GCOD PA DE DAG GIS
THAMS CAD MKHYEN PAR NGES PAR MI 'BYUNG NGO, ,DE LTA MOD KYI 'ON
KYANG BU MO THEG PA CHEN PO'I YON TAN JI TZAM PA DE TZAM DU BAR
DU GCOD PA YANG DE

@306B TZAM MO ZHES GSUNGS SO, ,GZHAN YANG BAR DU GCOD PA'I CHOS
DPAG TU MED PA DAG MDO SDE DU MAR MTHONG MOD KYI, 'DIR GZHUNG
MNGAS PAR 'GYUR BAS MA BKOD DE, LAM 'DI LA CHED CHER BYED PA'I
BYANG CHUB SEMS DPA' LAS DANG PO PAS MDO DE DANG DER BLTA BAR BYA
ZHING NYAMS SU BLANG PA

LA BRTZON PAR BYA'O, ,GTAM DU BYA BA GZHAN YANG MANG DU YOD DE,
RTZUB CING DRAG LA YUN RING SDUG BSNGAL BZOD DKA' BZOD PAR BYED
PA NGO MTSAR CHE, ,CHU BO BZHIS G-YENGS YANG DANG YANG DU KENG
RUS BZHON PA ZHON PA DE YANG NGO MTSAR CHE, ,CHUNG MA KHYIM
SPANGS BRTUL ZHUGS BZANG

BLANGS RTAG TU LUS NGAG YID G-YENGS 'DI YANG NGO MTSAR CHE, ,DGE
BA'I RTZA BA CHUNG DU TZAM YANG MED PAR DE NYID DON GYI SANGS
RGYAS YE SHES RTZAD GCOD TSOL BA 'DI YANG NGO MTSAR CHE, ,SO SOR
THAR PA'I BSLAB PA MED PAR THEG CHEN BYANG CHUB MCHOG GNYIS RTZAD
GCOD TSOL BA 'DI YANG

NGO MTSAR CHE, ,DE LA SOGS PA NGO MTSAR CHE BA MANG DU YOD MOD
KYI, ,'DZAM GLING SKYE BO'I RTOG DANG SPYOD PA SMRA BAR GA LA
NUS, ,DE BAS THAR 'DOD MKHAS PA KHYED CAG SMYON PA DE DAG DANG,
,LHAN CIG 'DRE BAR MA BYED BAG YOD GNAS PAR GYIS, ,'DI LTAR DE
DAG SNYING RJE'I YUL DU MA BYAS

MA GTOGS PAR, ,LAM MCHOG BSHAD KYANG DE LA 'JUG PAR MI 'GYUR BDAG
GIS JI LTAR BYA, ,JI SRID MNGON PAR SHES PA MA THOB BAR DU GZHAN
DAG SMIN PAR MI NUS BSE RUNG GNAS PAR BYA, ,BLA MA BZANG PO BTZAL
BYA RTAG TU MDO SDE DAG LA BLTA BAR BYA, ,MDO SDE'I DON KUN LAS
BTUS PA'I

MAN NGAG ,SLOB DPON MKHAS PA CHEN PO DPAL MAR ME MDZAD YE SHES
KYIS MDZAD PA RDZOGS SO,, ,,RGYA GAR GYI MKHAN PO CHEN PO DE NYID
DANG, ZHU CHEN GYI LO TZ'A BA DGE SLONG TSUL KHRIMS RGYAL BAS
BSGYUR CING ZHUS TE GTAN LA PHAB PA'O,, 