@311B #, ,RGYA GAR SKAD DU, BADZRA BI D'A RA nA MAndAL BI DHI:,
BOD SKAD DU, RDO RJE RNAM PAR 'JOMS PA'I DKYIL 'KHOR GYI CHO GA ,

DPAL RDO RJE RNAM PAR 'JO MAS PA LA PHYAG 'TSAL LO, ,GDUG PA 'DUL
MDZAD KHRO BO CHE, ,RDO RJE CAN LA PHYAG 'TSAL LO, ,GANG GIS LEGS
PAR SMIN BYED PA'I, ,'KHOR LO'I CHO GA BSHAD PAR BYA, ,SLOB DPON
MTSAN NYID BZANG LDAN PAS, ,LEGS PAR BRTAGS PA'I SLOB MA LA, ,

TSUL BZHIN BSNYEN PA SNGON SONG NAS, ,RI BO BZANG SOGS SHIS PA'I
SAR, ,BSLANG DANG SBYANG DANG GZUNG BA DANG, ,BSRUNG BA'I CHO GA
LEGS BYAS PAS, ,THOG MAR BUM PA'I BYA BA LAS, ,GSER RAM DNGUL LAM
YANG NA ZANGS, ,KHAM LAS GNYIS LNGA NYI SHU LNGA, ,DKAR PO'I

RDZAS KYIS LEGS BYUGS LA, ,RANG LHA'I MTSAN MA LDAN PAR BYA, ,MA
NYAMS RAS KYIS MGUL DKRIS PA, ,DRI ZHIM CHU YIS BKANG BA DANG,
,'BRU SMAN RIN CHEN LNGAR LDAN PA, ,BZANG PO'I SHING GIS KHA
BRGYAN NAS, ,KU SHA'I STAN LA YANG DAG GZHAG ,LHA YI 'KHOR LO
BSGOM PA DANG,,

@312A *, ,BZLAS MTHAR MCHOD ZHU BDUD RTZIR BYA, ,SLOB MA GSUM LA
SKYABS 'GRO DANG, ,BYANG CHUB TU NI SEMS BSKYED PAS, ,SGO GSUM MI
DGE LAS BZLOG CING, ,KUN DU SPYOD PA GTZANG LDAN PAS, ,RANG LHA'I
RNAL 'BYOR BRTZON BYED PA'I, ,DAM TSIG RJES SU 'DZIN PA LA, ,GNAS
GSUM YI GE GSUM

GYUR PA'I, ,MTSAN MA GSUM GYIS BYIN BRLABS TE, ,RDO RJE DANG BCAS
DRIS REG DANG, ,MCHOD PA LNGA YIS LEGS MCHOD BYA, ,DKYIL 'KHOR
BYI DOR LEGS BYAS PAR, ,DRI DANG ME TOG TSOM BUR BCAS, ,BSKYED
DANG GNYIS MED MCHOD PA LA, ,BSTOD DE NAM MKHAR GSHEGS GSOL BYA,,

DRI DANG BA YI LCI BA YIS, ,LEGS PAR BYUGS PA'I STEGS BU LA,
,GTZANG MA'I RAS KYI SRAD BU DANG, ,MAN NGAG RIG PAS THIG BTAB
STE, ,DER NI KHA DOG LNGA LDAN PA'I, ,TSON GYIS KHRO BO'I 'KHOR
LO BRI, ,GRU BZHI KUN NAS SGO BZHI PA, ,TVA RA NA BZHIS RNAM PAR
BRGYAN, ,PHYI ROL RDO RJE'I PHRENG BA DANG,,

'BAR BA'I PHRENG BAS YONGS SU BSKOR, ,NANG DBUS RDO RJE KHA BZHI
PA, ,'BAR LA RTZIBS BCU'I 'KHOR LOR LDAN, ,DER NI RANG LHA MTSAN
MA RNAMS, ,JI LTAR MTHONG BA'I RJES 'BRANG BRI, ,DER YANG BUM PA
DGOD PA DANG, ,BLA RE ME TOG PHRENG MDZES PAS, ,SNA TSOGS MCHOD
PA'I BKOD PAR LDAN, ,DRI ZHIM BUM

PA GTOR MA BCAS, ,SLOB DPON KUN SPYOD GTZANG LDAN PAS, ,GTZANG MA
CHU YIS KHRUS BYAS TE, ,SAR PA'I GOS DANG RAB LDAN PAS, ,BDE BA'I
STAN LA LEGS 'DUG STE, ,MDUN GNAS 'KHOR LO GTOD PA YIS, ,RNAM
SBYANG DAM TSIG BSKYED PA DANG, ,YE SHES GNYIS MED BYIN RLABS
DANG, ,DBANG

BSKUR MCHOD DANG BSTOD BZLAS BYA, ,DRI ZHIM CHU YIS LEGS BKRUS
TE, ,BZANG PO'I DRI YIS LEGS BYUGS SHING, ,SAR BA'I GOS DANG
RGYAN LDAN PA'I, ,SLOB MA DKYIL 'KHOR NANG BCUG STE, ,KU SHA'I
STAN LA LEGS BZHAG NAS, ,THOG MAR BUM PA'I CHUS DBANG BSKUR, ,RDO
RJES DRI YI THIG LE DANG, ,

MNGON PAR BSNGAGS PA'I ME TOG PHRENG, ,BKRA SHIS TSIGS BCAD MGO
LA SBYIN, ,BSGOM DANG BZLAS DANG GTAD PA DANG, ,SBYIN BYA BSGRUB
BYA SKU DANG GSUNG, ,THUGS DANG YON TAN PHRIN LAS LA, ,'KHRUL
'KHOR SBYIN SREG PHUR BU DANG, ,MNAN PA'I LAS LA DBANG BAR BYA,
,DE NAS MCHOD DANG

@312B GTOR MA DANG, ,GSHEGS DANG DKYIL 'KHOR BSDU BA'O, ,TSUL
'DIS SMIN BYAS SLOB MA NI, ,LAS DANG DNGOS GRUB KUN DBANG PHYUG
,GZHAN LA PHAN BYED BDAG NYID CHE, ,LHA RIGS SNGAGS RNAMS KUN
NONG 'GYUR, ,RDO RJE KHRO BO'I DKYIL 'KHOR DU, ,SLOB MA YONGS SU
SMIN BYED PA'I, ,CHO GA LEGS BKOD

BSOD NAMS DES, ,KUN GYIS BLA MED MCHOG THOB SHOG ,RDO RJE RNAM
PAR 'JOMS PA'I DKYIL 'KHOR GYI CHO GA BRAM ZE DZ'A YA WARMAS
MDZAD PA RDZOGS SO,,