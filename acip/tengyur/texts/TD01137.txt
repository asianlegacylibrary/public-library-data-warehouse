@83B #, ,RGYA GAR SKAD DU, NA RAG AUDDHA RI
N'A MA, BOD SKAD DU, DMYAL BA NAS 'DON PA ZHES BYA BA, 'JIG RTEN
MGON

PO LA PHYAG 'TSAL LO, ,'KHOR BA'I RGYA MTSO CHEN POR NI, ,DBUL
BA'I 'DAM DU BYING BA LA, ,YONGS SU MKHYEN PA BSKYED NAS NI, ,DE
BZHIN GSHEGS KYE BDAG LA SKYOBS, ,BDAG NI RAB RIB KHANG PAR
ZHUGS, ,MGON MED SDUG BSNGAL NYAMS SU MYONG, ,BDAG NI GNYEN GYI
TSOGS KYIS SPANGS, ,

DE BZHIN GSHEGS KYE BDAG LA SKYOBS, ,PHA DANG MA DANG SRING MO
DANG, ,BU DANG CHUNG MA MDZA' BSHES MO, ,MIG 'PHRUL LTA BUR BDAG
GIS 'KHUMS, ,DE BZHIN GSHEGS KYE BDAG LA SKYOBS, ,BDAG 'DIR 'KHOR
'DAB RNAMS KYI PHYIR, ,LAS GANG LEGS DANG NYES BYAS PA, ,DE YIS

@84A *, ,BDAG NI GCIG PUR GYUR, ,DE BZHIN GSHEGS KYI BDAG LA
SKYOBS, ,KHRON RNYING MI BZAD CHEN PO DANG, ,GTING MED RGYA MTSO
DAG RNAMS SU, ,MGON PO BDAG CAG LONG GYUR NA, ,DE BZHIN GSHEGS
KYE BDAG LA SKYOBS, ,RGYA MTSO CHEN PO RGAL BA YI, ,GRU NI GOG
POR

ZHUGS PA LTAR, ,BDAG GIS KYANG NI RGAL DKAR 'KHUMS, ,DE BZHIN
GSHEGS KYE BDAG LA SKYOBS, ,CHOS DANG CHOS MIN MA 'TSAL ZHING,
,BGROD DKA' BGROD MIN MI RIG PAS, ,'DIS NI SEMS MED SHING DANG
'DRA, ,DE BZHIN GSHEGS KYE BDAG LA SKYOBS, ,PHA BSAD

PA DANG MA BSAD PA, ,KHO BOS MTSAMS MED LNGA BGYIS PA, ,MI BZAD
RAB RIB MUN PAR 'KHUMS, ,DE BZHIN GSHEGS KYE BDAG LA SKYOBS,
,BDAG GIS MCHOD RTEN 'JIG PAR BGYIS, ,DGE 'DUN DKOR NI RNAM PAR
'JOMS, ,BDAG GIS SEMS CAN 'TSE BAR BGYIS, ,DE

BZHIN GSHEGS KYE BDAG LA SKYOBS, ,'JIG RTEN 'DI NA BDE MA MCHIS,
,'JIG RTEN PHA ROL 'TSAL MA GYUR, ,LAS KYI SRAD BUS DKRIS PAS NA,
,DE BZHIN GSHEGS KYE BDAG LA SKYOBS, ,DE YI GSON PA 'DI 'DRA BA,
,MKHA' LA KA SHI'I ME TOG NI, ,RLUNG GIS BTAB NAS 'PHYAN PA

BZHIN, ,DE BZHIN GSHEGS KYE BDAG LA SKYOBS, ,'BROG DGON DANG NI
TSER MA YI, ,LJON SHING MANG PO RTEN MED PA, ,DE NA BDAG GIS LAM
MA MTHONG, ,DE BZHIN GSHEGS KYE BDAG LA SKYOBS, ,NYES PA MED PAR
PHYUGS RNAMS DANG, ,RI DAGS MANG PO MDAS BSAD PAS, ,DE TSE BDAG
NI RGYAL

POR RLOM, ,DE BZHIN GSHEGS KYE BDAG LA SKYOBS, ,SEMS CAN DMYAL
BAR 'TSED PA NA, ,SKYOB PA 'GA' YANG YOD MA MCHIS, ,GANG LA
SKYABS SU MCHI BAR BGYI, ,BDAG LA SKYOB PAR SU ZHIG 'GYUR, ,SMAN
PA RNAMS KYI SMAN PA'I RGYAL, ,NAD RNAMS THAMS CAD GSO MDZAD PA,
,KHAMS

GSUM RGYU DANG MI RGYU BA, ,SKYOB BYED 'JIG RTEN MGON PO LAGS,
,DMYAL BA NAS 'DON PA ZHES BYA BA SLOB DPON CHEN PO KLU SGRUB
KYIS MDZAD PA RDZOGS SO,, 