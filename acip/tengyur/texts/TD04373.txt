@280B ,,'JAM BU
CHU BO'I GSER 'DRAS KHA DOG BSKUS, ,

BDE GSHEGS 'GRO BA'I GNYEN GCIG RAB MDZES LA, ,YON TAN DRAN PA'I
DANG BA SNGON 'GRO BAS, ,PHYAG 'TSAL ZHI GNAS LA 'JUG CUNG ZAD
BRI, ,STONG GSUM GYI NI STONG CHEN PO'O, ,RDUL PHRAN MA LUS JI
SNYED PA, ,NYAN THOS RANG RGYAL GZUGS GYUR LA, ,BSOD NAMS 'DOD
PAS

RTAG MCHOD PAS, ,GANG GIS YANG DAG RDZOGS PA'I SKU, ,RI MO BRIS
SOGS MTHONG BA 'PHAGS, ,DAD PA'I STOBS SKYED LA 'JUG PA'I, ,PHYAG
RGYA'I MDO LAS BDER GSHEGS GSUNGS, ,RIN CHEN SNA BDUN GZHAL YAS
KHANG, ,'DZAM BU'I GLING RNAMS BKANG NANG DU, ,TZANDAN MCHOG LAS

BDER GSHEGS GZUGS, ,BYAS KYANG RTAG TU MCHOD PA BAS, ,GANG GIS
YID RAB NANG BTUD NAS, ,YUD TZAM BSGOM PA KHYAD 'PHAGS ZHES,
,TING NGE 'DZIN MCHOG DAM PA YI, ,MDO LAS SANGS RGYAS DE SKAD
GSUNGS, ,PHAN YON BSTAN PA'O, ,BDAG DANG LONGS SPYOD MDZA' BSHES

@281A *, ,LA; ,CHAGS PAR 'GYUR BA SPANG BAR BYA, ,TSUL KHRIMS
RNAM DAG LA GNAS NAS, ,RAB TU DBEN PA'I GNAS 'DUG STE, ,MA CHAGS
TSUL KHRIMS RNAM DAG CING, ,ZHE SDANG ZUG RNGU'I SEMS SPANGS NA,
,TING 'DZIN 'GRUB PAR 'GYUR RO ZHES, ,'OD SRUNGS

ZHUS PA'I MDO LAS GSUNGS, ,TSOGS BSTAN PA'O, ,'JAM PA'I STAN LA
SKYIL KRUNG BCAS, ,'GRO LA SNYING BRTZE'I SEMS BTANG NAS, ,DE DON
BYANG CHUB THOB BYA BSAM, ,YID NI RNAM PAR G-YENGS GYUR PA, ,NYON
MONGS MCHE BA'I PHRAG LA GNAS, ,THAMS CAD MKHYEN PA'I YE SHES

DE; ,TING NGE 'DZIN LAS SKYE'O ZHES, ,SA BCU'I MDO LAS BDE GSHEGS
GSUNGS, ,SNGON 'GRO'O, ,BDAG GI MDUN DU BDER GSHEGS SKU, ,DBYIBS
LEGS KHA DOG GSAL BAR BSAM, ,RAB TU BSGRIMS PA'I DRAN PA YIS,
,YANG DANG YANG DU GSAL BAR BSGOM, ,GAL TE RANGS

PA MI GSAL NA, ,JI TZAM SNANG BA DE LA GTAD, ,DE MED GYUR NA
RANGS PA BSAM, ,DE LTAR YANG DANG YANG DU BSGOM, ,SEMS JI LTAR
GTAD PA'O, ,DE YI SEMS KYI SKYE LUGS NI, ,RIM PA BZHIR NI 'BYUNG
SRID DE, ,RTZOL BA DRAG ZHAN GNYI GA LA, ,CUNG ZAD MI SNANG DANG
PO'I SEMS, ,DRAG TU

BSGOMS NA CUNG ZAD SNANG, ,ZHEN NA MI SNANG GNYIS PA YIN, ,DRAG
TU BSGOMS NA RTAG TU SNANG, ,ZHAN NA MI SNANG GSUM PA YIN, ,RTZOL
BA DRAG ZHAN GNYI GA LA, ,BYING RGOD GNYIS BRAL RDZOGS PAR SNANG,
,LUS BDE SEMS DGA' RTZE GCIG PA, ,BZHI PA ZHI GNAS PHYOGS MTHUN
THOB, ,SEMS

KYI SKYE BA'I RIM PA'O, ,MIG GI MTHONG BA GSAL BA YI, ,NGA RGYAL
SKYE BA RAB TSAD YIN, ,MIG GI MTHONG BA 'DRA BA YI, ,NGA RGYAL
SKYE BA 'BRING TSAD YIN, ,YAN LAG KUN TSANG RI BO TZAM, ,SNANG BA
DE NI THA MA'I TSAD, ,GSUM KA YID KYI YUL YIN ZHING, ,GSAL MI
GSAL GYI PHYE BA YIN, ,GSAL BYE BRAG GI TSAD BSTAN

PA'O; ,DANG PO'I NYIN PAR THUN GCIG TZAM, ,DE NAS NYI MA BDUN GYI
BAR, ,THUN RE THUN RE BSNAN PAR BYA, ,DE NAS DRUG DRUG BDUN BDUN
TZAM, ,SKYES BU GOM PA THA MAL BAS, ,MDA' RGYANG PHYED DU PHYIN
TSOD TZAM, ,YUN GYI TSAD NI DE TZAM GYIS, ,GRANGS NI GONG DU
BSTAN PA'O, ,KHAMS KYI

@281B KYI TSOD GZUNG BA'O, ,BYA BA SNA TSOGS SEMS KYIS SPANGS,
,'KHOR BA'I CHOS LA SKYO BA SKYED, ,KHON DU 'DZIN PA YONGS SU
SPANGS, ,'GRO BA KUN LA SEMS SNYOMS BYA, ,MGRON DU 'BOD DANG 'DU
'DZIN NI, ,THAMS CAD DU NI SPANG BAR BYA, ,SNYAN DANG MI SNYAN
GTAM SNYAN DANG, ,SMRA BA RTAG TU

SPANG BAR BYA, ,KHA NA MA THO CHUNG BA'I ZAS, ,KHAMS DANG MTHUN
PA'I TSAD LDAN BZA', ,NYIN PAR GNYID NI MI LOG CING, ,SPYOD LAM
RNAM BZHI YANG YANG SPO, ,LUS KYI SPYOD PA DAL BA DANG, ,DGE DANG
LUNG DU MA BSTAN SEMS, ,BDAG NYID GCIG PU GROGS MED PAR, ,NYIN
MTSAN RTAG TU

GNAS PAR BYA, ,NYIN DANG MTSAN MO LAN GSUM DU, ,MCHOD DANG BSHAGS
SOGS DGE BA GANG, ,SGYU MA LTA BU'I SEMS BSKYED DE, ,THAMS CAD
BYANG CHUB CHEN POR BSNGO, ,NGAL GSO BA'I DUS KYI BSLAB PA'O,
,PHAN YON TSOGS DANG SNGON DU 'GRO BSGOM, ,BSKYED RIM GNAS TSAD
KHAMS

DANG BSLAB, ,BRGYAD PO DAG GIS ZHI GNAS KYI, ,PHYOGS MTHUN BYA
THABS BSDUS PA YIN, ,BDE GSHEGS BKA' NI BDUD RTZI LTA BU SMAN
CHEN LAS, ,BDAG 'DRA RMONGS PAS SLOB PHYIR BSDEBS PAR MI 'OS
KYANG, ,CI ZHIG LTAR NGES BDAG LA MOS PA DE DON BYAS, ,BSOD NAMS
'DI YIS

SKYE MED YE SHES THOB GYUR CIG, ,ZHIG NAS SKU LA BSGOM THABS
CHUNG NGU RDZOGS SO,,