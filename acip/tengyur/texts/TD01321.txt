@249A *, ,RGYA GAR SKAD DU, d'A KI N'I BADZRA PANYDZAR PANYTZA
d'A KA S'A DHA NAm N'A MA, BOD SKAD DU, MKHA' 'GRO MA RDO RJE
GUR GYI MKHA' 'GRO RNAM PA LNGA'I SGRUB PA'I THABS ZHES BYA BA,
DPAL RDO RJE SEMS DPA' LA PHYAG 'TSAL LO, ,'KHOR BA GANG ZHIG
SHING CHEN PO YI YAL GA'I TSOGS DANG MTSUNGS PA

'DI RNAMS NI, ,ZHE SDANG GTZO BO'I NYON MONGS RNAMS TE 'GRO DRUG
RNAMS KYI SKYE LAS RGYAL, ,GANG DE THUB DKA'I BRTZON 'GRUS LA
GNAS RNAM PA LNGA YI SKU 'CHANG BA, ,DUS DGRA RDO RJE SEMS DPA'
BCOM LDAN 'DAS LA RTAG TU 'DUD, ,'GRO BA MA LUS PA YI 'DOD PA MI
GCOD CING, ,BYANG CHUB LA NI

NGES PAR 'JUG PA LNGA'I, ,'KHOR LO RNAMS NI DRANG BAR LDAN PA
BRI, ,DE DAG KYANG NI BSOD NAMS LDAN PA'I RGYUR, ,CHU DANG 'BRAS
BU RNYED SLA BA DANG PHUG RNAMS DANG, ,GANG YANG RUNG BAR 'JAM
PA'I STAN GNAS TE, ,SNGAGS PAS GZHAN GYI DBANG DU RGYAL BA
BSGOM, ,BLO YI BSAM BYA BSAM PAR

BYA BA NI, ,H'Um AOm TRAm YA KHAm 'DI DAG NI, ,SNYING GAR JI
LTA'I GDAN LA BSAM, ,BLA MA RDO RJE MCHOD PA DANG, ,BDUN PO RNAM
PAR DAG PAR BYA, ,SDIG PA BSHAGS PAR BYA BA DANG, ,YANG NA BYED
PAR SDOM PA'O, ,SANGS RGYAS BYANG CHUB SEMS DPA' YI, ,BSOD NAMS
DAG LA RJES YI RANG, ,

DE DAG YONGS SU BSNGO BAR BYA, ,DKON MCHOG GSUM LA YANG DAG
BRTEN, ,BYANG CHUB SEMS NI BSKYED PA DANG, ,LAM LA BRTEN TE DE
NAS NI, ,TSANG PA'I GNAS BZHI RNAM BSGOMS NAS, ,SNA TSOGS STONG
PAR BSGOM PAR BYA, ,DNGOS PO BDEN BRDZUN RNAM DPYAD PAS, ,BRTAGS

PAS DMIGS SU MED PA STE, ,DES NI 'DI LTAR GZUGS BRNYAN BZHIN,
,DNGOS PO THAMS CAD BSGOM PAR BYA, ,AOm SH'U N+YA T'A DZNY'A NA
BADZRA SVA BH'A WA AATMA KO&HAm, MDUN DU RA PHA LAS NI NYI MA
RNAM PAR BSGOM, ,NYI MA DER NI H'Um BYUNG SNA TSOGS RDO RJE STE,
RDO RJE DE NYID KYIS NI RAB DANG GUR BCING PA YANG

NGO, ,NAM MKHA'I KHAMS KYI DBUS GNAS PAR, ,SNA TSOGS RDO RJE
BSGOM PAR BYA, ,DER NI H'Um YIG LAS BYUNG BA, ,SRUNG BA'I 'KHOR
LO BSAM PAR BYA, ,'KHOR ZHING RAB TU MI G-YO BA, ,'JIG PA'I DUS
KYI ME DANG MTSUNGS, ,H'Um YIG BCU YI SBYOR BA LAS, ,KHRO BO BCU
NI RIM BZHIN

@249B DGOD, ,SHAR DU GSHIN RJE GSHED PO BSAM, ,SHES RAB MTHAR
BYED YANG NI LHOR, ,PADMA MTHAR BYED CHU BDAG STE, ,BYANG DU
BDUD RTZI 'KHYIL PA'O, ,'DOD PA'I RGYAL PO DBANG LDAN DU'O, ,ME
NYID DU NI DBYUG SNGON CAN, ,BDEN BRAL DU NI MI G-YO BSAM,
,RLUNG NYID DU YANG STOBS PO CHE, ,

GTZUG TOR STENG DU BSAM PAR BYA, ,'OG TU GNOD MDZES RNAM PAR
BSGOM, ,KUN KYANG ZHAL GCIG PHYAG GNYIS TE, ,RDO RJE KHRO BO
DRAG CHEN PO, ,SNYING GAR KHU TSUR SDIGS MDZUB STE, ,G-YAS PA
RANG GI MTSON CHA 'PHYAR, ,GSHIN RJE 'JOMS PA'I THO BA STE,
,DBYUG PA RDO RJE GZHAN MI

THUB, ,RTA MGRIN GYI NI PADMA DMAR, ,BDUD RTZI 'KHYIL PA'I RDO
RJE'O, ,'DOD PA'I RGYAL PO LCAGS KYU STE, ,DBYUG PA SNGON PO
RANG MING CAN, ,STOBS RGYAL GYI NI TRI SH'U LA, ,MI G-YO BA YI
RDO RJE'O, ,GTZUG TOR 'KHOR LOS SGYUR RGYAL GYI, ,CHOS KYI 'KHOR
LO BSAM PAR BYA, ,GTUN SHING

RDO RJES 'OG GI'O, ,G-YON BRKYANG BA YI ZHABS KYIS GNAS,
,AINDRA N'I LA MTSUNGS PA'I MDOG ,GSHIN RJE GSHED PO BSGOM PAR
BYA, ,GZHAN GYIS MI THUB CES BYA BA, ,ZLA BA'I 'OD ZER DANG
MTSUNGS PA'O, ,PADMA'I KHRO BO DMAR CHEN PO, ,BDUD RTZI 'KHYIL
PA NAG PO STE, ,MTSAMS

KYI KHRO BO NAG PO CHE, ,SPYI BOR RDO RJE 'CHANG BA 'DZIN,
,GSHIN RJE RNAM PAR SNANG MDZAD NYID, ,RDO RJE SEMS DPA' DBYUG
PA LA'O, ,PADMA ZHES BYA 'JIG RTEN SBYAN, ,BDUD RTZI 'KHYIL PA
SEMS DPA'O, ,KHRO BO'I 'KHOR LO DBUS GNAS SU, ,BDUD LAS RGYAL BA
BSAM PAR BYA, ,'OG

TU PADMA BSAM BYAS LA, ,KHRO BO BCU NI BSGOM PAR BYA, ,DPAG TSAD
BRGYAR NI 'JUG PA YIS, ,BGEGS RNAMS SKROD PAR BSAM PAR BYA, ,NAM
MKHA'I KHAMS KYI DBUS GNAS PAR, ,RLUNG GI DKYIL 'KHOR BSGOM PAR
BYA, ,RLUNG GI DKYIL 'KHOR DBUS GNAS PAR, ,ME YI DKYIL 'KHOR ,

BSGOM PAR BYA, ME YI DKYIL 'KHOR DBUS GNAS PAR, ,BRTUL ZHUGS CAN
GYIS CHU BSAM BYA, ,DBANG CHEN GYI NI DKYIL 'KHOR NYID, ,DE YI
STENG DU BSAM PAR BYA, ,DBANG CHEN DKYIL 'KHOR STENG DU NI,
,DBANG NYID BSAM PAR BYA BA YI, ,BUm YIG SANGS RGYAS RNAM PAR
LNGA, ,

@250A *, ,GNAS LNGA RU NI BSAM PAR BYA, ,RDO RJE CAN DANG RTAG
PA NYID, ,GSUM PA RDO RJE NYI MA'O, ,BZHI PA 'DOD CHAGS RDO RJE
YI, ,LNGA PA RTA MCHOG RGYAL PO'O, ,SANGS RGYAS DKYIL 'KHOR ZLUM
PO STE, ,RDO RJE CAN GYI ZLA PHYED 'DRA, ,CHOS KYI RDO RJE PADMA
MTSUNGS, ,NYI MA YID BZHIN NOR BU

MTSUNGS, ,RTA MCHOG DPAL NI ZHES BYA STE, ,GRU GSUM KUN DU DE
YI'O, ,RDO RJE CAN GYI KHRU GSUM STE, ,KHRU BZHI SANGS RGYAS
DKYIL 'KHOR RO, ,SNANG BYED KYI YANG KHRU LDA'O, ,PADMA GAR
DBANG GI NI DRUG ,RTA MCHOG RGYAL PO DKYIL 'KHOR NI, ,KHRU BDUN
PA YI TSAD YIN NO, ,CHA NI BRGYAD PA

NYID KYIS NA, ,'KHOR LO'I SGO RU RAB TU GRAGS, ,KHYUD DANG LHA
YI SNAM BU NI, ,SGO YI TSAD DU GZHAL BAR BYA, ,SGO YI PHYED KYI
CHA YIS NI, ,LOGS DANG 'GRAM NI NYID YIN NO, ,MCHOD SNAM NYID
KYANG DE BZHIN BYA, ,DRA BA DRA PHYED SNAM BU YANG, ,TSANGS PA'I
SKUD LAS CHA GNYIS BOR, ,CHA DRUG PAR NI

BYA BA'O, ,SGO YI TSAD TZAM DE BZHIN DOR, ,CHA DGU RU NI RAB
BRTAGS PA'O, ,SANGS RGYAS MGON PO'I DKYIL 'KHOR NI, ,SHAR GYI
SHAR NI RAB TU BSTAN, ,LHOR NI SANGS RGYAS NYI MA YI, ,NUB TU
RDO RJE 'DOD CHAGS SO, ,BYANG DU RTA YI RGYAL PO'O, ,RDO RJE
SEMS DPA' DBUS SU'O, ,SHAR

DU DKAR PO CHEN PO STE, ,LHO RU GSER DANG 'DRA BA'O, ,NUB TU
DMAR POR SHES PAR BYA, ,DE YI BYANG DU LJANG GU'O, ,GRU BZHI PA
LA SGO BZHI PA, ,RTA BABS BZHI YIS RNAM PAR BRGYAN, ,THAMS CAD
KYI NI GRVA YI CHAR, ,SGO DANG SGO KHYUD GRVA RNAMS SU, ,RDO RJE
RIN CHEN GYIS SPRAS PA'O, ,DBUS

SU PADMA DKAR DMAR TE, ,A'A LI K'A LI MNYAM SBYOR PAR, ,RDO RJE
SEMS DPA' YI NI GDAN, ,RANG GI SA BON LEGS BLTAS LA, ,'KHOR LO'I
RNAM PAR BSAM PAR BYA, ,SANGS RGYAS KUN GYI YON TAN NI, ,A'A LI
GZUGS DER DE GZHUG GO, ,LHA MO GZUGS KYI YAN LAG NI, ,GRU

GSUM DU NI ZLA BA BLTA, ,SKAR MA'I RNAM PA'I GZUGS KYIS NI, ,KA
LA SOGS PA RAB TU GZHUG ,ZLA BA'I DKYIL 'KHOR DBUS SU YANG,
,BYANG CHUB ZLA BA GNYIS PA'O, ,H'Um BYUNG RDO RJE BSGOM PAR
BYA, ,'OD ZER DKAR PO'I PHRENG BA'O, ,DE LTAR SO SOR NGES PAR
NI, ,PHYAG MTSAN LNGA

@250B LA LNGA RAB DBYE, ,RDO RJE SEMS LA MI PHYED PA, ,RNAM
SNANG LA NI CHOS 'KHOR LO, ,RIN CHEN RGYAL PO'I RIN CHEN TE,
,PADMA BZANG PO'I PADMA DMAR, ,DON GRUB SHES RAB RAL GRI NI,
,SHES RAB RNON PO'I RANG BZHIN NO, ,SEMS DPA'I GZUGS SU YANG DAG
'BYUNG, ,DKYIL 'KHOR BDAG POR RNAM

BSGOM BYA, ,MKHA' 'GRO CAN GYI PHYAG RGYA SOGS, ,ZLA BA'I 'OD
ZER NOR BU'I 'OD, ,M'A MA K'I SOGS YANG DAG 'KHYUD, ,DKYIL 'KHOR
LNGA YI DBUS NYID DO, ,'DOD CHAGS CHEN PO'I TSUL MING CAN, ,TING
NGE 'DZIN LA SNYOMS PAR ZHUGS, ,RANG GI LUS LA ZHUGS PA DANG,
,DE BZHIN

GSHEGS PA KUN GTZO BO'I, ,SROG DANG RTZOL DANG MNYAM ZHES DANG,
,'BYUNG DANG 'JUG PA'I MING CAN DANG, ,KLU DANG RUS SBAL KRI LAG
CAN, ,LHA SBYIN DANG NI NOR LAS RGYAL, ,SANGS RGYAS 'KHOR LO SO
SOR ZHU, ,SA BON BRGYAD NI BSAM PAR BYA, ,MING GI DANG PO GAm
CAm SOGS, ,

YI GE LAS NI LHA MO 'BYUNG, ,RDO RJE MKHA' 'GRO'I DKYIL 'KHOR
DU, ,DKAR MO CHOM RKUN RO LANGS MA, ,ZA PHOD SBOS MO DE BZHIN
DU, ,RI KHROD GTUM MO G-YUNG MO'O, ,RDO RJE RTAG PA'I DKYIL
'KHOR DU, ,SKAM PA ZHAGS PA MA NYID DANG, ,RDA ZLUM MA DANG
LCAGS KYU 'DZIN, ,ME TOG

LA SOGS MTSAMS KYI CHAR, ,RDO RJE NYI MA'I DKYIL 'KHOR DU, ,NYI
LAG MA DANG MAR ME MA, ,RIN CHEN SGROL MA GLOG LAG MA, ,SGEG MO
LA SOGS MTSAMS CHAR RO, ,PADMA CHOS 'BYUNG LCAGS SGROG DANG,
,'KHYUD MA GAR GYI DKYIL 'KHOR DU, ,GLING BUM SOGS PHYOGS KYI
CHAR, ,

BDAG NYID CHA BYAD SBYOR BAS SO, ,RTA YI RGYAL PO'I DKYIL 'KHOR
DU, ,RDO RJE SGO LCAGS LDE MIG MA, ,SGO GLEGS MA DANG GOS 'DZIN
MA, ,DE BZHIN MTSAMS SU SPYAN SOGS SO, ,BSDUS PA'I DKYIL 'KHOR
JI LTA BAR, ,SGO SKYONG SGOR RU DGOD PA STE, ,LCAGS KYU ZHAGS PA
LCAGS SGROG

DANG, ,DE BZHIN RDO RJE 'BEBS PA'O, ,RDO RJE MKHA' 'GRO DE DAG
KUN, ,RKANG PA G-YON PA BRKYANG BAS GNAS, ,SNYING GAR G-YON
BCANGS SDIGS MDZUB STE, ,ZLA BA NYI MA RO STENG DU, ,MI BSKYOD
DKYIL 'KHOR PHYOGS SU NI, ,DKAR MO LCAGS KYU SDIGS MDZUB STE,
,CHOM RKUN RDO RJE

@251A *, ,ZHAGS PA BCAS, ,RO LANGS RDO RJE LCAGS SGROG GO, ,ZA
PHOD RDO RJE DRIL BU CAN, ,DKAR DANG SER DANG DMAR DANG LJANG,
,SANGS RGYAS DBANG GYUR GZHAN DU NI, ,GCIG LAS RIM PA BZLOG
PA'O, ,PUKKA S'I SOGS LHA MO RNAMS, ,MTSAN MA DANG NI MDOG BSHAD
BYA, ,BYANG

SEMS BUM PA RI RAB DANG, ,ME THAB RGYAL MTSAN CHEN PO'O, ,NAG PO
DKAR PO NAM MKHA' MTSUNGS, ,KHRO BO MI BSKYOD DKYIL 'KHOR DU'O,
,ME TOG DKAR PO YIN TE SPOS, ,DU BA MAR ME SER PO'I 'OD, ,BYUG
PA DMAR PO L'A SYE DAG ,KLU MA SER MO GAR MA LJANG, ,BZHAD MA
DMAR MO GLING BU

NI, ,SER PO PI WANG DKAR DMAR RO, ,JA 'DZIN LJANG GU RDZA RNGA
NI, ,DKAR MO RANG GI PHYAG MTSAN SBYOR, ,HO YIG DMAR PO 'OD ZER
BCAS, ,GNYIS KYI DBUS SU YI GE GSUM, ,DRI YANG NA NI MNYAM PAR
ZHUGS, ,ZHU BAR GYUR PAS RJES SU DRAN, ,MTSAMS KYI LHA MO RNAMS
KYIS KYANG, ,

GTZO BO LA NI GLU 'DIS BSKUL, ,KHYOD NI ZHE SDANG RDO RJE YONGS
SKYONG THUGS DAG CING, ,SHIN TU RNAM PAR DAG PA'I CHOS KYIS
LHA'I LUS YANG DAG BRGYAN MDZAD PA, ,PUKKA S'I NI BDAG LA MYUR
DU GZIGS LA STONG PA NYID SPONGS SHIG ,KHYOD NI GTI MUG RDO RJE
YONGS SKYONG SKU DAG CING, ,GZUGS BRNYAN CHOS KYIS

LHA YI LUS NI YANG DAG BRGYAN MDZAD PA, ,RI KHROD MA NI BDAG LA
MGON POS MYUR GZIGS STONG NYID SPONGS, ,RNAM PAR 'DREN PAS 'JIG
RTEN DON PHYIR SKYE BA GZIGS PAR MDZOD, ,KHYOD NI 'DOD CHAGS RDO
RJE YONGS SKYONG GSUNG DAG CING, ,MCHOG TU SO SOR RTOGS PAS LHA
YI LUS NI YANG DAG

BRGYAN MDZAD PA, ,GTUM MO BDAG LA MYUR DU GZIGS NAS STONG PA
NYID SPONGS LA, ,RNAM PAR 'DREN PAS 'JIG RTEN DON PHYIR SKYE PA
BZHES PAR MDZOD, ,KHYOD NI SANGS RGYAS THAMS CAD YONGS SKYONG
GZUGS SKU BA, ,BYA BA GRUB PAS THAMS CAD MNYAM PAS BDAG NYID
BRGYAN MDZAD PA, ,G-YUNG MO

BDAG LA MYUR DU GZIGS LA STONG PA NYID SPONGS SHIG ,RNAM PAR
'DREN PAS 'JIG RTEN DON PHYIR SKYE BA BZHES PAR MDZOD, ,SBOS MO
SOGS KYI GNAS 'DUG PA'I, ,ME TOG LA SOGS RANG GIS GLUS, ,MTSAMS
KYI LHA MO RNAMS KYIS BSKUL, ,DE LTAR GTZO MO GZHAN DAG LA'ANG,
,BSKUL

@251B TE SAD PAS SNGON GYI NI, ,SMON LAM DRAN PA'I STOBS KYIS
TE, ,H'Um MAm DAG LAS LANGS PAR BSAM, ,THUGS KYE MKHA' 'GRO
STOBS CHEN PO, ,ZHAL BRGYAD ZHABS NI BZHI PA STE, ,PHYAG NI BCU
DRUG DAG GIS BRGYAN, ,DBANG SNGON LTA BU'I 'JIGS PA DANG, ,SGEG
CING KHRO BO'I GZUGS DAG

STE, ,SKYIL KRUNG PHYED PA'I GAR GYIS GNAS, ,RUS PA'I RGYAN GYIS
RNAM PAR BRGYAN, ,DANG PO'I ZHAL NI NAG PO STE, ,GNYIS NI DKAR
DANG DMAR PA'O, ,SPYI BO'I DBUS MA GTZIGS PA STE, ,LHAG MA'I
ZHAL NI BUNG BA MTSUNGS, ,BDUD BZHI PO NI MNYAM PAR MNAN, ,SPYI
BOR RDO RJE NAG PO

'DZIN, ,GLANG PO RTA BONG GLANG RNGA MO, ,MI DANG DE BZHIN SENG
BYI LA, ,G-YAS PA'I THOD PA BRGYAD RNAMS LA, ,GNYIS 'THUNG LA
SOGS RIM SHES BYA, ,SA DANG CHU DANG ME DANG RLUNG, ,NYI MA ZLA
BA NYID DANG NI, ,MTHAR BYED DANG NI NOR SBYIN NYID, ,G-YON
PA'I THOD PA BRGYAD RNAMS LA'O, ,GRI

GUG THOD PA PHYAG MTSAN PA'I, ,M'A MA K'I DANG GNYIS MED SBYOR,
,AAm LAm DAG LAS LTAG PAR DKAR, ,ZHAL GNYIS GNAG DANG DMAR BA'O,
,ZLA BA'I GDAN LA YANG DAG BZHUGS, ,SANGS RGYAS SPYAN GYIS MGUL
NAS 'KHYUD, ,ZHABS BZHI LA SOGS THUN MONG BAS, ,ZHAL

BRGYAD LA SOGS MA BSTAN TO, ,KHANG PAR SPYI GTZUG 'KHOR LO SOGS,
,PHYAG MTSAN DAG KYANG BRJOD PA'O, ,SPYI BOR CHOS KYI 'KHOR LO
'DZIN, ,'JIGS SU RUNG ZHING 'JIGS PAR MDZAD, ,RMA BYA MA HE CHU
SRIN DANG, ,NYA YI RGYAL PO RUS SBAL DANG, ,LHAG PA'I KLU DANG
NGANG PA DANG, ,

RI BONG LTAG PA'I G-YAS RNAMS LA'O, ,RTZANGS PA THU BO SBRIN
SHUGS DANG, ,MIG SMAN 'DRA DANG BYI BA DANG, ,G-YAG DANG DRI
LDAN SA RA SA, ,G-YON PA'I THOD PA BRGYAD LA'O, ,TRAm TAm DAG
LA RIN RGYAL MING, ,SKU MDOG SER PO BSGOM PAR BYA, ,G-YAS DANG
G-YON GYI ZHAL NAG

PO, ,DMAR PO SPYI BOR RIN CHEN 'DZIN, ,KA RAndA DANG 'KHOR LO
DAG ,NE TZO DANG NI TZA KO RA, ,BYI'U KHRA HOR MO 'OL BA DANG,
,RI SKEGS RIN CHEN G-YAS DAG NA'O, ,STOBS KYI RGYU DANG DUNG
SKYONG DANG, ,RIGS LDAN PADMA CHE, ,'JOG PO DANG NI NOR RGYAS
DANG, ,MTHA' YAS G-YON

@252A *, ,PA DAG NA'O, ,SHIN TU SBYANGS PA'I GSER BSREGS BZHIN,
,SGROL MA YIS NI MGUL NAS 'KHYUD, ,AAm PAm DAG LAS BZHENGS SHING
DMAR, ,RTA MGRIN RNAM PAR BSGOM PAR BYA, ,G-YAS PA'I ZHAL NI
NAG PO STE, ,G-YON PA ZLA 'OD DRI MA MED, ,SPYI BOR PADMA DMAR
PO 'DZIN, ,GOS

DKAR MO DANG GNYIS MED SBYOR, ,DOM DANG BYA RGOD DE BZHIN BSE,
,BA MEN DANG NI STAG NYID DANG, ,SPRE DANG CHU SRIN CE SBYANG
DAG ,RDO RJE CHOS KYI G-YAS DAG LA'O, ,BYA ROG 'UG PA CHU SKYAR
SER, ,SA RA SA DANG DE BZHIN RA, ,RI DAGS PHAG PA THOD PA RNAMS,
,G-YON BA DAG TU RTAG TU GNAS, ,

TAm KHAm DAG LAS BZHENGS SHING LJANG, ,RTA RGYAL RTA GDONG DRAN
PAR BYA, ,SPYI BOR RAL GRI DKAR PO 'CHANG, ,SGROL MA YIS NI MGUL
NAS 'KHYUD, ,G-YAS PA'I ZHAL NI NAG PO STE, ,G-YON PA'I ZLA
'OD DRI MA MED, ,GZA' LHAG PHUR BU MJUG RINGS DANG, ,SGRA GCAN
MIG DMAR NYI MA DANG, ,SPEN

PA ZLA BA THOD RNAMS SU, ,RTA YI RGYAL PO G-YAS DAG TU'O,
,DBANG PO TSANGS PA DE BZHIN DRAG ,'DOD LHA DANG NI THOD PA
'DZIN, ,GCER BU DANG NI THAGS BZANGS RIS, ,STOBS LDAN ZHES BYA
G-YON NA'O, ,LHA MO RNAMS NI PHYAG GNYIS BRJOD, ,GRI GUG THOD
PA NYID YIN NO, ,RDO RJE NYID KYI

THAMS CAD KYI, ,SNYING GAR YE SHES GNAS DGOD BYA, ,YE SHES SEMS
DPA'I SBYOR BA YIS, ,SANGS RGYAS BYANG CHUB RAB BSGRUB BYA,
,RANG SNGAGS YI GE MTSAN MA DANG, ,PHYAG RGYAR BTAGS PA LAS
BYUNG PA, ,DAM TSIG SNYING GAR YE SHES TE, ,BSNYEN PA'I SBYOR
BAR RAB BTAGS BA'O, ,

AOm DHARMMA DH'A TU SVA BH'A WA A'ATMA KO&HAm, YE SHES 'KHOR
LO RANG DKYIL LA, ,LCAGS KYU LA SOGS PAS DGUG CING, ,GZHUG PA
DANG NI BCING BA DANG, ,MNYES PA NYID DU BSGOM PAR BYA, ,SPYAN
LA GTI MUG RDO RJE DGOD, ,ZHE SDANG RDO RJE RNA BA GNYIS, ,SNA
LA SER SNA RDO RJE DANG, ,NGAG

LA 'DOD CHAGS RDO RJE CAN, ,PHRAG DOG RDO RJE DE BZHIN LUS, ,YID
LA BDAG MED RNAL 'BYOR MA, ,PHYAG GNYIS ZHAL NI GCIG PA YIN,
,SNA TSOGS GZUGS CAN BTZUN MO RNAMS, ,PHYAG GNYIS GRI GUG MGO BO
STE, ,SROG SONG STENG DU YANG DAG GNAS, ,MKHA' SPYOD DANG NI SA
SPYOD GNYIS, ,

@252B DE BZHIN ZHABS 'OG GNAS PA MO, ,THUGS DANG GSUNG DANG SKU
DAG LA, ,SKU GSUNG THUGS KYI YI GER DRAN, ,AOm KHE TZA RI BADZRA
SVA BH'A WA A'ATMA KO&HAm, DE BZHIN DU BH'U TZA RI BADZRA SVA
BH'A WA A'ATMA KO&HAm, DE BZHIN DU P'A T'A LA B'A SI TI SVA
BH'A WA A'ATMA KO&HAm, SKU GSUNG THUGS KYI RDO RJE MA, ,GSUM

DANG RDO RJE MA SOGS LNGA, ,RIG MA BRGYAD PO DE RNAMS KYIS,
,MKHA' 'GRO DBANG BSKUR RAB TU GRAGS, ,MKHA' 'GRO LNGA DANG YANG
DAG LDAN, ,DAM TSEG LNGA YIS GANG BA YIN, ,BUM PAS RIG MA BRGYAD
PA YIS, ,MKHA' 'GRO LNGA LA DBANG BSKUR TE, ,BZHI PA SPYI BOR
'KHOR LO

DANG, ,RIN CHEN PADMA RAL GRI 'DZIN, ,THUGS KYI MKHA' 'GRO'I
SPYI BOR NI, ,SANGS RGYAS LNGA NI 'DZIN PAR BSGOM, ,DE RNAMS KYI
NI DKYIL 'KHOR PA, ,RDO RJE'I RJES RIM DKYIL 'KHOR KUN, ,THUGS
DANG RTAG PA RIN CHEN DANG, ,DPAG MED LHA MO'I SPYI BOR 'DZIN,
,AOm SARBA TA TH'A

GA TA AA BHI shE KA SVA BH'A WA AATMA KO&HAm, G-YO ZHING 'BAR
BAS THOD PA RU, ,LCAGS KYU'I SA BON LNGA LAS BYUNG, ,LCE LA RDO
RJE NAS 'BRAS TZAM, ,RDO RJE BDUD RTZI MYONG BA'O, ,AOm SARBBA
TA TH'A GA TA AA MRi TA SVA DA BADZRA SVA BH'A WA A'ATMA
KO&HAm, ,YE SHES LAS NI MCHOD SNA TSOGS, ,BRGYAD

PO NGES PAR PHYUNG BA YIS, ,LHA MOS 'KHOR LO LA NI MCHOD, ,'KHOR
LO'I BDAG NYID GTZO BO LA'O, ,AOm SARBBA TA TH'A GA TA P'U DZA
BADZRA SVA BH'A WA A'ATMA KO&HAm, KHYOD NI RNAL 'BYOR MA RNAMS
YONGS SU BSKOR, ,KHYOD NI NYID KYI THUGS KYIS MCHOG NI YONGS
BRNYES TE, ,KHYOD KYIS RGYU DANG MI RGYU

'GRO BA KUN SGRUB CING, ,SNYING RJE'I THUGS KYIS SEMS CAN SAD
PAR MDZAD, ,SGYU MA'I SPROS PAS DGOS PA SGRUB PA PO, ,HE RU KA
DPAL THUGS NI DGYES PA STE, ,AOm SARBBA TA TH'A GA TA STU TI
BADZRA SVA BH'A WA A'ATMA KO&HAm, GZHAL YAS SANGS RGYAS RNAM
SNANG MDZAD, ,DBANG NI MI BSKYOD DE

BZHIN GSHEGS, ,BDUD RTZI MYANG BA SNANG MTHA' YAS, ,BSTOD PA RIN
CHEN 'BYUNG LDAN DPAL, ,MCHOD PA DON YOD GRUB PAR BRJOD, ,RJES
SU CHAGS PA RDO RJE SEMS, ,YAN LAG DRUG BSGOM RNAL 'BYOR PA,
,RANG BYIN BRLABS PA RAB TU GRUB, ,GRUB PA'I SNGON DU MTSAN MA
RNAMS, ,

@253A *, ,RIM PA MNGON DU MTSON PAR BYA, ,DANG PO SPRIN DANG
'DRA BAR SNANG, ,GNYIS PA DU BA LTA BU STE, ,GSUM PA ME KHYER
RNAM PA LA, ,BZHI PA MAR ME GSAL BA'O, ,LNGA PA RTAG TU SNANG BA
NI, ,SPRIN MED NAM MKHA' LTA BU'O, ,PHYI NAS SGYU MA'I RNAM PA
STE, ,RMI LAM RNAM PA SKAD CIG

YIN, ,SNYING GA'I NANG SONG ZLA BA NI, ,ZLA BA'I GZUGS LA MI
SHIGS PA, ,SNA TSOGS 'OD ZER GYIS NI BSKOR, ,DE LAS RDO RJE
BSGOM PAR BYA, ,RDO RJES BDAG MED MKHA' 'GRO MA, ,BSGOMS TE CHO
GA YIS NI BSKUL, ,MKHA' 'GRO MA YI SNA YI MTHAR, ,YUNGS KAR RNAM
PA BSGOM PA NI, ,

'GRO BA THAMS CAD YUNGS KAR LA, ,KHAMS GSUM RGYU DANG MI RGYU
BA, ,DE LTAR YID KYIS SGOM BYED PA'O, ,RANG BYIN BRLAB PAR RAB
GRUB PA'O, ,RU DR'AKshA DUNG BSE RU DANG, ,BO DE TZE DANG BAD
'BRAS BU, ,MU TIG SOGS DANG BYI RU LA, ,BSAM GTAN LDAN PAS
SNGAGS BZLAS BYA, ,AOm DHA RA DHA RA

DH'A RA YA DH'A RA YA, ,MARDHA MARDHA, ,BADZRA DHRi KA PHAt SV'A
H'A, AOm S'A SVA TA, AE HI AE HI DZIN DZI KA PHAt SV'A H'A, AOm
BADZRA S'U RYA TA MO BA TI MA NA SA MA YA STVAm AA HAm, ,RATNA
DHRi KA PHAt SV'A H'A, AOm BADZRA DHA RM'A SA MA YA ST'Am HU LU
HU LU A'A RO Li KA PHAt SV'A H'A, AOm PHU PHU PHU HI HI PRA
DZNY'A DHRi KA PHAt SV'A H'A, GANG TSE RNAL 'BYOR BSAM

GTAN DU BE, ,DE TSE DAG PA RJES SU DRAN, ,SNYING RJE YIS NI
SPYAN DAG DMAR, ,SPYAN GYI RNAM DAG RDO RJE GSUM, ,ZHAL RNAMS
RNAM THAR BRGYAD PO YIN, ,PHYAG NI STONG PA BCU DRUG GO, ,BSDU
BA'I DNGOS PO BZHI POS NI, ,ZHABS NI BZHI PO BRJOD PA'O, ,PHYAG
RGYA YIS NI SANGS RGYAS LNGA, ,KHRO BO

GDUG BA 'DUL BA'O, ,BDEN PA RNAM PA BZHI POS NI, ,RUS PA RU NI
YONGS GYUR PA'O, ,GZUGS PUNG RDO RJE MA RU GYUR, ,TSOR BAR GSANG
BA'I GOO R'I MA, ,'DU SHES DE BZHIN CHU MA STE, ,'DU BYED RDO
RJE MKHA' 'GRO MA'O, ,RNAM SHES NYID NI BDAG MED MA, ,PHUNG PO
DON DAM PAR NI MED, ,

SKYE MCHED DRUG TU 'GYUR BA NI, ,ZHE SDANG RDO RJE RDO RJE MA,
,CHU MA RO YI RDO RJE YIN, ,PHRAG DOG RDO RJE GTI MUG MA, ,RDO
RJE RDO RJE MKHA' 'GRO MA, ,SER SNA GSANG PA'I GOO R'I MA, ,YID
LA BDAG MED RNAL 'BYOR MA'O, ,SA NI PUKKA S'I RU BRJOD, ,CHU
KHAMS RI KHROD MA RU'O, ,ME NI GTUM MOR

@253B SHES BYA STE, ,RLUNG NI G-YUNG MOR RAB TU GRAGS, ,GZUGS
NI DKAR MOR RTAG TU BSHAD, ,SGRA LA CHOM RKUN MA RAB GRAGS, ,DRI
YI CHA LA RO LONGS MA, ,RO LA GHASMA R'I YI GZUGS, ,REG LAS
SPYOD MA RU BRJOD, ,CHOS KYI KHAMS LA MKHA' SPYOD MA'O, ,GLO
DANG DBUGS DANG DE BZHIN

SMYO, ,KHONG SKRAN MDZE DANG RKANG SHU DANG, ,MCHIN PA MCHIR
PA'I RANG BZHIN KYANG, ,GLANG PO LA SOGS RAB TU GRAGS, ,RDZI MA
'BYI DANG SO NAD DANG, ,MKHRIS PA KHRAG DANG DE BZHIN RLUNG,
,BAD KAN 'DZAG DANG LUS GAS DANG, ,SKYA RBAB 'BRAS NI RMA BYA
SOGS, ,RKANG BAM TSIL NAD RLIG SKRANGS

DANG, ,RGYU MA 'PHEL DANG LHOG PA DANG, ,'KHRU DANG RIMS DANG
RAB 'GAS DANG, ,KA RANDA SOGS RAB TU GRAGS, ,BRJED BYED DANG NI
PHO MTSAN LCAGS, ,CHU SRI BA DANG RDO CHU CAN, ,BSHANG NAD SKRAN
DANG SGRO NAD DANG, ,MIG SER NGOM LA SOGS PA'O, ,RLUNG DANG
MKHRIS PA MA ZHU BA, ,SKYA

RIM RAB RIB MCHIL MAS GANG, ,GZHOG PHYED NA DANG LKOG 'BRAS
DANG, ,RLUNG RGYAS GZA' LAG LA SOGS PA'O, ,LHAG MA RNAL 'BYOR MA
YI TSOGS, ,BSDUS PA RU NI BSAM PAR BYA, ,'DOD DON GRUB PAR BYED
DANG BGEGS, ,ZHI BAR BYED DANG DGE BAR RO, ,SNGAGS DANG PHYAG
RGYAS YANG

DAG DGUG ,LHA SOGS PHYIR NA GTOR MA BYA, ,NAM MKHA'I KHAMS KYI
DBUS GNAS PAR, ,PADMA 'DAB BRGYAD BSGOM PAR BYA, ,DBANG PO SHAR
GYI 'DAB MAR BSAM, ,MTHAR BYED LHO RU DGOD PA'O, ,CHU BDAG NUB
KYI 'DAB MA LA, ,BYANG DU GNOD SBYIN DGOD PAR BYA, ,MER NI BYIN
ZA CHEN

PO NYID, ,BDEN BRAL MTSAMS SKYONG DE BZHIN NO, ,RLUNG DU GNAS
MED BSAM PAR BYA, ,DBANG LDAN DU NI 'BYUNG PO'I GTZO, ,ZLA NYI
TSANGS PA LHA TSOGS DANG, ,TSANGS PA YI NI RIG PA MCHOG ,TSANGS
PA MDUN NA 'DON NYID DANG, ,DGA' LDAN 'THAB BRAL GNAS PA DANG,
,RGYAL PO

CHEN POR GYUR PA DANG, ,GZHAN 'PHRUL DBANG BYED GNAS NYID DANG,
,GANG ZHIG 'PHRUL DGA'I LHA RNAMS DANG, ,DAG PA'I GNAS SU GANG
GNAS DANG, ,BDE BA CAN DU YANG DAG GNAS, ,'OG MIN GNAS SU GNAS
PA DANG, ,'OD ZER CAN GYI 'JIG RTEN DANG, ,SUM CU RTZA GSUM

@254A *, ,GNAS PA RNAMS, ,DE KUN STENG DU BSAM PA STE, ,CHOS
'BYUNG GI NI NANG SONG BA'O, ,STOBS KYI RGYU DANG DUNG SKYONG
DANG, ,DE BZHIN MTHA' YAS NOR RGYAS BU, ,'JOG PO DANG NI RIGS
LDAN DANG, ,PADMA PADMA BZANG PO RNAMS, ,LHA MIN DMYAL BA THAMS
CAD DE, ,CHOS 'BYUNG GI NI

'OG TU'O, ,AOm LAS TSANGS PA LA SOGS LHA, ,H'Um YIG LAS NI MA
CHAGS SOGS, ,AA LAS STOBS KYI RGYU LA SOGS, ,ZHAL GCIG PHYAG NI
GNYIS RNAMS SO, ,STENG GI LHA RNAMS DKAR PO CHE, ,DBANG PO LA
SOGS NAG PO MTSUNGS, ,STOBS KYI RGYU SOGS DMAR PO CHE, ,RANG
MTSUNGS

RIG MAS LUS SPRAD LDAN, ,LAG GNYIS RDO RJE DRIL BUR 'BREL,
,G-YAS BRKYANG BA YI STAN LA GNAS, ,TSANGS SOGS RTAG PA'I PHYAG
RGYAS GDAB, ,MCHOD SBYIN BRGYA SOGS RDO RJE YIS, ,STOBS KYI RGYU
SOGS GAR DBANG STE, ,KUN KYANG RIGS GSUM LAS SKYES SO, ,DKAR MO
YIS NI DGUG

PA NYID, ,CHOM RKUN MA YI ZHAGS PA GZHUG ,RO LANGS MA NI LCAGS
SGROG 'CHING, ,ZA PHOD DRIL BUS DBANG DU BYED, ,DE NAS MCHOD YON
ZHAL BSIL SBYIN, ,SNGAGS 'DI YIS NI DBUL BAR BYA, ,AOm A'A:
H'Um, PHYI NAS 'THOR 'THUNG SBYIN PA STE, ,SNGAGS 'DIS GSHEGS SU
GSOL BAR BYA, ,

AOm BADZRA STVA SA MA YA, MA NU PA' LA YA, BADZRA SATVA TVE NO PA
TISHTHA, DRi dHO ME BHA WA, SU TO SHYO ME BHA WA, SU PO SHYO ME
BHA WA, AA NU RA KTO ME BHA WA, HRi DA YA MME AA DHI TI shthA
SARBBA SIDDHIm ME PRA YA TZTSA, SARBBA KA RMA SU TZA ME TZI
TATm SHRE YA: KU RU H'Um HA HA HA HA HO: BHAGA WA'N SARBBA TA
TH'A GA TA BADZRA M'A ME MU NYTA BADZR'I BHA WA MA H'A SA MA YA

SATVA AA: MU:, NYI SHU GNYIS KYI LHA RNAMS TSOGS DAG DANG,
,DKYIL 'KHOR LNGA YI GTZO BO MKHA' 'GRO LNGA, ,BYAS PA'I BSOD
NAMS THOB PAS DGE BA RNAMS, ,DES NI 'GRO RNAMS MKHA' 'GRO LNGAR
BYED SHOG ,MI THUB ZLA BA'I GSUNG GIS RNAM SPRAS PAS, ,DKYIL
'KHOR RNAM PA LNGA YI

RGYA MTSO RNAMS, ,DPA' RLABS CHEN PO BCOM PAR GYUR PA NI,
,RMONGS PA'I YUL RNAMS MED PA RU NI GYUR, ,MI THUB ZLA BAS RNAM
PAR SPRAS PA'I MKHA' 'GRO LNGA'I SGRUB PA'I THABS ZHES BYA BA
RDZOGS SO,, ,,RGYA GAR MKHAN PO LI LA BADZRA DANG, BOD KYI LO
TZ'A BSOD NAMS

@254B RGYAL MTSAN GYIS, ,RANG GI DAM CHOS GSAL BAR BYED PAS NA,
,RANG DANG GZHAN GYI DON DU LEGS PAR BSGYUR,, 