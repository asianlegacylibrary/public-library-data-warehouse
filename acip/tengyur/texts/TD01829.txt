@117A #, ,RGYA GAR SKAD DU, BO DHI
TZI TTA PI BA RA nA t'I K'A, BOD SKAD DU, BYANG CHUB SEMS KYI

'GREL PA'I RNAM PAR BSHAD PA, GCIG DANG DU MA MIN SBYOR BA,
,MKHYEN NAS RTOG PA KUN SPANGS PA'I, ,STON PA'I BDAG NYID THUGS
RJE CAN, ,BTUD NAS RNAM BSHAD 'DI BYAS SO, ,NGA RGYAL KYIS [*GYIS] SAM
GRAGS DANG RNYED, ,'DOD NAS BRTZAMS PA MA YIN TE, ,DAD

PAS PHYOGS TZAM BYAS 'DI LA, ,MKHAS PAS DPYA YANG BZOD PAR GSOL,
,DE LA 'DI'I GLENG GZHI NI STON PA SANGS RGYAS BCOM LDAN 'DAS
BYANG CHUB KYI SEMS RDO RJES BSNGAGS PA'I SGO NAS SPYAD PA SPYOD
PA'I BYANG CHUB SEMS DPA' RNAL 'BYOR PHA DANG MA'I DON DU

BLA NA MED PA YANG DAG PAR RDZOGS PA'I BYANG CHUB KYI SEMS BSGOM
PA'I THABS RGYUD KYI RGYAL PO GSANG BA 'DUS PA LAS, DNGOS PO
THAMS CAD DANG BRAL BA ZHES BYA BA LA SOGS PA'I MAN NGAG GI LUNG
RTZA BA BSTAN TO, ,DE'I BSDUS PA'I DON DAM PA'I BYANG CHUB KYI
SEMS

DANG; ,DE BSGOM PAR DAM BCA' BA DANG, KUN RDZOB BYANG CHUB KYI
SEMS DANG, DE GNYIS RTOGS PAR BYA BA'I THABS SO, ,DE LA DON DAM
PA BYANG CHUB KYI SEMS BSGOM PA'I RIM PA LA BZHI STE, DNGOS PO
THAMS CAD DANG BRAL BAS SHES PA MU STEGS KYI LTA BA SUN

DBYUNG BA BSTAN PA DANG, PHUNG PO DANG KHAMS DANG SKYE MCHED DANG
GZUNG BA DANG 'DZIN PA RNAMS SNGANGS ZHES PAS BYE BRAG TU SMRA BA
DANG MDO SDE PA'I LTA BA SUN DBYUNG BA DANG, CHOS BDAG MED PA
MNYAM PA NYID CES PAS SEMS TZAM PA'I LTA BSUN DBYUNG BA DANG,
RANG SEMS

@117B GDOD NAS MA SKYES PA STONG PA NYID KYI RANG BZHIN ZHES BYA
BAS DBU MA PA'I LTA BA GRUB NAS RNAM PAR GZHAG PA DANG, JI LTAR
SANGS RGYAS BCOM LDAN 'DAS ZHES PA LA SOGS PAS DON DAM PA BYANG
CHUB KYI SEMS BSGOM PAR DAM BCA' BA BSTAN PA'O, ,KUN RDZOB BYANG

CHUB KYI SEMS BSKYED PA LA YANG MA BSGRAL BA'I SEMS CAN RNAMS
BSGREL BA'I DON DANG ZHES BYA BA LA SOGS PA'I TSIG BZHIS NGAN
SONG GSUM DANG, LHA DANG, MI DANG, NYAN THOS DANG, RANG SANGS
RGYAS DANG, BYANG CHUB SEMS

DPA' RNAMS RIM PA BZHIN DU BSGRAL BA LA SOGS PAR BSTAN TO, ,RTOGS
PAR BYA BA'I THABS KYANG GNYIS TE, ,SMON PA NI 'DI LTAR ZHES PA
LA SOGS PA STE, KUN RDZOB BYANG CHUB KYI SEMS SO, ,BSGOM PA NI
DON DAM PA NI ZHES BYA BA

LA SOGS PA STE, DON DAM PA'I BYANG CHUB KYI SEMS TE, DE LTAR NA
RTZA BA'I DON BCU GCIG GO, ,DA NI DE'I DON RGYAS PAR RTOGS PAR
BYA BA'I PHYIR, DE NAS ZHES BYA BAS 'GREL PA'I MGO BRTZAMS PA
STE, DE GANG DU, GANG GIS, GANG LAS, GANG, GANG GI PHYIR BYAS

SHE NA; DPAL GYI RI BO LA 'PHAGS PA KLU SGRUB ZHABS KYIS, GSANG
BA 'DUS PA LAS, DBU MA'I LTA BAR BSDUS PA DON DAM PA DANG KUN
RDZOB BYANG CHUB SEMS GNYIS YIN LA, DGOS PA PHYI ROL GYI LTA BA
BSAL NAS RANG BZHIN MED PA'I YE SHES DANG SNYING RJE GTZOR BZHAG

STE; YI GE NYUNG DUS DON GSAL BAR GO RIMS SU PHYOGS SU BYAS NAS
'GREL TO, ,DE LTAR NA RTOG PA SNGON DU BYED PA'I GANG ZAG LA
RTZIS MGO LNGAS BSTAN TO, ,DE'I SA GCOD NI BCO LNGA STE, PHYAG
'TSAL BA DANG, DBU ZHABS KYI DON DANG, BSHAD PAR DAM BCA'

BA DANG; DON DAM PA'I BYANG CHUB KYI SEMS CHER GZHAG PA'I DON
DANG, DNGOS PO THAMS CAD DANG BRAL BA 'GREL BA'I DON DANG, PHUNG
PO LA SOGS PA SPANG BA 'GREL PA DANG, CHOS BDAG MED PA MNYAM PA
NYID 'GREL PA DANG, RANG GI SEMS MA SKYES PA LA SOGS

@118A *, ,PA'I 'GREL PA DANG, KUN RDZOB BYANG CHUB KYI SEMS CHER
GZHAG PA'I DON DANG, MA BSGRAL BA'I SEMS CAN BSGRAL BA LA SOGS
PA'I 'GREL PA'I DON BZHI DANG, BYANG CHUB KYI SEMS GNYIS KYI YON
TAN DANG, DGE BA BSNGO BA'O, ,DE LA PHYAG 'TSAL

PA'I DON NI BYANG CHUB KYI SEMS ZHES PA NAS BSTAN TO, ,DBU ZHABS
KYI DON NI BYANG CHUB KYI SEMS BSGOM PA SRID PA 'JOMS ZHES PAS
SO, ,BSHAD PAR DAM BCA' BA NI BDAG GIS BSHAD CES PAS SO, ,DON DAM
PA BYANG CHUB KYI SEMS CHER GZHAG PA NI BDAG DANG ZHES

PAS SO; ,DNGOS PO THAMS CAD DANG BRAL BA'I 'GREL PA NI MU STEGS
ZHES PA NAS SO, ,PHUNG PO DANG BZHI ZHES BYA BA LA SOGS PA'I
'GREL PA NI 'JIG RTEN BDAG SOGS ZHES PA NAS SO, ,CHOS BDAG MED PA
MNYAM PA NYID KYI 'GREL PA NI SEMS TZAM 'DI ZHES PA NAS SO, ,

RANG GI SEMS ZHES BYA BA LA SOGS PA'I 'GREL PA NI MTSAN NYID MED
PA MI SKYE BA ZHES BYA BA NAS SO, ,KUN RDZOB BYANG CHUB KYI SEMS
CHER GZHAG PA'I DON NI DE LTAR SGOM PAR BYED PA NA ZHES BYA BA
NAS SO, ,MA BSGRAL BA SGROL BA'I 'GREL PA NI GANG GIS DGONGS PA
ZHES PA

NAS SO, ,MA BSGRAL BA'I 'GREL PA NI SEMS CAN BSGRAL BA'I ZHES PA
NAS SO, ,DBUGS DBYUNG BA'I 'GREL PA NI THEG PA CHEN PO ZHES BYA
BA NAS SO, ,MYA NGAN LAS ZLO BA'I 'GREL PA NI GZUNGS RNAMS ZHES
PA NAS SO, ,BYANG CHUB KYI SEMS GNYIS KYI YON TAN NI PHYAG RGYA

ZHES PA NAS SO, ,BSNGO BA NI RGYAL BA ZHES PA NAS BSTAN TO, ,DA
NI RTZA 'GREL DE'I 'BRU GNON TE, DE LA RE ZHIG MU STEGS PA SUN
DBYUNG BA'I DNGOS PO THAMS CAD DANG BRAL BA ZHES PA STE, DE LA
DNGOS PO THAMS CAD NI PHYI DANG NANG NGO, ,DE LA NANG GI DNGOS PO
BCU DRUG

BSHAD PA, BDAG DANG SEMS CAN SROG DANG NI, ,SKYE BA GSO BA SKYES
BU DANG, ,GANG ZAG SHED SKYES SHED BU DANG, ,BYED PO BYED DU 'JUG
TSOR BA, ,SHES MTHONG SLONG BA KUN SLONG RNAMS, PHYI ROL DNGOS PO
BUM RNAMS DANG, ,RE LDE LA SOGS RDZAS MTHA' YAS,,

@118B DE YOD PAS DON BYED PHYIR RO, ,THAMS CAD CES BYA BA NI SKYE
MCHED BCU GNYIS KYI BDAG NYID GRANGS MED LA SHES PAR BYA STE,
GRANGS DANG BCAS PA NI MA YIN NO, ,DNGOS PO YANG DE THAMS CAD
KYANG DE NYID PAS DNGOS PO THAMS CAD CES BYA'O, ,DE LTAR YANG KYE
BRAM ZE

THAMS CAD CES BYA BA NI SKYE MCHED BCU GNYIS KHO NA'O ZHES GSUNGS
SO, ,DE NYID KYI DPYANG PA LA MED PAS NA BRAL BA STE DNGOS PO
RNAMS MA BRTAGS NA GCIG TU NYAMS DGA' BA'I PHYIR RO, ,BYE BRAG TU
SMRA BA DANG MDO SDE PA SUN 'BYIN PA NI PHUNG PO ZHES BYA BA SOGS
PA STE,

DE LA PHUNG PO NI GZUGS LA SOGS PA STE SPUNGS PA'I PHYIR RO, ,DE
YANG DUS GSUM GYI GZUGS BZANG NGAN DANG, CHE PHRA YOD DO COG GCIG
TU SPUNGS PA DANG, DE BZHIN DU BDE BA LA SOGS PA MYONG BA RNAMS
DANG, 'DI NI DKAR PO ZHES BYA BA LA SOGS PA KHA

DOG DANG, RING PO LA SOGS PA DBYIBS DANG, BZANG PO LA SOGS PA BYE
BRAG MTSAN MAR 'DZIN PA RNAMS DANG, DUS GSUM PA'I SEMS LAS BYUNG
BA RNAMS DANG, MI LDAN PA'I 'DU BYED RNAMS DANG, DUS GSUM GYI YUL
THA DAD PA LA SHES PA'I RNAM PAR

SHES PA; SHES PA'I TSOGS BDUN PO RNAMS GCIG TU SPUNGS PA'I RNAM
PAR SHES PA STE PHUNG PO LNGA'O, ,KHAMS NI MIG LA SOGS PA'I KHAMS
BCO BRGYAD DE, SPYI DANG RANG GI MTSAN NYID 'DZIN PA'I PHYIR
DANG, RIGS KYI DON 'DZIN PA'I PHYIR DANG, SRID BA'I

SA BON YIN PA'I PHYIR KHAMS SO, ,SKYE MCHED NI MIG LA SOGS PA'I
SKYE MCHED BCU GNYIS TE, RNAM PAR SHES PA BSKYED CING 'PHEL BAR
BYED PAS NA SKYE MCHED DO, ,GZUNG 'DZIN NI PHYI'I GZUGS LA SOGS
PA'I SKYE MCHED DRUG DANG, NANG GI MIG LA SOGS PA SKYE

MCHED DRUG LA SEMS TZAM PAS KUN DU BRTAG PA'I MING STE, DBANG POS
SPYOD YUL DU GZUNG BA'I PHYIR DANG, DBANG PO 'DZIN MKHAN YIN PA'I
PHYIR RO, ,DE RNAMS DON DAM PAR RDZAS SU MED PAR SPANGS TE, 'OG
NAS KYANG 'BYUNG BA'I, GZUGS NI DBU BA 'DRA ZHES

@119A *, ,BRJOD; ,CES BYA BA LA SOGS PAS 'GREL TO, ,SEMS TZAM
PA'I LTA BA SUN DBYUNG BA NI CHOS BDAG MED PA MNYAM PA NYID CES
BYA STE, DE LA CHOS NI MDOR NA PHUNG PO LNGA STE, SPYI DANG RANG
GI MTSAN NYID 'DZIN PAS NA LUNG LAS KYANG, MTSAN NYID 'DZIN

PAS NA CHOS ZHES BYA ZHE'O, ,BDAG MED CES BYA BA NI SPRUL GYI
PAGS PA BRJE BA LTAR LUS KYI PHUNG PO'I NANG NA, PHUNG PO SNGA MA
'DOR ZHING, PHYI MA LEN PA BRTAG PA'I NGO BO DANG NGA YIR 'DZIN
PA'I GZHI, BDAG CES BYA BAR MU STEGS PAS BRTAGS PA'O, ,DE DANG

'DRA BAR SANGS RGYAS PA'I CHOS DANG, MU STEGS PA'I CHOS BDAG BSAL
NAS RNAM PAR RIG PA TZAM DU GZHAG PA'O, ,DE JI LTAR PHUNG PO DANG
BDAG MED PA DE BZHIN DU RNAM PAR RIG PA YANG MED PAR 'DRA BAS NA
CHOS BDAG MED PA MNYAM PA NYID CES BYA STE, 'OG NAS,

SEMS TZAM 'DI YIS SNA TSOGS SU, ,ZHES BYA BA LA SOGS PAS 'GREL
TO, ,DE LTAR DNGOS PO LA SOGS PAR LTA BA BSAL NAS, DBU MA'I DON
CHER GZHAG PA NI, ,RANG SEMS GDOD NAS MA SKYES PA, ,ZHES PA STE
DON DAM PAR RANG GI SEMS TZAM YANG MI SKYE STE YOD MED

DBUS LAS 'DAS PA'I PHYIR RO, ,'DI LTAR MU STEGS PA'I DBANG PHYUG
LA SOGS PAS BYAS PA LTA BU MA YIN PA, GDOD NAS MA SKYES PA SEMS
DANG PO NAS YOD ZIN PA CIG [*ZHIG] YIN NA NI SKYE MI DGOS LA DNGOS PO MED
NA MED PA JI LTAR SKYE BA MI SBYOR BA'O, ,DE LTAR YOD

PA DANG MED PA'I MTHA' MED MA THAG TU DBU MAR SKYE BA MI DMIGS
SO, ,'O NA JI LTA BU ZHIG GI NGO BO NYID YIN ZHE NA, STONG PA
NYID KYI RANG BZHIN TE, DNGOS PO MED PA NAM MKHA' LTA BU'O, ,'DI
LTA STE, NAM MKHA' NAM MKHA' ZHES THA SNYAD LA YOD KYANG, DPYAD
NA STONG PA YIN

PA'I PHYIR RO, ,DE LTAR YANG SHES RAB KYI PHA ROL TU PHYIN PA
LAS, RNAL 'BYOR NAM MKHA' BSGOM PA NI, ,JI SKAD DU GSUNGS PA'I
SHES RAB KYI PHA ROL TU PHYIN PO BSGOM PA ZHES GSUNGS SO, ,DON
DAM PAR BYANG CHUB KYI SEMS BSGOM PAR DAM BCA' BA BSTAN PAR BYA
BA NI,

@119B JI LTAR SANGS RGYAS BCOM LDAN 'DAS ZHES BYA BA LA SOGS PA
STE DE LA JI LTAR ZHES BYA BA NI DPE 'DREN PA'O, ,SANGS RGYAS
BCOM LDAN 'DAS NI RNAM PAR SNANG MDZAD LA SOGS PA STE, SANGS
RGYAS KYANG YIN LA BCOM LDAN 'DAS KYANG YIN PAS SO, ,DE LA SANGS
RGYAS

NI SKYES BU SAD PA LTAR MA RIG PA'I GNYID SAD NAS PADMA KHA BYE
BA LTAR CHOS RNAMS KHONG DU CHUD PAS THUGS RGYAS PA'O, ,BCOM LDAN
'DAS ZHES BYA BA NI NYAN THOS KYI THEG PA LAS BDUD BZHI BCOM PA
STE, 'DI LTAR MA RIG PA'I ZAG PA ZAD NAS NYON MONGS PA'I BDUD
BCOM PA

STE; NYON MONGS PA KUN NI MA RIG PA LAS 'BYUNG BA'I PHYIR RO,
,SRID PA'I ZAG PA ZAD PAS 'CHI BDAG GI BDUD BCOM PA STE 'DU BYED
KYI SDUG BSNGAL SPANGS PAS CHAGS PA DANG BRAL BA'I PHYIR RO, ,LTA
BA'I ZAG PA ZAD PAS PHUNG PO'I BDUD BCOM PA STE NYE BAR LEN PA'I
PHUNG

PO NI 'JIG TSOGS SU LTA BA YIN PA'I PHYIR RO, ,'DOD PA'I ZAG PA
ZAD PAS LHA'I BU'I BDUD BCOM STE PHYIN CI LOG PA'I 'DOD CHAGS
SPANGS PA'I PHYIR RO, ,DE LTAR BDUD BZHI BCOM NAS ZAD PA DANG MI
SKYE BSHES PA'I YE SHES DANG LDAN PA'O, ,YANG NA BYANG CHUB SEMS
DPA'I

THEG PA LA DBUL PO DANG, NGAN SONG DANG, GZUGS MI SDUG PA DANG,
GRAGS PA MED PA DANG, DPAL MED PA DANG, MA RIG PA RNAMS PHA ROL
TU PHYIN PA DRUG GIS RIM PA BZHIN DU BCOM STE, 'BRAS BU DBANG
PHYUG DANG, RAB MCHOG DANG, GZUGS BZANG DANG, GRAGS

PA DANG; DPAL DANG, YE SHES DANG LDAN PA'O, ,YANG NA DE BZHIN
GSHEGS PA'I THEG PA'I SEMS TZAM LA DE BZHIN NYID DANG STOBS BCU
MNGON DU GYUR PAS KUN GZHI DANG, SHES BYA'I SGRIB PA BCOM STE ME
LONG LTA BU'I YE SHES DANG LDAN PA DANG, YANG DAG PA'I MTHA'

MI 'JIGS PA BZHI MNGON DU GYUR PAS NYON MONGS PA CAN GYI YID
DANG, NYON MONGS PA'I SGRIB PA BCOM STE MNYAM PA NYID KYI YE SHES
DANG LDAN PA DANG, MTSAN MA MED PAR SO SO YANG DAG PAR RIG PA
MNGON DU GYUR PAS RNAM PAR RTOG PA'I RNAM PAR SHES PA DANG, LAS

@120A *, ,KYI SGRIB PA BCOM STE SO SOR KUN DU RTOG PA'I YE SHES
DANG LDAN PA DANG, DON DAM PA DANG SNYING RJE CHEN PO MNGON SUM
DU GYUR PAS 'JUG PA'I RNAM PAR SHES PA DANG, SKYE BA'I SGRIB PA
BCOM STE BYA BA NAN TAN GYI YE SHES DANG LDAN PA'O, ,DE BZHI NI
ZAD PA'I YE SHES TE

DE KHO NA'I PHYIR SKYES PA NI MI SKYE BA SHES PA'I YE SHES KYI
NGO BO CHOS KYI DBYINGS KYI YE SHES SO, ,DE BZHIN GSHEGS PA'I
THEG PA DBU MA NI GNYIS SU MED PA'I YE SHES KYIS SHES BYA'I SGRIB
PA LA SOGS PA THAMS CAD BCOM STE, RNAM PAR MI RTOG PA'I YE SHES
DANG LDAN PAS NA

BCOM LDAN 'DAS SO, ,DE YANG MU BZHI STE, MU DANG PO SANGS RGYAS
YIN LA BCOM LDAN 'DAS MA YIN PA NI NYAN THOS DANG RANG SANGS
RGYAS TE, SBYIN PA LA SOGS PA DRUG MI SPYOD PAS LEGS PA DRUG DANG
MI LDAN PA'O, ,MU GNYIS PA BCOM LDAN 'DAS YIN LA SANGS RGYAS

MA YIN PA NI SA BCU'I BYANG CHUB SEMS DPA' RNAMS TE, THUGS RJE'I
DBANG GIS 'KHOR BAM SPANGS PA'I PHYIR RO, ,MU GSUM PA GNYIS KA
YIN PA NI DE BZHIN GSHEGS PA STE PHA ROL TU PHYIN PA MTHAR PHYIN
NAS MI GNAS PA'I MYA NGAN LAS 'DAS PA LA ZHUGS PA'I

PHYIR RO; ,MU BZHI PA GNYIS KA MA YIN PA NI SO SO'I SKYE BO RNAMS
SO, ,DE LTA BAS NA SANGS RGYAS DANG BCOM LDAN 'DAS GNYIS KYI TSIG
GNYIS GCIG TU BYAS PA'I SGRA LAS DE BZHIN GSHEGS PA LA SHES PAR
BYA'O, ,BYANG CHUB SEMS DPA' CHEN PO ZHES BYA BA NI BYANG

CHUB SEMS DPA' YANG YIN LA SEMS DPA' CHEN PO YANG YIN PAS SEMS
DPA'I SGRA GCIG MI MNGON PAR BYAS NAS BYANG CHUB SEMS DPA' CHEN
PO ZHES BYA BAR 'DOD DO, ,DE LA BYANG CHUB NI RNAM PA THAMS CAD
MKHYEN PA'I YE SHES SO, ,DE BSGOM PA'I

SEMS BRTAN PAS SEMS DPA' STE, MU STEGS PA LAS KHYAD PAR DU YE
SHES KYI TSOGS BSAGS PA'I PHYIR RO, ,CHEN PO NI MTHA' YAS PA'I
SEMS CAN GYI DON CHEN PO BYED PA STE, NYAN THOS LAS KHYAD PAR DU
BSOD NAMS KYI TSOGS BSAGS PA'I PHYIR RO,,

@120B YANG NA YUM LAS CHE BA BDUN DANG LDAN PAS KYANG STE, SEMS
CAN CHEN PO'I NANG NAS MCHOG TU GYUR PA DANG, SEMS CAN GYI KHAMS
CHEN PO'I LOG PA'I LTA BA GCOD PA DANG, SBYIN PA DANG, BLO DANG,
MTHU CHE BA DANG, THEG PA CHEN PO LA GNAS PA DANG, GO CHA CHEN PO
BGOS

NAS KYANG BDUD 'JOMS PAR BYED PA'O, ,DE YANG MU BZHI STE BYANG
CHUB SEMS DPA' MIN LA, SEMS DPA' CHEN PO MA NI NYAN THOS DANG
RANG SANGS RGYAS TE SEMS CAN GYI DON MI BYED PA'I PHYIR RO, ,CHEN
PO YIN LA BYANG CHUB SEMS DPA' MA YIN PA NI PHYI ROL PA'I

STON PA LHA CHEN PO RNAMS TE NYON MONGS PA MA SPANGS PA'I PHYIR
RO, ,GNYIS KA YIN PA DANG MA YIN PA NI SNGA MA YIN NO, ,DE LTAR
NA BYANG CHUB SEMS DPA' CHEN PO NI SA BCU PA RNAMS LA BYA'O, ,DE
DAG GIS ZHES PA NI SANGS RGYAS BCOM LDAN 'DAS DANG BYANG CHUB
SEMS DPA'

CHEN PO LA MTSON PA'O, ,BYANG CHUB NI DAM TSIG CHEN PO RDO RJE
LTA BU'I DE KHO NA NYID MNGON PAR RDZOGS PA'I BYANG CHUB STE ZAD
PA DANG MI SKYE BA'I RANG BZHIN YE SHES LNGA'I NGO BO YIN PA'I
PHYIR 'DI LTA STE, ZAD PA'I YE SHES KYI MTSAN NYID ME LONG LTA
BU'I YE SHES LA SOGS

PA BZHIS NI BYANG LA MI SKYE BA'I YE SHES KYI MTSAN NYID CHOS KYI
DBYINGS KYI YE SHES KYIS CHUB PA RDZOGS PAR BYAS PA'O, ,YANG NA
CHOS THAMS CAD PHYIN CI MA LOG PAR BSLAB PAR RTOG PA NI BYANG
CHUB STE THAMS CAD MTSAN NYID DO, ,DE NYID CHEN PO STE 'OG MA
GNYIS DANG YANG DAG

PAR RDZOGS PA'I BYANG CHUB LAS PHYE BA'I PHYIR RO, ,DE LA SEMS
BSKYED PA NI BSGOM PA'I STOBS KYIS SEMS GNYIS SU MED PAR MNGON DU
BYAS PA'O, ,DE LTAR ZHES BYA BA NI DON GYI MGO 'DREN PA'O, ,BDAG
GIS ZHES BYA BA NI SNGAGS KYI SGOR ZHUGS PA'I

RNAL 'BYOR PA'O, ,KYANG GI SGRAS NI SANGS RGYAS BCOM LDAN 'DAS
DANG, BYANG CHUB SEMS DPA' GCIG PUR MA ZAD DE ZHES BYA BA'I THA
TSIG GO, ,DUS NI PHUNG PO LNGA'I NGO BO STE SKAD CIG LA 'JIG CING
MI RTAG PA'I PHYIR RO, ,'DI ZHES BYA BA NI MNGON DU MTSON PA'O,,

@121A *, ,BZUNG NAS ZHES PA NI DANG DU LAN PA'O, ,MDOR BSDU NA
DUS 'DI NAS BZUNG NAS ZHES PA NI DE BZHIN GSHEGS PA DANG SLOB
DPON GYI SPYAN SNGAR DAM BCAS PA'I DUS LA SHES PAR BYA'O, ,JI
SNYED CES BYA BA NI MTHA' YAS PA'I DUS LA SNYEGS PA'I SGRA'O,,

BYANG CHUB NI BSHAD PA NYID DO, ,DE'I SNYING PO NI BYANG CHUB
SNYING PO STE RANG BZHIN GYI DON 'DOD PA BSGRUB PA'I PHYIR RO,
,LA ZHES PA NI RTEN GNAS BRTAN PA'O, ,GNAS PA NI MNGON DU GYUR
PA'O, ,RAB TU ZHES PA NI DUS MTHAR PHYIN PA'I TSAD BSTAN PA'O,
,LHAG MA NI BSHAD

ZIN TO; ,DA NI KUN RDZOB BYANG CHUB SEMS KYIS SEMS CAN MA BSGRAL
BA RNAMS BDAG GIS BSGRAL LO ZHES BYA BA LA SOGS PA BCOM LDAN 'DAS
KYIS RGYUD LAS SIL BU BSTAN PA LAS, 'DIR MU GCIG TU BYAS PA LAS
RE ZHIG NGAN SONG GSUM BSGRAL BA'I DON NI

MA BSGRAL BA'I SEMS CAN RNAMS ZHES TE, MA BSGRAL BA YANG YIN LA
SEMS CAN YANG YIN PAS NA MA BSGRAL BA'I SEMS CAN TE NGAN SONG
GSUM MO, ,DE LA MA BSGRAL BA NI SDUG BSNGAL GYIS GZIR BAS DGE
BA'I SEMS KYI DRAN PA NYAMS TE NGAN SONG GSUM LAS MI THAR PA'I

PHYIR RO; ,SDUG BSNGAL GYI SDUG BSNGAL NI 'DI LTA STE, TSA GRANG
DANG BKRES SKOM LA SOGS PA'O, ,KUN GZHI DANG LDAN PA STE DGE MI
DGE'I LAS SEMS KYIS SDUD PAS NA SEMS CAN TE LANG KAR GSHEGS PA
LAS, ,LAS NI SEMS KYIS SDUD PAR BYED, ,YID KYIS KYANG

NI RNAM PAR RTOG ,LAS NI MTHONG BAR RTOGS PA YIN, ,ZHES GSUNGS
SO, ,DE RNAMS LHA DANG MI THOB PAR BYED PAS NA BSGRAL BA STE, CHO
'PHRUL CHEN PO'I MTHUS SDUG BSNGAL BCOM NAS DGE BA'I SEMS BSKYED
PAR BYA STE, DPER NA 'PHAGS PA SPYAN RAS GZIGS KYI

DBANG PHYUG TSA BA'I DMYAL BAR GSHEGS NAS DMYAL BA'I SA GZHI
MTSOR BSGYUR BA LA SOGS PA LTA BU STE 'DIR SMRAS PA, THUGS RJE
CHE LDAN DMYAL BAR CHED DU GSHEGS, ,SA GZHI MTSOR BSGYUR PADMA
RNAMS KYANG SKYES, ,TSA BA RNAMS NI SDUG BSNGAL NYID BRAL TE, ,

@121B DGE BA'I SEMS KYIS BRAN PA SKYED PAR MDZAD, ,DE BZHIN KHAB
KYI MCHU CAN LA SOGS PA'I, ,KHA LA PHYAG GIS BDUD RTZI'I RGYUN
PHAB NAS, ,BKRES SKOM BCOM NAS DGE BA'I SEMS LA BKOD, ,BUNG BA LA
SOGS GZUGS KYIS SKAL MNYAM DU, ,DKON MCHOG MTSAN

BRJOD DGE BA THOB PAR MDZAD, ,CES ZA MA TOG GI MDO LAS BSTAN PA
BZHIN NO, ,DON ZHES BYA BA NI SEMS BSKYED PA'I DGOS PA'O, ,LHA
DANG MI'I DON NI MA GROL BA'I ZHES BYA BA LA SOGS PA STE, 'DOD
CHAGS LA SOGS PAS BCINGS PA'I PHYIR RO, ,DE DAG

LA MA CHAGS PA DANG BYAMS PA DANG YANG DAG PA'I LTA BA BSKYED NAS
'KHOR BA LAS THAR BAR BYAS PA NI SGROL BA STE THAR PA'I CHA LA
BSKYED PA'O, ,NYAN THOS LA SOGS PA DBUGS DBYUNG BA'I DON NI DBUGS
MA PHYUNG BA'O ZHES PA STE, SEMS DANG SEMS LAS

BYUNG BA'I CHOS BKAG NAS SHING TU STONG PA LA GNAS PA'I PHYIR RO,
,DE DAG LA THEG PA CHEN PO'I DON BSTAN NAS TE, 'KHOR BA'I 'JIGS
PA BSAL BA NI DBUGS DBYUNG BA STE GZHAN DON LA BTZUD PA'O, ,BYANG
CHUB SEMS DPA' MYA NGAN LAS 'DA' BA NI YONGS

SU ZHES BYA BA LA SOGS PA STE THUGS RJE'I DBANG GIS 'KHOR BA LA
GNAS PA'I PHYIR RO, ,DE DAG LA MI DMIGS PA'I SNYING RJE CHEN PO
BSTAN PAS YONGS SU MYA NGAN LAS 'DA' BA STE, YONGS SU MA LUS PA'I
GO 'PHANG MI GNAS PA'I MYA NGAN LAS 'DAS PA'O,,

KUN RDZOB BYANG CHUB KYI SEMS BSKYED PAR BYA BA'I THABS BSTAN PA
NI DE LTAR ZHES BYA BA GNAS TE, DE LTAR ZHES BYA BA'I TSIG GIS
'DAS MA THAG PA MTSON PA'O, ,KUN RDZOB KYI CHOS THAMS CAD RANG
BZHIN MED PA LAS, 'JIG RTEN PA'I THA SNYAD KUN LA TSIG DANG YI GE

BSTAN PA'I SGO NAS 'JUG PA DE'I CHA NI KUN RDZOB KYI RNAM PA ZHES
BYA BA STE BYE BRAG TU 'BYED DO, ,DE SMON PA BYANG CHUB KYI NGO
BO BSKYED NAS ZHES BYA BA LA, ,DE LA SMON PA NI DON DU GNYER BA'I
NGO BO STE GZHAN GYI DON DU BDAG SANGS RGYAS PAR 'DOD PA'I PHYIR
RO, ,SMON PA DES BSKYED

@122A *, ,PA'I BYANG CHUB KYI SEMS SHES TE MI DMIGS PA'I SNYING
RJE CHEN PO'O, ,DE'I RANG BZHIN NI NGO BO STE SNYING RJE CHEN
PO'O, ,RANG GI MTSAN NYID CES BYA BA'I DON TO, ,DE SMON PA'I SGO
NAS RKYEN BZHIS 'DUS BYAS PA NI BSKYED PA STE YID LA MNGON DU
BYAS PA'O, ,DON DAM PA BYANG

CHUB KYI SEMS BSGOM PA'I SGO NAS BSKYED PA'I THABS BSTAN PA NI
DON DAM PA NI ZHES BYA BA NAS TE, DE LA DON DAM PA NI 'JIG RTEN
LAS 'DAS PA'I YE SHES DAM PAS DMIGS PA'I SDUG BSNGAL THAMS CAD
MED PA MYA NGAN LAS 'DAS PA STE 'PHAGS PA'I YE SHES KYI SPYOD YUL
LO, ,

DE'I PHYIR BYANG CHUB TU SEMS BSKYED PAR BYA'O ZHES PA DANG 'BREL
TO, ,DE JI LTAR BSKYED PAR BYA ZHE NA, DE NI BSGOM PA'I STOBS
KYIS TE, DE LA BSGOM PA CHOS NYID LA MNYAM PAR GZHAG PA'I YON TAN
SEMS LA CHAGS PAR BYED PA'O, ,DE'I NUS PA'I KHYAD PAR,

NI STOBS TE YE SHES KYI STOBS SO, ,BYANG CHUB KYI SEMS DE GNYIS
GANG GIS BSKYED CE NA, DE BSTAN PA NI SNGAGS KYI SGO NAS ZHES BYA
BA LA SOGS PA STE, DE LA SNGAGS NI SHES SKYOB STE, ,RNAM PAR MI
RTOG PA'I YE SHES DANG SNYING RJE'I RANG BZHIN GSUNGS NAS BZLAS
PA'I

PHYIR RO; ,DE DANG PO NAS DANG DU LEN PA'I SEMS NI SNGAGS KYI SGO
NAS SPYAD PA SPYOD PA STE DE LA DANG PO 'JUG PA'I THEG PA NI
SGO'O, ,DAM TSIG GI SNGOM PA SRUNG ZHING ZLA BA'I DKYIL 'KHOR
DANG YIG 'BRU LA SOGS PA BSGOM PA'I MNGON PAR RTOGS PA'I RIM PA
NI SPYAD PA'O, ,

DE RTZE GCIG TU BSGOM PA NI SPYOD PA'O, ,SNGAGS KYI SGO NAS SPYAD
PA SPYOD PA YANG YIN LA, BYANG CHUB SEMS DPA' YANG YIN PAS NA,
SNGAGS KYI SGO NAS SPYAD PA SPYOD PA'I BYANG CHUB SEMS DPA' STE
RNAL 'BYOR PHO MO LA BYA'O, ,DE DAG GIS KYANG BYANG CHUB SEMS
BRTAN

PAR BYED PAS NA RGYU LA 'BRAS BU'I MING BTAGS PA'O, ,YANG NA
BSKAL PA BZANG PO'I BYANG CHUB SEMS DPA' RNAMS LA SHES PAR BYA'O,
,DA NI CHOS 'DI'I 'GREL PA RTZOM PA NI, DE NAS DE'I NGO BO NYID
BSHAD DO ZHES BYA BA LA SOGS PA STE DE NAS ZHES BYA BA NI RTZA
'GREL

@122B LA SOGS MJUG SBREL BA'I TSIG GO, ,YANG NA BKRA SHIS KYI
TSIG STE YI GE THAMS CAD KYI MCHOG AA YIN PA'I PHYIR, ,AA NI YIS
'BRU KUN GYI MCHOG ,CES 'BYUNG BA'O, ,DE'I ZHES BYA BA NI RTZA BA
LAS MTSON PA'O, ,NGO BO NYID NI RTZA BA'I RANG BZHIN NO, ,BSHAD
PA NI 'GREL PA'O,,

DE LA RE ZHIG RTOG PA MNGON DU BYED PA'I SEMS DAD PA BSKYED PA
DANG, RANG GI BYA BA 'DI LA BAR CHAD ZHI BAR GYUR NAS MTHAR PHYIN
PAR BYA BA DANG, RANG GI STON PA BCOM LDAN 'DAS KYI CHE BA'I YON
TAN BRJOD PAR 'DOD NAS, 'PHAGS PA KLU SGRUB KYIS PHYAG 'TSAL BA
GSUNGS PA NI

BYANG CHUB SEMS KYI ZHES BYA BA LA SOGS PA STE, DE LA BYANG CHUB
SEMS NI STONG PA CHEN PO RDO RJE LTA BU'I YE SHES TE, CHOS THAMS
CAD PHYIN CI MA LOG PAR LHAG PAR RTOGS PA'I PHYIR RO, ,DE'I RANG
BZHIN DU GYUR PA NI BYANG CHUB SEMS KYI BDAG NYID CES PA STE,
BDAG GI

SGRAS NI RANG BZHIN LA SHES PAR BYA BA'I BDAG NYID DU LTA PA NI
MA YIN NO, ,DE'I RNAM PAR SMIN PA DUS GSUM GYI DE BZHIN GSHEGS PA
THAMS CAD KYI RTEN MI GNAS PA'I MYA NGAN LAS 'DAS PA'I NGO BO NI
BYANG CHUB SEMS KYI BDAG NYID GZUGS ZHES TE, RDO RJE SEMS DPA'I

SKU PHYAG RGYA CHEN PO'O, ,DE NI YE SHES KYI TSOGS RANG GI DON
PHUN SUM TSOGS PA'I SGO NAS BSTOD PA'O, ,YANG DPAL LDAN DE LHA'I
RIGS PHUN SUM TSOGS PA DANG LDAN PA'I PHYIR RO, ,YANG NA RDO RJE
SEMS DPA'I SKU PHYAG RGYA CHEN PO DANG LDAN PAS NA DPAL LDAN NO,
,DE NI

BSOD NAMS KYI TSOGS GZHAN GYI DON PHUN SUM TSOGS PA'I SGO NAS
BSTOD PA'O, ,RDO RJE NI YE SHES LNGA DANG RIGS LNGA'I RANG BZHIN
STONG PA NYID KYI BDAG NYID DO, ,DES PHYIN CI LOG GI NYON MONGS
PA BCOM PAS NA MTSON CHA'O, ,DE YE SHES KYI RTAGS SU PHYAG NA
LDAN PAS

CAN ZHES BYA'O, ,DE NI PHYAG MTSAN GYI SGO NAS BSTONG PA'O, ,BTUD
PA NI LUS LA SOGS PAS PHYAG 'TSAL BA'O, ,DE LA RANG DANG GZHAN
GYI DON PHUN SUM TSOGS PA'I SKYO NAS BSTOD PA'O, ,YAN LAG LNGAS
SA LA RIG PAR THAL MO SBYAR BA DANG, SEMS LA MDUN DU BYAS

@123A *, ,PA'I TSUL GYIS SO, ,DA NI DBU ZHABS KYI DON DU GSUNGS
TE, BYANG CHUB KYI SEMS BSGOM PA SRID PA 'JOMS ZHES TE BYANG CHUB
SEMS BSGOM PA NI BSHAD ZIN TO, ,DE CI 'DRA ZHE NA SRID PA 'JOMS
PA STE, DE LA SRID PA NI NYE BAR LEN GYI PHUNG PO LNGA'I RANG
BZHIN

'DOD PA DANG, GZUGS DANG GZUGS MED PA'I SRID PA STE 'BYUNG ZHING
'GYUR BA'I PHYIR RO, ,DE RANG BZHIN GYI SGYU MA DANG 'DRA BAR
SHES PA'I SRID PA 'JOMS PA STE CHOS THAMS CAD PHYIN CI MA LOG PAR
RTOGS PA'O, ,BSHAD PAR DAM BCA' BA NI BDAG GIS BSHAD CES

GSUNGS TE, 'PHAGS PA KLU SGRUB BDAG GIS TSIG GI GNAS LNGA DANG
LDAN PAR 'GREL PA'O, ,DE GANG ZHE NA, NGES PA'I TSIG DANG, DE'I
RGYU DANG, DPE DANG, NYE BAR 'GRO BA DANG, NGES PAR 'GRO BA'O,
,DON DAM BYANG CHUB KYI SEMS CHER GZHAG PA'I DON NI, BDAG

DANG PHUNG PO ZHES PA NA SA TE [*STE], BDAG DANG PHUNG PO NI SNGA MA
BZHIN NO, ,SOGS PA ZHES PA NI GNYIS KA LA MTSON PA YIN TE, BDAG
LA SOGS PA NI SEMS CAN LA SOGS PA BCO LNGA'O, ,PHUNG PO LA SOGS
PA DANG, SANGS RGYAS RNAMS KYI ZHES BYA BA LA SOGS PA STE,

'JIG RTEN GYI RDUL PHRA RAB JI SNYED DANG MNYAM PA RDO RJE THEG
PA'I SGO NAS MNGON PAR RDZOGS PAR SANGS RGYAS PA'I DUS GSUM GYI
DE BZHIN GSHEGS PA RNAMS TE, SNGA MA LTAR SANG PA DANG RGYAS PA'I
PHYIR RO, ,DE YANG MU GSUM STE DANG PO YANG DAG PAR RDZOGS PA'I

SANGS RGYAS YIN LA BLA NA MED PA MA YIN PA NI THEG PA CHEN PO MDO
SDE'I SGO NAS SANGS RGYAS TE RDO RJE'I THEG PA BLA NA YOD PA'I
PHYIR RO, ,GNYIS PA GNYIS KA YIN PA NI SANGS SNGAGS RDO RJE THEG
PA'I SANGS RGYAS TE MTHAR THUG PA'I PHYIR RO, ,MU GSUM PA GNYIS
KA MA YIN

PHA NI THEG PA CHUNG DU'I SANGS RGYAS TE THEG PA CHEN PO GANG NA
YOD PA'I PHYIR DANG SHES BYA'I SGRIB PA MA SPANGS PAS YANG DAG
PAR RDZOGS PA'I SANGS RGYAS MA YIN PA'I PHYIR RO, ,DE LTA BU'I
SANGS RGYAS RNAMS KYIS BYANG CHUB SEMS 'DOD CES 'BREL LO, ,DE'I
MTSAN NYID CI 'DRA ZHE

@123B NA STONG PA'I MTSAN NYID DE'I RANG BZHIN MED PA LA SPYI'I
MTSAN NYID CES BYA BA'I THA TSIG GO, ,RTAG TU ZHES PA NI RGYUN MI
'CHAD PA STE SKAD CIG MA LA SKYE ZHING 'JIG PA'I DUS GSUM MO,
,'DOD PA NI DON DAM PAR DBU MA'I MTSAN NYID KYI LTA BAR PHYE NAS
'DOD PA'O, ,BYANG CHUB SEMS DE JI

LTAR BSGOM ZHE NA, SNYING RJES BRLAN PA'I ZHES PA NAS TE, SNYING
RJE NI RNAM PAR 'TSE BA'I GNYEN PO STE ZHE SDANG MED PA'I NGO BO
SDUG BSNGAL DANG DE'I RGYU DANG BRAL BAR BYED PA'I MTSAN NYID DO,
,DE YANG DON GYI RNAM PA BRGYAD DANG LDAN PA'I SNYING RJE CHEN PO
STE, 'DI LTAR RANG BZHIN

DANG; RNAM PA DANG, DMIGS PA DANG, SA DANG, RIGS DANG, RNYED PA
DANG, SKYABS MED PA LA SKYABS SBYIN PA DANG, MI MNYAM PA DANG
MNYAM PA'O, ,DE LA RANG BZHIN NI DUS GSUM MED PA'I RANG BZHIN NO,
,RNAM PA NI SDUG BSNGAL GSUM PA SNYING RJE BA'O, ,DMIGS

PA NI GCIG NAS KHAMS GSUM GYI SEMS CAN LA SNYING RJE BA'O, ,SA NI
MI LCOGS PA MED PA DANG, BSAM GTAN KHYAD PAR CAN DANG, BSAM GTAN
BZHI PA LA SNYING RJE BA'I PHYIR RO, ,RIGS NI NYAN THOS DANG RANG
RGYAL BA DANG SO SO'I SKYE BO LA SNYING RJE PA'O, ,RNYED PA NI
'DOD

PA DANG SRID PA'I RTZE MO'I NYON MONGS PA DANG BRAL BA LAS THOB
PA'O, ,SKYABS SBYIN PA NI 'KHOR BA CHEN POS 'JIGS PA LA'O, ,MI
MNYAM PA DANG MNYAM PA NI GRANGS MED PA'I SEMS CAN THAMS CAD LA
SNYING RJE BA'I PHYIR RO, ,DES 'JAM PHAR GYUR PA NI SNYING RJES
BRLAN PA STE, KHONG

KHRO BA MED PA'I PHYIR RO, ,SNYING RJES BRLAN PA YANG DE NYID
SEMS KYANG DE NYID PAS SNYING RJES BRLAN PA'I SEMS TE, SEMS CAN
SDUG BSNGAL BA DANG DE'I RGYU DANG BRAL BAR BYED PA'I PHYIR SHES
RAB KYI BAG CHAGS SO, ,KYIS ZHES BYA BA NI BSGOM PA'O, ,NI'I SGRA
NI NGES PA'I

DON BSTAN PA'O, ,NAN TAN NI PHYIN CI MA LOG PAR BSGOM PA LA BRTAN
PA'O, ,BSGOM PAR BYA ZHES PA NI BYANG CHUB SEMS LA MNYAM PAR
GZHAG PA'I YON TAN SEMS LA GOMS PAR BYED PA'O, ,BYANG CHUB KYI
SEMS DE DUS GSUM GYI SANGS RGYAS KYIS BSGOMS

@124A *, ,ZHES SO; ,BSTAN PA NI SANGS RGYAS SNYING RJE'I ZHES BYA
BA LA SOGS PA'O, ,NGA NI SNGAR DNGOS PO THAMS CAD DANG BRAL BA
ZHES BYA BA DE 'GREL PA NI MU STEGS RNAMS KYI ZHES BYA BA NAS TE,
MU STEGS PA NI BYE BRAG PA LA SOGS PA'O, ,DE DAG GIS MED PA'I

PHYIN CI LOG PAR SGRO 'DOGS PA NI BTAGS PA STE BDAG YOD DO ZHES
SMRA'O, ,GANG GI SGRA NI SPYIR BSTAN PA STE, BDAG DANG GANG ZAG
LA SOGS PA GANG YANG RUNG BA ZHES BYA BA'I THA TSIG GO, ,DE DANG
GANG DANG 'BREL PA DE'O, ,RIGS PA NI MNGON SUM LA SOGS PA'O, ,DE
YANG

MNGON SUM NI RTOG PA DANG BRAL ZHING MA 'KHRUL BA STE DBANG PO LA
SOGS PA'O, ,RJES SU DPAG PA NI TSUL GSUM LA SOGS PAS DPYAD PA STE
RANG GI DON LA SOGS PA'O, ,BRTAG PA NI DPYAD PA'O, ,RIG PAS DPYAD
NA 'DIR 'GYUR TE, PHUNG PO KUN GYI NANG NA NI, ,BDAG PO

'GA' YANG MI RNYED DO, ,SNOD LA RDZAS GZHAG PA LTAR RAM DE DAD
THA MI DAD PA'I BDAG KYANG MED DO ZHES BSTAN PA'O, ,DE NYID RTAG
PA DAD NI PHUNG PO YOD PA STE MI RTAG RKYEN GYI DBANG DU 'GYUR
BA'I PHYIR RO, ,DE DANG 'DRA BA'I BDAG GZUGS MIN, ,PHUNG PO LTAR
MI RTAG PA

BDAG GI NGO BO MA YIN TE, LUS KYI PHUNG PO BRJE BAL GCIG LA GCIG
ZHUGS NAS RGYUN MI 'CHAD PAR RTAG PAR BDAG CES MU STEGS PA 'DOD
DO, ,DE LTA BAS NA PHUNG PO GANG YIN NA BDAG YIN ZHES THA MI DAD
PAR GRUB PA MA YIN NO, ,'O NA SNOD DU GZHAG PA'I RDZAS LTAR GRUB
PO ZHE NA,

RTEN DANG BRTEN PA'I TSUL GYIS KYANG, ,RTAG DANG MI RTAG 'GA'
YANG MED, ,RTEN NI SNOD LTA BU STE PHUNG PO'O, ,BRTEN PA NI RDZAS
LTA BU STE BDAG GO, ,DE LTA BU'I TSUL GYIS KYANG RTAG PA DANG NI
MI RTAG PA MED DE BDE BA DANG, SDUG BSNGAL LHAN CIG TU MI GNAS PA
LTAR RTAG PA NI MI

RTAG PA DANG LHAN CIG TU MI GNAS PA'I PHYIR BDAG CES BYA BA MED
DO, ,DE LTAR BDAG MA GRUB NA GANG ZAG LA SOGS PA MI 'GRUB PAS NA,
BDAG CES BYA BA DE MED PAS ZHES BYA BA LA SOGS PA STE, DE LA BYED
PA NI BYED PA PO DANG BYED DU 'JUG PA PO LA SOGS PA'O, ,CI'I

@124B PHYIR ZHE NA, CHOS CAN YOD NA ZHES BYA BA LA SOGS PA STE,
BDAG CHOS CAN BYED MKHAN GRUB NA BYED PA PO DANG, BYED DU 'JUG PA
PO LA SOGS PA'I CHOS YOD DU CHUG NA PA DAG MED PA LA SOGS PA'I
CHOS YOD PAR GA LA 'GYUR TE MI 'GYUR RO, ,DE LA CHOS CAN NI BDAG
STE

BDAG PO'I MTSAN NYID 'DZIN PA'I PHYIR RO, ,CHOS RNAMS ZHES BYA BA
LA SOGS PA NI BDAG GIR 'DZIN PA'I CHOS RNAMS SO, ,'JIG RTEN NI
'KHOR BA STE SKYE ZHING 'JIG PAS MI RTAG PA'O, ,BSAM PA 'JUG PA'I
CHOS CAN YON NA YOD PA LA CHOS YOD NA CHOS CAN YOD CES

NGES BAR RTOG PA'O, ,DE LTAR BDAG SUN PHYUNG NAS BRTAG BA SUN
'BYIN PA NI RIM GYIS ZHES BYA BA NAS DE LA RIM NI SNGA PHYI'O,
,CIG CAR NI DUS GCIG TU'O, ,CI PHYIR RTAG DON BYAS PA MED, ,RTAG
PA NI RANG BZHIN DANG DBANG PHYUG LA SOGS PA STE, GNAS SKABS SU
CHOS

GZHAN DANG GZHAN DU GYUR NA YANG RDZAS DE BZHIN DU GNAS PAR 'DOD
PA'I PHYIR RO, ,DES BSKYED PAR BYA BA'I 'BRAS BU NI DON TE PHYI'I
DNGOS PO'O, ,DE YANG RIG PAS BRTAGS NA BRTAG PA'I DON MED DE RGYU
RKYEN LA RAG LAS PA'I PHYIR RO, ,CIG CAR YANG MI 'GRUB STE, SNGA

PHYIR 'JIG RTEN THA DAD NAS 'BYUNG BA'I PHYIR RO, ,DE BAS NA PHYI
DANG ZHES BYA BA LA SOGS PA STE PHYI NI BDAG GIR 'DZIN PA BUM PA
LA SOGS PA'O, ,NANG NI BDAG LA SOGS PA'O, ,GAL TE RGYU RKYEN LA
BSDAD PA YIN NO ZHE NA, GAL TE NUS NA ZHES BYA BA LA SOGS PA STE
DE

LA GAL TE NI BRGYA LAM NA'O, ,NUS PA NI MTHU'I KHYAD PAR RO, ,CI
STE NI DRI BA'O, ,LTOS PA NI BSDAD PA'O, ,DE'I ZHES PA NI BRTAG
PA'O, ,DNGOS PO KUN NI 'JIG RTEN GYI KHAMS SO, ,DUS GCIG BSKYED
PA NI THA MI DAD PAR LHAN CIG BYAS PA'O, ,GAL TE ZHES BYA BA NI
RI MA PA GZHAN

BSNYAG PA'O, ,GZHAN LA LTOS PA YIN NA ZHES BYA BA NI RGYU RKYEN
LA BSNYAD PA'O, ,DE BAS NA, RTAG DANG NUS PA DANG LDAN MIN, ,ZHES
TE DUS GCIG TU BYAS PA MA YIN PA'I PHYIR DANG RGYU LA LTOS PA'I
PHYIR RO, ,DE LTA BAS NA GAL TE DNGOS PO BRTAGS PA NYID MED DE,
,RIG PAS

@125A *, ,BRTAG NA DNGOS PO THAMS CAD MI RTAG PAR 'GYUR BA'O, ,MI
RTAG PA DE MA THAG PA DNGOS PO SKAD CIG LA SKAD CIG MA RE RE LA
SKYE ZHING 'JIG PA'I PHYIR RO, ,DE LA RTAG TU ZHES BYA BA NI DUS
GSUM LA RGYU 'BRAS NYID DU RGYU BYAS PA'I RGYU DE MU STEGS PA'I
RTAG PA SHES PAR BYA

BA'O; ,DNGOS PO ZHES BYA BA NI BSHAD ZIN TO, ,SKAD CIG MA NI DUS
KYI MTHA' STE RTZAL PO CHE'I SE GOL GCIG LA DUS KYI CHA DRUG CU
RTZA LNGA 'GAG PA'I PHYIR RO, ,DE LTA BAS NA DNGOS PO MI RTAG
PA'I PHYIR BYED PA GANG GIS MI SLU'O ZHES TE, DE LA MI RTAG PA'I
SKAD CIG LA SKYE ZHING 'JIG PA

STE NGO BO ZIN MA THAG 'DAS PA'I PHYIR RO, ,BYED PA NI DBANG
PHYUG LA SOGS PA'O, ,GANG GIS SLU'O ZHES BYA BA NI BDEN PA DANG
LDAN PA'I LTA BA GANG GIS KYANG ZLOG PAR MI BYED DO ZHES BYA BA'I
THA TSIG GO, ,DE LTAR MU STEGS PA'I LTA BA BKAG NAS NYAN THOS KYI
LTA BA GTZO BOR GZHAG PA

GSUNGS PA NI, GZUGS DANG ZHES BYA BA LA SOGS PA STE, DE LA GZUGS
NI THOG PA DANG BCAS SHING REG TU YOD PA'I PHYIR RO, ,DE YANG BCU
GCIG STE DBANG PO LNGA DANG, YUL LNGA DANG RNAM PAR RIG BYED MA
YIN PA'I GZUGS SO, ,TSOR BA NI BDE BA DANG SDUG BSNGAL BA DANG
BTANG

SNYOMS TE, DE YANG MIG GI 'DUS TE REG PA LA SOGS PA BCO BRGYAD
DO, ,'DU SHES NI MTSAN MAR 'DZIN PA'I BDAG NYID DO, ,'DU BYED NI
PHUNG PO BZHI LAS GZHAN PA'I MTSAN NYID DO, ,LDAN PA MA YIN PA'I
GZUGS DANG SEMS DANG SEMS LAS BYUNG BA'I CHOS GRANGS

MED PAS SO, ,PHUNG PO LNGA CHAR 'DU BYED YIN PA LA, 'DI GCIG PU
LA 'DU BYED KYI PHUNG PO CI'I PHYIR GDAGS SHE NA, GZUGS DANG,
SEMS DANG SEMS GANG YANG MA YIN PA 'DU BYED PA TZAM LDAN PA MA
YIN PAR BCU BZHI'O, ,RNAM PAR SHES PA

NI SO SOR RNAM PAR RIG PA'I MTSAN NYID DE MIG GI RNAM PAR SHES PA
LA SOGS PA DUG DA NYID DO, ,DE RNAMS PHUNG PO LNGA ZHES TE BZHI
DANG DRUG SUN PHYUNG BA LHA SBYIN GYIS SMRAS PA LTAR PHUNG PO
DRUG MED PA'I PHYIR RO, ,GSUNG PA BA NI THEG PA CHUNG DU LAS DUS
GSUM DANG, GTAM

@125B BZHI DANG, NGES PAR 'BYUNG BA DANG BZHI DANG BCAS PA YANG
PHUNG PO LNGA ZHES PA BSTAN PA'I PHYIR RO, ,CI'I PHYIR BSTAN CE
NA NYAN THOS RNAMS LA PHAN 'DOGS PA STE, NYAN THOS NI DGRA BCOM
PA'I SANGS RGYAS TE STON PA LA NYAN CING THOS NAS NGES PAR 'BYED
PA'I CHA BZHI TSE GCIG

LA MNGON DU GRUB PA'I PHYIR RO, ,PHAN PA NI PHYIS LEGS PA'O, ,DA
NI, PHUNG PO KHAMS DANG SKYE MCHED DANG, ,GZUNG DANG 'DZIN PA
RNAM PAR SPANGS, ,ZHES PA'I 'GREL PA NI, 'JIG RTEN BDAG SOGS MED
PA LA, ,ZHES BYA BA LA SOGS PA GSUNGS TE, SOGS PA'I SGRAS NI

GANG ZAG LA SOGS PA BCO LNGA BSDU'O, ,DPYAD NA MA GRUB PA NI MED
PA'O, ,DE 'DRA BA'I PHUNG PO TZAM YANG GZHOM PAR BYA STE, THEG PA
CHEN PO LA PHUNG PO LNGA BKAG NAS KHAMS GSUM LA SOGS PA'I RANG
BZHIN RNAM PAR RIG PA TZAM DU GZHAG PA'O, ,PHUNG PO KHO NA BKAG

PAR MA ZAD KYI KHAMS DANG ZHES BYA BA LA SOGS PA DAG KYANG STE JI
LTAR GZHAN CE NA, ,GZUGS NI DBU BA 'DRA ZHES BYA BA LA SOGS PA
STE, RANG BZHIN GYI NYAM CHUNG BAS DBU BA STE REG TU MED PA'I
PHYIR RO, ,DE LTAR GZUGS KYANG NGO, ,BYANG MA THAG TU 'JIG PA NI
CHU

BUR TE TSOR BA YANG BDE BA BYUNG MA THAG TU SDUG BSNGAL 'BYUNG
BAS SO, ,SNANG BA YANG MED PAS SMIG RGYU STE, DE BZHIN DU 'DU
SHES KYANG KA BA ZHES BYA BA RTZA MO DANG, DBUS DANG, RTZA BAR
PHYE NA DE'I 'DU SHES MED PA'O, ,SNYING PO MED PAS CHU SHING STE,
,'DU BYED KYANG 'KHOR

BA'I CHOS SU PHYI ROL DU SNANG YANG SNYING PO MED DE RTEN CING
'BREL BAR 'BYUNG BA TZAM YIN PA'I PHYIR RO, ,GZHAN SLU BAS NA
SGYU MA STE, ,DE BZHIN DU RNAM PAR SHES PA YANG SHES PA DANG SHES
BYA MED PA LA SHES PA BZHIN SNANG BA'I PHYIR RO, ,DE LTAR PHUNG
PO ZHES BYA BA LA SOGS PA

BSTAN PA NI BSLAB PAR BYA BA'I CHOS SO, ,THAMS CAD DU ZHES PA NI
RNAM PA THA DAD PA MA LUS PA'O, ,BYANG CHUB SEMS DPA' NI SA BCU
PA RNAMS LA'O, ,LA ZHES BYA BA NI YUL LO, ,BSTAN PA NI RJES SU
SLOB PA'O, ,DE LTAR PHUNG PO LNGA'I RANG BZHIN MED PAR BSTAN TO
ZHES

@126A *, ,BYA BA YIN NO, ,DBU BA LA SOGS PA RNAMS GANG ZHE NA,
'BYUNG BA CHEN PO ZHES BYA BA LA SOGS PA GSUNGS TE SA LA SOGS PA
NI GZUGS CHE PHRA YOD DO COG GI 'BYUNG GNAS DANG GZUGS KUN LA
SPYI'I MTSAN NYID KYIS KHYAB PA'I PHYIR RO, ,DE BAS NA NAM MKHA'
NI

'BYUNG BA MA YIN TE KUN DU KHYAB PA'I PHYIR RO, ,DE RNAMS LAS
BYUNG BA'I CHOS NI 'BYUNG BA CHEN PO BZHI'I DNGOS GZHI'O, ,DE NI,
GZUGS KYI PHUNG POR RAB TU GSAL, ,ZHES BYA STE GSAL BA NI MNGON
DU GYUR PA'O, ,GZUGS MED NYID DU GZHAN RNAMS NI, ,ZHES PA NI MING

BZHI'I PHUNG PO'O, ,GZUGS LAS GZHAN GZUGS MED PA STE THOGS PA MED
CING GZUNG DU MED PA'I PHYIR RO, ,DE LTAR PHUNG PO LNGA'I NANG NA
GCIG NI GZUGS DANG BZHI NI GZUGS MA YIN PA SOM NYI MED PAR GSAL
BAR NI THE TSOM MED PA STE PHUNG PO BZHI NI SEMS DANG SEMS

LAS BYUNG BA'I CHOS YIN PA'I PHYIR RO, ,GZUGS DANG GZUGS MA YIN
PA'I MTSAN NYID LAS KHAMS LA SOGS PA YANG GZHAN MA YIN PA NI
KHAMS ZHES BRJOD PA ZHES BYA BA LA SOGS PA'O, ,'O NA DBU BA DANG
'DRA BA'I GZUGS NI RDZAS SU 'DOD PA MA YIN TE CI'I PHYIR ZHE NA,

GZUGS KYI MTHA' RDUL PHRA RAB RDZAS SU 'DOD DO ZHE NA, GZUGS DANG
GZUGS MED KYI RDUL PHRAN, ,ZHES PA LA SOGS PA STE, GZUGS KYI
MTHA' MA'I CHA NI RDUL PHRAN TE, THOGS PA MED CING MDUN RGYAB KYI
CHA MED PA'O, ,DE YANG GNYIS TE BSAGS PA'I RDUL PHRA RAB DANG

RDZAS KYI RDUL PHRA RAB PO, ,DANG PO NI BRGYAD DANG DGU DANG BCU
BSAGS PA'I PHYIR RO, ,DE LA BRGYAD BSAGS PA NI 'BYUNG BA CHEN PO
BZHI DANG, GZUGS DANG, DRI DANG, RO DANG, REG BYA RNAMS TE BRGYAD
PHAN TSUN BSAGS NAS 'BYUNG BA'I PHYIR RO, ,DGU BSAGS

BA NI SGRA STE GONG MA RNAMS DANG SGRA NYID BSAGS PA'I PHYIR RO,
,BCU BSAGS PA NI LUS LA SOGS PA'I DBANG PO STE, GONG MA DGU DANG
LUS LA SOGS PA NYID BSAGS NAS 'BYUNG BA'I PHYIR RO, ,RDZAS KYI
RDUL PHRA RAB NI GCIG BUR SNANG BA'O, ,RDZAS KYI RDUL PHRA RAB
DES MIG

@126B LA SOGS PA'I RNAM PAR SHES PA NI BSKYED MI NUS PAS, GZUGS
KYI RDUL PHRAN DBANG SHES MIN, ,RDUL PHRA RAB DE DBANG POS MI SOD
PA'I PHYIR RO, ,DE LA DBANG PO NI BAG BYED PA DANG RTEN MDZES PAR
BYED PA DANG, RANG RANG GI SPYOD YUL LA DBANG BYED PA DANG, RANG
RANG GI

RNAM PAR SHES PA BSKYED PAR BYA BA RNAMS LA DBANG BYED PA'I PHYIR
RO, ,DE'I SHES PA NI TSOGS DRUG GI RNAM PAR SHES PA'O, ,MIN ZHES
BYA BA NI BSKYED PA MA YIN NO ZHES BYA BA'O, ,DE'I GTAN TSIGS
GSUNGS PA NI, BSKYED PAS 'DAS PA MA YIN LA, ,ZHES BYA BA LA SOGS
PA

STE DBANG PO LNGA LAS 'DAS PA'I SPYOD YUL GYI RNAM PAR SHES PA
BSKYED PA'I DON MI NUS PA'I PHYIR RO, ,'O NA, GANG GIS BSKYED CE
NA, ,DE DAG 'DUS PA LAS SKYE STE RDUL PHRA RAB DE DAG BRGYAD LA
SOGS PA 'DUS PA BUM PA DANG, SNAM BU LA SOGS PA'I SPYOD YUL GYIS
MIG LA

SOGS PA'I RNAM SHES SKYED PAR BYED KYI GZHAN GYIS NI MA YIN NO
ZHES BYA BA'I DON TO, ,'DUS PA DE YANG 'DOD PA MIN, ,BUM SNAM LA
SOGS PA LTA BU RDUL PHRA RAB 'DUS PA'I SPYOD YUL NI DON DAM PA'I
RDZAS SU MI 'DOD PA STE CI'I PHYIR ZHE NA, 'JIG PA'I MTSAN NYID
KYI PHYIR RO, ,

DE BAS NA RDUL PHRA RAB KYIS NI RNAM PAR SHES PA MI BSKYED LA
'DUS PAS NI BSKYED NA YANG RDZAS DON DAM PA MA YIN PAS PHYI ROL
GYI RDZAS LA SPYOD YUL NI MED DO, ,PHYI ROL PA'I RDZAS SU YOD
PA'I RDUL PHRA RAB KYING BKAG PAR GSUNGS PA NI PHYOGS KYI CHA
ZHES BYA BA LA SOGS PA

STE DE LA PHYOGS KYI CHA NI PHYOGS KYI CHA BZHI DANG STENG 'OG
STE DRUG GO, ,DE LTAR THA DAD PA NI RAB PHYE BAS SHE'O, ,DE BAS
NA LTO RGYAB KYI CHA MED PAR 'DOD PA'I RDUL PHRA RAB LA YANG DBYE
BAR MNGON ZHES TE, RDZAS SU GNAS PA'I CHOS LA PHYOGS BZHI DANG
STENG 'OG KHAS BLANGS

DGOS SO, ,MNGON ZHES PA NI BUM PA LA SOGS PA'I GONG MA'I DON YIN
PAR GSAL ZHES PA'I DON TO, ,DE'I PHYIR, ZUR DANG ZUR CAN RTOG PA
GANG, ,DE NI RDUL PHRAN GA LA 'GYUR TE, DE LA ZUR NI PHYOGS CHA
DRUG GO, ,ZUR CAN NI RDUL PHRAN TE ZUR DANG LDAN PA'I PHYIR RO,,

@127A *, ,DE DAG TU NI RTOG PHA GANG, ,DE NI RDUL PHRAN GAL
'GYUR, ,ZHES TE BSAGS PA NI YAN LAG DANG LDAN PAR 'GYUR RO ZHES
BYA BA'I DON TO, ,'O NA GNAS KYI TSAD MA DANG, RIGS KYI TSAD MA
DANG, DUS KYI TSAD MA DANG DON BYED PA'I TSAD MA BZHI DANG 'GAL
LO ZHE NA,

PHYI'I DON RNAM PA GCIG DANG, YANG ZHES BYA BA LA SOGS PA STE DE
LA PHYI'I DON NI GZUGS LA SOGS PA DRUG STE ZHES BYA BA'I NGO BO
NYID KYI PHYIR RO, ,PHYI'I DON YANG DE RNAM PA GCIG KYANG DE NYID
PAS PHYI'I DON RNAM PA GCIG LA YANG ZHES PA STE, BDE BA'I RDZAS
GCIG LA ZHES

BYA BA'I THA TSIG GO, ,YANG ZHES BYA BA NI RNAM GRANGS GZHAN LA
BSNYAG PA'O, ,RNAM SHES BDE BAR RAB TU 'JUG ,CES PA NI BDE BDE LA
YANG 'PHAGS PA RNAMS KYIS SDUG BSNGAL DU DMIGS TE 'GYUR BA'I SDUG
BSNGAL GYI PHYIR RO, ,DE NYID NI BDE DANG ZHES BYA BA LA SOGS PA
STE

SIM PA DANG SIM PA MA YIN PA DE DAG BSKYED PAR 'GYUR BA NI BYED
PA'I GZUGS TE MDZES PA DANG MI MDZES PA'O, ,BDE BA DANG SDUG
BSNGAL DE NYID GZHAN DANG GZHAN DU 'GYUR ZHES TE BDE BA SDUG
BSNGAL BDE BAR 'GYUR BA'O, ,DE'I DPE GANG ZHE NA, DPER NA BUD MED
CES BYA

BA LA SOGS PA STE GCIG CES BYA BA NI GCIG KHO NA'I LUS TE, LANG
TSO DANG LDAN PA'I LUS TE LUS GCIG PU DE LA'O, ,DE LA KUN DU RGYU
NI MU STEGS PA MI GTZANG BA BSGOM PA'O, ,LHAG MA NI GO SLA'O, ,DE
BAS NA RIGS LA SOGS PA'I TSAD MA GSUNGS PA NI MED PA KHO NA'O, ,

PHYI ROL KYI [*GYI] RDZAS MED NA DON MED PAR MI RUNG NGO ZHE NA, RMI LAM
GNOD SBYIN DON BYED PA, ,ZHES BYA BA LA SOGS PA STE, RMI LAM DE
NI NYE BA'I NYON MONGS PA GNYIS KYIS ZIL GYIS GNON PA LA BAG
CHAGS DANG KHAMS DANG MI MA YIN PA'I DBANG DU GYUR NAS MTHONG
BA'O, ,DE'I RGYUS PO MO

PHRAD PA MED KYANG KHU BA ZAG PA'I GNOD PA 'BYUNG BA BZHIN DON DU
BYED PA STE GZUGS LA SOGS PA PHYI ROL GYI DON MED KYANG MTHONG BA
LA SOGS PA'I BYA BA BYED DO, ,DE BAS NA NGO BO NYID MA YIN NO
ZHES TE, SEMS SNANG BA LAS GZHAN DON BYED PA'I PHYIR RDZAS KYI
NGO BO NYID MED PA'I

@127B PHYIR RO, ,GNYID LOG PA DANG SAD PA MI 'DRA'O ZHE NA, RMI
LAM NI ZHES BYA BA LA SOGS PA STE, JI LTAR RMI LAM NA RDZAS MED
PAR GNOD PA LTAR, SAD PA NA YANG PHYI'I RDZAS MED PA KHO NAR DON
BYED PA GRUB PA STE, DPYAD NA GZUNG 'DZIN 'KHRUL PA TZAM YIN PA'I
PHYIR

RO; ,'O NA GZUNG 'DZIN GYI NGO BO GANG LA BYA ZHE NA GZUNG DANG
ZHES BYA BA LA SOGS PA STE, GZHAN YANG RNAM PAR RTOG PA'I DBANG
GIS SEMS TZAM GZUNG BA DANG 'DZIN PA'I DNGOS PO RNAMS SO ZHES BYA
BA'I THA TSIG GO, ,DE LA CHE RU ZHES PA NI KHYAD PAR ZHES PA'I
DON TO, ,DON

DE NYID NI, RNAM PAR SHES PA MED PAR NI, ,PHYI DON YOD PA 'GA'
YANG MIN, ,ZHES DE LTAR RIGS PAS PHYI ROL GYI DON SUN PHYUNG NAS
RNAM PAR RIG PA SEMS TZAM CHER GZHAG PA NI DNGOS PO ZHES PA NAS
TE, DE LA THAMS CAD DU ZHES BYA BA NI GZUNG 'DZIN GYI BDAG NYID

KHAMS GSUM DANG DUS GSUM DANG G-YO BA DANG MI G-YO BA'I CHOS SO,
,DE'I PHYIR ZHES PA NI GONG GI GTAN TSIGS BSNYAG PA'O, ,RNAM PAR
SHES PA RAB SNANG BA'I, ,GZUGS KYI RNAM PAR SNANG BA YIN, ,ZHES
BYA BA NI DON DAM PA THOGS PA MED CING REG TU MED CING

GZUGS MA YIN PA'I RNAM PAR SHES PA YANG THOGS PA DANG BCAS SHING
REG TU YOD PA'I GZUGS SU SNANG BA YIN ZHES BA'I THA TSIG GO, ,JI
LTAR GZUGS MED PA'I CHOS GZUGS SU SNANG BA YIN ZHE NA, JI LTAR
SGYU MA ZHES BYA BA LA SOGS PA STE, DE LA DRI ZA'I GRONG KHYER NI
'KHRUL

BA'I DBANG GIS BAR SNANG LA SNANG BA'I RTA LA SOGS PA'O, ,SOGS
PA'I SGRAS NI CHU ZLA LA SOGS PA BSDU'O, ,SKYE BO NI SO SO'I SKYE
BO STE NYON MONGS PA DANG LAS KYI DBANG GIS SKYE BA'I PHYIR RO,
,SEMS 'KHRUL PA NI SEMS THA DAD PA'O, ,DE LTAR ZHES PA NI DON GYI
MGO 'DREN PA'O, ,

SOGS PA'I SGRAS NI SGRA LA SOGS PA BSDU'O, ,'O NA BCOM LDAN 'DAS
KYIS CI'I PHYIR PHUNG PO LA SOGS PA BSTAN PA YIN ZHE NA, BDAG TU
'DZIN PA LOG DON DU, ,ZHES PA LA SOGS PA STE, DE YANG ZHES BYA BA
NI PHUNG PO LA SOGS PA'O, ,SKAL CHEN NI BYANG CHUB SEMS DPA'

@128A *, ,STE MTHA' YAS PA'I 'GRO BA'I DON BYED PA'I SKAL BA DANG
LDAN PA'I PHYIR DANG, THEG PO CHEN PO LA GNAS PA'I SKAL BA DANG
LDAN PA'I PHYIR DANG, KHAMS GSUM GYI MCHOD PAS MCHOD PA'I SKAL BA
DANG LDAN PA'I PHYIR RO, ,SEMS TZAM CHER NI GZHAL [*GZHAG?] PA

YIN; ,KHAMS GSUM LA SOGS PA'I RANG BZHIN DU SEMS TZAM KHYAD PAR
GNAS SO ZHES BYA BA'I THA TSIG GO, ,DA NI CHOS BDAG MED PAR MNYAM
PA NYID 'GREL BA NI, SEMS TZAM 'DI NI SNA TSOGS SU, ,ZHES BYA BA
LA SOGS PA LA SNA TSOGS SU ZHES BYA BA NI G-YO BA

DANG MI G-YO BA'I 'JIG RTEN GYI KHAMS SO, ,DE NI RNAM PA GNYIS TE
KUN NAS NYON MONGS PA DANG RNAM PAR BYANG BA'O, ,DE LA KUN NAS
NYON MONGS PA NI MI MJED KYI 'JIG RTEN GYI KHAMS LTA BU'O, ,GRUB
STE ZHES BYA BA NI SEMS TZAM GCIG PU LAS BYUNG NGO ZHES BYA
BA'O,,

GANG GI YIN ZHE NA RNAM SHES SMRA BA RNAMS KYI ZHES TE RNAL 'BYOR
SPYOD PA'I LTA BA RNAMS KYI'O, ,JI LTAR RNAM SHES NGO BO NYID,
,CES BYA BA NI RNAM PAR RIG PA TZAM NI RANG BZHIN GANG JI LTA BA
BZHIN DU YIN PA DE DA NI BSHAD PAR BYA STE, DA NI ZHES BYA BA NI
'OG MA'I MGO RTZOM

PA'O; ,DE LA RE ZHIG SEMS TZAM DU BSTAN PA'I DGOS PA NI 'DI DAG
CES BYA BA LA SOGS PA STE, 'DI DAG THAMS CAD CES BYA BA NI SNGON
DU SNANG BA'I G-YO BA DANG MI G-YO BA'I CHOS RNAMS SO, ,DA NI
SEMS TZAM ZHES THUB PA'I BSTAN PA ZHES BYA BA NI, SANGS RGYAS

BCOM LDAN 'DAS TE SKU GSUNG THUGS KYI DGE BA RNAM PA THAMS CAD DU
RTAG TU ZHI BA'I BDAG NYID YIN PA'I PHYIR RO, ,DE LTAR SEMS TZAM
DU BSTAN PA GANG YIN PA DE NI, BYIS PA SKRAG PA SPANG DON DU,
,ZHES TE DE LA BYIS PA ZHES BYA BA NI THOS PA MED PA'I SO SO'I
SKYE BO'O, ,

YANG NA STONG PA NYID BCO BRGYAD KYI DON MA RTOGS PA'I BYANG CHUB
SEMS DPA' RNAMS TE DE BZHIN GSHEGS PA LAS DMAN PA'I PHYIR RO,
,SKRAG PA SPANGS PA NI CHAD PAR LTA BAR LTUNG DU DOGS NA DANG
NGAS PA STE, BSKAL BA GRANGS MED PA GSUM DU TSOGS SOGS PA MED NA

@128B SANGS RGYAS PAR MI 'GYUR RO SNYAM DU BSAMS PA'O, ,DE BAS NA
RNAM PAR RIG PA TZAM DU BSTAN PA YIN NO ZHES BYA BA'I THA TSIG
GO, ,DE ZHES BYA BA NI GONG DANG 'BREL BA'O, ,DE BZHIN NYID NI
'GYUR BA MED PA STE, DE BZHIN GSHEGS PA'I SPYOD YUL DU 'GYUR BA'I
PHYIR RO, ,MIN

BA NI RNAM PAR RIG PA TZAM YANG DON DAM PA DANG RANG BZHIN YOD PA
MIN ZHES BYA BA'O, ,DE LTAR RNAM PAR RIG PA TZAM MED NA KUN
BRTAGS DANG GZHAN DBANG DANG YONGS SU GRUB PA RNAMS JI LTAR YIN
ZHE NA, STONG NYID GCIG BDAG NGO BO NI, ,SEMS LA 'DI LTAR RTOG PA
STE,,

DON DAM PA'I RANG BZHIN MED PA SEMS TZAM KHO NA LAS NGO BO NYID
DON GSUM DU RTOG GO ZHES BYA BA'I DON TO, ,GANG ZHE NA KUN BRTAGS
NI ZHES PA LA SOGS PA STE, DE LA KUN BRTAGS NI GZUNG 'DZIN TE,
PHYI NANG BRTAG PA TZAM NI YIN LA RANG BZHIN MED PA'I PHYIR RO,
,GZHAN

DBANG NI RTOG PA'I RANG BZHIN TE RGYU RKYEN GZHAN GYI DBANG BYAS
PA'I PHYIR RO, ,YONGS SU GRUB PA NI GZUNG 'DZIN GYI RNAM PAR RTOG
PA MED PAS SO, ,MI 'GYUR BAR YONGS SU GNAS PA'I PHYIR RO, ,DE
LTAR NGO BO NYID GSUM DU BSTAN PA DE NI, CHOS BDAG MED PA LTA BU
NI, ,ZHES

TE CHOS THAMS CAD BDAG MED PA NI MA YIN NO ZHES BYA BA'I DON TO,
,GANG LA BSTAN PA YIN ZHE NA, THEG CHEN DGA' BA ZHES BYA BA STE
BYANG CHUB SEMS DPA' RNAMS SO, ,CHEN PO NI DMIGS PA CHEN PO LA
SOGS PA STE ZAB CING RGYA CHA BA'I CHOS LA DMIGS PA DANG, RANG
GZHAN DON

'GRUB PAS NA GRUB PA CHE, ,BDAG MED GNYIS LDAN YE SHES CHEN PO
DANG, ,BSKAL BA GSUM LA BRTZON DANG BLA MED PA'I, ,BYANG CHUB
THOB PA'I THABS DANG MI GNAS PA'I, ,MYA NGAN 'DAS BA GRUB PAS
'BRAS BU CHE, ,'KHOR BA SRID DU GZHAN DON LAS CHE NYID, ,DON BDUN

LDAN PAS THAG PA CHEN POR BSHAD, ,CE'O, ,YANG NA SRID PA DANG ZHI
BAR MI RTOG PA NI THEG PA CHEN PO STE DUS GSUM PA RNAMS KYI LAM
YIN PA'I PHYIR RO, ,DE LA MOS PA NI DGA' BA'O, ,DE 'DRA BA'I RNAM
PA DANG BCAS PA'I SEMS TZAM NI, RANG SEMS GDOD NAS MA SKYES PA,,

@129A *, ,MDOR BSDU NA NI DE YIN NO, ,ZHES TE YOD MED KYI CHOS
SKYE BA MI 'THAD PA'I PHYIR RO, ,DE LA MDOR BSDUS PA NI SANGS
RGYAS KYI LTA BA MDOR BSTAN PA'O, ,YIN PA NI STONG PA NYID DANG
RANG BZHIN MED PA'O, ,DE LTAR RNAM PA DANG BCAS PA SUN PHYUNG NAS

DA NI RNAM PA MED PA MI 'THAD PAR BSTAN PA LAS, RE ZHIG RNAM PA
MED PA'I SEMS TZAM GYI NGO BO NI, ,RANG SEMS DBANG DU GYUR NYID
PHYIR, ,ZHES BYA BA LA SOGS PA STE GZHAN DBANG DU GYUR PA'I KUN
GZHI BSGOM PA'I STOBS KYIS RTOG PA SPANGS TE BDAG RANG GI

NGO BOR GYUR PA'O, ,BRTEN PA NI KUN GZHI STE DGE BA LA SOGS PA
BAG CHAGS KYI RTEN YIN PA'I PHYIR RO, ,DE RTOGS PA LAS GZHAN MI
RTOG PAR GYUR PA NI GZHAN 'GYUR BA DAG BA NI ZHES TE, RNAM PAR
RTOG PA'AM DE LAS BYUNG BA'I NYON MONGS PA'I DRI MA MA BSAL

BA'I PHYIR RO, ,DE GANG ZHE NA, SO SO RANG RIG SPYOD YUL SEMS,
,ZHES TE DE LA SO SO RANG ZHES BYA BA NI GZHAN LA BSTAN DU MED PA
STE BRJOD KYIS MI LANG BA'I CHOS NYID KYI PHYIR BU MO BDE BA'I
TSOR BA BZHIN NO, ,DE LA 'DZIN CING DMIGS PA NI, ,SO SO RANG RIG
SPYOD YUL

SEMS; ,ZHES BYA'O, ,RNAL 'BYOR SPYOD PA NI RNAM PAR SHES PAR SMRA
BA STE RANG RIG PA TZAM GOMS PAR BYED PA'I PHYIR RO, ,GSUNGS PA
NI RNAM PA MED PA'I SEMS MYA NGAN LAS 'DAS PA'I NGO BO STE DE LTA
BU YOD DO ZHES BSTAN PA'O, ,DNGOS PO BSTAN NAS DE NYID SUN

'BYIN PA NI 'DAS PA GANG DE ZHES BYA BA LA SOGS PA STE DE LA 'DAS
PA NI RTEN DU GYUR PA'I KUN GZHI'O, ,MED PA NI 'JIG CING 'GAG
PA'O, ,MA 'ONGS PA NI GZHAN DU GYUR PA'I RANG RIG PA'I SEMS TE DE
YANG THOB PA MED DE MI SKYE BA'I PHYIR RO, ,DE BAS NA BRTEN PA
GZHAN DU

'GYUR BA NI ZHES DON DAM PA MED DE 'DAS PA DANG MA 'ONGS PA LA
LTOS TE DA LTAR YIN PA'I PHYIR RO, ,YANG KUN GZHI MED PA'I GTAN
TSIGS GZHAN YANG DE LTAR ZHES BYA BA LA SOGS PA STE, DE LA, DE
LTAR MI SNANG JI LTAR DE, ,ZHES BYA BA NI GAL TE KUN ZHI'I RNAM
PAR SHES

@129B PA YOD NI JI LTAR DE'I RNAM PA DANG DMIGS PA'I RANG BZHIN
DANG DE LTAR MI SNANG STE, DE DMIGS PA DANG RNAM PA MED PAR NI
RNAM PAR SHES PAR RIGS PA MA YIN NO, ,JI LTAR SNANG BA DE LTAR
MIN, ,ZHES PA NI TSOGS DRUG GI RNAM PAR SHES PA DANG, NYON MONGS
PA CAN GYI YID

JI LTAR RNAM PA DANG DMIGS PA DANG SNANG PA DE LTAR KUN GZHI MA
YIN TE PHYI ROL GYI SPYOD YUL LA YONGS SU SPYOD MI NUS PA'I PHYIR
RO, ,DES NA NGO BO NYID BDAG MED PA'I RNAM SHES TE DON DAM PAR
RANG BZHIN MED PA'I PHYIR RO, ,DE LTAR NGO BO NYID MED PA'I RNAM
SHES

DE NI KUN GZHI MCHOG CES TE, DE LA KUN GZHI NI NYON MONGS PA CAN
GYI CHOS RNAMS KYIS BON GYI GNAS KUN RDZOB TZAM DU SNANG BA'I
PHYIR RO, ,DE NYID MCHOG STE DBYINGS DANG 'GRO BA DANG, GNAS DANG
RIS THAMS CAD LA DGE BA DANG MI DGE BA'I LAS KUN RDZOB TZAM DU
SNANG BA'I

PHYIR RO; ,DE LTAR KUN GZHI MED KYANG G-YO BA YOD PA'I DPE BSTAN
PA NI, JI LTAR ZHES BYA BA LA SOGS PA STE KHAB LEN GYIS LCAGS
G-YO BA LTAR KUN GZHI MED PA STE LCAGS KUN KYANG G-YO BA DE LTA
BAS NA ZHES BYA BA LA SOGS PA STE DE MED PA NI KUN GZHI MED PAR

RO; ,MTHONG BA NI SEMS DANG LDAN ZHING G-YO BAR MTHONG BAS MIG GI
SPYOD YUL DU GYUR PA'O, ,DON DE NYID NI DE BZHIN KUN GZHI ZHES
BYA BA LA SOGS PA STE DE LA MED PA NI KUN GZHI MED PA STE MI GNAS
PA'I PHYIR RO, ,YOD PA BZHI NA ZHES PA NI SEMS DANG LDAN PA LTAR
RO, ,'GRO

DANG 'OD BA RNAMS ZHES BYA BA NI PHAN TSUN BSKYED PA'O, ,'GRO BA
DANG 'OD BA BZHIN DU RTAG TU MA ZAD KYI SNOD KYANG ZHES BSTAN TO,
,YANG KUN GZHI MED PAR RING DU 'GRO BA'I DPE GSUNGS PA JI LTA
RGYA MTSO ZHES BYA BA LA SOGS PA'O, ,DON DANG SBYAR

BA NI; ,DE LTAR KUN GZHI RNAM SHES NI, ,LUS LA BRTEN NAS G-YO BA
YIN, ,ZHES TE RANG BZHIN MED PA'I KUN GZHI LUS LA RTEN CING 'BREL
NAS DUS RING POR G-YO BAR GYUR TO ZHES BYA BA'O, ,DE LA LUS NI
GZUGS PHUNG STE YAN LAG 'DUS PA'I PHYIR RO, ,DE BAS NA LUS MED

@130A *, ,PA'I RNAM SHES NI YOD CES YONGS SU GANG BRTAGS PA STE,
LUS LA BRTEN PA'I KUN GZHI RNAM PAR SHES PA LUS LA MED KYANG RTAG
PAR YOD CES BYA BA NI YONGS SU BRTAGS PA TZAM YIN ZHES BYA BA'I
DON TO, ,DE LTA BAS NA SO SO RANG RIG PA

ZHES BYA BA JI LTAR SMRA BAR BYA STE, DE LA DE YIS ZHES RNAM PA
MED PA'I SEMS TZAM GYI LTA BAS SO, ,DES NA RANG RIG PA'I YE SHES
YONGS SU BRTAGS PA TZAM YIN PAS NGO BO NYID YOD CES JI LTAR SMRA
BAR BYA, GAL TE SO SO RANG RIG PA'I YE SHES YOD NA NGO BO

NYID 'DI YIN ZHES BSTAN DGOS SO ZHES GSUNGS PA NI SO SO RANG RIG
CES BYA BA LA SOGS PA STE DE LA SO SO RANG RIG GIS MKHAN GYIS
ZHES PA NI RNAM PA MED PA'I SEMS TZAM MO, ,DE NI ZHES PA NI SO SO
RANG RIG PA'I YE SHES SO, ,DNGOS PO NYID DU ZHES PA NI DON DAM

PAR YOD PAR 'DOD CE'O, ,DE LTAR DNGOS POR YANG 'DOD LA, ,DE 'DI
RJES SU BRJOD PA STE, ,MI NUS ZHES KYANG SMRA BA'O, ,ZHES PA NI
RIG PA MA YIN NO ZHES BYA BA STE DE LA 'DI ZHES BYA BA NI MNGON
DU MTSON PA'O, ,MI NUS PA NI MTHU DANG MI LDAN PA'O, ,DE BAS NA

RANG GI NGES PA GZHAN RNAMS LA, ,NGES PA BSKYED PA'I DON DU NI,
,ZHES PA STE SO SO RANG GIS PA'I SEMS TZAM PA'I LTA BA RANG GI DE
'DI ZHES RANG RIG PA'I CHOS RANG LA NGES PAR BYAS NAS PHYI NANG
LTA BA GZHAN LA RANG RIG PA'I YE SHES DES PAR BSKYED PAR BYA'I
RANG LA

MA NGES PA GZHAN LA NGES PAR BYAR BTUB PA MA YIN NO ZHES BYA BA'I
THA TSIG GO, ,DE 'DRA BAS NA SEMS TZAM PA'I LTA BA RNAMS LA NI,
LEGS PA RNAMS NI RAB ZHUS TE, ,ZHES DAD PAS RJES SU 'BRANG BA
RNAMS NGES PAR GNAS SO ZHES BYA BA'O, ,DE CI 'DRA BA YIN

ZHE NA; ,RTAG TU THE TSOM MED RNAMS TE, ,SHES PA MED PAS NA RTOG
DPYOD MI BYED PA'I PHYIR RO, ,GZHAN YANG RANG RIG PA'I SUN 'BYIN
PA NI TSOR BAS ZHES BYA BA LA SOGS PA STE, DE LA TSOR BA NI RANG
RIG PAR NYAMS SU MYONG BAR BYED PA'O, ,TSOR BA NI RANG RIG

@130B PA'I DON TE TSOR BA ZHES BYA BA NI RIG PAR BYED PA'I LAS
SO, ,DE GSUM PHAN TSUN LTOS NAS 'BYUNG BAS NA TSOR BYA MED PAS NA
TSOR BA MED, DON NI 'DI LTA STE, DANG PO TSOR BA POS TSOR BAR MA
GYUR NA TSOR BYAR MI RUNG STE, DE BZHIN DU TSER BYA DANG LAS MED
NA TSOR BA PO YANG

MI SKYE STE, TSOR BYA LA TSOR BAR BYED PAS TSOR BA PO YIN PA'I
PHYIR RO, ,DE BAS NA TSOR BYA TSOR BYED GNYIS KHO NA MED PAR CI
STE MI 'DOD DO ZHES TE, SO SO RANG GI RIG PA'I YE SHES LA TSOR BA
PO DANG TSOR BYED DUS GCIG TU MI 'GYUR BA'I PHYIR RO, ,DE LTAR
RIG PA MED NA SEMS

JI LTAR BYA ZHE NA, SEMS 'DI ZHES BYA BA LA SOGS PA STE, DE LA
SEMS 'DI DAG NI MING TZAM STE ZHES PA NI, RNAM PAR RIG PA'I SEMS
DE NI THA SNYAD DU MTSAN MAR 'DZIN PA'I MING TZAM YIN TE DON DAM
PA RANG BZHIN MED PA'I PHYIR RO, ,DE BAS NA BSTAN DU MING LAS

GANG LAS YIN ZHE NA, DON MA LUS PAR THA SNYAD DU MING TZAM YIN
GYI KUN GYI NGO BO SEMS TZAM ZHAS GAL 'GYUR TE ZHES BYA BA'I THA
TSIG GO, ,DE LA MING ZHES BYA BA NI MTSON PAR BYED PA'O, ,MIR DE
YANG BKAG PA RNAMS ZHES DNGOS GRUB BAS NA, MING DE YANG NI RANG
BZHIN

MED, ,CES TE MIG LA SOGS PA'I RNAM PAR SHES PAS SPYOD YUL DNGOS SU
MTHONG ZHING SPYOD PAR ZAD KYIS GZUGS LA SOGS PA'I MING NI DNGOS
SU MED DE ZHES BYA BA'I THA TSIG GO, ,'DI LTA STE, MING GI MTHA'
NI YI GE STE, ,YI GE 'ANG RANG BZHIN MED PA STE, ,BUM

PA ZHES BYA BA DE LA BUM PA SKYE LA, MIR SKYAS PA NA BUM PA 'DAS
PA'I PHYIR RO, ,DE LTAR MI RTOG PA NI JI LTAR RANG BZHIN YOD CES
BYA'O, ,DE LTAR RIG PAS DPYAD PA LA NGO BO YOD PA MA YIN PAS,
SEMS NI NANG MIN PHYI ROL NA YANG MED, ,CES TE DE LA NANG MIN

ZHES BYA BA NI SO SO RANG RIG PA'I YE SHES SAM MIG GI RNAM PAR
SHES PA'I NGO BO YANG MA YIN NO, ,GZUGS LA SOGS PA'I YUL DRUG GI
NGO BO YANG MA YIN ZHES PA'O, ,BAR NI DE NYID LAS GZHAN DU MI
RNYED PA'O, ,DE LTA BAS NA, SEMS KYI RANG BZHIN SGYU MA LA,

@131A *, ,RGYAL BA RNAMS KYI THOB PA YIN, ,SDIG PA MI DGE BA DANG
NYON MONGS PA'I YUL BCOM PAS NA RGYAL BA'O, ,THOB PA MIN ZHES PA
NI DON DAM PAR NI PHYI LA SOGS PA GANG NA YANG SEMS KYI NGO BO
MED PA'I PHYIR RO, ,DE LTAR NGO BO SUN PHYUNG NAS SEMS

DNGOS PO GANG YANG RUNG BA MA YIN PAR GSUNGS PA NI KHA DOG CES
BYA BA LA SOGS PA STE, SOGS PAS NI ZA MA GZUNG NGO, ,DE RNAMS KYI
GZUGS SU YID NI GNAS PA MIN TE, GZUGS MA YIN PA'I CHOS YIN PA'I
PHYIR RO, ,DE LA RNAM PAR SHES PA DRUG PO

'GAGS PA'I NGO BO NI YID DE, RNAM PAR SHES PA DRUG PO'I RTEN DU
GYUR PA'O, ,DE YANG SEMS LA SHES PAR BYA BA STE, SEMS DANG NYID
DANG RNAM PAR SHES PA DON GCIG PAR BSHAD PAS SO, ,DE 'DRA BA'I
SEMS DON DAM PAR SANGS RGYAS KYI SPYOD YUL YANG MA YIN

NO ZHES BYA BA NI SANGS RGYAS RNAMS ZHES BYA BA NAS TE MDOR BSDU
NA ZHES PA NI RANG BZHIN GYI SGO NAS BSDUS PA'O, ,MIN ZHES BYA BA
GNYIS NI DA LTAR DANG MA 'ONGS PA LA GZUNG NGO, ,CI'I PHYIR ZHE
NA, RANG BZHIN MED PA'I NGO BO ZHES BYA BA LA SOGS PA STE, DON
DAM PAR RANG BZHIN

MED PA'I CHOS MIG GI SPYOD YUL DU GYUR NA YANG THA SNYAD TZAM
CUNG ZAD DE NGO BO NI MA GRUB PA'I PHYIR RO, ,GZUGS LA SOGS PA
'BA' ZHIG KHO NA NYID DNGOS PO YIN LA GZHAN NI MA YIN NO ZHE NA,
DNGOS PO ZHES BYA BA LA SOGS PA STE, DE LA DNGOS PO ZHES BYA BA
RNAM RTOG

STE ZHES PA NI SEMS TZAM PAS JI LTAR YONGS SU GRUB PA'AM SO SO
RANG RIG PA'I YE SHES BRTAGS PA DE KHO NA NYID DNGOS PO YIN TE DE
YOD PAS DON DAM PA'I MTSAN NYID DANG LDAN PA'I PHYIR RO, ,RNAM
PAR MI RTOG NYID CES BYA BA NI GANG RNAM PAR MI RTOG PA'I CHOS DE
NI STONG

PA NYID CES SANGS RGYAS KYIS GSUNGS SO, ,DE LA YANG MI RTOG PA NI
YOD MED DBUS 'DAS SO, ,STONG PA NYID NI RANG BZHIN MED PA'O, ,DE
BAS NA, GANG LA RTOG PA MTHONG GYUR NA, ,DE LA STONG NYID GANG
ZHES BYA, ,MU STEGS DANG, MDO SDE PA DANG, RNAM PAR RIG PA

@131B GANG DANG GANG DU DNGOS PO DANG PHUNG PO DANG, SEMS TZAM DU
RTAG PAR GYUR PA DE'I BDAG MED PA'I CHOS STONG PA NYID DU GA LA
'GYUR ZHES BYA BA'O, ,DE LTAR CHOS RNAMS STONG PA NYID YIN NA
BYANG CHUB KYI 'BRAS BU JI LTAR 'GYUR ZHE NA, BYANG CHUB CES BYA
BA LA SOGS PA STE,

THAMS CAD MKHYEN PAS KYANG DON DAM PAR BYANG CHUB SEMS DPA' MI
DMIGS SHING RTOGS SU MED PA'I PHYIR RO, ,DE LTAR YID DANG BYANG
CHUB PA DE LA BYANG CHUB MA MTHONG NGO ZHES TE GANG LA ZHES PA NI
RNAM PAR RTOG PA CAN DU LTA BA GANG YANG RUNG BA'O, ,BYANG CHUB
NI BYANG CHUB DON

DU GNYER BA'O, ,DE GNYIS SU RTOGS PA'I LTA BA DE LA BYANG CHUB MA
MTHONG ZHES RNAM PAR RTOG PA CAN DU GYUR PA LA STONG PA NYID DU
MA GYUR PA'I PHYIR RO, ,DE LTAR LTA BA THAMS CAD SUN PHYUNG NAS
DA NI DBU MA'I LTA BA BYANG CHUB SEMS CHER BZHAG PA'I DON RANG
SEMS GDOD NAS

MA SKYES PA STONG PA NYID KYI RANG BZHIN ZHES BYA BA DE'I 'GREL
PA NI, RE ZHIG DBU MA'I BYANG CHUB KYI MTSAN NYID BSTAN PA NI,
MTSAN NYID MED PA MI SKYEL, ,ZHES PA NAS TE DE LA MTSAN NYID MED
PA NI RANG GI MTSAN NYID KHA DOG LA SOGS PA'O, ,YANG NA 'DU BYED
KYI MTSAN

NYID SKYE BA LA SOGS PA'O, ,DE KHO NA'I PHYIR NA MI SKYE BA ZHES
PA NI YOD PA DANG MED PA MA YIN PA'I PHYIR RO, ,'DI LTA STE, CHOS
THAMS CAD YOD PA SKYER MI RUNG STE SKYES ZIN PA'I PHYIR RO, ,MED
PA NI RUS SBAL GYI SGONG DANG 'DRA BAS SO, ,TSIG MI BRJOD CES PA
NI TSIG

BRJOD PA'I MING GI YI GE DUS GCIG TU MI 'BYUNG BAS DON DAM PAR
TSIG CES BYA BA MED DE SNGA MA BYUNG BA BZHIN NO, ,'DUS BYAS MIN
PA NI 'DUS BYAS KYI MTSAN NYID DUS GCIG TU BYAS PA MA YIN LA RIM
GYIS KYANG MI 'GRUB PA'I PHYIR RO, ,'DI LTA STE GANG GI TSE SKYE
BA'I

DUS NA DE'I TSE GNAS PA MED NA GANG ZHIG SKYE BAR 'GYUR TE MI
GNAS PA'I PHYIR RO, ,DUS GCIG NA YANG MA SKYES NA GNAS PA MED
PA'I PHYIR RO, ,'O NA JI LTAR ZHE NA, NAM MKHA' DANG NI ZHES PA
STE DE LA, NAM MKHA' DANG NI ZHES PA NI, ,ZHE'O, ,BYANG CHUB
SEMS NI RNAM PAR

@132A *, ,MI RTOG PA'I YE SHES SO, ,BYANG CHUB NI CHOS RNAMS
PHYIN CI MA LOG PAR MNGON PAR RTOGS PA'O, ,GNYIS MED PA'I MTSAN
NYID NI NAM MKHA' DANG BYANG CHUB SEMS SO SO MA YIN THA MI DAD
PA'O, ,'DI LTA STE, DPER NA NAM MKHA' THA SNYAD DU YOD LA DON DAM

PAR MED PA LTAR BYANG CHUB SEMS KYANG YANG DAG PA'I KUN RDZOB TU
YOD LA DON DAM PAR MED PA'I PHYIR RO, ,DON DE NYID NI, STONG PA
YE SHES NAM MKHA' 'DRA, ,ZHES TE, STONG PA YANG YIN LA YE SHES
KYANG YIN PAS STONG PA YE SHES NGO BO NYID MED PA'I PHYIR RO, ,DE
NI

NAM MKHA' LTAR THA SNYAD DU YOD KYANG DPYAD NA MED PA'I PHYIR RO,
,DON DE NI SANGS RGYAS MKHYEN ZHES PA DANG 'BREL LO, ,CI 'DRA
BA'I SANGS RGYAS SHE NA, ,DUS GSUM GNAS SU BYED PA'I DUS GSUM LA
SANGS RGYAS PA'O, ,DE YANG CI 'DRA ZHE NA, BYANG CHUB SNYING PO
RTOGS

PA KUN; ,THAMS CAD MKHYEN PA'I YE SHES DANG LDAN PA'I PHYIR RO,
,BDAG NYID CHEN PO NI STONG PA NYID CHEN PO STE BDAG RANG BZHIN
DU 'DOD PA'I PHYIR RO, ,DE 'DRA BA'I YON TAN DANG LDAN PA'I SANGS
RGYAS LA, STONG PA NYID KYI YE SHES MKHYEN, ,ZHES PA'I DON TO,
,DE

BAS NA; BYANG CHUB SEMS DPA' DE NI BSGOM PAR BYA, ,ZHES GSUNGS PA
NI CHOS RNAMS ZHES BYA BA NAS TE, DE LA CHOS KUN GYI GNAS NI
PHUNG PO LA SOGS PA'I NGO BO NYID YIN PA'I PHYIR RO, ,ZHI BA NI
THOG MAR DGE BA LA SOGS PA BKRA SHIS KYI RANG BZHIN YIN PA'I

PHYIR RO, ,GNAS MED PA NI GNYEN PO DANG MI MTHUN PA'I PHYOGS RANG
BZHIN MED PAR RTOGS PA'O, ,LHAG MA NI BSHAD ZIN TO, ,'ON KYANG,
,SKYE BA MED PA STONG PA NYID, ,CES BYA BA LA SOGS PA LA, PHUNG
PO LA SOGS PA'I CHOS GZHAN MED LA STONG PA NYID NI 'DU SHES

RTOGS PA'O, ,DE LA DMIGS PA MED CES BYA BA NI SEMS DANG SEMS LAS
BYUNG BAS DMIGS PA MA YIN PA'O ZHES BYA BA'I DON TO, ,BLO ZHAN PA
NI THOS PA CHUNG BA 'AM LAS DANG PO PA'O, ,DE YIS DE NI BSGOM PA
MIN, ,ZHES PA NI STONG PA NYID DE NI KUN GYI GNYEN

@132B POR 'GYUR BA YOD DO, ,SGOM PA PO DES BSGOM PA MIN, ,ZHES
BYA BA'O, ,DE LTAR YANG RTZA BA SHES RAB LAS, ,LTA BA THAMS CAD
GCOD PA YIS, ,STONG PA NYID CES RGYAL BAS GSUNGS, ,GANG ZHIG
STONG PA'I LTA BA CAN, ,DE NI BCOS SU DKA' BAR GSUNGS

ZHES GSUNGS SO, ,SEMS MED PA'I MTSAN NYID STONG PA GANG GI NGO BO
YIN ZHE NA, DGE DANG ZHES BYA BA LA SOGS PA STE, DGE BA NI SMAD
PA LAS LOG PA STE, SROG GCOD PA SPANGS PA LA SOGS PA'O, ,YANG NA
RTZVA KU SHA'I RTZE MO LTAR RNO BA'I SHES RAB LTAR NI DGE BA

YIN LA; DE LAS PHYIN CI LOG TU GYUR PA NI MI DGE BA'O, ,DE GNYIS
RANG GI MTSAN NYID DU SHES PA NI DGE BA DANG MI DGE BA'I RTOG PA
RNAMS SO, ,DE DAG RGYU 'BRAS KYI RTEN 'BREL BRGYUD PA NI RGYUN
DANG ZHES PA'O, ,YANG SKAD CIG RE RE LA SKYE ZHING 'JIG PAS NA
CHAD

PA'I MTSAN NYID CE'O, ,DE DANG 'DRA BA'I DGE BA DANG MI DGE BA
THA MI DAD PAR STONG PA NYID DU SANGS RGYAS KYIS GSUNGS TE ZHE'O,
,DE BAS NA STONG PA NYID DE LAS GZHAN MI 'DOD CES TE, LTA BA KUN
GYIS KYANG KUN RDZOB TU DGE BA DANG MI DGE BA RTEN CING 'BREL BA

LAS STONG PA NYID GZHAN MI 'DOD DO ZHES PA'O, ,DE LTAR KUN RDZOB
DANG GZHAN DU MA GYUR PA'I STONG PA'I SEMS CI 'DRA BA'I MTSAN
NYID YIN ZHE NA, MTSON BYA MED PA'I SEMS KYIS NA, ,GNAS PA NAM
MKHA'I MTSAN NYID YIN, ,ZHES TE, YOD PA DANG MED PA 'DI

ZHES BYA BA'I TSIG GIS MTSON PAR BYA BA'I DON MED PA'I SEMS NI
NAM MKHA' DANG MTSAN NYID MTHUN PAR GNAS SO, ,'DI LTA STE, 'JIG
RTEN BAS NAM MKHA' ZHES THA SNYAD DU BRJOD PA'O, ,DON DAM PAR NGO
BO NYID MED PA'I MTSAN NYID LTA BU'O, ,DE BAS NA NAM MKHA'

SGOM PA CHUD PA NI STONG PA NYID SGOM PAR 'DOD PA YIN, ,CHUD PA
NI DON RTOGS PA'O, ,DE BAS NA YUM LAS KYANG RAB 'BYOR NAM MKHA'
SGOM PA NI SHES RAB KYI PHA ROL TU PHYIN PA SGOM PA'O ZHE'O, ,DE
LTAR KUN RDZOB KYI CHOS THAMS CAD DANG DBYER MED PA LAS STONG PA

@133A *, ,NYID YIN PAS NA STONG PA NYID LAS BRTAGS PA'I LTA BA PO
RNAMS KYI CHOS GANG DE STONG PA NYID YIN PAR GSUNGS PA NI STONG
PA NYID CES BYA BA LA SOGS PA STE, DE LA STONG PA NYID NI SENG GE
YIN TE RI DAGS [*RI DVAGS] SKRAG PAR BYED PA LTAR DNGOS POR SMRA BA THAMS

CAD DE MU STEGS LA SOGS BSHAD PA RNAMS SO, ,DES NA MU STEGS PA NI
DNGOS PO PHYI NANG RDZAS SU SMRA LA, NYAN THOS PA GNYIS NI PHYI'I
RDZAS SU SMRA'O, ,SEMS TZAM NI RNAM PAR RIG PA TZAM DU SMRAS SO,
,DE DANG 'DRA BA GANG DANG GANG LA ZHUGS NA YANG ZHES TE LTA BA
DE DAG

KYANG RANG BZHIN MED PA'I PHYIR RO, ,DE LTAR LTA BA SPYIR STONG
PA NYID DU GSUNGS NAS, YANG SEMS TZAM KHO NA STONG PA'I MTSAN
NYID DU GSUNGS PA NI, GANG GI RNAM SHES ZHES BYA BA LA SOGS PA
STE, SEMS TZAM PA GANG RNAM SHES SKAD CIG MAR GYUR PA DE'I RNAM
PAR SHES

PA NI RTAG GYUR MIN TE SKAD CIG MA THAMS CAD MI RTAG PA'O, ,DE
BAS NA, MI RTAG PA YI SEMS KYIS NI, ,STONG PA NYID DU MI 'GAL LO,
,ZHES TE, MI RTAG PA DANG STONG PA NYID THA MI DANG CING DON GCIG
PA'I PHYIR RO, ,DE LTAR SEMS TZAM PA'I LTA BAS KYANG RNAM PAR
SHES

RIG PA TZAM NI STONG PA KHO NAR KHAS BLANG DGOS SO, ,YANG RIG PA
GZHAN SEMS KYI MI RTAG PA NYID DU NI ZHES PA LA SOGS PA STE, LTA
BA BZHI KA YANG MTHUN PAR SEMS NI SKAD CIG MAR 'DOD DO, ,DE LA
LTA BA BZHI NI BYE BRAG TU SMRA BA LA SOGS PA STE, GSUM LA SKYABS
SU GSOL

BA'I PHYIR DANG, BDAG MED PA DANG, MI RTAG PAR 'DOD PA 'DRA BAS
SO, ,DE BAS NA DE RNAMS ZHES BYA BA LA SOGS PA STE DE NI LTA BA
PO DE RNAM PA BZHI NAD PA YIN PAS SEMS STONG PA NYID DU KHAS
BLANGS PAR RIGS SO ZHES BYA BA'O, ,YANG DBU MA PAS RIGS PA GSUNGS
PA, DNGOS

PO RANG BZHIN MED NYID DU, ,SEMS NI GRUB STE DUS KUN LA, ,ZHES TE
GDONG NAS MA SKYES PA'I SEMS RTEN 'BREL TZAM DU DUS GSUM LA GNAS
SO ZHES BYA BA'I THA TSIG GO, ,DE BAS NA, DNGOS PO'I RANG BZHIN
MED NYID PAS, ,RANG BZHIN MED NYID GSUNGS PA'O, ,PHUNG PO LA

@133B SOGS PA DANG RNAM PAR RIG PA DPYAD NA RANG BZHIN MED PAS
NGO BO NYID MED PA'I PHYIR RO, ,GAL TE TSIG TU YANG, BDAG POR
GNAS PA SPANGS NAS SU, ,ZHES BYA BA LA SOGS PA STE SANGS RGYAS
KYI LTA BAS MTHUN PAR BDAG MED PA'I LTA BA LA GNAS PA LAS, YANG
SEMS TZAM

ZHES BYA BA BSGRUBS NAS 'DOD PA NI RIGS PA MA YIN NO, ,CI'I PHYIR
ZHE NA, CHOS RNAMS KYI NI ZHES PA LA SOGS PA'I CHOS RNAMS KYI
BDAG MED PA STONG PA NYID KYI CHOS RANG GI MTSAN NYID KYI RANG
BZHIN LAS GZHAN PA MA YIN NO ZHES BSTAN TO, ,DE'I DPE NI BU

RAM LA SOGS PA STE, GANG LTAR YANG MNGAR BA TSA BA MI 'DOR BA
LTAR RO, ,DON DE NI THAMS CAD CES PA NAS TE, PHUNG PO LA SOGS
PA'I CHOS GANG YANG DPYAD NA RANG BZHIN MED DO ZHES BYA BA'I DON
TO, ,DE LTAR CHOS THAMS CAD STON PA NYID DU GYUR NA DBU MA'I LTA
BA NI

TSAD MAR MI 'GYUR RAM ZHE NA RANG BZHIN ZHES PA LA SOGS PA STE,
CHOS RNAMS KYI RANG BZHIN STONG PAR ZAD KYI RTEN 'BREL GYI RGYU
'BRAS NI STONG PAR MI 'DOD DO, ,'O NA RTAG PAR 'GYUR RO ZHE NA DE
BAS NA ZHES PA GSUNGS TE, DE BAS ZHES BYA BA NI STONG PA NYID YIN
PAS NA

RGYU 'BRAS KYI CHOS RTEN 'BREL TZAM MO, ,DON DE KHO NA GSUNGS PA,
MA RIG CES BYA BA LA SOGS PA GSUNGS TE, RTEN 'BREL BCU GNYIS
KYANG RGYU 'BRAS 'BREL PA TZAM YIN GYI RGYU 'BRAS KYI 'BREL PA NI
MED DO ZHES BYA BA'O, ,DE LA MA RIG PA NI TSE SNGA MA'I LAS

NYON MONGS PA STE YANG DAG PA'I DON LA SGRIB PA'O, ,DANG PO ZHES
PA'I SGRA NI SOGS PA'I SGRAS SHES PAR BYA STE 'DU BYED LA SOGS
PA'O, ,RGA SHI ZHES PA NI RNAM PAR SHES PA NAS TSOR BA'I BAR GYI
YAN LAG LA STE SDUG BSNGAL YIN PAS SO, ,DE NYID MTHA' ZHES

TE BCU GNYIS KYI GRANGS RDZOGS PA TZAM YIN GYI MTHAR THUG PA NI
MA YIN TE TSE PHYI MA LA RNAM PAR SHES PA LA SOGS PA'I YAN LAG
LNGA'I NGO BO YIN PA'I PHYIR RO, ,DE LTAR BYAS PA MED NA CI 'DRA
ZHE NA, SGYU MA ZHES BYA BA LA SOGS PA STE, DE LA YAN LAG BCU
GNYIS PA ZHES PA

@134A *, ,NI TSE SNGA MA'I YAN LAG MA RIG PA DANG, 'DU BYED GNYIS
DANG TSE SNGA MA'I SKYE BA DANG RGA SHI GNYIS DANG, RANG GI
BRGYAD DE DUM BU GSUM DANG TSE GSUM MGO RMONGS PA BZLOG PA'I
PHYIR RO, ,YANG NA RGYU'I YAN LAG DANG 'BRAS BU'I YAN LAG STE MA
RIG

PA DANG; 'DU BYED DANG, SRED PA DANG, LEN PA DANG, SRID PA RNAMS
NI RGYU'O, ,LHAG MA RNAMS NI 'BRAS BU'O, ,DE 'DOD DE ZHES PA NI
DBU MA PA RNAMS KYI YAN LAG BCU GNYIS RANG BZHIN MED PAR 'DOD
PA'O, ,DE LTAR RANG BZHIN MED PA'I

SGO NAS YAN LAG CES BYA BA LA SOGS PA STE, TSE SNGA MA'I SRID PA
DANG, LEN PA DANG 'DIS MA RIG PA SKYE, MA RIG PA LAS 'DU BYED
SKYE, DE LAS RNAM PAR SHES PA NAS TSOR BA'I BAR LNGA SKYE, ,DE
NAS SRED PA DANG LEN PA SKYE, DE

LAS SRID PA SKYE, ,DE LA TSE SNGA MA'I SKYE BA DANG RGA SHI
SKYE'O, ,DE YANG MDZOD LAS, NYON MONGS PA LA NYON MONGS DANG,
,BYA BA NYID DO DE LAS GZHI, ,DE LAS GZHI DAN NYON MONGS SKYE,
,'DI NI SRID PA'I YAN LAG LUGS, ,GANG

DU 'KHOR ZHE NA, SRID PA'I LAM DU STE 'DOD PA'I SRID PA LA SOGS
PA SRID PA 'GRO BA DRUG GI 'KHOR BA'O, ,YANG NA, BAR DOR SKYE BA
SNGON DUS DANG, ,'CHI BA'I SRID PAR 'KHOR BA YIN, ,LAS 'BRAS TSOR
BA YID CHES GANG, ,DE LAS GZHAN NI SEMS CAN MED, ,

RTEN CING 'BREL BA'I CHOS LAS SEMS, ,ZHES BYA BA NI MU STEGS PA'I
BRTAGS PA'I GANG ZAG LTA BU RGYU 'BRAS KYI LAS TSOR BA PO MED CES
BYA BA'I THA TSIG GO, ,DE LAS ZHES PA NI DE DAG LA SOGS PA STE
BYA BA'I DNGOS PO YIN PA'I PHYIR RO, ,DE RTEN CING 'BREL PA'I
BRGYUD

PA GANG ZHE NA, DPE NI JI LTAR ZHES PA NAS TE RTEN ME LONG DANG
'BREL PA NGO'I DKYIL 'KHOR 'DUS MA THAG TU GZUGS BRNYAN 'BYUNG
BAR ZAD KYI NGO DANG ME LONG GI BAR NA BRGYUD PA MTHONG BA MED
DO, ,DE BAS NA DE LA NI SKYE BA MED DE ME LONG LA NGO 'JUG PA MED
DO, ,'ON KYANG DE

@134B MED PAR YANG NI GA LA MIN TE GNYIS MED NA GZUGS BRNYAN GAL
'BYUNG NGO, ,DPE DON DE LTAR ZHES PA NAS TE DE LA BSKYED CES BYA
BA NI NYON MONGS PA DANG LAS KYI MTHU LAS 'BYUNG BA'O, ,SRID PA'I
BAR NA ZHES BYA BA NI SHI BA'I SRID PA DANG, SKYE BA'I SRID PA'I
MTSAMS SO, ,

'BREL PA NI BAR DO'I SRID PA'O, ,DON NI 'DI LTA STE BAR NA BRGYUD
PA PO MED PAR RANG BZHIN MED PA'I RTEN 'BREL GYI MTHUS TSE 'DI
DANG PHYI MAR SKYE'O ZHES BYA BA'I THA TSIG GO, ,DON NYID NI
BSKYED PA MED KYANG ZHES BYA BA NAS TE, MKHAS PA NI KHAMS DRUG CU
RTZA GNYIS LA MKHAS

PA'O; ,YANG NA DE BZHIN GSHEGS PA STE THAMS CAD MKHYEN PA'I YE
SHES DANG LDAN PA'O, ,DE RNAMS KYIS BSKYOD PA MED PA'I SKYE BA'I
DON GTAN LA PHAB PA STE DES PAR BYAS PA'O, ,DE DAG CI 'DRA BA'I
NGO BO NYID GCIG PA SKYE ZHE NA, STONG PA ZHES BYA BA LA SOGS PA
STE

NGES PAR BYAS PA'O, ,DON DAM PAR NI STONG PA'I RANG BZHIN GYI
CHOS MA RIG PA LTA BU LAS STONG PA'I RANG BZHIN GYI CHOS 'DU BYED
PA LTA BU SKYE ZHES PA'O, ,DE LTA BAS NA LAS 'BRAS ZHES BYA BA LA
SOGS PA STE, RGYU 'BRAS KYI LAS LA TSOR BA PO DANG TSOR BYA NI
KUN RDZOB KYI MTSAN

NYID YIN LA DON DAM PAR NI RGYAL BAS BSTAN PA MA YIN NO ZHES PA'I
DON TO, ,DE LTAR NA NANG GI RTEN 'BREL GSUNGS NAS, DA NI PHYI'I
GSUNGS PA NI 'DI YANG ZHES BYA BA LA SOGS PA STE, 'DI ZHES BYA BA
NI SNOD KYI 'JIG RTEN NO, ,'BREL PAS BSKYED PA NI 'BREL PA CAN
GYI

RTEN CING 'BREL PA LAS BSKYED DO ZHES BYA BA'I DON TO, ,'DI LTA
STE DON DAM PAR RANG BZHIN DU SPYI MTHUN GYI LAS RGYU 'BRAS KYIS
BSKYED DO ZHES BYA BA'I DON TO, ,DE'I DPE NI MYU GU ZHES BYA BA
LA SOGS PA STE, SA BON LA SOGS PA DANG PAGS PA LA SOGS PA RNAM PA

GANG LA YANG MED KYANG 'BREL PA THA DAD DU 'BYUNG BA LTAR PHYI
NANG GI CHOS RNAMS KYANG DE BZHIN NO ZHES BYA BA'I DON TO, ,DE
BAS NA DON DAM PAR NA CI 'DRA ZHE NA SGYU MA LA SOGS PA'O, ,DE LA
PHYI NI 'DUS BYAS PA'I CHOS GZUGS KYI PHUNG PO STE, 'BREL BA CAN
GYI RTEN 'BREL

@135A *, ,GYI MTSAN NYID YIN PA'I PHYIR RO, ,DE LTAR MED PA LAS
BYUNG BA RGYU 'BRAS KYI CHOS MI RUNG NGO ZHE NA, CHOS RNAMS ZHES
PA NAS TE PHUNG PO LA SOGS PA'I CHOS RNAMS KUN RDZOB TU RANG GI
SA BON NAM RGYU LAS SKYES PA 'GAL BA MED PA'O, ,CI'I PHYIR ZHE
NA, RGYU

YANG RGYU NYID STONG PA STE GANG CHOS RNAMS RGYUR GYUR PA DE'I
RGYU'I NGO BO MA GRUB PAS RANG BZHIN MED PA 'DI LTA STE, 'DU BYED
KYI RGYU MA RIG PA DE TSE SNGA MA'I SRED LEN GYI RGYU'I 'BRAS
BU'O, ,DE BZHIN DU RNAM PAR SHES PA'I RGYU 'DU BYED KYI MTSAN
NYID DE MA RIG PA'I 'BRAS BU YIN

NO; ,DE LTAR GCIG LA RGYU 'BRAS KYI NGO BOR SNANG BAS NA, RTEN
CING 'BREL PA TZAM DU ZAD KYI RGYU NYID 'DI NYID 'DI YIN ZHES BYA
BA'I NGO BO NYID DO, ,DE LTAR RGYU RANG BZHIN MED PA LAS BYUNG
BA'I CHOS NI MI SKYE BA NYID SHES PAR BYA, RGYU YOD NA SKYE BA
YOD PA'I PHYIR RO, ,DE LTAR MI SKYE BA'I CHOS

RNAMS NI STONG PA NYID CES RAB TU GRAGS, DE'I RGYU'I NGO BO NYID
MED PAS NA SKYE BA MED LA MI SKYE BA'I CHOS NI STONG PA NYID DU
GRAGS TE BCOM LDAN 'DAS KYIS GSUNGS SO ZHES PA'I THA TSIG GO, ,MI
SKYE BA'I CHOS GANG ZHE NA, MDOR BSDUS PA NI PHUNG PA LNGA KHAMS
LA SOGS PA

DER GSUNGS PA'O, ,DE LTAR CHOS RNAMS MI SKYE BA YIN NA KUN RDZOB
TU GANG LAS 'BYUNG ZHE NA JI LTAR ZHES PA LA SOGS PA STE, DE NYID
CES BYA BA NI DON DAM PAR RANG BZHIN MED PA DE 'GYUR PA MED PA'I
PHYIR RO, ,CI'I PHYIR ZHE NA, KUN RDZOB YIN PAS ZHES

PA STE BDEN PA GNYIS THA MI DAD PA'I PHYIR RO, ,DON DE NYID KUN
RDZOB CES PAS NA, CI'I PHYIR ZHE NA, MA 'BREL NGES PA MED PA'I
PHYIR TE, GANG DANG GANG DU KUN RDZOB KYI CHOS YIN PA DE DANG DE
RU DON DAM PA'I STONG PA NYID YOD DE ME DANG DU BA BZHIN NO,
,DE'I DPE NI BYAS PA

MI RTAG PA BZHIN NO, ,BYAS PA NI 'DUS BYAS PA BUM PA LTA BU MI
RTAG PA NI 'JIG PA STE RKYEN GYI DBANG DU GYUR PA'I PHYIR RO,
,DES NA 'DUS BYAS YOD PAS 'JIG PA BZHIN DU'O ZHES BSTAN TO, ,DE
LTAR DE BZHIN NYID DANG KUN RDZOB GCIG TU GYUR NAS THAR PAR JI
LTAR 'GYUR SNYAM

@135B NA; KUN RDZOB CES BYA BA LA SOGS PA STE KUN RDZOB GNYIS
NYON MONGS PA YIN TE RTZA BA'I DRUG POS SEMS NYID NYON MONGS PAR
BYED PA DANG, MA 'ONGS PA'I DGE BA MI SKYE BAR BYED PA DANG,
SKYES PA SGRIB PAR BYED PA'I PHYIR RO, ,DE YANG MA RIG PA LA SHES
PAR BYA'O, ,DE BAS

KUN RDZOB NYON MONGS PA LAS SKYES, NYON MONGS PA'I DBANG GIS DGE
BA LA SOGS PA'I LAS SEMS PA SKYE BA'O, ,LAS LAS SEMS KYANG SKYE,
,DGE BA LA SOGS PA'I LAS BAG CHAGS PA'I GNAS SEMS 'BYUNG NGO ZHES
BSTAN TO, ,SEMS NI BAG CHAGS SDUG

BSNGAL TE, SEMS DE YANG DGE BA LA SOGS PA STE BAG CHAGS 'DU BYED
KYIS GZIR BA'I PHYIR RO, ,SDUG BSNGAL GYI BAG CHAGS DE RANG BZHIN
SHES NAS SPANGS PA NI, BAG CHAGS BSAL NAS BDE BA'O, ,ZHES TE SEMS
LAS SU RUNG BA LA SHES PAR BYA'O, ,BDE BA'I

SEMS NI ZHI BA STE, ,NYON MONGS PA MED PA STE SEMS RNAM PAR DBEN
PAR LTA BA'I PHYIR RO, ,DE'I PHYIR, ZHI BA'I SEMS NI RMONGS PA
MIN, ,YANG DAG PA'I DON NI RTOGS PA LA MI SGRIB PA'I PHYIR RO,
,MA RMONGS PA YIS DE NYID RIG ,DON DAM PA'I BDEN PA

STONG PA NYID KYI RANG BZHIN NO ZHES PA'I DON TO, ,DE NYID RIG
PAS GRUB PA 'THOB, ,MYA NGAN LAS 'DAS PA 'THOB STE SDUG BSNGAL
GSUM LAS THAR BA'I PHYIR RO, ,DE BAS NA BYANG CHUB SEMS MCHOG DE
NYID NI STONG PA NYID CES RAB TU GSUNGS TE, RANG BZHIN MED PA'I
STONG

PA NYID NI BYANG CHUB SEMS KYI NANG NA RAB TU GSUNGS PA'I PHYIR
RO, ,STONG PA NYID RANG BZHIN MED PA'I BYANG CHUB SEMS DE'I KHYAD
PAR GSUNGS PA NI, DE BZHIN DE NYID DE MI 'GYUR BA'I PHYIR RO,
,YANG DAG PA'I MTHA' STE PHYIN CI MA LOG PA'I PHYIR RO, ,SDUG
BSNGAL NI PHUNG

PO LNGA STE; 'DU BYED KYI SDUG BSNGAL NYID KYI PHYIR RO, ,DE LTAR
YANG, 'KHOR BA'I PHUNG PO SDUG BSNGAL YIN, ,ZHES GSUNGS SO, ,SDUG
BSNGAL DANG BDAG MED PA'I BYANG CHUB SEMS NI SDUG BSNGAL BDAG MED
DO, ,SOGS PA'I SGRAS NI, MTSAN MA MED DANG DON DAM

@136A *, ,DANG; ,CHOS KYI DBYINGS NI GZUNG BA YIN, ,DE LTAR DON
DAM PA'I BYANG CHUB KYI SEMS KYI NGO BO BSTAN NAS DON DES BSDU BA
NI GANG DANG ZHES PA LA SOGS PA STE, GANG DAG CES PA NI RNAL
'BYOR PA GANG YANG RUNG NGO, ,STONG NYID MI SHES PA NI DBU MA'I
BYANG

CHUB KYI SEMS RANG BZHIN MED PA MA RTOGS PA'O, ,GROL BA'I SKAL BA
MI LDAN PA NI YANG DAG PAR RDZOGS PA'I BYANG CHUB MNGON DU MI
'GYUR BA'O, ,DES CIR 'GYUR ZHE NA, SRED PA'I ZHES BYA BA NAS TE,
GTI MUG CAN NI CHOS RNAMS RANG BZHIN MED PA'I DON YANG DAG PAR MI

SHES PA STE DNGOS PO THAMS CAD LA ZHEN PA'I PHYIR RO, ,'GRO DRUG
NI 'JIG RTEN PA'I LTA BA'I TSUL GYIS GSUNGS TE LHA LA SOGS PA'O,
,DON NI 'DI YIN TE RANG BZHIN MED PA'I DON MA RTOGS NAS DNGOS PO
CAN DU GYUR MA THAG YOD PA'I RNAM PAR RTOG PA 'GYUR BAS NA SRID

PAR LTUNG NGO ZHES BYA BA'O, ,DON DAM PA'I BYANG CHUB SEMS KYI
'GREL PA BSHAD ZIN TO, ,DA NI YANG DAG PA'I KUN RDZOB KYI BYANG
CHUB KYI SEMS CHER GZHAG PA NI STONG NYID CES BYA BA NAS TE, DE
LA STONG NYID DE'I RNAL 'BYOR PAS DE LTAR SGOM PAR BYED PAS NA,
DON

DAM PAR RANG BZHIN MED PA'I BYANG CHUB SEMS DE LTAR BSGOM PA'I
RNAL 'BYOR PAS SNYING RJE DANG LDAN PAR BSGOM PAR BYA'O, ,DE LA
SNYING RJE DANG STONG PA NYID SBYOR BAS RNAL 'BYOR RO, ,DE KHO NA
NYID NI GZHAN GYI DON LA ZHES PA LA SOGS PA STE, MTHO RIS DANG
BYANG

GROL NI SMON CING GROL BAR BYED PAS GZHAN DON NO, ,SEMS CAN GYI
DON LA CHAGS PA'I SHES RAB NI DGA' PA'I BLO'O, ,DE LA THE TSOM MI
ZA BAS THE TSOM YANG MED PA'O, ,SNYING RJE BSGOM DGOS PA'I GTAN
TSIGS NI PHA DANG ZHES BYA BA LA SOGS PA'O, ,DE

LA SA BON DANG LUS RTAS PAR BYED PA'I PHYIR NA PHA DANG MA'O,
,PHA DANG MA'I RIGS NI BSHES GNYEN NO, ,LEGS PAR BYED PAS PHAN
BYED PA'O, ,PHAN DUS GANG GI TSE ZHE NA, SNGON DUS TE THOG MA MED
PA'I TSE RABS NAS SO, ,DES NA SEMS CAN LA DRIN LAN BYA

@136B BAR 'OS TE, PHAN LAN BYA DGOS SO ZHES BSTAN TO, ,CI'I PHYIR
ZHE NA, NYON MONGS PA'I ZHES BYA BA LA SOGS PA STE GDUG PAR BYED
PAS SO, ,GANG DU ZHE NA SRID BA'I ZHES BYA BA LA SOGS PA STE, DE
LA MA RIG PA'I DBANG GIS SDUG BSNGAL SBYIN PA LTAR RIG PA'I DUS

SU BDE BA SBYIN PA YIN ZHES PA'I DON TO, ,CI'I PHYIR SEMS CAN LA
PHAN PAR BYA ZHE NA, MTHO RIS ZHES BYA BA LA SOGS PA STE, LHA
DANG MI STE DGE BA'I 'BRAS BU YIN PA'I PHYIR RO, ,GANG ZHES PA NI
SBYIN PA LA MTSON PA'O, ,'BYUNG BA NI SEMS CAN LA PHAN GNOD BYAS

PAS MTHO RIS DANG NGAN SONG 'BYUNG BA'I PHYIR RO, ,DER MA ZAD DE
BLA MED CES BYA STE THOB BO ZHES SBYAR RO, ,DE BAS NA TSANGS PA
ZHES BYA BA LA SOGS PA STE, 'DOD PA'I NYON MONGS PA ZHI BAS
TSANGS PA'O, ,DRAG PO NI DRAG PO'I LAS BYED PA STE, SROG SNA
BSTUNG BA DANG GDANGS PA

DANG; SHA KHRAG TSIL ZA BA LA SOGS PAS NA DRAG PO'O, ,SRID THUB
CING DGRA LAS RGYAL BAS NA BRGYA BYIN NO, ,SOGS PA'I SGRAS NI
BRGYA BYIN LA SOGS PA BSDU'O, ,DE RNAMS LA MCHOD CING BRTEN PA NI
BRTEN PA'O, ,CI'I PHYIR NGO MTSAR MIN ZHE NA, SEMS CAN RNAMS LA

BRTEN NAS SANGS RGYAS PA'I PHYIR RO, ,DON DE NYID LHA ZHES PA LA
SOGS PA STE RANG GI 'OD LA LONGS SPYOD PAS LHA'O, ,RIG PA DANG
LDAN PA'I YID LAS BYUNG BAS MI'O, ,YANG NA 'JIG RTEN PA'I SGRA
LAS DRANGS NA SKYE DGU'I BDAG PO SHED BU YIN PA'I PHYIR RO, ,BDE
BA'I

'BRAS BU NI LONGS SPYOD DO, ,MED PA 'DI NI GANG YANG MIN, ,LHA
MA'I LONGS SPYOD DE 'JIG RTEN 'DIR MED PA MA YIN TE, YOD PA KHO
NAR SHES PAR BYA'O ZHES PA'I DON TO, ,LONGS SPYOD DE NI SEMS CAN
LA PHAN PAR ZHES BYA BA LA SOGS PA NI DE LA TZAM GYI SGRAS NI
SEMS CAN LA

PHAN PAR BYED PA LAS GZHAN LA MI RAG GO, ,'GRO GSUM NI 'DOD PA LA
SOGS PA'AM, SA 'OG LA SOGS PA'O, ,DE'I DON NI 'DI LTA STE, LHA
MI'I LONGS SPYOD KHAMS GSUM LA NI JI SNYED YOD PA SEMS CAN LA
PHAN PAR BYAS NA NYAN THOS KYI DKA' THUB LA SOGS PA LA GNAS

@137A *, ,PAS MTHO RIS TZAM THOB KYANG LONGS SPYOD DANG LDAN PA
NI MA YIN NO, ,DE LTAR PHAN PAR BYAS NAS MTHO RIS SU 'GRO BA
GSUNGS NAS, DA NI BZLOG PA'I 'BRAS BU GSUNGS PA, DMYAL BA NI BSOD
NAMS MA YIN PAS MI RNAMS KHRID PA'I PHYOGS TE MI RNAMS

BCOM PA'I PHYIR RO, ,PHYIR MI LDOG PAR 'DAS PA'I PHYIR YI DAGS [*YI DVAGS]
SO, ,YANG NA ZAS SKOM YID LA BTAGS PAS YI DAGS [*YI DVAGS] SO, ,LHA DANG MI
LAS LOG PAR 'GRO BAS DUD 'GRO'O, ,DE RNAMS SDUG BSNGAL BA NI SEMS
CAN LA GNOD PA BYAS PAS BYUNG NGO ZHES BYA'O, ,SDUG

BSNGAL BA CI 'DRA ZHE NA, RNAM PA DU MA'I GZUGS SU NI SDUG BSNGAL
ZHES TE GRANG BA LA SOGS PA'I DBANG GIS SEMS CAN THAMS CAD KYI
GZUGS THA DAD PA'O, ,DE 'DRA BA'I SDUG BSNGAL GANG LAS 'BYUNG ZHE
NA, SEMS CAN GNOD BYED PHYIR TE NYES PA MED PA'I PHYIR RO, ,DON
DE

NYID NI BKRES PA DANG, ,ZHES BYA BA LA SOGS PA STE PHAN TSUN ZHES
PA NI BDAG DANG GZHAN GYI MTSAN NYID DO, ,DE 'DRA BA'I SDUG
BSNGAL RTAG PA NI ZHES TE NGAN SONG DU RGYUN MI 'CHAD PA'O, ,SDUG
BSNGAL DE'I KHYAD PAR GSUNGS PA NI BZLOG PAR DKA' STE, MCHOD
SBYIN DANG RDZU 'PHRUL GYIS

KYANG MA YIN TE NGES PAR MYONG BA'I LAS YIN PA'I PHYIR RO, ,GSOR
MED PA NI 'BYUNG BA'I NAD LTA BU MA YIN PA STE SDIG PA'I LAS LAS
BYUNG BA'I PHYIR RO, ,DE 'DRA BA'I SDUG BSNGAL NI GZHAN LAS BYUNG
BA MA YIN TE, SEMS CAN GNOD BYED 'BRAS BU DE, ,ZHE'O, ,SEMS CAN
GYI

DNGOS PO GSUNGS PA SANGS RGYAS ZHES TE, NYAN THOS DANG RANG RGYAL
BA DANG BLA NA MED PA YANG DAG PA DANG BZHI'O, ,BYANG CHUB SEMS
DPA'I RIGS DANG SA THOB PA STE, ,DE NI RNAM PAR BYANG BA'I SEMS
CAN NO, ,MTHO RIS NGAN SONG RIS LA GANG, ,ZHES PA NI KUN NAS NYON
MONGS

PA'O; ,GANG ZHES PA NI THUN MONG GI TSIG GO, ,SANGS RGYAS NAS
DMYAL BA'I BAR RNAMS NI SEMS CAN KHO NAR SHES PAR BYA STE ZHE'O,
,JI LTAR ZHE NA RNAM PAR SMIN PA NYID KYI GZUGS TE, SANGS RGYAS
DANG BYANG CHUB SEMS DPA' ZAG PA MED PA'I DGE BA'I RTZA BA'I LAS
KYI RNAM PAR

@137B SMIN PA'I SEMS CAN NO, ,MTHO RIS NI ZAG PA DANG BCAS PA'I
DGE BA'O, ,NGAN SONG NI DE NYID MI DGE BA'O, ,SEMS CAN DE RNAMS
LA THABS RNAMS KUN GYIS BSNYEN BKUR BYA, LUS DAG YID NI THABS SO,
,YANG NA MCHOD PA'I SGO NAS SBYIN PA LA SOGS PA'O, ,RANG GI

LUS BZHIN BSRUNGS KYANG, RANG GI LUS GNOD PAR BYED PA LAS BSRUNGS
PA LTAR SEMS CAN LA YANG NGO, ,DUG BZHIN BYA BA LA SOGS PA NI DUG
'DOR BA LTAR SEMS CAN BRAL BA YANG SPANG NGO ZHES BYA BA'O, ,DE
BAS NA SEMS CAN DANG BRAL BA NA BLA NA MED PA YANG DAG PAR

RDZOGS PA'I BYANG CHUB MI 'THOB PAR BSTAN PA NI, CHAGS BRAL ZHES
BYA BA LA SOGS PA STE, SO SOR BRTAGS PA'I 'GOG PA NI 'KHOR BA
DANG BRAL BAS CHAGS BRAL LA, DE'I RO DANG GCIG PA'I PHUNG PO LHAG
MED KYI BYANG CHUB NI RO GCIG BYANG CHUB STE, SEMS DANG SEMS

LAS BYUNG BA'I CHOS BKAG NAS MAR ME SNUM MED PA LTAR YID GNAS SO,
,BYANG CHUB DE NI GANG GIS 'THOB CE NA, THOB PA NYAN THOS RNAMS
KYIS DE BAS NA SEMS CAN YONGS SU MA BOR BA ZHES BYA BAS GSUNGS TE
'KHOR BA DANG MA BRAL NA SEMS CAN SPANGS PAS NI MA

YIN NO; ,DE LTA BAS NA RNAM PA DE LTAR ZHES BYA BA LA SOGS PA
STE, SEMS CAN LA PHAN GNOD BYAS PAS BDE BA DANG, SDUG BSNGAL
'BYUNG BA BSAMS NAS THEG PA CHUNG DU'I RANG DON LA GNAS PAR MI
BYA'O ZHES BSTAN TO, ,DE BAS NA BYANG CHUB MYU GU ZHES BYA BA LA

SOGS PA LA NYAN THOS LAS BYUNG BA'I BYANG CHUB SEMS KYI MYU GU'I
'BRAS BU'I SNYING PO LAS MI G-YO BAR RGYAL BA'I SRAS KYIS SGOM
GYI GZHAN NYAN THOS LA SOGS PAS SGOM PA NI MA YIN NO ZHES BYA
BA'I THA TSIG GO, ,DE LA RGYAL SRAS NI RNAM PAR MI RTOG PA'I
MTSAN NYID DE

BZHIN GSHEGS PA'I THUGS RTOGS NAS BYUNG BA'I PHYIR RO, ,DA NI MA
BSGRAL BA BSGRAL BA'I DON BSHAD PA NI GANG GI ZHES BYA BA LA SOGS
PA STE, GANG ZHES BYA BA NI DE BZHIN GSHEGS PA'AM, BYANG CHUB
SEMS DPA' RNAMS SO, ,CI 'DRA BA YIN ZHE NA, DGONGS PA

@138A *, ,BSTAN PA RNAMS BSGOM PA STE, GZUGS KHAMS KYI SEMS CAN
GYI DON DU BSAM GTAN GYI TING NGE 'DZIN DU ZHUGS TE SEMS RTZE
GCIG PA'I PHYIR RO, ,DE NYID BSAM GTAN BDE ZHES TE, RTOG PA DANG
DPYOD PA DANG DGA' BA DANG BDE BA DANG SEMS RTZE

GCIG PA'I YAN LAG LNGAS BSAM GTAN DANG PO DANG, NANG YONGS SU
DANG BA DANG, DGA' BA DANG BDE BA SEMS RTZE GCIG PA'I YAN LAG
BZHIS BSAM GTAN GNYIS PA DANG, BTANG SNYOMS DANG DRAN PA DANG
YANG DAG PAR SKYE BA DANG, BDE BA DANG SEMS RTZE GCIG PA'I YAN

LAG LNGAS BSAM GTAN GSUM PA'O, ,DE LTA BU'I BDE BA SPANGS TE
GZHAN GYI SDUG BSNGAL GYIS GDUNGS PA ZHES BYA BA STE, GDUNGS PA
NI SNYING RJE DANG LDAN PA'I PHYIR RO, ,DES NA, SNYING RJE'I
GANGS NI BCER BA LA, ,GZHAN GYI SDUG BSNGAL NYI TSOGS KYIS,
,GDUNGS SHING

SNYING LAS ZHU BA BZHIN, ,KHA MIG GNYIS NAS MCHI MA 'DZAG ,LHAG
MA NI GO SLA'O, ,DE LTAR RANG RANG GIS DGA' BA DANG BDE BA SPANGS
NAS GZHAN GYI SDUG BSNGAL DANG DU LEN PA NI NGO MTSAR TE, SNGON
DU MA MTHONG MA THOS MA RTOGS PA'I DON MTHONG BA DANG, RMAD DU
BYUNG BA STE

THOS NAS RTOGS PA'O, ,GRAGS PA NI SNYAN PA STE DON THAMS CAD GRUB
PA DANG, SPYAN RAS GZIGS LTA BU STE DAM PA NI SNANG BA LA SOGS PA
STE SANGS RGYAS SO, ,DE RNAMS KYI SPYOD PA'I NANG NA RAB TU GYUR
PA DAM PA'I SPYOD PA MCHOG YIN TE, BLA NA MED PA'I 'BRAS BU 'THOB
PAR

BYED PAS SO, ,DE BAS NA RANG LUS DON DU GNYER BA ZHES BYA BA LA
SOGS PA STE, RANG GI DON DU SBYIN PA BDUN NI ZAG PA DANG BCAS PA
STE, PHA ROL ZIL GYIS MNAN PA DANG, 'GRAN DANG CHAGS DANG LDAN
'DOD DANG, ,RIGS DANG MTHO RIS GRAGS DON TO, ,NGO MTSAR

GYI KHYAD PAR GSUNGS PA NI CHOS RNAMS ZHES BYA BA LA SOGS PA STE,
DE LA CHOS RNAMS RANG BZHIN MED PA STONG PA NYID DU RTOGS NAS
GZHAN DON SBYIN PA LA SOGS PA'I RGYU 'BRAS SPYOD PA GANG YIN PA
DE NI NGO MTSAR LAS KYANG ZHES PA NAS TE, DE GNYIS RGYU 'BRAS KYI
SGO NAS

@138B BRTAGS PA'O, ,DE LTAR RGYU'I SGO NAS YA MTSAN PA NI NGO
MTSAR CHE'O, ,'BRAS BU'I SGO NAS YA MTSAN PA NI RMAD DU BYUNG
BA'O, ,NGA NI MA GROL BA DGROL BA'I 'GREL PA'I DON BSHAD PA NI
SEMS CAN ZHES BYA BA LA SOGS PA STE, DE LA SEMS CAN DGROL BA NI
LHA DANG MI DGROL

BA'O; ,DE'I BYED PA'I RKYEN THUGS RJE NI SEMS CAN BSGRAL BA'I
ZHES BYA BA STE, 'DAM LAS SKYES PA NI SANGS RGYAS RNAMS TE LHA'I
RIGS NI RNAM PAR SNANG MDZAD LTA BU'O, ,MI'I RIGS NI SH'AKYA THUB
PA LTA BU STE, THUGS RJE'I DBANG GIS SKYE BAR MDZAD DO, ,DE LA
SRID PA NYID

'DAM STE, CHAGS PA'I GNAS YIN PA DANG, RGAL DKA' BA YIN PA'I
PHYIR RO, ,DE LTAR SRID PA'I NANG DU SKYES KYANG SKYON GYIS MI
GOS TE, RANG BZHIN MED PA'I DON RTOGS PA'I PHYIR RO, ,DE'I DPE NI
CHU YIS ZHES BYA BA LA SOGS PA STE, LUNG LAS, SHES PAS SRID LA

MI GNAS SHING, ,ZHE'O, ,DON DE NYID NI, STONG NYID SHES PA'I ME
YIS NI, ,ZHES BYA BA LA SOGS PA'O, ,STONG PA NYID KYI YE SHES NI
STONG PA NYID SHES PA'O, ,NYON MONGS PA BSREGS PAS NA ME'O, ,DON
NI DE LTAR ME DANG 'BREL PA'I BUNG SHING ZAD PAR 'GYUR BA LTAR DE
BZHIN

GSHEGS PAS KYANG RNAM PAR MI RTOG PA'I YE SHES DANG 'BREL PA'I
NYON MONGS PA ZAD PAR 'GYUR RO, ,'ON KYANG ZHES PA NI NYON MONGS
PA MED KYANG SNYING RJE'I DBANG GIS 'KHOR BAR SKYE BAR MDZAD PAS
NA SNYING RJES BRLAN PA'I ZHES BYA BA LA SOGS PA'O, ,MI'I RIGS SU
SKYE BA

BLANGS PA'I TSUL BSTAN PA, 'CHI 'PHO ZHES BYA BA LA SOGS PA STE,
'CHI 'PHO BA NI DBANG PO LNGA'I RGYUN 'DUS PA STE, GNAS GZHAN LHA
YUL DU BSKYED PA'I PHYIR RO, ,SKYE BA'I SRID PA DANG DU BLANGS PA
STE SER SKYA'I RIGS LTA BU'O, ,BYANG CHUB CHE GSHEGS NI SER SKYA
NAS

BYANG CHUB BSNYAGS PA'I PHYIR RO, ,KHYIM NAS 'BYUNG BA NI GRONG
KHYER SER SKYA NAS CHU BO'I 'GRAM DU'O, ,DKA' THUB BRTAN PA NI
TIL BYED KYIS LO DRUG TU 'TSO BA'O, ,BDUD BCOM PA NI NYON MONGS
PA LA SOGS PA PHA MA PAR BYAS PA DGU BCU RTZA BRGYAD DANG LHA'I
BDUD BZHI

@139A *, ,NI RNAM PA SNA TSOGS PA STE, BYANG CHUB KYI SHING GI
RTZAR SROD DANG THO RANGS LA'O, ,GNYIS PA NI BCU DRUG YANGS PA
CAN DU'O, ,CHOS KYI 'KHOR LO BSKOR BA NI B'A R'A nA S'IR RO,
,BRAM ZE'I YUL GA YAR TSANGS PA DANG, BRGYA BYIN DANG KHYAB 'JUG
LA

SOGS PA'I RIGS KYI GTZO BO BYED PAS LHA'I RIGS ZHUGS PA'O, ,DE
'DRA BA'I TSAL TZAM NI SNYING RJE'I DBANG DU GNAS PA'I ZHES PA LA
SOGS PA STE, GZHAL DU MED PA'I YE SHES THOB PAR 'DOD PA'I 'GRO BA
RNAMS KYIS BSKYED PAS NA MGON PO'O, ,LHA'I RIS SU

SKYE BAR MDZAD PA GSUNGS PA NI, TSANGS PA ZHES BYA BA NAS TE NYE
DBANG NI KHYAB 'JUG GO, ,YANG NA SUM CU RTZA GNYIS SO, ,DE RNAMS
KYI GZUGS SU SNANG BAS NA, GZUGS BRNYAN LA GNAS TE'O, ,'DUL BA'I
'GRO BA DANG SBYAR BAS TE, 'GRO BA'I SKAL BA DANG MTHUN PAR

BYAS NAS RANG GI SKYON MED PAR BYED PA'O, ,DE YANG TSANGS PA LA
SOGS PA GANG GIS 'DUL BA LA DE'I LUS SU BSTAN PA NI RANG GI SKYON
MED PAR BYED PA'O, ,DE BAS NA SANGS RGYAS RNAMS KYIS NI SNYING
RJE'O BSAMS NAS GANG BZHIN BYED, GCIG GIS KYANG KUN

BYED CES BYA BA'O, ,DA NI DBUGS DBYUNG BA'I DON 'GREL PA NI, THEG
PA CHEN PO LAS BYUNG BA ZHES PA LA SOGS PA STE, YANG DAG PAR NA
THEG PA CHEN PO GCIG LAS GZHAN MED PA LA DE BAS BSKYED NAS SNYING
LAS CHUNG DU STON PA RNAMS KYIS YANG GSUNGS PA'O ZHES

BSTAN PA'O, ,CI'I PHYIR BSTAN ZHE NA, SRID PA LAM GYIS ZHES PA LA
SOGS PA STE, THOG MA NAS THA MA MED PA'I SRID PA'I LAM DU BRGYUD
PA'I SDUG BSNGAL GYIS GZIR BA RNAMS 'GOG PA LA BTZUD NAS NGAL BSO
BA TZAM DU GZHAG PA YIN KYI [*GYI] DON DAM PA MIN ZHES PA

STE; THEG PA CHUNG DU NI THEG PA YANG DAG PA MA YIN PA'I PHYIR
MYA NGAN LAS 'DAS PA MA YIN PA'I DON TO, ,DE LTAR YANG RAB 'BYOR
THEG PA NI GCIG STE THEG PA CHEN PO ZHE'O, ,DGOS PA DE LA JI TZAM
DU GNAS SHE NA YE SHES ZHES BYA BA LA SOGS PA STE, SKU GCIG NGO
BO NI

@139B SHIN TU STONG PA NYID KYI YE SHES TE SEMS DANG SEMS LAS
BYUNG BA'I G-YO BA 'GOG PA'I PHYIR RO, ,DES NA MA ZHUM PA'I SEMS
KYIS NI ZHES BYA BA LTA BU'O, ,DE NYID TING 'DZIN RIG PA STE,
,SHIN TU STON PA NYID LA SEMS RTZE GCIG PA DE LA CHAGS PA'I PHYIR
RO, ,

DES YANG DAG PA'I DON MA MTHONG BA NI MYOS PA'O, ,DE 'DRA BA'I
GNAS SU SANGS RGYAS KYI BYA BA LA SOGS PA STE, MA BSKUL NA MI
KHOM PA DANG 'DRA BAR SEMS DANG SEMS LAS BYUNG BA'I CHOS DANG MI
LDAN PAR GNAS SO, ,DES BSKUL NA CIR 'GYUR ZHE NA, BSKUL BAS LHA

TSOGS GZUGS DAG GI, ,ZHES BYA BA NI DE BZHIN GSHEGS PA'I SPRUL
PAS GDUL BYA'I SKAL BA DANG SBYOR BA'I GZUGS SNA TSOGS KYIS BSKUL
MA THAG TU NYAN THOS DE DAG SEMS CAN DON LA ZHES TE THEG PA CHEN
PO LA ZHUGS NAS DON BYED DO, ,DE NAS BSOD NAMS YE SHES KYIS

GSOS TE SBYIN PA NAS BZOD PA'I BAR DU BSOD NAMS THA MA GNYIS NI
YE SHES SO, ,BRTZON 'GRUS NI GNYIS KA'I GROGS SO, ,DE LTAR THAMS
CAD GSANG CHEN MCHOG LAS GSUNGS PA, MA RIG MED PA'I YE SHES NI,
,TSOGS NI RNAM PAR 'BYUNG BA YIN, ,ZHE'O, ,DE

GNYIS KYIS RGYAS PAR BYED PA NI GSOS PA'O, ,DE LTAR GYUR MA THAG
TU NI, ,SANGS RGYAS BYANG CHUB THOB PAR 'GYUR, ,DE KHO NA'I DON
NI BAG CHAGS GNYIS KYI PHYIR, ,TSOGS GNYIS KYI BAG CHAGS BSAGS
PA'O, ,BAG CHAGS SA BON DU NI GSUNGS, ,BAG CHAGS

DE NI SRID PA'I SA BON DU GYUR PA'O, ,SA BON RDZAS MTHUN GROGS
MTHUN NAS, ,DE LTAR BAG CHAGS KYI SA BON YOD MA THAG TU PHUNG
PO'AM SEMS DANG SEMS LAS BYUNG BA STE CHOS SAM DE'I NYE BA'I RGYU
PHA MA LA SOGS PA DANG LDAN PA'O, ,DE YIS SRID PA'I MYU GU
BSKYED, ,DES

NI 'KHOR BA LAS SKYE BAR 'GYUR ZHES PA'I DON TO, ,DE LTAR THEG PA
GCIG YIN PA LAS THAG PA CHUNG DU BSTAN PA, CI'I PHYIR ZHE NA,
BSTAN PA ZHES PA LA SOGS PA STE, SEMS CAN BSAM PA'I RIGS DANG
DBANG PO DANG BSAM PA'I DBANG GIS THA DAD PA'O, ,DE'I DBANG

@140A *, ,GIS BCOM LDAN 'DAS KYIS BSTAN PA NI GDUL BYA'I BSAM
PA'I RJES SU 'GRO BA'O, ,DE'I PHYIR, 'JIG RTEN RNAM PA MANG PO
YIS, ,THABS KYI RNAM PA MANG DU PHYE, ,RNAM PA MANG PO NI RIGS LA
SOGS PA THA DAD PA STE, RIGS NI MU STEGS PA

LA SOGS PA'O, ,DBANG PO NI CHUNG DU'I CHUNG DU LA SOGS PA'O,
,SKAL BA NI TSOGS GNYIS KYI SKAL BA CAN NO, ,THABS NI BSGOM PA'I
MTSAN NYID MNGON RTOGS KYI RIM PA DGU STE, NYAN THOS NAS DE BZHIN
GSHEGS PA'I RIGS KYI THEG PA'I BAR RO, ,DE LTAR THAMS CAD THA

DANG KYANG DON DAM PAR GNYIS SU MED PA'I DON GSUNGS PA NI, ZAB
CING RGYA CHE ZHES PA LA SOGS PA STE, DE LA GNYIS SU MED PA'I
SHES RAB NI ZAB PA STE, RANG BZHIN MED PA'I PHYIR RO, ,RGYA CHE
BA NI BSGOM PA'I MTSAN NYID THABS TE RANG BZHIN PHYE BA NYID KYI
PHYIR RO, ,DE LTAR

GNYIS SU GYUR PA NI DBYE BA DANG ZHES SO, ,DE'I PHYIR GANG ZHIG
MTSAN NYID GNYIS KA YANG STE BDEN PA GNYIS KYI SPYI DANG RANG GI
MTSAN NYID DO, ,DE LTAR BDEN PA GNYIS KYI SGO NAS BSTAN PA PHYE
YANG DON DAM PAR DBYER MED DE ZHE'O, ,DE CI'I PHYIR ZHE NA, STONG
NYID GNYIS

MED MTSAN NYID PHYIR, ,STONG PA NI RANG BZHIN MED PA'O, ,CI 'DRA
ZHE NA, GNYIS MED GNYIS NI 'ONG BA DANG, 'GRO BA DANG, SKYE BA
DANG, 'GAG PA DANG, RTAG PA DANG, CHAD PA DANG, GCIG DANG DU
MA'O, ,DE RNAMS MED PA NI GNYIS MED PA'O, ,DE'I NGO BO NI STONG
PA

NYID GNYIS MED MTSAN NYID DO, ,DA NI YONGS SU MYA NGAN LAS 'DAS
PA'I DON 'GREL PA NI GZUNGS ZHES PA LA SOGS PA STE, DE LA TSIG
DANG DON DANG SPOBS PA DANG, DES PA'I TSIG NI GZUNGS SO, ,YANG NA
TSIG DANG DON DANG, SNGAGS GSUM LUS NGAG YID KYIS

'CHANG BAS KYANG NGO, ,PHA ROL TU PHYIN PA SHAS CHE MA THAG SMON
LAM GYI DBANG GIS CHER RGYAS PAR NYAN THOS DANG, THUN MONG MA YIN
PA'I YE SHES GNAS SKABS DU MA'AM, SPYOD YUL ZHES KHYAD PAR MI
RTAG PA NI SA'O, ,DE'I RGYUR GYUR PAS NA SANGS RGYAS PHA ROL
PHYIN ZHES

@140B TE SA BCU'O, ,DE YANG ZANG ZING LA SOGS PA NI SBYIN PA'O,
,SDOM PA NI TSUL KHRIMS SO, ,CHOS ZAB MO LA BZOD PA NI BZOD PA'O,
,SBYOR BA DANG CHO GA DANG MI 'GONG MI LDOG CHOG PAR MI 'DZIN PA
NI BRTZON 'GRUS SO, ,MI G-YO BA DANG SEMS CAN DON DANG YON TAN
CHEN

PO MNGON PAR SGRUB PA NI BSAM GTAN NO, ,THOS PA LA SOGS PA NI
SHES RAB PO, ,RANG GI SKYON SEL BA DANG SEMS CAN 'DZUD PAR BYED
PA DANG, MYUR DU MNGON PAR BYANG CHUB PA NI THABS SO, ,STOBS LAS
BZLOG PAR BYA BA DANG, NYON MONGS PA BZLOG PAR BYA BA'I

STOBS DANG, BDUD DANG SMRA BA GZHAN BZLOG PAR BYA BA'I 'O, ,SMON
LAM NI BDAG TSOGS DANG 'BREL PA'I LAM MO, ,GZHAN GYI DON DANG
SANGS RGYAS KYI ZHING YONGS SU DAG PAR BYED PA'I SMON LAM MO, ,YE
SHES NI RNAM PAR MI RTOG PA DANG RTOG PA MNYAM PA NYID DU SHES

PA DANG, THABS THAMS CAD MED PA MA YIN PA'I YE SHES SO, ,DE RNAMS
'KHOR GSUM YONGS SU DAG PAS NA PHA ROL DU PHYIN PA'O, ,DE DAG
BYANG CHUB SEMS KYI CHAR GZUGS LA SOGS PA RNAMS SO, ,THAMS CAD
MKHYEN PAS STONG PA NYID BYANG

CHUB SEMS KYI YAN LAG TU BSTAN TO, ,DE LTAR GZUGS LA SOGS PA
STONG PA'I CHAR GYUR NA CHAD PAR LTA BAR MI LTUNG NGAM SNYAM PA
LA, RTAG TU ZHES BYA BA LA SOGS PA STE, SGO GSUM NAS MI DGE BA
BCU SPANGS PAS SEMS CAN LA GNOD PA MI BYED PA'O, ,DE LTA

BAS NA STONG PA NYID CES BYA BA LA SOGS PA STE, DON DAM PAR CHOS
RNAMS RANG BZHIN MED PA STONG PA NYID DU RTOGS NA YANG, DGE BA
BCU SPYOD PAS RGYU 'BRAS KYI CHOS CHAD PA MED PA'O, ,DE LA CHAD
PA NI LOG PAR LTA BA'O, ,DE BZHIN DU MYA NGAN LAS 'DAS PA YOD

PAR GSUNGS PA NI, MYA NGAN 'DAS DANG ZHES PA LA SOGS PA STE, BDAG
NYID CHEN PO DE BZHIN GSHEGS PA RNAMS RNAM PAR MI RTOG PA'I YE
SHES KYI MTHUS SRID PA DANG, THUGS RJES ZHI BA LA MI BZHUGS PA'O,
,GANG DU GNAS SHE NA, MI GNAS MYA NGAN

@141A *, ,'DAS PAR NI, ,ZHES PA LA SOGS PA STE, SRID PAR SKYE
ZHING SRID PA'I SKYON GYIS MI GOS PA'I GO 'PHANG LA SANGS RGYAS
BZHUGS SO ZHES BYA BA'O, ,DE LTA BAS NA BYANG CHUB SEMS DPA' NI
'DI LTA BU YIN ZHES GSUNGS PA, SNYING RJE RO GCIG CES BYA BA LA
SOGS,,

PA STE, GZHAN GYI SDUG BSNGAL GYI SDUG BSNGAL BA'I MTSAN NYID NI
SNYING RJE STE, DE DANG DBYER MED PAS RO GCIG PA'O, ,DE SNYING
RJE 'BA' ZHIG GI SGO NAS THOB PA'I DGE BA STE, GSO ZHING RGYAS
PAR BYED PA'I PHYIR RO, ,DE DANG 'BREL PA'I YE SHES KYI TSOGS NI
STONG PA

NYID BDUD RTZI MCHOG STE, STONG PA NYID BDUD DE 'KHOR BA'I 'DU
BYED KYI SDUG BSNGAL LA RTZI'I PHYIR RO, ,DE NYID GZHAN LAS RAB
TU GYUR PAS NA MCHOG STE, SDUG BSNGAL GYI SDUG BSNGAL LA RTZI LTA
BU'O, ,BDAG GZHAN SO SO'I DON BSGRUB PHYIR, ,ZHES PA NI

NYAN THOS LTAR BDAG DON 'BA' ZHIG KYANG MA YIN LA, BYANG CHUB
SEMS DPA' LTAR GZHAN DON 'BA' ZHIG KYANG MA YIN GYI GNYIS KA'I
DON BSGRUB PA'I PHYIR BYANG CHUB SEMS KYI BDUD RTZI 'DI 'THUNG
BAR BYED PA RGYAL BA'I SRAS SO ZHES TE DON DAM PAR BYANG CHUB
SEMS

DPA' DE YIN NO ZHES BYA BA'I DON TO, ,DA NI BYANG CHUB SEMS RNAM
PA GNYIS KYI YON TAN GSUNGS PA NI, PHYAG BYA ZHES PA LA SOGS PA
STE, LHA LA SOGS PAS PHYAG BYA PAR 'OS PA'O, ,GANG LA 'OS SHE NA,
DE'O ZHES TE STONG PA NYID DANG SNYING RJE'I SGOM PA DE LA'O,

CI 'DRA BA'I PHYIR ZHE NA, DNGOS PO KUN GYIS TE LUS NGAG YID KYIS
SO, ,RTAG TU MCHOD 'OS NI DNGOS GRUB THAMS CAD MTHAR PHYIN PA'O,
,GANG DU MCHOD PA YIN ZHE NA, SRID GSUM LA ZHES TE 'DOD PA LA
SOGS PA SRID PA'I LHA MOS SO, ,SANGS RGYAS KYI GSUNG NI

DE'I RABS SO, ,CHAD PA MED PA NI DE'I BRGYUD PA'O, ,DE LA DE DAG
GNAS ZHES TE, STONG PA NYID DANG SNYING RJE CHEN PO BSGOMS PAS
SO, ,JI LTAR GNAS SHEN 'JIG RTEN 'DREN PAS SO ZHES TE, MTHO RIS
DANG BYANG GROL DU 'DREN PA'I STON PAR GYUR PA'O, ,DE BAS

@141B NA THEG PA CHEN PO'I MCHOG 'DI NI, BYANG CHUB SEMS ZHES
GNAS PAR 'DOD DO, ,THEG PA CHEN PO'I NANG NAS SNYING RJE DANG
STONG NYID BYANG CHUB SEMS KYI MCHOG YIN ZHES PA'I DON TE, SO SOR
BRTAGS PA'I 'GOG PA DANG, YONGS SU GRUB PA DANG, SO SO RANG GIS
RIG PA'I

YE SHES LAS RAB TU GYUR PA'O ZHES BYA BA'O, ,DE LTAR YIN PAS NA
MNYAM PAR GNAS ZHES BYA BA LA SOGS PA STE, SNYING RJE DANG STONG
PA NYID CHA MNYAM ZHING MTHAR MA LHUNG BAR NAN TAN BYA ZHING,
BYANG CHUB SEMS BSGOM PA DANG, SMON PA'I SGO NAS BSKYED PAR BYA'O
ZHES PA'I

DON TO; ,CI'I PHYIR ZHE NA, BDAG GZHAN DON NI ZHES BYA BA LA SOGS
PA STE, NYON MONGS PA SPANGS BA'I RANG BZHIN CAN STONG PA NYID
KYI YE SHES RANG DON NO, ,SNYING RJES GZHAN SDUG BSNGAL LAS THAR
BAR BYED PA NI GZHAN DON NO, ,MTHAR PHYIN PA NI RAB TU GRUB PA'O,
,DES NA

DE GNYIS MNYAM PAR BSGOMS PA LAS GRUB PA'I THABS GZHAN MED PA'O,
,DON DE NYID NI, BYANG CHUB SEMS NYID MA YIN PA, ,ZHES PA LA SOGS
PA'O, ,BYANG CHUB SEMS DE KHO NA BSGOMS PA TZAM GYIS BSOD NAMS
KYI TSOGS SU 'GYUR BA NI GANG GI BYA BA GNAS SO, ,BSOD

NAMS DE TSAD MED PAR GSUNGS PA NI, GAL TE GZUGS SU GYUR NA ZHES
PA NAS SO, ,DE LTAR BSOD NAMS MTHA' YAS PAR BSTAN NAS, BGRANG DU
MED PAR GSUNGS PA NI, ,SKYES BU GANG GIS ZHES PA LA SOGS PA'O,
,YANG BYANG CHUB SEMS DE CI 'DRA ZHE NA,

NYON MONGS ZHES PA LA SOGS PA STE, DE LA NYON MONGS PA MED PA NI
NYON MONGS PA DANG DE DANG LDAN PA'O, ,DE LAS BYUNG BA MA YIN
PA'I PHYIR RO, ,DE LTAR NYON MONGS PA MED PA'I RANG BZHIN 'OD
GSAL BA'I SEMS NI RIN CHEN ZHES TE, DKON ZHING MCHOG TU GYUR

PA'I PHYIR RO, ,GCIG TU 'DI GSUNGS TE, BCOM LDAN 'DAS KYIS RANG
BZHIN MED PA'I STONG PA NYID 'DI NI BYANG CHUB KYI SEMS GCIG PUR
GSUNGS KYI YONGS SU GRUB PA LA SOGS PA NI DER MA GSUNGS SO ZHES
PA'I DON TO, ,RIN CHEN SEMS DE YANG CI 'DRA ZHE NA,

@142A *, ,'PHROG PA MED PA LA SOGS PA STE, GZHAN GYIS MNGON DU
DBANG BYAR MED PAS MI 'PHROGS PA'O, ,GZUNG BA MED PA NI MI SKYE
BA'I NGO BO'I PHYIR RO, ,GANG GIS SHE NA NYON MONGS BDUD SOGS TE
SOGS PA'I SGRAS NI PHUNG PO'I BDUD BSDU'O, ,THABS

KYIS 'PHROG PAS NA RKUN MA'O, ,BYANG CHUB KYI SEMS GSUNGS PA'I
THABS GSUNGS PA, BYANG CHUB SEMS ZHES PA LA SOGS PA STE, SNYING
RJE DANG STONG PA NYID GSUNGS PA'I PHYIR GSUNGS PA'I DPE NI JI
LTAR ZHES BYA BA LA SOGS PA STE, RNAM PAR THAR PA DANG, TING NGE
'DZIN

LA SOGS PA'I SPYOD PA KUN LA LEGS PAR SPYAD PAS KUN DU BZANG
PO'O, ,DES RDZOGS PA'I BYANG CHUB DON DU GNYER BA NI BZANG PO'I
SMON LAM MO, ,DON BZANG PO'I SMON LAM STOBS KYIS BYANG CHUB
BSRUNG BA BZHIN DU BSDOM PA YANG SMON PA DANG, BSGOM PA'I STOBS

KYIS BSRUNG BAR BYA, ,ZHES BSTAN TO, ,DON DE NYID GZHAN DON ZHES
BYA BA LA SOGS PA STE, MI DMIGS PA'I SNYING RJE'I SGO NAS GZHAN
DON BYED PA LA SEMS MI G-YO BAR BYA'O ZHES PA'O, ,DE DANG 'DRA
BA'I YON TAN DANG LDAN PA'I BYANG CHUB KYI SEMS 'DI YIN PAS,
BYANG CHUB

DON DU GNYER BA'I RNAL 'BYOR PAS, NGO MTSAR DU YANG KHYED RNAMS
KYIS ZHES PA LA SOGS PA STE, PHYIS 'BYUNG BA'I SEMS CAN GYIS 'DI
LA SPYAD NA SANGS RGYAS PA'I THABS GZHAN MED DO ZHES BYA BA'O,
,DE'I 'BRAS BU THOB PA NI KUN DU BZANG PO'I ZHES PA LA SOGS PA
STE,

KUN DU BZANG PO'I SMON LAM GYIS BYANG CHUB THOB PA BZHIN DU 'DI
SGOM PA POS KYANG SMON LAM DANG SNYING RJE'I SGO NAS RANG KHO NAS
'THOB BO ZHES BYA BA'O, ,DA NI MDZAD PA POS BSNGO BA GSUNG PAS
NI, RGYAL BA ZHES BYA BA LA SOGS PA STE, RGYAL BA GZHAN LAS RAB
TU GYUR PAS

RGYAL BA MCHOG ,DE'I RANG BZHIN MED PA'I NGO BO NI BYANG CHUB
SEMS MCHOG STE, BYANG CHUB GZHAN LAS PHUL DU BYUNG BA'I PHYIR RO,
,DE 'GREL PAS MNYES PAR BYED PA NI BSTOD PAS SO, ,DE BYAS PAS
SHIN TU ZHES PA LA SOGS PA STE, MNYAM PA MED PA'I

@142B BYANG CHUB SEMS BSTOD PAS BSOD NAMS KYANG MI MNYAM MO,
,BDAG NI KLU SGRUB ZHABS SO, ,SRID PA GSUM GYI RGYA MTSO'I NYON
MONGS PA DANG NYE BA'I NYON MONGS PA'I RLABS NI SRID PA'I RGYA
MTSO'I CHU RLABS SO, ,DES 'KHOR BA LAS LDANG BAR GYUR PA'I SEMS

CAN NI BYING BA'I LTAS CAN TE LUS DANG 'BREL BA'O, ,DE NI GANG
DANG 'BREL TE, DE RING ZHES PA NI NYI MA NUB KYI BAR DU STE, MYUR
BA'I DON BSTAN PA'O, ,RKANG GNYIS GTZO BO NI RGYAL BA'O, ,DES
MNYES PA'I GO 'PHANG MI GNAS PA'I MYA NGAN LAS 'DAS PA'O, ,DE
LTAR

BYAS PA'I BSOD NAMS KYIS, ,SRID PA'I RGYA MTSO LA BYING BA'I SEMS
CAN GYI MNGON DU GYUR CIG CES BYA BA'I DON TO, ,'PHAGS PA ZHES
BYA BA NI 'PHAGS PA'I CHOS MTHONG LAM BRNYES PA'I PHYIR RO, ,SLOB
DPON RNAM PAR 'BYED PA'I LAM MNYAN NAS BSLAB PA'I GNAS

YIN PA'I PHYIR RO, ,DPAL ZHES PA NI BSOD NAMS DANG YE SHES KYI
TSOGS DANG LDAN PA'I PHYIR RO, ,KLU SGRUB CES PA NI KLUS MCHOD
GNAS SU BYAS BA'I PHYIR, MDZAD MKHAN GYIS BTAGS PA'I MING NGO,
,ZHABS ZHES PA NI BKUR BA'I TSIG STE, ZHABS TZAM SMOS KYI SKU LUS

GZHAN SMOS KYIS MI LANGS PAS SO, ,KYIS ZHES PA NI MDZAD MKHAN DU
MTSON PA'O, ,MDZAD PA ZHES PA NI 'GREL PA BYAS PA'O, ,RDZOGS SO
ZHES PA NI DON MTHAR PHYIN PA'O, ,SMRi TI DZNY'A NA K'I RTI YIS,
,BYANG CHUB SEMS KYI 'GREL BSHAD 'DI, ,BSGYUR BAS 'GRO BA THAMS

CAD NI; ,BYANG CHUB SEMS NI THOB PAR SHOG ,LHO BRAG DHARM'A SENG
GE YIS, ,CHOS RE'ANG LAM RINGS BGROD NAS ZHUS, ,RGYA GAR GYI
MKHAN PO SMRi TI DZNY'A NA K'I RTIS BA SGYUR CING BSHAD NAS GTAN
LA PHAB PA'I BYANG CHUB SEMS KYI 'GREL PA BSHAD PA RDZOGS SO,, ,,

