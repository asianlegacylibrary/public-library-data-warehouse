@328A `, ,'PHAGS PA SHES RAB KYI PHA ROL TU PHYIN PA'I PHYOGS KYI
SMON LAM BZHUGS, #, ,'PHAGS PA SHES RAB KYI PHA ROL TU PHYIN PA
STONG PHRAG BRGYA PA LA SOGS PA KLOG GI DUS SU

SMON LAM DU GSOL PA, PHYOGS BCU'I 'JIG RTEN GYI KHAMS RAB 'BYAM
BSAM GYIS MI KHYAB PA DAG NA, STON PA BLA NA MED PA SANGS RGYAS
BCOM LDAN 'DAS, ZHI BA CHOS KYI SKU, RNAM PA THAMS CAD MKHYEN
PA'I YE SHES DANG LDAN PA, STOBS DANG, MI 'JIGS

PA DANG, MA 'DRES PA'I CHOS KYIS BRGYAN PA, PHYOGS BCU DUS GSUM
GYI SANGS RGYAS THAMS CAD LA STON PA DAM PA'I 'DU SHES KYIS GUS
PAR PHYAG 'TSAL ZHING DANG BAS SKYABS SU MCHI'O, ,BSTAN PA BLA NA
MED PA DAM PA'I CHOS NGO BO NYID KYIS RNAM PAR DAG CING RANG
BZHIN

GYIS RNAM PAR GROL BA, 'PHAGS PA SO SO RANG GIS RIG PA'I YE SHES
KYI SPYOD YUL, RNAM GRANGS BYIS PA LTA BU'I SPYOD YUL DU MA GYUR
PA, DON DAM PA'I CHOS DANG, DUS GSUM GYI 'PHAGS PA THAMS CAD
GSHEGS PA'I SHUL LAM GYI CHOS 'PHAGS PA'I LAM YAN

LAG BRGYAD KYIS BSDUS PA DANG, BSTAN PA'I CHOS SKYES BU CHEN PO'I
DPAL GYI MGUR NAS LEGS PAR GSUNGS PA, THOG MAR DGE BA, BAR DU DGE
BA, THA MAR DGE BA, DON BZANG ZHING TSIG 'BRU GSAL BA, MNGON PAR
MTHO BA, NGES PAR LEGS PA'I

LAM DU GYUR PA, MDO SDE 'DUL BA MNGON PA BSTAN BCOS LA SOGS PA
DAM PA'I CHOS YI GE 'BRU GNYER GYIS BSNYAD PA THAMS CAD LA BSTAN
PA DAM PA'I 'DU SHES KYIS GUS PAR PHYAG 'TSAL ZHING DANG BAS
SKYABS SU MCHI'O, ,SGRUB PA BLA NA MED PA, 'PHAGS

@328B PA'I DGE 'DUN BYANG CHUB SEMS DPA' SEMS DPA' CHEN PO 'JIGS
PA LNGA LAS SHIN TU 'DAS PA, PHYIR MI LDOG PA'I SA'I GO 'PHANG
BRNYES PA, SA CHEN PO LA RTOGS PA'I KHYAD PAR GYIS RIM PAR BZHUGS
PA, DE BZHIN GSHEGS PA'I THUGS KYI SRAS, 'GRO BA

YONGS KYI DPAL MGON DU GYUR CING, SEMS CAN THAMS CAD KYI DON
MDZAD PA LA BRTZON PA SKU NYAMS SU BZHES PA RNAMS DANG, 'PHAGS
PHA RANG SANGS RGYAS RANG GI SHES RAB KYI RTZAL GYIS GO ZHING,
BSAM GTAN DANG TING NGE 'DZIN LA DBANG THOB PAS RDZU 'PHRUL GYIS
DON

MDZAD PA RNAMS DANG, NYAN THOS DGRA BCOM PA GNAS BRTAN CHEN PO
MCHOG BCU DRUG LA SOGS PA DE BZHIN GSHEGS PA'I GSUNGS LAS BYUNG
BA'I SRAS, CHOS LAS SKYES PA, RANG GI DON RJES SU THOB PA, SRID
PAR KUN DU SBYOR BA, YONGS SU ZAD PA, SHES RAB

DANG TING NGE 'DZIN GYI CHA LAS RNAM PAR GROL BA, LHA DANG MI'I
'JIG RTEN KUN GYIS MCHOD CING PHYAG BYA BAR 'OS PA THAMS CAD LA
DGE BA'I BSHES GNYEN DANG MCHOD GNAS DAM PA'I 'DU SHES KYIS GUS
PAR PHYAG 'TSAL ZHING DANG BAS SKYABS SU MCHI'O, ,KHYAD PAR DU
YANG DUS

GSUM GYI BDE BAR GSHEGS PA THAMS CAD KYI YUM, BCOM LDAN 'DAS MA
SHES RAB KYI PHA ROL TU PHYIN PA LA SOGS PA PHA ROL TU PHYIN PA
BCU'I LHA MO DANG, SRAS PHYOGS BCU'I SANGS RGYAS DANG, PHYOGS
BCU'I BYANG CHUB SEMS DPA' 'KHOR MTHA' YAS PA DANG BCAS PA

THAMS CAD BDAG MING 'DI ZHES BGYI BA'ANG 'KHOR DANG BCAS PA DANG,
MTHA' YAS PA'I SEMS CAN THAMS CAD LUS DANG NGAG DANG YID RAB TU
DANG BAS GUS PAR PHYAG 'TSAL ZHING SKYABS SU MCHI'O, ,DKON MCHOG
GSUM 'KHOR MTHA' YAS PA DANG BCAS PA PHYAG GI GNAS

BSOD NAMS THAMS CAD KYI DPAL GYI ZHING MTHU DANG YON TAN BSAM
GYIS MI KHYAB BA THAMS CAD LA BDAG MING 'DI ZHES BGYI BAS MCHOD
DO, ,BSTOD DO, ,BSNGAGS SO, ,LUS DBUL LO, ,SROG PHYOGS SO, ,DKON
MCHOG GSUM MCHOD GNAS DE DAG THAMS

@329A *, ,CAD LA MCHOD PAR DBUL BA, BYANG CHUB SEMS DPA' RNAMS
KYI TING NGE 'DZIN DANG, CHOS KYI DBYINGS RTOGS PAR GYUR PA RNAMS
KYI BYIN GYI RLABS LAS BYUNG BA, GSER GYI PADMA 'DAB MA STONG
DANG, GZHAN YANG MCHOD PA BLA NA MED PA DANG, BLA NA MED

PA'I LHA'I ME TOG DANG, LTA'I BDUG SPOS DANG, LHA'I PHRENG BA
DANG, LHA'I BYUG PA DANG, LHA'I NA BZA' DANG, RGYAN DANG, GDUGS
DANG, RGYAL MTSAN DANG, BA DAN DAG GIS RIM GROR BGYI'O, ,BKUR
STIR BGYI'O, ,PHU DUD DU BGYI'O, ,MCHOD PAR BGYI'O, ,

GZHAN YANG SKAD CIG THANG CIG YUD TZAM LA STONG GSUM GYI STONG
CHEN PO'I 'JIG RTEN GYI KHAMS 'DI RIN PO CHE SNA TSOGS KYI RANG
BZHIN DU KUN NAS GNAS PAR GYUR TE, ME TOG GI SI LAM SNA TSOGS
KYIS KUN DU GANG BA DANG, DAR GYI LDA LDI DANG, CHUN PO MANG PO
KUN DU BRES PA DANG,

SNOD SNA TSOGS NAS BDUG SPOS MANG PO 'THUL BA DANG, DPAG BSAM GYI
SHING MANG PO'I YAL GA'I RTZE MO G-YUR ZA BA DANG, ME TOG GI
SHING DANG, 'BRAS BU'I SHING DANG, SPOS KYI SHING DANG, PHRENG
BA'I SPOS DANG, BDUG SPOS SNA TSOGS KYI SHING SNA TSOGS KYIS RAB

TU BRGYAN PA KUN NAS GNAS PAR GYUR PA, BLA NA MA MCHIS PA MCHOD
PAR 'BUL GYIS BZHES SU GSOL LO, ,DA LTAR GYI MCHOD PA RNAM PA
LNGA LA SOGS PA DNGOS SU 'BYOR PA RNAMS KYANG, LHA DANG MI'I
MCHOD PA KHYAD PAR CAN RGYA CHEN POR SPRUL PAS YUM SHES RAB KYI
PHA ROL

TU PHYIN PA LA SOGS TE, PHA ROL TU PHYIN PA BCU DANG, SRAS PHYOGS
BCU'I SANGS RGYAS 'KHOR DANG BCAS PA RNAMS MNGON SUM DANG 'DRA
BAR DMIGS TE, MCHOD PAR DBUL GYIS BZHES SU GSOL LO, ,BDAG GIR
MDZAD DU GSOL LO, ,LONGS SPYAD NAS MNYES

SHING DBYES PA CHEN POR MDZAD DU GSOL LO, ,BDAG MING 'DI ZHES
BGYI BA, 'KHOR BA THOG MA MCHIS PA NAS, YANG DAG PA'I DON MA
MTHONG STE, PHYIN CI LOG GIS BSLAD NAS, SDIG PA MI DGE BA'I LAS
MTSAMS MED PA LNGA DANG, DE DANG NYE BA LNGA DANG, ME DGE

@329B BCU SPYOD PA DANG, 'PHAGS PA LA SKUR PA BTAB PA DANG, DAM
PA'I CHOS SPONG BA'I LAS BGYIS PA DANG, SEMS CAN GZHAN LA GNOD
PA'I LAS RNAM PA MANG PO BGYIS PAS, 'KHOR BA DANG NGAN SONG GI
RGYUR GYUR CING, MTHO RIS DANG THAR PA'I SGRIB PAR GYUR PA,

SDIG PA MI DGE BA'I LAS CI BGYIS SO 'TSAL THAMS CAD MI 'CHAB MI
SBED PAR GNOD ZHING 'GYOD PA'I SEMS KYIS MA LUS PAR MTHOL ZHING
BSHAGS SO, ,'JIG RTEN DANG 'JIG RTEN LAS 'DAS PA'I CHOS RGYU DANG
'BRAS BUR BCAS PA, 'DUS BYAS DANG 'DUS MA BYAS

KYIS BSDUS PA'I DGE BA'I RTZA BAR GYUR PA, RNAM PAR DKAR BA'I
PHYOGS THAMS CAD LA SHIN TU RJES SU YI RANG BA'I MCHOG GIS RJES
SU YI RANG NGO, ,DE BZHIN GSHEGS PA GANG DAG DAM PA'I CHOS BTZUN
PAR MDZAD PA'I SLAD DU NANG DU YANG DAG 'JOG LA GNAS NAS,

CHOS KYI 'KHOR LO MI BSKOR ZHING BSKUL BA'I SA LA GZHES PA DE DAG
LA YANG CHOS KYI 'KHOR LO RNAM PA BCU GNYIS BDEN PA BZHI'I TSUL
DU BSKOR NAS DAM PA'I CHOS BDUD RTZI'I CHAR DBAB PAR BSKUL ZHING
GSOL LO, ,BDE BAR GSHEGS PA GANG DAG GDUL BYA RNAMS

KYI DON MDZAD NAS, 'DUS BYAS THAMS CAD MI RTAG CING, 'BYOR PA
THAMS CAD RGUD PAR BSTAN TE, 'JIG RTEN MI RTAG PAR BSTAN PA'I
SLAD DU, RDO RJE LTA BU'I SKU BSHIG NAS, THABS KYIS MYA NGAN 'DA'
BA'I TSUL STON PAR BZHED PA DE DAG LA YANG THUGS RJE CHEN

PO'I GZUGS KYIS 'KHOR BA MA STONGS KYI BAR DU MYA NGAN LAS MI
'DA' ZHING, 'JIG RTEN NA YUN RING POR BZHUGS NAS, LHA DANG MI'I
STON PA DANG, DGE BA'I BSHES GNYEN DU BZHUGS PAR GSOL BA 'DEBS
SO, ,DE BZHIN GSHEGS PA GANG DAG GIS SEMS

CAN MA LUS PA'I DON DU BLA NA MED PA'I BYANG CHUB TU THUGS BSKYED
PA DE BZHIN DU, BDAG GIS KYANG DUS THAMS CAD DANG GNAS THAMS CAD
DU DKON MCHOG GSUM LA SKYABS SU GSOL TE, BLA NA MED PA'I BYANG
CHUB TU SEMS BSKYED PAR BGYI'O, ,DE LTAR PHYAG

@330A *, ,'TSAL BA NAS BYANG CHUB TU SEMS BSKYED PA'I BAR GYI DGE
BA'I RTZA BA DANG, SRUNG MA THUGS DAM CAN MI MJED KYI BDAG PO
TSANGS PA DANG, LHA RNAMS KYI DBANG PO BRGYA BYIN DANG, RGYAL PO
CHEN PO BZHI LA SOGS PA 'KHOR MTHA' YAS PA DANG BCAS PA,

SANGS RGYAS MTHONG BA, CHOS THOS PA BSTAN PA BSRUNG BAR KHAS
BLANGS PA, LHA'I DGE BSNYEN CHEN PO DE DAG LA CHOS DANG ZANG ZING
GI LONGS SPYOD RGYA CHEN PO BSTABS SHING PHUL BA DANG, 'GRO BA
RIS KHAMS GSUM GYIS BSDUS PA, LAM RGYUD LNGAR 'KHOR ZHING, 'GRO
BA

RIS DRUG TU SKYE GNAS RNAM PA BZHI LAS SKYES PA, JI TZAM SEMS CAN
GYI RIS NA MCHIS PA, SEMS CAN BSDU BAR BSDUS PA THAMS CAD LA YANG
BSDU BA RNAM PA BZHIS BSDUS PA'I MCHOD SBYIN GYI GTOR MA RGYA
CHEN POS KHYAB PAR BSNGOS PA DANG, TSE RABS BRGYUD PA NAS

LAN CHAGS PAR GYUR PA'I BGEGS RNAMS LA YANG, GNAS DANG, DUS DANG,
LONGS SPYOD JI LTAR 'DOD PA'I MCHOD SBYIN GYI GTOR MA RGYA CHEN
PO BSNGOS SHING STZAL BA, DE LTA BU'I DGE BA'I RTZA BA DANG,
GZHAN YANG BDAG CAG GI SNGA SLAD DU DGE BA'I RTZA BA BGYIS

SO 'TSAL GYI MTHU DANG, KHYAD PAR DU YANG YUM SHES RAB KYI PHA
ROL TU PHYIN PA STONG PHRAG BRGYA PA LA SOGS TE, SHES RAB RNAM
GSUM GYI DON DU GSUNGS PA'I PHYOGS, G-YO SGYU MED PAR BRIS PA
DANG, BKLAGS SHING STON PA DANG, MCHOD CING RIM GRO BGYIS PA

DANG; RIG SNGAGS DANG, GSANG SNGAGS KYI MTHU DANG, LHA DANG DRANG
SRONG LA SOGS PA RIG PA 'DZIN PA THAMS CAD KYI GZI BRJID DANG,
BDEN PA'I BYIN GYI RLABS KYIS, BDAG CAG GIS MCHOD PA BSHAMS PA'I
GNAS 'DI, SNGON BYA RGOD KYI PHUNG PO'I RI LA,

BCOM LDAN 'DAS SH'AKYA THUB PAS THAMS CAD DANG LDAN PA'I 'KHOR
GYI DKYIL 'KHOR DU, YUM SHES RAB KYI PHA ROL TU PHYIN PA RGYA
CHER BSTAN CING BSHAD PA DE BZHIN DU, RANG BZHIN GYI DKYIL 'KHOR
RNAM PAR DAG PAR GYUR CIG ,YUM SHES RAB KYI PHA ROL TU PHYIN PA
DANG,

@330B SRAS PHYOGS BCU'I SANGS RGYAS 'KHOR PHUN SUM TSOGS PA DANG
BCAS PA, PHO BRANG GI DKYIL 'KHOR RNAM PAR DAG PA'I GNAS 'DIR
SPYAN DRANGS TE, MCHOD PA DANG, BKLAGS PA DANG, MDO SDE DANG, MI
MNYAM PA DANG MNYAM PA'I GSANG SNGAGS KYI GZHUNG DANG, DNGOS

GRUB KYI CHO GA DANG, MCHOD PA LA SOGS PA'I DBANG DANG, BYIN GYI
RLABS KYIS BDAG CAG 'KHOR DANG BCAS PA DANG MTHA' YAS PA'I SEMS
CAN THAMS CAD TSE RABS GANG SKYES GANG GNAS KYANG, LAS DANG NYON
MONGS PA'I SGRIB PA THAMS CAD NI BYANG, NGAN SONG GSUM DANG,

MI KHOM BRGYAD LA SOGS PA SDUG BSNGAL THAMS CAD LAS NI YANG DAG
PAR GROL ZHING THAR TE, BDE 'GRO LHA'I 'JIG RTEN DU SKYES NAS
'PHAGS PA THAMS CAD KYI ZHAL MNGON SUM DU MTHONG STE, PHYAG G-YAS
PA GSER GYI KHA DOG CAN BRKYANG NAS BDAG GI SPYI BOR BZHAG STE,

RIGS KYI BU KHYOD MA 'ONGS PA'I DUS NA 'JIG RTEN GYI KHAMS 'DI
ZHES BGYI BAR, SANGS RGYAS 'DI LTA BU ZHES BYA BAR 'GYUR RO ZHES
LUNG BSTAN PA MYUR DU THOB NAS, BLA NA MED PA'I SANGS RGYAS SU
MYUR DU 'GRUB PAR GYUR CIG ,SANGS RGYAS SU MA GRUB KYI BAR DU
'JIG

RTEN 'DI DAG TU YANG, TSE RING NAD MED LONGS SPYOD 'PHEL, RIGS
RGYUD RGYAS SHING BDE SKYID PHUN SUM TSOGS PA DANG LDAN PAR GYUR
CIG ,MI DANG MI MA YIN PA LA SOGS PA DGRA BGEGS BAR DU GCOD PA
CIS KYANG MI TSUGS SHING, 'JIG RTEN DANG 'JIG RTEN LAS 'DAS

PA'I BSAM PA THAMS CAD YID BZHIN DU 'GRUB PAR GYUR CIG ,KHYAD PAR
DU YANG SHES RAB KYI PHA ROL TU PHYIN PA LA, CHOS SPYOD RNAM PA
BCU'I SGO NAS TSUL BZHIN BGYIS PA'I PHAN YON BSAM GYIS MI KHYAB
NA YANG, MDOR BSDUS PA BCU STE, SANGS RGYAS THAMS

CAD KYIS SRAS SU DGONGS SHING, BYIN GYIS RLOB PAR 'GYUR BA DANG,
TSANGS PA DANG BRGYA BYIN LA SOGS PA'I SRUNG MA KHYAD PAR CAN
RNAMS KYIS BU BZHIN DU SKYONG BAR 'GYUR BA DANG, TSE DANG DBANG
,PHYUG PHUN SUM TSOGS PAR 'GYUR BA DANG, BGEGS DANG LOG 'DREN

@331A *, ,LA SOGS PA GDON THAMS CAD KYI BSAM SBYOR NGAN PAS MI
TSUGS PA DANG, GZA' SKAR DANG RMI LTAS LA SOGS PA'I MTSAN MA NGAN
PA THAMS CAD ZHI BAR 'GYUR BA DANG, PHA ROL GYI DMAG TSOGS THAMS
CAD BZLOG PAR 'GYUR BA DANG, 'JIG

RTEN DANG 'JIG RTEN LAS 'DAS PA'I YON TAN THAMS CAD BOS PA BZHIN
DU 'DU BAR 'GYUR BA DANG, TSE RABS THAMS CAD DU SHES RAB KYI PHA
ROL TU PHYIN PA'I DON DANG MI SKOL BAR 'GYUR BA DANG, DE BZHIN
GSHEGS PA'I ZHAL MNGON SUM DU MTHONG BA DANG, MTHAR

BLA NA MED PA'I SANGS RGYAS SU GRUB PAR 'GYUR BA LA SOGS PA'I YON
TAN GYI TSOGS MTHA' YAS SHING RMAD DU BYUNG BA RNAMS BDAG CAG
'KHOR DANG BCAS PA LA SMIN CING GRUB PAR GYUR CIG ,KHYAD PAR DU
YANG BOD KYI RGYAL KHAMS SU SANGS RGYAS KYI BSTAN PA YUN RING POR

BZHUGS PAR GYUR CIG ,'PHAGS PA SHES RAB KYI PHA ROL TU PHYIN PA
BZHUGS PA'I YUL PHYOGS SU YANG NGAN SEMS KYI 'KHRUGS PA MI 'BYUNG
BA DANG, MI NAD DANG PHYUGS NAD RGYUN CHAD PA DANG, LO PHYUG RTAG
TU LEGS, CHAR CHU DUS SU PHEBS BDE SKYID PHUN

SUM TSOGS PA DANG LDAN TE, SEMS CAN THAMS CAD DGE BA SPYOD PA'I
BSAM PA BZANG PO DANG LDAN PAR GYUR CIG ,SANGS RGYAS KYI BSTAN PA
LA ZHE SDANG BA'I GANG ZAG LOG SRED CAN BSTAN PA GZHIG PA'I NGAN
SEMS DANG LDAN PA RNAMS NI CHU SHING GI RTZA BA BZHIN DU GYUR

CIG ,DKON MCHOG GSUM LA DAD CING DAM PA'I CHOS BSRUNG BA'I BSAM
PA BZANG PO DANG LDAN PA'I GANG ZAG RNAMS NI TSE RING ZHING BSAM
PA THAMS CAD YID BZHIN DU GRUB PAR GYUR CIG ,BDAG DANG SEMS CAN
THAMS CAD RNAM PA KUN TU, DKON MCHOG GSUM

GYI BDEN PA'I BYIN RLABS DANG, ,DUS GSUM RGYAL BA'I YUM GYI MTHU
BYIN GYIS, ,GANG DANG GANG NA JI LTAR GNAS PA YI, ,SGRIB DANG
SDUG BSNGAL MA LUS KUN BSAL TE, ,'KHOR BA'I SDUG BSNGAL MA LUS
RAB BSNYIL NAS, ,RGYUD DRUG 'GRO BA MA LUS KUN

@331B BSGRAL TE, ,KUN DU BZANG PO'I SPYOD PAS BSGRUBS PA'I ZHING,
,RIN CHEN MDZES PA RNAM BKOD BDE BA CAN, ,BDUD RTZI'I MTSO DANG
DPAG BSAM SHING DANG LDAN, ,DER 'BYUNG SKAL LDAN PADMA'I MCHOG
LAS SKYES, ,YID BZHIN PHUN SUM TSOGS PA 'PHAGS PA'I SA, ,

RNAM DAG KHYAD PAR CAN GYI GNAS MCHOG DER, ,THOGS MED RDZUS TE
BDE BAR GSHEGS GYUR NAS, ,MTSAN TZAM THOS PAS SGRIB PA RNAM SEL
BA, ,RIN CHEN 'OD 'BAR SKU MCHOG 'GRO BA'I SKYABS, ,TSE DANG
LONGS SPYOD DPAG MED SBYIN PA'I GTZO, ,SNANG BA

MTHA' YAS 'GRO DON MNGON SUM STE, ,DE LAS MCHOG THOB LUNG BSTEN
DBANG BSKUR NAS, ,RGYAL SRAS GNYIS DANG SPYOD PA'I BLO MTHUN
ZHING, ,PHYOGS BCUR 'GRO LA PHAN PA'I DON MDZAD NAS, ,SRID GSUM
YONGS KYI SKYABS SU GYUR PAR SHOG ,'PHAGS PA

SHES RAB KYI PHA ROL TU PHYIN PA'I PHYOGS KYI SMON LAM RDZOGS
SO,,