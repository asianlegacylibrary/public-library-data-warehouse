@287A *, ,SGROL MA'I DKYIL 'KHOR DU 'JUG PA'I CHO GA
MDOR BSDUS BZHUGS,, #, ,BCOM LDAN 'DAS MA LA PHYAG 'TSAL LO,
,MDOR BSDUS PA LA DGA' RNAMS PHYIR, ,SDOM TSIG LE'UR BYAS PA YIN,
,PHYOGS RNAMS GTZANG MNYEN BDE BA DANG, ,KUN DU

DRI NGAD LDANG GYUR PA, ,BDE BA CAN GYI ZHING KHAMS LTAR, ,SA
GZHI BYIN GYIS BRLAB PAR BGYI, ,PHYI NANG MA BSGRIBS GSAL BA
DANG, ,RIN CHEN RNAMS LAS GRUB PA YI, ,THUB PA'I DBANG PO SRAS
BCAS KYI, ,GZHAL YAS KHANG DU BYIN BRLAB BO, ,BLA MA DKYIL 'KHOR
LHA TSOGS DANG, ,PHYOGS

BCUR BZHUGS PA'I SANGS RGYAS SRAS, ,BKA' SDOD PHYOGS SKYONG MA
LUS PA, ,DE RING SPYAN 'DREN GSHEGS SU GSOL, ,GTZANG ZHING DRI
ZHIM BSIL BA YI, ,DRI CHAB BDUD RTZI'I RGYUN LTA BUS, ,RGYAL BA
SRAS BCAS MA LUS LA, ,CHU GSUM GYIS NI MNYES PAR BGYI'O, ,DUS
GSUM

BZHUGS PA'I BLA MA LHA, ,RIN CHEN GSUM NI NAM MKHA' LA, ,TIL GYI
GANG BU LTAR DMIGS NAS, ,SGO GSUM GUS PAS PHYAG 'TSAL LO, ,ME TOG
LA SOGS NYER SPYOD DANG, ,RGYAL SRID BDUN DANG GRUB PA'I RDZAS,
,MCHOD SPRIN NAM MKHA' GANG DMIGS TE, ,'GRO BA BSGRAL

PHYIR DBUL BAR BGYI'O, ,BDAG DANG SEMS CAN MKHA' MNYAM GYIS,
,THOG MED DUS NAS DA LTA'I BAR, ,MA LUS SDIG PA CI BGYIS PA,
,SHIN TU 'GYOD PAS BSHAGS PAR BGYI'O, MNGON MTHO NGES LEGS RGYUR
GYUR BA'I, ,SKYE BO'I DGE BA GANG BGYIS DANG, ,'PHAGS PA'I

TSOGS KYIS GANG BGYIS LA, ,LHAG PAR SPRO BAS YI RANG NGO, ,SGO
GSUM NYAMS LEN MI DGE BCOM, ,CHED DU BYA BA GZHAN DON BRTZON,
,LAM BDE TSEGS CHUNG 'JUG PA ZAB, ,SDOM PA GSUM LA GNAS PAR
BGYI'O, ,BTANG BAR DKA' BA'I LUS 'DI NI, ,MGON DANG BDE

@287B GSHEGS SRAS BCAS LA, ,BRAN G-YOG NYID DU DBUL LAGS KYIS,
,DENG NAS KHYED KYI 'BANGS SU MCHI'O, ,RGYAL SRID BU DANG CHUNG
MA DANG, ,'BRU DANG RTA GLANG BRAN DU BCAS, ,SA GZHI GSER SOGS
RIN PO CHE, ,GUS PAS THUB MCHOG RNAMS LA MCHOD, ,SBYIN DANG TSUL
KHRIMS SGOM PA

DANG, ,THOS BSAM TSOGS GNYIS CI BSAGS PA, ,DUS GSUM BSDUS PA'I
DGE BA GANG, ,THUB PA CHOS KYI SPYAN LA DBUL, ,SGEG 'DZUM LDEM
ZHING BRJID PA DANG, ,RNGAM ZHING KHROS PA KHRO BO'I GZUGS, ,SRAS
BCAS SKU YI DKYIL 'KHOR LA, ,DAD PAS MIG MI 'DZUMS

PAS BLTA'O, ,SANGS RGYAS BYANG CHUB MA LUS PA'I, ,TSE DANG YON
TAN MTHU STOBS DANG, ,SKU GSUM MDZAD PA MA LUS LA, ,RTAG TU GUS
PAS SKYABS SU MCHI, ,BLA MA RDO RJE SLOB DPON DANG, ,YI DAM DKYIL
'KHOR LHA TSOGS TE, ,SANGS RGYAS CHOS DANG DGE 'DUN LA, ,RTAG TU

GUS PAS SKYABS SU MCHI'O, ,RGYAL BA BYANG CHUB MCHOG BRNYES NAS,
,CUNG ZAD SNYOMS PAR BZHUGS PA LA, ,TSANGS PA LTA BUR GUS PA YIS,
,CHOS KYI 'KHOR LO BSKOR BAR BSKUL, ,BYANG CHUB MDZAD PA MTHAR
PHYIN NAS, ,BDE GSHEGS MYA NGAN 'DA' BZHED LA, ,JI SRID

'KHOR BA MTHA' YOD PAR, ,SEMS CAN DON DU BZHUGS SU GSOL, ,JI LTAR
SNGON GYI SKYOB PA YIS, ,BYANG CHUB SEMS NI BSKYED PA LTAR, ,DE
BZHIN BDAG KYANG SEMS CAN PHYIR, ,BYANG CHUB CHEN POR SEMS BSKYED
DO, ,RGYAL SRAS 'JIG RTEN SKYONG RNAMS LA, ,SKU GSUM GRUB

DANG RIG PA 'DZIN, ,LAS TSOGS PHRIN LAS RNAM DBYE SOGS, ,LAS BCOL
DE NI GRUB PAR MDZOD, ,'DIR NI NYES PA GANG BGYIS PA, ,GANG YANG
LUS CAN SKYABS GYUR LA, ,MA 'TSAL BA RNAMS BSHAGS PAR BGYI, ,GTZO
BOS CIS KYANG BKA' GNANG 'TSAL, ,'BRAS BU MCHOG DANG THUN MONG
STE, ,MA

NOR TSIG DON SHES RAB DANG, ,SPOBS PA MTHU RTZAL PHUN TSOGS PA'I,
,DNGOS GRUB DE DAG GNANG BAR RIGS, ,DUS GSUM BSAGS PA'I DGE BA
NI, ,TSOGS GNYIS BDUD RTZI LTA BU 'DIS, ,SKU GSUM 'BRAS BU GRUB
GYUR NAS, ,GZHAN DON 'BAD MED 'BYUNG BAR SHOG ,DKYIL 'KHOR DU
'JUG PA'I

@288A *, ,CHO GA MDOR BSDUS PA, SLOB DPON BHA BA BHA tAS MDZAD PA
RDZOGS SO,, 