@242A #, ,RGYA GAR SKAD DU, HA YA GR'i BA S'A DHA NAm, BOD SKAD DU, RTA
MGRIN GYI SGRUB THABS, DPAL RTA MGRIN LA PHYAG 'TSAL LO, ,SNGON
DU GSUNGS PA'I CHO GAS SNA TSOGS CHU SKYES DANG NYI MA LA HAm YIG
DMAR PO'I YE SHES RDZOGS PA LAS RTA MGRIN SKU MDOG DMAR PO ZHAL

GSUM PA PHYAG BRGYAD PA, ZHAL SO SO BA LA SPYAN GSUM PA SNGON PO
DANG DKAR PO NI G-YAS DANG G-YON GYI ZHAL LO, ,SBRUL GYIS BRGYAN
PA ZHABS ROL PA'I STABS KYIS BZHUGS SHING, KHRO BO'I LTA STANGS
KYIS GZIGS PA, ZHAL DANG PO BZHAD PA ZHAL G-YAS PAS LJAGS

BSGRIL BA, ZHAL G-YON PA'I MCHE BA DAG GIS MA MCHU BSDAMS PA'O,
,STAG GI PAGS PA'I SHAM THABS CAN NO, ,RDO RJE DANG DBYUG PA DANG
MCHOG SBYIN GYI PHYAG RGYA DANG, MDA' 'PHYAR BA NI G-YAS KYI
PHYAG BZHI NA'O, ,SDIGS MDZUB DANG RANG GI NU MA BZUNG BA DANG,
PADMA DANG,

@242B GZHU 'PHYAR BA NI G-YON GYI PHYAG BZHI NA'O, ,MI BSKYOD PAS
DBU BRGYAN PAR BSAM PAR BYA'O ZHES PA NI RTA MCHOG GI YE SHES RDO
RJE ZHES BYA BA'I TING NGE 'DZIN NO, ,BZLAS PA'I SNGAGS NI, AOm
HAm HA YA GR'I BA SV'A H'A, RTA MGRIN GYI SGRUB THABS, SLOB DPON
TZANDRA GO MIG MDZAD PA RDZOGS SO,, ,,

