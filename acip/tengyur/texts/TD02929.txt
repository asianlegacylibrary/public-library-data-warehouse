@331B #, ,RGYA GAR SKAD DU,

@332A *, ,A'ARYA BADZRA BI D'A RA nA N'A MA AA BHI SE KA BI DHI:,
BOD SKAD DU, 'PHAGS PA RDO RJE RNAM PAR 'JOMS PA ZHES BYA BA'I
KHRUS KYI CHO GA ,DPAL RDO RJE 'DZIN PA LA PHYAG 'TSAL LO, ,RGYAL
PO RGYAL RIGS SPYI BO NAS DBANG BSKUR BA DAG DANG, RGYAL PO'I
BLON PO DANG, RJE'U RIGS DANG, DMANGS

RIGS DANG, DGE SBYONG DANG, BRAM ZE GANG DAG SRID PA'I RGYA MTSO
LAS MA RGAL BA DAG LA NAD THAMS CAD DANG GDON DANG, BYAD LA SOGS
PA GZHAN GYI GNOD PAS SDUG BSNGAL BAR GYUR PA DE DAG LA, RDO RJE
RNAM PAR 'JOMS PA'I RIG SNGAGS KYI CHO GAS GROL BAR GYUR CIG
,DE'I

PHYIR DE DAG RNAM PAR DBYE BA'I RIM PA BRTZAM PAR BYA'O, ,MDO
'DI'I MTSAN RDO RJE RNAM PAR 'JOMS PA ZHES BYA BA'I MING GI NGES
PA BSTAN TE, JI LTAR ZHE NA, RDO RJE ZHES BYA BA NI 'PHAGS PA
RNAMS KYI YANG DAG PA'I YE SHES KYI TSIG BLA DGAS TE, YE SHES DE
NI BSOD NAMS DANG YE SHES

TSAD MED PA'I TSOGS CAN, RANG DANG GZHAN GYI DON PHUN SUM TSOGS
PA'I YON TAN DANG LDAN PAS DE'I PHYIR LAG NA RDO RJES LUS THAMS
CAD RDO RJER BYIN GYIS BRLABS NAS ZHES BYA BAS, 'BYUNG BA CHEN PO
BZHI LAS GRUB PA LTA BU NI MA YIN GYI YE SHES KYI LUS CAN DU
BSTAN TO, ,DE'I PHYIR

RDO RJE'I TING NGE 'DZIN LA SNYOMS PAR ZHUGS SO ZHES BYA BA YANG,
YE SHES DE CHOS RNAMS KYI DE KHO NA NYID SHIN TU RTOGS PA'I NGO
BO RDO RJE LTAR THOGS PA MED PAS, RTZE GCIG TU MNYAM PAR GZHAG
PA'I GNAS SKABS LA BYA BAR MNGON NO, ,CI'I PHYIR YE SHES 'DI LA
RDO RJE ZHES BYA ZHE NA, PHYI ROL GYI RDO RJE RIN

PO CHE DANG CHOS MTHUN PA RNAM PA BDUN YOD PA'I PHYIR DPE'I SGO
NAS DON NYE BAR MTSON PA YIN TE, 'DI DAG KYANG 'DI LTAR, MI CHOD
PA, ME SHIGS PA, BDEN PA, SRA PA, BRTAN PA, THAMS CAD DU THOGS PA
MED PA, THAMS CAD DU MA PHAM BA ZHES BYA BA RNAMS TE, DES NI YE
SHES DE

NYID KYI RANG GI YON TAN PHUN SUM TSOGS PA BSTAN TO, ,DE NAS
GZHAN GYI DON BSTAN PA NI, THABS LA MKHAS PA'I BYANG CHUB SEMS
DPA' SGO SNA TSOGS NAS SEMS CAN GYI DON MDZAD PA STE, KHAMS GSUM
PA'I 'JIG TSOGS LA LTA BA PHYIN CI LOG GI BSAM PA CAN, ,PHYI DANG
NANG

@332B NAS BGEGS DANG LOG 'DREN RNAM PAR LTA BA'I RGYU LAS KYI BAG
LA NYAL DANG, KUN NAS LDANG BAR BCAS PA DE DAG 'DUL BA'I PHYIR,
SEMS CAN THAMS CAD SKRAG PAR BYED PA, ,SEMS CAN THAMS CAD 'JIL
BAR BYED PA ZHES BYA BA NAS SEMS CAN THAMS CAD RENGS PAR BYED PA,
RMUGS PAR BYED PA'I

ZHAS BYA BA'I BAR DU TSIG DON BCO LNGAS BSTAN TE, DE DAG KYANG
MDOR BSDU NA LAS RNAM PA BZHI'I SGO NAS GZHAN GYI DON MDZAD PAR
BSTAN TE, ZHI DANG RGYAS DANG DRAG SPYOD DANG, ,DBANG SOGS LAS
RNAM BZHI PO DAG ,THABS KYIS 'DUL BA'I DON MDZAD PA, ,CI RIGS PAR
NI SBYAR BAR BYA, ,DE

LTAR DE DAG YE SHES KYI RDO RJE DES 'DUL BAR MDZAD, SEL BAR
MDZAD, 'JOMS PAR MDZAD PA'I PHYIR RDO RJE RNAM PAR 'JOMS PA ZHES
BYA'O, ,DE NAS GSANG SNGAGS KYI TSIG GANG DAG GSUNGS PA DE DAG
KYANG YE SHES DE'I RGYU LAS BYUNG BA'I PHYIR THOGS PA MED PA RDO
RJE'I TSIG TU RIG PAR BYA'O, ,

DE NAS DE DAG GI CHO GA BSHAD PAR BYA STE, CHO GAR BYA BA THAMS
CAD KYANG GTZO BOR SLOB DPON LA BRTEN PA YIN PAS, DE'I PHYIR SLOB
DPON DANG SLOB MA GNYIS KA STA GON DU GNAS PA'I CHO GA NI, DES NI
RAB BKRUS GTZANG MA YIN, ,MDO SDE DAM PA MNYAN PAR BYA, ,GANG DAG
YID DGE SEMS DANG ZHING, ,

GTZANG MA'I GOS KYIS RAB BRGYAN TE, ,ZAB MO SANGS RGYAS SPYOD YUL
BA, ,ZHES BYA BA LA SHIN TU KHRUS BYA BA DANG GOS GTZANG MA GYON
PA NI PHYI'I GTZANG SBRA'O, ,SGO GSUM NAS SDIG PA MI DGE BA MI
BYED PA NI YID DGE BA'O, ,BYANG CHUB TU SMON PA NI SEMS DANG BA
STE DE DAG NI NANG GI GTZANG SBRA'O, ,MDO SDE DAM

PA MNYAN PAR BYA, ,ZHES PA'I DON NI RIG SNGAGS DE DAG YE SHES LAS
BYUNG BAR KHONG DU CHUD PAR BYA'O, ,ZAB MO SANGS RGYAS SPYOD YUL
BA, ,ZHES BYA BA YANG YE SHES DE'I RANG BZHIN DU RTOGS PA NYID
DO, ,DE NAS SLOB DPON GYI CHO GAR BYA BA NI MDO 'DI NYID LAS
DBANG BSKUR BA'I YAN LAG TU BUM PA

BSTAN PA TZAM DU ZAD DO, ,DKYIL 'KHOR LA SOGS PA'I CHO GA MA
GSUNGS PA DE DAG 'DI NYID DU GSUNGS PA LA MI MNGON PAR 'GYUR
BA'AM, YANG NA SPYI RGYUD LAS GSAL BA'I PHYIR RAM DE DAG TU MA
BSTAN PA NI GNYIS KA LTAR NA YANG DE LTAR SBYAR BA NYID DE, DE
LAS NI, PHYUGS

@333A *, ,LHAS SHING GCIG LHA YI KHANG PA'AM, ,LAM GYI BZHI MDO
'AM KHANG STONG NAGS TSAL DU, ,DKYIL 'KHOR GRU BZHI LHAM PA GRU
BZHI'I TSAD, ,TSON RTZI RNAM PA SNA TSOGS RNAMS KYIS BRI, ,PHYOGS
KYI LHA RNAMS GNAS NI YONGS SU GZUNG, ,SGO BZHI'I SA LA KU SHA'I
RTZVA YANG DGRAM, ,ZHES

GSUNGS PA LAS RIG PAR BYA'O, ,DE NAS DKYIL 'KHOR BYA BA YANG SLOB
DPON GYIS DANG PO SA BSLANG PAR BYA BA DANG SBYANG BA LA SOGS
PA'I CHO GA TSUL BZHIN DU BYAS PA STE, 'THAS PAR BCAGS LA BA'I
RNAM PA LNGA DANG SBOS CHU GTZANG MAS BYUG GO ,STENG DU YANG BLA
RE BRE ZHING DAR GYI LNGA LDI DANG

ME TOG GI PHRENG BA DANG ME LONG DAG GIS KYANG BRGYAN PAR BYA'O,
,GZHAN YANG DBANG BSKUR BA'I CHO GA LA BKRA SHIS KYI BUM PA TSUL
DANG LDAN PAS YON TAN 'GRUB PA'I PHYIR, 'DI NYID LAS DE'I RGYU
BSTAN PA NI, GSER RAM YANG NA NI, ,DNGUL GYI BUM PA DAG KYANG
RUNG, ,ZHES BYA BAS

BSTAN TO, ,DE DAG GI NANG DGANG BA NI CHU'O ZHES BYA BA SMOS TE,
TZANDAN DANG GA PUR DANG GUR GUM LA SOGS PA'I CHUS NANG BKANG LA,
DE DANG LHAN CIG DANG LDAN PA'I RIN PO CHE DANG SHEL DANG ZHES
BYA BA NI DNGOS SU ZAD DO, ,NOR BU ZHES BYA BA NI SPYI TSIG TU
SMOS PA STE, RNAM PAR PHYE NA PADMA R'A GA DANG

AINDRA N'I LA LA SOGS PA RIN PO CHE'I RIGS SU GTOGS PA MU TIG
DANG SA LE SBRAM LA SOGS PA DAG STE DE DAG KYANG GAS CHAG MED PA
RGYAN GYI BYA BA BYED NUS PA DAG NI RMA MED CES BYA'O, ,GZHAN
YANG DE'I ZLA LA YUNGS KAR DANG, RTZVA D'UR BA DANG ME TOG RNAMS
GZHUG PAR BYA'O, ,TSUL BZHIN DU

SPYI'I RGYUD LAS KYANG, ,BUM PA PADMA DMAR PO'I MDOG 'DRA ZHING,
,NAG POR RI MED PA RIN CHEN BCAS, ,SMAN DANG 'BRU DANG SBOS CHUS
BKANG BA DAG ,LDUM BUS KHA BRGYAN RAS KYIS MGUL BA DKRI, ,ZHES
BSTAN TE, DE DAG GI LTOR NI CHU BRE GANG SHONG PA LAS BYA BAR
BSTAN TO, ,MTSAN NYID

GZHAN NI RGYUD GZHAN DAG LAS RIG PAR BYA'O, ,YANG GONG MA 'BRU
DANG SMAN DANG ZHES BYA BA LA, BYA KRi DANG SENG KRI LA SOGS PA'I
SMAN RNAM PA LNGA DANG, TIL DANG SRAN MA LA SOGS PA 'BRU SNA LNGA
RNAMS RGYUD LAS GRAGS PA BZHIN DU SBYAR RO, ,MGUL CHINGS NI
GTZANG MA'I GOS ZHES

@333B BYA BA MA SPYAD PA MA BAB PA'I RAS DKAR PO KHA TSAR MA
NYAMS BA DANG BCAS PA'O, ,DKRI ZHING DGANG BA NI GONG DU BSTAN
PA'I RDZAS RNAMS KYI DON MDOR BSDUS TE BSTAN PA'O, ,BUM PA DE
LTAR BCA' BA DE YANG RTOG PA GZHAN GYI CHO GA LAS 'BYUNG BA BZHIN
DU GRANGS BZHI'AM LNGA DAG GU GUL LA SOGS

PA LA RDO RJE KHRO BO'I SNGAGS KYIS BTAB STE BDUGS LA DBUS DANG
GRVA BZHI RU GZHAG PAR BYA'O, ,DE NAS SLOB DPON BDAG NYID LAS KYI
KHRO BOR BSGYUR LA LAG TU RDO RJE DANG YUNGS KAR BLANGS TE,
BSKRAD CING BSRUNG BA DANG, MTSAMS BCAD PA DAG BYAS NAS, THIG
SKUD LAG TU BLANGS TE PHYOGS

MA 'KHRUL PAR BCAD LA RIM PA GSUM PAR THIG GDAB PO, ,DE NAS LHA'I
RI MO BRIS TE, DBUS KYI DKYIL 'KHOR DU GTZO BO PHYAG NA RDO RJE
RGYA GRAM PHYOGS GCIG MED PA PADMA DANG SENG GE'I KHRI STENGS SU
GZHAG GO, ,DE'I GRVA BZHIR 'KHOR RNAMS KYI PHYAG RGYA BYANG SHAR
MTSAMS NAS BZUNG

STE KHRO BO'I RDO RJE RTZE LNGA PA GDENGS PA DANG, RDO RJE RTZE
GCIG PA DANG, BE CON RDO RJES MTSAN PA DANG, RDO RJE THO BA RNAMS
BRI'O, ,DE NAS RIM PA GNYIS PAR DBANG LDAN LA SOGS PAR 'JIG RTEN
SKYONG PA BCU DANG, BKRA SHIS KYI LHA MO BRGYAD KYI MTSAN MA DAG
BRI'O, ,RIM PA GSUM PAR RIN

PO CHE'I CHUN 'PHYANG DANG, MU TIG GI PHRENG BA DAG DGOD DO,
,PHYOGS BZHIR SGO KHYUD DANG RTA BABS DAG GIS MDZES PAR BYA'O,
,DE'I PHYI ROL STEGS BU'I MTHA' SKOR DU YANG RTZVA KU SHAS BSKOR
CING ME TOG GI SIL MA DAG KYANG BKRAM MO, ,DE NAS PHYI ROL DU
BYUNG STE 'BYUNG PO RNAMS LA

SNYING BRTZE BA'I PHYIR, BZA' DANG SHA CHANG LA PHUG LA SOGS
BCAS, ,'BRAS CHAN 'BRAS BU MANG PO'I GTOR MA SBYIN, ,ZHES BYA BA
DAG KHYER NAS, LHA DANG LHA MIN GNOD SBYIN LTO 'PHYE 'GRUL, ,ZHES
BYA BA LA SOGS PA'I BSTOD PA'I BDEN PA BDAR LA, LAG PA GNYIS THAL
MO KHONG STONG

DU SBYAR BA LAS KHA PHYE STE BKAN NAS BSTAN PA'I TSUL DU BYAS PA
NI GTOR MA SBYIN PA'I PHYAG RGYA STE, 'BYUNG PO DE DAG LA SO SO'I
RIG SNGAGS DAG BRJOD CING NAM MKHA' MDZOD KYI RIG PAS KYANG BYIN
GYIS BRLABS LA BSNGO'O, ,DE NAS SLAR LOG STE LHA'I GNAS SU SONG
LA TSON

@334A *, ,GYI DKYIL 'KHOR DE DAG MDUN GYI NAM MKHA' LA GYEN DU
DPAG CING, RIN PO CHE'I GZHAL YAS KHANG PADMA DANG SENG GE'I GDAN
KHRIR BCAS PA BSAMS NAS, DER RIGS KYI SNGAGS KYI LHA 'KHOR DANG
BCAS PA SPYAN DRANG BA NI PHO BRANG LCANG LO CAN NAS DPAL PHYAG
NA RDO

RJE YE SHES KYI KHYAD PAR LAS BYUNG BA DPAL RDO RJE RNAM PAR
'JOMS PA ZHES BYA BA SKU MDOG LJANG SNGON ZHAL GYI SMIN MA KHRO
GNYER CAN, PHYAG G-YAS PA NA RDO RJE RTZE LNGA PA THUGS KAR
BSNAMS PA, G-YON PA DKUR BRTEN CING 'GYING BA, STOD G-YOGS DANG
SMAD G-YOGS DANG DAR

PA TI'AM TSI GU GSOL BA, RGYAN THAMS CAD KYIS BRGYAN PA, 'KHOR
GSANG SNGAGS DANG RIG SNGAGS KYI KHRO BO DANG, KHRO MO PHYAG
BRNYAN GRANGS MED PA'I TSOGS CAN DAG RANG NYID KYI RTZA BA'I
PHYAG RGYAS SPYAN DRANGS TE, LAG PA GNYIS THAL MO KHONG STONG DU
SBYAR LA SRIN LAG GNYIS NANG DU BKUG STE PHAN TSUN

BSNOL BA'I RTZE MO MDZUB MO'I DRUNG DU CUNG ZAD DBYUNG BAR BYAS
LA, GUNG MO GNYIS GZHIBS PA'I PHYI ROL NAS MDZUB MO GNYIS BKUG
STE, BAR NAS GANG TZAM GYIS MA REG PAR BYAS LA MTHE BONG GNYIS
DANG MTHE'U CHUNG GNYIS GZHIBS PAR BYA'O, ,DE'I SNGAGS LA, AOm
BADZRA DZVA LA NA YE SV'A H'A,

ZHES BYA'O, ,YANG NA RDO RJE LCAGS KYU LA SOGS PA'I SNGAGS DANG
PHYAG RGYAS SPYAN DRANG NGO, ,DE NAS THOG MAR DAM TSIG GI PHYAG
RGYA BSTAN TE, LAG PA G-YAS PA'I MTHE'U CHUNG GI SEN MO MTHE BOS
MNAN LA LHAG MA RNAMS RDO RJE RTZE GSUM GYI TSUL DU BYAS LA, DE'I
SNGAGS NI, AOm SHAm KA RA MA H'A

SA MA YE SV'A H'A, ZHES SO, ,DE NAS DKYIL 'KHOR GYI GRVA BZHIR
KHRO BO BZHI GZHAG STE, BYANG SHAR MTSAMS NAS BZUNG STE KHRO BO'I
RGYAL PO RDO RJE GTUM PO ZHES BYA BA MDOG SMUG NAG BZHIN KHRO
GNYER CAN PHYAG G-YAS PA NA KHRO BO'I RDO RJE RTZE LNGA PA GDENGS
PA PHYAR TE THOGS PAR BSAM MO, ,DE'I PHYAG RGYA NI

LAG PA G-YON PA'I MDZUB MO SNYING GA'I LOGS SU GZHAG ,G-YAS PA'I
SOR MO GSUM RDO RJE LTAR BYAS TE, DE'I SNGAGS KYANG 'DI NYID LAS,
AOm TZU RU TZU RU TZAndA BADZRA K'I LI K'I L'A YA SV'A H'A, ZHES
BYA BA DANG SBYAR RO, ,DE NAS SHAR LHO'I MTSAMS SU RDO RJE K'I LI
K'I L'A YA ZHES BYA BA MDOG LJANG NAG

@334B DPRAL BA KHRO GNYER CAN, PHYAG G-YAS PA NA RDO RJE RTZE
GCIG BA KA NA YA'I DBYIBS 'DRA BA THOGS PA BSAM STE, DE'I PHYAG
RGYA NI LAG PA GNYIS KHU TSUR BCANGS LA CUNG ZAD BSNOL BA'I TSUL
DU BYAS LA, MTHE BONG GNYIS GYEN DU GZHIBS LA BSGRENG NGO, ,DE'I
SNGAGS NI, AOm TRA SA YA TAR SA YA BADZRA

K'I LI K'I L'A YA SV'A H'A, ZHES BYA BA DANG SBYAR RO, ,DE NAS
LHO NUB KYI MTSAMS SU RDO RJE BE CON ZHES BYA BA MDOG MTHING NAG
SMA RA SER PO 'KHYIL PA, PHYAG G-YAS NA BE CON GYI RTZE MO RDO
RJES MTSAN PA BSNAMS PA STE, DE'I PHYAG RGYA NI LAG PA GNYIS
PHYAG 'TSAL BA'I THAL MO LAS MTHE BO GNYIS BSGRENG STE

TSIGS BKUG NAS SRIN LAG DRUNG DU GZUGS PAR BYA STE, DE'I SNGAGS
LA, AOm HA RA HA RA BADZRA DHA R'A YA SV'A H'A, ZHES BYA BA DANG
SBYAR RO, ,DE NAS NUB BYANG GI MTSAMS SU RDO RJE THO BA ZHES BYA
BA MDOG NAG PO SHIN TU KHROS PA MCHE BA GTZIGS PA BSAMS TE, DE'I
PHYAG RGYA NI LAG PA GNYIS KHU TSUR BCANGS

TE MTHE BONG GNYIS BSGRENG MTHE'U CHUNG GNYIS NANG DU GZHUG GO
,DE'I SNGAGS NI, AOm PRA HA RA PRA HA RA BADZRA PRA BHA NYDZA N'A
YA SV'A H'A, ZHES BYA BA DANG SBYAR RO, ,DE NAS PHYI ROL GYI RIM
PA GNYIS PAR DBANG BDAG LA SOGS PA 'JIG RTEN SKYOD PA BCU DANG,
RGYAL MA LA SOGS PA BKRA SHIS KYI LHA MO BRGYAD KYI PHYAG RGYA

BSGOM STE, DE DAG SO SO'I SNGAGS DANG PHYAG RGYA BCINGS TE SPYAN
DRANG ZHING RANG RANG GI GNAS SU BKOD LA, GTZO BO 'KHOR DANG BCAS
PA DE RNAMS LA GUS PA'I MCHOD PAS KHYAB PAR BYA STE, MCHOD YON
BYUG SBOS ME TOG BDUG PA DANG, ,ZHAL ZAS MAR ME'I TSOGS RNAMS RIM
BZHIN DBUL,,

DE NAS PHYOGS BCU DAG NA JI LTAR SRID PA'I LHA RDZAS DAG KUN DU
BZANG PO'I MCHOD SPRIN DAG GIS MCHOD LA, NAM MKHA' MDZOD KYI RIG
PAS KYANG BYIN GYIS BRLABS TE, 'DI LTAR RO, ,NA MA:SARBA TA TH'A
GA TE BHYO BI SHVA MU KHE BHYA:, SARBA TANGKHAm AUNGGA TE SPHAR
nA HI MAm GA GAN KHAm SV'A H'A, DE NAS BSTOD

PA CI SHES PAS KYANG BSTOD DO, ,DE NAS BZLAS PA BYA BA NI, ,LAN
GRANGS NYI SHU RTZA GCIG GAM, ,YANG NA LAN GRANGS BRGYA RTZA
BRGYAD, ,CES PA GRANGS MA NGES PAR GSUNGS PA LA RTZA BA'I RIG
SNGAGS MJUG SNYING PO'I RIG SNGAGS RNAM PA GNYIS BSKUL TSIG DANG
BCAS PAR ZLOS PA NI

@335A *, ,NYI SHU RTZA GCIG BZLAS PAR BYA'O, ,YANG NA DE RNAM PA
GNYIS KA GDON PAR MI NUS NA MJUG NA, NA MA SHTZAndA BADZRA ZHES
BYA BA NAS AA MRi TE H'Um PHAt CES BYA BA'I BAR NI RIG SNGAGS
'DI'I SNYING PO YIN TE BSKUL TSIG DANG BCAS PAR LAN GRANGS BRGYA
RTZA BRGYAD GDON PAR BYA'O, ,DE LTAR

BZLAS BRJOD ZIN NAS YON BDAG GSUM LA SKYABS SU 'GRO BA LA SOGS PA
BYAS TE, DKYIL 'KHOR GYI DBUS SU KHRI'U LTA BU BZHAG PA'I SAR RI
MO YID KYIS BTEG PA DANG, YANG NA PHYAG RGYA NYI TSE DBYI BAR
BYA'O, ,DE NAS BUM PA RNAMS KYI CHU BLUGS SHING DBANG BSKUR TE,
SHU TI DANG NYE SHING LA

SOGS PAS KHRUS BYA'O, ,ROL MO DANG BKRA SHIS KYANG GDON NO,
,KHRUS ZIN NAS SGOR 'BYUNG BA'I DUS SU ZHO DANG SMAN DANG 'BRAS
LA SOGS PA BKRA SHIS KYI RDZAS LA SOGS PA CHO GAR BSTAN PA RNAMS
MTHONG BA'AM RIG PAR BYA BA DAG NI BKAG PA MED DO, ,DE NAS RIG
SNGAGS KYI RGYAL PO

'DI'I CHO GA'I PHAN YON 'BYUNG BA YANG MDOR BSDU NA GNYIS TE,
SDUG BSNGAL SEL BAR BYED PA DANG, BDE BA SKYED PAR BYED PA'O,
,SDUG BSNGAL SEL BAR BYED PA NI, SEMS CAN DBANG PO NYAMS PA DANG,
,TSE ZAD PA DANG TSE NYAMS DANG, ,ZHES BYA BA NAS, DE DAG THAMS

CAD ZHI BAR LTA, ,ZHES BYA BA'I BAR DANG, PHAN YON NI, SDIG PA
THAMS CAD BYANG BYAS NAS, ,SDUG BSNGAL THAMS CAD MED PAR BYED,
,CES PA'I TSIGS SU BCAD BA BZHIS BSTAN TO, ,BDE BA SKYED PAR BYED
PA NI, ,RGYUD DO COG GI RTZA BA STE, ,

DPAL KUN GYIS NI LEGS PAR BRGYAN, ,ZHES BYA BA DANG, TSE DANG
BSOD NAMS 'PHEL BAR 'GYUR, ,SDIG BA KUN LAS RNAM PAR THAR, ,ZHES
BYA BA RNAMS KYIS BSTAN TO, ,DE DAG KYANG PHAN YON MDOR BSDUS PA
TZAM DU ZAD KYI, GZHAN YANG RGYAL PO'I CHAD PA DANG, CHOM RKUN
DANG, ME

DANG, CHU DANG, DUG DANG, MTSON LA SOGS PA'I 'JIGS PA THAMS CAD
LAS SGROL BAR RIG PAR BYA'O, ,'PHAGS PA RDO RJE RNAM PAR 'JOMS
PA'I KHRUS KYI CHO GA ,SLOB DPON SANGS RGYAS GSANG BAS MDZAD PA
RDZOGS SO,, ,,

