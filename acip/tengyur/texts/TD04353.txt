@205B *, ,SHER SNYING 'GREL PA SNGAGS
SU 'GREL PA BZHUGS, #, ,BCOM LDAN RNAM PAR SNANG MDZAD DANG, ,DE
LA SOGS PA,

@206A *, ,YUM GNYIS DANG, ,TSOGS KYI MCHOG GYUR DGE 'DUN LA,
,PHYAG 'TSAL NAS KYANG SKYABS SU MCHI'O, ,BKA' GSUM LDAN PA'I MDO
NYID LAS, ,SEMS CAN LA DMIGS BYAMS SEMS DANG, ,SNYING RJE KUN
DANG MI 'BRAL PHYIR, ,MDO LAS SNGAGS SU

BKROL BA 'DI, ,SKYES MCHOG RNAMS LA BSTAN PAR BYA, ,RTOG GE RNAMS
LA BSTAN MI BYA, ,'DI SKAD BDAG GIS THOS PA DUS GCIG NA ZHES PA
NI 'DI NI DUS GZHAN DU MA YIN TE, DUS NYE BAR MTSON PA'O, ,DE
YANG RANG RIG PA LA SOGS PA MA YIN TE, 'DI SKAD GZHAN LAS

THOS PA'I DUS SO, ,YANG NA SDUD PA PO NYID THOS PA CHE BA'I DON
TO, ,DUS NI GTZO 'KHOR 'DUS PA'I DUS SO, ,DUS GCIG NA NI DUS MANG
PO 'AM, YANG LA YANG DU ZHUS PA LTA BU MA YIN TE, GTZO 'KHOR
'DZOM PA'I DUS GCIG NA'O, ,BCOM LDAN 'DAS ZHES PA NI STON PA'I

MTSAN NYID STON TE, DE YANG THUN MONG GIS BCOM PA NI BDUD BZHI
BCOM NAS PHA ROL TU PHYIN PA DRUG DANG LDAN, LOG PA'I SHES PA LAS
'DAS PA'O, ,KHYAD PAR GYIS BCOM PA NI PHUNG PO LNGA LA SOGS PA'I
SNANG SRID LHA'I NGANG DU BCOM, ,DE NYID KYI DON DANG LDAN PA
'DZIN PA'I

YUL LAS 'DAS PA'O, ,KHYAD PAR BLA NA MED PA'I BCOM PA NI 'KHOR
'DAS KYI CHOS SNYING PO'I NGANG DU RTZOL BA DANG BRAL BAR BCOM
BAS, RANG RIG PA'I YE SHES CHEN PO DANG LDAN PA, GANG GI YANG NGO
BOR MA GRUB PAS 'KHOR 'DAS GNYIS SU SNANG BA'I TSIG GAM MTHA' LAS
'DAS

PA'O, ,RGYAL PO'I KHAB BYA RGOD PHUNG PO'I RI LA ZHES BA NI GNAS
KYI BYE BRAG STON TE, DE YANG PHYI'I GNAS NI RGYAL PO GZUGS CAN
SNYING PO'I GNAS YUL MA GA DH'A'I SHAR PHYOGS NA RIN PO CHE
SPUNGS PA LTA BU'O, ,MCHOD RTEN ZLUM PO LTA BU'I RI LA SANGS
RGYAS RNAMS KYI BZHUGS GNAS

RI KUN GYI KHYAD PAR GNAS PA'O, ,NANG GI GNAS NI 'OG MIN GYI GNAS
TE, GZUGS SAM MTSAN MA 'AM 'DZIN PA'I 'OG TU YANG MA SONG BA'O,
,GSANG BA'I GNAS NI RIG PA BYANG CHUB KYI SEMS TE, 'KHOR 'DAS KUN
GYI GNAS SU GYUR PA'O, ,DGE SLONG GI DGE 'DUN CHEN PO DANG

@206B BYANG CHUB SEMS DPA'I DGE 'DUN CHEN PO DANG THABS CIG TU
BZHUGS TE ZHES PA NI 'KHOR STON TE, PHYI'I 'KHOR NI 'DUN PA MOS
PA'I SA PA STE, DGE BA'I CHOS LA GNAS PAS DGE SLONG NGO, ,LTA
SDOM GYI DON LA SPYOD CING SEMS DPA' NI DGE 'DUN CHEN PO LA GZHAN
DON NUS PA NI BYANG

CHUB SEMS DPA'I DGE 'DUN NO, ,DE LA SOGS PA'I 'KHOR RNAMS DANG
LHAN CIG TU BZHUGS PA'O, ,NANG GI 'KHOR NI RIGS LNGA'I SANGS
RGYAS LA SOGS PA LONGS SKU'I 'KHOR RO, ,GSANG BA'I 'KHOR NI RANG
RIG PA'I YE SHES SNYING PO DBYER MI PHYED PA'O, ,DE'I DUS SU CHOS

BSTAN PAR BYA'O, ,CHOS KYANG PHYI'I CHOS SLOB PA'I CHOS LA SOGS
TE DGE BA BCU LA SOGS PA'O, ,NANG GI CHOS NI THEG PA CHEN PO'I
CHOS SO, ,GSANG BA'I CHOS NI RIG PA YE SHES SO, ,DE'I TSE BCOM
LDAN 'DAS ZAB MO SNANG BA ZHES BYA BA'I CHOS KYI RNAM GRANGS KYI
TING NGE 'DZIN LA

SNYOMS PAR ZHUGS SO ZHES PA NI PHUN SUM TSOGS PA LNGA DANG LDAN
PA'I TSE, 'KHOR RNAMS SMIN PA'I DUS DE'I TSE, BCOM LDAN 'DAS KYIS
STONG PA'I ZAB PA STE, DNGOS PO'I CHOS MIN PA'I ZAB MO'I DON DE
LA CHOS KYI RNAM GRANGS NI PHYI NANG GSANG BA'I CHOS LA DE LTA
BU'I TING NGE 'DZIN DMIGS

PA MED PAR SNYOMS PAR GNAS PA STE, DE YANG PHYI'I TING NGE 'DZIN
DNGOS PO'I CHOS LA GNAS PA'O, ,NANG GI DNGOS PO MED PA'O, ,GSANG
BA'I DE RNAMS SU MI 'BYED PA'I DON TO, ,YANG DE'I TSE BYANG CHUB
SEMS DPA' SEMS DPA' CHEN PO 'PHAGS BA SPYAN RAS GZIGS DBANG PHYUG

SHES RAB KYI PHA ROL TU PHYIN PA ZAB MO SPYOD PA NYID LA RNAM PAR
LTA ZHING, PHUNG PO LNGA PO DE DAG LA YANG RANG BZHIN GYIS STONG
PAR RNAM PAR BLTA'O ZHES PA NI STON PA CHOS NYID DBEN PA'I NGANG
LA GNAS PA'I TSE, 'KHOR GYI GTZO BO YANG RANG BZHIN GYIS GNAS PAR
'GYUR TE, DE YANG BYANG

CHUB SEMS DPA' NI PHYI SLOB PA'I SA LA GNAS PA'O, ,NANG GIS BCU
NON PA YAN CHAD DO, ,GSANG BA NI SNYING PO'I DON NYID DO, ,DE
RNAMS DANG LDAN PAS CHEN PO'O, ,YANG NA BYANG CHUB SEMS DPA' NI
BDAG DON GRUB PA LA, SEMS DPA' SEMS DPA' CHEN PO NI GZHAN DON
GRUB BA'O, ,

@207A *, ,THUN MONG GI 'PHAGS PA NI NYON MONGS PA 'AM 'KHOR BA
LAS RING DU 'PHAGS PA'O, ,KHYAD PAR NI LONGS SKU'I 'KHOR LA, BLA
NA MED PA NI RIG PA'I SNYING PO'I DON CHOS SKU'O, ,BDAG DON DU
SPYAN RAS GZIGS TE RANG NYID KYIS DON RTOGS PAR BYED PA DANG,
GZHAN DON

DU GZIGS TE GDUL BYA GANG LA GANG MOS STON NUS PA'O, ,DE'I PHYIR
NA BDAG GZHAN GNYIS SAM, 'KHOR 'DAS GNYIS LA DBANG PHYUG PA STE
DON BYA RU YOD PA'O, ,LUNG GI SHES RAB KYIS 'KHOR 'DAS STON NUS
PA, RIG PA'I SHES RAB KYIS DON GTAN LA 'BEBS PA, DMIGS

PA MED PA'I SHES RAB KYIS GANG DU YANG MI 'BYED PAS 'KHOR BA'I
PHA ROL TU PHYIN PA STE, SDUG BSNGAL MED PA MYA NGAN LAS 'DAS
PA'I PHA ROL TU PHYIN PA STE, THUGS RJE 'BYIN PA'O, ,ZAB MO NI
RANG GI NGO BO DNGOS POR MI SNANG BAS ZAB LA, BSTAN PAR DKA' BAS
ZAB PA, RGYU RKYEN LAS

'DAS PAS ZAB PA'O, ,DE LTA BU'I DON RANG GI KHONG DU CHUD DE
SPYOD PA'O, ,DES NA DE NYID LA YANG DANG YANG DU DMIGS PA MED PAR
LTA BA STE, LTA BA'I DON RANG NI PHUNG PO DE NYID DE, DE YANG
LNGA NI GRANGS KYI NGES PA YIN LA, PHUNG PO LNGA NI THUN MONG GI
LNGA NI GZUGS LA SOGS PA LNGA LA

KHYAD PAR GYI LNGA NI RIGS LNGA'I SANGS RGYAS TE, PHUNG PO LNGA'I
YON TAN LA BLA NA MED PA'I YE SHES LNGA LA, DE NI PHUNG PO LNGA'I
NGO BO DE RNAMS LA DAG PA STE, BLO YIS BSAMS NAS DAG PAR LDAN PA
NI SA LAM PA STE, MOS PA'I GANG ZAG GO, ,RANG BZHIN GYIS DAG PAR
LTA BA NI DON

THUGS SU CHUD PA'O, ,DE YANG DAG PA'I DON DE NYID STONG PA STE,
STONG BA LTOS PA'I STONG PA GCIG LA GCIG MED PA LTA BU MIN, MED
PA'I STONG PA RIG PA'I NGO BO LA SOGS PA DANG, BZHI BCOM BYAS
PA'I STONG PA RDUL PHRA RAB TU GRUB PA DANG, RANG BZHIN GYIS
STONG PA DNGOS

PO 'AM DMIGS PA DE SNYING PO'I DON TO, ,DE LTA BU LA DMIGS PA MED
PA'I SHES RAB NI LTA BA'I DON TO, ,DE NAS SANGS RGYAS KYI MTHUS
TSE DANG LDAN PA SH'A RI'I BUS BYANG CHUB SEMS DPA' SEMS DPA'
CHEN PO 'PHAGS PA SPYAN RAS GZIGS DBANG PHYUG LA 'DI SKAD CES
SMRAS SO, ,

@207B RIGS KYI BU GANG LA LA DAG SHES RAB KYI PHA ROL TU PHYIN PA
ZAB MO SPYAD PA SPYOD PAR 'DOD PA DES JI LTAR BSLAB PAR BGYI, DE
SKAD CES SMRAS PA DANG ZHES PAS NI SPYAN RAS GZIGS LA SH'A RI'I
BUS DRIS PA STE, DE YANG SANGS RGYAS SH'AKYA THUB PA'I MTHUS
SPYAN RAS GZIGS GROL LA, DE'I

MTHUS SH'A RI'I BUS DRI BA'I STOBS DANG LDAN PAR NUS PA STE, DE'I
PHYIR NA SANGS RGYAS KYI MTHUS SO, ,SKYE 'CHI LAS GROL BAS 'CHI
MED KYI TSE DANG LDAN PA STE, RIGS GZHAN MA YONGS SU SPANGS PA
STE, MA SH'AKYA'I RIGS SO, ,DE NYID KYIS GZHAN DON LA DMIGS TE
ZHUS PA'I DON GYIS

SMRAS, THEG PA CHEN PO LA MOS PA'I RIGS KYI BU LA LA DAG NI,
DMIGS PA MED PA'I SHES RAB KYI PHA ROL TU PHYIN PA ZAB MO'I DON
LA SPYAN RAS GZIGS SPYOD PA DE LA GZHAN SPYOD PAR 'DOD NA BSLAB
PA'I THABS CI LTAR BSLAB CES DRIS PA'O, ,BYANG CHUB SEMS DPA'
SEMS DPA'

CHEN PO 'PHAGS PA SPYAN RAS GZIGS KYIS TSE DANG LDAN PA SHA RA
DVA TI'I BU LA 'DI SKAD CES SMRAS SO ZHES PA NI ZHUS PA'I LAN
BSTAN PA'O, ,SH'A RI'I BU RIGS KYI BU 'AM RIGS KYI BU MO GANG LA
LA DAG SHES RAB KYI PHA ROL TU PHYIN PA ZAB MO SPYOD PA SPYAD PAR
'DOD PA DES, 'DI LTAR

BSLAB PAR BYA STE ZHES PA NI GSUNG BAR ZHAL GYIS BZHES PA STE,
THEG PA CHEN PO LA MOS PAR RIGS, PHO 'AM MO 'AM GANG LA LA DMIGS
PA MED PA'I SHES RAB LA DA SPYOD BA'I DON LA KHYED SPYOD PAR 'DOD
NA 'DI LTAR SLOBS ZHES PA'I DON TO, ,PHUNG PO LNGA PO DE DAG
KYANG RANG BZHIN GYIS

STONG PAR RNAM PAR RJES SU BLTA'O ZHES PA NI THUN MONG GI PHUNG
PO LNGA LA SOGS PA DE RNAMS NI YE NAS STONG PA YIN PAS, DE DAG
KHYED KYIS KYANG RANG BZHIN GYIS STONG BAR RNAM PAR NGA'I RJES SU
LTOS SHIG ,DE RNAMS LA MOS PA'I DON GYIS BA'O, ,GZUGS STONG PA'O
ZHES PA

NI GZUGS KYI NGO BO NYID STONG PA'I RANG BZHIN NO, ,STONG PA NYID
GZUGS SO ZHES PA NI STONG PA NYID DON RIG PA MA 'GAGS PAS GZUGS
LTAR SNANG BA'O, ,GZUGS STONG BA NYID LAS GZHAN MA YIN NO ZHES PA
NI GZUGS STONG PA DE LAS 'KHOR 'DAS KYI CHOS GZHAN SNANG BA MA
YIN ZHES

@208A *, ,PA NI; STONG BA'I YON TAN MA 'GAGS PA DE LAS GZHAN
GZUGS SNANG BA GZHAN MA YIN NO, ,GZUGS DE BZHIN DU GNAS PA DE
BZHIN DU, DE LA GNAS BA'I TSOR BA DANG, 'DU SHES DANG 'DU BYED LA
SOGS PA RNAMS NI GZUGS BZHIN DU GNAS PA'I DON TO, ,

SH'A RI'I BU DE LTA BAS NA CHOS THAMS CAD STONG PA NYID DE ZHES
PA NI, SH'A RI'I BU 'KHOR BA'I DNGOS PO GZUGS LA SOGS PA DNGOS PO
MED BAR STONG PA NYID DU DE LTA BAS NA, MYA NGAN LAS 'DAS PA'I
CHOS THAMS CAD NI RANG BZHIN GYIS STONG BA NYID DO, ,STONG PA
NYID DON STONG PA NYID KYI DON

RANG NI 'DI LTA BU STE, GZUGS SAM STONG PA'I MTSAN NYID GANG YANG
MED PA RGYU RKYEN GANG GIS KYANG MA BSKYED PA RANG GI NGO BO'I
YON TAN GANG DU YANG MA 'GAGS PA, DNGOS PO'I DRI MA GANG YANG MED
BA, DE YANG YE THOG MA NAS GZUNG 'DZIN GYI PHYOGS GANG DU YANG MA
LHUNG BAS, DRI MA

DANG BRAL BA YANG MED, SNYING PO'I DON DE RKYEN GYIS BRI BA MED
PA, RGYU GZHAN LTA GCIG GIS BSKYED NAS YON TAN GYIS GANG BA'I
RGYU YANG MED DO, ,SH'A RI'I BU DE LTA BAS NA ZHES PAS NI DMIGS
PAR BYA BA'I STONG PA DE NYID LAS, NYAMS SU BLANG BA'I RGYU DANG
DNGOS BO GRUB PA MED DE,

GZUGS STONG PA NYID YIN PA'I PHYIR NA, TSOR BA LA SOGS PA YANG
GNYIS SU MED LA, MIG LA SOGS PA'I DBANG PO'I SGO LNGA DANG, DE LA
LAS LNGA LA SOGS PA DANG, CHOS LNGA YANG GANG YANG DMIGS SU YANG
MED DO, ,DE RNAMS KYI MIG LA SOGS PA'I KHAMS KYANG DBYER MI PHYID

PA'O; ,DE LTAR NA SNYING PO'I DON DE LA MA RIG PA YANG MED DE, DE
ZAD PA'I RGYU YANG MED DO, ,STONG BA'I DON DE NYID LA RGAS PA
DANG SHI BA YANG MED DE, DE LTAR SKYE RGA NA 'CHI RTEN 'BREL LA
ZAD PA YANG MED DO, ,DE LTAR DON DE NYID LA SDUG BSNGAL TE DUG
LNGA LAS GRUB PA YANG MED LA, DE LAS

BYUNG BA'I KUN NAS NYON MONGS PA MED DE, DE'I DON GYIS SDUG
BSNGAL BA BDE BAR 'GOG PA YANG MED LA, DE'I DON GYIS 'KHOR BA'I
DNGOS PO NYAMS SU BLANG BA MED PA NA, MYA NGAN LAS 'DAS BAR BYED
PA'I LAM LA YANG THOB PA'I RGYU MED DE, LAM DANG SA RNAMS KYANG
SBYANG ZHING BGROD DU MED DO, ,

@208B THUN MONG GI YE SHES LNGA LA SOGS PA YANG MED DON SNYING
PO'I DON DE LAS GZHAN NAS THOB BA YANG MED LA, RANG GI DNGOS PO'I
DON YE NAS RANG CHAS SU YOD PAS, MTHOB [?]PA'I RGYU YANG MED DO,
,SH'A RI'I BU DE LTA BAS NA, BYANG CHUB SEMS DPA' RNAMS LA THOB
PA MED PA'I PHYIR, SHES

RAB KYI PHA ROL TU PHYIN PA LA BRTEN CING GNAS TE ZHES PA NI SH'A
RI'I BU LAM LA GZHAN NAS THOB BA'I RGYU MED PA DE LTA BAS NA,
'BRAS BU GZHAN NAS THOB PA MED PA'I PHYIR NA, DMIGS PA MED PAS
SHES RAB KYI PHA ROL TU PHYIN PA LA, SNYING PO'I CHOS KUN LA ZHES
BYA STE, 'BRAS BU DE KHA LA

BRTEN CING GNAS PA ZHES BYA'O, ,SEMS LA SGRIB PA MED PAS SKRAG BA
MED DE PHYIN CI LOG LAS SHIN TU 'DAS TE MYA NGAN LAS 'DAS PA'I
MTHAR PHYIN TO ZHES PA NI 'BRAS BU'I DON RANG CHAS SU GNAS PAS DE
LAS GZHAN MED PAS SEMS LA SGRIB PA'I CHOS MED LA, GZHAN NAS

MTHOB KYIS DOGS PA'I SKRAG PA YANG MED DE, LOG PA'I SHES PA RNAMS
LAS SHIN TU 'DAS TE, 'KHOR BA'I DMIGS PA'I SHES PA MED PAR MYA
NGAN LAS 'DAS TE, SANGS RGYAS KYI SA LA MTHAR PHYIN TO, ,DUS GSUM
DU RNAM PAR BZHUGS PA'I SANGS RGYAS THAMS CAD KYANG SHES

RAB KYI PHA ROL TU PHYIN PA LA BRTEN NAS BLA NA MED PA YANG DAG
PAR RDZOGS PA'I BYANG CHUB TU MNGON PAR RDZOGS PAR SANGS RGYAS SO
ZHES PA NI DE LTAR NA 'BRAS BU'I RGYU GCIG LA BZHAG NAS THOB PA'I
RGYU MED PA MA YIN TE, 'DAS PA DANG MA BYON PA DANG DA LTAR GYI
SANGS RGYAS RNAMS KYANG DMIGS

PA MED PA'I DON LA BRTEN NAS SANGS RGYAS THAMS CAD KYI BLA NA MED
PA LAS LOG PA'I DON MED DE, YANG DAG PAR STON PA LA SOGS PA
RDZOGS PA, SHES BYA'I SGRIB PA RNAMS BYANG BA, SNYING PO'I DON LA
CHUB PA RANG GZHAN GYI DON, RANG LA RANG CHAS SU MNGON BAR YON
TAN THAMS CAD

RDZOGS PAR SANGS RGYAS SO, ,SH'A RI'I BU DE LTA BAS NA SHES RAB
KYI PHA ROL TU PHYIN PA'I SNGAGS SO ZHES PA NI DE LTA BUR DMIGS
PA'I YUL DANG, NYAMS SU BLANG BA'I THABS DANG, MTHAR PHYIN PA'I
'BRAS BU RNAMS GZHAN NAS 'BYUNG BA MA THOB PA'I RGYU MED PAS NA
DE'I DON NI SHES PA'I RAB

@209A *, ,'KHOR BA'I PHA ROL TU PHYIN PA STE, DE'I DON NI SNGAGS
ZHES BYA BA NI YON TAN LNGA DANG LDAN BA'O, ,GZHAN GYI DON LA RAG
MA LUS RANG NYID LA GNAS PAS SNGAGS ZHES BYA'O, ,DE'I YON TAN
YANG RANG NYID KYIS RANG RIG PAS RIG PA CHEN MO'I SNGAGS LA,
GZHAN LA

BZLAS SU MED PAS BLA NA MED PA LA DNGOS POR GRUB PA MED PAS MTSAN
MA DANG MI MNYAM PA, MTSAN MA NYID DE'I YON TAN YIN PAS NA, DBYER
MI PHYED PA'I SNYING PO'I DON DU MNYAM PA'O, ,SNYING PO'I DON DE
RTOGS NAS LOG PA'I SDUG BSNGAL RNAMS RAB TU MCHOG TU ZHI BAR BYED
DE,

DMIGS PA MED PA'I NGANG LA GNAS PA'I SNGAGS DE'I DON MI BRDZUN TE
SNYING PO'I DON DU BDEN PAR SHES TE, DE'I PHYIR NA SHES RAB KYI
PHA ROL TU PHYIN PA THAMS CAD KYI SNGAGS SPYAN RAS GZIGS KYIS
SMRAS PA, TAD++YA TH'A, ZHES PA NI, 'KHOR 'DAS KYI DON SNYING POR
GCIG PA 'DI LTA STE,

ZHES PA'I DON TO, ,DE YANG DMIGS PA MED PAR GCIG PA, 'BYED PA MED
PAR GCIG PA, RANG BZHIN MI 'GYUR BA'I DON 'DI LTA STE, AOm NI
'KHOR BA'I DUS SU DAG LNGA LTAR DU SNANG BA 'BRAS BU'I DUS SU
RIGS LNGA YAB LNGA LTAR SNANG BA DE NI LOG PA'I SHES PA LA SNANG
GI DE NYID LA

DMIGS PA MED PA'O, ,SHES RAB GZHAN MI GNAS PAR RTOGS PA, 'BRAS
BU'I PHA ROL TU GA TE NI BDAG DON DU PHYIN LA, GZHAN DON DU YANG
GA TE SA PHYIN PA'I DON TO, ,P'A RA GA TE NI BDAG DON GYI MCHOG
TU PHYIN TE GZHAN LA RE BA'I YUL MED DO ZHES PA'O, ,P'A RA SANGGA
TE NI

GZHAN DON GYI MCHOG GAM PHUL DU PHYIN TE, GDUL BYA DMIGS PA'I
THUGS RJE 'BYUNG BA YANG, GDUL BYA LAS DAG PA LA SNANG BA SPRUL
SKU RANG BZHIN DAG PA LA SNANG BA LONGS SKU, BO DHI RGYUN MI
'CHAD PA THUG RJE, GDUL BYA LA SHES RAB KYI PHA ROL TU PHYIN PA'I
DON DU 'BYUNG NGO, ,

SV'A H'A STE, RGYUD RNAMS RANG BZHIN GYIS GROL LO ZHES BYA BA'I
DON TE, DE YANG NYID KYIS NYID GROL BA'I DON TO, ,GZHAN LA SNYING
PO'I DON NAM RAG LUS PA MED PA'O, ,SH'A RI'I BU DE LTAR ZAB PA'I
DON LA BSLAB PAR BYA'O ZHES BSTAN PA'O, ,DE NAS BCOM LDAN 'DAS
TING NGE

@209B 'DZIN LAS BZHENGS TE, BYANG CHUB SEMS DPA' SEMS DPA' CHEN
PO 'PHAGS PA SPYAN RAS GZIGS DBANG PHYUG LA LEGS SO ZHES BYA BA
BYIN NAS ZHES BAS NI, DUS GZHAN GYIS BAR MCHOD BAR SPYAN RAS
GZIGS KYIS SH'A RI'I BU LA BSTAN PA'I RJES DE NAS BCOM LDAN 'DAS

KYIS 'KHOR SMIN PAR BYED PA'I TING NGE 'DZIN LAS BZHENGS NAS
'PHAGS PA SPYAN RAS GZIGS LA DAM PA'I CHOS MA NOR BAR NGAS BSTAN
PA LTAR KHYOD STON PA LEGS PAR BYIN NO, ,DE LTAR NA STON PA LEGS
SO, ,RIGS KYI BU RANG DON DE BZHIN NO, ,GZHAN GYI DON DANG RANG
CHAS

SU NGAS GZHI LAM 'BRAS BUR CHAS PAR STON PA DE DE BZHIN TE,
'PHAGS PA SPYAN RAS GZIGS KHYOD KYIS SH'A RI'I BU LA BSTAN PA DE
BZHIN DU GDUL BYA RNAMS KYIS YE SHES RANG LA RANG CHAS SU SHES
RAB KYI PHA ROL TU PHYIN PA YOD BAS BSLAB PAR BYA'O ZHES BCOM
LDAN 'DAS KYIS

GSUNGS PA BKA' DNGOS SO, ,DE BZHIN GSHEGS PA RNAMS KYANG RJES SU
YI RANG NGO ZHES PAS NI BCOM LDAN 'DAS KYIS GSUNGS PA'I BKA'
DNGOS DANG BYIN GYIS BRLABS PA'I BKA' SPYAN RAS GZIGS GNYIS MTHUN
PAS DE BZHIN GSHEGS PA'I RIGS THAMS CAD KYANG BKA'

MTHUN PA'I DON DE LA YI RANG NGO, ,BCOM LDAN 'DAS KYIS DE SKAD
CES BKA' STZAL NAS ZHES PA LA SOGS PA NI BKA' MTHUN PA'I DON LA
DGYES TE STON PAS CHOS DANG 'KHOR 'PHAGS PA SPYAN RAS GZIGS LA
BSTAN PA'O, ,'KHOR RNAM PA BZHI LA SOGS PA'I 'KHOR DANG, LHA'I
DBANG

PO BRGYA BYIN DAM PA'AM MCHOG TU GYUR PA DANG, LHA MA YIN GYI
RGYAL PO THAGS BZANGS RIS DANG, DRI ZA'I RGYAL PO ZUR PHUD LNGA
LA SOGS PA RNAMS KYIS BSTOD PA'O, ,SHR'I SIm HAS MDZAD PA'I 'GREL
PA MDO LAS SNGAGS SU BEE RO TZA NA'I DON DU BKOL BA'I TSIG NYUNG
LA DON CHE BA GSAL BA'I

SGRON MA RDZOGS SO,, ,,SLOB DPON BEE RO TZA NAS RGYAL PO KHRI
SRONG LDE BTZAN LA MTSAN MA'I CHOS SPYOD LA DREGS PA SKYES PA'I
DUS SU BU DANG BCAS PA LA 'GREL PA 'DI GNANG BA'O,, ,, 