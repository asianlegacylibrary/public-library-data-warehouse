@352A #, ,RGYA GAR SKAD DU, ,LA GHU SAm BA RA TANDRA PA tA LA AA BHI
SANDHI, BOD SKAD DU, SDOM PA'I RGYUD CHUNG NGU'I MTSAMS SBYOR,
DPAL RDO RJE MKHA' 'GRO LA PHYAG 'TSAL LO, ,SDOM PA'I RGYUD CHUNG
NGU'I MTSAMS SBYOR BRJOD PAR BYA STE, DANG POR RE ZHIG BSKYED PA
DANG, RDZOGS PA'I RIM PA GNYIS

KYIS BSDUS PA'I DON THAMS CAD LE'U DANG POS MDOR BSTAN NAS GNYIS
PA NAS LE'U LNGA BCU PA'I BAR GYIS NI RGYAS PAR BSTAN TE, KUN GYI
THA MA'I LE'U YIS NI DE RNAMS GCIG TU MDZAD DO, ,BCOM LDAN 'DAS
KYIS BSDUS PA'I RGYUD CHUNG NGU 'DI'I KHA SBYOR GSUM PA'I BSHAD
PA 'DI NI

@352B N'A RO TA PA'I DGONGS PA'O, ,DE LA, DBANG BSKUR NAS NI 'DI
NYID BSTAN, ,ZHES PA'I TSIG GIS THEG PA CHEN PO GSANG SNGAGS LA
DANG POR DBANG BSKUR BA'O, ,DE LA DKYIL 'KHOR SNGON DU 'GRO BAS
LE'U GNYIS PAS NI DKYIL 'KHOR RO, ,GSUM PAS NI DBANG BSKUR BA'O,
,BZHI PAS NI DBANG BSKUR BA'I DON GYI NGO

BO DE KHO NA NYID DE, DE LTAR LE'U GSUM POS NI DE YANG GSANG BA
ZHES BYA BA NAS MA NYAN PAR GYIS ZHES BYA BA'I BAR BSHAD PA'O,
,'DIS NI DE LTAR 'CHAD PAR GYUR PA'I, BA LANG GNAS KYI LCI SKAM
DANG, ,ZHES BYA BA LA SOGS PA SNGON DU 'GRO BAS SGOM PA'I DKYIL
'KHOR RGYAS PAR BSHAD PA YANG 'DI NYID KYIS ZIN

PAS DE LAS LOGS SHIG TU MA BRJOD DO, ,DE NAS, GSANG SNGAGS ZLOS
PA'I BZLAS BRJOD DANG, ,BSAM GTAN GYIS KYANG 'GRUB PAR 'GYUR,
,ZHES RNAM PAR BSHAD PA'I 'GREL PA LAS LNGA PA NAS BRGYAD PA'I
BAR GYI LE'U BZHI DANG NYI SHU LNGA PA DANG SUM CU PAS NI GO RIMS
'CHOL KHAS BZLAS PA'I SNGAGS

BTU BA BSTAN TE, RGYUD LAS SLOB DPON MED PAR SNGAGS KYI BZLAS PA
DGAG PA'I DON YIN PAR RTOGS PAR BYA'O, ,'DI LTAR BZLAS PA'I DNGOS
GRUB MCHOG DANG, THA MA'I MTSAN NYID LAS 'JIG RTEN PA'I DNGOS
GRUB BSTAN PA NI DGU PA NAS BCU BZHI'I BAR MTHAR THUG PA DANG,

BZHI BCU RTZA GSUM PA LAS LE'U LNGA BCU PA'I BAR DU SHES PAR
BYA'O, ,GANG DU DBANG BSKUR NAS 'JIG RTEN LAS 'DAS PA'I MCHOG GI
DNGOS GRUB BSTAN TO, ,DE LTAR 'DI LA 'JIG RTEN DANG 'JIG RTEN LAS
'DAS PA'I DNGOS GRUB NI RNAL 'BYOR MA'I BKA' DRIN LAS

'GYUR BA 'DIR BSTAN PA'I DON DU BCO LNGA PA NAS NYI SHU RTZA BZHI
PA'I BAR GYIS NI, PHO NYAS LHAN CIG DNGOS GRUB MA, ,ZHES BYA BA
LA SOGS PA RNAM PAR 'GREL TE, 'DIS RNAL 'BYOR MA'I DBYE BA SHES
PAR BYA BA'I PHYIR YI GE BRDA DANG, RIGS DRUG GI DBYE BA DANG,
MING GI RNAM

GRANGS DANG, MKHA' 'GRO MA'I RIGS DANG, L'A MA'I RIGS KYI MTSAN
NYID DANG, LAG PA'I BRDA DANG, LTA BA'I PHYAG RGYA DANG, YAN LAG
GI PHYAG RGYA DANG, MTSAN MA'I PHYAG RGYA DANG, NGAG GI BRDAS RAB
TU SHES PAR 'GYUR BA'I BYE BRAG BCUS PHO NYA'I MTSAN NYID LE'U
BCUR GO RIMS JI LTA BA

@353A *, ,BZHIN BSTAN TO, ,DE'I RJES LA, DAM TSIG RTAG TU BSKYANG
BAR BYA, ,ZHES BYA BA LA SOGS PA'I DON RDZOGS PAR BYED PA LAS NYI
SHU RTZA DRUG PAS NI YONGS SU SHES PA'I PHO NYA MA MNYES PAR BYED
PA BSRUNG BA'I DAM TSIG BSTAN TO, ,NYI SHU RTZA BDUN PAS NI THOB
PA'I PHYAG RGYA MNYES PA DE'I BKA' SPYOD

PA BYA STE, RNAL 'BYOR PA NYID CES BYA BA LA SOGS PA'I MTSAN NYID
KYI DON RDZOGS PAR BYAS PAS SPROS BCAS KYI SPYOD PA BSTAN TO,
,NYI SHU BRGYAD PA DANG NYI SHU DGU PAS NI SPROS BCAS KYI SPYOD
PA BSTAN TO, ,DE NAS, SBRANG RTZI MTSAL DANG GA BUR BCAS, ,ZHES
BYA BA LA SOGS PA'I BSHAD PA NI SUM CU RTZA

GCIG PA LA SOGS PA'I LE'U GSUM GYIS SPYOD PA THAMS CAD LA MKHO BA
BZANG BA'I DAM TSIG BSTAN TO, ,DE LA YANG LAG PA'I MCHOD PA DANG,
RDZAS KYI KHYAD PAR GYI MING DANG, KHA ZAS KYI CHO GA DBYE BAS
GSUM DU SHES PAR BYA'O, ,DE'I RJES LA, MCHOD BZHI DE BZHIN DPA'
BO CHE, ,ZHES BYA BA LA

SOGS PA RNAM PAR 'GREL BA NI SUM CU RTZA BZHI PA LA SOGS PA LE'U
BZHI STE, PHYAG RGYA CHEN PO DANG, CHOS KYI PHYAG RGYA DANG, LAS
KYI PHYAG RGYA DANG, LAS KYI PHYAG RGYA DBANG DU BYA BA GO RIMS
JI LTA BA BZHIN DU RTOGS PAR BYA'O, ,DAM TSIG GI PHYAG RGYA NI
SNGAR GYI DKYIL 'KHOR GYI 'KHOR

LO BSGOM PA'I MTSAN NYID GZHAN DU BSTAN PAS NA 'DIR DE LAS LOGS
SHIG TU RGYAS PAR MA BSTAN TO, ,DE NAS SUM CU RTZA BRGYAD PAS NI
YANG RNAL 'BYOR PA NYID CES BYA BA LA SOGS PA'I DON RDZOGS PAR
BYA BA'I PHYIR SPROS MED DANG, SHIN TU SPROS MED KYI SPYOD PA
RGYAS PAR BSTAN

TO; ,DE LA RNAL 'BYOR MA GSUM GYI THUN MONG DU GYUR BA'I DNGOS
GRUB KYI MTSAN NYID SUM CU RTZA DGU PA NAS BZHI BCU RTZA GNYIS
PA'I BAR DU BSTAN TO, ,DE LTAR MDO DANG RGYAS PAR BSTAN PA'I SGO
NAS LE'U LNGA BCU RTZA GCIG TU BSDUS NAS BSTAN TO ZHES BLA MA'I
MAN NGAG GO, ,

SDOM PA'I RGYUD CHUNG NGU'I MTSAMS SBYOR BA DPAL NA RO TA PA'I
RJES SU 'BRANGS PA MKHAS PA SU MA TI K'I RTI'I ZHAL SNGA NAS
MDZAD PA RDZOGS SO,, ,,RGYA GAR GYI MKHAN PO DE NYID DANG, LO
TZ'A BA DGE SLONG GRAGS MCHOG SHES RAB KYIS BSGYUR TO,, ,,