@193A #, ,RGYA GAR SKAD DU, BI BE KA KA TH'A, BOD SKAD DU, DBEN PA'I
GTAM, BYANG CHUB

SEMS DPA' 'JAM DPAL GZHON NUR GYUR PA LA PHYAG 'TSAL LO, ,DKA'
THUB RNYED PA'I BDE BA 'DOD RNAMS KYIS, ,'CHOL BAR SPYOD PA RNAMS
NI MTHONG GYUR PA, ,RAB TU DBEN PA YANG DAG BSTEN PA YI, ,DGE
SLONG 'DI SKAD TSIG TU BRJOD PAS SMRA, ,PHONGS PA SPANG PHYIR DE
BZHIN GSHEGS PA YIS, ,RAB BSNGAGS ZHI BA'I

DBANG BSKUR NYER BLANGS NAS, ,DKA' THUB KHYIM DANG 'DRIS PAS RAB
CHAGS PA'I, ,PHONGS NYID RGAL DKA' BYING BA JI LTA BUR, ,'PHAGS
PA 'GRAN MED SHING DRUNG GNAS NAS NI, ,'GRO BA SKYE DANG 'GAG PA
MTHONG BAS NA, ,ZHI BA'I BDE BA YONGS SMIN TSE DGE BA, ,MI LAS
SHIN TU 'PHAGS PA THOB PAR 'GYUR, ,SEMS KYI RNAM PAR 'CHING

BA GNYEN PO YI, ,STOBS KYIS BSAL BAS SKYE BRAL NAGS DAG TU, ,RNAL
'BYOR NYER ZHI'I BDUD RTZIS TSIM GYUR PAS, ,BDE BAR GNYID LOG PA
DANG SAD PAR 'GYUR, ,MTSAN MO ZLA BA'I SNAD DANG RAB GSAL BA'I,
,SKAR MA'I ME TOG BKRAM PAR NYER MCHOD NAS, ,DGON PAR BRTEN PA'I
YID NI NGES ZHI BA'I, ,LHAG PAR DGA' BA DAG NI SKYE BAR 'GYUR,
,GANG

DU DGE SLONG DBEN PA'I RGYU MTSAN GYIS, ,KHA NA MA THO MED PA ZHI
'GYUR BDE, ,GANG DU YE BYAD YANG DAG BSTEN CHAGS PAS, ,SEMS NI
SNA TSOGS PHONGS PAS GDUNGS PAR 'GYUR, ,JI LTAR CHU SHING SMYUG
MA 'OD MA DAG ,'BRAS BU 'BYIN NAS RANG NYID 'JIG PA STON, ,DE
BZHIN DKA' THUB KHYIM LAS RNAM GROL NAS, ,BDAG NYID ZIL GYIS GNON
LA

@193B CHAGS MTHONG 'GYUR, ,SA YI RDUL GYIS GOS PA'I RI DAGS DAG
,RTZVA DANG 'DAB NAS TZAM ZHIG SGRUB BYED LTAR, ,SEMS NI DBEN PAR
GZHOL BA 'DOD 'GYUR GYI, ,GLING BZHI'I PHUN TSOGS RGYA CHEN DAG
LA 'ANG MIN, ,SHING DRUNG 'BAB CHU BSTAN PA'I DKA' THUB DAG
,YONGS SU 'DZIN PA DAG NI RNAM SPANGS NAS, ,RANG SEMS TZAM DANG
RAB TU 'BREL PA

YI; ,BDE 'BYUNG GANG DE RGYAL PO RNAMS LA MED, ,LJON SHING SNGON
PO'I RTZE MO RLUNG DAG GIS, ,RNAM G-YO PHRA LA SNYOMS PA'I CHAR
'BAB PA'I, ,MI G-YO RNAM BRTAGS RI YI SUL GNAS NI, ,DGE SLONG
MTSAN MO DGE BA SKYED PAR BYED, ,RNYOG CAN 'DOD LA 'DRIS PAS
'PHOS PA YI, ,BDAG BSNYEN PA YI CHAGS SPANGS LTOS MED CING, ,SKYE
BRAL NAGS GANG

YIN PAR DGA' BYA YI, ,DGE SLONG GYUR NAS DON MED 'GYUR MI BYA,
,DGE SLONG RTAGS NI BDAG NYID GNOD MED PAR, ,NYER BLANGS GANG
ZHIG SGRUB PAR MI BYED CING, ,DMAN LA YONGS SU 'DZIN PA'I 'DAM
BYING BA, ,DE NI 'TSO BA'I 'JIG RTEN SLU BYED YIN, ,CHU DANG RDO
KHU RTZA BA MED PA YI, ,SA DBANG 'DZEGS NAS MI BZAD YANG DAG TU,
,RTOG DANG LDAN

PAS SHIB BZOD BYA YI, ,BSLAB PA YONGS SU NYAMS PAS 'JUG MI BYA,
,RGYA MTSO RNAM PAR 'KHRUGS PA'I RLABS TSOGS SU, ,RIN CHEN KHUR
GYIS GRU DAG NUB PA BZHIN, ,KHYIM DANG 'DRIS PA'I RNYED CHAGS
KHUR DAG GIS, ,GANG DAG MCHOG BRTEN RGYA CHEN SNUB PAR BYED,
,NAGS NA BRTEN PA'I ZHI BA'I RI DAGS NI, ,GZHON NU MA YI 'GRO BAS

DKRUGS MTSON PA, ,GNYEN PO 'JI BZHIN BDAG NYID ZHI 'DOD RNAMS,
,SDOM CAN RAB TU DBEN NYID YANG DAG RTZOM, ,YUL GYI RO YI DUG GIS
NYER GDUNG BLO CAN DAG ,CHAGS PA NYUNG NGU DAG GIS GDUNG GYUR NA,
,DE DAG YONGS SU SPONG LA RTZOD MED PA'I, ,DKA' THUB KYI HUD AE
MA'O RAB NYAMS 'GYUR, ,SDOM CAN RKANG PAS 'GRO ZHING 'JOG PA

LTAR; ,DE LTAR 'DRIS PA 'DOD PA 'PHEL 'GYUR TE, ,RANG RLABS CHAB
DOGS MNGON BRDABS 'JIGS RUNG BAS, ,SPRIN CHEN CHAR GYIS YA MU NA
BZHIN NO, ,DKA' THUB JI LTAR DMAN PA DAG LA YANG, ,'DOD LHA'I
DBANG GIS RJES SU ZHUGS GYUR PA, ,DE LTAR RANG LAG GIS DRANG PHUN
SUM TSOGS, ,RGYAL CHEN KHYIM LA KHYIM PA CHAGS PA MED, ,RANG GI

KHYIM DANG GDONG DAG MCHI 'DZAG PAS, ,BRLAN PA'I GNYEN DAG SPANGS
PAR GYUR NAS NI, ,DMAN PA GZHAN GYI KHYIM LA CHAGS PA YI, ,RAB
BYUNG 'DI LA SHIN TU NGO TSA MED, ,THAR PA 'DOD GANG RANG KHYIM
SPANGS NAS NI, ,MI SHES GZHAN GYI KHYIM DAG 'DOD BYED PA, ,RGYA
MTSO RNAM PAR 'KHRUGS PA'I RLABS TSOGS LAS, ,BDAG NYID RGAL NAS
GLANG RJES

@194A *, ,BYING DANG MTSUNGS, ,SDIG PA SPONG BYED DE BZHIN GSHEGS
PA YIS, ,GNANG BA'I SGRUB PA DAG GIS 'DI BRTAGS GANG, ,DMAN PA'I
NOR LA 'DOD PA'I SRED PA YIS, ,GZHAN KHYIM LA CHAGS DRI MA CAN DU
'GYUR, ,CHU BO NI LU TSA YI ME TOG LHUNG BA'I DUM BUS MTHA' MAR
BRIS, ,BYE MA DKAR PO'I DOGS DANG NGANG PA KA DAM PA

DAG GNAS, ,NAGS KYI GLANG CHEN KHYU DAG RTZE BAS THA DAD 'THOR
RLABS CAN, ,DGON GNAS BRTUL ZHUGS CAN LA DGA' BA RAB TU SKYED PAR
BYED, ,SRID PA'I LONGS SPYOD DON DU GNYER BA'I YI DAGS RNAMS BSAL
NAS, ,MA BRTZAMS YID 'ONG BDE BA BSTEN PA RNAMS KYI GNAS SKABS
NI, ,PADMA KHA BYE BZHIN DU DKA' THUB RANG GI GRAGS PA YIS, ,

'JIG RTEN YONGS SU DGA' BA RAB SKYED KUN DU DPE LAS 'DAS, ,DKA'
THUB RI DANG NYE BA'I SHING RTZA RAB YANGS DANG 'BREL BAR, ,GNAS
PA'I CHOM BU MI SNYOMS LHOD PA'I SRUBS BAR LA CHAGS PA'I, ,BA
MO'I DUM BUS GOS PA THO RANGS NYI MA'I 'OD ZER GYIS, ,LAG PA DAG
GIS NYUL BA BZHIN DU RNAM PAR SKEMS PAR BYED, ,KHANG STONG SHING
DRUNG

RLUNG NI RGYU GYUR KHA BA'I TSOGS CHEN 'BAB, ,MDANGS ZAD RAB
RTZUB LO MA DAG GIS GDU BU BZHIN BSKOR BA'I, ,'DOD PA KUN SPANGS
SHES RAB RNO BA'I BRTUL ZHUGS CAN DAG LA, ,MTSAN MO RNAM PAR SKYO
BA DAG NI SKYED PAR ZAD MI BYED, ,SHING GI LO MA'I THA MA LA
CHAGS BA MO'I CHU DAG GI ,DUM BU NYI MA 'CHAR TSE MDOG NOR BU
DANG 'DRA, ,

THIGS PA DAG NI SHING DRUNG GNAS PA'I DGE SLONG LA, ,'GRO BA'I
SKYE DANG 'JIG PA JI BZHIN RAB TU STON PAR BYED, ,RAB ZHI'I BDE
RO SHES PAS 'KHOR LOS SGYUR BA'I DPAL 'BYOR KYANG, ,YONGS SU
DPYAD PAS RNYINGS PA'I ME TOG PHRENG BZHIN RNAM SPANGS NAS, ,LANG
TSO RANG BZHIN GYIS G-YO NGANG TSUL CAN DAG YOL BYAS TE, ,DGON
PAR RI

DAGS 'DRAR 'CHI ZHI BA'I SEMS NI BRTAN PAR BYA, ,'DOD PA LA 'JEN
PHYIN CI LOG PA'I SEMS LA KU MU TA'I, ,DUM BU LTAR DKAR MI THOD
SO DANG 'BREL PAS NYER DGOD DANG, ,RLUNG GIS BUD PA'I RO BSREGS
ME YIS NYE 'KHOR SHING BSREGS PA'I, ,DUR KHROD DKA' THUB GCIG PU
LA NI MTSAN MO DGA' BA SKYED PAR BYED, ,LJON

SHING TSOGS DANG RGYA CHES RI YI RTZA BA SNGOR GYUR CING, ,RDO
BAS KHYAB DANG BSIL LA RAB DANG BA YI CHU 'DZAG 'BAB, ,RMA BYA
RAB DGA' SGRA YIS KHYAB PA'I RI SUL NANG DU NI, ,KHYIM DU 'CHI
BA'I SKYO BA'I SEMS NI RAB TU DGA' BAR BYED, ,'GRO BA'I DON MA
BYAS PA'I 'CHI BAR 'GYUR BA KHYIM DAG LA, ,DGA' BA DAG LA DBEN PA
MCHOG LA SLOB

@194B BYED SEMS CAN MCHOG ,RDZOGS PA'I BYANG CHUB SEMS NI RNYED
GYUR PHA ROL TSOGS 'THOB PA, ,SRID PA'I DUG GI SDONG PO'I RTZA BA
BRTAN PO 'BYIN PAR BYED, ,NAGS TSIG PA YI BYA DANG 'DRA BAR SDUG
BSNGAL BRGYA YI GZHIR GYUR PA'I, ,KHYIM GANG YIN PA YONGS SU
SPANGS NAS NAGS SU 'GRO BYED PA, ,DES NI SRID PA'I GNYID RAB BSAL

BA 'GRO BA KUN GYI MGON, ,SANGS RGYAS RAB TU MNYES PAR BYED PA
YIN ZHES DE SKAD GRAGS, ,MRGAD SNGON PO DANG 'DRA NE'U GSENG
TSOGS DAG NI, ,SHING RTZA NYE BAR BKOD DANG YAL GA ME TOG GIS
BSKOR BA'I, ,ZHI BA'I NAGS MTHA' KYE MA'O DGE SLONG MCHOG GIS
SPONG BYED PA, ,GSAD PHYIR RNGON PA'I GLU YIS DRANGS PAR GYUR
PA'I RI DAGS

MTSUNGS, ,'PHAGS PA'I BZHED PA BDE BAR GSHEGS PA'I LAM GYI RJES
'BRANGS NAS, ,NAGS DANG 'DRA BAR KHYIM GYI RANG GI DON DAG SGRUB
BYED KYANG, ,RNAM PAR 'TSE BA RANG BZHIN GYIS MED NAGS NI DBEN PA
YIS, ,SEMS KYI 'CHING BA DAG NI 'BAD PA MED PAR GCOD PAR BYED,
,'DOD CHAGS GANG DAG DE LA DGOS PAR 'GYUR BAS KUN 'PHEL ZHING,
,LEGS

SPYAD THUB PA'I BSTAN PA DAG KYANG NYAMS BYAS NAS, ,ME DPUNG RAB
TU 'BAR BA RGAL DKA'I KHONGS NI MTHAR THUG PA'I, ,NGAN SONG DAG
TU DGE SLONG BDE CHUNG LA CHAGS 'GRO BAR 'GYUR, ,GANG ZHIG NYES
PA MA LUS GDUNG BA ZAD BYED SANGS RGYAS PA'I, ,LEGS PAR BSHAD PA
KHAS BLANGS NAS NI NGAN 'GROR NGAN 'BYIN PA, ,AUTPAL SNGON PO'I
SNYING

PO'I DRI MCHOG DAG DANG CHU DUM BU, ,SAR LA BSIL LDAN RLUNG GIS
DE DAG JI LTAR TSIM PAR 'GYUR, ,SA RA SA YI SGRA NI RANG BZHIN
SNYAN PA'I GLU DBYANGS DAG ,LDOG PA MED PAR SGROGS PAR GYUR PAS
MCHOG RNAMS KHYAB GYUR PAS, ,BRTUL ZHUGS CAN GYIS 'GRO DANG GNAS
PA DAG LAS DUB SKYES DANG, ,LUS LHOD GYUR PA'I

MTSAN GYI GUNG THUN GNYID DAG SAD PAR BYED, ,RANG GI 'OD KYI
DKYIL 'KHOR GYIS SPRAS YONGS SU GNAS PA YIS, ,ZLA BA'I 'OD ZER
TSOGS KYI DPAL 'JOMS SHIN TU ZIL GNON PAS, ,DGE BA'I RTZA BA NYER
BSAGS SKAL LDAN 'JIG RTEN LA GZIGS SHING, ,RANG BYUNG 'PHAGS PA
MCHOG NI DGON PA DE YANG STEN PAR

MDZAD; ,CI STE GANG ZHIG NANG GI DGRA LAS NGES RGYAL BYA BA BYAS
PA YI, ,STON PA 'JIG RTEN MTHA' GZIGS DE YANG NAGS DAG STEN MDZAD
NA, ,YANG DAG MI RTOGS SKYE BO MI GTZANG 'DAM DU BYING GYUR PA'I,
,SDOM CAN ZHI 'DOD BDE GSHEGS RJES SU CI PHYIR 'JUG MI BYED,
,BDAG TU LOG PAR 'DZIN PAR GYUR PAS NYIN DANG MTSAN, ,SRIN BUS JI

@195A *, ,BZHIN RNAM RTOG SDIG CAN DAG GIS ZOS PAS NA, ,NYON
MONGS RNAG GIS NYER GOS ZHI BA'I CHU YI BUM PA YIS, ,BKRUS PA
BZHIN DU SEMS NI SKYE BA MED NAGS BSTEN PAR GYIS, ,'BRAS BU'I
LCID KYIS YAL GA GUG PA'I THAM LO MA YIS, ,GSAL GYUR LCUG MA ME
TOG KHA BYE'I DGA' BYED RGYU LDAN PA'I, ,NAGS KYI SHING NI

DGE SLONG PHONGS BRAL BSTEN PA LA, ,MDZA' BO BZHIN DU SHIN TU
DBUGS NI 'BYIN PAR BYED, ,ZLA BA SHAR BA KHA BA 'BAB PA BSGRIGS
PAS 'GOG 'GYUR BA'I, ,DGUN GYI MTSAN MO DAG NI RAB ZHI BDE BA
'DOD RNAMS KYI, ,RNAL 'BYOR RTZVA YI STAN LA DGA' BA DAG LA THO
RANGS DAG ,NAGS KYI SHING NA YIB PA'I BYA RNAMS 'DRA BAR BYED,
,SHING DANG

NYE BA'I RI YI RKED DU MI G-YO SKYIL KRUNG BCAS, ,ME TOG GIS
BSKOR RAB DGA'I RLUNG GIS G-YO BAR BYED PA NA, ,'GRO GNYEN SRID
GSUM RNAM RGYAL DUS NA BYANG CHUB SNYING PO YI, ,GDAN LA BZHUGS
BZHIN SDOM CAN MTSAN MO RJES SU SGRUB PAR BYED, ,DMAN PA'I 'GRO
BA'I SEMS KYIS REG BYAS DREGS PA'I CHAGS PA DAG ,'DOD BYA DON DU

GNYER BA RNAMS KYIS KHYAD PAR SPANGS NAS NI, ,'PHAGS PAS RJES
CHAGS BRTAN PA MI SNANG 'CHING BA 'JIGS PA YI, ,'DOD PA LHAG MA
MED PAR DGA' BZHIN NAGS SU ZHI BAR BYA, ,SKYE DANG 'CHI DANG NA
BA'I SDUG BSNGAL MTHAR NI MA BYAS PAR, ,SRID PA'I RGYA MTSO DAG
TU BYING 'GYUR BAG MED MA BYED CIG ,MTHAR BYED KUN GYI SROG KYANG
'PHROG PAR

BYED PA GANG 'DI NI, ,RGYUN MI CHAD PAR 'GRO LA STA RE'I SO DAG
'DAR BAR BYED, ,SA 'DZIN PA YI CHU BO'I TSOGS DAG 'BAB PA LTA BU
NI, ,CHOS KUN GNAS PA'I RANG BZHIN RJES SU SHES NAS NI, ,RO LA
SEMS LDAN GZHAN LAS DAM PAS LEGS PAR 'GRO BA YIS, ,SRID LA CHAGS
BRAL RAB ZHI DGA' BA DAG LA BRTEN PAR GYIS, ,SMRA BA TZAM NI

NUS SU ZIN KYANG TSIG LA GNAS PA 'ANG GRUB MED DE, ,SKYES BU TSIG
DANG SNYING POR BYED PA STON GYI CHU BRAL SPRIN DANG MTSUNGS,
,GANG PHYIR DE BZHIN GSHEGS PA'I BSTAN PA 'DI LA SGRUB PA SNYING
PO NYID, ,DE PHYIR DE NYID LA 'JUG BLO GROS YIN BZO'I TSIG LA
MKHAS, ,KUN NAS NYON MONGS DGRA 'DI YI, ,BDAG NYID BRAN DU GYUR
PA STE, ,DE

BAS BDAG SEMS ZHI BYED CING, ,RANG NYID YONGS SU SMRA BAR BYED,
,DBEN PA'I GTAM SLOB DPON CHEN POS 'TSO BYIN GYIS MDZAD PA RDZOGS
SO,, ,,RGYA GAR GYI MKHAN PO D'I PAm KA RA DANG, ZHU CHEN GYI LO
TZ'A BA DGE SLONG DGE BA'I BLO GROS KYIS BSGYUR CING ZHUS TE GTAN
LA PHAB PA'O,, ,,