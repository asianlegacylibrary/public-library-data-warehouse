@31B #, ,RGYA GAR SKAD DU, AU dI Y'A nA M'A R'I
TZYEE S'A DHA NAm, BOD SKAD DU, AUdYAN GYI 'OD ZER CAN GYI SGRUB
PA'I THABS, 'PHAGS MA 'OD ZER CAN LA PHYAG 'TSAL LO, ,SNGON DU
BSTAN PA'I CHO

GAS SDIG PA BSHAGS PA'I RJES SU STONG PA NYID RNAM PAR BSGOMS LA,
SNA TSOGS PADMA DANG NYI MA LA MAm GI SA BON DMAR PO YONGS SU
GYUR PA LAS AU dYAN GYI 'OD ZER CAN MDOG DMAR BA, ZHAL DRUG PA
PHYAG BCU GNYIS PA ZHAL RE RE LA SPYAN GSUM GSUM MO, ,DMAR PO
DANG,

@32A *, ,NAG PO DANG, DKAR PO DANG, LJANG GU DANG, SER PO NI
G-YAS SKOR DU ZHAL LNGA'O, ,STENG DU NI PHAG ZHAL NAG PO'O, ,DANG
PO G-YAS KYI PHYAG DRUG TU GO RIMS BZHIN DU RAL GRI DANG, 'KHOR
LO DANG, GTUN SHING DANG, MDA' DANG, DGRA STA DANG, RDO RJE RTZE
GCIG PA'O, ,G-YON GYI

PHYAG RNAMS SU SDIGS MDZUB DANG BCAS PA'I ZHAGS PA DANG, KHA
tV'Am GA DANG, THOD PA DANG, MYA NGAN MED PA'I YAL GA DANG,
TSANGS PA'I MGO BO DANG, GZHU DANG RTZE GSUM MO, ,MCHOD RTEN GYI
NANG NA GNAS PA, KLU'I DBANG PO BRGYAD KYIS SKU BRGYAN PA, SKRA
KHAM PA GYEN DU BSGRENG BA, ZHAL MCHE

BA GTZIGS PA, MGO BO SKAM PO BRGYAD KYIS DBU BRGYAN PA, MGO BO
RLON PA'I PHRENG BA SKE BA NAS 'CHANG BA, RIN PO CHE MANG POS
SPRAS PA'I SHING RTA SNA TSOGS PA PHAG PA BDUN LA CHIBS PA, PHYI
ROL DU DUR KHROD BRGYAD KYIS YONGS SU BSKOR BA, SHING RTA'I DBUS
SU GNAS PA NI SKYIL MO KRUNG GIS

BZHUGS PA, RDO RJE DANG KHAB DANG, MYA NGAN MED DANG, SDIGS MDZUB
BSNAMS PA, MDOG BZANG PO'I 'OD ZER CAN SHA 'GAG SER PO, SNA TSOGS
KYI RIN PO CHES BRGYAN PA, STAG GI PAGS PA'I SHAM THABS KYIS
KYANG BRGYAN PA'O, ,'OD DMAR PO LAS DE BZHIN GSHEGS PA LNGA SPRO
BA DANG,

SKAD CIG GIS BSAMS LA SNYING GAR NYI MA LA MAm GI SA BON LAS RNAM
PAR BYUNG BA'I 'OD ZER BRGYAD, SANGS RGYAS DANG BYANG CHUB SEMS
DPA' YANG DAG PAR BKUG STE, DBANG BSKUR BA BLANGS NAS RNAM PAR
SNANG MDZAD BDAG NYID KYI DBU RGYAN DU RNAM PAR BSAM PAR BYA'O,
,DE NAS RNAL 'BYOR PAS 'KHOR LO

'KHOR BA'I RIM PA 'DIS SNGAGS KYI BZLAS PA BYA'O, ,AOm M'A R'I
TZYEE M'Am H'Um H'Um PHAt PHAt SV'AH'A, BZLAS PA BYAS NAS PHYIS
KYI DUS SU TING NGE 'DZIN NYE BAR BSDUS LA DE NYID KYI RNAL 'BYOR
GYIS JI LTAR BDE BAR GNAS PAR BYA'O, ,AU dYAN GYI 'OD ZER CAN GYI
SGRUB THABS, SLOB DPON LHAN CIG SKYES PA'I ROL

PAS MDZAD PA RDZOGS SO, ,PAndI TA DON YOD RDO RJE DANG, KHAMS PA
LO TZ'A BA DGE SLONG BA RIS BSGYUR BA'O,, 