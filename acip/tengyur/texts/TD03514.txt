@159B #, ,RGYA GAR SKAD DU, AE KA DZ'A t'I S'A DHA NAm, BOD
SKAD DU, RAL PA GCIG MA'I SGRUB THABS, RAL PA GCIG MA LA

PHYAG 'TSAL LO, ,DE NAS GZHAN YANG RAB BSHAD BYA, ,RTOG PA'I MAN
NGAG JI BZHIN DU, ,SGROL MA RAL GCIG LA BTUD NAS, ,DE YI SGRUB
THABS BSHAD PAR BYA, ,AOm H'Um BADZR'Am GEE MA MA RAKshA RAKshA
PHAt PHAt SV'A H'A, ZHES PA 'DIS BDAG NYID BYIN GYIS BRLAB PAR
BYAS NAS DANG POR RE

@160A *, ,ZHIG RNAL 'BYOR PAS KHA BSANG PA LA SOGS PA BYAS NAS
SKYE BOS DBEN PA'I DUR KHROD STUG PO DANG BZHI MDO LA SOGS PA
'GRO BA THAMS CAD MNGON PAR SPRO ZHING MNYES GSHIN PAS MCHOG TU
BDE BA'I STAN LA 'DUG NAS, RANG GI SNYING GAR PADMA DMAR PO'I
STENG DU ZLA BA'I DKYIL 'KHOR

LA H'Um YIG NAG PO 'OD ZER DANG BCAS PA BSAM PAR BYA'O, ,DE'I 'OD
ZER GYIS NAM MKHAR BLA MA DANG SANGS RGYAS DANG, BYANG CHUB SEMS
DPA' RNAMS BLTAS NAS MCHOD PAR BYA'O, ,SDIG PA BSHAGS PA DANG,
BSOD NAMS LA RJES SU YI RANG BA DANG, GSUM LA SKYABS SU 'GRO BA
DANG, BYANG

CHUB TU SEMS BSKYED PA LA SOGS PA BYAS NAS BDAG NYID NGES PAR
DBUL BA DANG, LAM LA BRTEN PA DANG, LHAG PA'I BSAM PA RNAM PAR
DAG PAS NGA RGYAL DANG BDAG GIR BYED PA YONGS SU SPANGS TE BYAMS
PA DANG, SNYING RJE DANG, DGA' BA DANG, BTANG SNYOMS RNAM PAR
BSGOM PAR BYA'O, ,DE NAS

SEMS TZAM LA GNAS PAR BYA'O, ,BYANG CHUB KYI TSOGS BSGOMS PAS SO
SOR SNANG BA TZAM GYI YE SHES TE, AOm SH'U N+YA T'A DZNY'A NA
BADZRA SVA BH'A BA A'ATMA KO&HAm, RANG DANG GZHAN STONG PA RNAM
PAR BSGOMS NAS SNGON GYI SMON LAM RJES SU DRAN PAR BYA'O, ,RAm
YIG LAS MDUN DU NYI MA RNAM PAR BSGOMS NAS, NYI MA

DE LAS H'Um YIG LAS BYUNG BA'I SNA TSOGS RDO RJE'O, ,SNA TSOGS
RDO RJE'I NANG DU NYI MA'I DKYIL 'KHOR RO, ,NYI MA'I DKYIL 'KHOR
GYI STENG DU ZLA BA'I DKYIL 'KHOR LA RIN PO CHE SGRON MA 'PHRO BA
LTA BU'I H'Um YIG MI G-YO BAR BSAM PAR BYA'O, ,DE NAS DE LAS
BYUNG BA'I 'OD ZER KHA DOG SNA TSOGS PA SNGON PO DANG,

SER PO DANG, DMAR PO DANG LJANG GU'I TSOGS BA SPU'I KHUNG NAS
RNAM PAR 'THON NAS PAm YIG DMAR PO LAS SKYES PA'I PADMA DMAR PO
LA SKU MDOG DMAR PO'I RNAM PAR SNANG MDZAD LA SOGS PA'I RDUL PHRA
RAB KYI RANG BZHIN GYIS SHAR LA SOGS PA'I PHYOGS RNAM SU RIM PAS
GSHIN RJE MTHAR BYED LA SOGS,

PA RNAMS DE LA BZHUGS NAS DO NYID KYI MCHOD PA LA SOGS PAS YANG
DAG PAR MCHOD NAS YANG GSUM LA SKYABS SU 'GRO BA LA SOGS PA BSAM
PAR BYA'O, ,DE RNAMS DE BZHIN DU RAB TU GZHUG PAR BYA'O ZHES PA
NI SANGS RGYAS NYE BAR SPUD PA ZHES BYA BA'I TING NGE 'DZIN TO,
,DE NAS SNYING RJE'I RLAN GYIS SNYING

@160B GAR RIM PA JI LTA BA BZHIN DU DMYAL BA DANG DUD 'GRO DANG
YI DAGS DANG MI DANG LHA MA YIN DANG, LHA RNAMS BLTAS NAS DE NAS
DE LAS BYUNG BA'I 'OD ZER SNA TSOGS PAS YANG DAG PAR REG NAS RNAM
PAR SNANG MDZAD LA SOGS PA'I DE BZHIN GSHEGS PA'I SKUR BSKYED
CING DE LA DE BZHIN DU RAB TU GZHUG

PAR BYA'O ZHES PA'I DON NI DAM TSIG SEMS DPA' NYE BAR SGRUB PA
ZHES PA'I TING NGE 'DZIN TO, ,DE NAS NAM MKHA'I PHYOGS SU PAm YIG
DMAR PO LAS SKYES PA'I CHU SKYES DMAR PO SNA TSOGS PA'I 'DAB MA
DANG GE SAR GYIS BRGYAN PA LA DE'I DBUS SU RAm YIG DMAR PO YONGS
SU GYUR BA LAS NYI MA'I DKYIL 'KHOR

DE'I STENG DU H'Um YIG NAG PO H'Um YIG LAS SKYES PA'I NYI MA LA
GNAS PA'I H'Um YIG LAS BYUNG BA'I SNA TSOGS RDO RJE RGYAS PA NAS
KYI TSAD TZAM RDO RJE'I RANG BZHIN 'OD ZER RNAMS BRKYANG BAS BDUD
KYI DPUNG THAMS CAD 'JOMS PA DANG LDAN PAR RNAM PAR BSAM PAR
BYA'O, ,DE NAS DE'I STENG DU SONG STE DES RDO RJE'I

GUR DANG, LOGS SU SONG STE DES RDO RJE'I RAB DANG, RDO RJE'I BLA
BRE'O, ,'OG TU SONG STE DES RDO RJE'I RANG BZHIN GYIS GZHI RU
BYA'O, ,DE NAS DE'I DBUS SU STON KA'I ZLA BA DKAR PO'I BU GA'I
NAD DU SPYI BOR GNAS PA ZUR GSUM PA AE YIG LAS SKYES PA'I CHOS
'BYUNG BSGOM PAR BYA'O, ,DE LA NAM MKHA'I

MTHIL DU SON PA'I YAm YIG YONGS SU GYUR PA LAS RLUNG GI DKYIL
'KHOR NAG PO GZHU'I RNAM PA LTA BU BA DAN GYIS MTSAN PA'O, ,DE'I
STENG DU RA YIG LAS SKYES PA'I ZUR GSUM SER PO RA YIG GIS MTSAN
PA'I ME'I DKYIL 'KHOR RO, ,DE'I STENG DU BAm YIG YONGS SU GYUR
PA'I CHU'I DKYIL 'KHOR KHA DOG

DKAR PO 'KHOR LO'I RNAM PA BUM PAS MTSAN PA'O, ,DE'I STENG DU LAm
YIG LAS SKYES PA'I SA'I DKYIL 'KHOR KHA DOG LJANG GU GRU BZHI SNA
TSOGS RDO RJES MTSAN PA'O, ,DE'I STENG DU SUm YIG YONGS SU GYUR
PA LAS RI'I RGYAL PO RI RAB CHEN PO RIN PO CHE BZHI'I RANG BZHIN
RTZE MO BRGYAD KYIS NYE BAR MDZES

PA'O; ,DE'I STENG DU SKAD CIG GIS CHU SKYES DMAR PO 'DAB MA SNA
TSOGS PA JI SRID 'DOD PA'I RGYA LA, DE'I ZE'U 'BRU LA NYI MA DANG
ZLA BA YANG DAG PAR SBYOR BA'I DBUS SU H'Um YIG GO, ,H'Um LAS
BDAG NYID BSGOM PAR BYA'O, ,SKU GSUNG THUGS KYI BDAG NYID H'Um
YIG NAG PO'O, ,YANG H'Um YIG NAG PO

@161A *, ,LAS SNA TSOGS RDO RJE YONGS SU GYUR BA LAS SKYES PA'I
GZHAL YAS KHANG GRU BZHI SGO BZHI PA KA BA BRGYAD KYIS NYE BAR
MDZES PA'O, ,DE'I DKYIL 'KHOR GYI 'KHOR LO'I NANG DU NYI MA DANG
ZLA BA YANG DAG PAR SBYOR BA'I DBUS SU CHOS 'BYUNG NAM MKHA'I
NANG DU SONG BA'I H'Um YIG NAG

PO BSAM PAR BYA'O, ,DE LA A'A:YIG LAS NYI MA'I DKYIL 'KHOR BSGOM
PAR BYA'O, ,DE'I STENG DU H'Um YIG NAG PO YONGS SU GYUR PA LAS
RDO RJE 'DZIN PA CHEN PO SKU MDOG DKAR PO BSAM PAR BYA STE, ZHAL
GCIG PA, PHYAG GNYIS PA, SPYAN GSUM PA, RDO RJE DANG DRIL BU
BSNAMS PA, BSAM

GTAN LA GNAS PA'I BDAG NYID DO, ,DE'I THUGS KAR H'Um YIG NAG PO
'OD ZER SNA TSOGS 'PHRO BAS PHYOGS BCU'I MTHAR THUG PA NA BZHUGS
PA'I DE BZHIN GSHEGS PA DANG, SANGS RGYAS DANG BYANG CHUB SEMS
DPA' DANG, RIG PA'I LHA MO RNAMS DANG, KHRO BO LA SOGS PA RNAMS
YANG DAG PAR

BSKUL NAS SLAR 'ONG STE, DE LA DE BZHIN DU NYI MA LA RAB TU ZHUGS
PAR BSAM PAR BYA'O, ,DE LA DE BZHIN DU RDO RJE 'DZIN PA CHEN PO
GANG LA DPAG TU MED PA'I DE BZHIN GSHEGS PA LA SOGS PA DANG RO
GCIG TU GYUR NAS NYI MA LA RAB TU ZHUGS PAR BLTA BAR BYA'O, ,'OD
ZER 'BAR BAS DPAG

TSAD STONG DU KHYAB PA'O, ,DE'I STENG DU H'Um YIG NAG PO 'OD ZER
SNA TSOGS DANG YANG DAG PAR LDAN PA'O, ,DE NAS H'Um YIG LAS 'OD
ZER 'PHRO BAR BLTA ZHING SLAR YANG DE LA DE BZHIN DU ZHUGS TE, DE
BZHIN DU YI GE'I RNAM PAR GYUR PA LAS RDO RJE NAG PO CHEN PO
THONG BA DKAR PO LA GNAS PA 'OD ZER SNA

TSOGS 'PHRO BAR BSAMS NAS SANGS RGYAS DANG BYANG CHUB SEMS DPA'
DANG KHRO BO DANG, RIG PA'I LHA MO RNAMS KYIS NAM MKHA'I MTHIL
TIL GYI GANG BU BZHIN DU NYI MA LA BZHUGS PAR BLTA BAR BYA'O,
,SANGS RGYAS LA SOGS PA DE RNAMS KYIS SEMS CAN RNAMS YONGS SU
SMIN PAR MDZAD NAS SLAR

'ONGS TE RDO RJE'I GZUGS LA RAB TU ZHUGS PAR BLTA BAR BYA'O, ,RDO
RJE'I GZUGS DE LA DE BZHIN DU ZHAL BCU GNYIS PA, SKU MDOG NAG MO
PHYAG NYI SHU RTZA BZHI PA, BDUD BZHI MNAN PA, THOD PA DKAR PO'I
STENG NA ZHABS G-YON BRKYANG GIS BZHUGS PA, BSKAL PA CHEN PO'I ME
DANG MTSUNGS PA, BZHIN

@161B 'JIGS SU RUNG PA ZHAL GDANGS SHING LJAGS BRKYANG PA, KHRO
ZHING MI SDUG PA SHIN TU 'JIGS PA, KHRO GNYER BSDUS PA, MIG ZLUM
ZHING G-YO BA, 'JIGS SHING 'JIGS PAR BYED PA, THOD PA'I PHRENG
BAS DBU BRGYAN PA SBRUL GYIS BRGYAN PA, PHYAG RGYA DRUG DANG LDAN
PA, ZHAL DANG PO NI NAG PO CHEN

PO'O; ,DE BZHIN DU G-YAS KYI LNGA NI DKAR PO DANG, SER PO DANG,
LJANG GU DANG, DMAR PO DANG, DU BA'I MDOG LTA BU'O, ,G-YON GYI
ZHAL NI DMAR PO DANG, DKAR PO DANG, SER PO DANG, LJANG GU DANG,
DKAR DMAR RNAMS SO, ,STENG GI ZHAL NI DU BA CHEN PO'I MDOG LTA BU
MI SDUG PA, ZHAL THAMS CAD

KHRO ZHING MCHE BA GTZIGS PA, ZHAL RNAMS NI SPYAN GSUM PA'O,
,SKRA DMAR SER GYEN DU BRDZES PA, KHRO BA DANG BCAS SHING THUNG
LA LTO BA 'PHYANG BA, NU MA RGYAS SHING STENG DU MTHO BA, STAG GI
PAGS PA'I SHAM THABS CAN, G-YAS KYI PHYAG BCU GNYIS RNAMS NA RAL
GRI DANG, RDO RJE DANG, 'KHOR LO DANG,

RIN PO CHE'I 'KHRI SHING DANG, LCAGS KYU DANG, MDA' DANG, MDUNG
DANG, THO BA DANG, GTUN SHING DANG, GRI GUG DANG, dA MA RU DANG,
BGRANG PHRENG RNAMS BSNAMS PA'O, ,G-YON GYI PHYAG BCU GNYIS RNAMS
NA, GZHU DANG ZHAGS PA DANG, SDIGS MDZUB DANG, BA DAN DANG DBYUG
PA DANG, RTZE GSUM

DANG; CHANG SNOD DANG, AUTPA LA DANG, DRIL BU DANG, STA GRI DANG,
TSANGS PA'I MGO BO DANG, THOD PA BSNAMS PA'O, ,SHIN TU DGYES
SHING RO'I GDAN LA BZHUGS PA, KLU BRGYAD KYIS RNAM PAR BRGYAN PA,
LANG TSO GZHON ZHING PHUN SUM TSOGS PA, H'A H'A t'A'I GAD RGYANGS
SGROGS PA, RAL PA GCIG MA'I

SKRA KHAM PA GYEN DU BRDZES PA BSAM PAR BYA'O, ,SPYI BOR MI
BSKYOD PAS DBU BRGYAN PA'O, ,AOm A'A:H'Um ZHES PAS SKU GSUNG
THUGS BYIN GYIS BRLAB PAR BYA'O, ,AOm HR'I:TRUm H'Um RLUNG DANG
CHU DANG, DBANG CHEN DANG, ME'I DKYIL 'KHOR RNAMS LA JI LTAR NYE
BAR BSTAN PA BZHIN DU DE LTA BUR GYUR PA LA SNGAGS PAS

SLAR YANG NAM MKHA'I MTHIL DU YE SHES KYI 'KHOR LO GDAN DRANGS
SHING MDUN DU SPROS NAS PHRENG BA BZHIN DU RANG GI DAM TSIG SEMS
DPA'I 'KHOR LO LA RAB TU GZHUG PAR BYA'O, ,BCUG NAS GCIG TU BYAS
TE LHA RNAMS KYI NGA RGYAL BSKYED NAS RANG GI YUL LA 'OD ZER GYI
TSOGS BYUNG STE, DE BZHIN

@162A *, ,GSHEGS PA DANG BYANG CHUB SEMS DPA' DANG, RIG PA'I LHA
MO RNAMS DANG, KHRO BO LA SOGS PA RNAMS KYIS BDUD RTZI LNGAS
YONGS SU GANG BA'I BUM PA RNAMS KYIS DBANG BSKUR ZHING, SNA TSOGS
PA'I MCHOD PA KHYAD PAR CAN RNAMS KYIS YANG DAG PAR MCHOD PA BYED
PAR BDAG NYID

BSGOM PAR BYA'O, ,GTZUG TOR DU H'Um, DPRAL BAR AOm MGRIN PAR
A'A:SNYING GAR HR'I:LTE BAR TR'Am LTE BA'I 'OG TU H'Um, GSANG BAR
TR'Am, RKANG PA DAG LA AOm A'A:PHAt SV'AH'A, ZHES PA RNAMS YAN
LAG RNAMS LA DGOD PAR BYA'O, ,DE LTA BUR GYUR PA'I DAM TSIG GI
CHO GA 'DIS SNGAGS KYI YI GE RNAMS KYANG NYE

BAR BRJOD CING DE RNAMS LHA MO RNAMS KYI ZHAL LAS BYUNG BA'I 'OD
ZER RNAMS RANG GI SNYING GAR RAB TU ZHUGS TE, RDO RJE'I LAM NAS
'THON TE LHA MO'I PADMA'I NANG DU RAB TU ZHUGS NAS, SLAR YANG LHA
MO'I ZHAL NAS RANG GI KHAR ZHUGS SHING RIM PA 'DIS RGYUN MCHAD
PAR SNGAGS RNAMS 'KHOR BAR BYA'O, ,DE

BZHIN DU JI SRID MI NGAL GYI BAR DU BZLAS PAR BYA'O, ,DE NAS RANG
GI SNYING GA'I 'OD ZER GYI TSOGS KYI RNAM PA'I RIM PAS JI SRID
MAR ME'I RTZE MO BZHIN DU DMIGS PA MED PAR BYA'O, ,JI LTAR GSUNGS
PA'I AUTPA LA'I PHYAG RGYA BCINGS NAS SPYI BO DANG, DPRAL BA
DANG, MGRIN PA DANG, SNYING GA DANG, LTE BA'I 'OG

DANG; GSANG BA DANG, RKANG PA GNYIS RNAMS LA RNAM PAR BKOD PA'I
SNGAGS MTSAN MA MED PA'I SBYOR BAS BZLAS PAR BYA'O, ,DE LA SNGAGS
'DI'O, ,HR'Im TR'Im H'Um PHAt, RTZA BA'I SNGAGS SO, ,AOm HR'Im
TR'Im H'Um H'Um PHAt SV'AH'A, HR'Im TR'Im H'Um SNYING PO DANG NYE
BA'I SNYING PO'I SNGAGS SO, ,DE BZHIN DU RNAM PAR BSAMS NAS BRTAN
PAR

BYAS TE BDAG NYID BSGOM PAR BYA'O, ,YANG NA RI MO BKRAM NAS BCOM
LDAN 'DAS MA BSGOM PAR BYA'O, ,SNGON DU BSNYEN PA 'BUM PHRAG GCIG
BZLAS NAS BCU CHA'I SBYIN SREG BYA'O, ,DPAL GYI 'BRAS BU DANG, LO
MA'AM, AARKA DKAR PO'I ME TOG DANG KA RA B'I RA DKAR PO'I ME TOG
KYANG RUNG STE BA'I MAR

DANG SBYIN SREG BYA'O, ,JI LTAR RAS RIS KYI CHO GAS RI MO BRIS
NAS MCHOD PA DANG, BSAM GTAN DANG, BZLAS PA BYA'O, ,MTSAMS MED PA
LNGA BYED PAS KYANG BYE BA BZLAS PAS 'GRUB PAR 'GYUR RO, ,DNGOS
PO THAMS CAD RANG BZHIN MED PAR BYAS NAS SKAD CIG GIS SNYING GAR
CHU SKYES KYI STENG DU NYI MA DANG ZLA BA'I

@162B DBUS SU H'Um YIG DMAR PO SHIN TU PHRA BA'I GZUGS CAN SKRA'I
RTZE MO BRGYAR GSHAGS PA'I CHA TZAM THIG LE'I GZUGS CAN H'Um YIG
GIS BRGYAN PA, RDO RJE DANG MI'I SNA LA BSAM PAR BYA'O, ,H'Um YIG
LAS BYUNG BA'I RDO RJE RNAL 'BYOR MA SKU MDOG DMAR MO ZHAL GCIG
PHYAG GNYIS MA, SPYAN GSUM PA, GCER

BU SKRA GROL BA ROL ZHING KHRO BA, PHYAG RGYA DRUG DANG LDAN PA
CHOS 'BYUNG GI NANG DU SON PA DANG, RO LA GNAS PA, ZHABS STENG
DANG 'OG TU GNAS PA, GRI GUG DANG, THOD PA BSNAMS PA, KHRO BA
DANG BCAS PA NYIN DANG MTSAN DU BSGOM PAR BYA'O, ,'OD ZER 'BAR
ZHING MCHE BA GTZIGS PA RAL PA GCIG MA ZHES BYA

BA'I SGRUB THABS RDZOGS SO,, 