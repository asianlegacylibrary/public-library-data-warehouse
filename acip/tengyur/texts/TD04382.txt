@310B `, ,SBYIN PA'I RABS KYI SMON LAM BZHUGS,

*, ,DKON MCHOG GSUM LA PHYAG 'TSAL LO, ,ZAS SKOM BZANG PO RO ZHIM
ZHING MDOG SDUG LA DRI BSUNG LDAN ZHING NGAD LDANG BA, YON TAN
PHUN SUM TSOGS PAS BRGYAN PA, DPAG BSAM GYI SHING LJON PA'I NAGS
TSAL DKON ZHING DRI MA MED LA RGYAN GYIS KLUBS PA,

YAL GA'I THOR TO'I LJID KYIS G-YUR ZA LA MGO LCOGS ME TOG KHA
PHYE ZHING 'DAB MAS LEGS PAR BRGYAN TE, BUNG BA LANG LONG KHYUS
LDING ZHING 'PHUNGS PA RNAMS KYIS GZHIB CING NON PA'I SHUGS KYIS
BAG TZAM 'DAR LDEM LDEM LA, RIN CHEN YAL GA DANG MARGAD LCUG
PHRAN GYI BLA RE

'JOL BA DAG MNGON PAR SGRUB PAR BYED PA, 'GRO BA DAG TU MA TSOR
BAR 'GRO BA'I G-YANG SA CHEN PO YANG BA DAG TU MAR ME SNANG GSAL
DAG CING DRI MA MED PA LTA BU BYIN PA GANG LA BSOD NAMS DANG,
BSOD NAMS KYI RGYU MTHUN PA DANG, DGE BA DANG, DGE BA'I RGYU DANG
MTHUN PA BDE

DGU'I GZHIR GYUR PA DES NI SBYIN BDAG CHEN PO BDAG NYID CHE BA
CHE GE MO ZHIG GI LUS DGE BA BCU'I LAS KYI LAM GYIS BSGRUBS PA LA
TSE DANG, KHA DOG DANG, STOBS DANG, GZI BYIN DANG, LONGS SPYOD
DANG, DBANG PHYUG DANG, SHES RAB DANG, SPOBS PA PHUN SUM

TSOGS PAR GYUR CIG ,SBYIN BDAG GI BSOD NAMS MA SKYES PA RNAMS NI
SKYE BAR GYUR CIG ,SBYIN BDAG GI BSOD NAMS SKYES ZIN PA RNAMS NI
'PHEL ZHING RGYAS PAR GYUR CIG ,SBYIN BDAG GI PHA MA MCHOG TU
DKA' BA BYED BYED PA, GSO GSO, GNAM GNAM, BSKYED

@311A *, ,BSKYED; BSRING BSRING, 'DZAM BU'I GLING SKRA YER YER
MIG GIS MTHONG BAR BYED PAS KYANG BSOD NAMS KYI PHUD KYI SKAL
SHAS THOB PAR GYUR CIG ,DE BZHIN DU SBYIN BDAG GI CHUNG MA RNAMS
DANG, BU RNAMS DANG, BU MO RNAMS DANG, SBYIN BDAG GI

GNYEN 'DUN MDZA' BSHES RGYAS PA'I TSAN RIS GANG DAG 'KHOD CING
'TSO LA GNAS PA DE DAG KYANG TSE RING ZHING LONGS SPYOD CHE LA
G-YOG 'KHOR MANG BAR GYUR CIG ,GANG DAG 'DAS SHING TSE 'PHOS PA
DE DAG KYANG 'GRO BA SKYE BA'I GNAS DANG GNAS THA DAD PA'I KHYAD
PAR THOB PAR GYUR

TE; ,LHA'I GNAS SU SKYE BAR GYUR NAS 'PHAGS PA BYAMS PA'I ZHAL
SNGA NAS MNYES PAR BYED PAR GYUR CIG ,DE BZHIN DU RGYAL PO'I
MCHOG RGYAL PO CHEN PO MNGA' BDAG DAM PA DPAL LHA BTZAN POS MA
PHEBS PA RNAMS NI PHEBS PAR GYUR CIG ,PHEBS ZIN PA RNAMS NI CHAM
DU

PHEBS PAR GYUR CIG ,STOBS KYI 'KHOR LOS SGYUR BA'I RGYAL SRID
KYANG BRNYES PAR GYUR CIG ,DE BZHIN DU KHYED NYE 'KHOR GYI GRONG
KHYER NA GNAS PA'I RIGS BZHI STE, BRAM ZE DANG, RGYAL RIGS DANG,
RJE'U RIGS DANG, DMANGS RIGS LA SOGS PA YUL GYI MI RNAMS

LA NAD MED CING GNOD PA MED PAR GYUR CIG ,DE BZHIN DU MI MJED KYI
BDAG PO TSANGS PA DANG, LHA'I DBANG PO BRGYA BYIN DANG, 'JIG RTEN
SKYONG BA BZHI DANG, GNOD SBYIN GYI SDE DPON CHEN PO NYI SHU RTZA
BRGYAD DANG, KLU'I RGYAL PO DGA' BO DANG, BSNYEN DGA' BO DANG,

GNOD SBYIN GYI SDE DPON BDE BA'I RI BO DANG, GANGS CAN DANG,
LNGAS RTZEN DANG, LNGA LEN LA SOGS PA DANG, NOR BU BZANG DANG
RDZOGS BZANG GNYIS DANG, 'PHROG MA BU LNGA BRGYA'I 'KHOR DANG
BCAS PA DANG, GZHAN YANG BCOM LDAN 'DAS KYI BSTAN PA LA MNGON

PAR DGA' BA'I LHA DANG, KLU DANG, GNOD SBYIN DANG, LHA MA YIN
DANG, NAM MKHA' LDING DANG, DRI ZA DANG, MI 'AM CI DANG, LTO
'PHYE CHEN PO DANG, SBYIN BDAG GI KHYIM 'DI NA GNAS PA'I LHA
RNAMS DANG, SBYIN BDAG GIS BSTEN PA'I LHA KHYAD PAR GYI DE

@311B DAG GZI BYIN DANG, STOBS DANG, GZHAL MED KHANG RNAMS RGYAS
PAR GYUR CIG ,DE DAG GZI BYIN DANG LDAN PAR GYUR CIG ,STOBS DANG
LDAN PAR GYUR, GZHAN GYIS MI TSUGS PAR GYUR, DBANG CHE BAR GRAGS
PAR GYUR NAS, SBYIN BDAG BDAG NYID CHEN PO

'DI NYID KYI MDZOD DANG, BANG BA DANG, BA LANG GI KHYU DANG,
PHYUGS BDAG SNA TSOGS KYI KHYU DANG, ZHING GI RMO RKO DANG, LAS
KYI SGO RNAMS DANG, BLA 'OG GI BYA BA THAMS CAD LA CHOS BZHIN DU
BSRUNG BA DANG, BSKYAB PA DANG, SBA BAR BYED PAR GYUR CIG ,GNOD
PA

THAMS CAD NI BZLOG PAR GYUR CIG ,DON DU BSGRUBS PA RNAMS NI SNANG
BAR GYUR CIG ,DE BZHIN DU SBYIN BDAG GI DAD PA DANG SBYAR TE
DMYAL BAR SKYES PA RNAMS KYI GNOD PA'I SDUG BSNGAL THAMS CAD ZHI
BAR GYUR CIG ,DUD 'GRO RNAMS GCIG LA GCIG ZA BA RNAM

ZLOG PAR GYUR CIG ,YI DGAS RNAMS KYI BKRES SHING SKOM PA'I SDUG
BSNGAL THAMS CAD ZHI BAR GYUR CIG ,MI RNAMS TSOL KHROS G-YEN SPYO
BA'I SDUG BSNGAL THAMS CAD ZHI BAR GYUR CIG ,LHA RNAMS KYI 'CHI
'PHO DANG LTUNG BA DANG, RNAM PAR 'THOR BA DANG, RNAM PAR

'JIG PA'I SDUG BSNGAL THAMS CAD ZHI BAR GYUR CIG ,MDOR NA KHAMS
GSUM DU SKYE BA'I SEMS CAN THAMS CAD DANG SROG CHAGS THAMS CAD
KYIS KYANG MYA NGAN LAS 'DAS PA MA SKYES MA BYUNG BA, MA BYAS MA
BCOS PA DANG, 'CHI 'PHO BA MED PA DANG, MI GNAS PA,

DMIGS SU MED PA, BDE BA ZHI BA, GYA NOM PA, BDE LEGS CAN, GNAS
DANG, GLING DANG, SKYOB PA DANG, SKYABS DANG, DPUNG GNYEN DANG,
MI G-YO BA GANG YIN PA'I MYA NGAN LAS 'DAS PA'I CHOS KYI MCHOG DE
REG CING THOB PAR GYUR CIG ,GNOD SBYIN

GANG DAG GZHON PA MI BZAD DPUNG BTZAN LHA RDZAS GOS GYON PHRENG
BA THOGS, ,GANG DAG 'JIG RTEN GSUM MCHOD MKHAS PA RNAMS KYIS
BRJOD PA'I SANGS RGYAS SKYABS SONG LA, ,LNGAS RTZEN LAG NA RDO
RJE NOR SBYIN DPAL CAN NOR BU BZANG SRAS LA SOGS PA, ,DE DAG
THAMS

@312A *, ,CAD LHAN CIG RTAG TU KHYOD KYI KHYIM DU CHOS BZHIN
BSRUNG BAR SHOG ,LNGAS RTZEN DANG NI 'PHROG MA BU SDUG 'KHOR BCAS
NOR BU BZANG SRAS DPUNG DANG BCAS RNAMS DANG, ,GNOD SBYIN DBANG
PO LAG NA RDO RJE RANG GI SDE TSAN BCAS DANG RANG GI SDER BCAS
DANG, ,GZHAN

YANG GNOD SBYIN DBANG PO GANG DAG BDE CHEN GRAGS LDAN BSTAN PA
DAG LA DGA' BA RNAMS, ,THAMS CAD MTHUN PAR KHYOD KYI PHA TSAN
DANG NI GNYEN SDUG BCAS LA RTAG TU SKYONG GYUR CIG ,MTSAN MO DANG
NI NYI MA 'CHAR KA NYI MA'I GUNG RNAMS DANG, ,NYI MA NUB KAR RTAG
TU KHYOD LA BKRA

SHIS LDAN PAR SHOG ,DPAL CHEN LAG NA RDO RJE NOR BU BZANG DANG
'PHAGS SKYES SOGS, ,KHYOD DANG GNYEN 'DUN RNAMS DANG BCAS LA
YONGS SU SKYONG GYUR CIG ,GTONG LA DPA' BA RNAMS KYANG KHYIM
'KHOR STOBS DANG 'BYOR BA GRUB CING MI NAD MED PAR SHOG ,YON TAN
RNAMS

KYANG YON TAN TSOGS PAS 'PHEL BAR 'GYUR ZHING 'BRU RNAMS RAB TU
RGYAS PAR SHOG ,MCHOD RTEN RNAMS KYANG MCHOD PAR 'GYUR ZHING BCOM
LDAN 'DAS KYI BSTAN PA YUN RING 'BAR BAR SHOG ,RGYAL PO CHOS
BZHIN BYED PAS SKYONG GYUR SEMS CAN MTHA' DAG RAB ZHI BDE BA
MYONG GYUR

CIG ,SBYIN PA'I RABS RDZOGS SO,,