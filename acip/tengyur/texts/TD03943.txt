@196A #, ,RGYA GAR SKAD DU, SHIKshA KU SU MA MANYDZA R'I N'A MA, BOD
SKAD DU, BSLAB PA ME TOG SNYE MA ZHES BYA BA, DPAL 'JAM PA'I
DBYANGS LA PHYAG 'TSAL LO, ,SHIN TU G-YO BA'I KUN RTOG RLABS KYIS
MI 'KHRUGS PA YIS ZAB GYUR CING, ,RNAM PAR 'PHRO BA'I SNA TSOGS

YON TAN 'BYUNG GNAS NYID DANG DE BZHIN DU, ,SNA TSOGS THABS KYIS
MA LUS 'GRO DON PHUN SUM TSOGS PAS RGYA CHE BA'I, ,MTSO 'DRA'I
SANGS RGYAS GANG YIN DE LA 'CHI MED DON DU SKYABS SU MCHI, ,GAL
TE LUS DANG LONGS SPYOD DANG NI DGE BA GSUM, ,BTANG DANG BSRUNG
BA DANG NI

@196B DAG DANG SPEL BA RNAMS, ,GZHAN DON BRTZON PAS NGES PAR BYED
PAR 'DOD 'GYUR NA, ,BLA MED BSLAB PA KUN LAS BTUS PA LA BRTEN
BYA, ,MDO SDE RIN CHEN SNA TSOGS KYI, ,RGYA MTSO CHEN PO GCIG PU
YI, ,BSLAB PA KUN BSDUS PA 'DI MTHONG NA, ,SRED PA KUN NAS GCOD
PAR

BYED; ,SHIN TU RGYAS PAS 'JIGS PAS NA, ,BDAG 'DRA'I SEMS KYI
RGYUD DAG PA, ,DE YI GZUGS BRNYAN 'CHAR BA NI, ,BDE BLAG TU NI
'DIR MI 'BYUNG, ,DE PHYIR RANG GI SEMS KYI RGYUD, ,DAG PA TZAM
GYI DON GYI PHYIR, ,BDAG GI DRAN PA LAS 'ONGS PA, ,CUNG ZAD BTUS

TE BRI BAR BYA, ,'PHAGS PA ZHI BA'I LHA GANG GIS, ,BSHAD BYA
THAMS CAD MTSON BYED PA'I, ,GANG ZHIG BSLAB BTUS 'GREL PA NI,
,YOD PA'I TSIGS BCAD GCIG GSUNGS PA, ,'DI LTA STE, BDAG GI LUS
DANG LONGS SPYOD DANG, ,DGE BA DUS GSUM BSAGS PA

RNAMS; ,SEMS CAN KUN LA BTANG BA DANG, ,DE BSRUNG DAG PA SPEL
BA'O, ,LUS NI 'DI LA RAB GRAGS PA'I, ,'DI LTAR PHUNG PO LNGA
PO'O, ,LONGS SPYOD NYER MKHO THAMS CAD DE, ,DE'I GNAS PA YI RGYUR
GYUR PA'O, ,DGE BA LEGS PA THAMS CAD DE, ,'DAS DANG

MA 'ONGS DA LTAR BA'O, ,GTONG BA LA SOGS RNAM PA BZHI, ,DE DAG SO
SO NAS BSTAN TE, ,SNYING PO MED PA SNYING BLANG PHYIR, ,GUS PAS
SBYIN PAR BYA BA YIN, ,LUS SOGS SNYING PO MED PA 'DI, ,MNGON SUM
DANG NI LUNG GIS GRUB, ,JI SKAD DU, GANG ZHIG BYIN DE NYAMS

MIN TE, ,GANG ZHIG KHYIM NA GNAS DE NYAMS, ,GANG DE KHYIM NAS MYA
NGAN RGYU, ,GANG ZHIG BYIN DE BDE 'BYUNG BYED, ,GANG ZHIG BYIN DE
BDE 'GRO BA, ,MTHO RIS KYI NI SKABS SU GNAS, ,GANG DE KHYIM NAS
NGAN 'GRO DER, ,SDUG BSNGAL YANG DAG 'BYUNG BA'I RGYU, ,GANG DE

KHYIM NAS YUN RINGS SU, ,'KHOR BA'I LAM DU LTUNG BAR BYED, ,GANG
BYIN DE NI THAR PA YI, ,GRONG KHYER LAM NA STON PAR BYED, ,KHYIM
GNAS GANG DE 'KHOR BA YI, ,DUG GI SDONG BU 'PHEL BAR BYED, ,GANG
ZHIG BYIN DE NYON MONGS PA'I, ,DGRA YI PHYOGS RNAMS SEL

@197A *, ,BAR BYED, ,KHYIM GNAS GANG DE PHA ROL GYI, ,KHANG PA'I
SGOR NI 'GRO BA'I RGYU, ,GANG ZHIG KHYIM DE 'DOD PA YIS, ,GANG
BA'I KHANG BZANGS 'BYUNG BA'I RGYU, ,SER SNAS BCINGS PA LAS BYUNG
BA'I, ,DE LTAR SKYON RNAMS MTHONG NAS NI, ,'GRO

BA'I DON NI BSGRUB PA'I PHYIR, ,SBYIN PA LA NI GOMS PAR BYA, ,RIM
GYIS GOMS PA 'PHEL BA LAS, ,BYANG CHUB SEMS DPA'I SNYING RJE'I
GTER, ,GANG ZHIG MGO DANG RKANG BAR GYI, ,LUS NI SBYIN PAR BYED
PA NA, ,DE LA RMI LAM RGYU MTSUNGS PA'I, ,SDUG PA'I BU LA

SOGS PA DANG, ,DE BZHIN LONGS SPYOD THAMS CAD LA, ,SBYIN MI BYA
BA YOD DAM CI, ,KHYI DANG WA DANG STAG SOGS KYI, ,ZAS SU 'DI DAG
GSAL BAR NI, ,YANG DAG MTHONG BAS 'DOD RNAMS LA, ,LUS NI SBYIN
PAR CIS MI BYA, ,GZHAN LA GTANG BA'I RANG BZHIN 'DI, ,LAM DU

MKHAS PA RNAMS KYIS BSTEN, ,'GRO BA'I DON NI RAB SGRUB CHED,
,GZHAN DAG DE YIS SNGON MA GZIGS, ,DE BZHIN GSHEGS PA'I YON TAN
TSOGS, ,RIN CHEN RGYAN NI DRAN PA DANG, ,SER SNA'I NYES PA RNAMS
MTHONG BA, ,GNYIS PO SBYIN PA LA 'JUG RGYU, ,DE DAG NI SBYIN PA'I

PHA ROL TU PHYIN PA'O,, ,,DE NI SBYIN PAR GYUR KYANG NI, ,BSRUNG
BA DAG NI MA BYAS NA, ,LUS SOGS LONGS SPYOD DU MI 'GYUR, ,DES NA
BSRUNG BA RNAMS BYA'O, ,'GRO BA'I DON RNAMS BSGRUB DON DU, ,LONGS
SPYOD NYID DU BYA BA'I PHYIR, ,LTA MDZES SHING GI SA BON BZHIN, ,

SNYING RJE'I BDAG NYID CAN GYIS BSRUNG, ,GZHAN DU DUS MI SHES PA
YIS, ,SMIN PAR MA GYUR BYANG CHUB KYI, ,SEMS KYI MYU GU NYAMS PA
YIS, ,JI LTAR 'DOD PA'I 'BRAS STER 'GYUR, ,LUS KYI BSRUNG BA GANG
ZHE NA, ,GZHAN LA GNOD PA SPONG BA STE, ,DE NI BDAG CAG CHAGS
BRAL

BAS; ,DE NI DAM CHOS YONGS BZUNG DANG, ,DGE BA'I BSHES GNYEN DAM
PA RNAMS, ,JI BZHIN RTAG TU BSTEN PA DANG, ,SEMS CAN KUN LA BRTZE
BA LAS, ,'BYUNG BAR MDOR BSDUS NAS NI BRJOD, ,GNOD PAR 'GYUR BA
GZHAN RNAMS KYI, ,BYA DANG BYA MIN BLTA BA DANG, ,NYES

@197B PA MED PAR GNAS PA LA, ,LUS DANG SEMS DANG NGAG GIS NI,
,NYES PA NYE BAR 'DOGS PA DANG, ,DE BZHIN GZHAN LA GNOD SEMS
DANG, ,YANG DAG BYANG CHUB SEMS BSKYED LA, ,MI SNYAN RJOD PAR
BYED PA DANG, ,SDIG CAN 'DI NI BLTA MIN ZHES, ,GANG ZHIG MA DAD
KHRO SEMS KYIS, ,

BYANG CHUB SEMS DPA' LA NI GDONG, ,PHYIR PHYOGS PAR NI BYED PA
DANG, ,CHAGS PAS 'DOD RNAMS LA ZHEN DANG, ,SDIG PA'I GROGS PO'I
RJES 'JUG DANG, ,DGE BA'I BSHES GNYEN SPONG BA DANG, ,'JIG RTEN
CHOS LA 'DRIS BYED DANG, ,TSUL BZHIN MA YIN RAB LDAN

PA'I; ,SBYIN PA LA SOGS GNOD PA NYID, ,SGRIB PA THAMS CAD YONGS
DAG PA'I, ,MDO LAS RAB TU RTOGS BYA STE, ,'DI LTAR; SBYIN PA
GTONG NA BDAG NYID NI, ,GCIG PU KHO NA GTONG BYED CES, ,BDAG NYID
NGA RGYAL LDAN PA YIS, ,SER SNA CAN LA BRNYAS 'DI

DANG; ,TSUL KHRIMS SRUNG BAR BYED PA NA, ,TSUL KHRIMS 'CHAL RNAMS
LA BRNYAS SHING, ,BDAG NYID TSUL KHRIMS LDAN RIG PHYIR, ,DE SKYON
'JIG RTEN LA BRJOD DANG, ,BZOD PA GOMS PAR BYED PA NA, ,BZOD MED
RNAMS LA BRNYAS BYED CING, ,BDAG NYID KHO NA

SANGS RGYAS NYID, ,THOB 'GYUR ZHES PA'I BLO LDAN DANG, ,DE BZHIN
BRTZON 'GRUS BSAM GTAN DANG, ,DE BZHIN YANG DAG BYANG CHUB KYI,
,RGYUR 'GYUR DAM CHOS GZHAN LA YANG, ,GANG ZHIG MDO SDE GCIG NYID
LA, ,LEGS ZHES RAB TU BRJOD PA DANG, ,TSIGS BCAD GZHAN

DANG TSIG GZHAN DAG ,GSAL BAR GANG ZHIG BRJOD PA DANG, ,SHES RAB
NYID LA SBYOR BYED KYI, ,LHAG MA'I PHA ROL PHYIN LA MIN, ,DE
LTA'I SHES RAB 'CHAL RIGS KYI, ,SPYOD PA YANG NI BLTA BAR BYA,
,'DOD YON LNGA YI ROL PA YIS, ,BYED PA'I CHOS NI SMRA BA LA,
,SPYOD

PA LDAN PAR GNAS MIN ZHES, ,GANG ZHIG YID KYIS SEMS BYED PA, ,DE
LTA'I GNOD DANG YANG DE YI, ,RNAM SMIN CHES NI RTZUB PA LA, ,SNA
TSOGS THAMS CAD 'DOD PA LAS, ,MKHAS PA RNAMS KYIS DANG BAR BYA,
,DAM CHOS DRAN PA NYER GZHAG PA, ,LA SOGS MDO SDE

@198A *, ,RNAMS LA NI, ,GUS DANG G-YO BA MED PA YI, ,SEMS KYIS
NGES PAR BA LTA BA YIS, ,GNOD PA DANG NI SPONG BA LA, ,GUS PA
YANG NI BSGRUB PAR BYA, ,RANG NI NGAN 'GROS 'JIGS SKRAG NA,
,MTHONG DANG MA MTHONG DON SGRUB PHYIR, ,SBAS PA'I DGE

BA'I BSHES GNAS PA'I, ,SEMS CAN RNAMS LA THAMS CAD DU, ,NAM YANG
KHONG KHRO BDAG GI ,SKABS NI RAB TU DBYE MI BYA, ,GANG PHYIR DPA'
BAR 'GRO BA'I MDOR, ,GZIGS PA NYAMS MED SANGS RGYAS KYIS, ,BLA
MED BYANG CHUB CHEN PO RU, ,SEMS CAN

THAMS CAD LUNG BSTAN TO, ,BYANG CHUB SEMS DPA' GZHAN DAG GI,
,SPYOD PA LA NI SMAD MI BYA, ,SEMS CAN RNAMS KYI SPYOD PA NI,
,'PHAGS MIN MIG GI SPYOD YUL MIN, ,GANG ZAG GZHAN GYIS GANG ZAG
GZHAN, ,TSAD 'DZIN PAR NI BYED PA DAG ,RANG GIS RANG NYID

NYAMS BYED PAR, ,DE BZHIN GSHEGS PA NYID KYIS GSUNGS, ,MCHOD RTEN
BSKOR BA BYA BA DANG, ,YON GNAS RNAMS DANG 'DRIS PA DANG, ,DE
BZHIN PHYI MA'I DUS NA NI, ,DAM PA'I CHOS NI 'DZIN PA YI, ,SMAN
PA NAD PA SMAN DANG NI, ,MI BZAD NAD KYI 'DU SHES

KYIS; ,DGE BSHES BDAG NYID DAM CHOS DANG, ,NYON MONGS RNAMS LA
RIG PAR BYA, ,GNOD PA YONGS SU SPANG DON DU, ,BAG YOD PA NI YONGS
SU BZUNG, ,RNYED DANG BKUR STI MI 'DOD PAR, ,BRJOD CING KUN DGA'
RA SOGS YANG, ,DE LA BAG NI YOD PA NI, ,

BAG YOD PA NI MDOR BSDU NA, ,GANG ZHIG RANG SEMS 'DUL BA DANG,
,GZHAN SEMS RJES SU 'JUG PA STE, ,PHUN SUM TSOGS PA KUN GYI
PHYIR, ,SKYE BO NGAN PAS BSTEN PA YI, ,RNYED DANG BKUR STI LA
GZHOL YID, ,MYUR DU 'BIGS PAR BYED PAS NA, ,TSER MA DANG

MTSUNGS MKHAS PAS SPANG, ,'PHRAL DU BYING BAR BYED NYID KYIS,
,'DAM GYI 'DU SHES KYIS ZHES BYA, ,DRAN PA'I RIN CHEN NYAMS BYED
PHYIR, ,CHOM RKUN GYI NI 'DU SHES BYA, ,TSUL KHRIMS KYI PHA ROL
TU PHYIN PA LAS GNOD PA SPANG PA'O,, ,,GNOD PA SPANG BA TSUL

@198B KHRIMS TE, ,DE NI DRAN PA NYER GZHAG LAS, ,ZHI GNAS MI
NYAMS RGYAR 'GYUR BA'I, ,DRAN PA BCU GNYIS DAG TU GSUNGS, ,SANGS
RGYAS BKA' LAS 'DAS BYUNG BA'I, ,RNAM SMIN LA GRUB DRAN PA DANG,
,LUS MI G-YO BA GNYIS GNAS PA'I, ,DRAN PA YANG NI

GZHAN YIN NO, ,SHIN TU MA DAD PAS BYAS PA'I, ,SBYIN SOGS DAM PA'I
DRAN PA DANG, ,SPYOD LAM DANG NI THAMS CAD LA, ,GUS PAR BYA ZHES
DRAN PA DANG, ,GZHAN GYI DON LA MI MKHO BA'I, ,YAN LAG DAG NI
'DIR MTHONG NA, ,DE TSE BSDUS NAS SLAR YANG DE, ,

GZHAN GYI DON SBYOR DRAN PA DANG, ,SEMS KYI GLANG CHEN MYOS PA
NI, ,ZHI GNAS KYI NI KA BA LA, ,RTAG TU GDAGS PA'I DRAN PA YANG,
,'DI NI DRUG PAR GSUNGS PA YIN, ,JI TZAM BDAG GI SGRA YIS NI,
,NYAN PAS DON NI NGES 'GYUR BA, ,DE LAS LHAG PA DON MED PA'I, ,

SGRA MI BRJOD PA'I DRAN PA YANG, ,SPYOD LAM LHAG PA GANG ZHIG LA,
,BSRUNG BA'I DON GYI DRAN PA GZHAG ,DRAN PA LHAG MA MDO YI NI,
,RJES SU 'BRANGS NAS SHES PAR BYA, ,GANG ZHIG SGO SRUNG GYUR PAS
NYON MONGS DANG, ,BDUD RNAMS DAG GIS ZIL GYIS MI NON CING, ,

LAM MIN LAM NGAN DAG TU MI LTUNG BA'I, ,YANG DAG DRAN PA ZHI GNAS
KYI NI RGYU, ,DRAN PA GANG ZHIG PHUL BYUNG NYID, ,SHES BZHIN ZHES
NI BRJOD PA STE, ,GANG ZHIG LUS DANG SEMS LA NI, ,YANG DANG YANG
DU RTOG PA PO, ,DRAN PA DANG NI SHES BZHIN LAS, ,TING NGE 'DZIN

KYANG 'BYUNG BAR 'GYUR, ,TING 'DZIN ZHI GNAS LA GZHAN MIN, ,TSUL
KHRIMS DE MED PAR MI 'BYUNG, ,GANG PHYIR TING 'DZIN TSUL KHRIMS
LAS, ,'BYUNG BAS TING NGE 'DZIN GYI RGYU, ,SBYOR BAS GZHAN DAG
GSUNGS PA RNAMS, ,THAMS CAD TSUL KHRIMS KHONGS SU

'DUS; ,DE PHYIR DRAN DANG SHES BZHIN DAG ,LDAN PA TING 'DZIN DON
GNYER BYA, ,TSUL KHRIMS 'DOD PAS ZHI GNAS LA, ,RTAG TU GUS PAS
'BAD PAR BYA, ,TSUL KHRIMS KYI PHA ROL TU PHYIN PA LAS LUS BSRUNG
BA'O,, ,,LUS BSRUNG BA YANG

@199A *, ,BYA BA'I PHYIR, ,LONGS SPYOD KYANG NI BSRUNG BAR BYA,
,LONGS SPYOD RNAM PA GNYIS YIN TE, ,GOS DANG KHA ZAS DBYE BAS SO,
,DE LA ZAS SRUNG GANG ZHE NA, ,KHA NA MA THO MED PA GANG, ,DE
DANG GZHAN NI KHA GSAG DANG, ,TSUL 'CHOS DANG BRAL BSOD

SNYOMS SO, ,GANG TSE RGYAL BA'I SRAS 'DI NI, ,BSOD SNYOMS LA NI
RGYU BA NA, ,DE TSE BLO DANG LDAN PA DES, ,BLO NI RNAM GSUM
BSKYED BYA STE, ,LUS LA CHOS 'DZIN BLO DANG NI, ,LUS KYI SRIN BU
GSO BA DANG, ,GZHAN YANG SBYIN BDAG RJES SU NI, ,GZUNG BA'I BLO
NI BSKYED

PAR BYA, ,GANG ZHIG GZHAN GYI DON DU NI, ,LONGS SPYOD BYAS NA DE
BSRUNG YIN, ,GANG GIS RANG NYID KHO NA SPYOD, ,DE LAS NYON MONGS
LTUNG BAR 'GYUR, ,GZHAN YANG GZHAN LA ZHEN PA YI, ,SEMS KYI 'DOD
PAS GZHAN GYI NOR, ,YONGS SU LONGS SPYOD BYED PA GANG, ,

NYON MONGS MIN PA'I LTUNG BAR 'GYUR, ,GYI ZHES NAS NI RANG GI
NOR, ,GANG GIS LONGS NI SPYAD GYUR NA, ,DE NI RANG LTO 'GENGS PA
STE, ,BRKUS PA YI NI LTUNG BAR 'GYUR, ,DE PHYIR SEMS CAN DON LA
NI, ,BRTZON PAS DAM CHOS 'DZIN PA'I LUS, ,'DI NI GNAS PAR BYA
BA'I

PHYIR; ,YONGS SU LONGS SPYOD BYED PA YIN, ,SANGS RGYAS KYIS GNANG
CHOS GOS LAS, ,LHAG PA BLO LDAN GYIS MI GZUNG, ,BSTAN PA'I RGYAL
MTSAN BSRUNG DON DU, ,MA GNANG BLO LDAN GYIS MI GTANG, ,'DIR NI
SEMS CAN MANG PO YIS, ,SMAD PA YONGS SU BSRUNG BA'I

PHYIR; ,SLONG BAR BYED PA 'GA' LA YANG, ,CHOS GOS GSUM PO SBYIN
MI BYA, ,DE DAG NI LONGS SPYOD BSRUNG BA'O,, ,,RNAM PAR SMIN PA
MI 'DOD PAS, ,DGE BA KUN DU BSRUNG BAR 'GYUR, ,'JIG RTEN PA LA
BSGRAGS MIN PAR, ,BYAS TE MI DGE'I LAS BZHIN NO, ,

DE BZHIN DU, NGA RGYAL MED KYANG RTAG PAR NI, ,RNYED DANG BKUR
STI YONGS SPONG DANG, ,SEMS CAN KUN LA DANG BA YIS, ,DGE BA KUN
DU BSRUNG BAR 'GYUR, ,'DI LTAR YANG, KHENGS PA MED PAR GYUR NA
NI, ,BDE GSHEGS YON TAN NGANG GIS 'BYUNG, ,RI BO YONGS SU SPANGS

@199B NAS NI; ,CHU BO RGYA MTSOR 'BAB PA BZHIN, ,ZHE SDANG DBANG
DU GANG GYUR PA, ,NGAN 'GROR 'GRO DANG DMAN PA YI, ,RIGS SU SKYE
BA YONGS 'DZIN DANG, ,MI KHOM PA RNAMS YONGS SU 'DZIN, ,MA DAD
PHA NI ZHE SDANG STE, ,KHONG KHRO ZHES PA MED GZHAN NO, ,GANG
ZHIG BSKAL PA

DU MA RU, ,BSAGS PA'I DGE BA 'JOMS PAS SO, ,DE PHYIR 'JOMS PAR
BRTZON PA YI, ,SEMS CAN LA YANG DANG BYA STE, ,SKYE BO'I TSOGS
CHEN BSDIGS BYED PA'I, ,RGYAL PO'I SKYES BU GCIG BZHIN DU, ,SHIN
TU PHYI THAG LTA BYED PA, ,DE YIS 'DI GCIG LA YANG

MTHONG; ,GANG PHYIR SKYE BO'I TSOGS CHEN GYI, ,RGYAL PO CHE DPUNG
DE YI DPUNG, ,RGYAL PO KHROS PAS 'DIR NI DMYAL BAR BYED NUS SAM,
,DE BZHIN GAL TE GUS PAS BDE GSHEGS NYID MTSUNGS 'DIR STER RAM,
,DE BZHIN SEMS CAN MGU BA LAS BYUNG SANGS RGYAS LTA ZHOG GI,

DE LTAR RANG NYID SNYAN DANG SKAL PA BZANG BA MA MTHONG NGAM,
,GANG ZHIG MGU LAS SRID GSUM MTSO YI PHA ROL SON GYUR CING,
,SNGON GYI RGYAL BA'I YON TAN YUN MI RING BAR RDZOGS, ,BLO DMAN
RNAMS KYIS GZHAN DAG MGU MA BYAS PAS DMYAL BA THOB, ,DES NA LEGS
'DOD

BDAG NI SEMS CAN RNAMS LA CIS MI 'DUD, ,DE BZHIN DU, SEMS CAN
RNAMS LA PHAN SEMS SHING, ,SNYAN PA CHEN PO SMRA BYED LA, ,RTEN
PA ZHES NAS 'JUG PA DANG, ,BDEN PA SMRA BAR DGA' BA NI, ,SKYE BA
KUN DU SKYES TZAM GYIS, ,NGANG GIS 'BYUNG BA DAG DANG NI, ,

YANG DAG RDZOGS PA'I BYANG CHUB SEMS, ,'BAD PA MED PAR SKYE BAR
'GYUR, ,DE DAG NI DGE BA BSRUNG BA'O,, ,,'DIR YANG DA NI LUS KYI
YANG, ,YONGS SU DAG PA BRJOD PAR BYA, ,DE YANG, MDOR NA LUS KYI
SDIG PA NI, ,ZAD DANG NYON MONGS SBYANG BA'O, ,

BSKAL PA DU MAR BSAGS PA YI, ,SDIG PA ZAD PAR BYED PA'I RGYU,
,CHOS BZHI'I MDO LAS BSTEN PA YI, ,CHOS BZHI YONGS SU GZUNG BAR
BYA, ,DE LA CHOS BZHI NI, SUN 'BYIN KUN DU SPYOD PA DANG, ,GNYEN
PO YONGS SU 'DZIN PA DANG, ,DE NAS NYES PA LAS LDOG STOBS, ,DE
NAS

@200A *, ,RTEN GYI STOBS DAG GO, ,MI DGE'I LAS NI BYAS PA NA,
,SEMS NI 'GYOD PAR BYED PA NYID, ,SUN 'BYIN KUN DU SPYOD PA STE,
,DE NYID SDIG PA BSHAGS PA'O, ,DE LA SUN 'BYIN PA KUN DU, ,SPYOD
PA 'DI NI BSGOM PAR BYA, ,LUS DANG SEMS DANG NGAG

RNAMS KYIS, ,BDAG GIS MI SHES GANG BGYIS PA, ,MGON PO RNAMS KYI
MDUN GNAS TE, ,SDIG PA DE DAG BSHAGS PAR BGYI, ,MDO SDE RGYAL PO
GSER 'OD DAM PA LAS, ,RAB TU GSUNGS PA'I BSHAGS PA DE DAG GIS,
,BLA MA SANGS RGYAS BYANG CHUB SEMS

DPA' LA, ,'GYOD PAS BDAG GI 'KHRUL PA'I SDIG BSHAGS BYA, ,BRAL
BAR BYA BA 'DOD PA YIS, ,LTUNG BA THAMS CAD BSHAGS PAR BYA, ,DUG
DANG BCAS PA'I KHA ZAS NI, ,MA SKYUGS BDE BA'I RGYUR MI 'GYUR,
,DE YANG LCI DANG YANG BA DANG, ,'DIR NI LTUNG

BA GNYIS SU 'DOD, ,DE LA ZHE SDANG LAS BYUNG BA, ,LCI ZHING CHAGS
LAS BYUNG BA YANG, ,RANG BZHIN KHA NA MA THO LCI, ,BCAS PA YI NI
SPONG BA'O, ,GANG PHYIR SDANG DANG CHAGS PA LAS, ,SEMS CAN GTONG
DANG 'DZIN PA'I RGYU, ,ZHE SDANG LAS SKYES RGYAL SRAS KYI, ,THABS

SU GYUR PA MA YIN GYI, ,GNOD PA CHEN PO'I RGYU YIN PAR, ,'GYUR BA
NYID DU THE TSOM MED, ,GANG PHYIR KUN SDUD SHES PA NI, ,THABS SU
MDO RNAMS LAS NI MTHONG, ,SHES RAB KYIS NI DE YONGS GCOD, ,DES NI
DE LTAR GNYI GA MIN, ,GANG TSE CHAGS SKYES SANGS RGYAS

NYID; ,MYUR DU MI 'GYUR CHUG NA YANG, ,GAL TE THABS LA MKHAS PA
YIS, ,SNGON GYI SEMS CAN BSDUS GYUR NA, ,TSANGS PA YI NI 'JIG
RTEN DU, ,SKYE BAR 'GYUR BA GANG GIS ZLOG ,GAL TE MIN NA DUS RING
DU, ,NGAN SONG DAG TU RAB SKYE BAR, ,GAL TE DE TSE GZHAN DON

DU; ;LONGS SPYOD KYIS GZHAN BUD MED DANG, ,CHOS KYI RGYAL MTSAN
CAN GZHAN LA, ,'DOD PAS LOG PAR SPYOD MI 'GYUR, ,GAL TE DMYAL
BA'I SDUG BSNGAL YANG, ,BSRAN PA RANG GIS KHAS BLANGS PAS, ,GZHAN
GYI SROG NI BSRUNG BA'I PHYIR, ,DE TSE NYES PA 'BYUNG MI

@200B 'GYUR; ,JI LTAR KHYE'U SKAR RGYAL NI, ,SNYING RJE'I DBANG
DU GYUR PA YIS, ,CHAGS PA'I SKAL LDAN MCHOG LA NI, ,SROG BSRUNG
DON DU ZHUGS PA BZHIN, ,TSANGS PAR SPYOD PA LA SOGS PA'I, ,CHOS
KYI RGYAL MTSAN CAN RNAMS LA, ,RNAM PA GZHAN DU BYAS PA YIS, ,DE
LAS

'JUG PA RIGS MA YIN, ,GZHAN LA GNOD PA BZLOG PAS NA, ,KHRO BA 'DI
LAS THAL BA MIN, ,BAG CHAGS SA BON BSAGS PA DANG, ,SKABS PHYE BA
LAS SNYING RJE NYAMS, ,GZHAN YANG, MI DGE BA LA BZLOG NA'ANG GAL
TE NA, ,BYANG CHUB SEMS DPA' LA NI YID BYUNG NA, ,

RTAG TU NGAN 'GRO'I SAR NI 'GRO 'GYUR TE, ,DE YIS BDAG GZHAN GNYI
GA'I BYA BYAS MIN, ,'ON TE THABS BRAL RANG BZHIN GYI, ,CHAGS PA
LA YANG SKYON 'DI YIN, ,GANG PHYIR BDAG BDE LA ZHEN PAS, ,GZHAN
GYI SDUG BSNGAL BTANG SNYOMS 'DOR, ,DE NI MA YIN TE, GANG

GIS RANG GI SDUG BSNGAL BZHIN DU GZHAN SDUG BSNGAL, ,SNYING RJE
DMAN PAS MTHA' GCIG TU NI GOMS MA BYAS, ,DE NI RANG GI BDE LA
ZHEN PAS GZHAN SDUG BSNGAL, ,DUS MTHA' YAS SU BTANG SNYOMS 'DOR
BAR BYED PA BDEN, ,DE DAG NI SUN 'BYIN PA KUN DU SPYOD PA'O,, ,,

SDIG PA'I LAS NI BYAS GYUR KYANG, ,SLAR YANG DGE BA'I DON BRTZON
PA, ,SANGS RGYAS DMIGS PA LA SOGS PA, ,GNYEN PO KUN DU SPYOD PA
YIN, ,'DI LTA STE, BYANG CHUB SEMS NI BSKYED PA DANG, ,DE BZHIN
RGYAL BA'I GZUGS BRNYAN DANG, ,BCOM LDAN 'DAS LA PHYAG 'TSAL
DANG, ,SANGS

RGYAS MYA NGAN 'DAS PA YI, ,MCHOD RTEN ME TOG 'BUL BA DANG,
,KHYAD PAR DU NI KHYIM GNAS LAS, ,NGES 'BYUNG TSUL KHRIMS RDZOGS
PA DANG, ,BDE GSHEGS LA NI MCHOD BYAS PA'I, ,DMAN MA SEL BAR BYED
PA DANG, ,BYUG PA'AM MAR ME CHU SMYIG GANG, ,DBUL BA'AM ME TOG

GCIG 'DOGS PA, ,YANG DAG RGYAL BA YIS GSUNGS PA, ,RGYU RKYEN DAG
DANG LDAN PA YI, ,CHOS RNAMS GAL TE SHES GYUR NA, ,NGAN SONG DAG
TU 'GRO MI 'GYUR, ,MIG GNYIS BTZUMS NAS YID KYIS NI, ,MDUN DU
SANGS RGYAS DMIGS BYAS TE, ,GSANG SNGAGS RGYAL PO

@201A *, ,YI GE BRGYA, ,STONG PHRAG BRGYAD DU BZLAS PAR BYA,
,GANG NA RTZI GCIG YOD KYI NI, ,SKUL BYED MA YI GZUNGS SNGAGS DAG
,JI SRID SDIG PA ZAD PA'I RTAGS, ,RMI LAM MA MTHONG BAR DU BZLAS,
,'DI LTA STE, ZAS NGAN DAG NI SKYUGS PA DANG, ,ZHO DANG 'O MA

ZA BA DANG, NAM MKHA' LA NI 'GRO BA DANG, ,NYI ZLA DAG KYANG
MTHONG BA DANG, ,RMI LAM DU NI MI DAG LAS, ,RGYAL NA SDIG PA ZAD
SHES BYA, ,MA HE DANG NI DE BZHIN DU, ,SKYES BU NAG PO'ANG MTSON
BYED YIN, ,SMAN GYI BLA MA BEE d'U RYA, ,'OD KYI RGYAL PO DE
BZHIN GSHEGS, ,JI

BZHIN YID LA BYED PA NA, ,MI DGE RNAMS NI ZAD PAR 'GYUR, ,DE DAG
NI GNYEN PO KUN DU SPYOD PA'O, ,SLAR YANG SDOM PA 'DZIN PA NI,
,MI MTHUN LAS LDOG STOBS BRJOD DO, ,GANG ZHIG MI DGE BA YI LAS,
,SLAR YANG SDOM PA'I BDAG NYID DO, ,DE DAG NI MI MTHUN PA'I

PHYOGS LAS LDOG PA'I STOBS SO,, ,,DE LA RTEN STOBS SANGS RGYAS
DANG, ,CHOS DANG DGE 'DUN LA BRTEN DANG, ,DE BZHIN MI PHYED DAD
PA YIS, ,BYANG CHUB SEMS LA BRTEN PA STE, ,DKON MCHOG GSUM LA CHO
GA YIS NI SKYABS SU SONG GYUR PA'I, ,CHOS MANG 'BRAS BU GANG

YIN PHAG MO'I RTOGS PA BRJOD PA LAS SHES BYA, ,GANG ZHIG BYANG
CHUB SEMS LA BRTEN PA LAS BYUNG 'BRAS BU DAG ,DE NI SNA TSOGS MDO
RNAMS DAG NI BLTAS PA LAS SHES BYA, ,DE DAG NI SDIG PA BYANG BA
STE TSUL KHRIMS KYI PHA ROL TU PHYIN PA'O,, ,,GANG PHYIR

MI BZOD THOS SOGS LA, ,BRTZON 'GRUS NYAMS PAR GYUR PA YIN, ,DE
PHYIR MI SKYO BRTZON PA YIS, ,THOS PA SPEL PHYIR BZOD PA BYA,
,GANG PHYIR THOS PA MA GTOGS PAR, ,BSAM GTAN SPYOD YUL THABS MA
GTOGS, ,DES NA SKYO BA MED YID KYIS, ,

'BAD PAS THOS PA BTZAL BAR BYA, ,GANG PHYIR GONG DANG 'DRES PA
NA, ,SPYOD LAM SHES PAR GYUR PA NI, ,MNYAM GZHAG YANG DAG SKYE
MIN PA, ,DE NAS NAGS SU GNAS PAR BYA, ,NAGS SU'ANG G-YENG BA ZHI
MED NA, ,SEMS NI MNYAM PAR 'JOG MI 'GYUR, ,DES NA MKHAS

@201B PA DAG GI NI, ,MNYAM PAR GZHAG LA SBYAR BAR BYA, ,NYON
MONGS SBYANG BA LAS GZHAN PA'I, ,MNYAM GZHAG 'BRAS BU YOD MA YIN,
,DE PHYIR NYON MONGS RNAM SBYANG PHYIR, ,MI SDUG LA SOGS BSGOM
PAR BYA, ,NYON MONGS DAG NI SBYANG BA'I PHYIR, ,DE LTAR MDOR
BSTAN TSIG

RNAMS GSUNGS, ,DA NI NYON MONGS SBYANG BA'I PHYIR, ,RGYAS PAR
YANG DAG BRJOD PAR BYA, ,GANG ZHIG DNGOS PO BZOD PA STE, ,DE YANG
RNAM PA GSUM DU DBYE, ,SDUG BSNGAL GZHAN GYIS GNOD BYAS DANG,
,CHOS LA YANG NI SKYE BAR 'GYUR, ,PHAL CHER MI 'DOD BYUNG BA
DANG, ,

SDUG DANG BRAL BYUNG LAS SDUG BSNGAL, ,GANG ZHIG SDUG BSNGAL LA
'JIGS PA, ,DE BZOD MI MTHUN PHYOGS SU 'DOD, ,DE LA SDUG BSNGAL
DANG DU LEN PA'I BZOD PA BSGOM PA'I RIM PA NI 'DI YIN TE, SDUG
BSNGAL RAB SEL BYED PA YI, ,KUN MKHYEN RIN CHEN 'DOD PA NA,
,CHUNG NGU

BZOD PAS RIM GYIS NI, ,GNOD PA DRAG PO BZOD 'GYUR TE, ,RE ZHIG
SHIN TU DMAN PA'I 'BRAS BU YI, ,DNGOS PO LA NI ZHEN PA'I SEMS,
,NYA BA ZHING PA LA SOGS PA, ,GNOD PA BZOD PAR BYED MTHONG NA,
,BDUD KYI KHAR CHUD GYUR PA YI, ,'GRO BA BCINGS PA DGROL PA YIS,

YANG DAG DAM BCAS BYAS PA DAG ,SDUG BSNGAL MTHONG BAS JI LTAR
LDOG ,GANG ZHIG GNOD MA BYAS KYANG DGRAR GYUR ZAG PA YI, ,DGRA BO
GZHOM PHYIR SKAD CIG KYANG NI KHRO BA RU, ,MI BYED PA DE BDAG GI
RIGS PA'I DNGOS MIN ZHING, ,GANG ZHIG DGRA MA THUG PAR NGA RGYAL
CAN DNGOS

MIN; ,SHIN TU DUS RING DAG TU SDUG BSNGAL GYIS THOB PA'I, ,DGE
BA'I NOR NI 'PHROG PA DGAG TU BRTZON GYUR ZHING, ,BSRAN PAS BDAG
GI SDUG BSNGAL TSOR BA'I RGYUR GYUR LA, ,GZHOM PAR 'DOD PA CI YI
PHYIR NA 'BYUNG MI 'GYUR, ,JI LTAR MTHA' GCIG TU NI RIM GYIS GOMS
PA

PHUL BYUNG STOBS DAG LAS, ,MI RNAMS LA NI SDUG BSNGAL LA YANG BDE
BAR 'DU SHES STOBS LDAN 'BYUNG, ,DE BZHIN YANG DAG BYANG CHUB
GZHOL PA'I YID CAN 'DI DAG LA, ,SDUG BSNGAL LA YANG MTSUNGS MED
BDE BAR 'DU SHES 'BYUNG BAR 'GYUR BA NYID, ,YAB SRAS MJAL BA'I

@202A *, ,MDO LAS NI, ,DE YI RGYU MTHUN 'BRAS BU GSUNGS, ,CHOS
KUN BDE BAR GNAS PA ZHES, ,BYA BA'I TING NGE 'DZIN YOD DE, ,TING
'DZIN DE NI THOB TZAM GYIS, ,DMIGS PA'I DNGOS PO THAMS CAD LA,
,BYANG CHUB SEMS DPA' BDE BA YI, ,TSOR BA NYID 'BYUNG GZHAN

DU MIN; ,'DI LTAR, MGO BO GCOD PAR BYED PA'AM, ,DE BZHIN RKANG
LAG LA SOGS PA, ,SBA YIS GZHU BA BYAS KYANG NI, ,BDE BA'I 'DU
SHES 'BA' ZHIG 'BYUNG, ,DMYAL BA DANG NI MI YI'AM, ,SDUG BSNGAL
DAG NI BYED PA NA'ANG, ,GSHED MA RNAMS LA DGA' BA NI, ,MNGON DU,

BYED PA 'BYUNG BAR 'GYUR, ,BDAG LA LUS CAN 'DI KUN GYIS, ,GAL TE
'BIGS SAM GCOD BYED PA, ,DE LTA NA YANG GNOD PA'I SEMS, ,BDAG GIS
BYA BA'I RIGS MIN TE, ,GANG PHYIR BDAG LA SEMS CAN GYIS, ,GNOD
BYAS DMYAL BA'I SDUG BSNGAL LA, ,STONG PHRAG DAG

TU BYAS PA YI, ,CHAR YANG PHOD PA MA YIN NO, ,GNOD SEMS DAG NI
'BYUNG BA'I RGYU, ,BDAG NYID LA CHAGS BKUR BA DANG, ,CHEN POR
MNGON PAR ZHEN PA STE, ,DE YI GNYEN PO BZOD PAR 'DOD, ,BDAG GI
DGRA DANG BSHES KYI DGRA, ,DGRA BO'I BSHES LAS 'GYUR BA YI, ,

GNOD SEMS RGYU DGU LAS BYUNG STE, ,RE RE DUS GSUM DBYE BAS SO,
,DE DAG NI BZOD PA'I PHA ROL TU PHYIN PA'O,, ,,DE LTAR BZOD PA
LAS GNAS PAS, ,THOS PA LA NI BRTZON 'GRUS BRTZAM, ,GANG PHYIR
THOS LAS SHES RAB STE, ,SHES RAB LAS NI NYON MONGS SPONG, ,

DE YANG RNAM PA BRGYAD CU YIS, ,THOS PA GONG DU 'PHEL BAR 'GYUR,
,DE LA 'DUN PA'I RNAM PA DANG, ,GZHAN YANG RTEN GYI RNAM PA DANG,
,GZHAN YANG LHAG BSAM RNAM PA DANG, SBYOR BA'I RNAM PA ZHES BYA
DANG, ,SEMS NI DGE BA'I RNAM PA DANG, ,CHOG SHES PA YI MTSAN NYID

DANG; ,DRAN PA BSKYED PA'I RNAM PA DANG, ,GTONG BA SPEL BA'I
MTSAN NYID DANG, ,GZHAN YANG SANGS RGYAS CHOS KUN LA, ,MI NGOMS
PA YI RNAM PA DANG, ,MA THOS NYAMS PA'I MTSAN NYID DANG, ,MNGON
SHES NYAN PA'I RNAM PA DANG, ,DE BZHIN SDUG BSNGAL STONG PA DANG,
,MI

@202B SDUG BDAG MED ZHI RNAMS DANG, ,RANG SEMS BSRUNG BA'I RNAM
PA DANG, ,BRTZON 'GRUS SPEL BA'I RNAM PA STE, ,'DI YANG RGYAS PA
'PHAGS PA NI, ,BLO GROS MI ZAD MDOR SHES BYA, ,THOS PA NYID LA
CHOS KYI NI, ,TSOGS ZHES BYA BA MING GZHAN YIN, ,GANG TSE YONGS
SU SMIN

PA NI; ,DE NYID YE SHES TSOGS YIN TE, ,CHOS KYI TSOGS KYI SBYOR
BA YIS, ,MTHUN RGYU DAG TU BRJOD PA NI, ,DON NYUNG BYA BA NYUNG
NYID DANG, ,SMRA BA NYUNG BA LA MNGON DGA' DANG, ,YANG DANG YANG
DU THOS PA'I DON, ,SEMS SHING CHOS LA GZHOL NYID DANG, ,SEMS DANG
BA

DANG YO BYAD DAG ,NYUNG LA MNGON PAR DGA' BA DANG, ,DGON PA MNGON
PAR PHYOGS PA DANG, ,GZHAN YANG GCIG PUR DGA' BA DANG, ,DRAN MI
NYAMS DANG RTAG TU NI, GTONG DANG TSUL KHRIMS PHYOGS DGA' DANG,
,CHAD PA LUGS KYI BSTAN BCOS SOGS, ,GANG

YANG ROL MO'I BSTAN BCOS DANG, ,'JIG RTEN RGYANG 'PHEN PA DAG GI
,BSTAN BCOS KUN NI YONGS SPONG BA'O, ,DE DAG NI BRTZON 'GRUS KYI
PHA ROL TU PHYIN PA'O,, ,,DRAG SHUL CAN GYIS ZHUS PA LAS, ,KHYIM
SOGS NYES PA'I PHUNG POR NI, ,MTHONG NA

THOS PA LDAN PA YIS, ,DE NAS NAGS SU GNAS PAR BYA, ,KHYIM GNAS
RMONGS PA 'DI NI BU DANG NOR DANG CHUNG MA LA SOGS PA, ,DGA' BA'I
SBYOR BAS SEMS G-YENGS GYUR PAS RAB TU ZHI BA GA LA 'GYUR, ,DE
BZHIN SANGS RGYAS KYI RGA DANG 'CHI MED ZHI ZHING MTSUNGS MED
PA'I, ,

GO 'PHANG BDAG GZHAN PHAN PA PHUN TSOGS GNAS GYUR PA YANG 'THOB
'GYUR RAM, ,NOR DANG CHUNG MA BDAG NYID ZHES PA 'CHI BA DAM PA'I
GSUM PO 'DI, ,ZHEN PA MED CING LHAN CIG SKYES PA RTOGS PA'I GNAS
LA GNAS PA STE, ,'DI RNAMS LA NI GANG ZHIG GANG TSE GANG GIS JI
LTAR SKYE

BAR 'GYUR, ,MIN PAS SNYING PO MED PA NYID DU SHES PA'I DPYOD PA
DE STOBS LDAN, ,THOS PA LDAN YANG RNYED SOGS LA, ,ZHEN NA SEMS
SBYONG MI 'GYUR TE, ,DE TSE LHAR BCAS 'JIG RTEN NA, ,DE NI GCIG
TU BSLUS PA'I MCHOG ,JI LTAR RGYA MTSO CHEN POR KHYER BA YI, ,MI
SHES SKYE BO

@203A *, ,SKOM PAS DUS BYED LTAR, ,DE BZHIN DAL 'BYOR THOB NAS
SKAD CIG KYANG, ,SEMS MA SBYANGS NA 'OG TU 'GRO BAR 'GYUR, ,MKHAS
PA RNAMS KYIS BYIS PA RNAMS NI 'THAB MOS BSKRAD PA MA YIN TE,
,GANG PHYIR MKHAS PA RNAMS NI SNYING RJES BKUR STIR BYAS NAS

DE DAG GTONG, ,DE BZHIN SDUG PA RNAMS LA DANG PO MTSUNGS PAR BDE
BA NYER BSTAN NAS, ,SLAR YANG DGRA BYED GANG YIN DE DANG LHAN CIG
DGA' BAR GA LA 'GYUR, ,DE PHYIR NYON MONGS SPANGS PA'I PHYIR,
,'JIG RTEN PA DANG 'DRA BA YANG, ,DE DAG NYID NI SEMS CAN GYI,
,DGE BA MNGON

PAR 'PHEL BA'I RGYU, ,YANG NI GAL TE SKAL MI MNYAM PA'I SEMS CAN
GYI, ,TSOGS LA RJES SU CHAGS LAS 'KHOR 'DOD YID 'BYUNG ZHING,
,RNYED DANG GRAGS PA'I RGYU PHYIR 'DUD PAR GYUR NA NI, ,NAGS 'DI
YANG NI KHYIM DANG KHYAD PAR MED MIN NAM, ,BSOD SNYOMS RGYU BA'I
YUL DAG

DANG; ,SHIN TU RING BA MA YIN ZHING, ,NYE BA YANG NI MA YIN PA'I,
,NAGS DE DAG TU GNAS BYA STE, ,YUL GANG NA NI DRI MA SROG CHAGS
LAS BYUNG BA'I, ,SKYON DANG BRAL BA'I CHU DAG KYANG NI YOD PA
DANG, ,GANG NA 'BRAS BU'I LCID KYIS DUD PA'I SHING YOD CING,
,GDUG PA'I SBRUL DAG DANG NI

BRAL BA'I PHUG YOD PA, ,DE RU 'DI NI NYIN DANG MTSAN DU YANG NI
GSUNG RAB 'DON PA DANG, ,SLAR SNGAGS GANG YIN DE NI SLAR YANG
RIGS PA'I TSOGS KYIS DPYOD PAR BYED, ,DE NAS BSOD NAMS LAS BYUNG
MTSAN MA RNAMS NI 'DZIN PAR BYED GYUR CING, ,BYING DANG RGOD PA'I
DUG DANG BRAL BAS

RANG GI SEMS LA DGA' BA BSKYED, ,RGYAL PO'AM NI RGYAL BU'AM,
,BRAM ZI'ANG BLON PO LA SOGS PA, ,DGE SLONG DGON PA BA DAG GI
,DRUNG DU 'ONGS PAR GYUR NA NI, ,DES NI DE LA GUS PA YIS, ,LEGS
PAR BYIN NAM ZHES BYA DANG, ,JI LTAR BSHAMS PA'I STAN DAG LA,
,RANG

GIS MKHYEN BZHIN BZHUGS ZHES BYA, ,RGYAL PO 'GRENG NA RANG STAN
LA, ,BDAG NYID KYANG NI 'GRENG BYA LA, ,BZHUGS NA 'DUG PAR BYAS
NAS NI, ,DGA' BAR BYED PA'I GTAM BYA STE, ,SKAL LDAN KHYOD KYI
YUL DU NI, ,THOS MANG TSUL KHRIMS LDAN PA YI, ,DGE SBYONG BRAM ZE
LA SOGS PA, ,

@203B RTAG PAR BDE BAR GNAS LAGS ZHES, ,GAL TE BRTAN ZHIG DUL BA
DANG, ,DBANG PO KUN NI ZHI GYUR NA, ,LAS DANG RJES SU MTHUN
'BYUNG BA, ,RNAM SMIN BCAS PA'I GTAM BYA'O, ,GAL TE RGYAL PO YID
BYUNG LDAN, ,YID BYUNG RJES MTHUN BRJOD PA'AM, ,ZAB DANG RGYA
CHE'I MTSAN NYID KYI, ,

SANGS RGYAS KYI NI CHE BRJOD NA, ,BYANG CHUB SEMS DPA' NAGS PHYIN
NA, ,YID NI 'DI LTAR BSAM BYA STE, ,BDAG NI KHYIM GYI GNAS SPANGS
NAS, ,CI YOD DON DU NAGS SU 'ONG, ,LHA LA SOGS PAS MCHOD BYA'I
DGE SLONG GO 'PHANG NI, ,GAL TE NAGS SU GNAS PA TZAM GYIS 'DIR
'BYUNG

NA; ,NAGS NA RGYU BA'I SPRE'U DANG CHOM RKUN SENG GE RNAMS, ,DE
DAG KYANG NI DGE SBYONG GO 'PHANG YON TAN GYIS BRGYAN 'GYUR,
,GZHAN YANG NGA RGYAL KHENGS PA'I YONGS SU GDUNG BA DANG, ,SER
SNA SDANG CHAGS RTAG TU 'JIGS MANG DANG, ,REG GZUGS RO DANG DRI
YIS 'JIGS PA DANG, ,

PHUNG PO BDUD KYIS 'JIGS PAS 'DAR BA DANG, ,NYON MONGS BDUD KYIS
'JIGS PA'I MES GDUNGS SHING, ,LHA YI BDUD KYIS 'JIGS PAS DE BZHIN
SKRAG ,'CHI BDAG BDUD KYIS YANG YANG BLTAS PA YIS,, DA LTA BDAG
NI NAGS SU 'ONGS MIN NAM, ,DE PHYIR NAGS SU GNAS PA 'DI,

BDAG NYID DBEN PA'I PHYIR BSTEN NAM, ,JI LTAR BDAG LA 'JIGS RNAMS
YOD, ,DE NI JI LTAR 'BYUNG BAR 'GYUR, ,'DIR NI 'JIGS PA RNAMS KYI
RGYU, ,,'JIGS TSOGS LTA BA GCIG PU NYID, ,GANG PHYIR 'JIGS PA
THAMS CAD NI, ,DE LAS KUN DU 'BYUNG BA YIN, ,MA RIG NYER

BSLAD 'KHRUL PA DANG, ,GNYIS SBYOR BDAG TU RIG PA RNAMS, ,PHYIN
CI LOG LAS KUN BYUNG BA, ,'JIG TSOGS LTA BA'I RNAM GRANGS SO,
,GZUGS SOGS PHUNG PO LNGA RNAMS LA, ,BDAG CES YANG DAG MI 'DZIN
PA'I, ,'JIGS TSOGS LTA BA RTZA BA NI, ,SRID PA'I LCUG MA 'PHEL

BA'I RGYU, DE PHYIR 'JIGS PA KUN GCAD PHYIR, ,BDAG TU ZHEN PA
SPANGS PA LA, ,DA NI BDAG GIS BSTAN PA RU, ,RAB TU 'THAD PA DAG
TU BYA, ,DGON PA CHEN POR GNAS PA YI, ,LJON SHING GEL PA LCUG MA
SOGS, ,DE DAG SU LA'ANG MI 'JIGS NA, ,BDAG NI DE LAS LHAG

@204A *, ,PAR SNGAR, ,'DI NA 'GA' ZHIG BDAG GAM NI, ,SKYES BU'AM
NI GANG ZAG GAM, ,SHES LAS SKYES SAM SHED BU'AM, ,TSAD MAS DPYAD
NA YOD MA YIN, ,DE LTAR 'JIGS PA DAG GI RGYU, ,YANG DAG MA YIN
KUN RTOG 'DI, ,DE PHYIR LUNG DANG TSAD MA YI, ,MIG

GIS DE NYID GZHOM PAR BYA, ,GZHAN YANG, DBYE BA MED PA'I CHOS
RNAMS LA, ,'BYED 'DI TSUL BZHIN MA YIN PA, ,TSUL BZHIN MA YIN
RKYEN CAN TE, ,DE YANG SKYE BA MED PA'I DNGOS, ,GZHAN YANG 'DIR
NI DGON GNAS PA, ,CHOS RNAMS KUN LA 'DRE MED DE, ,MA 'DRES

RAB TU MI GNAS DANG, ,DPYOD MED RJES SU 'DZIN BYED PA'O, ,GAL TE
YON TAN MA THOB PAR, ,GCAN GZAN KHRO BO NYER 'ONGS NAS, ,'JIGS PA
SPANGS PA BSGRUB PA'I PHYIR, ,DES NI 'DI LTAR SEMS GDUL BYA,
,SNGAR NI SEMS CAN DON BSGRUB PHYIR, ,LUS 'DI BDAG

GIS BTANG BA YIN, ,SBYIN PA BYIN NAS MI SHES PAS, ,DE LA JI LTAR
BDAG GDUD BYED, ,GANG LAS KYANG 'JIGS MI BYA STE, ,RANG GI NYES
BYAS KYIS 'JIGS BYA, ,GANG PHYIR 'JIGS KUN 'DI LAS TE, ,THAMS CAD
DE YI SPRUL PAR GSAL, ,SKYE BA DANG NI 'JIG PA DAG ,

JI LTAR BDAG MED GEL PA DANG, ,LCUG MA LA SOGS SKYE DANG NI,
,'JIG 'GYUR DE BZHIN BDAG GI YANG, ,SKYE BA DANG NI 'JIG PA YI,
,RGYU DANG RKYEN NI TSOGS PA LAS, ,RTZVA 'KHRI SHING SKYE BA
DANG,,'JIG PA DE BZHIN BDAG GI YANG, ,SKYE DANG 'JIG STE DON DAM
MIN, ,DE

DAG NI DGON PA'I BSNGAGS PA BRJOD PA'O,, ,,NAGS TSAL NYID LA
BRTEN NAS NI, ,TING NGE 'DZIN LA SBYAR BYA STE, ,GANG PHYIR MI
G-YENG MED PAR NI, ,'JIG RTEN PHUN TSOGS KYANG MED PAS, ,DANG POR
'DUN PA'I MING CAN GYI, ,SEMS BSKYED NYE BAR BZUNG

NAS NI; ,BYANG CHUB SNYING POR MCHIS KYI BAR, ,GNOD PA SPANG
PHYIR 'BAD PAR BYA, ,'DI LTAR, SPYOD YUL GZUGS NI MTHONG BA NA,
,BRNAB SEMS YID MI BDE BA'AM, ,GZHAN YANG MI DGE BA YI CHOS,
,SEMS LA SKAD CIG BYUNG GYUR NA, ,DE TSE BSDAMS PHYIR DE DAG GI,

@204B MIG GI DBANG POS TSAR GCAD BYA, ,TSAD GAD PA NI MTSAN MA
DAG ,GSAL BA RJES SU GZUNG LAS BYUNG, ,DE BZHIN RNA BA SNA DANG
NI, ,LCE DANG LUS KYI DBANG PO RNAMS, ,RTAG TU SEMS NI BSRUNG
BA'I PHYIR, ,SO SO DAG TU BSDAM PAR BYA, ,SAD PA DANG NI NYAL BA
DANG,,

'DUG DANG 'GRO DANG SMRA BA DANG, ,MI SMRA GYUR DANG KUN DU YANG,
,MNYAM PAR GZHAG PA 'DOR MI BYA, ,RNYED DANG MA RNYED BSTOD SMAD
DANG, ,BDE DANG SDUG DANG SNYAN MI SNYAN, ,YID BDE BYED DANG
GZHAN PA RNAMS, ,SPRUL PA BZHIN DU BSAM PAR BYA, ,DES NA 'DI NI
MI RGOD CING, ,LUS

ZHI SEMS NI MA 'KHRUL ZHING, ,RTAG TU DBANG PO MI G-YENG ZHING,
SPYOD LAM DGE BA'I SPYOD YUL DANG, ,DMIGS PA GSAL BAR RGYU BA NI,
,GANG TSE SEMS LA MA MTHONG ZHING, ,BYING NA GZENGS NI BSTOD PA'I
PHYIR, ,YID LA DGA' BA BSGOM PAR BYA, ,RGOD PA 'JIG RTEN CHOS

RNAMS LA, ,GAL TE BDAG MED PA SKYES NA, ,KUN MKHYEN GYIS GSUNGS
MI RTAG PA, ,MYUR DU MNGON DU BYA BA DANG, ,GNYI NGA'I DON DU
GNYEN PO NI, ,RNYED DKA' DAL BA PHUN TSOGS PA, ,DRAN BYA DE BZHIN
BSKAL PA NI, ,BYE BAR RNYED DKA'I RGYAL BYUNG BA'O, ,GZHAN YANG
SDUG

DANG PHRAD PA 'DI NI NYI MA 'GA' ZHIG DAG TU BDE STER TE, ,PHYIS
NI DRAN PAR GYUR NAS MTSUNGS PA MED PA'I GDUL BA SKYED BYED PA,
,DE BZHIN SKYE DANG SKYE BAR DRAN PA'I YUL DU GYUR NAS 'JIG RTEN
PA, ,JI LTAR SRID PA'I 'KHRUL PA SPONG BAR MI NUS 'GYUR BA DE
LTAR BYED, ,RGA DANG NAD DANG 'CHI BDAG

RGYUD PA ZHES BYA BZHI PO 'DI DAG NI, ,GNOD PA CHEN POR SKRAG
PA'I YID KYIS NYIN MTSAN SO SO DRAN BYA STE, ,GANG PHYIR NAD KYIS
BDE DANG 'CHI BDAG GIS NI SROG NI 'PHROG BYED CING, ,RGUD LAS
PHUN TSOGS NYAMS BYED LANG TSO DAG NI RGA BA DAG GIS SO, ,GNAD
RNAMS GCOD PAR BYED PA DANG, ,

GROGS MED GCIG PUR GYUR PA DANG, ,'JIG RTEN 'DI NI YONGS SPANGS
SHING, ,'JIG RTEN GZHAN DU 'PHO 'GYUR TE, ,'CHI BDAG BAR NI ZHUGS
PA LA, ,DGE BA'I LAS LAS GZHAN PA YI, ,CHUNG MA NOR DANG GROGS
DANG GNYEN, ,SRUNG BAR BYED PA YOD MA YIN, ,SNABS DANG KHA CHU

@205A *, ,DRI MA GCIN GOS SHING, ,DBUGS KYI LHAG MA 'DZIN PAR
BYED PA'I LUS, ,YANG SRID PA NI DMIGS PAR BYED PA NA, ,LEGS BYAS
MA GTOGS SKYOB BYED 'GA' YOD MIN, ,GRANG BAS NYEN LA ME DANG NI,
,SKOM PAS NYEN LA CHU JI BZHIN, ,JI LTAR NGAL LA GRIB MA STE,, DE

BZHIN CHOS NI GZHAN DAG KYANG, ,DE PHYIR SKYES BU RNAMS KYI 'KHOR
DANG NOR DANG LANG TSO DAG ,GLOG DANG MA TSUGS PAR MTHONG NAS
'JIG PA'I CHOS CAN DU, ,SKYE DANG LDAN PAS MA LUS DE LTAR RTOGS
NAS NI, ,SRID PA'I 'CHING BA 'JIGS LAS GROL PHYIR 'BAD PAR BYA,
,YANG NI G-YENG BA CHEN PO'I RGYU, ,

'DOD CHAGS ZHE SDANG GTI MUG GSUM, ,BYAMS PA RTEN 'BREL BSGOM PA
STE, ,RTAG TU SGYU YANG SPONG BYED CING, ,GNYEN PO YANG NI BSGOM
PAR BYA, ,'DOD CHAGS DANG NI SKYE BA'I RGYU, ,BUD MED GCIG PU KHO
NA'O, ,MI SDUG BSGOM PA GANG ZHE NA, ,MI GTZANG LA SOGS 'DU SHES
KYIS, ,MGO

BO NAS NI RKANG PA'I BAR, ,GANG ZHIG BSDUS NAS SPYOD PA STE, ,'DI
LTAR SKRA DANG BA SPU DANG, SEN MO SO DANG PAGS PA LCE, ,SHA RUS
RGYUS PA SNYING DANG MCHIN, ,RGYU MA ZHAG DANG DRI MA DANG,
,GZHUNGS PA MCHI MA CHU SER RDUL, ,TSIL DANG SNABS DANG GLO BA
DANG, ,GLAD PA DANG NI GLAD RGYAS DANG, ,

GCIN DANG RNAG DANG KHRAG DAG GIS, ,DANG POR 'DI DAG LA RMONGS
PA'I, ,SHES RAB 'CHAL PA GZHAN DAG NI, ,GCIG LA SOGS PA RLOM PA
LAS, ,DGE BA DGA' BAR GA LA 'GYUR, ,'BYUNG BA BZHI LAS GRUB PA'I
RANG GI LUS PO 'DI LA SLAR YANG NI, ,SA DANG CHU DANG ME DANG
RLUNG ZHAS SO SO

DAG TU RTOG BYED LA, DE NAS JI LTAR SNA TSOGS 'BRU YIS GANG BA'I
PHUR MA BZHIN, ,DE BZHIN LUS 'DI YANG NI BRTAN PA'I BLO YIS RNAM
PAR BLTA BYA STE, ,BYANG CHUB SEMS DPA' 'DI NI DUR KHROD ZHUGS
KHAMS SU, ,GANG TSE RO YI NGO BO YONGS SU LTA BYED PA, ,DE TSE
DES NI NYIN ZHAG 'DAS LAS BYUNG

BA YI, ,RUL DNGOS DAG TU RANG GI LUS DANG MTSUNGS PAR RTOG ,SHIN
TU 'PHONGS GDANGS KHA NI ZANGS LTAR GYUR PA YI, ,SA STENG LTUNG
BAR GYUR PA'I RO YI LUS PO NI, ,SRID PA'I BDE LA ZHEN PA'I SEMS
LDAN MI RNAMS LA, ,RANG GI MI SDUG DNGOS PO STON PAR BYED PA
'DRA, ,DE DAG NI

@205B 'DOD CHAGS LA KUN DU SPYOD PA'I GNYEN PO'O,, ,,GZHAN LA
PHAN DANG BDE SRED DANG, ,'DOD DANG SMON DANG DGA' BA YI, ,RNAM
PA 'DIR SKYE GANG YIN PA'I, ,BYAMS DE RNAM GSUM DU DBYE STE, ,DE
LA SEMS CAN LA DMIGS SHING, ,CHOS LA DMIGS PA YANG NI GZHAN, ,

NGANG GIS 'BYUNG ZHING DMIGS MED PA, ,BYAMS PA CHEN PO RAB TU
GSUNGS, ,DANG PO'I SEMS LA DANG PO STE, ,GZHAN NI SPYOD LA DGA'
BA YIN, ,DMIGS PA MED PA MI SKYE BA'I, ,CHOS LA BZOD THOB SPYOD
YUL LO, ,DE DAG KUN LA GOMS BYA'I PHYIR, ,BSGOM BYA'I RIM PA
BSHAD

PAR BYA; ,DE LA DANG PO SDUG PA BZHIN, ,BAR MA RNAMS LA BSGOM PAR
BYA, ,GANG PHYIR SDUG BZHIN SHES PA NI, ,LHAG MA RNAMS LA SKYE
BAR 'GYUR, ,DE TSE GOMS PA PHYI NAS YANG, ,DGRA YI PHYOGS LA
BSGOM PAR BYA, ,GANG TSE RNAL 'BYOR PA YIS NI, ,PHYOGS GCIG

TU NI DGRA DAG KYANG, ,GROGS PO BZHIN DU SNANG GYUR NA, ,DE TSE
PHYOGS KUN LA BSGOM BYA, ,JI LTAR SEMS CAN LA DMIGS PA, ,BSGOMS
LAS NYE BA SKYE 'GYUR BA'I, ,NGAL BA CHOS LA DMIGS PA DAG ,LA
SOGS PA NI YOD MA YIN, ,DE BZHIN DU, GAL TE RANG GI DGE

BA SKYE BO GZHAN RNAMS KYIS, ,BDE GSHEGS NYID THOB BYA PHYIR
YONGS SU SNGO BYED NA, ,DE YI BYAMS PA 'DI NI SHIN TU MCHOG 'GYUR
ZHING, ,RANG GI BYANG CHUB SEMS NI RDO RJE LTAR BRTAN BYED,
,GZHAN YANG BDE BAR GSHEGS PA RNAMS KYI DGE BA DANG, ,DE BZHIN
RGYAL SRAS DANG NI

SEMS CAN GZHAN GYI YANG, ,DE DAG MA LUS PA YANG 'GRO BA SRID PA'I
BTZON RA YI, ,BCINGS PA GROL BAR BYA PHYIR YONGS SU SNGO BYED PA,
,SNA TSOGS SNYING RJE'I SNYING PO CAN, ,YONGS SU BSNGO BA GANG
DAG YIN, ,DE KUN BYAMS PA NYID KYI NI, ,RJES SU 'JUG PAR THE TSOM
MED, ,DE

DAG NI ZHE SDANG LA KUN DU SPYOD PA'I GNYEN PO'O,, ,,GZHAN YOD PA
LA BRTEN NAS NI, ,ME LONG GI NI GZUGS BRNYAN BZHIN, ,GANG GI
DNGOS PO SNANG GYUR PA, ,DE LA DNGOS GA LA YOD, ,DE PHYIR RKYEN
LAS BYUNG BA YI, ,DNGOS PO RNAMS NI DNGOS MED NYID, ,RANG GI

@206A *, ,MTSAN NYID MA SKYES PA, ,STONG NYID SHIN TU ZAB PA
NYID, ,DNGOS PO DE DAG MI SPONG ZHING, ,DES KYANG DNGOS PO MI
SPONG STE, ,MED NA MI 'BYUNG NGES PA'I PHYIR, ,ME DANG SREG PAR
BYED PA BZHIN, ,RTEN 'BREL YAN LAG BCU GNYIS 'DI, ,PHYI MA PHYI
MA 'BRAS BU

DANG; ,SNGA MA SNGA MA RGYU YIN PAR, ,MA RIG LA SOGS RIM SHES
BYA, ,MA RIG PA NI GANG ZHE NA, ,YANG DAG MIN PAS KHAMS LNGA LA,
,GCIG DANG BDAG DANG RTAG SOGS SU, ,MA RIG SKYE BA GANG YIN PA'I,
,'DU BYED YUL NI 'DI DAG LA, ,'DOD CHAGS LA SOGS 'JUG

PA'O; ,RNAM SHES 'DI LAS SKYES PA YI, ,DNGOS PO BRTAGS PA'I MTSAN
NYID DO, ,GZUGS MIN PHUNG PO BZHI DANG NI, ,'BYUNG BA CHEN PO
BZHI RNAMS LA, ,GCIG TU MNGON PAR BSDUS PA NYID, ,'DI LA MING
DANG GZUGS ZHES BRJOD, ,DE SKYES MIG LA SOGS PA NI, ,SKYE MCHED

DRUG GI MING CAN NO, ,GSUM RNAMS 'DUS PA DAG LA NI, ,REG PA ZHES
SU MNGON PAR BRJOD, ,REG PA MYONG BA MA LUS PA'I, ,BDE SOGS RNAM
PA'I RANG BZHIN CAN, ,TSOR BA ZHEN PA SRED PA STE, ,DE NI 'DOD
PA'I RNAM PA'O, ,SRED PA NYID NI 'PHEL BA LA, ,LEN PA ZHES NI
BRJOD PA

YIN; ,LEN PA LAS NI SRID PA STE, ,DE LA PHUNG PO DNGOS 'BYUNG
SKYE, ,PHUNG PO RNYINGS PA RGA BA STE, ,YANG NI NYAMS PA 'CHI
BA'O, ,RANG NYID CES LAS SHI 'DOD PAS, ,NANG GI GDUNG BA MYA NGAN
TE, ,BDE BA DRAN PA LAS BYUNG BA'I, ,SMRE BA GANG YIN SMRE SNGAGS
'DON, ,SDUG

BSNGAL RNAM SHES LNGA PO YI, ,LUS 'BYUNG MI BDE TSOR BA'O, ,DE
LTAR MTHA' GNYIS LAS GROL BA'I, ,RTEN CING 'BREL BA'I MTSAN NYID
NI, ,SNA TSOGS MGAL ME'I 'KHOR LO LTAR, ,PHAN TSUN RGYU YIS 'KHOR
BA YI, ,S'A LU LJANG SOGS MDO LAS NI, ,PHYI DANG NANG GI DBYE BA
YIS, ,

RTEN CING 'BREL BAR 'BYUNG BA DE, ,RNAM PA GNYIS SU BLTA BYA STE,
,RGYU DANG RKYEN GYI RGYU LAS NI, ,DE NI SLAR YANG RNAM PA GNYIS,
,DE LA DANG PO NANG GI NI, ,RNAM PA GNYIS SU DBYE BYA STE, ,MA
RIG LA SOGS PHAN TSUN DU, ,RGYU YI DNGOS POR GNAS PA DAG ,DE NI
RGYU YI RGYUR NI 'DIR, ,BDAG

@206B GIS GONG DU BSHAD ZIN TO, ,YANG NI RKYEN GYI RGYU DAG NYID,
,SA DANG CHU DANG ME DANG NI, ,RLUNG DANG NAM MKHA' RNAM SHES
RNAMS, ,GCIG TU 'DUS PAR GYUR PA STE, ,LUS LA SA KHAMS GANG ZHE
NA, ,SRA BA 'DZIN PA GANG YIN PA'O, ,RLAN LA SOGS PA RJES 'DZIN
GANG, ,DE NI CHU YI

KHAMS SU BRJOD, ,ZOS DANG 'CHOS DANG 'THUNGS PA DANG, ,THAMS CAD
RIM GYIS 'JU BYED PA'I, ,LUS 'DI DRO BA'I MTSAN NYID CAN, ,DE NI
ME YI KHAMS SU BSHAD, ,BYA BA BDUN LA RAB 'JUG PA'I, ,DBUGS
'BYUNG RNGUB PA'I BYA BA DANG, ,LUS 'DI LA NI BYED PA GANG, ,DE

NI RLUNG GI KHAMS SU BSTAN, ,LUS 'DI LA NI YONGS MTHONG BA'I,
,GANG GI STONG PA'I RANG BZHIN GANG, ,KUN GYI GO SKABS 'BYED PA'I
PHYIR, ,NAM MKHA'I KHAMS ZHES RJOD PAR BYED, ,RNAM SHES KHAMS NI
GANG ZHE NA, ,'DIR NI ZAG BCAS YID GANG DANG, ,DE BZHIN RNAM

SHES LNGA YI NI, ,TSOGS NA KUN DU SBYOR BA'O, ,MING DANG GZUGS
KYI MYU GU YI, ,SA BON NGO BOR GNAS PA YI, ,NANG GI BDAG NYID
RANG BZHIN LA, ,RKYEN GYI RGYU ZHES BRJOD PA YIN, ,DE BZHIN DU,
RNAM SHES SA BON RANG BZHIN TE, ,LAS NI ZHING GI RANG BZHIN NO,
,SRED

PAS RNAM SHES RLAN BYED DE, ,MA RIG PA NI SA BON 'DEBS, ,LAS NI
'DI LTAR BDAG GI NI, ,'DU BYED LAS BYUNG RANG BZHIN GYI, ,RNAM
SHES SA BON DAG BYA DANG, ,ZHING GI BYA BA BYAS MI SEMS, ,SRED
PA'ANG 'DI LTAR BDAG GIS NI, ,RNAM SHES RLAN ZHES SHES PA MED,
,MA RIG

PA YANG 'DI LTAR BDAG ,SA BON DE NI GDAB MI SEMS, ,SA BON RNAM
SHES DE LA YANG, ,RKYEN 'DI DAG GIS 'BAD PA YIS, ,BDAG NI BSKYED
PA YIN ZHES PA'I, ,DE LTA'I SHES PA YOD MA YIN, ,'ON KYANG RNAM
SHES SA BON NI, ,LAS KYI ZHING GIS BRTEN PA DANG, ,SRID

PA'I RLAN GYIS BRLAN PA DANG, ,SA BON MA RIG GIS BTAB PAS, ,SKYE
BA DE DANG DE DAG DANG, ,RIM PA DE DANG DE DAG GIS, ,MA YI DKUR
NI DUS KYIS SU, ,MING GZUGS MYU GU BSKYED PA NI, ,BDAG LAS MA YIN
GZHAN LAS MIN, ,DBANG PHYUG GIS KYANG SPRUL MIN LA, ,MING

@207A *, ,DANG GZUGS KYI MYU GU 'DI, ,RGYU MED LAS KYANG SKYE BA
MIN, ,DE LTAR BDAG MED CHOS RNAMS NI, ,SGYU MA'I MTSAN NYID DAG
TU 'BYUNG, ,RGYU DANG RKYEN NI TSOGS PA LAS, ,RGYUN MI 'CHAD PAR
'BYUNG 'GYUR TE, ,MIG DANG GZUGS DANG SNANG BA DANG, ,DE BZHIN

NAM MKHA' DE SKYED YIN, ,RGYU LNGA DAG NI TSOGS PA LAS, ,MIG GI
RNAM SHES 'BYUNG 'GYUR LA, ,RKYEN 'DI DAG NI MED PA NA, ,MIG GI
RNAM SHES 'BYUNG MIN MING, ,'DI DAG SO SO DAG LA NI, ,BTZAL NA
RNYED PA MA YIN NO, ,DE LTAR DBANG PO LHAG MA LAS, ,SKYES PA RNAM
SHES

RIM PA 'DI, ,NAM MKHA' 'JA' TSON DAG MTSUNGS PAR, ,RKYEN MA RIG
LAS SHES PAR BYA, ,YANG NI RKYEN LAS BYUNG BA DE, ,MTSAN NYID
LNGA RU SHES BYA STE, ,RTAG DANG CHAD DANG BRAL BA DANG, ,DE
BZHIN 'PHO BA SPANGS PA DANG, ,YANG NI RGYU NI CHUNG BA LAS,
,'BRAS BU CHEN POR

'BYUNG BA DANG, ,'DRA BA DAG DANG LDAN PA YI, ,RGYU MTHUN 'BRAS
BU 'BYUNG BA'O, ,GANG PHYIR SKYE BA LA PHYOGS PA'I, ,PHUNG PO DAG
NI 'CHI BA LA, ,PHYOGS PA 'BYUNG BA DE YI PHYIR, ,RTAG PA MIN PAR
'DI SHES BYA, ,CHAD MIN GANG PHYIR PHUNG PO RNAMS, ,RGYU RNAMS
YOD PA DAG DANG NI, ,

MED PA DAG LAS SKYED MIN PHYIR, ,SRAD MDA'I MTHON DMAN CI BZHIN
NO, ,GANG PHYIR PHUNG PO RIGS MTHUN PHYIR, ,SLAR YANG SKYE BA
GZHAN DU NI, ,RIGS MI MTHUN PAR SKYE 'GYUR BA, ,DE PHYIR 'PHO BA
LAS KYANG MIN, ,GANG PHYIR LAS CHUNG BYAS PA LAS, ,'BRAS BU CHEN
PO 'BYUNG 'GYUR TE, ,

DE PHYIR RGYU NI CHUNG NGU LAS, ,'BRAS BU CHEN POR 'BYUNG BA YIN,
,GANG PHYIR CI 'DRA'I LAS BYAS PA, ,DE YI GZUGS BRNYAN MI 'DOR
BA, ,DE 'DRA'I RGYU NI 'BYUNG BAS NA, ,DES NA RGYU DANG 'DRA BAR
BRJOD, ,CHOS GANG 'JIG RTEN 'DI NAS NI, ,GZHAN DU 'PHEL BA 'GA'
MED KYANG, ,'ON

KYANG LAS DANG 'BRAS BU DANG, ,YOD PA RU NI BRTAGS PA YIN, ,MA
RIG LEN PA SRED PA ZHES, ,BYAS PA NYON MONGS BSDUS PA STE, ,'DU
BYED SRID PA ZHES BYA BA, ,LAS KYI MING DU SHES PAR BYA, ,RNAM
SHES MING DANG GZUGS DANG NI, ,DE BZHIN SKYE DANG REG PA DANG,
,RGA SHI DANG NI

@207B LHAG MA DAG ,SDUG BSNGAL MING CAN 'DU SHES BYA, ,STONG PA
NYID NI STON PA CHE, ,'OG NAS STON PAR 'GYUR BAS NA, ,ZLOS PA'I
SKYON DU THAL 'GYUR PHYIR, ,PHYI YI MTSAN NYID MA BSTAN TO, ,GANG
GIS 'GRO BA'I RANG BZHIN RKYEN LAS BYUNG BA RU, ,JI LTA BA BZHIN
'DI DAG SHES RAB

KYIS RTOGS PA, ,PHRA BA'I BLO LDAN DE YIS DE BZHIN GSHEGS PA NI,
,KUN GZHI DAG DANG YANG DAG LDAN PA MTHONG BAR 'GYUR, ,'DI DAG NI
GTI MUG LA KUN DU SPYOD PA'I GNYEN PO'O,, ,,DE LTAR SEMS NI LAS
RUNG BAS, ,LUS DANG TSOR BA NYID DANG NI, ,SEMS DANG DE

BZHIN CHOS RNAMS LA, ,DRAN PA NYER GZHAG GUS PAS BSGOM, ,RKANG
LAG BYIN PA BRANG DANG SUM MDO MGRIN PA PHRAG PA LTO BA BRANG,
,'GRAM PA RGYAB DANG NANG KHROL DANG NI MGO BO'I CHOGS RNAMS 'DUS
PA'I LUS 'DI NI, ,DE BZHIN SLAR YANG KUN NAS NYON MONGS SO SO'I
DUG CAN GNAS SU GYUR

PA 'DI; ,MI RTAG PA ZHES KUN SHA'I TZE 'DRA'I BLO CAN RNAMS KYIS
LEGS PA'I DON DU SPYAD, ,YANG DAG MIN LA BRTAGS LAS GZHAN, ,LUS
PO 'DI NI SNGON GYI MTHA', ,GANG ZHIG NAS KYANG 'ONG BA YIN,
,PHYI MA'I MTHA' YANG 'GRO MIN PAS, ,THOG MA THA MA DBUS RNAMS
SU, ,GANG YANG

GNAS PA MED PAR BRTAG ,DES NA RTZAD NAS MED PA YI, ,LUS PO 'DI LA
YONGS 'DZIN MED, ,DE LTAR CHA YI TSOGS 'DI LA, ,LUS PO DON DAM DU
MED PAS, ,MKHAS PAS LUS PO NAM MKHA' BZHIN, ,RJES SU DRAN PA RTAG
PAR GZHAG ,DE YANG 'JIG RTEN PA YI THA SNYAD DU, ,GRUB

PA'I LUS PO DANG NI PHUNG PO DANG, ,KHOG PA DANG NI GNAS 'DI ZHES
BYA BA, ,'DI DAG MA LUS GLO BUR BA YIN NO, ,LUS LA RJES DRAN
BSGOM PA LAS, ,SEMS CAN RNAMS KYI LUS GZHAN LA, ,RANG LUS DANG
MTSUNGS BSTAN PA RU, ,BYANG CHUB SEMS DPA' 'DU SHES SKYE, ,SNYING
PO MED PA'I

LUS PO LAS, ,LUS DANG LONGS SPYOD SNYING PO DANG, ,DE BZHIN 'TSO
BA'I SNYING PO STE, ,SNYING PO GSUM NI BLANG BAR BGYI, ,BDAG GI
LUS 'DI MI RTAG CES, ,SEMS CAN RNAMS KYI SLOB MA RU, ,'GYUR BAR
BSGRUB PA GANG YIN PA, ,DE LA LUS KYI SNYING POR BRJOD, ,LUS GSOB
YIN PHYIR

@208A *, ,LONGS SPYOD LA, ,GANG ZHIG DGA' BAR MI BYED PA, ,DE NI
THAMS CAD GTONG DANG LDAN, ,DE YIS LONGS SPYOD SNYING PO 'THOB,
,SNYING PO MED PA'I LUS DRAN NA, ,'TSO BA'I DON DU BDAG NYID
KYIS, ,SDIG PA'I LAS RNAMS BYED MIN PA, ,DE YIS 'TSO BA'I

SNYING PO 'THOB, ,LUS 'DI RTAG TU YONGS SU MA BSKYANGS NA, ,'PHEL
MI NUS PAS BYIS PA RNAMS DANG MTSUNGS, ,KHANG PA RNYING PA DANG
MTSUNGS LUS PO 'DI, ,'BAD PAS LEGS PAR BSKYANGS NAS GZUNG BAR
BYA, ,BKA' STZAL MANG BAS RGYAL PO RNAMS DANG MTSUNGS, ,

SLU BAR BYED PA'I RANG BZHIN GRIB MA BZHIN; ,SHIN TU 'BAD PA'I
SGO NAS GZEM DGOS PAS, ,LUS 'DI SO MA BTANG BA'I BUM PA MTSUNGS,
,CHU BO CHEN PO TSOGS KYI RGYUN 'BAB BZHIN, ,LUS KYI THA MA 'CHI
BA'I MTSO LA GTUGS, ,MDUNG THUNG BZHIN DU SDUG BSNGAL BSKYED PA'I

RGYU; ,RTAG TU PHAN MI BYED PAS DGRA DANG MTSUNGS, ,NAM YANG YID
CHES RDUL PHRAN TZAM GYI YANG, ,GNAS MED PAS NA RKUN MA RNAMS
DANG MTSUNGS, ,REG PA'I BSRAN MI BZOD PAS RMA DANG MTSUNGS, ,SGYU
MA BZHIN DU STONG PA'I BDAG NYID YIN, ,JI LTAR 'O MA YIS NI BKRUS
GYUR KYANG, ,

SOL BA NAM YANG DKAR POR 'GYUR MA YIN, ,GTZANG ZHING DAG PAS BYI
DOR BYAS GYUR KYANG, ,DE LTAR LUS KYI RANG BZHIN 'DOR MI BYED,
,DES NA BDAG PO MED PA YI, ,'KHRUL 'KHOR LTA BU'I LUS PO 'DI,
,BZA' BTUNG SOGS LAS BYUNG BA'O, ,ZHES RGYAS PAR YANG DANG YANG
DU BRTAG ,

DE DAG NI LUS DRAN PA NYE BAR GZHAG PA'O,, ,,DE LTAR RAB TU
BSGOMS PA'I MTHUS, ,LUS G-YENG RAB TU ZHI BA DES, ,TSOR BA DRAN
PA NYER GZHAG PA, ,BRTAN PA YIS NI RNAM PAR BSGOM, ,DE LA LOG PAR
MNGON ZHEN LAS, ,TSOR BA RNAM PA GSUM YIN TE, ,BDE DANG SDUG

BSNGAL DANG GZHAN NI, ,BDE MIN SDUG BSNGAL MIN RIG BYA, ,'DI LA
TSOR BYED 'GA' MED CING, ,TSOR BA'I DNGOS PO YOD MIN PAS, ,RTEN
CING 'BREL BA LAS BYUNG BA'I, ,TSOR BA 'DI NI BDAG MED PA'O, ,DE
LTAR NAM MKHA'I DNGOS GYUR PA, ,GANG ZHIG LA NI ZHEN BYED PA, ,DE
NI RMONGS

@208B PAS CHU NANG GI ,ZLA BA LEN PAR 'DOD PA YIN, ,DE BZHIN SDUG
BSNGAL GYIS GDUNGS PA, ,GANG ZHIG PHYIR ZHING 'JOMS BYED PA, ,DE
NI RMONGS PAS MIG NANG GI ,GZUGS BRNYAN KHA LA 'O BYED YIN,
,RMONGS PA GANG ZHIG BDE MIN ZHING, ,SDUG BSNGAL YANG MIN RIG PA
STE, ,'GRO TSE RTZAL

REG PA LA, ,GZUNG BAR MNGON PAR RLOM DANG MTSUNGS, ,GZHAN YANG
TSOR BA THAMS CAD LA, ,MING GZHAN DU BYAS 'KHOR BA STE, ,CHOS
YANG DAG PAR BSDUS PA'I MDOR, ,KUN MKHYEN RANG NYID KYIS GSUNGS
PA, ,NYER LEN DANG NI PHYIN CI LOG ,NYE BAR DMIGS DANG YONGS SU
'DZIN, ,

TSUL BZHIN MA YIN YID BYED PA, ,TSOR BA YIN ZHES NGES PAR GSUNGS,
,'DI LTAR GANG TSE SDUG BSNGAL GYIS, ,BYANG CHUB SEMS DPA' LA REG
PA, ,DE TSE SDUG BSNGAL GYIS NYEN PA'I, ,SEMS CAN RNAMS LA BRTZE
BAS DMIGS, ,GANG GI TSE NA THUGS RJE CAN, ,TSOR BA BDE BA MYONG

BYED PA; ,DE TSE CHAGS PAS GDUNGS RNAMS LA, ,DE YI BRTZE BA CHER
DRAG SKYE, ,GANG TSE BDE MIN SDUG BSNGAL MIN, ,RGYAL BA'I SRAS
POS MYONG BYED PA, ,DE TSE RMONGS PAR BYING RNAMS LA, ,'DI YI
BRTZE BA SHAS CHER 'PHEL, ,'GA' ZHIG BYANG CHUB SEMS DPA' LA,
,MNGON DU GYUR PAR SKYE

GYUR PA; ,DE NYID KYI TSE DMIGS MED PAS, ,DMIGS PA BYAS PA LTA
BUR SKYE, ,MTSAN MAR 'DZIN PA YIN PAS NA, ,TSOR BA NYID LA SRED
PAR BRJOD, ,GANG TSE DE NYID MI GNAS PA, ,DE TSE MYA NGAN 'DAS
PAR BRJOD, ,DE DAG NI TSOR BA DRAN PA NYE BAR GZHAG PA'O,, ,,DE
LTAR

GUS PAR TSOR BA LA, ,DRAN PA NYER GZHAG BSGOM BYAS TE, ,DE YI
RJES LA 'BAD PA YIS, ,SEMS RJES DRAN PA NYER GZHAG BSGOM, ,MI
GTZANG GTZANG BAR 'DU SHES PAS, ,SEMS NI SBRANG MA RNAMS DANG
MTSUNGS, ,SDUG BSNGAL THAMS CAD BSKYED PAS NA, ,SDANG BA'I DGRA
BO DANG

YANG MTSUNGS, ,'DOD PA SNGAR BAG YUD TZAM LA, ,BDE BA NYID DU 'DU
SHES DANG, ,MCHIL PA'I GZAN LA CHAGS PA YI, ,NYA YI LCE DANG DE
YANG MTSUNGS, ,GZHAN DAG RNAMS LA GLAGS TSOL PHYIR, ,MDANGS
'PHROG GNOD SBYIN DANG YANG MTSUNGS, ,DGE BA'I NOR RNAMS 'PHROG

@209A *, ,PA'I PHYIR, ,DE NI CHOM RKUN DANG YANG MTSUNGS, ,SEMS
NI SKAD CIG NYID TZAM GYIS, ,'JIG PA'I PHYIR NA GLOG DANG
MTSUNGS, ,RKYEN LA RAG LAS SKYES PA'I PHYIR, ,MAR ME'I 'OD KYI
RGYUN DANG MTSUNGS, ,SEMS NI SDOD PA MA YIN PAS, ,CHU BO CHEN
PO'I

RGYUN DANG MTSUNGS, ,NYON MONGS GLO BUR BA RNAMS KYI, ,BSGRIBS
PAS SEMS NI MKHA' DANG MTSUNGS, ,'DI LTAR GZUGS LA DMIGS NAS
GZUGS RNAMS LA, ,DGA' BA PHYE MA LEB KYI MIG DANG MTSUNGS, ,SGRA
LA DGA' BAS SEMS NI MNGON PA YI, ,KLU LA SNYAN PA'I AE NA YA

DANG MTSUNGS, ,SEMS NI MAR NAG SNOD KYIS REG PA LA, ,DGA' BAS
CHAGS PA'I SBRANG MA RNAMS DANG MTSUNGS, ,RO LA DGA' BAS ZAS KYI
LHAG MA LA, ,BRKAM ZHING CHAGS PA'I BRAN MO RNAMS DANG MTSUNGS,
,DRI LA DGA' BAS MI GTZANG PHUNG PO LA, ,SHUGS DRAG RGYUG PA'I
PHAG

PHRUG RNAMS DANG MTSUNGS, ,DE LTA NA YANG BRTAGS SHING DPYAD PA
NA, ,SEMS DE GANG NAS KYANG NI RNYED MA YIN, ,'DAS PA'I SEMS NI
'GAGS PA YIN PAS MED, ,MA 'ONGS SEMS NI MA THOB PAS YOD MIN, ,DA
LTAR GNAS PA BCINGS NAS YOD MIN TE, ,GANG LTAR YANG DE TSAD

MA'I DPYAD BYAR MED, ,SEMS DE SHIN TU 'BAD PAS BTZAL GYUR KYANG,
,'DAS PA YOD MIN DA LTA BA YANG MED, ,MA 'ONGS PA YANG YOD MIN DE
LTAR NA, ,DE NI DUS GSUM DAG LAS 'DAS PAR 'DOD, ,GANG ZHIG DUS
GSUM LAS NI 'DAS PA DE, ,YOD PA NYID MA YIN ZHING MED PA'ANG

MIN; ,DE LTAR MTHA' GNYIS LAS NI RNAM GROL BA, ,DE NI GANG GI'ANG
SPYOD YUL MA YIN NO, ,SEMS NI GANG NA'ANG DGA' MED CING, ,GANG
NA'ANG MI DGA' YOD MIN TE, ,NAM MKHA' BZHIN DU MA SKYES PA, ,SUN
PHYUNG MA YIN RMONGS BYA MIN, ,SLAR YANG 'DI YI RANG BZHIN 'BAD

BTZAL NA, ,PHUNG PO KHAMS DANG SKYE MCHED RNAMS LA NI, ,GANG YANG
GANG DU'ANG NAM YANG MA MTHONG BA'I, ,SEMS KYI RGYUN DE 'DOD PAR
BYA BA'AM CI, ,DMIGS PA LAS NI SEMS SKYE BA, ,RE ZHIG 'DI LTAR
BRTAG BYA STE, ,DMIGS PA LAS NI THA DAD DAM, ,THA MI DAD CES
YONGS

@209B SU BRTAG ,THA DAD MNGON PAR KHAS LEN NA, ,KHAMS GSUM THAMS
CAD SEMS MED 'GYUR, ,THA MI DAD NA BDAG NYID LA, ,NANG GI BYA BA
BZLOG PAR DKA', ,'DZUB MO'I RTZE MO DE NYID KYIS, ,DE NYID LA REG
NUS MA YIN, ,DE BZHIN RAL GRI'I SO DE YIS, ,DE NYID GCOD PAR NUS
MA

YIN; ,LEGS PAR BSLABS KYANG RANG NYID KYIS, ,PHRAG PA LA NI 'GONG
MIN LTAR, ,SEMS KYIS SEMS NI REG MIN ZHES, ,THAMS CAD MKHYEN PA
NYID KYIS GSUNGS, ,DRAG LA 'KHOR ZHING 'TSUBS PA'I RLUNG DMAR
LTAR, ,YID KYI RGYU BA SHIN TU RTOGS DKA' 'DI, ,GANG GIS DE

LAS BDE GSHEGS DPAL 'BYUNG BA'I, ,ZHI GNAS LA NI 'BAD PAS RNAM
PAR BSGRUBS, ,RTZE GCIG RNAM PAR MA 'PHROS DANG, ,MA YENGS PA
DANG RAB TU ZHI, ,ZHI GNAS KUN DU GNAS PA'O ZHES, ,SEMS RJES DRAN
PA RGYAS PAR BSGOM, ,SEMS KYI CHOS NYID MI SPONG ZHING, ,DE

BZHIN RNAM PAR SBYONG BA'ANG MIN, ,SEMS 'DI SGYU MA LTA BU ZHES,
,BYA BA SEMS KYI CHOS NYID DO, ,GANG DAG DNGOS KUN YONGS BTANG
NAS, ,SANGS RGYAS ZHING DU YONGS DAG PAR, ,RAB TU BSNGO BA DE
RANG GI ,SEMS KYI RNAM PAR SBYOR BAR GSUNGS, ,DE DAG NI SEMS DRAN
PA NYE BAR

GZHAG PA'O,, ,,DE LTAR SEMS RJES DRAN PA NYER GZHAG LA, ,YANG DAG
GNAS NAS CHOS DRAN NYER GZHAG BSGOM, ,DE NI MDOR NA CHOS RNAMS
THAMS CAD LA, ,SPONG LEN SPANGS NAS 'BAD MED RTOGS PA YIN, ,NYON
MONGS RNAMS LA YANG DAG TU SNANG BA, ,'DOD CHAGS YOD

MIN ZHE SDANG YOD MA YIN, ,GTI MUG YOD MIN ZHI BA YOD MA YIN,
,'DUS PA YOD MIN PHUNG PO'ANG YOD MA YIN, ,DE LTAR RTOGS PAS DON
DAM DU SPYAD NA, ,KUN NYON MONGS MED RNAM BYANG YOD MIN PA, ,DE
LTAR CHOS RNAMS YIN ZHES NGES PA GANG, ,DE 'DIR CHOS RJES DRAN
PAR YANG DAG

BRJOD; ,DE LTAR CHOS RNAMS SUS THOS PA, ,DE YIS CHOS DANG SANGS
RGYAS DANG, ,BYANG CHUB DANG NI LAM RNAMS DANG, ,CHOS KUN THA DAD
MTHONG MA YIN, ,SLAR YANG NYON MONGS KUN LA 'DI, ,BCOS MA'I 'DU
SHES SKYED BYED PA, ,DE BZHIN CHOS GZHAN RNAMS LA YANG, ,SGYU
MA'I RNAM PAR

@210A *, ,RAB TU BRTAG ,NGES 'BYED DE BZHIN NYID KYI BCUD KYIS
NI, ,PHUG NAS CHOS RNAMS THAMS CAD YONGS SU RTOG ,RAB RIB SGRIB
PA MA LUS RNAMS SPANGS PA, ,DE NI THUGS RJE CHEN POS RGYAN DU
BYED, ,JI LTAR ME DANG 'BRU MAR SDONG BU DANG, ,KONG BU RNAMS LAS
MI

YIS ME MAR MTHONG, ,DE LTAR RKYEN RNAMS LAS SKYES CHOS RNAMS LA,
,STONG NYID SNYING PO CAN ZHES THA SNYAD BYED, ,CHOS RNAMS THAMS
CAD MDOR BSDU NA, ,PHUNG PO KHAMS DANG SKYE MCHED DE, ,RKYEN LA
RAG LAS SKYE BZHIN DU, ,'PHO BA SPANGS NAS YOD MA YIN, ,JI LTAR
RGYA LA

BRTEN NAS NI, ,GANG DU RGYA YI RJES MTHONG BA, ,RGYA DE 'PHOS PA
MA YIN ZHING, ,DE MED PAR YANG MED BZHIN NO, ,BDAG DANG GANG ZAG
SHED BU GSO BA PO, ,SROG DANG SHED SKYES BYED PA TSOR BA PO,
,GANG YANG CUNG ZAD MTHA' GCIG TU MED PA'I, ,NYON MONGS DES GANG
'CHING

BYED GROL BAR BYED, ,'DI RNAMS THAMS CAD MING GIS STONG PA'I
PHYIR, ,CHOS RNAMS THAMS CAD MING DES STONG PA YIN, ,SNA TSOGS
RANG BZHIN MING GIS GANG BRJOD PA, ,DE NI KUN RDZOB BDEN PAR
'PHAGS PAS GSUNGS, ,RANG BZHIN GANG ZHIG MING GIS BRJOD PA DE,
,RDZOGS

SANGS RGYAS KYIS MA GSAN GZIGS MA YIN, ,SKYE MED 'GAG PA MED PA'I
RANG BZHIN PHYIR, ,'JIG RTEN 'DI NI BRDA TZAM LAS LA MIN, ,DE DAG
NI DRAN PA NYE BAR GZHAG PA RNAMS SO,, ,,DE LTAR SEMS LAS RUNG
NAS DES, ,SDUG BSNGAL RGYA MTSOR BYING BA YI,,

'GRON GDON BA YI BSAM PA YIS, ,STONG NYID RAB TU GSAL BYAS PA'I,
,YON TAN DPAG TU MED PA NI, ,MDO SDE ZLA BA SGRON MA LAS, ,YON
TAN RIN CHEN GYIS RAB BRTAN, ,STONG NYID MTHONG BA BDE BAR GSHEGS
PA YI, ,BSLAB PA'I LAM LA NGES PAR LDOG MA YIN, ,RANG

BZHIN GYIS NI DBANG POR GYUR PAS NA, ,NAM YANG BUD MED DBANG DU
'GYUR MA YIN, ,YUN MI RING BAR LHAR BCAS 'JIG RTEN 'DIR, ,'DI
NYID RKANG GNYIS RNAMS KYI MCHOG TU 'GYUR, ,YANG DAG CHOS RNAMS
NGES PAR SHES NAS NI, ,NGAN SONG DU NI LTUNG BAR MI 'GYUR ZHING,,

@210B MTSAN DANG DANG BYED PHUN SUM TSOGS PA DANG, ,MNGON PAR
SHES PA LNGA YANG THOB PAR 'GYUR, ,CHOS RNAMS LA BDAG MED PA
DANG, ,DE BZHIN RANG BZHIN MED PA DANG, ,LAS DANG 'BRAS BU JI LTA
BAR, ,'BREL PA LA YANG 'GAL BA MED, ,BYANG CHUB SEMS KYI SPYOD PA
DANG, ,MTHONG BA'I CHOS LA 'GAL MED CES,,

DE SKAD YAB SRAS MJAL BA LAS, ,THAMS CAD MKHYEN PA NYID KYIS
GSUNGS, ,KHAMS DRUG REG PA'I SKYE MCHED DRUG ,YID KYIS NYE BAR
SPYOD PA NI, ,BCO BRGYAD PO RNAMS 'DUS PA LA, ,RE ZHIG SKYES BU
ZHES BRJOD DO, ,RNAM SHES NAM MKHA' RLUNG DANG ME, ,CHU DANG SA
RNAMS

MA LUS PA, ,LUGS 'BYUNG LUGS LAS BZLOG PA YIS, ,SNA TSOGS 'DZIN
PAR BYED PHYIR KHAMS, ,RNAM PAR SHES LAS SKYE ZHES BRJOD, ,DE NI
RGYUN DU MCHED BYED PA'I, ,MIG LA SOGS PA RNAM DRUG PO, ,DE DAG
SKYE MCHED DU BRJOD DO, ,GZUGS RNAMS MTHONG BA'I

MIG LA NI, ,REG PA'I SKYE MCHED DU 'DOD DE, ,RANG RANG GIS DON
GSAL BYED PHYIR, ,SKYE MCHED LHAG MA'ANG DE BZHIN NO, ,MIG LA
SOGS PA RANG RANG GIS, ,REG PA DRUG 'DIR SKYED PAR BYED, ,SO SOR
YID BDE LA SOGS PA'I, ,DBYE BA DE NI RNAM PA DRUG ,DE LTAR YID

KYI NYE BA NI, ,SPYOD PA BCO BRGYAD GSAL BAR BRJOD, ,'DI RNAMS
KUN DU TSOGS PA DANG, ,'DUS PA SKYES BU ZHES BYA'O, ,GANG ZHIG
NANG GI SRA BA NYID, ,LUS 'DI LA NI DMIGS PA YI, ,SEN MO SO SOGS
DBYE BA NI, ,NANG GI SA YI KHAMS YIN NO, ,GANG YANG PHYI YI 'JAM

PA DANG; ,CUNG ZAD SRA BA NYID MTHONG BA'I, ,SA 'DZIN SOGS BYED
GANG YIN PA, ,DE NI SPYI YI KHAMS YIN NO, ,NANG GI BDAG NYID SKYE
BZHIN PA, ,'DI NI GANG NAS KYANG 'ONGS MIN, ,DE BZHIN 'GAG PA'I
TSE NA YANG, ,GANG DU'ANG NYAMS PAR 'GYUR BA MED, ,DE LTAR BUD
MED

RNAMS KYIS SLAR, ,NANG DU BUD MED NGA ZHES RTOG ,BRTAGS NAS SLAR
YANG PHYI ROL DU, ,SKYES PA'O ZHES MNGON PAR RLOM, ,DE NAS YANG
DAG CHAGS SEMS DE, ,SKYES PA DANG NI LHAN CIG TU, ,PHRAD PAR 'DOD
CING RTZE BA DANG, ,ZA BAR 'DOD NA SHAS CHER SPRO, ,SKYES PA'ANG
DE BZHIN

@211A *, ,NANG 'DI LA, ,SKYES PA'O ZHES RTOG BYED CING, ,MA RIG
STOBS KYIS BSKYED PA YI, ,GRONG BA'I CHOS KYI 'DOD PA 'BYUNG,
,DES NA DE GNYIS BDE BA NI, ,'DOD PAS DBEN PAR SONG NAS NI, ,GANG
GIS NUR NUR PO BSKYED PA'I, ,SBYOR BA DE 'DRA BYED PAR 'GYUR, ,DE
LA

BRTAGS PA GANG YIN DANG, ,RTOG PA LAS BYUNG KUN RTOG GANG, ,YANG
DAG MIN PAR BRTAGS LAS GZHAN, ,DE DAG RANG BZHIN GYIS GRUB MIN,
,DE BZHIN MO LA BUD MED MED, ,SKYES PA LA YANG SKYES PA MED,
,SNYOMS PAR 'JUG NA SNYOMS PA MED, ,NUR NUR LA YANG NUR NUR MED,

NUR NUR RANG BZHIN MED GYUR PA, ,DE TSE YANG DAG JI BZHIN RIG ,DE
GNYIS YOD PAR MA GYUR PHYIR, ,SKYE BA MED PA YIN ZHES GNAS, ,MA
SKYES PA YIS JI LTAR NA, ,SRA BA NYID NI SKYE BAR 'GYUR, ,DES NA
YOD MIN KUN RTOG LAS, ,SRA NYID 'BYUNG BAR SHES PAR BYA, ,PHYI
ROL GYI NI

SA YI KHAMS, ,LCAGS RI DANG NI RI DBANG PO, ,RI BO MCHOG RAB LA
SOGS PA, ,'JIG RTEN KHAMS RNAMS MA LUS PA'O, ,DE YI SRID PA NYID
GANG DE, ,'ONGS PA MED CING 'GRO BA MED, ,KHAMS YIN NO ZHES 'JIG
RTEN PA'I, ,THA SNYAD BYED PA TZAM DU ZAD, ,GANG GI TSE NAS

CHEN 'DI, ,ME YIS YONGS SU BSREGS NAS NI, ,CHU RNAMS KYIS NI RNAM
PAR BKRUS, ,RLUNG GIS SHIN TU GTOR GYUR PA, ,DE TSE MAR NAG
BSREGS PA'AM, ,MAR GSAR BSREGS LA JI BZHIN DU, ,SDONG RO YI NI
PHYE MA'AM, ,THAL RJES TZAM YANG MED PAR RUNG, ,DE LTAR SA YI

KHAMS KYI NI, ,SKYE BA STONG PA NGES PA LTAR, ,DE BZHIN GNAS DANG
STONGS PA YANG, ,RANG BZHIN NYID KYIS STONG PA YIN, ,YANG NI CHU
KHAMS GANG ZHE NA, ,LUS KYI RNGUL DANG MCHI MA GCIN, ,SNABS
MKHRIS KHRAG TSIL 'O MA RNAG ,GZHAN YANG GSHER BA GANG YOD PA'O,
,DE LA

MYA NGAN ZUG RNGU DANG, ,BYAMS DANG PHRAD LAS MCHI MA 'BYUNG,
,BSOD NAMS LDAN PA LA LA LA, ,CHOS KYI SHUGS KYIS 'BYUNG BA YIN,
,DE YANG GANG NAS KYANG 'ONGS MIN, ,BSKAMS TSE GANG DU'ANG SONG
BA MED, ,BYUNG NGO BSKAMS SO ZHES PA YANG, ,THA SNYAD 'JUG PA
TZAM DU BAS, ,

@211B GANG TSE SPRIN STUG CHU RGYUN GYIS, ,'JIG RTEN 'DI NI 'JIG
BYED CING, ,SA CHEN TSANGS PA'I 'JIG RTEN BAR, ,RGYA MTSO GCIG TU
BYAS GYUR PA, ,DE TSE DE 'DRA'I CHU YI TSOGS, ,GANG ZHIG NAS NI
'ONGS PAR 'GYUR, ,NYI MA BCU GNYIS ME YIS NI, ,BSKAMS NAS BRLAG
TSE GANG DU

SONG; ,GZHAN LA LTOS NAS BYUNG BA YI, ,KHAMS GZHAN RNAMS KYI SKYE
BA DANG, ,GNAS PA DANG NI 'JIG PA YANG, ,DE LTAR DNGOS MED SHES
PAR BYA, ,SA SOGS 'BYUNG BA BZHI PO LA, ,BRTEN PA'I DANG BA GANG
YIN PA, ,MCHED CING 'DI GSAL BYED PA'I PHYIR, ,MIG GI SKYE

MCHED DU BRJOD DO, ,SA YI KHAMS KYI DANG BA 'DIR, ,MIG GI SKYE
MCHED DU MI 'DOD, ,DE BZHIN CHU DANG ME DANG NI, ,RLUNG KHAMS
DANG BA 'DOD MA YIN, ,DE LTAR DE NI BRTAG BZOD PA'I, ,MIG GI SKYE
MCHED 'GA' YANG MED, ,THA SNYAD TZAM LAS MA GTOGS PA, ,'DI DAG
BYA

BA DANG BRAL YIN, ,KHAMS RNAMS SO SO SNANG BA LA, ,DANG BA 'GA'
YANG YOD MA YIN, ,CHOS RNAMS THAMS CAD STONG PA'I PHYIR, ,DANG BA
DE DNGOS GANG ZHIG YIN, ,DES NA MIG GI SKYE MCHED LA, ,THOG MA
MED CING THA MA MED, ,RANG BZHIN STONG PA NYID KYIS NA, ,GNAS
KYANG

DMIGS PA MA YIN NO, ,GANG ZHIG RANG BZHIN DANG BRAL TE, ,SKYES PA
MA YIN BUD MED MIN, ,RLOM SEMS RLOM SEMS MIN PA YANG, ,RANG BZHIN
GYIS NI DGAG PA NYID, ,MDO RJES 'BRANGS NAS RIGS PA 'DIS, ,RNA BA
SOGS LA'ANG SHES BYA STE, ,DE DAG RNAMS KYI RTOGS

PA'ANG MTHAR, ,CHOS KYI DBYINGS LA THUG PHYIR RO, ,MIG NI YUL
GZUGS LAS MIN ZHES, ,GSUNGS PA YIN PA DE YI PHYIR, ,GZUGS RNAMS
NYID LA DMIGS PA'I MIG ,GZUGS RNAMS LA NI THOGS DANG BCAS, ,DE
LTAR SGRA LA SOGS PA LA, ,DMIGS PA'I RNA BA LA

SOGS PA, ,RANG RANG YUL LA THOGS BCAS ZHES, ,YUL DNGOS RIM PAS
SHES PAR BYA, ,MTHUN PA LA SOGS DBYE BA THA DAD PA'I, ,GZUGS
RNAMS LA NI DMIGS PAR BYED PA'I MIG ,MTHUN PA LAS NI SDUG PAR 'DU
SHES SHING, ,MI MTHUN PA LA MI SDUG PAR 'DU SHES, ,MTHUN

@212A *, ,PA MA YIN MI MTHUN PA YANG MIN, ,GZUGS LA BTANG SNYOMS
TSUL BYAS 'DU SHES TE, ,DE LTAR YID KYIS CHOS RAB RIM BZHIN DU,
,RANG BLO RAB TU GSAL BA LAS MTSON BYA, ,DE LTAR DRUG LA SO SOR
GSUM GSUM DU, ,PHYE BA LAS 'DIR YID KYIS NYE BA RU, ,SPYOD PA RAB

TU BRTAGS PA'I YID KYIS NI, ,NYES PAR SPYOD PA BCO BRGYAD DU
GSUNGS SO, ,DE LTAR KHAMS SOGS RANG BZHIN GYIS, ,SGYU MA LTA BUR
SHES BYAS NAS, ,KUN LA CHAGS PA LAS GROL BA, ,SPRUL PA'I GLANG
CHEN BZHIN DU SPYAD, ,RMI LAM GZHON NU MA DANG PHRAD PA YI, ,DGA'
BDE NYAMS

MYONG GNYID LOG SAD PA'I TSE, ,'DI NA BYIS PA'I RIGS CAN LAS
GZHAN MIN, ,DE LTAR ZHEN CING KUN DU CHAGS PA DES, ,LUS DANG NGAG
DANG YID KYI DBYE BA YIS, ,'DOD CHAGS LAS NI RAB TU SKYES PA'I
LAS, ,RNAM PA BCU NI MNGON PAR 'DU BYED DO, ,GANG ZHIG MNGON PAR
'DUS

BYAS PA, ,DE KUN GDOD NAS RAB MI GNAS, ,GANG PHYIR PHYI ROL NANG
DAG LA, ,MA BRTEN PAS NA GNAS PA MED, ,GZHAN YANG JI LTAR THA MAR
'GAG PA YI, ,RNAM SHES DE LTAR DANG PO'I RNAM SHES SKYED, ,LAS
DANG DMIGS PA'I DBANG POR GYUR PA NI, ,NYIN MTSAN 'GRO BA RNAMS

LA SO SOR SBYAR, ,RANG BZHIN MTSUNGS PA YIN PA'I PHYIR, ,SEMS KYI
RGYUN NI RAB TU 'JUG NA YANG, ,GANG DU BDE DANG SDUG BSNGAL SPYOD
PA YI, ,RNAM PAR SMIN PA YANG DAG MYONG BAR BYED, ,SHES 'GAG THA
MA GANG YIN PA, ,DE LA 'CHI 'PHOR 'DOD PA YIN, ,DANG PO'I RNAM

SHES 'BYUNG BA LA, ,'DIR NI SKYE BAR 'DOD PA'ANG YIN, ,DE LTA BAS
NA SHES PA'I DANG PO NI, ,SKYE BA'I CHE NA GANG NAS KYANG 'ONGS
MIN, ,DE NI NGES PAR 'GAG PA'I TSE NA YANG, ,GANG DU SONG BA'ANG
SPUNGS NAS YOD MA YIN, ,DE LTAR DANG PO'I RNAM SHES DANG, ,LAS
RNAMS

KYIS NI SKYE BA DAG ,RANG BZHIN STONG PHYIR GANG NAS KYANG,
,'ONGS BA'AM GANG DU'ANG SONG BA MED, ,THOG MA THA MA GNYIS KYI
NI, ,SHES PA SHES PA NYID KYIS STONG, ,DE BZHIN DU NI 'CHI 'PHO
YANG, ,'CHI 'PHO'I RANG BZHIN NYID KYIS STONG, ,DE LTA'ANG BDE
SDUG SOGS KYI NI, ,

@212B DBYE BAS BKAG PA MED PA YI, ,SNA TSOGS LAS KUN RNAM SMIN
DANG, ,SO SOR RIG PA SHES PAR BYED, ,'JIG RTEN PA YI SPYOD PA YI,
,MING DANG BRDA TZAM NYID LAS GZHAN, ,YANG DAG BRTAG BYAR BZOD PA
YI, ,BYED PO MED CING ZA PO MED, ,JI LTAR RMI LAM SPYOD YUL

DU; ,DGRA DANG G-YUL NGOR DGYE NAS NI, ,SAD TSE ZHEN PAR GYUR ZHE
NA, ,DE 'DI MKHAS PAR BRJOD DAM CI, ,DE BZHIN SHES RAB 'CHAL PA
YI, ,RIGS CAN MIG GI SPYOD YUL NI, ,YID MI BDE BAR BRTEN PA LA,
,BLTAS NAS MNGON ZHEN DANG LDAN 'GYUR, ,DE NAS RAB TU

DAG PA YI, ,NGAN PAS 'DOD CHAGS LAS BYUNG LAS, ,RNAM PA BCU GNYIS
SNGAR BZHIN DU, ,SLAR YANG MNGON PAR 'DU BYED DO, ,BTANG SNYOMS
GNAS LA BLTAS NAS NI, ,GANG ZHIG GZUGS LA ZHEN PA YI, ,RMONGS PA
DE YIS SNGAR BZHIN DU, ,LAS NI RNAM BCU

SOG PAR BYED, ,DE BZHIN SO SOR RNAM PA GSUM, ,SGRA LA SOGS PA'ANG
SHES PAR BYA, ,GANG GI RMI LAM SNANG BA BZHIN, ,SNANG BA 'DI NI
SKYE BA MED, ,KUN RDZOB DANG NI DON DAM DBYE BA YIS, ,'DIR NI
BDEN PA RNAM GNYIS RGYAL BAS GSUNGS, ,STONG NYID LEGS PAR

MTHONG BA GANG YIN PA, ,DE LA THAMS CAD MKHYEN PA NYID CES BRJOD,
,'JIG RTEN PA YI SPYOD PA LA, ,MGON POS 'JIG RTEN KUN RDZOB
GZIGS, ,DON DAM SNA TSOGS SHES PA YI, ,SPYOD PA LAS NI SHIN TU
'DAS, ,RGYU MED RNAM PAR SHES PA MED, ,BRDA YOD MA YIN

RTEN YOD MIN, ,PHUNG PA LNGA MIN DE LAS GZHAN, ,DON DAM PA YI
MTSAN NYID MIN, ,SHIN TU ZAB PAR GYUR DON STONG NYID DE, ,RIM
GYIS YANG DAG SGROL BA'I RGYU MTSAN NYID, ,'GRO BA DANG BA BSKYED
PHYIR 'DI KUN RDZOB, ,THUGS RJE CHER GRAGS THUB PA'I DBANG POS
GSUNGS, ,GZHAN YANG

RTEN MED PAS NA 'JIG RTEN PA'I, ,CHOS RNAMS KYIS KYANG DGA' BAR
MI BYED DE, ,SKYE BA MED PA'I RANG BZHIN BRGYAD PO YIS, ,STONG
NYID GANG YIN DNGOS SU STON PAR BYED, ,MDOR NA SEMS NI SBYANG
BA'I PHYIR, ,GZHAN LA GUS PAR BYA BA DANG, ,BDAG NYID LA NI
BRNYAS PA STE, ,GZHAN

@213A *, ,YANG 'DI GNYIS 'BAD PAS BSGOM, ,GZHAN BDE GZHAN NI MA
YIN NA, ,GZHAN LA DNGOS SU BRNYAS BYED LTAR, ,GOM PA GNYI GA DE
LTA BUR, ,NUS PAR 'GYUR BA DKA' BA MED, ,GAL TE RTAG TU PHUNG PO
RNAMS, ,MNYAM PA NYID DU YOD 'DOD NA, ,DE TSE GCIG

LA BDAG NYID DANG, ,GZHAN NYID JI LTAR SBYAR BAR BYA, ,YOD MIN PA
YI DMIGS PA LA'ANG, ,DE LTAR YUL CAN SPYOD PA NI, ,THOG MA MED PA
NAS RTOGS PA, ,GOMS PA'I PHYIR NA DKA' BA MED, ,CHAGS LA RAG LAS
SKYES PA NI, ,KHONG KHRO RJES CHAGS YIN PA'I PHYIR, ,CHAGS

PA SPANGS LAS MYUR DU NI, ,SEMS KYI DGA' BA RAB TU SKYE, ,GANG LA
KHONG KHRO CHAGS YOD PA, ,DE LA GZHAN LA SMOD PA DANG, ,SER SNA
BRKAM CHAGS NGA RGYAL SOGS, ,THAMS CAD 'BAD MED 'BYUNG MI KHEGS,
,DE DAG NI BDAG GI LUS DAG PA'O,, ,,YANG DAG

'TSO BA SBYANGS PA YIS, ,'DIR NI LONGS SPYOD DAG PAR 'DOD, ,CHOS
KYI LONGS SPYOD TSOL BA NI, ,YANG DAG 'TSO BA SBYONG BA NI,
,MKHAS PAS SBYIN BDAG LAS LEGS LEN PA NI, ,RNYED PA'I DON DU
SPYOD LAM 'CHOS MI BYED, ,GNYA' SHING GANG TZAM LAS NI MI BLTA
ZHING, ,GOM PA

RIM GYIS BDAL NAS 'DOR MI BYED, ,BYANG CHUB SEMS DPAS DAG KYANG
GCAM BU DANG, ,'JAM PAR BSKYUNGS SHING NAM YANG SMRA MI BYED,
,RNYED PA DANG NI BKUR STI'I DON DAG TU, ,DE NI MTHUN 'JUG NAM
YANG BYED MA YIN, ,TSIG TU 'DOD PA CHUNG BAR BYAS NAS NI, ,SEMS
LA

SRED PA CHEN PO SKYED NA NI, ,NANG DU GDUNG BAR BYED PA 'DI LAS
GZHAN, ,'DIR NI LHAG PA YOD PA MA YIN NO, ,RNYED PA DANG NI BKUR
STI'I RGYU MTSAN DU, ,DBANG PO SDOM PAR BYED PA TSUL 'CHOS YIN,
,RNYED PA DANG NI BKUR STI'I RGYU MTSAN DU, ,GSONG POR SNYAN PAR
SMRA BYED KHA GSAG YIN, ,

TSUL 'CHOS KHA GSAG SPANGS PA NI, ,'TSO BA DAG PA NYID YIN PAS,
,G-YO ZOL SGYU THABS SPANGS PA LAS, ,LONGS SPYOD DAG PAR SHES PAR
BYA, ,DE DAG NI LONGS SPYOD DAG PA'O,, ,,GANG TSE SBYIN PA LA
SOGS LNGA, ,STONG NYID SNYING RJE'I SNYING PO CAN, ,RNAM PA KUN
NAS

@213B BYED GYUR PA, ,DE TSE BSOD NAMS DAG PA YIN, ,RGYU DANG LDAN
PA MTSAN MA DANG, ,YID NYID RNAM PAR DAG PA DANG, ,BDAG DANG BDAG
GIR BYED PA RNAMS, ,DAG PAS SBYIN PA DAG PA YIN, ,GTONG BA'I TSE
NA YANG DAG RDZOGS PA YI, ,KUN MKHYEN NYID DU YONGS SU SNGO BYED
CING, ,'BRAS BU LA NI

PHYOGS PAR MI BYED NA, ,SBYIN PA'I DAG PA MKHA' DANG MNYAM SKYED
YIN, ,BRTZE BAS GANG SBYIN SBYIN PA DAG PA YIN, ,RANG LAG GIS
SBYIN SBYIN PA DAG PA YIN, ,GZHAN PHAN GANG SBYIN SBYIN PA DAG PA
YIN, ,DUG MTSON MIN GANG SBYIN PA DAG PA YIN, ,'O NA DRAG SHUL
CAN ZHUS LAS, ,GANG

GIS GANG ZHIG GANG GI TSE, ,MKHO BA DE LA DE SBYIN ZHES, ,GSUNGS
PA DANG NI 'GAL ZHE NA, ,DE MIN SPYI MDO LAS GZHAN PAR, ,DE NI
BKAG PA YIN PHYIR RO, ,THUGS RJE CAN GYI SEMS CAN NI, ,BSDU BAR
BYA PHYIR BKAG PA GNANG, ,THUGS RJE DANG NI LDAN PA YIS, ,DAD PA
BSKYED THABS

GZHAN MED NA, ,GANG GIS BSDU BA'I SEMS CAN LA, ,MTHONG NAS CHANG
SOGS SBYIN PA GNANG, ,GANG ZHIG GZHAN LA GNOD DE SBYIN NGAN YIN,
,GANG ZHIG DUS MIN BYIN DE SBYIN NGAN YIN, ,DE DAG NI SBYIN PA
DAG PA'O,, ,,SEMS CAN KUN LA RLOM BYED PAS, ,TSUL KHRIMS BRTUL

ZHUGS MCHOG 'DZIN DANG, ,LTA BA RNAM PAR DAG PA YIS, ,YANG NI
TSUL KHRIMS DAG PA BSKYED, ,NYAN THOS BSE RU LA SOGS RNAMS SPANGS
TE, ,RNAM PAR MA NYAMS SEMS KYIS NI, ,CHOS RNAMS KUN LA MKHA'
DANG MNYAM PA YI, ,TSUL KHRIMS RNAM PAR DAG PA 'THOB PAR 'GYUR, ,

KHONG KHRO RNAM PAR SPANGS PA LAS, ,BZOD PA'I DAG PA SKYE BAR
'GYUR, ,RTAG TU SEMS CAN THAMS CAD LA, ,MNYAM PA NYID KYIS SEMS
PA LA, ,THANG SHING GI NI NAGS BCAD KYANG, ,KHRO MED MUN PA MED
PA LTAR, ,BYANG CHUB SEMS DPA' BCAD KYANG NI, ,BZOD PA DAG PAS DE
BZHIN NO, ,

GZUGS BRNYAN DANG NI MTSUNGS PA RU, ,RANG GI LUS LA YANG DAG LTA,
,DAG LA'ANG BRJOD DU MED PAR LTA, ,DE BZHIN SHIN TU ZHI BA YI,
,SHES PAR SEMS LA LTA BYED NA, ,BRTZON 'GRUS DAG PA RAB TU 'THOB,
,RTEN CING 'BREL 'BYUNG SBYOR BA YIS, ,BRTZON 'GRUS DAG PA BLA NA
MED, ,DE

@214A *, ,BZHIN BRTZE BA CHEN PO'I SEMS, ,BYIN GYI RLABS KYIS
BYIN BRLABS PA'I, ,BYAMS PA'I GO CHA'I TSOGS KYIS NI, ,DGRA YI
DPUNG TSOGS RNAM PAR 'JOMS, ,RNAM KUN MED NA MI 'BYUNG BA'I, ,DE
BZHIN NYID DON MTHONG BA LAS, ,BSGRIM MI DGOS PAR BSTAN GYUR
PAS,,

BSAM GTAN DAG PA BLA NA MED, ,RNAM KUN MCHOG DANG LDAN PA YI,
,STONG NYID GANG ZHIG YIN PAR 'DOD, ,CE NA BYANG CHUB PHYOGS KYI
CHOS, ,THAMS CAD MA SPANGS GANG YIN DANG, ,TSAD MED RNAM PA BZHI
DANG NI, ,BSDU BA'I DNGOS PO RNAM DGU DANG, ,PHA ROL PHYIN PA
RNAM DRUG DANG, ,MTSAN

DPE RNAMS KYANG MA SPANGS PA'O, ,RANG BZHIN ZHI BA NYID YIN YANG,
,NYON MONGS LAS KYIS ZHI MA YIN, ,CHOS RNAMS BTANG SNYOMS NYID
YIN YANG, ,RANG MTSAN DE BZHIN NYID LA RMONGS, ,'GRO DON BYA BAS
'BREL GYUR KYANG, ,BYA BA SNYING PO YOD MA YIN, ,RANG BZHIN BSIL

BA NYID GYUR KYANG, ,RAB TU 'BAR BAR SEMS CAN 'TSED, ,DE LTAR
PHYOGS TZAM BSTAN PA YIS, ,BSAM GTAN DAG PA YONGS SU BRJOD, ,SHES
RAB PHA ROL PHYIN PA YI, ,DAG PA DE LTAR RNAM PAR BSGOM, ,DE DAG
NI BSOD NAMS DAG PA MDOR BSDUS PA'O,, ,,

LEN PAR BYED PA RAB MANG LA, ,BSAGS PA 'DI NI NYUNG GYUR NA, ,DA
NI GSUM GYI SPEL BA YANG, ,NYUNG ZAD RNAM PAR BSHAD PA NI, ,'DI
LTAR SANGS RGYAS MDZAD TSIM BYED, ,SANGS RGYAS NYID 'DIR 'DOD PA
YIN, ,GZHAN DU DAG PA TZAM GYIS NI, ,NYAN THOS RNAMS DANG

MTSUNGS PAR 'GYUR, ,BDAG LUS SPEL BA GANG ZHE NA, ,STOBS DANG
BRTZON 'GRUS SPEL BA'O, ,STOBS NI MI NUS MED PA STE, ,RGYU BCU
LAS NI STOBS DE 'BYUNG, ,GAL TE BYANG CHUB SEMS DPA' YIS, ,LUS
DANG SROG LA BAB GYUR KYANG, ,DAM CHOS NAM YANG MI GTONG BA, ,

DE NI STOBS KYI RGYU GCIG YIN, ,RGYAL BA 'PHEL BA MED PAR NI,
,SEMS CAN KUN LA PHYAG BYED DANG, ,NYAM CHUNG RNAMS LA BZOD PA
YIS, ,KHA ZAS RAB MCHOG STER BA DANG, ,NAD PA RNAMS NI GSO BA
DANG, ,SEMS CAN PHONGS PAR GYUR RNAMS LA, ,LONGS SPYOD

@214B GTONG BAR BYED PA RNAMS, ,DE BZHIN BDE GSHEGS MCHOD RTEN
LA, ,RDO THAL 'BYUG PAR BYED PA DANG, ,SEMS CAN KUN LA THAMS CAD
NAS, ,DGA' BAS SMRA BAR BYED PA DANG, ,PHONGS PAS SDUG BSNGAL
GYUR RNAMS LA, ,LONGS SPYOD DGOD PAR BYED PA DANG, ,SEMS CAN

NGAL DUB CAN RNAMS KYI, ,KHUR BU KHUR BAR BYED PA PO, ,PHYAG NA
RDO RJE STOBS MTHONG BAS, ,NGO MTSAR SKYES NAS MA SKYES DGRAS,
,ZHUS NAS THUB PAS STOBS KYI RGYU, ,RNAM PA BCU NI GSUNGS PA YIN,
,BRTZON 'GRUS SPEL BAR GANG BRJOD DE, ,LE LO MED PAR SPEL BA YIN,
,'DI

LA YANG DAG RDZOGS PA YI, ,BLA MED BYANG CHUB THOB MI DKA',
,SNYOM LAS CAN GYIS NYAN THOS KYI, ,MYA NGAN 'DAS PA'ANG MI 'GRUB
NA, ,'GRO BA'I BSAM PA RDZOGS PA YI, ,SANGS RGYAS MYANG 'DAS SMOS
CI DGOS, ,DE DAG NI BDAG GI LUS SPEL BA'O,, ,,STONG NYID

SNYING RJE'I SNYING PO CAN, ,SBYIN LAS LONGS SPYOD SPEL BA STE,
,RDO RJE GCOD PA LA SOGS SU, ,SBYIN PA DE LTAR RGYAS PAR GSUNGS,
,BYANG CHUB SEMS DPAS GANG GI TSE, ,RAB TU MI GNAS SBYIN BTANG
BA, ,BSOD NAMS DE YI PHUNG PO'I TSAD, ,GZUNG BAR NUS PA MA YIN
NO, ,YANG

DAG RAB TU RTZOL BA DANG, ,BSAM PA BRTAN PAR BYAS NAS NI, ,THOG
MAR SNYING RJE BSKYED NAS SU, ,DGE BA 'BAD PAS SPEL BAR BYA,
,RTAG PAR RAB TU DU BA LTAR, ,DGE BA'I BSHES GNYEN BSTEN PA NI,
,SANGS RGYAS NYID KYI CHOS KYI RGYU, ,RTZOL BA 'DI LTAR SHES PAR
BYA, ,'PHAGS PA GZHON

NU NOR BZANGS KYIS, ,'JIG RTEN PA YI DAM PA'I LAS, ,SNGON BSAGS
BYE BA SNYED BZUNG NAS, ,'PHAGS PA BYAMS PA'I DRUNG PHYIN LTAR,
,'DAS PA'I LUS NI BYE BA SNYED, ,'BRAS BU MED MIN BSAMS NAS NI,
,DE LTAR BYUNG BA'I LUS PO YANG, ,RNAM PAR DAG PA BLA MED BSAM,
,DGA'

BA RGYA CHEN DANG BA YI, ,SHUGS KYIS RGYA MTSO RAB 'PHEL ZHING,
,KHYAD PAR DU NI 'GRO BA'I PHYIR, ,LHAG PA'I BSAM PA BRTAN PAR
BYED, ,'GRO DON RAB TU BSGRUB PA'I PHYIR, ,YANG DAG RDZOGS PA'I
SANGS RGYAS RGYUR, ,GROGS MED GNYIS PA MED KYANG NI, ,GO CHA CHEN
PO'I SBYOR BAR LDAN, ,GZHAN

@215A *, ,YANG; 'DI NA BDAG NYID GCIG PU STE, ,GZHAN YANG STOBS
BCAS BDUD KYI TSOGS, ,BDAG GIS BYANG CHUB CHEN PO'I LAM, ,'THOB
LA GAL TE GAGS [*'GAGS] 'BYUNG SRID, ,DE LTA'ANG DE DAG SEMS KYI
NI, ,SKAD CIG GCIG GIS NGES BCOM NAS, ,RDO RJE'I RANG BZHIN SA
GZHI LA, ,BDAG

GIS SLAR YANG BSDAD PAR BYA, ,SANGS RGYAS CHOS RNAMS THAMS CAD
KYI, ,RTZA BA BSAM PA YIN PAR GSUNGS, ,BSAM PA MED NA BDE GSHEGS
KYI, ,YON TAN RNAMS NI THAG BSRINGS NAS, ,LAG PA DANG NI RKANG PA
DAG ,MED NA 'GRO 'ONG MED PA DAG ,YAN LAG MCHOG GI MGO MED NA, ,

'GRO BA RNAMS KYI SROG MED DANG, ,BUD SHING MED PAR GYUR NA YANG,
,ME YI 'BAR BA MED PA LTAR, ,DE BZHIN BSAM PA MED NA YANG, ,SANGS
RGYAS CHOS DANG PHRAD PA MED, ,BSAM PA YANG DAG DAG GYUR PA'I,
,CHOS KYI SGRA NI NAM MKHA'I DKYIL NAS 'BYUNG, ,BSAM PA DAG NA
SHING DANG NI, ,RTZIG

PA LAS KYANG GDAMS NGAG RJES BSTAN 'BYUNG, ,'DIR NI DGE BA SPEL
BA YI, ,YANG NI SNYING RJE RAB BSGOM PAR, ,SANGS RGYAS CHOS RNAMS
MA LUS PA'I, ,SNGON DU 'GRO BAR DENG 'DOD DO, ,DE LTA YIN PAS
RGYAL BA YI, ,SRAS PO MKHAS PA YIS NI CHOS, ,MANG PO LA NI MI
BSLAB STE, ,CHOS

GCIG LA NI BSLAB BYA ZHING, ,CHOS GCIG LA NI LEGS PAR BRTEN,
,SANGS RGYAS CHOS RNAMS MTHA' YAS PA, ,DE LAS KUN DU 'BYUNG NGO
ZHES, ,CHOS YANG DAG PAR SDUD PA LAS, ,GCIG PU BRTZE CHEN LDAN
PAS GSUNGS, ,JI LTAR 'KHOR LOS SGYUR BA DE'I, ,DPUNG TSOGS YAN
LAG

BZHI PA NI, ,'KHOR LO RIN CHEN RJES 'BRANG BZHIN, ,SANGS RGYAS
CHOS NI BRTZE RJES 'BRANG, ,YON TAN DANG LDAN BU GCIG PA'I,
,RKANG LA THUG PAR PHA BRTZE BA, ,DE BZHIN LUS CAN RNAMS LA YANG,
,BYANG CHUB SEMS DPA'I BRTZE BAS KHYAB, ,'KHOR BA'I RGYUN LAS
SEMS CAN RNAMS, ,

KUN NAS GDON PAR 'DOD PA YI, ,DMIGS PA'I DBYE BAS SNYING RJE DE,
,SLAR YANG RNAM PA GSUM DU DBYE, ,BYUNG NAS 'BYUNG DANG 'BYUNG
BZHIN PA'I, ,SDUG 'JIGS BDAG NYID MI 'DOD PA, ,BSGOMS NAS DGA' BA
LA SOGS PA, ,SNYING RJE BYAMS PA BZHIN DU BSGOM, ,SNYING RJE LA

@215B SOGS DE DAG DE LTA BUR, ,PHAN TSUN RJES SU 'BREL PAS BSOD
NAMS 'PHEL, ,PHUNG PO GSUM PA RTAG PAR BTON PAS KYANG, ,BSOD NAMS
RAB 'PHEL SPUNGS PHYIR PHUNG PO YIN, ,SDIG PA BSHAGS DANG SANGS
RGYAS LA, ,GSOL 'DEBS BSOD NAMS RNAMS LA NI, ,RJES YI

RANGS RNAMS BSOD NAMS KYI, ,PHUNG PO YIN PHYIR PHUNG PO GSUM,
,SANGS RGYAS LA NI PHYAG 'TSAL NAS, ,SDIG PA BSHAGS ZHES 'BYUNG
BAS NA, ,PHYAG 'TSAL SDIG PA BSHAGS PA LAS, ,LOG PAR THA SNYAD MI
BYA'O, ,NYE BA 'KHOR GYIS ZHUS PA LAS, ,'THAD PA DANG BCAS

RAB BRTAN PHYIR, ,GSOL BA 'DEBS DANG BSKUL BA YI, ,DON NI GCIG PA
NYID YIN NO, ,YO BYAD MED PAS MCHOD PA NI, ,NGES MED PHYIR NA MA
BSTAN TO, ,NGAG YID MCHOD PA GSUNGS PA NI, ,MDO SDE RNAMS SU RAB
TU GRAGS, ,RGYAL BA GANG ZAG ZLA MED PA'I, ,SANGS

RGYAS RNAMS NI THAMS CAD DANG, ,ZHES PA LA SOGS TSIGS BCAD BZHIS,
,PHYAG BTZAL BA NI YONGS SU BSGRAGS, ,BZANG SPYOD LA SOGS TSIGS
BCAD DANG, ,BSTOD PA BLO LA GANG YOD DANG, ,DKON MCHOG SPRIN SOGS
MDO SDE RU, ,GSUNGS PA BZUNG LA MCHOD PAR

BYA; ,'DI LTA STE, GANG ZHIG 'DI NA BDAG GIR MA BYAS GZUNG MED
PA'I, ,'BRAS BU LO TOG 'BRU YI BYE BRAG GANG SKYES PA, ,DE DAG MA
LUS RGYAL BA BYANG CHUB SEMS DPA' YI, ,TSOGS LA SOGS LA BDAG GIS
PHYAG 'TSAL MCHOD PAR BGYI, ,BZANG SPYOD DU GSUNGS TSIGS BCAD

KYIS; ,DE BZHIN RJES SU YI RANG BYA, ,RDO RJE RGYAL MTSAN LAS
GSUNGS PA'I, ,BSNGO BA GUS PAS YONGS SU BSNGO, ,SMON LAM JI LTAR
GDAB PA YANG, ,MDO SDE SA BCUR BLTA BAR BYA, ,SANGS RGYAS ZHING
NI RNAM SBYANG PHYIR, ,RTAG PAR YONGS SU BSNGO BAR BYA, ,BSOD
NAMS GANG

LAS SHES PAR BYA, ,ZHE NA MDO SDE KUN NA SNANG, ,PHAN YON BCAS
PAR RAB GSUNGS PHYIR, ,PHYAG 'TSAL LA SOGS RNAMS KYIS SO, ,BSAM
PA DAG PAS YANG NAS YANG, ,SANGS RGYAS LA NI PHYAG BYAS LAS, ,MI
KHOM BRGYAD PO RNAM SPANGS NAS, ,DAL ZHING KHOM PA THOB PAR

@216A *, ,BYED; ,DE LA MI KHOM PA BRGYAD NI, ,SA STENGS SU NI
RGYAL BAS DAM CHOS BSTAN KYANG BYOL SONG YI DGAS 'GRO BA DANG,
,GZHAN YANG LHA NI TSE RING PO YI NANG DU SKYE DANG 'GRO GZHAN
DMYAL BA DANG, ,MTHA' 'KHOB YUL DU SKYES PA DANG NI LKUGS PA NYID
DANG LOG PAR LTA BA

DANG; ,MI YI BZANG PO YONGS SU ZIN KYANG THUB PA DANG BRAL DE DAG
MI KHOM BRGYAD, ,DE DAG NI PHYAG BTZAL BA LA SOGS PA'I CHO GA
BSOD NAMS 'PHEL BA'O,, ,,DAD DANG GUS DANG NGA RGYAL SPANGS,
,BRTZON 'GRUS SHES BYA 'DI RNAMS KYIS, ,YONGS SU NYAMS PAR ME
BYED

CING; ,KHYAD PAR DU YANG 'GRO BAR BYED, ,DE LA DAD PA GANG ZHIG
GIS, ,'PHAGS PA RNAMS DANG NYER SPROD CING, ,DE BZHIN BYA BAR MI
'OS PA, ,MTHA' DAG GANG GIS MI BYED PA'O, ,GUS PAR 'DI NI KHYAD
PAR DU, ,BSOD NAMS SKYED PAR BYED PA DANG, ,GANG ZHIG GIS NI DAM
PA'I

CHOS; ,MNYAM PAR GZHAG PAS NYAN PA'O, ,NGA RGYAL SPANGS PAS YON
TAN RNAMS, ,'PHEL BA'I RGYUR GSUNGS GANG YIN DANG, ,GANG GIS YON
TAN LHAG PA YIS, ,'PHAGS PAR SEMS SHING PHYAG BYED PA'O, ,BRTZON
'GRUS DE BZHIN KHYAD PAR RNAMS, ,'THOB PHYIR YONGS SU

MI NYAMS SHING, ,LUS SEMS LAS SU RUNG 'DI DAG ,GANG GIS MYUR DU
THOB PA'O, ,DE DAG NI DAD PA LA SOGS PA BZHI'O,, ,,DE BZHIN BSOD
NAMS 'PHEL BA'I RGYU, ,DANG PO RNAM PA LNGA GSUNGS PA, ,DAD
BRTZON DRAN PA TING 'DZIN DANG, ,SHES RAB RNAMS LA RIM BZHIN

BSHAD; ,DAD PA'I DBANG PO GANG YIN PA'I, ,DAD PA DE NI CHOS BZHIN
BYED, ,DE LA GANG GIS DKAR PO DANG, ,NAG PO'I CHOS RNAMS KYI
'BRAS BU, ,BDE SDUG RANG BZHIN SO SO RU, ,'BYIN PAR BYED PA CHOS
DANG PO, ,RGYAL BA'I SRAS PO RNAMS KYIS NI, ,SPYOD PA GNYIS PA
YIN

PAR GSUNGS, ,GSUM PA'ANG 'DIR NI GANG ZHIG GIS, ,CHOS RNAMS THAMS
CAD MI SPONG ZHING, ,LTA BA KUN LA YANG DAG PAR, ,DE BZHIN ZHEN
PAR MI BYED PA'O, ,GANG ZHIG THUB PA RNAMS KYI CHOS, ,MI 'JIGS LA
SOGS MTHA' YAS LA, ,DAD PAR BYED PA BZHI PA STE, ,DE DAG

@216B DAD PA'I DBANG POR 'DOD, ,DAD PA'I DBANG PO'I CHOS RNAMS
GANG, ,NGES PAR DAD PAR BYAS NAS NI, ,GANG GIS YANG DAG 'PHEL
BYED PA, ,DE NI BRTZON 'GRUS DBANG PO YIN, ,BRTZON 'GRUS DBANG
POS CHOS RNAMS GANG, ,GSAL POR 'PHEL BAR BYAS NAS NI, ,GANG GIS

NYAMS PAR MI BYED PA, ,DE NI DRAN PA'I DBANG POR BRJOD, ,DRAN
PA'I DBANG POS CHOS RNAMS GANG, ,NYAMS PA RU NI MA BYAS LA, ,GANG
GI RTZE GCIG TU BYED PA, ,DE NI TING 'DZIN DBANG POR 'DOD, ,TING
'DZIN DBANG POS CHOS RNAMS GANG, ,SLAR YANG RTZE GCIG BYAS NAS
NI, ,

BDAG NYID SO SOR SHES BYED PA, ,DE LA SHES RAB DBANG POR BRJOD,
,DE DAG NI DBANG PO LNGA'O,, ,,DAD BRTZON DBANG PO LNGA PO NYID,
,STOBS KYI RANG BZHIN NYID GYUR NAS, ,GANG TSE BDUD RNAMS KYIS
RGYAL BAS, ,MI NUS DE NI STOBS 'PHEL BA'I, ,STONGS

KYI NYAN THOS LA SOGS KYIS, ,THEG DMAN 'DOD PAR MI BYED CING,
,SNGA NA THEG PA CHEN PO LA, ,DAM BCAS MI LDOG BSTAN PAR 'GYUR,
,DE DAG NI STOBS LNGA'O,, ,,BSOD NAMS SPEL PHYIR DKON MCHOG GSUM,
,SLAR YANG RJES SU DRAN PAR BYA, ,SANGS

RGYAS RJES SU DRAN PA NI, ,YUL 'KHOR SKYONG GIS ZHUS PAR GSUNGS,
,SKU GSUM YE SHES LNGA BDAG NYID, ,SANGS RGYAS CHE BA NGES BSAM
PAS, ,SEMS LA GZUGS BRNYAN BZHIN SHAR NA, ,DGE BA MNGON PAR RAB
TU 'PHEL, ,DE DAG NI SANGS RGYAS RJES SU DRAN PA BSTAN

PA'O,, ,,YON TAN MTHA' YAS SGRUB BYED PA'I, ,CHOS LA RJES SU DRAN
PAR BYA, ,RGYAL BA'I YON TAN MTHA' YAS GANG, ,CHOS 'BA' ZHIG LAS
RAB TU SKYE, ,DE BZHIN 'JIG RTEN PA DAG DANG, ,'JIG RTEN 'DAS
PA'I BDE BA KUN, ,CHOS LA RDZOGS PAR 'GRUB PAS NA, ,

DE PHYIR GUS PAS SPYAD PAR BYA, ,JI LTAR SEMS CAN THAMS CAD LA,
,CHOS RNAMS SNYOMS PAR RAB TU 'JUG ,DE BZHIN SEMS CAN THAMS CAD
LA, ,DE NI BDAG GIS MNYAM PAR BSGRUB, ,JI LTAR NYIN DANG MTSAN MO
RU, ,CHOS NI MTSUNGS PAR RAB 'JUG PA, ,CHOS BZHIN MTSUNGS

@217A *, ,PA'I SEMS KYIS NI, ,DA NI BDAG KYANG 'JUG PAR BYA,
,'PHAGS PA 'PHAGS MIN MI MTSUNGS SHES, ,ZHING DU LTA BA RNAM
SPANGS TE, ,CHOS NI RAB TU 'JUG PA BZHIN, ,BDAG KYANG MTSAN NYID
GCIG TU 'JUG ,SEMS CAN RNAMS KYIS CHOS MI BSRUNG, ,CHOS

KYIS SEMS CAN SRUNG BAR BYED, ,'GRO BA'I SKYABS NI CHOS YIN GYI,
,CHOS KYI SKYABS NI 'GRO BA MIN, ,CHOS NI SRID PAS MI 'JIGS
SHING, ,MYA NGAN 'DAS LA RJES MI 'GAL, ,DE BZHIN BDAG KYANG 'JIGS
PA DAG ,SPONG ZHING DE DAG RJES SU GZHOL, ,DE DAG NI CHOS RJES SU
DRAN PA'O,, ,

DGE 'DUN CHOS KYI SMRA BA PO, ,DON DU CHOS GNYER CHOS LA SEMS,
,CHOS KYI ZHING STE CHOS KYI MCHOG ,DES NA DGE 'DUN RJES DRAN
BYA, ,DE DAG NI DGE 'DUN RJES SU DRAN PA'O,, ,,DE LTAR BDAG GIS
LUS SOGS GSUM, ,BYANG SEMS BZUNG BA SNGON 'GRO CAN, ,KUN MKHYEN
NYID

DU YONGS BSNGOS PAS, ,KHYAD PAR DU NI RNAM PAR 'PHEL, ,BDAG NYID
DRAN PAR BYA PHYIR DANG, ,DANG PO'I LAS CAN SEMS CAN LA, ,BDAG
GIS PHYOGS TZAM 'DI BSTAN BYAS, ,BYE BRAG 'PHAGS PA'I SPYOD YUL
YIN, ,RGYAL BA'I BSLAB BCU DE DAG BSDUS BYAS LAS, ,DRI MED STON

KA'I ZLA ZER LTAR 'BAR BA'I, ,'DIR NI DGE BA CUNG ZAD CI BSAGS
PA, ,DE YIS 'GRO BA'I BSLAB PA'I RGYAN GYUR CIG ,BSLAB PA KUN
BSDUS LJON SHING LAS, ,PHYOGS CHA TZAM ZHIG BLANGS PA YI, ,BSLAB
PA'I ME TOG SNYE MA 'DI, ,MKHAS PA RNAMS KYI RNA BAR ZUNG,,

BSLAB PA'I ME TOG SNYE MA ZHES BYA BA RDZOGS SO,, ,,BI KRA MA LA
SH'I LA'I PAndI TA CHEN PO BEE RO TZA NA RAKshI TA'I ZHAL SNGA
NAS SBYAR BA'O, ,DBANG PHYUG DAM PA'I MNGA' BDAG BOD RJE LHA
BTZAN PO BKRA SHIS NAM MKHA' DBANG PHYUG BTZAN GYI BKA' LUNG GIS
RGYA GAR GYI MKHAN

PO SU MA TI K'I RTI DANG, BOD KYI LO TZ'A BA DGE SLONG ZHA MA
SENG RGYAL DANG, GLOG SKYA GZHON NU 'BAR GYIS BSGYUR BA LAS, SLAD
NAS BOD KYI LO TZ'A BA BAN DE MAR PA CHOS KYI DBANG PHYUG GIS
ZHUS TE GTAN LA PHAB PA'O,, ,,

