@70B *, ,MTSAN YANG DAG PAR BRJOD
PA'I BKLAG PA'I SGOM KHOG BZHUGS, ,#, ,'JAM DPAL YE SHES SEMS
DPA' LA PHYAG 'TSAL LO, ,BSGOM PA 'DI NI SLOB DPON GYI MAN NGAG

TU BYAS PA YIN TE, 'JAM DPAL YE SHES SEMS DPA' BSGOM PAR 'DOD
PA'I RNAL 'BYOR PAS, DANG POR 'JUG PA BYANG CHUB TU SEMS BSKYED
PAR BYA STE, ,DE LA ZHUGS TE 'JAM DPAL YE SHES SEMS DPA' MNGON
SUM DU BYAS NAS KYANG, SEMS CAN SKYABS DANG DPUNG GNYEN MED PA
SRID PAR

LHUNG ZHING MA GROL BA RNAMS KYI DON BYA BAR BSAM MO, ,DE LTAR
SEMS CAN GYI DON BYA BA'I THABS KYANG BSDU BA'I DNGOS PO BZHIS
BYAS TE DE NI MDO SDE'O, ,DE NAS BSOD NAMS KYI TSOGS YAN LAG BCU
BSGOMS TE, ,PHYAG BTZAL BA DANG, ,MCHOD PA DANG, SDIG PA BSHAGS
PA DANG, RJES

SU YI RANG BA DANG, ,DGE BA'I RTZA BA BSNGO BA DANG GSUM LA
SKYABS SU 'GRO BA DANG, ,LAM BSTAN PA DANG, BYANG CHUB TU SEMS
BSKYED PA DANG, BCU BSGOM MO, ,DE LA PHYAG BTZAL BA NI RANG GI
SNYING GAR ZLA BA'I DKYIL 'KHOR GYI STENG DU YI GE AA DKAR PO
BSGOM, ,AA DE LAS 'OD ZER PHYOGS BCUR

'PHROS PAS PHYOGS BCU NAS SNGON LHUN GYIS GRUB PA'I SANGS RGYAS
DANG, BYANG CHUB SEMS DPA' CHEN PO DANG, 'PHAGS PA NYAN THOS
DANG, RANG SANGS RGYAS THAMS CAD SPYAD DRANGS TE, MDUN GYI NAM
MKHA' LA BZHUGS SU GSOL LA, RANG GI RDO RJE SLOB DPON GANG YIN
YANG DE DAG DANG LHAN CIG TU

ZHUGS PAR BSAMS LA, DE DAG GI MDUN DU THAL MO SBYAR LA PHYAG
'TSAL BAR BYA'O, ,DE LTAR PHYAG BTZAL NAS MCHOD PA DBUL TE, RNAL
'BYOR BA DAG GI THUGS KAR YI GE AA BSGOMS LA DE LAS KYANG 'OD ZER
SPROS TE, MCHOD PA RNAM PA LNGA ME TOG GI GDUGS PA DANG, BA DAN
DANG, RGYAN DANG PHRENG BA

@71A *, ,LA SOGS PA DANG, SPOS KYANG RANG BZHIN GYIS DRI ZHIM POR
SPYAR BA'I DRI MAR GYUR PA'I DRI DANG SPOS RGYA DANG, MAR ME'I
PHRENG BA DANG, DRI CHAB DANG LHA BSHOS DANG, GDUGS DANG RGYAL
MTSAN LA SOGS PA NAM MKHA'I SPRIN PHUNG TZAM RGYA MTSO LTAR GTIBS
PAS MCHOD PAR BSGOM

DE NAS SANGS RGYAS DE DAG GI SPYAN SNGAR SDIG PA BSHAGS TE, DUS
GSUM DU BDAG GIS SDIG PA BYAS PA DANG, GZHAN BYED DU STZAL PA
DANG, BYED PA LA DGA' BAR SBYOR BA DANG, DNGOS GZHI DANG 'JUG PA
DANG BCAS PA THAMS CAD BSHAGS TE, DRAN PA NI KHAS BLANGS MA DRAN
PA NI BSDUS TE, 'GYOD PA

SKYES NAS PHYIS MI BYA BAR SDOM PA BLANGS NAS BSHAGS PA'O, ,DE
YANG BSHAGS PA'I GNAS 'PHAGS PA DANG, BSHAGS BYA DANG, BSHAGS PA
PO RNAMS MI DMIGS PAR BSGOM MO, ,DE NAS SANGS RGYAS DANG BYANG
CHUB SEMS DPA' RNAMS DANG, 'PHAGS PA NYAN THOS DANG, RANG SANGS
RGYAS

DANG, RNAL 'BYOR PA'I DGE BA'I RTZA BA 'DOD CHAGS DANG ZHE SDANG
DANG GTI MUG GSUM GYIS MA 'DRES PA LA, PHRAG DOG MED PA'I DGA' BA
DANG, SPRO BA NI RJES SU YI RANG BAR BSGOM PA'O, ,DE NAS DGE BA'I
RTZA BA BSNGO BA NI, ,BDAG GI DGE BA'I RTZA BA CI BGYIS PA'I BSOD
NAMS KYIS SEMS CAN

THAMS CAD BLA NA MED PA'I BYANG CHUB THOB PAR GYUR CIG PAR BSNGOS
LA BSGOM MOD, ,DE NAS GSUM LA SKYABS SU 'GRO BA BSGOM STE, SANGS
RGYAS NI 'JAM DPAL YE SHES SEMS DPA' BSNYEN TE SKYABS SU 'GRO BA
BSGOM MO, ,CHOS NI CHOS BSGOM PA BDAG MED PA'I CHOS LA BRTEN CING
BSGOMS

LA SKYABS SU 'GRO'O, ,DGE 'DUN YANG NYAN THOS DANG, RANG SANGS
RGYAS KYI DGE 'DUN LA SKYABS SU MI 'GRO STE, SA BCU PA'I BYANG
CHUB SEMS DPA' LA BRTEN CING BSGOMS TE SKYABS SU 'GRO BA BSGOM
MO, ,DE LA LAM BSTAN PA NI, BLA NA MED PA'I SANGS RGYAS GRUB PA'I
LAM RDO RJE THEG PA'I

DON 'JAM DPAL SGYU 'PHRUL DRA BA'I THING NGE 'DZIN BSGOM ZHING
MTSAN BRJOD PA NI LAM BSTAN PA'O, ,BYANG CHUB MCHOG TU SEMS
BSKYED PA NI BDAG GIS SEMS CAN THAMS CAD LA BSKYAB PA'I DON DU
SNAGS RGYAS PAR BYA'O, ,SEMS CAN THAMS CAD KYI DON BYA'O BAR
BSGOM PAR BYA'O, ,SANGS

@71B RGYAS NAS KYANG SEMS CAN RNAMS MA RGAL BA RNAMS BSGRAL BA
DANG, MA GROL BA RNAMS DGROL BA DANG, ,DBUGS MA PHUNG BA RNAMS
DBUGS DBYUNG BA DANG, YONGS SU MYA NGAN LAS MA 'DAS PA RNAMS
YONGS SU MYA NGAN LAS BZLA PAR BYA'O ZHES DE LTAR BSOD NAMS KYI
TSOGS YAN LAG BCU BSGOMS NAS

GSOL BA GDAB PAR BYA STE, SANGS RGYAS DANG BYANG CHUB SEMS DPA'
THAMS CAD BDAG LA DGONGS SU GSOL BZHES BYA'O, ,DE NAS DAM BCA'
BAR BYA STE, BDAG MING 'DI ZHES BYA BAS BLA NA MED PA'I BYANG
CHUB KYI SEMS DE RING PHYIN TSANG BSKYED PAR BGYI'O, ,JI LTAR DUS
GSUM MGON RNAMS

KYIS, ,BYANG CHUB SEMS NI BSKYED PA BZHIN, ,DE BZHIN BLA MED
BYANG CHUB SEMS, ,DAM PA BDAG GIS BSKYED PAR BGYI, ,BSLAB PA YI
NI TSUL KHRIMS DANG, ,DGE BA'I CHOS NI SDUD PA DANG, ,SEMS CAN
DON GYI TSUL KHRIMS GSUM, ,BDAG GIS BRTAN POR SO SOR GZUNG, ,DE
NAS

RIGS LNGA'I SDOM PA BZUNG STE, 'DI NI RNAM PAR SNANG MDZAD KYI,
,SANGS RGYAS CHOS DANG DGE 'DUN DANG, BLA NA MED PA'I DKON MCHOG
GSUM, ,SNGOM PA SANGS RGYAS SBYOR BSKYED PA, ,'DI NI BDAG GIS
BSKYED PAR BGYI, ,RDO RJE RIG SKYI SDOM PA BZUNG, ,RDO RJE DRIL
BU PHYAG RGYA GSUM, ,BDAG

GIS MI GTONG GZUNG BAR BGYI, ,SLOB DPON NGAG KYANG GZUNG BA RAB
GYI, ,RIN PO CHE'I SDOM PA GZUNG, ,SBYIN PA RNAM BZHI DUS DRUG
TU, ,BRTAN PO NYID DU SBYIN PAR BYA, ,PADMA RIGS KYI SDOM PA
GZUNG, ,PHYI DANG NANG DANG GSANG BA GSUM, ,DAM CHOS SO SOR GZUNG
BAR BGYI, ,LAS KYI RIGS KYI

SDOM PA GZUNG, ,BDAG GIS MI GTONG GZUNG BAR BGYI, ,GONG DU MA
BYUNG BA'I LHAG MA KUN 'DI SEMS CAN GYI DON BYA BA DANG, MI DGE
BA BCU SPANG BA DANG, ,'KHOR BA MI SPANG BA DANG, MYA NGAN LAS
'DAS PA DANG DU MI LEN PA DANG, THEG PA CHUNG BA DANG 'JIGS PA'I
SA SPANGS PA DANG, LHA DANG LHA MA YIN

DANG, GDON LA SOGS PA'I PHYAG RGYA MI SMAD PA DANG, DE RING PHAN
CHAD BLA NA MED PA'I BYANG CHUB MA THOB KYI BAR DU GZUNG BAR
BYA'O ZHES DAM BCA'O,, ,,DE NAS BYANG CHUB MCHOG TU SEMS BSKYED
DE, ,MA RGAL BA RNAMS BSGRAL BA DANG, ,MA GROL BA RNAMS GROL BA
DANG, ,DBUGS

@72A *, ,MA PHYUNG BA RNAMS DBUGS DBYUNG BA DANG, YONGS SU MYA
NGAN LAS MA 'DAS PA RNAMS YONGS SU MYA NGAN LAS 'DA'O ZHES SEMS
BSKYED DO, ,DE YAN CHOD BSOD NAMS KYI TSOGS BSGOM PA'O, ,DON DAM
PA BYANG CHUB KYI SEMS YE SHES KYI TSOGS BSGOM PA NI, ,DANG PO
MNGON PAR

BYANG CHUB PA LNGA BSGOM PA YIN LA, DE NI YE SHES LNGA BSGOM PA
YIN TE, DANG PO CHOS THAMS CAD MI DMIGS LA MI RTOG PA, RANG BZHIN
MED PA NAM MKHA' DANG 'DRA BA THA SNYAD TZAM DU YOD LA, DON DAM
PAR RANG BZHIN MED PA DE BZHIN NYID RANG BZHIN GYIS 'OD GSAL BAR
BSGOM, DE NAS ME LONG LTA BU'I YE

SHES BSGOM STE, DPER NA ME LONG G-YA' DAG PA'I NANG DU, GZUGS
BRNYAN SNANG ZHING GSAL BA LTAR RANG BZHIN GYIS 'DO GSAL BA, DE
LAS CHOS KYI DBYINGS RGYU MTHUN PA'I RNAM PAR SMIN PA'I YE SHES
DE LAS, 'JIG RTEN GYI RANG BZHIN GYI SEMS CAN GYI GANG ZAG PHUNG
PO DANG, CHOS

THAMS CAD JI LTAR YIN PA'I CHOS NYID KYI NGANG DE LA PHYIN CI MA
LOG PAR SNANG BA DANG, SEMS RNAM PAR DAG PA LOG RTOG GLO BUR GYI
DRI MA DANG 'DRA BAS BSGRIBS PA TZAM YIN LA, SEMS CAN GYI SEMS
CHOS KYI RANG BZHIN DU GSAL BAR BSGOM MO, ,SEMS CAN GYIS DE LTAR
MI RTOGS TE, 'GRO BA

LAS MI THAR BA LA SNYING RJE CHEN PO BSKYED DE, 'GRO BA LAS THAR
PAR BYA'O ZHES BSGOM MO, ,DE NAS MNYAM PA NYID KYI YE SHES CHOS
THAMS CAD BDAG MED PAR BSGOM STE, CHOS NI PHUNG PO DANG, KHAMS
DANG SKYE MCHED LA BYA, MU STEGS PAS BRTAGS PA'I GANG ZAG TU LTA
BA MED, NYAN THOS PA'I

CHOS RDUL TZAM DU YOD PAR LTA BA'I BDAG MED PAR LTA BA DANG, SEMS
TZAM PA'I SEMS YOD PAR LTA BDE YANG BDAG MED PAR LTA, CHOS THAMS
CAD LA BDAG MED PAR BSGOM, DE YANG BDAG TU 'DZIN PA MED PA DANG,
GZHAN MED PA DANG, BDAG GZHAN MED PA DANG, CHOS THAMS CAD

BDAG MED PAR MNYAM PA'O, ,MDOR NA RNAM PAR THAR BA'I SGO GSUM DU
BSGOM MO, ,AOm AA K'A RO MU KHm SARBA DHARMM'A n'A A' DYA RU
TPANNA TV'A TA, CES PAS BYIN GYIS BRLAB PO, DE LA AA NI AA AA
NUTPANNA TVA' TA, CES PA STE, CHOS THAMS CAD MA SKYES PA STONG PA
NYID CES BYA STE, BDAG

@72B GZHAN STONG PA NYID DU MNYAM PAR BSGOM MO, ,DE'I 'OG TU SO
SOR KUN TU RTOG PA'I YE SHES BSGOM STE, DE NI BDAG DANG GZHAN DU
PHYE STE, GANG ZHE NA, GZUNG BA DANG 'DZIN PA RNAM PAR DAG PA'I
MI RTOG PA'I NGANG LAS BDAG DANG GZHAN DU YANG DAG PA'I KUN RDZOB
TU PHYE STE, RANG GI MTSAN NYID DU BDAG DON BYA BA'I

GNAS SEMS CAN GZHAN MTSAN MA MED PA'I SGO NAS, SO SOR PHYE ZHING
BRTAG PAR BYAS TE BSGOMS NAS, SPYI'I MTSAN NYID DON DAM PAR MTSAN
MED PAR SHES PA'I SO SOR KUN TU RTOG PA'I YE SHES SO, ,DE'I NGANG
LAS SHIN TU RNAM PAR DAG PA'I CHOS KYI DBYINGS KYI YE SHES BSGOM
STE, GZUNG BA DANG

'DZIN PA LAS 'DAS PA GCIG DANG DU MA DANG SHIN TU BRAL BA RNAM
PAR DAG PA, CHOS KYI DBYINGS KYI YE SHES STONG PA NYID BCO BRGYAD
KYI RANG BZHIN NAM, RNAM PAR THAR PA BZHI'I RANG GI NGO BO MI
DMIGS PAR BSGOM MO, ,DE'I NGANG LAS SMON LAM DANG THUGS RJE'I
DBANG GIS, BYANG CHUB SEMS DPA' DANG,

RNAL 'BYOR PA RNAMS KYIS 'GRO BA'I DON BYA BA'I PHYIR, BYA BA NAN
TAN GYI YE SHES BSGOM STE, DAG PA 'JIG RTEN PA'I YE SHES 'GRO
BA'I DON BYA BA'I RGYU BDAG DANG GZHAN MTSAN MA MED BZHIN DU SO
SOR DMIGS NAS, MI DMIGS PA'I SNYING RJE CHEN POS 'GRO BA'I DON
BYA BAR DRAN TE, SPRUL BA SNA

TSOGS PAS SPRUL CING SPROS NAS SEMS CAN SRID PA LAS BSGRAL TE,
'OD ZER GYIS NGAN SONG GSUM LA KHYAB NAS SDUG BSNGAL NYE BAR ZHI
BAR BYAS NAS, SEMS CAN RNAM PAR GROL NAS LHA DANG MI LA BKOD DE,
DE NAS SO SO'I DBANG PO RIM PA BZHIN DU DAM PA'I CHOS KYI PHYAG
RGYA STE, THEG PA

GSUM GYI CHOS KYIS GROL BAR BYAS NAS, BLA NA MED PA'I BYANG CHUB
THOB PAR BYA BA DANG, NYAN THOS RNAMS SEMS CAN GYI DON LA BCUG
NAS, THEG PA CHEN PO LA BKOD PA DANG, BYANG CHUB SEMS DPA' RNAMS
SRID PA LA CHAGS PA LA STONG PA NYID KYI DON BSTAN NAS SANGS
RGYAS PAR BYA'O BAR BSGOM PA NI

BYA BA NAN TAN GYI YE SHES BSGOM PA'O, ,DE LTAR 'JUG PA BYUNG
CHUB KYI SEMS DANG, SMON PA BYANG CHUB SEMS KUN RDZOB STE, ,DES
NI BSOD NAMS KYI TSOGS DANG, ,DON DAM BYANG CHUB KYI SEMS YE SHES
KYI TSOGS RNAM PA GNYIS BSGOM PA BSTAN NAS, ,DA NI DAG PA

@73A *, ,'JIG RTEN PA'I YE SHES BZHI'I TING NGE 'DZIN BSGOMS TE,
BDAG GI SEMS GZUNG 'DZIN RNAM PAR DAG PA'I YE SHES LAS, KHRO BA'I
SA BON H'Um SNGO NAG SANGS RGYAS KYI ZHING DRUG KHYAB PA TZAM CIG
BSGOM MO, ,DE'I 'PHRO 'DUS SANGS RGYAS KYI ZHING DU KHYAB NAS
SEMS CAN GYI DON

BYAS TE, SLAR H'Um LA THIM PA LAS KHRO BO'I RDO RJE RTZE LNGA PA
SANGS RGYAS KYI ZHING DRUG KHYAB PA STE, DE NI NYON MONGS PA CAN
GYI 'JIG RTEN PA DE 'DUL BA'I DON DU BUM PA LA KHRO BO ZHAL DRUG
STE, SHAR GYI DBU SNGO, G-YAS G-YON DKAR, LHO SER NUB DMAR BYANG
LJANG GU'O, ,RTZE MO LNGA YAR LTA BA YE SHES

LNGA, MAR LTA BA RIGS LNGA'I RANG BZHIN NO, ,RDO RJE'I SA GZHI
DANG, RDO RJE'I RA BA DANG, RDO RJE'I DRA BA'I SBUBS SU GYUR PA
NANG STONG PAR BSGOM MO, ,DE'I NANG DU BHR'Um DKAR PO LAS RIN PO
CHE'I MCHOD RTEN KHA DOG BZHI DANG LDAN PA, TSAD STONG GSUM GYI
'JIG RTEN KHYAB PA CIG BSGOM MO, ,DE'I BUM

PA'I NANG DU YI GE HRI LAS CHOS KYI 'BYUNG GNAS DBYIBS ZUR GSUM
DU BSGOM MO, ,DE'I NANG DU YI GE AA LAS KHA DOG SNA TSOGS RDO RJE
RGYA GRAM BSGOM MO, DE'I DBUS SU YE GE BHR'Um DKAR PO LAS GZHAL
YAS KHANG GRUB BZHI PA TVA RA nA DANG BCAS PAR BSGOM MO, ,DE YANG
SANGS RGYAS DANG SEMS

CAN CHOS NYID DU MNYAM PAS GRU BZHI'O, ,DRAN PA NYE BAR GZHAG
PA'I RANG BZHIN GYIS SHAR GYI SGO'O, ,YANG DAG PAR SPONG PA
BZHI'I DON GYIS LHO'I SGO'O, ,RDZU 'PHRUL GYI RKANG PA BZHI'I DON
GYIS NUB KYI SGO'O, ,DBANG PO LNGA'I RANG BZHIN GYIS BYANG GI
SGO'O, ,STOBS LNGA'I RANG BZHIN GYIS

SGO SRUNG BZHI'O, ,BYANG CHUB KYI YAN LAG BDUN GYIS DRA BA DANG
DRA BA PHYED PA'O, ,'PHAGS PA'I LAM YAN LAG BRGYAD PAS GDUGS DANG
ME TOG GI PHRENG BA'O, ,ME LONG LTA BU'I YE SHES KYI RANG BZHIN
GYIS ME LONG DANG RIN PO CHE'O, ,GSUNG RAB YAN LAG BCU GNYIS KYIS
SEMS CAN RNAMS

LA CHOS STON PAS, 'DUL BAS 'DUL BA'I RANG BZHIN DRIL BU DANG DAR
GYI COD PAN NO, ,TSOGS GNYIS RDZOGS PAR BSAMS PAS SUM BRTZEGS SU
GYUR PA'O, ,CHOS KYI DBYINGS KYI RANG BZHIN GYI DBU RTZE'I GTZUG
TOR DU GYUR PA'O, ,RNAM PAR THAR PA BRGYAD KYI RANG BZHIN GYIS
TVA RA nA'O, ,TING NGE 'DZIN

@73B MU MA CHOD PA BSGOMS PAS MU KHYUD MA CHAD PA'O, ,CHOS KYI
'KHOR LO BSKOR BA'I RTAGS RDO RJE PHRENG BA'O, ,YE SHES LNGA'I
RANG BZHIN GYI 'OD LNGA'I KHA DOG GYIS BRGYAN PA'O, ,DE'I NANG DU
RE MIG DGU SNAM BU DANG LDAN PA LA DBUS SU SENG GE'I KHRI MI
'JIGS PA BZHI'I RANG BZHIN NO, ,STOBS BCU DANG LDAN

PA'I RTAGS SU SHAR DU GLANG PO CHE'O, ,RDZU 'PHRUL GYI RKANG PA
BZHI'I RANG BZHIN GYIS LHOR RTA'O, ,DBANG BCU'I RANG BZHIN GYIS
NUB TU RMA BYA'O, ,PHRIN LAS RNAM PA BZHIS 'GRO BA'I DON BYED
PA'I RANG BZHIN GYIS BYANG DU NAM MKHA' LDING GI KHRI'O, ,DE DAG
GI STENG DU RIN PO CHE'I KHRI DANG PADMA'I GDAN DANG ZLA BA'I
GDAN

BRTZEGS PA'O, ,DE DAG GI PHYOGS BZHI THAMS CAD DANG, MTSAMS KYI
RE MIG DANG SNAM BU DANG GRUB CHAD LA ZLA BA'I GDAN BSGOM MO, ,DE
LA PADMA NI THABS SNA TSOGS KYIS 'GRO BA'I DON MDZAD PA'O, ,ZLA
BA NI DGE RTZA BA BYANG CHUB KYI MYU GU BSKYED PA'O, ,DE NAS DBUS
SU SENG GE DANG ZLA BA'I

GDAN LA BDAG GI SEMS GZUNG 'DZIN DAG PA'I YE SHES DE NYID YI GE
AA DKAR PO CIG TU BSGOMS LA, DE'I 'PHRO 'DU LAS RNAM PAR SNANG
MDZAD CHEN PO BYANG CHUB SEMS DANG RANG BZHIN GCIG PA, ZHAL BZHI
PHYAG BRGYAD PA ZHAL PHYOGS BZHIR GZIGS PA, RGYAN MI MNGA' BA ZHI
BA'I RANG BZHIN

DBU LA RAL PA GYEN DU 'KHYIL BA CHOS KYI DBYINGS KYI YE SHES DANG
DBYER MED PA'I DON SKU MDOG DKAR PO CHOS NYID LA NYON MONGS PA'I
SKYON GYIS MA GOS PA'I RTAGS, PHYAG BRGYAD THUGS KA NA BYANG CHUB
KYI MCHOG GI PHYAG RGYA BCAS PA LA SNYING RJE DANG SHES RAB GNYIS
SU MED PA'I RANG BZHIN DU BSGOM MO, ,DE'I

THUGS KAR YI GE HR'I: LAS DANG PO'I SANGS RGYAS SKU MDOG DKAR PO
ZHAL BZHI PHYAG BRGYAD PA DBU LNGA LA GTZUG GI DBU RTA MGO DKAR
PO STE, KHAMS GSUM THAMS CAD ZIL GYIS GNON PA'AM DBANG DU SDUD
PA'I RANG BZHIN NO, ,ZHAL SHAR PHYOGS SU GZIGS PA SNGO, ,LHO SER
NUB DMAR, BYANG

LJANG BA RIGS LNGA'I RANG BZHIN NO, ,PHYAG G-YAS PA BZHIN RAL GRI
BSNAMS PA, G-YON PA BZHIN SHES RAB KYI PHA ROL TU PHYIN PA STONG
PHRAG BRGYA PA DUM PA RE RE BSNAMS PA'O, ,NYON MONGS PA GCOD PA'I
RTAGS RAL GRI DAM PA'I CHOS STON PA'I RANG BZHIN DANG LDAN PAS PO
TI BSNAMS PA, CHOS KYI SKU'I

@74A *, ,RANG BZHIN YIN PAS SKU MDOG DKAR PO NYI MA'I DKYIL 'KHOR
DANG LDAN PAS, SNA TSOGS KYI NA BZAS BRGYAN PA, PHUD [*PHUNG] BU
LNGA DANG LDAN PAR BSGOM, DE'I THUGS KAR SHES RAB KYI 'KHOR LO
BSGOM, ,RTZIBS DRUG LA SHAR GYI RTZIBS NI SNGO G-YAS G-YON NI
DKAR LHO SER NUB DMAR, BYANG

LJANG, MU KHYUD BZHI YANG DKAR, RIGS DRUG GI RANG BZHIN YIN PAS
RTZIBS DRUG GO, ,RTEN CING 'BREL BA'I RANG BZHIN YIN PAS 'KHOR LO
MU KHYUD DANG PO LA, AOm SARBA DHARMMA AA BHA SA SVA BH'A BA BI
SHUDDHA BADZRA AA A'A AAm AA:, ZHES PA BSGOM MO, ,GNYIS PA LAS
SANGS RGYAS KYI SA BCU GNYIS KYI SA BON,

AA A'A AI A'I AU A'A AE AEE AO AOO AAm AA:, BCU GNYIS DGOD,
RTZIBS DRUG LA SHAR GYI RTIBS LA, AOm DU:KHATZTSE D'A YA TE NA
MA:, LHO'I RTZIBS LA AOm B'A G'I SVA R'A YA TE NA MA: NUB KYI
RTZIBS LA AOm BADZRA T'IKshn'A YA TE NA MA:, BYANG GI RTZIBS LA
AOm DZNY'A NA K'A Y'A TE NA MA: SHAR STOD KYI

RTZIBS LA, AOm PRA DZNY'A DZNY'A NA M'UTTA YE NA MA:, SHAR SMAD
DU, AOm AA RA PA TZA N'A YA TE NA MA:, DE'I PHYI ROL RTZIBS MCHAN
GYI MU KHYUD LA SNGAGS KYI PHRENG BA, AA A'A SARBA TA TH'A GA TA
HRi DA YA ZHES PA DGOD, MU KHYUD PHYI MA LA KA KHA SUM CU RTZA
GNYIS DGOD, ,DES MTSAN BZANG PO SUM CU RTZA GNYIS KYI SA BON

YIN NO, ,'KHOR LO'I LTE BA'I ZLA BA'I DKYIL 'KHOR DE'I STENG DU
YI GE A'A: LAS BSKYED PA'I 'JAM DPAL YE SHES SEMS DPA' SKU MDOG
DKAR PO ZHAL GCIG ,PHYAG GNYIS PA, NYI MA'I DKYIL 'KHOR DANG LDAN
PA BYIS PA'I RGYAN GYIS BRGYAN PA, GTZUG PHUD LNGA DANG LDAN PA

PHYAG GNYIS NA AUTPA LA BSNAMS PA STE, GNYIS SU MED PA'I YE SHES
KYI RANG BZHIN DANG LDAN PA'I DON TO, ,DE'I THUGS KAR ZLA BA'I
DKYIL 'KHOR GYI STENG DU YI GE AA DKAR PO BSGOM TE, THAMS CAD
MKHYEN PA DANG LAM MKHYEN PA DANG RNAM PA THAMS CAD MKHYEN PA
NYID DANG,

GSUM GYI RANG BZHIN CAN NYAN THOS DANG RANG SANGS RGYAS THAMS CAD
BSKYED PA'I GNAS, BYANG CHUB SEMS DPA' THAMS CAD BSKYED PA, DE
BZHIN GSHEGS PA THAMS CAD KYI RANG BZHIN BSGOM PA'O, ,AA DE LAS
'OD ZER PHYOGS BCUR 'PHROS PAS, DANG POR BSKYED PA'I RIM PA LAS
PHYIR 'PHROS PA'I

@74B MCHOD RTEN GYI BUM PA'I NANG NAS PHYIR 'PHROS PAS, STONG
GSUM GYI STONG CHEN PO'I 'JIG RTEN GYI KHAMS SU SEMS CAN NYON
MONGS PA LNGA DANG, TSUL KHRIMS 'CHAL BA LA SOGS PA DAG PAR BYAS
TE, SANGS RGYAS PAR BYAS NAS, DE LAS KYANG PHYIR 'PHROS NAS RDO
RJE KHRO BO'I ZHAL NAS BYUNG STE, PHYOGS BCU'I

'JIG RTEN DU KHYAB NAS SEMS CAN GYI DON BYAS TE SLAR 'DUS PAS RIM
PAR YI GE AA LA THIM PAR BYAS, RDO RJE DBYINGS KYI LHA RNAMS SU
SPRUL LA, SANGS RGYAS MCHOD PA DANG, SEMS CAN GYI DON BYAS NAS,
YANG SLAR 'DUS PAS SEMS MA RDO RJE MA LA SOGS PA BZHI NI DBUS KYI
GTZO BO LA BSKOR, RIGS

LNGA DE BZHIN GSHEGS PA'I RIGS NI GTZO BO LA THIM PAR BA'O, ,RIGS
BZHI NI GLANG PO CHE'I KHRI LA MI BSKYOD PA LA 'KHOR SEMS DPA'
BZHIS BSKOR BA, RTA'I KHRI LA RIN CHEN 'BYUNG LDAN LA 'KHOR SEMS
DPA' BZHIS BSKOR BA, RMA BYA'I KHRI LA SNANG BA MTHA' YAS LA
'KHOR SEMS DPA' BZHIS

BSKOR BA, NAM MKHA' LDING GI KHRI LA DON YOD GRUB PA LA 'KHOR
SEMS DPA' BZHIS BSKOR BAR BSGOM MO, ,MTSAMS KYI RE MIG GZHI LA
SGEG MO LA SOGS PA BZHI'O, ,SNAM PU LA MCHOD PA'I LHA MO BZHI
DANG, BYANG CHUB SEMS DPA' BCU DRUG GO, ,SGO BZHI'I GNAS SU SGO
BA BZHIS

BSKOR BAR BSGOMS LA, DE NAS, 'DI LTAR SANGS RGYAS BCOM LDAN 'DAS,
,ZHES PA NAS, THEG PA CHEN PO'I TSUL GYI MCHOG ,CES PA YAN CHAD
BKLAG PAR BYA'O, ,DE NAS MTSAN GYI YIG 'BRU 'OD ZER DKAR PO SPROS
TE 'DO ZER GYIS SEMS CAN GYI NYON MONGS PA GTI MUG LA SOGS PA DAG
PAR BYAS

NAS YANG DAG PA'I DON DANG LDAN PAR BYAS TE, SLAR 'DUS PAS MTSAN
GYI SNGAGS BRGYAD CU RTZA DRUG YOD PA RIGS LNGAR PHYES TE PHYOGS
BZHI NAS DKYIL 'KHOR GYI LHA LA THIM PAR BYA'O, ,DE NAS RNAM PAR
SNANG MDZAD CHEN PO MI SNANG BAR BYAS NAS, DBUS KYI GDAN LA YI GE
AA LAS RNAM PAR SNANG MDZAD SKU

MDOG DKAR PO, ZHAL GCIG PHYAG GNYIS PA DBU LA RAL PA GYEN DU
'KHYIL BA RGYAN MI MNGA' BA PHYAG GNYIS BYANG CHUB MCHOG GI PHYAG
RGYAR MDZAD PA BSGOM MO, ,DE'I THUGS KAR ZLA BA'I DKYIL 'KHOR GYI
STENG DU YI GE DH'I: LAS DANG PO'I SANGS RGYAS SKU MDOG DKAR LA
PHYAG MTSAN GONG DANG MTHUN

@75A *, ,PA'O, ,DE'I THUGS KAR SHES RAB KYI 'KHOR LO RTZIBS BCU
PA LA MU KHYUD BZHI LTE BA DANG BCAS PAR BSGOM MO, ,RTZIBS DKAR
PO BCU LA, AOm PRA DZNY'A DZNY'A NA MURTT'A YA TE NA MA:, ZHES PA
RIM PAR DGOD DO, ,GZHAN MA GONG MA DANG MTHUN NO, ,DBUS KYI LTE
BA LA ZLA BA'I STENG DU YI

GE AA LAS 'JAM DPAL YE SHES SEMS DPA' YE SHES SPYI GZUGS ZHES BYA
BA, DE BZHIN GSHEGS PA'I RIGS KYI 'JAM DPAL YE SHES SEMS DPA'
DKAR PO PHYAG G-YAS NA RAL GRI G-YON 'KHOR LO BSNAMS PA ZUR PHUD
LNGA DANG LDAN PA, GZHON NU RGYUN GYIS BRGYAN PAR BSGOM MO, ,DE'I

THUGS KAR ZLA BA'I DKYIL 'KHOR GYI STENG DU YI GE AA DKAR PO
BSGOM, DE LA 'OD 'PHROS PAS GONG MA'I RIM PA DANG 'DRA BA RNAM
PAR SNANG MDZAD 'PHROS PAS SEMS CAN GYI NYON MONGS PA'I GTI MUG
DAG PAR BYAS TE, SLAR RIM PAR 'DUS PAS YI GE AA LA THIM STE,
MTSAN GYI SNAGS NI SANGS RGYAS RNAM PAR SNANG MDZAD CHE,

ZHES PA NAS, RDO RJE LCAGS KYU ZHAGS PA CHE, ,ZHES PA'I BAR DU
BKLAG PAR BYA'O, ,DE NAS SNGAGS BRJOD PA TZAM NA SNGAGS LAS 'OD
ZER DKAR PO 'PHROS PAS RNAM PAR SNANG MDZAD MANG PO SPROS PAS
SEMS CAN KUN DE BZHIN GSHEGS PA'I RIGS SU SANGS RGYAS PAR BYAS
TE, SLAR 'DUS PA LAS

MTSAN GYI SNGAGS BRGYAD CU RTZA GCIG YOD PA RIGS LNGAR PHYE STE,
SUM CU RTZA BDUN DE BZHIN GSHEGS PA'I RIGS LA THIM, RIGS BZHI'I
SKU PHYAG RGYA SUM CU RTZA DRUG THIM PAR BYA'O, ,DE NAS RNAM PAR
SNANG MDZAD BSDUS TE SHAR DU BKOD NAS, DBUS KYI YI GE H'Um LAS MI
BSKYOD PA SKU MDOG SNGON PO ZHAL

GCIG PHYAG GNYIS PA RGYAN MI MNGA' BA RAL BA'I DBU RGYAN CAN
PHYAG G-YAS PAS SA GNON PA BDUD DANG BGEGS KYIS MI BSKYOD PA'I
RTAGS, PHYAG G-YON THUGS KAR THING NGE 'DZIN GYI TSUL DU BZHUGS
PA, DE'I THUGS KHAR ZLA BA'I DKYIL 'KHOR DE'I STENG DU YI GE
DH'I: LAS DANG PO'I SANGS RGYAS SKU MDOG DANG PHYAG MTSAN

GONG MA DANG MTHUN, DE'I THUGS KAR SHES RAB 'KHOR LO, ,DE'I
RTZIBS BRGYAD LA KHA DOG SNGON PO MU KHYUD NI DKAR PO, RTZIBS
BRGYAD LA, AOm DU: KHATZTSE D'A YA TE NA MA: ZHES PA'I YIG 'BRU
RE RE DGOD, PHYI MA GONG MA DANG MTHUN PAR BYA, DBUS KYI LTE BA'I
YI GE H'Um LAS BSKYED PA'I 'JAM DPAL YE SHES SEMS

@75B DPA' SDUG BSNGAL GCOD PA ZHES BYA BA SKU MDOG SNGON PO RGYAN
GONG DANG 'DRA BA, PHYAG G-YAS RAL GRI, G-YON RDO RJE BSNAMS PA,
THUGS KAR ZLA BA LA H'Um SNGON PO BSGOM MO, ,DE LAS 'OD ZER RIM
PAR PHYIR 'PHROS PAS MI BSKYOD PA KHOR BO'I RIGS KYI 'OD 'PHROS
TE, SEMS CAN THAMS CAD KYI ZHE SDANG DAG PAR

BYAS TE, SLAR 'DUS PA LAS YI GE H'Um LA THIM PAR BYAS LA MTSAN
GYI SNGAGS NI, RDO RJE 'JIGS BYED 'JIGS PAR BYED, ,LCES PA NAS,
SGRA DANG LDAN PA RNAMS KYI MCHOG ,CES PA'I BAR DU BKLAG PAR
BYA'O, ,'OD ZER SNGON PO KHRO BOR SPROS NAS SEMS CAN GYI DON
BYAS, SLAR 'DUS PA LAS MTSAN

GYI SNGAGS BDUN CU RTZA GNYIS YOD PA RIGS LNGAR BSGOMS LA, PHYOGS
BZHI NAS DKYIL 'KHOR GYI LHA LA THIM PAR BYA'O, ,DE NAS MI BSKYOD
PA SLAR BSDUS TE, RANG GI GDAN LA BKOD NAS RNAM PAR SNANG MDZAD
NUB KYI GDAN LA BKOD DE, DBUS KYI GTZO BO LA HR'I: LAS SNANG BA
MTHA' YAS BSKYED, ,

SKU MDOG DMAR PO SHES RAB KYI PHA ROL TU PHYIN PA'I RANG BZHIN
LAS MI G-YO BA'I TING 'DZIN GYI 'DZIN GYI PHYAG RGYA CAN BSGOM
MO, ,DE'I THUGS KAR DH'I: LAS DANG PO'I SANGS RGYAS BSGOM, ,DE'I
THUGS KAR SHES RAB 'KHOR LO RTZIBS BRGYAD PA KHA DOG DMAR PO, AOm
BADZRA T'IKshn'A YA TE NA MA: YIG 'BRU

BRGYAD DKOD, GZHAN 'DRA, DBUS SU ZLA BA'I GDAN LA YI GE HR'I: LAS
'JAM DPAL RDO RJE RNON PO, SKU MDOG DKAR PO PHYAG G-YAS NA RAL
GRI 'PHYAR BA, G-YON PADMA THUGS KAR BSNAMS PA, THUGS KAR ZLA
BA'I GDAN LA HR'I: BSGOM, DE LAS 'OD ZER SNANG BA MTHA' YAS SPRO,
SEMS CAN GYI

'DOD CHAGS ZHI BAR BYAS TE, SLAR 'DUS PAS YI GE HR'I: LA THIM PAR
BYAS, YANG DAG BDAG MED DE BZHIN NYID, ,CES PA NAS, YE SHES ME
LCE 'OD RAB GSAL, ,YAN CHAD BRJOD, 'OD ZER DMAR PO SPRO BAR
BYA'O, ,SLAR 'DUS PA LAS MTSAN GYI SNGAGS NI NYIS BRGYA BDUN CU
RTZA LNGAR BGOS

LA; ;DKYIL 'KHOR LA THIM PAR BYAS TE, DE NAS SNANG BA MTHA' YAS
RANG GI GNAS LA BZHUGS NAS, RNAM SNANG LHOR BKOD DE, DBUS KYI
GTZO BO YI GE AA LAS BSKYED PA RIN CHEN 'BYUNG LDAN SKU MDOG SER
PO PHYAG RGYAN MCHOG SBYIN MDZAD PAR BSGOM, ,DE'I THUGS KAR DANG
PO'I SANGS RGYAS

@76A *, ,DE'I THUGS KAR SHES RAB 'KHOR LO RTZIBS BRGYAD PA, AOm
B'A G'I SHVA R'A YA TE NA MA: YI GE 'BRU BRGYAD DGOD, GZHAN GONG
MA DANG MTHUN, DE'I LTE BA LA ZLA BA'I STENG DU YI GE AOm LAS
'JAM DPAL NGAG GI DBANG PHYUG SKU MDOG SER PO PHYAG G-YON RIN PO
CHE THUGS KAR BSNAMS PA,

G-YAS PA RAL GRI 'PHYAR BA, DE'I THUGS KAR ZLA BA'I DKYIL 'KHOR
LA YI GE AOm, DE LAS RIN CHEN 'BYUNG LDAN SPRO, ,SLAR 'DUS YI GE
AOm LA THIM, ,MTSAN GYI SNGAGS, 'DOD PA'I DON GRUB DAM PA STE,
,ZHES PA NAS, NOR BU CHEN PO RIN CHEN TOG ,CES PA'I BAR GYIS
SNGAGS BRJOD

NAS, 'OD ZER SER PO 'PHROS TE SEMS CAN GYI DON BYAS, SLAR 'DUS
PAS MTSAN GYI SNGAGS BRGYA RTZA LNGA RIGS LNGAR BGOS TE, DKYIL
'KHOR GYI LHA LA THIM PAR BYA'O, ,DE NAS RIN CHEN 'BYUNG LDAN
RANG GI GNAS SU BKOD NAS, RNAM PAR SNANG MDZAD BYANG GI GDAN LA
BKOD DE, DBUS SU

GTZO BO YI GE AA LAS BSKYED PA, DON YOD GRUB PA SKU MDOG SNA
TSOGS TE LJANG GU, PHYAG GNYIS SKYABS SBYIN GYI PHYAG RGYA MDZAD
PA, DE'I THUGS KAR DANG PO'I SANGS RGYAS, DE'I THUGS KAR SHES RAB
'KHOR LO LJANG GU RTZIBS BRGYAD PA, AOm DZNY'A NA K'A Y'A YA TE
NA MA: ZHES 'BRU BRGYAD DGOD DO, ,

GZHAN GONG DANG MTHUN, DE'I DBUS SU ZLA BA'I STENG DU GDAN LA YI
GE AA LAS BSKYED PA'I 'JAM DPAL YE SHES KYI SPYI GTZUG CES BYA
BA, SKU MDOG LJANG GU PHYAG G-YON PA NA RDO RJE RGYA GRAM, G-YAS
RAL GRI THUGS KAR 'PHYAR BA, DE'I THUGS KA NA ZLA BA'I DKYIL
'KHOR LA YI GE AA DE LAS DON YOD

GRUB PA SPRO SEMS CAN GYI DON BYAS, SLAR RIM PAR 'DUS PAS YI GE
AA LA THIM PAR BYA'O, ,DE NAS MTSAN GYI SNGAGS, SANGS RGYAS KUN
GYI RTOGS BYA BA, ,ZHES PA NAS, 'JAM DPAL DPAL DANG LDAN PA'I
MCHOG ,CES PA YAN CHAD BKLAG GO, ,YIG 'BRU LAS 'OD LJANG GU
'PHROS PAS SEMS

CAN GYI DON BYAS SLAR 'DUS PA LAS MTSAN GYI SNGAGS DGU BCU RTZA
LNGA RIGS LNGAR BGOS TE, DKYIL 'KHOR LA THIM PAR BYA'O, ,DE NAS
DON YOD GRUB PA RANG GI GNAS SU BKOD DE, RNAM PAR SNANG MDZAD MI
SNANG BAR GYUR NAS, DBUS KYI GTZO BO YI GE AA LAS BYANG SEMS RDO
RJE BSKYED DE, SKU MDOG

@76B DKAR PO RDO RJE DRIL BU BSNAMS PA, RIGS LNGA'I DBU RGYAN CAN
BSGOM, DE'I THUGS KAR GONG MA BZHIN DU DANG PO'I SANGS RGYAS,
DE'I THUGS KAR SHES RAB 'KHOR LO RTZIBS DGU PA, AOm AA RA PA TZA
N'A YA TE NA MA: YI GE 'BRU RE RE DGOD DO, ,MU KHYUD GONG MA DANG
MTHUN NO, ,LTE BA'I ZLA BA'I GDAN LA YI GE AA

LAS BSKYED PA'I 'JAM DPAL AA RA PA TZA NA ZHES BYA BA, SKU MDOG
DKAR PO G-YON PAS GLEGS BAM BSNAMS NAS THUGS KAR BZHAG PA, G-YAS
PA RAL GRI 'PHYAR BA, DE'I THUGS KAR ZLA BA'I DKYIL 'KHOR LA YI
GE AA BSGOMS NAS, DE LAS RDO RJE SEMS DPA' SPRO BAR BYA, SEMS CAN

GYI NYON MONGS PA THAMS CAD ZHI BAR BYAS TE, SLAR 'DUS PAS THUGS
KA'I AA LA THIM PAR BYAS NAS RDO RJE DBYINGS KYI DKYIL 'KHOR GYI
TSIGS BCAD BRJOD PA YIN TE, RDO RJE SEMS DPA' DANG RNAM PAR SNANG
MDZAD CHEN PO DBYER MED PA'I PHYIR RO, ,'DI NI SPYI'I RNAL 'BYOR
YIN PAS 'DI LTAR BRJOD

PAR BYA'O, ,RIGS DRUG LHA RANG GI YI DAM BYED PA'I TSE BSGOMS NAS
BRJOD PAR BYA'O, ,MTSAN YANG DAG PAR BRJOD PA'I BKLAG PA'I BSGOM
KHOG ,SLOB DPON DPAL LDAN BYANG CHUB MCHOG GIS MDZAD PA RDZOGS
SO,, 