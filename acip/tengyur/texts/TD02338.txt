@302B #, ,RGYA
GAR SKAD DU, KARnA TANTRA BADZRA PA DA N'A MA, BOD SKAD DU, SNYAN
BRGYUD RDO RJE'I TSIG RKANG ZHES BYA BA, BCOM LDAN 'DAS DPAL RDO
RJE 'CHANG LA PHYAG 'TSAL LO, ,AE MA HO, ,SANGS RGYAS

KUN GYI YANG DAG GSANG BA'I MCHOG ,YE SHES RGYAL PO THIG LE MCHOG
GI LAM, ,TSIG TU BRJOD PA KUN DANG BRAL BA'I DON, ,THEG CHEN SKYE
MED RANG SGRA 'DI SKAD THOS, ,RDO RJE 'CHANG NGAS SKAL LDAN DON
DU BSHAD, ,GUS BTUD NAS NI YE SHES MKHA' 'GRO NYON, ,BSLAB

@303A *, ,GSUM RGYAN LDAN NYAMS MYONG BLA MA'I MCHOG ,DAD BRTZON
SHES RAB SNYING RJE SLOB MA'O, ,NYES DMIGS DRAN PAS TSE 'DI'I BYA
BA BTANG, ,THOG MAR 'KHOR LO SDOM PA LA BRTEN NAS, ,DRUG CU RTZA
GNYIS DKYIL 'KHOR DBANG BZHI BSKUR, ,LHA MO

BCO LNGA DBANG BZHI BRDA YIS MTSON, ,SMIN PAR BYAS NAS THABS SHES
ZUNG DU SBREL, ,RGYAL PO BLON SOGS RNAL 'BYOR BDUN LA 'BAD, ,BSRE
BA RO SNYOMS DAM TSIG GSUM LA SBYAR, ,GTUM MO BDE DROD RANG 'BAR
LAM GYI GZHUNG, ,LUS GNAD BDUN LDAN LHA SKU'I

STONG RA GNAD, ,DH'U T'I LA LA RAS 'KHOR LO BZHI, ,AA HAm 'BAR
'DZAG SROG RTZOL THUR SEL GCUD, ,RDO RJE BZLAS PA RTZA BA'I RLUNG
LNGA BSGOM, ,ZIN DANG BRTAN PA SHES RAB SNYOMS PAR 'JUG ,DGA'
BZHI GOMS PAS RTZA RLUNG THIG LE 'DRES, ,DH'U T'IR RLUNG SEMS
TSUD PAS

MI RTOG PA, ,NYON MONGS RANG ZHI BDE GSAL RGYUN MI 'CHAD, ,NGO BO
MTHONG NAS CHOS SKU'I NGANG DU GNAS, ,BOGS 'DON SGYU LUS CHOS
BRGYAD RANG GROL LA, ,'KHOR 'DAS THAMS CAD SGYU MAR SHES BYAS TE,
,SGYU MA'ANG 'JA' TSON CHU ZLA LTA BU'O, ,DA LTAR SNANG BA DNGOS
PO'I CHOS RNAMS

NI; ,BDEN CING RTAG NA 'GYUR BAR GA LA RIGS, ,'KHRUL GZUGS YIN
PHYIR DON LA GRUB PA MED, ,GZUGS RNAMS SNANG STONG SGRA RNAMS
BRAG CAR LTOS, ,GNYIS 'DZIN ZHIG PAS CHAGS SDANG KUN DANG BRAL,
,DE LTAR SHES PAS SNA TSOGS ZHEN MED SPYOD, ,'JA' LUS CHOS

SKU THOB PAR 'GYUR RO KYE, ,MTSAN DUS RMI LAM 'KHRUL PA RANG
SANGS LA, ,SGO GSUM 'BAD PA DRAN PA'I LCAGS KYUS GZUNG, ,'DZIN
SBYANGS SPEL BSGYUR SPRUL CING GEGS RNAMS SEL, ,NYI ZLA ZHON DANG
ZHING KHAMS MTHA' DAG BGROD, ,BZANG NGAN SGYU MA CIR SNANG RANG
GROL LTOS, ,

MTHAR PHYIN SA BCU NON NAS DON CHEN THOB, ,KHYAD PAR 'OD GSAL MA
RIG MUN BRAL LA, ,LUS GNAD THABS LDAN TING 'DZIN BZHI LA SBYOR,
,THIG LE GUS LDAN DUG GSUM 'DZIN MED LTOS, ,GNYID DANG RMI LAM
RNAM RTOG BAR NAS BZUNG, ,RIM PA BZHI DANG NYIN MTSAN

@303B BSRE ZHING GOMS, ,GSAL STONG 'DZIN BRAL LHAN SKYES YE SHES
DE, ,BRJOD DU MED PA 'OD GSAL RGYUN MI 'CHAD, ,MA RTOGS SBYANG
ZHING PHYAG RGYA CHEN POR BLTA, ,'PHO BA GSER 'GYUR MA BSGOMS
SANGS RGYAS NI, ,'CHI LTAS SHAR TSE DGA' ZHING ZHEN PA BTANG,
,SGO DGU BKAG

LA RDZAS DANG SMON LAM RGYAN, ,H'Um DANG RLUNG SEMS DBYER MED
DH'U T'IR DRANG, ,KshA YIG GSAL LA TSANGS PA'I LAM NAS 'PHANG,
,CHOS SKU BLA MA RGYAL BA'I ZHING DU 'PHO, ,LHAG PAR GRONG 'JUG
SPRUL LPAGS 'DOR LEN NI, ,RLUNG SEMS DBANG THOB BSKYED RDZOGS
BRTAN PA YIS, ,SKYON

MED RO LA RNAM SHES YIG 'BRU 'PHANG, ,DUS YUL RDZAS DANG GNAD
SHES MNGON DU GYUR, ,THE TSOM BRAL BA'I SKYES BU GZHAN DON SPYOD,
,MKHA' 'GRO'I GSANG BA BDE BA CHEN PO NI, ,BCU DRUG NYER LNGA'I
BAR GYI RIG MA NI, ,PADMA RI DAGS DUNG CAN LA SOGS PA, ,PHYAG
RGYA MTSAN

LDAN RDO RJE RNAL 'BYOR MA, ,SKAL LDAN SKYES BU HE RU KA LTA BU,
,GNYIS MED 'KHRIL SBYOR ZAG BCAS ZAG MED ROL, ,THIG LE DBAB BZUNG
BZLOG DGRAM GNAS SU SPEL, ,BYA RGOD GCUD LA SANG GE GLANG CHEN
DANG, ,RMA BYA STAG MO RUS SBAL LA SOGS BYA, ,DGA' BA BZHI

GSUM BCU GNYIS DON LA BLTA, ,LHAN SKYES YE SHES RANG BZHIN DBYER
MED STON, ,SNANG SRID THAMS CAD ZAG MED BDE BAR 'CHAR, ,GSANG
DBANG PHYAG RGYA BDUD RTZI RIL BU'I PHYIR, ,THIG LE BCU DRUG
PHYED PHYED BZHI CHA SBYIN, ,BZHI GSUM 'KHOR LO DAG LA DGRAM PAR
BYA, ,BAG

MED 'DOD SRED GZHAN DBANG CHANG GIS MYOS, ,DON LA NYAMS SHING
SLAR YANG NGAN SONG LTUNG, ,DES NA RDO RJE'I LUS LA GNAD DU
BSNUN, ,TSE 'DIR SANGS RGYAS STER BAR THE TSOM MED, ,PHYAG RGYA
CHEN PO YE SHES GSAL BYED NI, ,SGO GSUM G-YO MED SGO LNGA HA DANG
SA GZHAG ,BLTAS

PAS MTHONG MED SEMS KYI MTSAN NYID LTOS, ,DMIGS SU MED PAS MA
BCOS RANG SOR GZHAG ,GZHAN DU MA TSOL NGO BO RTOGS PAR GYIS,
,GZHI NAS MA BCOS YE NAS LHUN GRUB LA, ,THA MAL RANG LUGS CHEN
POR BZHAG PA NA, ,'PHO 'GYUR MED PA NAM MKHA'I KLONG YANGS SU

@304A *, ,SKYE SHI MED PA CHOS SKU'I LUS MTHONG 'GYUR, ,PHYI ROL
YUL SEMS CHOS RNAMS JI SNYED PA, ,RANG SEMS YIN PHYIR GZHAN NA
GRUB PA MED, ,'KHRUL RTOG GNYIS 'DZIN SNA TSOGS GANG SHAR RNAMS,
,CIR SNANG GZHI MED RANG BYUNG RANG BRLAG LTAS, ,SEMS

NYID SKYE MED STONG PA CHES KYI SKU, ,'GAG MED GSAL DANGS GANG
SHAR SPRUL PA'I SKU, ,GNAS MED BDE CHEN ZUNG 'JUG LONGS SPYOD
RDZOGS, ,PHYAG NI GNYIS MED YE SHES NGO YIS ZIN, ,RGYA NI 'KHOR
BA'I MDUD PA DRAL BAS BDE, ,CHEN PO ZUNG 'JUG SGRON ME BLTAMS PA
LAS,

GZHAN GYIS MA YIN RANG GROL CHOS SKU'O, ,SGRIB GNYIS RANG DAG
GZUNG 'DZIN MTHA' DANG BRAL, ,'DU SHES BLO DANG 'KHOR 'DAS CHOS
RNAMS ZANG, ,MKHYEN TSAD YON TAN JI SNYED RANG LA RDZOGS, ,BSAM
BRJOD BLO 'DAS SANGS RGYAS RANG 'KHRUNGS YIN, ,BAR DO NGO SPROD
YANG DAG ZAB DON

BSTAN, ,SKYE SHI RMI LAM SRID PA'I BAR DO GCOD, ,BLTAR MED BLTAS
PAS MTHONG MED MTHONG BA'I MCHOG ,RANG RIG GSAL STONG MI RTOG
SGRIB GA YOGS BRAL, ,BDE CHEN CHOS DBYINGS YE SHES RNAM PAR DAG
,RANG BZHIN DBYER MED SKU GSUM RANG SHAR LTOS, ,MA RTOGS LUS

LDAN BAR DO RNAM GSUM LA, ,BSKYED RIM SGYU LUS 'OD GSAL CHOS SKU
'DRE, ,SA CHU ME RLUNG 'BYUNG BA RIM GYIS THIM, ,BRGYAD CU 'GAGS
NAS SNANG BA GSUM 'DAS TE, ,DKAR DMAR SEMS GSUM CHU SKYES NANG DU
'DZOM, ,'OD GSAL NGOS 'DZIN MA BU DBYER MED 'DRE, ,CHOS

SKU SANGS RGYAS DBANG PO YANG RAB BO, ,DE MA ZIN NA RLUNG GSUM
RKYEN GYIS 'CHING, ,'BRING PO CHU LA NYA LTAR LONGS SKUR 'GYUR,
,RTZAL LNGA ZER LNGA DUG GSUM LAS KYI DBANG, ,CHAGS SDANG GNYIS
KYIS MNGAL DU 'JUG 'GYUR BAS, ,BSRE BA LNGA LDAN LAM KHYER PHYAG
RGYA BZHI, ,

SNGAR SBYANGS LDAN PAS BAR DO RANG GROL 'GYUR, ,THA MAS CHAGS
SDANG GROL NAS SPRUL SKU THOB, ,GDAMS PA SPYI LA GEGS BSAL BDUD
DNGOS BZUNG, ,RTZA BA DRUG LA YAN LAG SO DGU YI, ,RDO RJE LUS KYI
'KHRUL 'KHOR GNAD DU BSNUN, ,BYA SPYOD THAMS CAD TSOGS SU

@304B BSGYUR BAR BYA, ,GO RIMS MA NOR NYAMS SU BLANGS GYUR NA,
,SKAD CIG BZHI LA DGA' BA GSUM STON TE, ,DANGS MA YAS BYON 'GYU
BA MAS BRTEN PA, ,RTZA MDUD RIM PAS GROL NAS DH'U T'IR 'GYUR,
,NYI KHRI CHIG STONG DRUG BRGYA RTZA BA LNGA, ,RLUNG DANG NYON
MONGS

'GAGS NAS YE SHES 'GYUR, ,GNAS DANG NYE GNAS NYI SHU BZHI LA
SOGS, ,P'ULLI MA RU YAR CHAD GANG BAR 'GYUR, ,SPRUL SKU LONGS
SPYOD RDZOGS PA'I ZHAL STON CING, ,MNGON SHES YON TAN BRGYA DANG
THER 'BUM THOB, ,DUS 'DIR SA LAM RIM PA SGONG BYED

DE, ,RDO RJE 'DZIN PA'I GO 'PHANG THOB PAR 'GYUR, ,BCU GSUM BAR
DU TSIG RGYUD RGYA YIS GDAB, ,MDO RGYUD KUN GYI SNYING PO 'DI YIN
PAS, ,SKAL LDAN GROL PHYIR GSANG BA'I NGES DON MDZOD, ,CES YE
SHES MKHA' 'GRO MAL GDAMS PA, SNYAN BRGYUD

RDO RJE'I TSIG RKANG RDZOGS SO,, ,,MKHAS PA N'A RO PAn CHEN GYI
ZHAL SNGA DANG, LO TZ'A BA MAR PA CHOS KYI BLO GROS KYIS PUshPA
HA RI'I GNAS CHEN DU BSGYUR CING GTAN LA PHAB PA'O,,