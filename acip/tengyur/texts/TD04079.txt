@133B *, ,RGYA GAR SKAD DU,
PRADZNY'A P'A RA MI TA AU PA DE SHA, BOD SKAD DU, SHES RAB KYI
PHA ROL TU PHYIN PA'I MAN NGAG ,DKON MCHOG GSUM PA PHYAG 'TSAL
LO, ,BYANG CHUB SEMS DPA' 'JIG RTEN DBANG PHYUG LA PHYAG 'TSAL
LO, ,STOBS BCUR LDAN PA GANG GI ZHABS KYI RDUL, ,LHA RNAMS COD
PAN GYIS NI

@134A *, ,BTUNG GYUR LA, ,THAR SGOR MCHOD YON ME TOG RDUL LTA
BUR, ,SHES LDAN RNAMS KYIS MGOS BRGYAN RGYAL GYUR CIG ,GSER BZANG
SBYANGS PA DANG NI MTSUNGS PA YI, ,'OD 'PHRO'I DKYIL 'KHOR GYI NI
MTSAN GYUR LA, ,THUGS NI YON TAN SNA TSOGS KYIS BRGYAN PA, ,RNAM
DAG GSUNGS LDAN SANGS RGYAS PHYAG 'TSAL

LO; PHA ROL RGOL BA'I THAR PA SRID PHYOGS GCIG ,NYAN THOS THAR PA
SRID ZAD ZAD MI 'GYUR, ,SRID DANG MYA NGAN 'DAS LAS G-YUNG DRUNG
LA, ,MNGA' BRNYES MTHAR THUG GO 'PHANG THUB CHEN GYI, ,KHAR BA'I
SNOD BZHIN SRID PA MA DAG DANG, ,DMAN PAR GYUR KYANG SHEL LTAR
DAG ZHI DANG, ,'OD DANG NYI 'OD KHYAD 'PHAGS YON TAN GYIS, ,BLA
GYUR BYANG CHUB ZHI

DANG DE BZHIN NO, YON TAN RGYA MTSO SKYON BSAL SRID GCOD CING,
,RTAG TU 'JIG RTEN PHAN PA GCIG PU'I RGYU, ,BLA MED BYANG CHUB
DON DU DPA' BO RNAMS, ,DMAN PA'I GO 'PHANG DOR NAS DON DU GNYER,
,PHA ROL PHYIN PA'I TSUL LA YUN RING DKA' BAS 'BRAS BUR SMIN,
,SNGAGS TSUL DKA' BA MED PAR MYUR DU BYANG CHUB REG PAR 'GYUR,
,'DI NI BRTZON

'GRUS 'BAR BA'I STOBS LDAN LAM NI DANG PO STE, ,DAD PAS RNAM PAR
'PHEL BA'I BLO CAN RNAMS LA CIG SHOS YIN, ,BYANG CHUB PHYIR NI
SHIN TU DKA' BAS YUN RINGS SPYOD BYED PA, ,THUB PA RNAMS KYI SRAS
PO DE NI DPA' BO YIN SNYAM BYED, ,GO 'PHANG DE NYID MYUR DU BDE
BA STER BAR BYED PA'I SNGAGS, ,BDE GSHEGS RIN CHEN DE NI SUS RIG
DE NI

SKAL BZANG PO, ,GANG GIS BCOM LDAN PHA ROL PHYIN MCHOG MA, ,NYIN
RE BZHIN DU BSGOMS PAR GYUR PA YIS, ,DE YI LAG NA PHA ROL PHYIN
PA LNGA, ,GNAS SHING SNGAGS KYANG RAB TU 'GRUB PAR BYED, ,'DI NI
DKON MCHOG GSUM LA GCIG TU SKYABS SU SONG BA, DAD PA DANG BRTZE
BAR LDAN PAR BYANG CHUB TU SEMS BSKYED PA BYANG CHUB SEMS DPA'I

SDOM PA BLANGS PAS, TSOGS BSAGS PA'I PHYIR DANG, BSAGS PA YONGS
SU THOB PAR BYA BA'I PHYIR, ,BCOM LDAN 'DAS MA SHES RAB KYI PHA
ROL TU PHYIN MA THOS PA LAS BYUNG BA DANG, BSAMS PA LAS BYUNG
BA'I SHES RAB BSKYED DE, BSGOM PAR BYA'O, ,DE LA BYANG CHUB SEMS
DPA'I SDE SNOD DANG, SHES RAB KYI PHA ROL TU PHYIN PA LA SOGS
PA'I

MDO SDE GZHAN NAM, MDO SDE DU MA'I PHYOGS 'GA' LAS BTUS TE BSDUS
PA 'DI LA YANG RUNG STE, DE DAG NYID LEGS PAR MNYAN PA DANG, BDAG
NYID KYIS KYANG LEGS PAR CUNG ZAD TSIG DANG DON BRTAGS TE, SGRA
DANG DON GYI 'BREL PA'I SGRUB PAS YANG DAG PAR NGES PA DANG 'DZIN
PA NI THOS PA LAS BYUNG BA'I SHES RAB BO, ,GCIG TU DBEN PAR

@134B GNAS NAS, DON DE NYID YANG DAG PA NYID KYI RIGS PAS RNAM
PAR DPYAD LA, ,RIGS PA'I SGRUB PA NGES DON DE BDEN PA NYID DANG,
YANG DAG PA NYID DU DE KHO NA LTAR YIN GYI GZHAN DU MA YIN NO
ZHES GCIG TU NGES PA NI, ,BSAMS PA LAS BYUNG BA'I SHES RAB BO,
,'DIR MDOR BSDUS NA DE KHO NA NYID RNAM PA GNYIS SU CHOS RNAMS
SHES PAR BYA STE, 'DI DAG NI

'DI RNYED DO ZHES JI SNYED YOD PAR GYUR PA DANG, 'DI DAG NI 'DI
LTA BU KHO NA'O ZHES JI LTA BU BZHIN DU GYUR PA'O, ,DE GNYIS RIM
PA JI LTA BA BZHIN DU BRJOD PAR BYA STE, BCOM LDAN 'DAS KYIS BRAM
ZE THAMS CAD THAMS CAD CES BYA BA NI, PHUNG PO LNGA DANG, SKYE
MCHED BCU GNYIS DANG, KHAMS BCVA BRGYAD PO JI SNYED PO 'DI DAG GO
ZHES GSUNGS TE, DE LA

GZUGS DANG, SGRA DANG, DRI DANG, RO DANG, REG BYA DANG, CHOS DE
YUL GYI KHAMS DRUG PO 'DI DAG NI GZUGS KYI KHAMS NAS CHOS KYI
KHAMS KYI BAR DAG YIN NO, ,MIG DANG, RNA BA DANG, SNA DANG, LCE
DANG, LUS DANG, YID DE DBANG PO'I KHAMS DRUG NI MIG GI KHAMS NAS
YID KYI KHAMS KYI BAR DAG YIN NO, ,DBANG PO RNAMS DANG 'BREL BA'I
RNAM PAR

SHES PA'I KHAMS DRUG NI MIG GI RNAM PAR SHES PA'I KHAMS NAS, YID
KYI RNAM PAR SHES PA'I KHAMS KYI BAR DAG YIN TE DE LTAR KHAMS
BCVA BRGYAD LAS, DANG PO KHAMS BCU GCIG NI GZUGS KYI SKYE MCHED
NAS LUS KYI SKYE MCHED KYI BAR DU BCU GCIG GO, ,YID KYI KHAMS NAS
KYI YID KYI RNAM PAR SHES PA'I KHAMS KYI BAR KHAMS LHAG MA BDUN
NI YID KYI

SKYE MCHED DE, DE LTAR SKYE MCHED BCU GNYIS LAS YID KYI SKYE
MCHED NI RNAM PAR SHES PA'I PHUNG PO'O, ,YUL LNGA DANG, DBANG PO
LNGA DANG, CHOS KYI SKYE MCHED DU GTOGS PA'I GZUGS NI GZUGS KYI
PHUNG PO'O, ,CHOS KYI SKYE MCHED LAS SEMS LAS BYUNG BA GNYIS NI
TSOR BA'I PHUNG PO'O, ,'DU SHES KYI PHUNG PO'O, ,SEMS LAS BYUNG
BA LHAG MA RNAMS DANG, SEMS DANG

MTSUNGS PAR MI LDAN PA'I 'DU BYED RNAMS NI 'DU BYED KYI PHUNG
PO'O, ,'DUS MA BYAS DAG NI PHUNG POS BSDUS PA MA YIN TE, DE DAG
LA PHUNG PO'I DON MED PA'I PHYIR RO, ,DE DAG NI KHAMS BCVA BRGYAD
DANG, SKYE MCHED BCU GNYIS DANG, PHUNG PO LNGA ZHES BYA STE JI
SNYED YOD PAR GYUR PA'I THOS PA LAS BYUNG BA'I SHES RAB BO, ,NYES
PA THAMS CAD BAG CHAGS DANG BCAS PAR

SPANGS PA DANG, YON TAN THAMS CAD MCHOG TU PHUL DU BYUNG BA DANG,
RTAG TU DON RNAMS THAMS CAD KYI THAMS CAD DU YANG DAG PAR GZIGS
PA DANG, RTZOM PA THAMS CAD GZHAN GYI DON YIN PAS SANGS RGYAS
BCOM LDAN 'DAS NI TSAD MA DAM PAR GYUR PA'O, ,DE BAS NA GANG DE
BZHIN GSHEGS PAS JI LTA BA BZHIN DU GSUNGS PA DE NI, ,DE BZHIN
YIN GYI GZHAN DU MA

@135A *, ,YIN TE, TSAD MA'I DE KHO NA NYID RIG PAR GYUR PA'I SLOB
DPON RNAMS KYIS PHA ROL GYI GZHUNG LUGS BKAG PA'I PHYIR DE DAG
GZHAN KHO NA'O, ,GZHAN YANG PHA ROL PO RNAMS NI DNGOS PO RNAMS
SKAD CIG PA MA YIN PAR 'DOD DO, ,DE'I PHYIR DE DAG NI YOD PA MA
YIN TE, 'DI LTAR GANG BYA BA BYED NUS PA DE DAG NI YOD PA MA YIN

GYI; RTA'I RVA DANG KHYAD PAR MED PAR CI YANG MI BYED PA DAG NI
MA YIN NO, ,NUS PA NI BYED BZHIN PA'I NUS PA CAN GYI RANG BZHIN
YIN LA, SKAD CIG PA MA YIN PA RNAMS NI, SNGON GYI RANG BZHIN GANG
YIN PA PHYIS KYANG DE BZHIN TE, DES 'GAL LA BYA BA BYED NUS PAR
GYUR NA, SNGON NAS PA BZHIN DU PHYIS

KYANG NUS PAR GYUR LA, DE NA DES 'BRAS BU DE YANG SNGAR BYAS PA
BZHIN DU PHYIS KYANG BYED PAR GYUR NA, BYAS PA YANG BYA BAR MI
'OS PA'I PHYIR DE YANG RIGS PA MA YIN NO, ,DE BAS NAS SKAD CIG PA
MA YIN PA'I RANG BZHIN NI NUS PA MED PA NYID YIN LA, GANG NUS PA
MED PA DE NI BONG BU'I RVA LTAR YOD PA MA

YIN PA'I PHYIR, PHA ROL POS KHAS BLANGS PA'I DNGOS PO SKAD CIG PA
MA YIN PA RNAMS NI YOD PA MA YIN NO, ,GANG YANG KHA CIG GIS BLO
DANG, ME LCE LA SOGS PA SKAD CIG MAR 'DOD MOD KYI DE LTA NA YANG
DE DAG SKAD CIG PA YIN PA DANG 'BREL BAR 'DOD LA, SKAD CIG PA MA
YIN PA YANG BSAL BAS

'DI YANG BSAL TO, ,CI STE PHA ROL PO YANG THAMS CAD SKAD CIG MAR
'DOD DO ZHE NA, BSTAN BCOS BYED PAS DE DAG KHAS MA BLANGS LA,
BSTAN BCOS BYED PA'I 'DOD PA GANG YIN PA DE 'DIR DPYAD PAR BYA BA
YIN GYI, SKYES BU'I RANG DGA'I 'DOD PA TZAM NI MA YIN TE, DE
RNAMS LA MTHA' MED

PA'I PHYIR DANG, DE RNAMS LA THAMS CAD MTHONG BA NYID KYANG SHIN
TU MI SRID PA'I PHYIR RO, ,DE BAS NA THAMS CAD CES BYA BA NI 'DI
LTA STE, PHUNG PO LNGA DANG, SKYE MCHED BCU GNYIS DANG, KHAMS
BCVA BRGYAD PO 'DI DAG NYID KHO NA TZAM STE, JI SNYED YOD PAR
GYUR PA'I BSAMS PA LAS BYUNG BA'I SHES

RAB PO, ,THEG PA CHEN PO 'DI LA MANG DU BRJOD PA YOD MOD KYI,
,BDAG GIS MDO SDE DU MA DAG LAS, KHA CIG LA NI DON DANG TSIG
DANG, KHA CIG LA NI DON KHO NA BLANGS TE, MDOR BSDUS NAS PHYOGS
'GA' ZHIG BRJOD PAR BYA'O, ,'DIR BCOM LDAN 'DAS KYIS GDUL BYA
RNAMS RNAM PAR

@135B NYAMS PAR MI 'GYUR BAR BYA BA'I PHYIR RTON PA RNAM PA BZHI
GSUNGS PA NI 'DI LTA STE, CHOS LA RTON PAR BYA'I GANG ZAG LA RTON
PAR MI BYA'O, ,DON LA RTON PAR BYA'I TSIG 'BRU LA RTON PAR MI
BYA'O, ,NGES PA'I DON GYI MDO SDE LA RTON PAR BYA'I, DRANG PA'I
DON GYI MDO SDE LA RTON PAR MI BYA'O,,

YE SHES LA RTON PAR BYA'I, ,RNAM PAR SHES PA LA RTON PAR MI
BYA'O, ,'DI RNAMS KYI BSHAD PA MDO SDE RGYAN LA SOGS PA LAS 'DI
LTAR, STON PAR GSUNGS PA'I CHOS TSAD MA YIN GYI, SUN 'BYIN PA'I
SKYE BO RNAMS KYI NI MA YIN NO, ,DGONGS PA CAN GYI DON TSAD MA
YIN GYI, MNGON

PAR 'DOD PA MA YIN PA SGRA JI BZHIN PA'I YI GE'I DON NI MA YIN
NO, ,DE BZHIN GSHEGS PA DANG, DE BZHIN GSHEGS PAS TSAD MAR SNANG
BA'I BYANG CHUB SEMS DPA' LA SOGS PAS NGES PAR MDZAD PA'I DON
TSAD MA YIN GYI GZHAN GYIS LOG PAR BSAMS PA NI MA YIN NO, ,YE
SHES

TSAD MA YIN GYI, RNAM PAR SHES PA NI MA YIN NO ZHES GSUNGS SO,
,DE LA YE SHES NI 'JIG RTEN LAS 'DAS PA'I SHES RAB STE, RNAM PAR
MI RTOG PA'O, ,RNAM PAR SHES PA NI 'JIG RTEN PA'I THOS PA LA SOGS
PA'I SHES RAB STE, RTOG PA DANG BCAS PA'I SHES RAB BO, ,DE LA
RTON

PA DANG POS NI, CHOS DANG DON DAG LA LHAG PAR MOS PA LAS NYAMS
PAR MI 'GYUR RO, ,GNYIS PAS NI DGONGS PA CAN GYI DON LA RANG GI
RIGS PAS RNAM PAR DPYAD PA LAS SO, ,GSUM PAS NI PHYIN CI MA LOG
PA'I DON DE GZHAN LAS MNYAN PA LAS SO, ,BZHI PAS NI 'JIG RTEN

LAS 'DAS PA'I YE SHES LAS SO, ,RTON PA GSUM PA'I NGES PA'I DON NI
BSHAD PA NGES PAR BYAS PA'O, DRANG BA'I DON NI BSHAD PAR BYA BA
STE, MDO GANG DAG GI DON DGONGS PA JI LTA BA BZHIN DU GZUNG BAR
BYA'O, ,SGRA JI BZHIN PAR NI MA YIN TE, 'DI'I DON GZHAN DU DRANG
BAR BYA BA YIN

PAS DRANG BA'I DON TO, ,GANG GIS DRANG BAR BYA ZHE NA, RIGS PA
DANG NGES PA'I DON DU BSHAD PA'I MDO RNAMS KYI STE, DPER NA DON
RNAM PAR NGES PA'I MDO LAS PHYI ROL GYI DON YOD PAR GSUNGS PA
DANG, DAM PA'I CHOS PADMA DKAR PO'I MDO LAS THEG PA GCIG TU
GSUNGS PA LTA BU STE, ,GANG GI

@136A *, ,PHYIR MDO SDE GZHAN DAG TU DE DRANGS NAS, GZHAN DU NGES
PAR MDZAD PA'I PHYIR RO, ,NYAN THOS KYI THEG PA'I CHOS GANG YIN
PA NYID DE BZHIN NYID DU RO GCIG PA'I PHYIR THEG PA CHEN PO'I
YANG YIN TE, DE BAS NA THEG PA NI GCIG NYID DO ZHES DGONGS PA
NGES PAR 'GREL

PA LAS GSUNGS PA'I PHYIR RO, ,MDO GZHAN DAG LAS KYANG, LAM GYI
THEG PA LA LA NI BDAG MED PAR MTSUNGS PA YIN LA, 'BRAS BU'I THEG
PA LAS RNAM PAR GROL BA MTSUNGS PA DE BAS NA, THEG PA NI GCIG
NYID DO ZHES BYA BA LA SOGS PA GSUNGS SO, ,GANG YANG DER NYAN
THOS

RNAMS LUNG BSTAN PA YOD MOD KYI, DE YANG GANG GI PHYIR BYANG CHUB
TU GYUR PA'I NYAN THOS RNAMS DRANG BA LAS DGONGS PA YIN GYI,
GZHAN DU NA ZHI BA PHYOGS GCIG PA NI MA YIN NO ZHES MDO GZHAN DAG
LAS GSUNGS PA'I PHYIR RO, ,NGES PA'I DON GYI MDO SDE RNAMS LAS
SEMS CAN

RNAMS KYI BSAM PA DANG, BAG LA NYAL BA DANG, LHAG PAR MOS PA
DANG, DBANG PO SNA TSOGS LAS RIGS SNA TSOGS GSUNGS PAR SNANG STE,
DE DAG RIGS JI LTA BA BZHIN DU THEG PA GSUM LA BSLABS PAS, BYANG
CHUB RNAM PA GSUM LA REG PAR 'GYUR LA, RIGS MED PA RNAMS

KYANG DGE BA DANG MI DGE BA RNAMS LA SPYAD PAS 'KHOR BA NA 'KHYAM
STE, LCAGS DANG ZANGS DANG, DE LA SOGS PA'I RIGS DANG, RIGS MA
YIN PA'I RDO DAG BZHU BA LAS, LCAGS DANG, ZANGS DANG, DNGUL DANG,
GSER DANG, TSA TSA 'BA' ZHIG TU 'GYUR BA BZHIN NO, ,MTHU

DANG LDAN PA'I SANGS RGYAS THAMS CAD 'DUS PAR GYUR KYANG, ZHI BA
PHYOGS GCIG PA'I NYAN THOS RNAMS BLA NA MED PA YANG DAG PAR
RDZOGS PA'I BYANG CHUB TU MNGON PAR 'TSANG RGYA BAR BYA BA'AM,
RIGS MED PA'I SEMS CAN RNAMS MYA NGAN LAS BZLA BAR MI SPYOD DO
ZHES GSUNGS SO, ,MDO GANG

DAG GI DON SGRA JI BZHIN PA DE NI NGES PA'I DON KHO NA'O, ,DON DE
LA NI DON GNYIS PA MA YIN TE, 'DI'I DON NGES PA KHO NA'O ZHES BYA
BA NAS NGES PA'I DON TO, ,GANG GIS DON NGES SHE NA, MDO DE NYID
DANG DE LAS GZHAN PA DANG, GNYIS KAS KYANG NGO, ,GANG DAG DE NYID
KYIS YIN ZHE NA, 'PHAGS

@136B PA DGONGS PA NGES PAR 'GREL PA DANG, 'PHAGS PA LANG KAR
GSHEGS PA LA SOGS PA'O, ,GANG DAG DE LAS GZHAN PAS YIN ZHE NA,
'PHAGS PA BRGYAD STONG PA LA SOGS PA'O, ,GANG DAG GNYIS KAS YIN
ZHE NA, 'PHAGS PA NYI KHRI LNGA STONG PA LA SOGS PA STE, DE'I

CHOS KYI SKU'I LE'U LAS, GANG GI PHYIR PHYIN CI MA LOG PA LA DGOD
PA'I PHRIN LAS, SGRA JI BZHIN PA'I DON LA MNGON PAR ZHEN NA PA'I
MTSAN NYID KYI PHYIN CI LOG YONGS SU SPANGS PA'I MTSAN NYID KYI
DRANG BA'I DON GYI BSHAD PA YOD PA'I PHYIR RO, ,GANG YANG DE
BZHIN GSHEGS PA DANG, DES TSAD

MAR GNANG BA'I BYANG CHUB SEMS DPA' LA SOGS PA'I BYANG CHUB SEMS
DPA' RNAMS KYIS NGES PAR MDZAD PA'I DON NI DE LAS GZHAN PA'I DON
DU DRANG BAR MI BYA STE, BCOM LDAN 'DAS NYID TSAD MA'I DAM PAR
GYUR PA DANG, THUG PA MED PAR THAL BAR 'GYUR BA'I YANG PHYIR RO,
,DRANG BA'I DON NI DE BZHIN GSHEGS PAS

BSTAN PA RNAMS DGONGS PA BZHI DANG, LDEM POR DGONGS PA BZHI BSHAD
DE, DE LA DGONGS PA BZHI NI, MNYAM PA NYID LA DGONGS PA DANG, DUS
GZHAN LA DGONGS PA DANG, DON GZHAN LA DGONGS PA DANG, GANG ZAG GI
BSAM PA LA DGONGS PA RNAMS SO, ,LDEM POR DGONGS PA BZHI NI, GZHUG
PA LA

LDEM POR DGONGS PA DANG, GNYEN PO LA LDEM POR DGONGS PA DANG,
MTSAN NYID LA LDEM POR DGONGS PA DANG, BSGYUR PA LA LDEM POR
DGONGS PA RNAMS SO, ,DE LA BRJOD PAR 'DOD PA'I DON BSHAD PA NI
DGONGS PA'O, ,BSTAN PA'I SGRA'I DGONGS PA BSHAD PA NI LDEM POR
DGONGS PA'O, ,

DE LA MNYAM PA NYID LA DGONGS PA NI, DPER NA NGA NYID DE'I TSE
DE'I DUS NA DE BZHIN GSHEGS PA RNAM PAR GZIGS SU GYUR TO ZHES BYA
BA LTA BU STE, CHOS KYI SKU MNYAM PA NYID LA DGONGS PA'O, ,DUS
GZHAN LA DGONGS PA NI, DPER NA BDE BA CAN DU SMON LAM 'DEBS PAR
BYED PA DE DE RU SKYE BAR

'GYUR RO ZHES BYA BA DANG, DE BZHIN GSHEGS PA ZLA BA'I 'OD DRI MA
MED PA'I MTSAN 'DZIN PA GANG YIN PA DE NGES PAR BLA NA MED PA'I
BYANG CHUB THOB PAR 'GYUR RO ZHES BYA BA LTA BU STE, DUS GZHAN DU
ZHES BYA BAR DGONGS SO, ,DON GZHAN LA DGONGS PA NI DPER NA, GANG
G'A'I KLUNG GI BYE MA SNYED

@137A *, ,KYI SANGS RGYAS RNAMS LA BSNYEN BKUR BYAS NAS, KUN NAS
BYANG CHUB PAR THEG PA CHEN PO RTOGS PAR 'GYUR RO ZHES BYA BA LTA
BU STE, CHOS KYI DBYINGS SO SOR RIG PA'I RTOGS PA SKYE'O ZHES BYA
BAR DGONGS SO, ,GANG ZAG GI BSAM PA LA DGONGS PA NI, DPER NA LA

LAR CHOS 'GA' LA SMAD NAS, GZHAN DAG LA BSNGAGS PA MDZAD PA LTA
BU STE, GCIG GIS CHOG PAR 'DZIN PA RNAMS, ,GZHAN DAG 'DZIN DU
GZHUG PA'I PHYIR, ,DE DAG GI BSAM PA'I NGOR DE BZHIN DU BRJOD PAR
BZHED PA YIN, ,GZHUG PA LA LDEM POR DGONGS PA NI, DPER NA RDZUS
TE BYUNG

BA'I SEMS CAN YOD DO ZHES BYA BA DANG, GZUGS DANG SGRA LA SOGS
PA'I CHOS YOD DO ZHES BYA BA LTA BU STE, GO RIMS BZHIN DU GANG
ZAG DANG CHOS LA BDAG MED PAS 'JIGS PA RNAMS BSTAN PA LA GZHUG
PA'I PHYIR RO, ,GNYEN PO LA LDEM POR DGONGS PA NI, DPER NA TSIGS
SU BCAD PA GNYIS

PA'I GZUNGS LTA BU STE, 'OG NAS BRJOD PAR BYA'O, ,MTSAN NYID LA
LDEM POR DGONGS PA NI DPER NA, GZUGS NAS SANGS RGYAS KYI CHOS KYI
BAR DU MED DO ZHES BYA BA DANG, GZUGS NAS SANGS RGYAS KYI CHOS
KYI BAR DU SGYU MA LTA BU'O ZHES BYA BA DANG, GZUGS NAS SANGS
RGYAS KYI CHOS KYI BAR DU

NAM MKHA' DANG MTSUNGS PA'O ZHES BYA BA LTA BU STE, KUN BRTAGS PA
DANG GZHAN GYI DBANG DANG, YONGS SU GRUB PA'I MTSAN NYID GSUM GYI
NGO BO NYID DE DAG GI GO RIMS BZHIN DU CHOS THAMS CAD YOD PA MA
YIN PA DANG, SGYU MA LTA BU DANG, NAM MKHA' DANG MTSUNGS SO ZHES
RAB TU BSTAN PA'I

PHYIR RO, ,BSGYUR BA LA LDEM POR DGONGS PA NI DPER NA, SNYING PO
MED LA SNYING POR 'DOD, ,PHYIN CI LOG LA RAB TU GNAS, ,NYON MONGS
PA YIS KUN NYON MONGS, ,BYANG CHUB DAM PA RNYED PAR 'GYUR, ,ZHES
BYA BA LTA BU STE, DON ZAB MO'I PHYIR SENG GE RNAM PAR BSGYUR
BA'O, ,DE DAG

RNAM PAR BSGYUR BA YANG 'DI LTAR SNYING PO MED PA NI SEMS RNAM
PAR 'PHRO BA MED PA STE, TING NGE 'DZIN TO, ,SNYING POR 'DOD PA
NI DE LA SNYING PO'I BLO BSKYAD PA'O, ,'JIG RTEN PA'I ZHEN PA LAS
BZLOG PAS NA, PHYIN CI LOG NI MI RTAG PA DANG, SDUG BSNGAL BA
DANG, MI GTZANG BA DANG, BDAG

@137B MED PA RNAMS TE, DE DAG LA RAB TU GNAS PAS SO, ,NYON MONGS
PA NI YUN RING POR DKA' BA RNAMS LA 'BAD PAS NGAL BA STE, DES
SHIN TU GZIR BA'O, ,SHIN TU RGYAS PA STONG PHRAG BRGYA BA'I MDO
TSOGS SU BCAD PA GNYIS PA'I GZUNGS LAS, TSIGS SU BCAD PA GNYIS PA
NI DNGOS GZHI

YIN LA, TSIGS SU BCAD PA GSUM NI PHAN YON YIN TE, SANGS RGYAS
CHOS LA BRNYAS PA DANG, ,SNYOM LAS CUNG ZAD TZAM GYIS MGU, ,'DOD
CHAGS NGA RGYAL LA SPYOD CING, ,'GYOD DANG MA NGES LDOG GYUR PA,
,BAR DU GCOD PA'I NYES PA KUN, ,SEMS CAN RNAMS KYI SGRIB PA STE,,

DE YI GNYEN PO THEG PA MCHOG ,BSHAD DE RNAM PAR SPONG BAR 'GYUR,
,ZHES BYA BA LA RIGS NGES PA'I BYANG CHUB SEMS DPA' DANG, NYAN
THOS RNAMS THEG PA CHEN PO LA KHA PHYIR BLTAS PA NI MA NGES PA
DANG BRAL BA'O, ,DE SPANGS NAS BYANG CHUB SEMS DPA' RNAMS THEG PA
CHEN POS GZUNG BAR BYA

BA'I PHYIR DANG, NYAN THOS RNAMS DRANG BAR BYA BA'I PHYIR THEG PA
MCHOG BSHAD PA STE, THEG PA MCHOG BSTAN PA'O, ,BAR DU GCOD PA 'DI
DAG NYID SANGS RGYAS LA BRNYAS PA LA SOGS PA'I SGRIB PA BRGYAD
DO, ,DE LA SANGS RGYAS LA BRNYAS PA'I SGRIB PA'I GNYEN POR THOS
PA'I MCHOG BSHAD PA NI, DPER

NA NGA NYID DE'I TSE DE'I DUS NA RNAM PAR GZIGS NAS 'OD SRUNGS
KYI BAR DU GYUR TO ZHES BYA BA LTA BU'O, ,CHOS THAMS CAD SGRIB
PA'I GNYEN PO NI GANG G'A'I KLUNG GI BYE MA SNYED KYI ZHES PA LA
SOGS PA SNGA MA BZHIN NO, ,SNYOM LAS KYI SGRIB PA'I GNYEN PO NI,
,GANG BDE BA CAN GYI ZHES BYA BA DANG, ZLA BA'I

'OD DRI MA MED PA ZHES BYA BA LA SOGS PA SNGA MA BZHIN NO, ,CUNG
ZAD TZAM GYIS MGU BA'I SGRIB PA'I GNYEN PO NI GANG DU BCOM LDAN
'DAS KYIS SBYIN PA LA SOGS PA KHA CIG LA NI SMAD LA, GZHAN DAG LA
NI BSNGAGS PA LTA BU'O, ,'DOD CHAGS LA SPYOD PA'I SGRIB PA'I
GNYEN PO NI GANG DU SANGS

RGYAS KYI ZHING GI BKOD PA PHUN SUM TSOGS PA BRJOD PA LTA BU'O,
,NGA RGYAL SPYOD PA'I SGRIB PA'I GNYEN PO NI GANG DU SANGS RGYAS
KHA CIG PHUN SUM TSOGS PAR LHAG PAR BRJOD PA LTA BU'O, ,'GYOD
PA'I SGRIB PA'I GNYEN PO NI GANG DAG BYANG CHUB SEMS DPA' RNAMS
LA GNOD PA BYED PA'I SEMS

@138A *, ,CAN DE DAG MTHO RIS SU NYE BAR 'GRO'I ZHES BYA BA LTA
BU'O, ,MA NGES PA DANG BRAL BA'I SGRIB PA'I GNYEN PO NI NYAN THOS
CHEN PO RNAMS SANGS RGYAS SU LUNG BSTAN PA DANG, THEG PA GCIG KHO
NA ZAD DE GNYIS PA NI MED DO ZHES BSTAN PA DAG GO, ,'DIR SGRIB PA
RNAMS

SPANGS PAR DGONGS PA NI LDEM POR DGONGS PA'O, ,DGONGS PA NGES PAR
'GREL PA LA SOGS PA'I MDO LAS, KUN TU BRTAGS PA DANG GZHAN GYI
DBANG DANG YONGS SU GRUB PA STE, NGO BO NYID GSUM GSUNGS LA, DE
NYID BCOM LDAN 'DAS MA PHYIN CI MA LOG PA LA DGONGS PA LAS, KUN
BRTAGS

PA DANG, RNAM PAR BRTAGS PA DANG, CHOS NYID KYI SGRAS GSUNGS TE,
KUN BRTAGS PA'I GZUGS DANG, RNAM PAR BRTAGS PA'I GZUGS DANG, CHOS
NYID KYI GZUGS DANG ZHES BYA BA NAS, SANGS RGYAS KYI CHOS RNAMS
KYI BAR DU'O ZHES BYA BA'O, ,DE DAG GI MTSAN NYID LA SOGS PA MDO

RNAMS LAS RGYAS PAR NGES PAR BSTAN PA DE RNAMS 'DIR MDOR BSDUS
NAS BRJOD PAR BYA STE, CHOS GANG DAG GI NGO BO NYID MING DANG
'DRIS PA'I YID KYI BRJOD PAS BRTAGS PA DE RNAMS NI MTSAN NYID JI
LTA BA BZHIN DU MED PA'I PHYIR KUN BRTAGS PA'I NGO BO YIN TE, 'DI
LTAR GZUGS DANG, SGRA DANG

MIG DANG RNA BA DANG ZHES BYA BA LA SOGS PA LTA BU'O, ,DE YANG
MDOR BSDUS NA RNAM PA GNYIS TE GZUNG BA DANG 'DZIN PA'O, ,GANG
KUN BRTAGS PA'I NGO BO NYID LA MNGON PAR ZHEN PA'I BAG CHAGS KYI
DBANG GIS GNYIS PO MED PAR GYUR KYANG, ,GNYIS SU SNANG BAR SKYE
LA DE SPANGS NA NI SKYE BAR MI

'GYUR BA'I RNAM PAR SHES PA DE NI RGYU RKYEN LA RAG LAS PA'I
PHYIR CHOS THAMS CAD KYI GZHAN GYI DBANG GI NGO BO NYID DO, ,GANG
YANG GZHAN GYI DBANG DE KUN BRTAGS PA DES DUS THAMS CAD DU STONG
ZHING DBEN PA STE BRAL BAR 'GYUR BA DE NI DUS THAMS CAD DE BZHIN
DU GCIG TU GRUB PAR 'GYUR BAS NA CHOS

THAMS CAD KYI YONGS SU GRUB PA'I NGO BO NYID DO, ,CHOS GANG NAM
YANG GNYIS KYIS MI STONG PA DE NI CUNG ZAD TZAM YANG MED LA,
STONG PA NYID DE NAM YANG 'GYUR BA MED PAS, THAMS CAD NAS THAMS
CAD DU NAM MKHA' LTA BUR RO GCIG PAR 'GYUR BA STE, GANG GI PHYIR
NAM MKHA' NI GZUGS MED

@138B PA'I MTSAN NYID PAS THAMS CAD DU RTAG TU RO GCIG PA YIN NO,
,DE BZHIN DU STONG PA NYID KYANG GNYIS PO MED PA'I MTSAN NYID KYI
RANG BZHIN YIN PAS, ,RTAG TU THAMS CAD DU RO GCIG PA'I NGO BO
NYID DE, ,DE BAS NA YONGS SU GRUB PA'I NGO BO NYID BRJOD DO, ,DE
LA DANG PO NI BYIS PA RNAMS

KYIS DE BZHIN KHO NAR BRTAGS PAS, BTAGS PA'I YOD PA STE, RDZAS SU
YOD PA YANG MA YIN LA, DON DAM PAR YOD PA YANG MA YIN NO, ,GNYIS
PA NI RTEN CING 'BREL PAR 'BYUNG BAS RDZAS SU YOD PA YIN TE,
BRTAGS PAR YOD PA NI MA YIN NO, ,GSUM PA NI RNAM PAR DAG PA'I DON
DU

DMIGS PAS DON DAM PAR YOD PA STE, RNAM PAR DAG PAR BYA BA'I
PHYIR, DE LA DMIGS PA YIN GYI KUN NAS NYON MONGS PAR BYA BA'I
PHYIR NI MA YIN NO, ,GZHAN GYI DBANG GI NGO BO NYID LA YANG YONGS
SU GRUB PA'I RANG BZHIN GYIS DMIGS NAS, ,DON DAM PAR YOD PAR
'GYUR LA KUN BRTAGS PA'I

RANG BZHIN GYIS DMIGS NA NI KUN RDZOB TU YOD PAR 'GYUR TE, KUN
NAS NYON MONGS PA'I DON DU DMIGS PA'I PHYIR RO, ,KUN NAS NYON
MONGS PA'I PHYIR DMIGS PA NI RNAM PAR BYANG BA'I PHYIR MA YIN NO,
,GZHAN GYI DBANG GI NGO BO NYID DE NI YANG DAG PA'I KUN TU RTOG
PAR BRJOD DE 'DI LA YANG DAG

PA MA YIN PAR KUN BRTAGS PA'AM, 'DIS YANG DAG PA MA YIN PAR KUN
RTOG PAR BYED PA STE, BCOM LDAN 'DAS BYAMS PAS, KUN BRTAGS GZHAN
GYI DBANG DANG NI, YONGS SU GRUB PA NYID DAG STE, ,DON PHYIR YANG
DAG MI RTOG PHYIR, ,GNYIS PO MED PA'I PHYIR BSHAD DO, ,ZHES GANG

GSUNGS PA LTA BU'O, ,DE GNYIS YANG KHAMS GSUM PA'I SEMS DANG SEMS
LAS BYUNG BA YIN TE, DE LA DON GYI NGO BO LA DMIGS PA'I SEMS SO,
,KHYAD PAR LA DMIGS PA NI SEMS LAS BYUNG BA STE, YANG DAG MA YIN
KUN RTOG NI, ,SEMS DANG SEMS BYUNG KHAMS GSUM PA, ,DE LA

DON MTHONG RNAM PAR SHES, ,DE YI KHYAD PAR SEMS LAS BYUNG, ,ZHES
GSUNGS SO, ,YANG DE NI RNAM PA GSUM STE KUN GZHI RNAM PAR SHES PA
DANG, NYON MONGS PA CAN GYI YID DANG, 'JUG PA'I RNAM PAR SHES
PA'O, ,DE LA KUN NAS NYON MONGS PA'I CHOS THAMS CAD KYI SA BON

@139A *, ,GYI RTEN DU GYUR PAS KUN GZHI YIN LA RANG GI NGO BO LA
NYE BAR DMIGS PAS RNAM PAR SHES PA'O, ,BDAG TU RMONGS PA DANG,
BDAG TU LTA BA DANG, BDAG LA CHAGS PA DANG, BDAG TU NGA RGYAL BA
STE, NYON MONGS PA BZHI PO DE DAG DANG RTAG TU MTSUNGS PAR LDAN

PAS NYON MONGS PA YIN LA, ,BDAG GO ZHES RTAG TU RLOM PA'I BDAG
NYID YIN PAS YID DO, ,YANG DANG YANG DU 'BYUNG BAS 'JUG PA YIN
LA, YUL LA NYE BAR DMIGS PAS RNAM PAR SHES PA'O, ,DE LA DANG PO
NI LUS DANG, GNAS DANG, LONGS SPYOD DU SNANG BA STE, LUS NI DBANG
PO RNAMS

SO; ;GNAS NI SNOD KYI 'JIG RTEN NO, ,LONGS SPYOD PA NI YUL LNGA
STE, DE'I SNANG BA NI DE'I RNAM PA CAN NO, ,'JUG PA'I RNAM PAR
SHES PA NI RNAM PAR SHES PA'I TSOGS DRUG GO, ,YANG DAG PA MA YIN
PA'I KUN TU RTOG PA NI, ,YANG RNAM PA BZHI STE, DON DU SNANG BA
DANG, SEMS CAN

DU SNANG BA DANG, BDAG TU SNANG BA DANG, RNAM PAR RIG PAR SNANG
BA'I RNAM PAR SHES PA STE BZHI PA'O, ,DE LA LONGS SPYOD DANG GNAS
SU SNANG BA'I KUN GZHI RNAM PAR SHES PA NI DON DU SNANG BA'O,
,GANG LUS SU SNANG BA DE NI SEMS CAN DU SNANG BA'O, ,GANG NYON
MONGS PA CAN GYI YID DE NI

BDAG DU SNANG BA STE, KUN GZHI RNAM PAR SHES PA NYID LA DES BDAG
TU 'DZIN PA'I PHYIR RO, ,'JUG PA'I RNAM PAR SHES PA GANG YIN PA
DE NI RNAM PAR RIG PAR SNANG STE, YUL RNAMS 'DZIN PAR SNANG BA'I
PHYIR RO, ,YANG DAG PA MA YIN PA'I KUN TU RTOG PA RNAM PA GNYIS
DANG, RNAM PA

DRUG TU YANG 'GYUR TE, JI LTAR RNAM PA GNYIS YIN ZHE NA, GZUNG
BA'I MTSAN NYID DANG, 'DZIN PA'I MTSAN NYID DE, GZUNG BA DANG
'DZIN PA'I MTSAN NYID DU SNANG BA'I PHYIR RO, ,JI LTAR RNAM PA
DRUG YIN ZHE NA, DE DAG NYID SO SOR RNAM PA GSUM GSUM DU BYAS PA
STE, LUS DANG GNAS DANG

LONGS SPYOD DU SNANG BA DANG, YID DANG NYE BAR 'DZIN PA DANG,
RNAM PAR RTOG PA RNAMS SO, ,DE LA YID NI NYON MONGS PA CAN GYI
YID DO, ,NYE BAR 'DZIN PA NI 'JUG PAR SHES PA LNGA RNAMS SO,
,RNAM PAR RTOG PA NI YID KYI RNAM PAR SHES PA STE, ,GCIG TU RNAM
PAR RTOG PA'I NGO BO NYID

@139B YIN PA'I PHYIR RO, ,YANG DAG PA MA YIN PA'I KUN DU RTOG PA
NI RNAM PA BRGYAD DU YANG 'GYUR TE, KUN GZHI DANG, NYON MONGS PA
CAN GYI YID DANG, 'JUG PA'I RNAM PAR SHES PA DRUG STE, BRGYAD DO,
,YANG DAG PA MA YIN PA'I KUN TU RTOG PA DE DAG NI, ZAG PA DANG
BCAS PA'I

'DU BYED THAMS CAD DANG, KUN NAS NYON MONGS PA THAMS CAD DANG,
'KHOR BA THAMS CAD KYANG YIN NO, ,YONGS SU GRUB PA'I NGO BO NYID
GANG YIN PA DE NI, YANG DAG PA MA YIN PA'I KUN TU RTOG PA'I STONG
PA NYID KYI NGO BO YIN NO, ,GANG GIS STONG ZHE NA, GNYIS KYIS TE,
GZUNG BA DANG

'DZIN PAR KUN TU RTOG PAS SO, ,STONG PA DE'I MTSAN NYID NI YANG
DAG PA MA YIN PA'I KUN TU RTOG PA GANG YIN PA LA GNYIS SU MED PA
DANG, GNYIS SU BYAR MED PA'I NGO BO YIN PAR DGONGS SO, ,GANG GI
PHYIR STONG PA NYID 'DI NI, ,GNYIS KYI DNGOS PO MED PAS DNGOS PO
MA YIN LA, ,

GNYIS PO MED PA'I NGO BO YIN PA DE'I PHYIR MED PA YANG MA YIN NO,
,'PHAGS PA DGONGS PA NGES PAR 'GREL PA LA SOGS PA LAS, DE NI 'DU
BYED RNAMS LAS GZHAN NAM, GZHAN MA YIN PA MA YIN PAR GSUNGS TE,
'DI LTAR GAL TE DE DAG LAS GZHAN MA YIN PAR GYUR NA, BYIS

PA RNAMS KYI 'DU BYED RNAMS MTHONG BAS NA, STONG PA NYID KYANG
MTHONG BAR 'GYUR LA, DES NA BDEN PA MTHONG BAS DGRA BCOM PA NAS
YANG DAG PAR RDZOGS PA'I SANGS RGYAS YI BAR DU 'GYUR RO, ,GZHAN
YANG 'DU BYED RNAMS KUN NAS NYON MONGS PA YIN PA DE BZHIN DU,
STONG PA NYID

KYANG KUN NAS NYON MONGS PAR 'GYUR LA, STONG PA NYID RTAG PA
BZHIN DU 'DU BYED RNAMS KYANG RTAG PAR 'GYUR BA DANG, JI LTAR
STONG PA NYID RNAMS LA BYE BRAG MED PA DE BZHIN DU, DE RNAMS KYI
RANG GI MTSAN NYID KYANG BYE BRAG MED PAR 'GYUR RO, ,GZHAN YANG
RNAL 'BYOR PA RNAMS KYIS

STONG PA NYID LAS MCHOG TU GYUR PA'I DE KHO NA NYID BTZAL DU MED
PA DE BZHIN DU, 'DU BYED KYI MTSAN NYID LAS MCHOG TU GYUR PA'I DE
KHO NA NYID BTZAL DU MED PAR 'GYUR BAS, DE'I PHYIR DE NI DE RNAMS
LAS GZHAN MA YIN PA MA YIN NO, ,GZHAN PA YANG MA YIN TE GANG LAS
SHE NA, GANG GI

@140A *, ,PHYIR DE NI DE RNAMS KYI BDAG MED PA TZAM STE, DUNG GI
DKAR BA BZHIN DU, RANG BZHIN MED PA TZAM YIN PA'I PHYIR RO,
,GZHAN YANG DE RNAMS LAS GZHAN PAR 'GYUR NA, BDEN PA MTHONG BA
RNAMS KYIS KYANG 'DU BYED RNAMS KYI MTSAN MA ZIL GYIS GNON

PAR MI 'GYUR LA, DES NA MTSAN MA'I 'CHING BA DANG, GNAS NGAN LEN
GYI 'CHING BA LAS 'GROL BAR MI 'GYUR RO, ,DES NA MYA NGAN LAS
'DAS PA DANG, YANG DAG PA'I SANGS RGYAS KYI BAR 'DI DAG TU YANG
MI 'GYUR RO, ,GZHAN YANG 'DI NI 'DU BYED RNAMS KYI SPYI'I MTSAN
NYID DU

YANG MI 'GYUR LA KUN NAS NYON MONGS PA DANG RNAM PAR BYANG BA'I
MTSAN NYID DAG KYANG CIG CAR THA DAD PAR 'GYUR RO, ,DE BAS NA 'DI
NI DE DAG LAS GZHAN MA YIN TE, GANG YANG, GNYIS DNGOS MED PA'I
DNGOS PO YI, ,DNGOS PO STONG PA'I MTSAN NYID DE, ,DNGOS PO MA YIN
DNGOS MED MIN,,

THA DAD GCIG GI MTSAN NYID MIN, ,ZHES GSUNGS SO, ,DE LTA BU'I
STONG PA NYID KYI MTSAN NYID JI LTA BA BZHIN DU, MING GI RNAM
GRANGS NI, DE BZHIN NYID DANG, YANG DAG PA'I MTHA' DANG, MTSAN MA
MED PA DANG, DON DAM PA DANG, CHOS KYI DBYINGS DANG, CHOS NYID
CES BYA BA

DAG YIN NO, ,DES NA RNAM GRANGS KYI DON NI 'GYUR BA MED PAS NA DE
BZHIN NYID DE DUS THAMS CAD DU GNAS PA'I PHYIR RO, ,YANG DAG PA
NI DE KHO NA NYID YIN LA, DE'I MTHA' NI MCHOG TU GYUR PA STE, DES
NA YANG DAG PA'I MTHA'O, ,'DI LA MTSAN MA RNAMS MED PAS NA MTSAN
MA MED PA STE,

SPROS PA'I MTSAN MA THAMS CAD NUB PAS DE LA DMIGS PA'I PHYIR RO,
,DAM PA NI 'JIG RTEN LAS 'DAS PA'I YE SHES YIN LA, DON NI DE'I
YUL YIN TE, DES NA DON DAM PA'O, ,CHOS NI 'PHAGS PA'I CHOS RNAMS
SO, ,DE RNAMS KYI RGYU YIN PAS NA DBYINGS TE, DE LA DMIGS

PAS DE RNAMS SKYE BA'I PHYIR CHOS KYI DBYINGS SO, ,DNGOS PO RNAMS
KYI CHOS KYI RANG BZHIN YIN PAS NA CHOS NYID DO, ,DE LA DE'I DBYE
BA BRJOD DE, ,SNGON GYI GNAS SKABS SU NI KUN NAS NYON MONGS PA
'DI'I BDAG NYID LA YIN PA'I GLO BUR GYI DRI MA CAN YANG YIN LA,
PHYIS NI 'PHAGS PA'I LAM GYIS

@140B DE RNAMS SPANGS PAS RNAM PAR DAG PAR 'GYUR ZHING DRI MA MED
PA YIN TE, DPER NA CHU'I KHAMS DANG GSER DANG NAM MKHA' RNAMS
RANG BZHIN DAG PA LA GLO BUR GYI RNYOG PA ZANGS DANG KHUG RNA LA
SOGS PAS DRI MA CAN DU GYUR PA DE RNAMS DANG BRAL BA BZHIN NO,
,DE BAS NA DE NI KUN NAS NYON

MONGS PA YANG MA YIN LA, ,MA DAG PA YANG MA YIN TE, SEMS KYI CHOS
NYID RANG BZHIN GYIS 'OD GSAL BA'I PHYIR KUN NAS NYON MONGS PA
YANG MA YIN LA, DAG PA YANG MA YIN TE, GLO BUR GYI DRI MAS SBAGS
PA'I PHYIR RO, ,DE YANG, DE NI DRI BCAS DRI MA MED, ,KUN NAS NYON
MONGS

RNAM PAR DAG ,CHU KHAMS GSER DANG NAM MKHA' RNAMS, ,DAG PA BZHIN
DU DAG PAR 'DOD, ,GAL TE NYON MONGS DE MA GYUR, ,LUS CAN THAMS
CAD GROL BAR 'GYUR, ,GAL TE RNAM DAG DE MA GYUR, ,'BAD PA 'BRAS
BU MED PAR 'GYUR, ,NYON MONGS MA YIN MI MONGS

MIN, ,DE NI DAG DANG MA DAG MIN, ,SEMS KYI RANG BZHIN 'OD GSAL
BA, ,NYON MONGS RNAMS NI GLO BUR PHYIR, ,ZHES GSUNGS PA'O, ,RNAM
PAR SHES PA BRGYAD BSTAN PA DE DAG LAS, GANG ZHIG JI LTAR JI SRID
DU 'KHOR BAR 'JUG CE NA, RE ZHIG KUN GZHI RNAM PAR

SHES PA NI DGE BA'I LAS KYIS BDE 'GROR SMIN LA MI DGE BAS NI NGAN
'GROR SMIN TE, SNGON GYI LAS RNAM PAR SMIN PA ZAD NAS, GZUNG BA
DANG, 'DZIN PA LA MNGON PAR ZHEN PA'I BAG CHAGS DANG BCAS PA'I
LAS KYI BAG CHAGS KYIS BSKYED DE, BSKYED NAS KYANG CHU BO'I RGYUN
BZHIN DU JI SRID

'TSO'I BAR DU 'JUG PAR 'GYUR LA, DE'I 'OG TU YANG GZHAN DU DE
BZHIN DU SKYES NAS RGYUN TU 'JUG PAR 'GYUR TE, BCOM LDAN 'DAS
KYIS, LEN PA'I RNAM PAR SHES PA ZAB CING PHRA, ,CHU RGYUN BZHIN
'BAB SA BON THAMS CAD PA, ,BDAG TU RTOG PAR GYUR NA MI RUNG ZHES,
,'DI NI

BYIS PA RNAMS LA NGAS MA BSTAN, ZHES GSUNGS TE, DE NI DGRA BCOM
PA NYID LA LDOG PAR 'GYUR RO, ,NYON MONGS PA CAN GYI YID NI KUN
GZHI RNAM PAR SHES PA DE NYID LAS SKYES NAS 'JUG PAR 'GYUR TE,
'JIG RTEN LAS 'DAS PA'I LAM MNGON DU BYAS PA DANG, 'GOG PA'I

@141A *, ,SNYOMS PAR 'JUG PA NA LDOG PAR 'GYUR LA, DE DAG LAS
LANGS NAS KYANG KUN GZHI NYID LAS 'JUG PAR 'GYUR TE, DGRA BCOM PA
NYID LAS THAMS CAD DU LDOG PAR 'GYUR RO, ,YID KYI RNAM PAR SHES
PA YANG SKAD CIG RE RE ZHING KUN GZHI LAS BYUNG NAS

'JUG PAR 'GYUR LA SEMS MED PA'I GNYID DANG, BRGYAL BA DANG, 'DU
SHES MED PA'I SNYOMS PAR 'JUG PA DANG, 'DU SHES MED PA DANG, 'GOG
PA'I SNYOMS PAR 'JUG PA DAG LAS MI SKYE'O, ,RNAM PAR SHES PA LHAG
MA LNGA NI CHU LAS RLABS DANG 'DRA BAR KUN GZHI NYID LAS

RKYEN JI LTA BA BZHIN DU CIG CAR RAM, RIM GYIS 'BYUNG BAR 'GYUR
TE, KUN GZHI RNAM PAR SHES PA DE NYID SA BON THAMS CAD KYI RTEN
YIN PA'I PHYIR RO, ,DE LTAR 'KHOR BA JI SRID PA'I BAR DU'O, ,JI
LTAR NA MYA NGAN LAS 'DAS PAR 'GYUR ZHE NA, 'DIR RNAL 'BYOR PA
RNAMS BSGOMS

PA'I STOBS KYIS 'JIG RTEN LAS 'DAS PA'I YE SHES SKYE BAR 'GYUR
RO, ,DE YANG NYAN THOS DANG, RANG SANGS RGYAS RNAMS NI CHOS THAMS
CAD LA BDAG DANG BDAG GI RANG BZHIN GYIS STONG PAS DMIGS LA,
BYANG CHUB SEMS DPA' RNAMS NI GZUNG BA DANG 'DZIN PA'I RANG BZHIN
GYIS

STONG PAS KYANG DMIGS SO, ,DE LTAR BSGOMS PAS DANG PO SKYES PA'I
YE SHES DE NI DON DAM PA'I BDEN PA MA MTHONG BA LAS MTHONG BA'I
LAM ZHES BRJOD DO, ,DE'I 'OG TU DE NYID YANG DANG YANG MNGON DU
BYED PA RNAMS NI BSGOM PA'I LAM ZHES BYA STE, MTHONG BA'I LAM
DANG, BSGOM PA'I

LAM 'DI DAG GIS SPANG BAR BYA BA'I NYON MONGS PA THAMS CAD KYI
BAG LA NYAL YANG DAG PAR BCOM PAS, NYAN THOS DANG RANG SANGS
RGYAS DAG NI DGRA BCOM PAR 'GYUR LA BYANG CHUB SEMS DPA' RNAMS NI
SA BCU RNAMS LA JI LTAR RIGS PAR NYON MONGS PA'I BAG LA NYAL
SPANGS PA DANG,

SHES BYA'I SGRIB PA'I BAG CHAGS GANG GI TSE YANG DAG PAR BCOM PAR
BYAS PA DE'I TSE, DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS SU 'GYUR TE, DGRA BCOM PA 'DI GSUM LA KUN
GZHI RNAM PAR SHES PA LDOG PAR 'GYUR RO, ,LOG PA JI LTA BU

@141B ZHIG CE NA, GNAS GYUR PA STE SEMS KYI RGYUN GYI MTSAN NYID
KUN NAS NYON MONGS PA'I GNAS SU GYUR PA'I CHA LOG NAS RNAM PAR
BYANG BA'I CHA NAM MKHA' JI SRID PA'I BAR DU 'JUG PA STE, KUN NAS
NYON MONGS PA'I CHOS THAMS CAD KYI SA BON DU GYUR PA'I BAG CHAGS
YANG DAG PAR

BCAD PAS, KUN GZHI RNAM PAR SHES PA DE'I DNGOS PO DE'I GNAS SU
GYUR PA SPANGS PA NI SA BON ZAD PAS KUN NAS NYON MONGS PA'I CHOS
THAMS CAD SKYE BAR MI 'GYUR TE, DE'I TSE RTEN DE NI NAM MKHA'
LTAR RO GCIG PA NYID KYIS ZAG PA MED PA'I DBYINGS ZHES BRJOD LA,
SA BON ZAD

PAS LUS DANG, GNAS DANG LONGS SPYOD DU SNANG BA'I RNAM PAR SHES
PA SKYE BAR MI 'GYUR TE, RNAM PAR GROL BA'I SKU ZHES BYA BAR YANG
BRJOD DO, ,DE NYID KYIS NA SANGS RGYAS BCOM LDAN 'DAS RNAMS KYI
RNAM PAR GROL BA'I SKU NI NYAN THOS DANG, RANG SANGS RGYAS DAG
LAS BYE BRAG MED DE,

THAMS CAD KYI RNAM PAR GROL BA'I SKU SHEL DAG PA LTA BU KHYAD PAR
MED PA'I PHYIR RO, ,CHOS KYI SKU NI DE DAG LAS KHYAD PAR 'PHAGS
TE, 'DI LTAR SANGS RGYAS RNAMS NI RNAM PAR GROL BA'I SKU THAMS
CAD DU GNAS GYUR PA DAG NI KUN NAS NYON MONGS PA ZAD PA'I PHYIR
RO, ,YANG DAG PAR

RDZOGS PA'I SANGS RGYAS KYI CHOS KYI GZHIR GYUR PAS CHOS KYI SKU
YANG YIN TE, CHOS KYI SKU NI SANGS RGYAS KYI CHOS RNAMS KYI RTEN
BYED PAS SO, ,CI'I PHYIR DE RNAMS KYI RTEN YIN ZHE NA, DPAG TU
MED PA'I BSOD NAMS DANG YE SHES KYI TSOGS DANG, SMON LAM GYI
STOBS BSKYED PA'I

PHYIR RO, ,CHOS KYI SKUS KHYAD PAR DU GYUR PAS NA LONGS SPYOD
RDZOGS PA'I SKU DANG, SPRUL PA'I SKUS BSDUS PA'I SANGS RGYAS KYI
CHOS DPAG TU MED PAS, DE DAG LAS KHYAD PAR DU 'PHAGS PA NI 'DI
LTA STE, DPER NA NYI MA DANG ZLA BA'I CHU SHEL DANG ME SHEL NI
NOR BU GZHAN DAG DANG, DAG

PA TZAM DU KHYAD PAR MED MOD KYI, 'OD ZER GYIS KHYAD CHES 'PHAGS
PA YIN TE, BDAG NYID CHEN PO'I SEMS CAN DE DAG GI BYIN GYI RLABS
DANG, SEMS CAN RNAMS KYI LAS BDAG POR GYUR PA'I PHYIR RO, ,CI STE
SANGS RGYAS DANG BYANG CHUB SEMS DPA' RNAMS KYI 'JIG RTEN LAS
'DAS

@142A *, ,PA'I YE SHES LA CHOS THAMS CAD JI LTAR SNANG ZHE NA,
NAM MKHA' DRI MA MED PA 'BA' ZHIG MTHA' MED PA DANG 'DRA BAR, DE
BZHIN NYID KYI RO GCIG TU SNANG NGO, ,DE CI'I PHYIR ZHE NA, CHOS
THAMS CAD DANG, CHOS KYI MTSAN MA RNAMS DER NUB PA'I PHYIR RO, ,

DE LTAR NA CHOS RNAMS SNA TSOGS PA YIN BZHIN DU, 'JIG RTEN LAS
'DAS PA'I YE SHES RNAM PA GCIG TU SNANG BAS, 'KHRUL PA NYID KYIS
YANG DAG PA'I YE SHES MA YIN PAR 'GYUR RO ZHE NA, DE'I PHYIR 'DI
THAMS CAD BRDZUN PA NYID YIN TE, YANG DAG PA MA YIN PA'I KUN DU
RTOG

PAS, MING DANG MTSAN MAR BTAGS PAR ZAD DO, ,PHYIN CI MA LOG PA LA
DGOD PA LAS GSUNGS PA, BYAMS PA DE LTAR NA NI 'DI DAG RNAM PAR
RTOG PA TZAM STE, 'DI LTA STE, 'DU BYED RNAMS KYI DNGOS PO'I
MTSAN MA GANG DU, GANG 'DI GZUGS ZHES BYA BA NAS, SANGS RGYAS

KYI CHOS KYI BAR ZHES BYA BA GLO BUR GYI MING GIS BRJOD CING
BTAGS PA 'DI NI RNAM PAR RTOG PA TZAM MO, ,YANG DE DAG RNAM PAR
MI RTOG PA'I DBYINGS SU ZHUGS TE, RNAM PAR RTOG PA RNAMS DANG
BRAL BA NA YOD PA'AM MED PA DE DAG NI CI ZHIG TU DMIGS PAR 'GYUR
NA, GANG 'DI GZUGS ZHES

BYA BA NAS, SANGS RGYAS KYI CHOS ZHES BYA BA'I BAR GYI GLO BUR
GYI MING DU BRJOD PA 'DI DAG GANG DU 'DOGS PAR BYED CES GSUNGS
TE, GANG GI PHYIR 'DIR RNAM PAR MI RTOG PA LA MI DMIGS PAS, 'DI
DAG RNAM PAR RTOG PA TZAM YIN PA'I PHYIR MING DANG MTSAN MA 'DI
KUN RDZOB YIN PAR GSAL

BAR MDZAD DO, ,GCIG DANG DU MA'I RANG BZHIN DANG BAL BA'I PHYIR
YANG BRDZUN PA NYID YIN TE, 'PHAGS PA LANG KAR GSHEGS PA LAS JI
SKAD DU, JI LTAR ME LONG LA NI GZUGS, ,GCIG DANG GZHAN PA RNAMS
SPANGS PA, ,SNANG YANG DE NA YOD MA YIN, ,DE BZHIN DNGOS RNAMS
NGO BO NYID, ,

CES GSUNGS TE, 'DIR NGO BO'I SGRAS NI MTSAN MA'I NGO BO BSTAN TE,
RANG GI MTSAN NYID RNAMS KYI DBYE BA RNAM PAR GZHAG PA NI MTSAN
MA'I DBYE BA LA RAG LAS PA'I PHYIR RO, ,DE BAS NA CHOS THAMS CAD
SEMS TZAM DANG, RNAM PAR SHES PA TZAM DANG, GSAL BA TZAM YIN PAS
RNAM PAR

@142B RIG PA'I GZUNG BA PHYI ROL GYI DON YOD PA MA YIN PAS, RNAM
PAR RIG PA RNAMS KYANG 'DZIN PA'I RANG BZHIN DU YOD PA MA YIN TE,
'DI GNYIS NI YID KYIS MNGON PAR BRJOD PA'I PHYIR CHOS THAMS CAD
KYI KUN BRTAGS PA'I RANG BZHIN YIN NO, ,GANG LA BRTAGS SHE NA,
DON MED PAR YANG

KUN DU BRTAGS PA'I NGO BO NYID LA MNGON PAR ZHEN PA'I BAG CHAGS
LAS SKYES PA'I DON DU SNANG BA'I YANG DAG PA MA YIN PA'I KUN TU
RTOG PA LA'O, ,YANG DAG PA MA YIN PA'I KUN TU RTOG PA DE NI CHOS
RNAMS KYI GZHAN GYI DBANG GI NGO BO NYID DANG, 'KHRUL PA DANG,
PHYIN CI LOG DANG, LOG

PA'I SHES PA YANG YIN NO, ,'DI LTAR DE'I GZUNG BA DANG, 'DZIN
PA'I RNAM PA NI 'KHRUL PA DANG, BSLAD PA'I DBANG 'BA' ZHIG GI
SNANG BAS BRDZUN PA'I PHYIR, YANG DAG PA MA YIN PA'I KUN DU RTOG
PA DE LA DE SKAD CES BYA STE, DE'I RANG BZHIN DE NI YANG DAG PA
MA YIN PA'O, ,YANG DAG PA

NYID GANG YIN ZHE NA, BSAL BA TZAM MO, ,DE NYID KYIS NA RNAM PA
DE NI 'KHRUL PA'I MTSAN MA DANG, SPROS PA'I MTSAN MA ZHES BYA BAR
BRJOD DE, 'KHRUL PA'I DMIGS PA YIN PA'I PHYIR RO, ,GNYIS KYI
MTSAN MA ZHES KYANG BYA STE, GNYIS LTAR SNANG BA'I PHYIR RO,
,SPROS PA'I MTSAN MA DE

THAMS CAD 'JIG RTEN LAS 'DAS PA'I YE SHES LA 'GAG PAR 'GYUR LA,
DES NA DE NI MA 'KHRUL PA DANG, YANG DAG PA'I YE SHES SU YANG
BRJOD DO, ,DE NYID KYI PHYIR DE YANG YONGS SU GRUB PA'I NGO BO
NYID YIN TE, MA 'KHRUL PA NYID KYIS DE YONGS SU GRUB PA'O, ,PHYIN
CI MA LOG PAR YONGS SU GRUB

PAS NA YONGS SU GRUB PA'O, ,DE BZHIN NYID NI GANG GI PHYIR 'GYUR
PA MED PA NYID DU YONGS SU GRUB PAS, MI 'GYUR BA'I YONGS SU GRUB
PA'I NGO BO NYID DO, ,'DIR GZHAN ZHES BYA BA NI THOG MA MED PA'I
PHYIR RNAM PAR MI RTOG PA'I RGYU LA BYA LA, YANG DAG PA'I YE SHES
NI TSU ROL TE, DA LTAR GOMS

PA'I RGYU LAS BYUNG BA'I PHYIR, YANG DAG PA MA YIN PA'I KUN DU
RTOG PA KHO NA GZHAN GYI DBANG YIN GYI YANG DAG PA'I YE SHES NI
MA YIN NO, ,DE LA KUN DU BRTAGS PA'I CHOS DANG, SPROS PA'I MTSAN
MA RNAMS LA NI RGYU DANG 'BRAS BU DGAG PAR BYA STE, DE RNAMS
BRDZUN PA YIN PA'I PHYIR RO, ,GZHAN

@143A *, ,DU NA SEMS DANG SEMS LAS BYUNG BA GSAL BA'I LUS CAN
RNAMS NI DAG PA MA YIN TE, 'PHAGS PA LANG KAR GSHEGS PA LAS JI
SKAD DU, ,RGYU DANG RKYEN NI BZLOG PA DANG, ,BYED PA YANG NI BKAG
PA YIS, ,SKYE BA MED PAR NGAS BSHAD DE, ,SEMS TZAM DU NI

RNAM PAR GZHAG ,CES GSUNGS SO, ,KLU SGRUB KYI ZHAL SNGA NAS
KYANG, DNGOS RNAMS SKYE BA YOD MIN ZHING, ,'GAG PA'ANG GANG NA
YOD MIN TE, ,SHES PA 'DI NYID KHO NA NI, ,SKYE ZHING 'GAG PAR
'GYUR PA YIN, ,'BYUNG BA CHE LA SOGS BSHAD PA, ,RNAM PAR SHES SU
YANG DAG

'DU, ,YE SHES KYIS NI DE BRAL NA, ,LOG PAR RNAM BRTAGS CIS MA
YIN, ,ZHES BYA BAS 'DI THAMS CAD GSUNGS TE, 'BYUNG BA CHEN PO LA
SOGS PA GANG GSUNGS PA DE DAG RNAM SHES SU YANG DAG PAR 'DU BA
STE, DE'I NANG DU GTOGS PAR 'GYUR TE, PHYI ROL GYI 'BYUNG BA CHEN

PO LA SOGS PA MED PA BZHIN DU YANG BYIS PA RNAMS DER SNANG BA'I
RNAM PAR SHES PA SKYE LA, SHIN TU MA 'KHRUL PA'I YE SHES KYIS DE
NUB PAR GYUR PAS, LOG PAR BRTAGS TE 'KHRUL PA'I RTOG PAS SNGAR
GYI DUS SU BRTAGS PA NYID KYI PHYIR, BRDZUN PA NYID YIN NO ZHES
BYA BA NI TSIGS SU

BCAD PA GNYIS PA'I DON YIN NO, ,DE NYID KYIS NA RNAL 'BYOR SPYOD
PA PA RNAMS DANG, DBU MA PA GRUB PA'I MTHA' MTSUNGS PA YIN NO,
,CHA 'DI TZAM GYIS NI THA DAD PA YIN TE, RNAL 'BYOR SPYOD PA PA
RNAMS NI BYIS PAS GZUNG BA'I CHOS RNAMS BRDZUN PA'I PHYIR YOD PA
MA YIN LA, RGYU DANG 'BRAS

BUR NGES PA DANG, GNYUG MA'I RNAG BZHIN RANG RIG PA 'KHRUL PA
DANG BRAL BAS GSAL BA'I LUS NI, BDEN PA KHO NAR 'DOD DO, ,DBU MA
PA RNAMS NI, RGYU DANG 'BRAS BU SNANG BA'I RANG BZHIN DANG, SO SO
RANG GIS RIG PA 'KHRUL PA'I MTSAN MA RNAMS SGRO BTAGS PA MA YIN
PA RNAL MA BSAL

BA'I LUS KYI CHOS RNAMS KYANG SHIN TU PHRA BA BRTAGS MI BZOD PAS
YOD PA YANG MA YIN LA, MED PA YANG MA YIN PAR 'DOD DO, ,GANG YANG
KHA CIG CHOS RNAMS KYI GSAL PA'I RANG BZHIN JI LTA BA DE BZHIN DU
SNGON PO LA SOGS PA'I RNAM PA LA YANG DE BZHIN NO ZHES ZER BA DE
NI, LUNG DANG RIGS PA

@143B DANG BRAL BA'I PHYIR 'THAD PAR 'OS PA MA YIN NO, ,GANG YANG
DBU MA PA KHA CIG NA RE KUN RDZOB SEMS DANG SEMS LAS BYUNG BA YOD
PA DE BZHIN DU, PHYI ROL DON KYANG YOD PA MA YIN LA, DON DAM PAR
SEMS DANG SEMS LAS BYUNG BA RNAMS KYANG RANG BZHIN GYIS 'KHRUL
PA'I PHYIR, RANG RIG

PA'I NGO BOR YOD PA MA YIN TE, BYANG CHUB SEMS DPA' RNAMS KYIS,
SEMS CAN THAMS CAD KYI DON RNAM PAR THAMS CAD DU LHUN GYIS GRUB
PAR BYA BA'I PHYIR YID BZHIN GYI NOR BU LTAR GZUGS KYI SKU BYIN
GYIS BRLABS NAS BZHAG STE, YANG DAG PAR RDZOGS PA'I BYANG CHUB
MNGON SUM DU MDZAD DO, ,

DE YANG GANG GI PHYIR JI LTAR CHOS THAMS CAD DON DAM PAR SHIN TU
MED PA DE BZHIN DU, SEMS DANG SEMS LAS BYUNG BA THAMS CAD KYANG
DON DAM PAR SHIN TU MED PAS, SEMS DANG SEMS LAS BYUNG BA RNAMS
SHIN TU 'GAGS PA NI RJES SU MTHUN PAS YANG DAG PAR RTOGS PA YIN
TE, GZHAN

LA DE NI MI RUNG BA'I PHYIR RO ZHES ZER BA DE NI LUNG DANG BSTAN
BCOS THAMS CAD DANG, TSAD MA RNAMS LAS PHYI ROL DU GYUR PA YIN
PAS LAM NGAN PA DE LTA BU DE DAG NI THAG BSRINGS TE SPANG BAR
BYA'O, ,CI STE KUN RDZOB KYI BDEN PA GANG YIN ZHE NA, BYIS PA
RNAMS KYI YUL DU GYUR PA'I DON NO, ,DON

DAM PA'I BDEN PA GANG ZHE NA, 'PHAGS PA RNAMS KYI YUL DU GYUR
PA'I DON NO, ,GNYI GA LA YANG RNAM PAR GSUM GSUM STE, BRTAGS PA'I
KUN RDZOB NI KUN BRTAGS PA'I NGO BO NYID DE THA SNYAD TZAM YIN
PA'I PHYIR RO, ,RTOG PA'I KUN RDZOB NI GZHAN GYI DBANG GI NGO BO
NYID DE LOG PA'I SHES PA YIN

PA'I PHYIR RO, ,GSAL BAR BYED PA'I KUN RDZOB NI, YONGS SU GRUB
PA'I NGO BO NYID DE, DE NI MTSAN MAR GYUR PA DE LAS YONGS SU GRUB
PA'I NGO BO NYID STON PA'I PHYIR RO, ,DE LA DON DAM PA NI, STONG
PA NYID DE YE SHES DAM PA'I YUL YIN PA'I PHYIR RO, ,THOB PA DON
DAM PA NI MYA NGAN LAS 'DAS

PA STE, YE SHES DAM PA'I 'BRAS BU YIN PA'I PHYIR RO, ,RTOG PA DON
DAM PA NI YANG DAG PA'I YE SHES TE, 'DI LA DON DAM PA YOD PAS
ZHES BYA BA'I PHYIR RO, ,GANG YANG MDO LAS SEMS DE NI SEMS MA YIN
TE, DE NI YOD PA DANG MED PA LAS 'DAS PA'I PHYIR RO ZHES GSUNGS
PA, DE'I DON NI

@144A *, ,GSAL BA'I RANG BZHIN YIN PA DE'I PHYIR SEMS TZAM MO,
,'DZIN PA'I NGO BO MED PA'I PHYIR SEMS MA YIN NO, ,DE BZHIN DU
'DZIN PA'I MTSAN NYID KYIS NI YOD PA MA YIN NO, ,GSAL BA'I MTSAN
NYID KYIS SEMS MED PA YANG MA YIN NO ZHES BYA BA 'DI YIN NO, ,DE
SKAD

DU 'PHAGS PA LANG KAR GSHEGS PA LAS, ,BLO YIS RNAM PAR GZHIGS NA
NI, ,NGO BO NYID DU GZUNG DU MED, ,DE PHYIR DE DAG BRJOD MED
DANG, ,RANG BZHIN MED PAR BSTAN PA YIN, ,BLO YIS RNAM PAR DPYAD
NA NI, ,GZHAN DBANG MED CING KUN BRTAGS MED, ,YONGS SU GRUB PA
DNGOS

MED NA, ,BLO YIS JI LTAR RNAM PAR BRTAG, ,RANG BZHIN MED CING
RNAM RIG MED, ,DNGOS PO MED CING KUN GZHI MED, ,BYIS PA'I RO DANG
MTSUNGS PA YI, ,RTOG GE NGAN PAS 'DI DAG BRTAGS, ,DNGOS PO MTSAN
MA RNAM RIG GI ,YID LDOG G-YO BA GANG YIN LAS, ,NGA YI SRAS

RNAMS RAB 'DAS NAS, ,RNAM PAR MI RTOG PA YIS DPYOD, ,CES GSUNGS
SO, ,'DI'I DON GANG YIN ZHE NA, 'DI'I DON BLO ZHES BYA BA NI
BSAMS PA LAS BYUNG BA'I SHES RAB BO, ,NGO BO ZHES BYA BA NI CHOS
RNAMS KYI RANG GI MTSAN NYID DE, GZUNG BA DANG 'DZIN PA GNYIS
KYIS BSDUS PA'O, ,

DE NI ZHES BYA BA NI CHOS RNAMS TE, 'DI TZAM GYIS NI KUN BRTAGS
PA'I NGO BO NYID MED PAR BSTAN TO, ,GANG GI PHYIR KUN BRTAGS PA
MED PA DE BAS NA, ,RANG GI BLO LAS THA DAD PA'I GZUNG BA RNAM PAR
DPYAD NA, GZHAN DBANG DANG YONGS SU GRUB PA'I NGO BO DAG KYANG
KUN BRTAGS PA'I NGO BO NYID DU 'GYUR

BAS MED PA YIN NA, DE JI LTAR RNAL 'BYOR PA DON DAM PA DON DU
GNYER BAS BLO BRTAG PAR BYA ZHING BSGOM PAR BYA STE, NUS PAR CI'I
PHYIR MI BYA ZHES BYA BA'I DON TO, ,'DI NI TSIGS SU BCAD PA GNYIS
PA'I DON TO, ,RANG BZHIN NI GNYIS KYI MTSAN MA'O, ,RNAM RIG DANG
DNGOS PO NI GNYIS SO, ,

KUN GZHI'I MNGON PAR ZHEN PA'I YUL TE, KUN DU BRTAG PA BZHI PA
NAS, DON DAM PA'I BAR DU THAMS CAD YOD PA MA YIN TE, BYIS PA
RNAMS KYIS RNAM PAR BRTAGS PA 'BA' ZHIG TU ZAD DO, ,RO ZHES BYA
BA NI 'PHAGS PA'I YE SHES MED PA'I PHYIR RO, ,RTOG GE NGAN PAS
BRTAGS ZHES BYA BA

@144B NI RNAM PAR RTOG PA LAS MA 'DAS PA'O, ,DE DAG NI RNAM PAR
RTOG PA LAS MA 'DAS PA'I RNAL 'BYOR PA LA SMAD BA STE TSIGS SU
BCAD PA GSUM PA'I DON TO, ,DE LAS 'DAS PA'I BSNGAGS PA NI TSIGS
SU BCAD PA BZHI BA'I DON TO, ,THEG PA CHEN PO'I DON MDOR BSDUS PA
NI 'DI YIN TE,

'PHAGS PA LANG KAR GSHEGS PA LAS JI SKAD DU, CHOS LNGA DANG NI
RANG BZHIN DANG, ,RNAM PAR SHES PA BRGYAD NYID DANG, ,BDAG MED
GNYIS KYI DNGOS POS NI, ,THEG PA CHEN PO MA LUS BSDUS, ,ZHES
GSUNGS SO, ,DE LA CHOS LNGA NI MING DANG RGYU MTSAN DANG, RNAM
PAR RTOG PA DANG,

DE BZHIN NYID DANG, YANG DAG PA'I YE SHES SO, ,'DIR YID KYI BRJOD
PA LA GNAS PA'I SGRA NI MING NGO, ,DON NI RGYU MTSAN NO, ,RNAM
PAR RTOG PA NI YANG DAG PA MA YIN PA'I KUN TU RTOG PA'O, ,DE
BZHIN NYID NI STONG PA NYID DO, ,YANG DAG PA'I YE SHES NI 'JIG
RTEN LAS 'DAS PA'I YE

SHES SO, ,BDAG MED PA GNYIS NI, GANG ZAG LA BDAG MED PA DANG,
CHOS LA BDAG MED PA'O, ,DE DAG NI JI LTA BA BZHIN DU GYUR PA'I
THOS PA LAS BYUNG BA'I SHES RAB BO, ,BCOM LDAN 'DAS KYIS CHOS
THAMS CAD NI RANG BZHIN MED PA'O ZHES GSUNGS PA 'DI JI LTA BU ZHE
NA,

GANG GI PHYIR GZUGS NI GZUGS KYI RANG BZHIN GYIS STONG ZHES BYA
BA NAS, JI SRID SANGS RGYAS KYI CHOS KYI BAR NI SANGS RGYAS KYI
CHOS RNAMS KYI RANG BZHIN GYIS STONG PA'O ZHES BYA BA'I BAR DU
STE, GANG GI RANG BZHIN NYE BAR BZUNG NAS, 'DI GZUGS SO ZHES
GZUGS KYI RANG GI NGO BO DANG MI PHYED

PA NYID DU SKYE BO RNAMS KYIS RTOGS TE, GZUGS DE'I RANG BZHIN YIN
PAS NA GZUGS NYID DO, ,DE YANG MING TZAM YIN PA'AM, MING DANG
DBYER MED PA'I SPYI'I GZUGS NYID DU 'GYUR GRANG NA, DE LA MING
GANG YIN PA DE NI, DE'I NGO BO MA YIN PA'I PHYIR DE NI DE'I RANG
BZHIN GYIS STONG PA NYID DO, ,SPYI'I

NGO BO NYID KYANG, SKAD CIG MA MA YIN PA NYID BKAG PAS RANG GI
NGO BOR MED LA MING DANG THA MI DAD PA YANG SHIN TU MED PA YIN
PAS GCIG TU GZUGS KYI NGO BO NYID MA YIN TE, GZUGS KYI RANG BZHIN
DES GZUGS STONG PA NYID DO, ,DE BZHIN DU SANGS RGYAS KYI CHOS KYI
BAR DU'O, ,CI STE DNGOS

@145A *, ,PO'I NGO BO NYID KHO NA TSIG DANG RNAM PAR RTOG PA'I
YUL DU GYUR PA YIN NA, DNGOS PO MED PAR DE DAG YOD PAR MI 'GYUR
BAS, SNGON GYI DUS SU RGYAL PO MANG POS BKUR BA 'BYUNG NGO ZHES
BYA BA DANG, MA 'ONGS PA'I DUS SU 'KHOR LOS SGYUR BA'I RGYAL PO
DUNG ZHES BYA BA 'BYUNG BAR

'GYUR RO ZHES BYA BA LA SOGS PAR MI 'GYUR ZHING, BRDZUN DU SMRA
BA DANG, LOG PAR ZHEN PAR YANG MED PAR 'GYUR LA, SGRA RTAG CES
BYA BA DANG, MI RTAG CES BYA BA 'DOD PA THA DAD PAR YANG MI 'GYUR
TE, RANG BZHIN 'GAL BA DAG NI GCIG LA MI RUNG BA'I PHYIR RO, ,DE
BAS NA DNGOS PO RNAMS MING GIS NYE BAR

MTSON PA'I RANG BZHIN MED PAS RANG BZHIN MED PA NYID DO, ,'DI
SKAD DU 'PHAGS PA LANG KAR GSHEGS PA LAS, ,MING NI GANG DANG GANG
DAG GIS, ,CHOS GANG ZHIG NI MNGON BRJOD PA, ,DE NI DE LA YOD MIN
TE, ,CHOS RNAMS KYI NI CHOS NYID YIN, ,ZHES GSUNGS TE, 'DI'I
BSHAD PA NI RAB TU

BYED PA SUM CU PA LAS, RNAM PAR RTOG PA GANG GANG GIS, ,DNGOS PO
GANG GANG RNAM BRTAGS PA, ,DE NYID KUN DU BRTAGS PA YI, ,RANG
BZHIN YIN TE DE MED DO, ,ZHES GSUNGS SO, ,BCOM LDAN 'DAS KYIS
KYANG, ,PHYI ROL GZUGS NI YOD MA YIN, ,RANG GI SEMS NI PHYI ROL
SNANG,,

ZHES BYA BA DANG, ,RGYAL BA'I SRAS DAG KHAMS GSUM PA 'DI NI SEMS
TZAM MO ZHES GSUNGS TE, SEMS DANG, YID DANG, RNAM PAR SHES PA
DANG, RNAM PAR RIG PA ZHES BYA BA NI RNAM GRANGS SO, ,DE LTAR
GANG GI PHYIR CHOS THAMS CAD RNAM PAR RIG PA TZAM GYI RANG BZHIN
YIN PA'I PHYIR

RO, ,GZUNG BA DANG 'DZIN PA'I NGO BO NYID DANG BRAL BAS RANG
BZHIN MED PA NYID DO, ,CI STE 'DI DAG RNAM PAR SHES PA TZAM GYI
RANG BZHIN NO ZHES BYA BA 'DI LA RIGS PA CI YOD CE NA, BRJOD PAR
BYA STE, 'DI LA CHOS RNAMS BDAG NYID KYIS GSAL BA'I NGO BO NYAMS
SU MYONG BAS GRUB PA YIN LA, GSAL BA DE

YANG RAB TU SNANG BA DANG, SO SOR SNANG BA DANG, GSAL BZHIN PA
ZHES BYA'O, ,DE YANG BEMS PO YANG MA YIN PA STE, LKOG TU GYUR PA
MA YIN ZHING YONGS SU GSAL BA'O, ,DE GRUB PA YIN NA NI, GANG YANG
SNANG BAR MI 'GYUR BAS, THAMS CAD MA GRUB PAR THAL BAR 'GYUR RO,
,GRUB

@145B NA NI DE NYID SHES PA YIN PAS CHOS THAMS CAD SHES PA'I RANG
BZHIN DU GRUB PAR 'GYUR RO, ,'DIR SPYOD PA CAN DAG NA RE, GZUNG
BA'I YUL GYI CHOS GSAL BA YIN ZHES BYA BA NI, BDAG NYID KYIS
MYONG BAS BDEN NA, DE YANG SHES PAR BYA BA YIN GYI, SHES PA'I
MTSAN NYID NI MA YIN NO

ZHES ZER NA, DE YANG MA RIGS TE, GANG GI PHYIR GSAL BA'I BDAG
NYID SO SOR NGES PA NYAMS SU MYONG NA, SNGON PO LA SOGS PA SO SOR
NYAMS SU MYONG BA GRUB KYI, DE LAS MA GTOGS PA'I RGYU STONG SNYED
TSOGS PAR GYUR KYANG MA YIN NO, ,DE BAS NA 'DI THA DAD PAR 'JOG
PAR BYED PA DANG, RGYU'I

TSOGS KYI MTHAR THUG PA YIN PAS, MYONG BAR BYED PA'I BYED PA PO
YIN PA NYID DE, 'DIS SHES PAR BYED PAS SHES PA ZHES BYA BA'AM,
'DI NYID RIG CING SHES PA'I NGO BO YIN PAS SHES PA YIN PAR RIGS
SO, ,DE GNYI GAS CHOS THAMS CAD SHES PA'I RANG BZHIN GYI NGO BOR
GRUB PA YIN TE, DE LAS

MA GTOGS PA'I SHES PA SGRUB PA'I TSAD MA MED PA'I PHYIR, ,SHES
PA'I RGYU RNAMS NYE BA LAS DE NYID SKYES PAR MTHONG BA'I PHYIR
RO, ,RIGS PA CAN LA SOGS PA NA RE, GSAL BA DE BSTAN PA 'DI NI
SHES BYA DANG, SHES PA'I CHOS KYI MTSAN NYID MA YIN TE, PHYI ROL
GYI YUL LA SHES PA NANG

NAS SKYES PAS GSAL BAR GYUR PA YIN LA, SHES PA LA YANG DE SHES PA
SKYES PAS GSAL BAR GYUR PA'O ZHES ZER NA, DE YANG SHIN TU RIGS PA
MA YIN TE, DON RNAMS KYI GSAL BA NYAMS SU MYONG BAS GRUB PA 'DI
GSAL BAR NI TSANGS PAS KYANG MI NUS PA'I PHYIR DANG, DE MED PAR

GYUR NA SNGON PO LA SOGS PA MYONG BAR BYA BA NI, BRGYA BYIN GYIS
KYANG MI NUS TE, SHES PA SKYES PAR GYUR KYANG SNGON PO LA SOGS
PA'I RANG BZHIN YONGS SU GSAL BA MA YIN PA LKOG TU GYUR PA DE
BZHIN DU GNAS PA'I PHYIR RO, ,DE LTAR SHES PA LA YANG SHES PA
GZHAN SKYES SU ZIN KYANG GSAL BA

MA YIN PAS, SHES PA YANG GSAL BA MA YIN LA, 'GRO BA THAMS CAD
LONG BA DANG, LKUGS PAR THAL PAR 'GYUR RO, ,MA YIN TE SHES PAS
DON GSAL BAR MYONG NGO ZHES SMRAS SO ZHE NA, RNAM PAR SHES PA
GSAL BA LAS THA DAD PAR 'GYUR LA, ,JI LTAR GSAL BAR 'GYUR, YONGS
SU

@146A *, ,BCAD PAS SO ZHE NA, GSAL BA MA YIN PAR JI LTAR GCOD PAR
'GYUR, CI STE GSAL BA YIN NO ZHE NA, GSAL BA DE NYID YONGS SU
GSAL BA DANG, GSAL BZHIN BA DANG, MYONG BA ZHES BYA NA, GSAL BA
DE JI LTAR SHAS BYA'I CHOS MA YIN, SHES BYA'I

CHOS SU GRUB PA NYID KYIS NA LHAG MA SNGAR BSHAD PA BZHIN DU
'GYUR RO, ,GZHAN DAG NA RE SHES PA NI GSAL BA'I RANG BZHIN YIN
PAS, RANG GI NGANG GIS GSAL BA YIN LA, YUL NI DE'I RANG BZHIN MA
YIN PAS SHES PA DANG 'BREL PA'I DBANG GIS GSAL BAR 'GYUR RO ZHES
ZER TE, DE

DAG LTAR NA YANG DE'I RANG BZHIN MA YIN PAS GSAL BA MA YIN LA,
GSAL BAR BYAS PAS GSAL BAR YANG GYUR ZHES BYA BA NI PHAN TSUN
'GAL BAR YANG 'GYUR RO, ,YANG JI LTAR 'BREL PAS DES DON RIG PAR
'GYUR, TSOGS PA GCIG LA RAG LAS PA'I 'BREL PAS BSDUS PAS SO

ZHE NA, MIG KYANG MIG GI RNAM PAR SHES PAS RIG PAR 'GYUR RO, ,YUL
MA YIN PAR 'GYUR RO ZHE NA, GSAL BA MED NA GZUGS KYANG JI LTAR
YUL DU GYUR 'DIS YUL YIN PA'I PHYIR RIG GO ZHES BYA BA YANG GSAL
TO, ,GZHAN DAG NA RE MAR ME'I 'OD REG PA'I BUM PA LA SOGS PA

BZHIN DU, SHES PA'I GSAL BA DANG PHRAD PAS GSAL BAR 'GYUR RO ZHES
ZER TE, DE'I LTAR NA YANG ME TOG DANG 'BRAS BU LA SOGS PA'I GZUGS
MIG GI RNAM PAR SHES PAS MYONG BA DE NI DE'I DRI DANG RO DANG REG
BYA YANG MYONG BAR 'GYUR TE, PHRAD PA LAS BYE BRAG MED PA'I PHYIR
RO, ,GAL TE YUL

MA YIN PA'I PHYIR RO ZHE NA, DE YANG BSHAD ZIN TO, ,DE'I PHYIR
SNGON PO LA SOGS PA MYONG BA THAMS CAD NI SHES PA NYID YIN GYI
PHYI ROL GZUNG BA'I DON NI MA YIN NO, ,MDO SDE PA RNAMS NA RE 'DI
NI KHO BO CAG KYANG MI 'DOD PA MA YIN TE, RNAM PAR SHES PA THAMS
CAD RNAM PA DANG BCAS PA YIN TE,

'DI LTAR DON GANG DAG GIS RNAM PAR SHES PA'I ME LONG LA GZUGS
BRNYAN GZHAG PAR GYUR PAS, RNAM PAR SHES PA DES DE'I GZUGS BRNYAN
MYONG YANG NYE BAR BRTAGS PA BYAS NA, ME LONG GI NGOS LA RANG GI
BYAD KYI GZUGS BRNYAN MTHONG BA BZHIN DU DE MYONG BAR BZHAG GO,
,DE YANG ME LONG LA

@146B PHYI ROL GYI DON MTHONG BA NI SHIN TU MTHUN PA MA YIN PAS
CUNG ZAD 'KHRUL PA YIN LA, BLO'I ME LONG LA SNANG BA NI SHIN TU
MTHUN PA'I PHYIR CUNG ZAD KYANG SHIN TU 'KHRUL PA MA YIN NO ZHES
ZER TE, DE DAG GI YANG SHES PA DES 'BREL PA GANG GIS DON DE MYONG
BAR 'GYUR, DE LAS BYUNG BA'I 'BREL PAS SO

ZHE NA, MIG KYANG MIG GI RNAM PAR SHES PAS MYONG BAR 'GYUR RO,
,'ON TE 'DRA BA'I DBANG GIS SO ZHE NA, DON GCIG MTHONG BA'I SKYE
BO MANG PO RNAMS KYI SHES PA YANG PHAN TSUN MTHONG BAR THAL BAR
'GYUR RO, ,'ON TE DE LAS SKYE BA DANG, DER SNANG BA GNYI GAS SO
ZHE NA, MTSUNGS PA DE MA THAG

PA'I RKYEN YANG YUL DANG MTSUNGS PAR YUL DU 'GYUR RO, ,YANG BDAG
NYID KUN GYIS MTSUNGS NA NI, SHES PA YANG BEMS PO NYID DU 'GYUR
RO, ,PHYOGS 'GA' ZHIG GIS MTSUNGS SO ZHE NA, KUN GYIS THAMS CAD
RIG PAR 'GYUR, MI SLU BA'I SHES PA YANG DON LAS GCIG TU SKYE BA
MA YIN

TE, RMI LAM BDEN PAS 'KHRUL PA'I PHYIR RO, ,DE'I PHYIR PHYI ROL
GYI DON NI YOD PA MA YIN PA NYID DO, ,CI STE DON RNAMS BDEN PA MA
YIN TE, RNAM PAR SHES PA DON DU SNANG BA YIN NA, YUL DANG DUS LA
SOGS PA NGES PAR JI LTAR SNANG BAR 'GYUR ZHE NA, DON MED PAR YANG
THOG MA MED PA NAS

KUN DU BRTAGS PA'I BAG CHAGS KYIS DKRUGS PA'I SEMS NYID YUL DANG
DUS LA SOGS PA NGES PA'I DON DU SNANG BA'I SHES PA SKYE BAR 'GYUR
TE, GNYID KYIS NYAMS PA'I RMI LAM BZHIN NO, ,DE SKAD DU 'PHAGS PA
LANG KAR GSHEGS PA LAS, JI LTAR BYIS PAS RNAM BRTAGS PA'I, ,PHYI
ROL DON NI

YOD MIN YANG, ,BAG CHAGS KYIS NI DKRUGS PA'I SEMS, ,DON DU SNANG
BA RAB TU 'BYUNG, ,ZHES GSUNGS TE, BAG CHAGS KYIS DKRUGS PA NI
NYE BAR BCOM PA'O, ,JI LTAR NA GCIG LA MANG PO RNAMS KYI SHES PA
'KHRUL PA MTSUNGS SHE NA, NYE BAR BCOM PA MTSUNGS PA'I PHYIR TE,

RAB RIB KYIS MIG NYE BAR BCOM PA MTSUNGS PA RNAMS LA SKRA SHAD
DANG, SHA SBRANG LA SOGS PA LA SNANG BA MTSUNGS PA BZHIN TE, LA
LAR RMI LAM MI BDEN BZHIN DU, BAG CHAGS MTHUG PO'I DBANG GIS MI
SLU BAR SNANG NGO, ,DE'I PHYIR YANG GZUNG BA YANG CI YANG MED LA
'DZIN PA YANG CUNG ZAD KYANG

@147A *, ,MED DO, ,CHOS THAMS CAD GZUNG BA DANG 'DZIN PAS STONG
PA'I RNAM PAR SHES PA TZAM MO, ,GZHAN YANG KHAMS BCVA BRGYAD PO
'DI THA DAD PA'I GCIG MA YIN NO, ,GZUGS KYI KHAMS KYANG GCIG MA
YIN NO, ,LUS DANG KHYIM DANG, LJON SHING LA SOGS PA THA DAD PA'I

PHYIR RO, ,LUS KYANG GCIG MA YIN TE, LAG PA DANG RKANG PA LA SOGS
PA THA DAD PA'I PHYIR RO, ,LAG PA YANG GCIG MA YIN TE MDZUB MO LA
SOGS PA THA DAD PA'I PHYIR RO, ,MDZUB MO YANG GCIG MA YIN TE
TSIGS LA SOGS PA THA DAD PA'I PHYIR RO, ,MDZUB MO YANG GCIG MA
YIN TE TSIGS LA SOGS PA THA DAD PA'I PHYIR RO, ,TSIGS KYANG GCIG
MA YIN TE, DE'I TSE THA DAD

PA'I PHYIR RO, ,TSIGS LA SOGS PA'I CHA YANG CHA SHAS DANG BCAS PA
GCIG MA YIN NO, ,CI STE RDUL PHRA RAB CHA SHAS MED PA GCIG TU
'GYUR RO ZHE NA, MA YIN TE RTAG TU RAGS PAR SNANG BA'I PHYIR
DANG, RDUL PHRA RAB GCIG MTHONG BA MED PA'I PHYIR RO, ,RDUL PHRA
RAB MANG PO PHAN TSUN LDAN PAS DE LTAR

MTHONG BA BZHIN NO ZHES ZER NA, GAL TE CHA SHAS KYI SBYOR BA NI,
CHA SHAS MED PA'I RDUL PHRA RAB TU MI 'GYUR LA, CI STE CHA SHAS
MED PAR SBYOR NA NI, DE'I TSE DE DAG THA MI DAD PAS, SA'I DKYIL
'KHOR YANG RDUL PHRA RAB GCIG TU 'GYUR LA, SA'I DKYIL 'KHOR DANG
'BREL PA'I GZUGS GZHAN SNANG BA

RNAMS KYANG, SA'I DKYIL 'KHOR DANG GNYIS SU MED PAR THAMS CAD
RDUL PHRA RAB GCIG GI TSAD DU 'GYUR LA DE LTAR NI MA YIN TE, DE
BAS NA RDUL PHRA RAB MANG PO'AM, CIG SHOS KYANG RUNG STE GCIG TU
GYUR PA NI 'GA' YANG MED DO, ,GZUGS GCIG MED PAS NA, ,DE 'DUS PA
YIN PA'I PHYIR DU MA

YANG MED DE, DE BAS NA GZUGS KYI KHAMS GANG YANG GCIG GAM, DU
MA'AM, GCIG KYANG MA YIN DU MA YANG MA YIN PA'AM, DNGOS PO BGROD
PA GZHAN YANG MED PAS GZUGS KYI KHAMS NI DNGOS PO MED DE BRDZUN
PA KHO NA YIN NO, ,GZUGS KYI KHAMS JI LTA BA BZHIN DU, SGRA DANG
DRI DANG RO DANG

REG BYA'I KHAMS DANG, MIG DANG, RNA BA DANG, SNA DANG LCE DANG
LUS KYI KHAMS RNAMS KYANG RDUL PHRA RAB 'DUS PA TZAM YIN PA'I
PHYIR RO, ,DE LTAR DMIGS PA RNAM PA LNGA DANG, RTEN RNAM PA LNGA
MED PAS, MIG LA SOGS PA'I RNAM PAR SHES PA LNGA'I KHAMS KYANG YOD
PAR MI 'GYUR RO, ,DE DAG

@147B MED PAS YID KYI RNAM PAR SHES PA'I KHAMS KYANG YOD PAR MI
'GYUR TE, SRID NA YANG DE'I TSE RNAM PAR SHES PA ZHES BRJOD PAR
BYA'I, YID KYI RNAM PAR SHES PA ZHES BYA BA'I BYE BRAG GI DON NI
MED DO, ,YID KYI KHAMS KYANG YOD PA MA YIN TE, 'DI LTAR RNAM PAR
SHES PA DRUG PO GANG YIN PA 'GAGS PA

DE NYID YID KYI RNAM PAR SHES PA PHYI MA SKYE BA'I RTEN DU GYUR
PAS YID KYI KHAMS ZHES BYA BAR 'DOD PAS, RNAM PAR SHES PA DRUG
LAS MA GTOGS PA RDZAS SU YOD PA MA YIN TE, BTAGS PAR YOD PA TZAM
MO, ,RNAM PAR SHES PA DRUG PO BKAG PAS DE YANG MED PAR 'GYUR TE,
,DE BAS NA YID KYI KHAMS

KYANG YOD PA MA YIN NO, ,DE MED PAS KYANG YID KYI RNAM PAR SHES
PA'I KHAMS MED DO, ,CHOS KYI KHAMS MA LUS PAR 'GYUR RO ZHE NA DE
YANG SKYE MCHED BCU LAS MA GTOGS PA'I GZUGS DANG SEMS LAS BYUNG
BA'I CHOS RNAMS DANG, SEMS DANG LDAN PA MA YIN PA'I 'DU BYED
RNAMS DANG, 'DUS MA

BYAS RNAMS SO, ,DE LA RE ZHIG GZUGS NI GZUGS KYI KHAMS BZHIN DU
YOD PA MA YIN TE, RDUL PHRA RAB 'DUS PA TZAM YIN PA'I PHYIR RO,
,CI STE RNAM PAR RIG BYED MA YIN PA'I GZUGS RDUL PHRA RAB 'DUS PA
MA YIN NO ZHE NA, 'O NA GZUGS CAN MA YIN PAR CI'I PHYIR MI 'DOD
DE, SLOB DPON GYIS

KYANG RNAM PAR RIG BYED MA YIN PA RDZAS SU 'DOD PA BKAG ZIN TO,
,SEMS LAS SKYES PAS NA SEMS LAS BYUNG BA STE, SEMS DANG YID DANG
RNAM PAR SHES PA RNAM GRANGS YIN LA, DES NA RNAM PAR SHES PA DRUG
BKAG PAS SEMS LAS BYUNG BA YANG BKAG PAR 'GYUR RO, ,GZHAN YANG
SEMS LAS

BYUNG BA DAG NI SEMS DANG RTEN DANG, DMIGS PA THA DAD PA MED PAR
'DOD DO, ,DES NI RTEN DRUG BKAG PAS KYANG DE DAG DGAG PAR BYA'O,
,DMIGS PA DRUG KYANG BKAG PA DANG 'GEGS PAR 'GYUR BAS SO, ,SEMS
DANG MI LDAN PA'I 'DU BYED GZHAN DAG LAS GUD NA MED PAR CI RIGS
PAR SHES PAR BYA'O,,

'DUS MA BYAS RNAMS KYANG 'DUS MA BYAS KYI DNGOS PO RNAMS LAS THA
DAD PAR 'GYUR BA'I LUS KYI RDZAS YOD PA MA YIN NO, ,DE'I PHYIR
CHOS KYI KHAMS KYANG MED LA DE MED PAS DE'I DMIGS PA BKAG PA'I
PHYIR YID KYI RNAM PAR SHES PA'I KHAMS KYANG MED DO, ,DE LTAR
KHAMS BCVA BRGYAD MED LA, KHAMS

@148A *, ,RNAMS BKAG PAS, SKYE MCHED RNAMS DANG, PHUNG PO RNAMS
BKAG PA YANG GRUB PA YIN NO, ,DA NI JI LTAR PHUNG PO LA SOGS PA
MED NA, DER SNANG BAR 'GYUR ZHE NA, DE DAG MED KYANG BAG CHAGS
KYIS DKRUGS PA'I SEMS NYID DER SNANG BA'I SHES PA SKYE BAR 'GYUR

BA NI SNGAR BSHAD PA BZHIN NO, ,DE SKAD DU LANG KAR GSHEGS PA
LAS, ,JI LTAR ME LONG LA NI GZUGS, ,GCIG DANG GZHAN PA RNAMS
SPANGS PA, ,SNANG YANG DE NA YOD MA YIN, ,DE BZHIN DNGOS RNAMS
NGO BO NYID, ,CES GSUNGS SO, ,SNGON PO LA SOGS PA 'DI DAG SHES
PA'I RNAM PA

YIN PAR GYUR KYANG, DNGOS PO MED CING BRDZUN PA YIN TE, SHES PA'I
BDAG NYID YIN YANG GCIG DANG DU MA NYID DANG BRAL BA'I GNAS SKABS
SU GYUR PA'I PHYIR DANG, BAG CHAGS KYIS BCOM PA'I SGRAS KYANG BAG
CHAGS KYIS NYAMS PA LAS SKYES PA'I 'KHRUL PA'I MTSAN MAR GSUNGS
PA'I

PHYIR RO, ,'O NA BRDZUN PA DE JI LTAR DER SNANG BAR 'GYUR ZHE NA,
GSAL BA DANG LHAN CIG TU BRDZUN PA'I BDAG NYID DU 'BREL PA'I
DBANG GIS SO, ,'DI LTAR RNAM PAR SHES PA NYID GSAL BA'I RANG
BZHIN YIN PA LAS GSAL BZHIN PA YIN LA, THOG MA MED PA'I BAG CHAGS
KYIS BSLAD PA'I DBANG

GIS 'KHRUL NAS, SNGON PO LA SOGS PA'I RNAM PA BRDZUN PA YANG, RMI
LAM BZHIN DU GSAL BZHIN BAR SNANG BA YIN PAS SNGON PO LA SOGS PA
GSAL BAR GRUB STE, GSAL BA'I BDAG NYID MA BTAGS PAR DE MI RUNG
BA'I PHYIR RO, ,SNGON PO LA SOGS PA DE GSAL BZHIN PA YIN YANG
GNOD

PA YOD PA'I PHYIR BRDZUN PA YANG GRUB PO, ,DE BRDZUN PAR GRUB PAS
NA DE'I BDAG NYID DE YANG BRDZUN PAR GRUB PO, ,YANG GSAL BA DE
RIG PA NI 'KHRUL PA DANG BRAL BAS MNGON SUM YIN PA'I PHYIR DNGOS
PO NYID DU GRUB PA YIN TE, GANG GI PHYIR GSAL BA NI GSAL BA NYID
KYIS GNYUG MA'I RANG BZHIN

YIN TE, GANG GI MYONG BA 'DI 'KHRUL BAR 'JOG PA'I BSLAD PAS GZHAG
PA MED PA'I PHYIR RO, ,YANG SNGON PO LA SOGS PA'I RANG BZHIN YIN
PA'I PHYIR BSLAD PAS BYAS PAR 'GYUR LA, ,DE LTAR GYUR PAS NA NGE
MYONG BA YANG 'KHRUL PAR 'GYUR RO, ,DE BAS NA SNGON PO LA SOGS PA
LA NI GNOD PA

@148B 'JUG PA'I SKABS YOD KYI GSAL BA LA NI MA YIN NO, ,RNAL
'BYOR SPYOD PA PA DANG, DBU MA PA SHES PA RNAM PA DANG BCAS PAR
SMRA BA KHA CIG NA RE, SNGON PO DANG GSAL BA DAG BRDZUN PA DANG
BRDZUN PA MA YIN PAR GYUR NA, CHOS 'GAL BA NYID KYIS NA DE'I BDAG
NYID DU 'THAD PAR MI 'GYUR LA, DE'I

BDAG NYID MA YIN NA YANG SNGON PO LA SOGS PA GSAL BAR MI 'GYUR NA
SNGON PO LA SOGS PA NI GSAL BA YIN TE, SGRO BTAGS PA'I DNGOS POR
GYUR PA'I GSAL BA LAS GZHAN MA YIN PA'I PHYIR SNGON PO LA SOGS PA
NI SGRO MA BTAGS PA'I DNGOS POR GYUR PA YIN NO ZHES ZER TE, DE
DAG GI LTAR NA GSAL BA THAMS

CAD PHYIN CI MA LOG PA'I RANG GI NGO BO MYONG BA'I PHYIR, THAMS
CAD 'KHRUL PA MED PAR 'GYUR RO, ,DES NA SEMS CAN THAMS CAD RTAG
TU GROL BAR 'GYUR LA, RTAG TU YANG DAG PAR RDZOGS PA'I SANGS
RGYAS NYID DU 'GYUR RO, ,CI STE RNAM PAR RTOG PA'I BLO 'KHRUL PAS
RANG GI SNANG BA DON MED PA LA

DON DU MNGON PAR ZHEN PA'I NYES PA YOD PA'I PHYIR MA YIN NO ZHE
NA, GSAL BAS MNGON PAR ZHEN PAR BYA BA YIN BZHIN DU, JI LTAR DE
LA DE GSAL BAR MI 'GYUR, CI STE GSAL NA NI GSAL BA NYID DANG,
DE'I DON DAG NYID DE'I BDAG NYID DU 'GYUR BAS, DON MED BZHIN DU
ZHES BYA BAR YANG MI

'GYUR BAS, 'DAS PA'I MANG POS BKUR BA DANG, MA 'ONGS PA'I DUS DAG
DANG, SGRA RTAG PA DANG, BDAG YOD PA DANG, BA LANG NYID DO SNYAM
PA LA SOGS PA THAMS CAD RANG GI MTSAN NYID GSAL BAR MYONG BA'I
NGES PA'I BDAG NYID DU 'GYUR RO, ,RANG GI MTSAN NYID KYANG BRDA
DANG 'DRE BAR MI RIGS

PAS, RNAM PAR RTOG PA'I BLO YANG MED PAR 'GYUR RO, ,DE BAS NA BA
LANG GSAL BA THAMS CAD KYI THUN MONG DU GYUR PA, BA LANG NYID CES
BYA BA'I BLO MNGON PAR BRJOD PA'I RANG BZHIN CAN, BSLAD PA'I
DBANG GIS BRDZUN PAR SNANG BA YIN LA, DE LTAR SNANG BA LA 'DI NI
BA LANG YIN NO, ,MNGON PAR

ZHEN PAR 'DOD PAR BYA STE, RANG GI MTSAN NYID SNANG BA MA YIN
YANG, 'KHRUL PA'I DBANG GIS MNGON PAR ZHEN PA DE LTA BU LA NI
NYES PA MED PA'I PHYIR RO, ,GANG GI PHYIR BSLAD PA'I DBANG GIS
BLO 'KHRUL TE, DE LA GANG GI TSE BA LANG MA YIN PA LAS LOG PA'I
MTSAN NYID BA LANG NYID CES BYA BA NI BLO

@149A *, ,DANG RANG GI MTSAN NYID GNYI GA LA DE'I BDAG NYID DU
'GYUR LA, DE'I BDAG NYID DU GYUR PAS SNANG BA DANG MNGON PAR ZHEN
PA YIN TE, 'DI DAG THAMS CAD BLOS BSLAD PA YIN GYI, DNGOS PO'I DE
KHO NA NYID MA YIN PAS NYES PA MED DO, ,BLOS BSLAD PA YANG JI
LTAR GRAGS PA BZHIN

DU RNAM PAR GZHAG PA YIN GYI, YANG DAG PA JI LTA BA BZHIN DU MA
YIN TE, NYAMS SU MYONG BAS GRAGS PA DE BZHIN DU THA SNYAD KYI YAN
LAG TU GRUB PA NI BZLOG PAR DKA' LA DE KHO NA NYID JI LTA BA
BZHIN DU RIGS PA MA YIN NO, ,BA LANG LA LOG PAR ZHEN PA TZAM GYIS
DE TZAM DANG 'BREL PA'I PHYIR MI SLU

BAR 'THAD PA YIN NO, ,JI LTAR PA LANG NYID BRDZUN PA LA, BA LANG
GI BLO GSAL ZHING DE'I BDAG NYID DU GYUR PA DANG, DE LAS THA DAD
PA MA YIN BZHIN DU YANG DNGOS PO MED PA DANG, SGRO BTAGS PA MA
YIN PA DE BZHIN DU, GSAL BA YANG SNGON PO LA SOGS PA GSAL BZHIN
PA DANG, BDAG NYID

DU GRUB KYANG BRDZUN PA YIN TE, BRDZUN PA DANG BRDZUN PA MA YIN
PA DAG RANG BZHIN SNA TSOGS KYI MTHAR THUG PAS RDZAS GCIG LA 'GAL
BA MA YIN NO, ,CI STE DE'I BDAG NYID KYI GTAN TSIGS TZAM GYI
DNGOS PO NYID DANG, SGRO MA BTAGS PA NYID DU BSGRUBS NA NI, BA
LANG NYID LA SOGS PAS MA

DES PAR 'GYUR LA, YANG SGRO MA BTAGS PA DE'I BDAG NYID DU GTAN
TSIGS NYID DU 'DOD NA NI MA GRUB PAR 'GYUR RO, ,DE BAS NA CHOS
'DI DAG THAMS CAD NI GZUNG BA DANG, 'DZIN PAS STONG PA'I RNAM PAR
RIG PA TZAM ZHES BYA BA 'DI GNAS PA YIN NO, ,DE LA KHAMS GSUM GYI
CHOS GNYIS

GANG YIN PA MED KYANG GNYIS SU SNANG BA 'DI NI YANG DAG PA MA YIN
PA'I KUN DU RTOG PA YIN LA, JI LTA BA DE LA YID KYI BRJOD PAS
GZUNG BA DANG GNYIS SU BTAGS PA'I RANG BZHIN NO, ,NGO BO NYID DO,
,GNYIS PO DE NYID KYIS DE STONG PA NI YONGS SU GRUB PA'I NGO BO
NYID DO, ,DE YANG DNGOS PO

STONG PAS DNGOS PO MA YIN LA, GNYIS SU MED PA'I MTSAN NYID YIN
PAS DNGOS PO MED PA YANG MA YIN NO, ,GANG GI PHYIR 'DI GNYIS PO
MED CING GNYIS KYIS STONG PA'I RNAM PAR RIG PA TZAM YIN PA NYID
KYIS NA MA YIN PAR DGAG PA YIN NO, ,CI STE MED PA DGAG PA YIN NA
NI GCIG KHO NAR MED

@149B PA MA YIN TE, DE LTAR NA KUN BRTAGS PAR 'GYUR LA, GZHAN DU
MA YIN PAR DGAG PAR 'GYUR RO, ,DE BAS NA DON DAM PA NI JI LTAR
BSTAN PA BZHIN DU MA YIN PAR DGAG PA NYID DO, ,GANG GI PHYIR YANG
DAG PA MA YIN PA'I KUN TU RTOG PA'I CHOS NYID YIN PA'I PHYIR, DE
LAS THA

DAD PA MA YIN LA, MTSAN NYID KYI DBYE BAS THA DAD PA YANG MA YIN
NO, ,CHOS RNAMS KYI THUN MONG MA YIN PA'I MTSAN NYID GANG YIN PA
DE NI, DE NYID DE MA YIN TE THUN MONG MA YIN PA'I PHYIR RO, ,'DI
NI 'DI DAG GI MTSAN NYID KYI DBYE BA GCIG GO, ,YANG RANG GI MTSAN
NYID RNAMS NI MTSAN

MAS NYE BAR BZUNG BA YIN LA, STONG PA NYID NI MTSAN MA THAMS CAD
NUB PA YIN TE, 'DI NI 'DI DAG GI MTSAN NYID KYI DBYE BA GNYIS
PA'O, ,GNYIS PO STONG PA TZAM GYI MTSAN NYID JI LTA BA NYID NI
CHOS THAMS CAD LA THAMS CAD DU KHYAD PAR MED PAS KHYAB PA DANG
RTAG TU BA DANG, 'GYUR BA MED PA

ZHES BRJOD DO, ,MING DANG MTSAN MA'I DRI MA BRDZUN PA DANG, MTSAN
MAS NYE BAR BSLAD PA'I SGRIB PA'I DRI MA RNAMS NI DE'I RANG BZHIN
MA YIN PAS DE LA GLO BUR GYI DRI MA YIN LA, CHOS RNAMS KYI CHOS
NYID NI RANG BZHIN GNYUG MA YIN NO, ,DRI MA RNAMS NI KUN TU
BRTAGS PA LA MNGON PAR

ZHEN PA LA RAB TU 'BYUNG BAS, DE DAG BSAL NAS BSAL BAR NUS PA YIN
PA'I PHYIR YANG DE LA GLO BUR YIN NO, ,GANG ZHIG GUS PAR YUN RING
DU BSGOMS PAS, BSGOM PA RAB KYIS MTHAR PHYIN PA NA, GSAL BAR
SNANG BA SRID PAR 'GYUR TE, 'DOD PA DANG, MYA NGAN DANG, 'JIGS PA

LA SOGS PA'I RGYUN GYI BLO LA BUD MED LA SOGS PAR SNANG BA BZHIN
NO, ,CHOS 'DI DAG THAMS CAD KYANG TSAD MAS GRUB PA 'DI DAG TZAM
MO ZHES BYA BA DANG, SEMS TZAM DANG, MTSAN MA DANG BCAS PA'I
STONG PA NYID DANG, MTSAN MA MED PA'I STONG PA NYID DE, RNAL
'BYOR GYIS BZHI LA

GOMS PAR BYAS PA YIN NO, ,DE LA RNAL 'BYOR SPYOD PA RNAMS DANG DE
BZHIN DU DBU MA PA RNAMS NI, RNAL 'BYOR GYIS BZHI PA, CHOS THAMS
CAD STONG PA NYID KYIS DMIGS SU MED CING SHIN TU SNANG BA MED PA
GCIG TU DRI MA MED CING MTHA' YAS PA, NAM MKHA' LTA BU'I SNANG BA
'JIG RTEN

@150A *, ,LAS 'DAS PA'I YE SHES YIN PAR 'DOD DO, ,DE SKAD DU KLU
SGRUB KYI ZHAL SNGA NAS KYANG, ,'BYUNG BA CHE LA SOGS BSHAD PA,
,RNAM PAR SHES SU YANG DAG 'DU, ,YE SHES KYIS NI DE BRAL NA, ,LOG
PAR RNAM BRTAGS CIS MA YIN, ,ZHES

GSUNGS SO, ,'DI LTAR RNAL 'BYOR SPYOD PA PA NI CHOS RNAMS KYI
RANG BZHIN GNYUG MA GSAL BA TZAM NI RDZAS SU YOD PAR 'DOD PA YIN
LA, DBU MA PA NI RDZAS DE YANG MI 'DOD DE, KHYAD PAR 'DI YANG
MING TZAM DU RTOGS SO, ,DES NA RTZA BA MED PAR RNAL 'BYOR SPYOD
PA PA RNAMS DANG,

DBU MA PA RNAMS LHAN CIG TU RTZOD PA NI SKYE BO SHIN TU GNAS NGAN
PA NYID, 'DIR TSIGS SU BCAD PA NI, GANG DAG GANG DANG LHAN CIG DE
NYID MA MTHONG 'DIR SPYOD PA NI KUN MTSUNGS SHING, ,DE NYID
MTHONG TSE MUN PA'I DRI MA RAB ZAD YE SHES KYANG NI GCIG TU GYUR
PA YI, ,RTZA LAG MCHOG GI

RNAL 'BYOR SPYOD PA PA LA SDANG BAR SEMS NI 'DIR BCAS TE, ,RTZOD
PAR SEMS PA'I DBU MA MCHOG 'DZIN 'DI DAG CI'I PHYIR RTZOD CING
SHIN TU SMAD, ,DE LA PHYI ROL GYI DON YOD PAR SMRA BA DANG, SHES
PA RNAM PA DANG BCAS PAR SMAR BA DBU MA PA DAG NI, LUNG BSTAN
BCOS DANG TSAD MA DAG LAS

PHYI ROL DU GYUR PAR SNGAR BZLOG ZIN TO, ,RNAM PA MED PAR SMRA
BA'I SEMS TZAM PA 'BA' ZHIG LUS PAR 'GYUR TE, DE DAG KYANG CI'I
PHYIR GSAL BA BRDZUN PA YIN PAR 'DOD DO, ,SNGON PO LA SOGS PA'I
RNAM PA BRDZUN PA DANG THA MI DAD PA'I PHYIR, SNGON PO LA SOGS PA

BZHIN NO ZHE NA, SGRO MA BTAGS PA'I THA DAD PA MED PA NI MA GRUB
LA, 'ON TE THA MI DAD PA TZAM NYID YIN NA NI, MI MTHUN PA'I
PHYOGS LAS LDOG PA LA THE TSOM ZA BA'I MA NGES PAR 'GYUR RO,
,YANG DAG PA MA YIN PA DANG YANG DAG PAR 'GYUR BA DAG LA SGRO
'DOGS PA'I BDAG NYID SRID DE, BA LANG NYID

DANG, BDAG NYID LA SOGS PA DANG DE DAG GI BLO BZHIN NO, ,YANG NA
STONG PA NYID KYI 'KHRUL PAS KYANG MA NGES PAR 'GYUR RO, ,DE NYID
KYANG BRDZUN NO ZHE NA, SNGON PO LA SOGS PA MTHONG BZHIN DU,
STONG PA NYID MTHONG BA'I YE SHES KYANG 'KHRUL BAR THAL BAR 'GYUR
RO, ,BRDZUN PA NI 'KHRUL PAS SGRO BTAGS

@150B PA YIN NA, GSAL BA NI GSAL BZHIN PA NYID KYI GNYUG PA'I
RANG BZHIN DU CHA SHAS MED PAR MNGON SUM GYIS GRUB PA YIN PA'I
PHYIR, DNGOS PO RNAMS LA RANG BZHIN GNYUG MA 'DI NI GNYI GA LA
YANG TSAD MAS GRUB PA YIN NO, ,RANG BZHIN GNYUG MA 'DI GRUB PA
NYID KYIS NA, SGRO MA BTAGS

PA DANG, BRDZUN PA MA YIN PA GRUB PA'O, ,BRDZUN PA DANG YANG DAG
PA MA YIN PA DANG, 'KHRUL PA DANG, SGRO BTAGS PA RNAMS NI RNAM
GRANGS YIN NO, ,CI STE YOD PAR GYUR PA'I CHOS GZHAN DANG BRAL BAS
MED PA ZHES BYA BA LA DE NYID BRDZUN PA'I SGRAR BRJOD KYI, SGRO
BTAGS PA LA NI MA

YIN NO ZHE NA, DE LTA NA YANG SNGA MA BZHIN DU GTAN TSIGS MA GRUB
PA DANG, MA NGES PAR YANG 'GYUR RO, ,GZHAN YANG GAL TE GNOD PA
CAN GYIS MED PA SGRUB KYI SGRO BTAGS PA NI MA YIN NA, DE'I TSE
GNOD PA MED PA'I RANG BZHIN DANG, DE'I BLO RNAMS GNYUG MA'I RANG
BZHIN DU 'GYUR LA, DES NA

'KHRUL PA GTAN MED PAR 'GYUR TE, DE'I SKYON KYANG BSHAD ZIN TO,
,YE SHES KYIS NI DE BRAL NA, ,LOG PAR RNAM BRTAGS CIS MA YIN,
,ZHES BYA BA 'DI DANG YANG 'GAL BAR 'GYUR RO, ,DE BAS NA GRAGS
PA'I YUL MED PA LA NI, SGRO BTAGS PAS KHYAB PAR GRUB PAS NA,
KHYAB PA MI

DMIGS PAS GSAL BA'I MED PA BKAG PAR 'GYUR LA, DE BAS NA YOD PA
GRUB PO, ,GZHAN YANG NGO BO DANG, DMIGS PA LA YANG GNOD PA MED
PAS, GSAL BA LA DE GNYI GA YOD PAR GRUB PAS 'DI YOD PA DGAG PA NI
MI NUS LA, SNGON PO LA SOGS PA NI GNYI GA LA GNOD PA YOD PAS

SGRO BTAGS PAR GRUB PA'I PHYIR, DE DAG MED PA NI RIGS PA YIN NO,
,GZHAN YANG KHYOD GSAL BA'I YOD PA CI ZHIG DGAG PAR 'DOD, RKYEN
LA BRTEN TE SKYE BA NYID DANG, DON BYED NUS PA NYID DGAG PAR 'DOD
DO ZHE NA, 'DI DAG LA GNOD PAR BYED PA'I TSAD MA GANG YIN, GCIG
DANG DU

MA DANG BRAL BA YIN NO ZHE NA, DE YANG DNGOS PO'I RANG GI NGO BO
LA DNGOS SU GNOD PAS NUS PA LA SHUGS KYIS GNOD PA YIN LA GSAL
BA'I RANG GI NGO BO LA GNOD PA MED PA'I PHYIR, NUS PA LA YANG
GNOD PA MED PAR 'GYUR RO, ,SNGON PO LA SOGS PA'I YANG RANG GI NGO
BO TZAM LA GNOD PA MA YIN TE,

@151A *, ,'O NA JI LTAR ZHE NA, SNGON PO'I RANG BZHIN LA GNOD PA
MED DO, ,DE YANG NUS PA NYID YIN NO ZHE NA, DE LTA NA NI SNGON PO
DANG GSAL BA LA BYE BRAG MED PA'I PHYIR RNAM PA DANG BCAS PA'I
TSUL KHAS BLANGS PAR 'GYUR TE, DE YANG SNGAR BZLOG ZIN TO, ,DE
BAS NA GCIG

DANG DU MA DANG BRAL BA 'DI NI SGRO BTAGS PA LA 'JUG PAR 'GYUR
TE, DE NI JI LTAR GRAG PA BZHIN DU RNAM PAR GZHAG PA'I PHYIR RO,
,SGO MA BTAGS PA LA NI MA YIN TE, DE NI DE KHO NA NYID JI LTA BA
BZHIN DU GZHAG PA'I PHYIR RO, ,DE BAS NA 'DI NI DNGOS SU SGRO
BTAGS PA'I RANG BZHIN LA GNOD KYI, ,NUS PA LA

NI MA YIN NO, ,DE DAG KYANG GNOD PAS SNGON PO LA SOGS PA'I RANG
BZHIN SGRO BTAGS PA TZAM NYID DU GRUB PO, ,DE DANG BRAL BA'I GSAL
BA'I RANG BZHIN LA NI GNOD PA MA YIN NO, ,SNGON PO LA SOGS PA'I
DON BYED NUS PA NI SHUGS KYIS BKAG PA YIN GYI GSAL BA NI MA YIN
NO, ,DE LTAR NA 'O NA

'DIR NUS PA DANG SKYE BA 'DI DAG ZHIG PA DANG MA ZHIG PA DAG GIS
SKYED PAR MI BYED PA'I PHYIR DANG, YOD PA DANG MED PA MI SKYE
BA'I PHYIR MED DO ZHE NA, 'DI YANG GNOD PA MA YIN TE, MA GRUB
PA'I PHYIR RO, ,'DI LTAR RGYU MA ZHIG PA LAS DE MA THAG PA'I
'BRAS BU SKYED PAR BYED PA MI 'GAL BA DANG, RGYU LA

MED PA'I 'BRAS BU SKYE BA MI 'GAL BA'I PHYIR RO, ,GZHAN YANG NUS
PA DANG, RTEN CING 'BREL TE 'BYUNG BA MED PA GA LAS SHES, RE ZHIG
MNGON SUM GYIS NI MA YIN TE DE RNAM PAR MI RTOG PA YIN PA'I PHYIR
RO, ,RTOGS PA TZAM GYIS KYANG MA YIN TE, SHIN TU THAL BAR 'GYUR
BA YIN PA'I PHYIR RO, ,

CI STE MNGON SUM LAS SKYES PA DANG, RTAGS LAS SKYES PA'I NGES PA
RANG GI RGYUR GYUR PA'I YUL LA NGES TE 'BREL BA'I PHYIR RO, ,DE'I
TSE RGYU DANG 'BRAS BU DAG CHAD MAS GRUB PAS JI LTAR DE GNOD PA
CAN YIN, RGYU DANG 'BRAS BU'I DNGOS PO MA GRUB NA, PHAN PA DANG
GNOD PA THOB PA DANG SPANG BA'I DON DU YUL

NGES PA CAN LA 'JUG PA DANG LDOG PA'I 'BAD PA MED PAR YANG 'GYUR
RO, ,YANG RGYU DANG 'BRAS BU'I DNGOS PO GRUB MOD KYI, 'ON KYANG
KUN RDZOB PA YIN GYI DON DAM PA NI MA YIN TE, CHOS RNAMS KYI RANG
BZHIN BRTAG MI BZOD PA'I PHYIR RO ZHE NA, TSAD MAS GRUB PA'I NUS
PA JI LTAR BRTAG MI BZOD PA

@151B YIN, SGRUB PAR BYED PA DANG, GNOD PAR BYED PA'I TSAD MA DAG
STOBS MTSUNGS PA'I PHYIR RO ZHE NA, DE NYID KYI PHYIR RNAM PAR
DBYE BAR BYA STE, SNGON PO LA SOGS PA NI GRANGS SU ZIN KYANG,
GNOD PA'I PHYIR KUN RDZOB TU YOD PA YIN LA, SNGON PO LA SOGS PA'I
SNANG BA'I RNAM PAR SHES PA'I GSAL

BA'I LUS NI GNOD PA DANG BRAL BA'I PHYIR DANG, TSAD MAS GRUB PA'I
NUS PA CAN YIN PA'I PHYIR DON DAM PAR YOD PA YIN NO, ,GANG YANG
CHOS RNAMS KYI RANG GI NGO BO GRAGS PAS GRUB PA YIN PA'I PHYIR
GNOD PA YOD PA MA YIN NA, TSAD MAS GRUB PA'I PHYIR NUS PA LA YANG
GNOD PAR MI 'GYUR RO, ,'DIS NI

THAMS CAD KYI RANG BZHIN YOD PAR GRUB PAS, RANG BZHIN MED PA NYID
BZLOG PAR 'GYUR RO, ,DE BAS NA SNGON PO LA SOGS PA'I RANG BZHIN
GNOD PAR BYED PA'I TSAD MAS SGRO BTAGS PA NYID DU BSGRUBS PA NA,
DNGOS SU RANG GI NGO BO LA GNOD PA BYAS NA SHUGS KYIS BUM PA LA
SOGS PA LA GNOD PAR

'GRUB PO, ,SGRO BTAGS PA MA YIN PA'I PHYIR BSAL BA LA NI MA YIN
TE, RNAL 'BYOR SPYOD PA'I LUGS 'DI NI SHIN TU BZLOG PAR DKA' BAR
'GYUR RO, ,'DIR GSAL BA NI SGRO MA BTAGS PA DANG, SGRO BTAGS PA
YOD PA MA YIN PA'I PHYIR, DON DAM PAR YOD PA DANG, KUN RDZOB TU
YOD PA MA

YIN TE, STONG PA NYID BZHIN NO ZHES BYA BA NI RANG BZHIN GYI GTAN
TSIGS DANG, KHYAB PAR BYED PA 'GAL BA DMIGS PA'AM, KHYAB PAR BYED
PA MI DMIGS PAR 'GYUR RO, ,GAL TE GSAL BA RDZAS SU YOD PAR GYUR
NA, 'PHAGS PA LANG KAR GSHEGS PA LAS, BLO GROS CHEN PO CHOS

THAMS CAD NI SKYE BA MED PA YIN TE, YOD PA DANG MED PA MI SKYE
BA'I PHYIR RO ZHES BYA BA 'DI'I DON GANG YIN ZHE NA, 'DI'I DON NI
NGES PAR GZUNG BA YIN TE, GANG RTAG TU YOD PA'I CHOS KYI DBYINGS
DANG, GANG RTAG TU MED PA KUN BRTAGS PA GNYIS MI SKYE BA'I SKYE
BA MED PA YIN GYI, RNAM PAR SHES

PA'I BDAG NYID KYANG MI SKYE BA NI MA YIN NO ZHES BYA BA 'DI YIN
NO, ,DE NYID KYI PHYIR DE NYID LAS, RGYU DANG RKYEN NI BZLOG PA
DANG, ,BYED PA YANG NI BKAG PA YIS, ,SKYE BA MED PAR NGAS BSHAD
NAS, ,SEMS TZAM DU NI RNAM PAR GZHAG ,CES GSUNGS TE, SEMS LAS
GZHAN DU GYUR PA'I RGYU

@152A *, ,DANG RKYEN DANG BYED PA RNAMS BKAG NAS SEMS TZAM DU
RNAM PAR GZHAG PA NI, SKYE BA MED PA ZHES BYA BA'I TSIG GI DON
YIN NO, ,NA G'A RDZU NA'I ZHAL SNGA NAS KYIS KYANG, ,CHOS RNAMS
GANG YANG SKYE BA MED, ,'GAG PA CUNG ZAD YOD MIN TA, ,SHES PA
'BAB ZHIG KHO

NA NI, ,SKYE BA DANG NI 'GAG 'GYUR YIN, ,ZHES GSUNGS SO, ,'O NA
'PHAGS PA S'A LU LJANG PA LA SOGS PA LAS, DE LA MYU GU 'DI NI
RANG GIS MA BYAS, GZHAN GYIS MA BYAS, GNYI GAS MA BYAS, RGYU MED
PA LAS SKYES PA YANG MA YIN ZHES BYA BA 'DI'I DON GANG YIN ZHE
NA, DE'I

DON NI RGYU TZAM GYIS BYAS PA YANG MA YIN, RKYEN TZAM GYIS BYAS
PA YANG MA YIN, GNYI GAS BYAS PA YANG MA YIN, BLO SNGON DU BTANG
BA'I BYA BA DANG, BYED PA MED PA'I PHYIR RO, ,DNGOS PO GANG YANG
MED PA MA DMIGS PA DANG, MI RIGS PA'I PHYIR RO, ,'PHAGS PA LANG
KAR GSHEGS PA

LAS, 'DU BYED THAMS CAD SKAD CIG MA, ,MI GNAS BYA BA GA LA YOD,
,GANG YANG 'DI RNAMS SKYE BA NYID, ,BYA BA DE NYID BYED POR
BRJOD, ,CES GSUNGS TE, SA BON DE 'DI SNYAM DU BDAG GIS MYU GU
BSKYED PAR BYA SNYAM DU SEMS PAR MI 'GYUR LA, RGYU DE BYED PA'I
NGO BOR YANG YOD PA MA

YIN TE, GANG GI PHYIR RGYU DANG RKYEN LA MA LTOS PA'I RANG DBANG
CAN GYI BYED PA 'GA' YANG YOD PA'I PHYIR DGAG PA YIN GYI, RGYU
DANG 'BRAS BU TZAM DU GYUR PA NI DGAG PA MA YIN TE, RGYU MED PA
LAS SKYE BA MA YIN ZHES GSUNGS PA'I PHYIR RO, ,DE BAS NA YANG DE
NYID LAS DE'I 'OG TU 'DI YOD PAS 'DI

'BYUNG, 'DI SKYES PAS 'DI SKYE'O ZHES GSUNGS TE GANG GI PHYIR
'DIS NI RGYU YOD PA'I RJES LA 'BRAS BU SKYE BAR ZHAL GYIS BZHES
PAS, RJES SU 'GRO BA DANG, DE BSGRUB PA'I MI DMIGS PA DANG, MNGON
SUM GSUNGS PAR 'GYUR RO, ,YOD PA NYID NA ZHES NGES PAR BZUNG BA
MDZAD PAS RGYU

LOG PAS 'BRAS BU MI SKYE BAR ZHAL GYIS BZHES PAS NA, LDOG PA DANG
DE BSGRUB PA'I MI DMIGS PA YANG GSUNGS PAR 'GYUR RO, ,DE TZAM
GYIS NI DON GYIS NA BLO SNGON DU BTANG BA'I BYA BA YANG DGAG PAR
'GYUR RO, ,'DI SKYE'O ZHES BYA BA 'DIS NI RGYU RKYEN GZHAN LA RAG
LAS PAS BYED PA

@152B YANG BKAG PA YIN NO, ,DE LTAR THUN MONG DU RGYUN LA RGYU
DANG 'BRAS BUR GRUB PAS, KHYAD PAR DU GYUR PA DE DAG KYANG GRUB
CING MTHONG BA GNYIS LAS KYANG 'GYUR TE, GANG GI PHYIR MTHONG BA
GNYIS PO DE NYID YUL GYI DBYE BAS MNGON SUM DANG, MI DMIGS PA
GSUM DU 'GYUR RO, ,MNGON

SUM RTOG PA MED PA DANG, SKAD CIG MA YIN PAS, GCIG PA YIN PA DES
JI LTAR RGYU DANG 'BRAS BU YONGS SU GCOD PAR BYED CE NA, JI LTAR
RIGS PA SNGA MA SNGA MA NYAMS SU MYONG BA'I STOBS LAS SKYES PA'I
NGES PA PHYI MAS DE MNGON DU BYED PAR 'GYUR RO, ,GANG YANG DBU MA
PA KHA CIG NA RE, ,

'JIG RTEN LA GRAGS PA NI KUN RDZOB YIN TE, PHYI ROL GYI DON YANG
'JIG RTEN LA GRAGS PAS, SEMS DANG SEMS LAS BYUNG BA BZHIN DU, DE
YANG KUN RDZOB TU YOD PA YIN LA, DON DAM PAR NI RAL GRI'I SOS
RANG MI GCOD PA BZHIN DU SEMS DANG SEMS LAS BYUNG BA RNAMS RANG
RIG PAR 'GAL

LA; GZHAN RIG PA YANG BSLAD PA TZAM DU 'U CAG GNYI GA 'DOD DO,
,DE BAS NA 'KHRUL PA ZAD PAS DON DAM PA RTOGS PA'I PHYIR, SANGS
RGYAS RNAMS KYI SEMS DANG SEMS LAS BYUNG BA ZAD PA NYID DE, GANG
GI TSE DE RNAMS MI SKYE BA DE'I TSE, CHOS THAMS CAD SKYE BA MED
PA'I DON DAM PA RJES SU

BYED PA THOB PAS MYONG BAR BZHAG GO, ,MI GNAS PA'I MYA NGAN LAS
'DAS PA NI SEMS CAN GYI DON SNA TSOGS BYA BA'I PHYIR GZUGS KYI
SKU BYIN GYIS BRLABS TE BZHAG NAS DON DAM PAR MNGON DU BYED DO
ZHES ZER BA DE DAG NI SDIG PA CAN LAS KYANG SDIG PA CAN DU GYUR
PA YIN TE, GANG GI PHYIR 'DI LTAR

SEMS DANG SEMS LAS BYUNG BA 'DI DAG MED PA'I PHYIR BYANG CHUB
NYID KYANG MED NA, DON DAM RTOGS PA'I BYANG CHUB LTA GA LA YOD,
CI STE YANG 'DI NI RTOGS PA KHO NA YIN NO ZHE NA, DE NYID SEMS
YIN MOD, DE YANG SEMS DANG SEMS LAS BYUNG BA MED NA, MI SRID PAS
SEMS DANG SEMS LAS

BYUNG BA MED PA MA YIN NO, ,GZHAN YANG DON DAM PA DE BZHIN DU
GYUR PA MYONG NA NI 'KHRUL PAR 'GYUR LA, THA MI DAD NA NI RANG GI
RIG PAR 'GYUR RO, ,CI STE YANG SNGON PO ZHES BYA BA'I MING TZAM
YANG MED DO ZHE NA, DE'I TSE DON DAM PA DANG DON DAM PA RTOG PA
MED PAS GRAGS PA LAS 'DAS PAR 'GYUR

@153A *, ,RO; ,GZHAN YANG DON DAM PA NI CHOS THAMS CAD NI RTAG TU
SHIN TU SKYE BA MED PA STE, GZHAL BYA YIN LA SEMS DANG SEMS LAS
BYUNG BA NI, KHA CIG TZAM ZHIG YUN RING POR KUN DU SKYES NAS
PHYIS SKYE BA MED PA STE, TSAD MA MA YIN NA JI LTAR DE DAG GI
RJES SU BYED,

SKYE BA MED TZAM DU MTSUNGS SO ZHE NA, SEMS DANG SEMS LAS BYUNG
BA 'GAGS PA DANG MA SKYES PA'I SKYE BA MED PA YANG THAMS CAD LA
YOD PAS, RTAG TU SEMS CAN THAMS CAD KYI DON DAM PA'I BDEN PA
RTOGS PAR 'GYUR BA ZHIG NA, DE LTAR YANG MA YIN NO, ,DE BAS NA
SEMS DANG SEMS LAS BYUNG

BA 'GAGS PA NI DON DAM PA'I BDEN PA RTOGS PA MA YIN NO, ,CI STE
SEMS DANG SEMS LAS BYUNG BA THAMS CAD 'KHRUL PA YIN NA, DE'I DE
RNAMS KYI GNYEN PO GANG YIN, 'KHRUL PA DE NYID RAGS PA SHOS NI MI
MTHUN PA'I PHYOGS YIN LA, PHRA BA NI GNYEN PO YIN NO ZHE NA, DE
LTAR NA NI

SEMS DANG SEMS LAS BYUNG BA 'KHRUL PA THA MA NI GNYEN PO MED PAS
MED PAR 'GYUR RO, ,GZHAN YANG LKOG TU GYUR PA MA YIN PA NYID RANG
RIG PA YIN NO, ,DE YANG GSAL BA DANG 'BREL PA MA GTOGS PA MED DE,
GSAL BA NI YONGS SU GSAL BZHIN PA YIN PAS, GSAL BA'I GSAL

BZHIN PA RANG BZHIN GYI 'BREL PA NI DE'I BDAG NYID KHO NA YIN NO,
,GANG MED PAR GANG RIGS PA MA YIN PA DE NI DES DE'I RIGS PA YIN
PA, RANG RIGS PA LA 'GAG PA CI YANG MED DO, ,GANG GIS CI ZHIG RIG
PA DE NYID SHES PA YIN LA, SHES PA'I RANG BZHIN YANG SEMS DANG
SEMS LAS BYUNG BA NYID

YIN TE, DES NA RANG RIG PA'I NGO BO YIN NO, ,GSAL BA DANG 'BREL
PA YANG DE'I BDAG NYID LAS MA GTOGS PA MED PAS, RNAM PAR SHES PA
TZAM DU GRUB STE, DE BAS RNAM PAR SHES PA MA GTOGS PA'I GZUNG BA
PHYI ROL GYI DON CI YANG MED PAR GRUB BO, ,DE MED PAS GZUGS KYI
SKU BYIN GYIS BRLABS

NAS MI GNAS PA'I MYA NGAN LAS 'DAS PAR SMRA BA DE YANG RIGS PA MA
YIN TE, 'DI'I PHYIR YANG SEMS DANG SEMS LAS BYUNG BA MED PA NI
YANG DAG PAR RDZOGS PA'I BYANG CHUB MA YIN NO, ,CI STE YANG RAL
GRI'I SOS RANG MI GCOD PA DANG, JI LTAR SOR MO'I RTZE MOS RANG LA
MI REG PA DE BZHIN DU RANG RANG

@153B BYED PAR 'GAL BA'I PHYIR, SEMS KYIS RANG MTHONG BA MED PAS
RANG RIG PA MED DE, DE SKAD DU 'PHAGS PA LANG KAR GSHEGS PA LAS,
JI LTAR RAL GRI RANG SO DANG, ,JI LTAR SOR MO'I RTZE MOS RANG,
,GCOD PA MIN ZHING REG PA MIN, ,DE BZHIN SEMS KYIS RANG MI
MTHONG, ,ZHES GSUNGS

SO ZHE NA, 'DIR BRJOD PAR BYA STE, TSIGS SU BCAD PA 'DI'I DON NI
SEMS RANG RIG PA'I GZUNG BA DANG, 'DZIN PA'I DNGOS PO DGAG PA YIN
TE, DE NI BCAS PA DANG REG PA BZHIN DU THA DAD PA LAS GYUR PA'I
PHYIR RO, ,GSAL BA'I RANG BZHIN YIN PA'I PHYIR MYONG BA'I NGO BO
DGAG PA NI MA YIN TE, GANG

GI PHYIR GSAL BA NI RANG RIG PA YIN LA, DE YANG THA DAD PA 'GAL
TE, THA MI DAD PAS NGES PA'I PHYIR DGAG PAR 'OS PA MA YIN NO, ,DE
BAS NA, DE BZHIN SEMS KYIS RANG MI MTHONG, ,ZHES BYA BA DER NGAR
'DZIN PA MA YIN NO ZHES BYA BA LHAG MA YIN NO, ,DE SKAD DU 'PHAGS
PA DGONGS PA NGES PAR

'GREL PA LAS, BYAMS PAS GSOL PA, BCOM LDAN 'DAS GAL TE DE'I SPYOD
YUL GZUGS BRNYAN LAGS NA, SEMS LAS GZHAN MA LAGS PA'I SLAD DU JI
LTAR SEMS DE NYID KYIS SEMS NYID LA BLTA BAR BGYID, BCOM LDAN
'DAS KYIS BKA' STZAL BA, BYAMS PA 'DI LA CHOS GANG GIS

CHOS GANG LA YANG LTA BA MED MOD KYI, 'ON KYANG SEMS DE NYID DE
LTA BUR SNANG BA SKYE BAR 'GYUR RO ZHES GSUNGS SO, ,GZHAN YANG
RNAM PAR RIG PA TZAM GYI GNYUG MA'I RANG GI NGO BO NI RANG RIG
PA'I BDAG NYID DU SKYE STE DE NYID DU MNGON SUM GYI TSAD MA NYID
KYIS MA 'KHRUL PA YANG YIN LA, SGRO BTAGS PA'I

RANG GI NGO BO MYONG BAS NA 'KHRUL PA YANG YIN NO, ,DE BAS NA
'KHRUL PA'I MTSAN MA DE THAMS CAD RIM GYIS DOR TE, NAM MKHA' GCIG
TU DRI MA MED CING MTHA' MED PA LTA BUR CHOS THAMS CAD KYI GSAL
BA'I LUS GNYIS KYIS STONG PA MYONG BA GANG YIN PA DE NYID DON DAM
PA YANG DAG PAR RTOGS PA

YIN GYI, SEMS DANG SEMS LAS BYUNG BA 'GAGS PA NI RIG PA MA YIN
NO, ,TSOGS BSAGS PA'I 'PHEN SHUGS KYIS RIG PA'I RANG GI NGO BO'I
SANGS RGYAS KYI CHOS RNAMS MI ZAD PA'I PHYIR YANG, SEMS DANG SEMS
LAS BYUNG BA ZAD PAR MI RIGS TE, SEMS DANG SEMS LAS BYUNG BA'I
RGYUN GYI

@154A *, ,MTSAN NYID ZAG PA MED PA DE NYID NI GNAS ZHES BYA LA,
ZAG PA DANG BCAS PA'I CHOS THAMS CAD KYI SA BON MA ZAD PAS DE
SRID DU NI KUN GZHI ZHES BRJOD DO, ,ZAD NAS NI ZAG PA MED PA'I
DBYINGS DANG, RNAM PAR GROL BA'I SKU DANG, CHOS KYI SKU ZHES
KYANG BRJOD DE, DE'I PHYIR

YANG SEMS DANG SEMS LAS BYUNG BA ZAD PAR MI RIGS SO, ,BCOM LDAN
'DAS KYIS KYANG GZUGS 'JIG PA'I MI RTAG PA NYID NAS RNAM PAR SHES
PA'I BAR DU 'JIG PA'I MI RTAG PA NYID DO ZHES BYA BA 'DI DAG NI,
SHES RAB KYI PHA ROL TU PHYIN PA BCOS MA YIN NO ZHES GSUNGS PA'I
PHYIR YANG SEMS

DANG SEMS LAS BYUNG BA 'GAGS PAS NI YANG DAG PAR RTOGS PAR MI
RIGS SO, ,'JIG RTEN LAS 'DAS PA'I YE SHES 'KHRUL PA MED PAR RAB
TU DGA' BA LA SOGS PA'I SA KHAS MI LEN PAS, CHOS DKON MCHOG SHES
RAB KYI PHA ROL TU PHYIN PA LA SKUR PA BTAB PA LA, DE NYID KYIS
NA BYANG CHUB SEMS

DPA'I DGE 'DUN DANG, SANGS RGYAS DKON MCHOG LA YANG SKUR PA BTAB
PAR 'GYUR RO, ,'ON TE KHAS LEN NA NI SEMS DANG SEMS LAS BYUNG BA
'GAG PA YANG DAG PAR RTOGS PA'I BYANG CHUB TU MI RIGS SO, ,GANG
DAG RNAM PAR MED PA'I SHES RAB KYI PHA ROL TU PHYIN PA SPONG BA
DE DAG GI NYES PA NI DE

DAG NYID DO, ,GZHAN YANG, SNANG MED GNAS PA'I RNAL 'BYOR PA, ,DE
YIS THEG PA CHEN PO MTHONG, ,ZHES GSUNGS TE, SHIN TU SPROS PAS
CHOG GO, ,'DIR TSIGS SU BCAD PAR GYUR PA NI, GSAL BA'I RANG BZHIN
GSAL BZHIN PA, ,DE DANG 'BREL PAS LKOG GYUR MIN, ,GANG DANG 'BREL

PAS GANG RIG PA, ,DE YIS RIG BYA DE RIG GYUR, ,RAL GRI'I SO DANG
SOR RTZE BZHIN, ,BLO YI NGAR 'DZIN DOR YIN GYI, ,RANG NYID SNANG
GSAL DOR MIN PAR, ,DGONGS PA NGES PAR 'GREL LAS GSUNGS, ,DE'I
PHYIR BLO YI MTSAN NYID NI, ,RANG RIG PAR NI GRUB PA YIN, ,GSAL
DANG DE YI

BDAG NYID KYI, ,'BREL PA YIN PHYIR BLO TZAM YIN, ,SHES PA'I RANG
BZHIN MNGON SUM STE, ,BRDZUN PA SNANG BAS 'KHRUL PA YIN, ,MTSAN
MA DE NI SPANGS NAS SU, ,YE SHES NAM MKHA' LTA BUR BSGOM, ,SEMS
KYI RGYUN NI ZAD PA MED, ,ZAG BCAS CHOS KYI SA BON NI, ,MA ZAD
KUN

@154B GZHI SNGON NAS SKABS, ,ZAD NAS ZAG PA MED PA'I DBYINGS,
,RNAM PAR GROL BA'I SKU DANG NI, ,RTAG TU NYI ZER NYI MA BZHIN,
,SANGS RGYAS CHOS RNAMS GNAS YIN PAS, ,SKYOB PA RNAMS KYI CHOS
SKUR BSHAD, ,CES BYA BA YIN NO, ,JI LTA BA BZHIN DU GYUR PA NI
BSAM PA'I SHES

RAB STE, THOS PA DANG BSAMS PA LAS BYUNG BA'I SHES RAB BSHAD ZIN
TO, ,DE DAG RNYED NAS SHES RAB KYI PHA ROL TU PHYIN PA BSGOM PAR
BYA'O ZHES SNGAR BSTAN NAS DE NAS 'DI'I BSGOM PA BRJOD PAR BYA'O,
,THOS PA DANG BSAMS PA DANG, BSGOMS PA RNAMS KYI BAR DU SBYOR BA
NI GNYIS TE,

GUS PAS SBYOR BA DANG, RGYUN DU SBYOR BA'O, ,RAB TU SBYOR BA NI
SBYOR BA BYED PA'O, ,'GRUS PA DANG DGA' BA DANG SPRO BAS SBYOR BA
NI GUS PAR SBYOR BA YIN LA, BAR MA CHAD PAS SBYOR BA NI RGYUN DU
SBYOR BA'O, ,BSGOM PA YANG RNAM PA GSUM STE, ZHI GNAS DANG, LHAG
MTHONG DANG, ZHE

GNAS DANG LHAG MTHONG ZUNG DU 'BREL PAR 'JUG PA'I BSGOM PA'O, ,DE
LA JI SNYED YOD PAR GYUR PA DANG, JI LTA BA BZHIN DU GYUR PA LA
RNAM PAR MI RTOG PA'I GZUGS BRNYAN DU GYUR PA NI ZHI GNAS KYI
DMIGS PA'O, ,JI SNYED YOD PAR GYUR PA DANG, JI LTA BA BZHIN DU
GYUR PA LA RTOG PA DANG

BCAS PA'I GZUGS BRNYAN DU GYUR PA NI LHAG MTHONG GI DMIGS PA'O,
,'DI NA BYANG CHUB SEMS DPA' GCIG PU DBEN PAR GNAS LA JI LTAR
BSAMS PA'I DON YID LA BYA BA STE, YID KYIS BRJOD PA SPANGS NAS
SEMS NYID DE LTAR SNANG BA LA LAN MANG DU YID LA BYA STE, JI SRID
DU LUS

DANG SEMS SHIN TU SBYANGS PA MA SKYES KYI BAR DU ZHI GNAS DANG
RJES SU MTHUN PA'I YID LA BYED PA YIN LA, GANG GI TSE SKYES PA
DE'I TSE ZHI GNAS YIN NO, ,DE'I LUS DANG SEMS SHIN TU SBYANGS PAS
NYE BAR THOB PA DE NYID LA GNAS TE, JI LTAR BSAMS PA DE NYID KYI
DON NANG GI TING NGE 'DZIN GYI

GZUGS BRNYAN GYI SPYOD YUL LHAG PAR MOS PAS SO SOR BRTAG PAR BYA
STE, JI SRID DU LUS DANG SEMS SHIN TU SBYANGS PA MA SKYES PA DE
SRID DU NI LHAG MTHONG DANG RJES SU MTHUN PA'I YID LA BYED PA YIN
LA, GANG GI TSE DE'I LHAG MTHONG YIN NO, ,DE'I 'OG TU RNAM PAR
RTOG PA DANG BCAS PA'I GZUGS BRNYAN DE

@155A *, ,NYID LA DMIGS TE, SEMS DE NYID LA GANG GI TSE RGYUN MI
'CHAD PA DANG, BAR MA CHAD PA'I YID LA BYED PA'I RGYUN GYIS GNYI
GA YANG NYAMS SU MYONG BA DE'I TSE, ZHI GNAS DANG LHAG MTHONG
ZUNG DU 'JUG PA'I LAM ZHES BRJOD DE, DE LA ZHI GNAS DANG LHAG
MTHONG NI ZUNG YIN LA, ,'BREL PA DANG NI LDAN PA STE, ,PHAN

TSUN BCINGS NAS 'JUG PA'O, ,'DIR SGRIB PA LNGA RNAMS KYI NANG
NAS, RGOD PA DANG, 'GYOD PA DAG NI ZHI GNAS LA SGRIB PA'O, ,RMUG
PA DANG GNYID DANG THE TSOM NI LHAG MTHONG LA SGRIB PA'O, ,'DOD
PA LA 'DUN PA DANG, GNOD SEMS NI GNYI GA LA SGRIB PA'O, ,GANG GI
TSE RMUGS PA DANG GNYID YANG DAG PAR BSAL BAR GYUR PA

DE'I TSE ZHI GNAS YONGS SU DAG PAR GYUR PA YIN LA, GANG GI TSE
RGOD PA DANG, 'GYOD PA SHIN TU GSAL BAR GYUR PA YIN PA DE'I TSE
LHAG MTHONG YONGS SU DAG PAR GYUR PA YIN NO, ,DE LA BCOM LDAN
'DAS KYIS ZHI GNAS NI RNAM PA DGU RU BKA' STZAL TE, JI LTA BA
BZHIN DU SEMS DE NANG DU 'JOG PAR BYED KUN TU 'JOG PAR BYED,

YONGS SU 'JOG PAR BYED, NYE BAR 'JOG PAR BYED, DUL BAR BYED, ZHI
BAR BYED, NYE BAR ZHI BAR BYED, RGYUD GCIG TU BYED, SEMS MNYAM
PAR 'JOG PAR BYED CES GSUNGS SO, ,DE LA DANG POR PHYI ROL GYI
DMIGS PA RNAMS LAS SEMS BLAN TE, NANG DU RAB TU BSDUS NAS BTAGS
PA NI NANG DU 'JOG PA'O, ,DE NAS RANG BZHIN GYIS

G-YO BA'I SEMS DE NYID LA RGYUN DU GTONG CING 'JOG PA NI, KUN TU
'JOG PA'O, ,DE NAS DRAN PA NYAMS PAS PHYI ROL DU RNAM PAR G-YENG
BA SHES PAR BYAS LA SLAR BLAN NAS SEMS DE LA 'JOG PA NI YONGS SU
'JOG PA'O, ,DE NAS SEMS RANG BZHIN GYIS RGYA CHE BA LAS YANG DANG
YANG DU MNGON PAR BSDUS TE PHRA BAR BYAS NAS GONG NAS

GONG DU 'JOG PA NI NYE BAR 'JOG PA'O, ,DE NAS TING NGE 'DZIN GYI
YON TAN LA BLTAS TE DE NYID LA DGA' BA NI 'DU BA'O, ,DE NAS RNAM
PAR G-YO BA'I SKYON BLTAS NAS YID PHYIR PHYOGS PA RAB TU ZHI BAR
BYED PA NI ZHI BA'O, ,CHAGS SEMS DANG YID MI BDE BA LA SOGS PA
LANGS PA RNAMS ZHI BAR BYED PA NI NYE BAR ZHI BA'O, ,DMIGS PA
GCIG PA

LA RANG GI NGANG GIS 'JUG PA NI RGYUD GCIG PA STE, YANG DAG PA MA
YIN PAR GYUR PA LAS 'BAD PAS YANG DAG PAR BYED PA NI RGYUD GCIG
TU BYED PA GOMS PAS LHUN GYIS GRUB PAR RANG GI NGANG GIS 'JUG PA
YANG DAG PAR RANG DBANG THOB PAS 'DZIN PA NI SEMS MNYAM PAR 'JOG
PA'O, ,DE SKAD DU, MDO SDE'I RGYAN LAS, SEMS NI

@155B DMIGS PA LA SBYOR TE, ,RGYUN DE LAS NI G-YENG MI BYED,
,RNAM PAR G-YENG BA SHES NAS SU, ,SLAR YANG MYUR DU BLAN NAS NI,
,NANG DU SEMS NI BSDU BAR BYA, ,BLO LDAN GONG NAS GONG DU SBYOR,
,TING 'DZIN YON TAN LA BLTAS NAS, ,DE NYID LA NI DGA' BAR BYA,
,RNAM PAR G-YENG BA'I SKYON BLTAS NAS, ,PHYIR PHYOGS PA NI ZHI
BAR BYA, ,CHAGS SEMS

YID MI BDE LA SOGS, ,LANGS PA DE BZHIN DU NI 'DUL, ,DE NAS MNGON
PAR 'DU BYED PAS, ,SEMS NI RNAL DU 'JUG PAR BYA, ,SDOM BRTZON CAN
GYIS GUS BYAS NAS, ,'BAD MED 'JUG PA THOB PAR 'GYUR, ,ZHES GSUNGS
SO, ,LHAG MTHONG YANG RNAM PA BZHIR GSUNGS TE, JI LTAR YANG DE
CHOS RNAMS RNAM PAR BYED DO RAB TU RNAM PAR

BYED DO, ,YONGS SU RTOG GO YONGS SU DPYOD PAR BYED DO ZHES GSUNGS
SO, ,DE LA JI SNYED YOD PAR GYUR PA LA SO SOR RTOG PA NI RNAM PAR
BYED PA'O, ,JI LTA BA BZHIN DU GYUR PA LA SO SOR RTOG PA NI RAB
TU RNAM PAR BYED PA'O, ,RNAM PAR MI RTOG PA'I YID LA BYED PA SHES
RAB DANG LHAN CIG TU GYUR PAS MTSAN MA'I RNAM PA BZUNG BA NI
YONGS SU RTOG

PA'O, ,KUN TU DPYOD PA NI YONGS SU DPYOD PA'O, ,'DI DAG GI BSHAD
PA NI 'PHAGS PA BYAMS PAS GSUNGS PA'I THEG PA CHEN PO'I CHOS
MNGON PA KUN LAS BTUS PA LAS, LHAG MTHONG GANG ZHE NA, JI LTAR
YANG DE CHOS RNAM PAR 'BYED, RAB TU RNAM PAR 'BYED, YONGS SU RTOG
PAR BYED, YONGS SU DPYOD PAR BYED DE, GNAS NGAN LEN GYI MTSAN

MA'I GNYEN POR BLANG PA DANG, PHYIN CI LOG NGES PAR BSAL BA DANG,
PHYIN CI MA LOG PA LA SEMS RNAM PAR GZHAG PA DAG NYE BAR BLANGS
NAS SO ZHES GSUNGS TE, 'DIR TSIG 'DI DAG GI DON NI GNAS NGAN LEN
NI PHYIN CI LOG GI BAG CHAGS TE, DE YANG PHYIN CI LOG GONG DU
SKYED PAR BYED PA'I NUS PA SEMS KYI RGYUD LA GNAS PA'I MTSAN NYID

DO; DE'I MTSAN MA NI GANG GI TSE YONGS SU GSO BAR BYED PA STE,
PHYIN CI LOG LA MNGON PAR ZHEN PA SNGA MA SNGA MA DAG GO, ,DE ZAD
PAS GNAS NGAN LEN ZAD DE, PHYIN CI LOG SKYE BAR MI 'GYUR TE,
MTSAN MA'I GNYEN PO GOMS PA LAS MTSAN MA ZAD PA YIN TE, GNYEN PO
DE NI RNAM PAR 'BYED, RAB TU RNAM PAR 'BYED PA STE, DE BAS 'DI
GNYIS NI GNAS

NGAN LEN GYI MTSAN MA'I GNYEN PO NYE BAR BLANGS TE BSTAN PA'O,
,YONGS SU RTOG PA NI PHYIN CI LOG NGES PAR BSAL BA NYE BAR BLANGS
NAS BSTAN TE, GANG GI PHYIR DE NI JI LTA BA BZHIN DU RNAM PAR
PHYE JI LTA BA BZHIN DU RAB TU RNAM PAR PHYE BAS PHYIN CI LOG GI
DOGS PA GCIG TU BSAL NA BRJOD PA MED PA YID LA BYED PAS YONGS SU
BTZAL NAS LHAG PAR

@156A *, ,DMIGS PA STE, DE BAS 'DI NI PHYIN CI LOG NGES PAR BSAL
BA ZHES BYA'O, ,DE LTAR 'DIS PHYIN CI LOG NGES PAR BSAL BAS,
PHYIN CI MA LOG PAR BYAS LA, PHYIN CI MA LOG PA DER MNGON SUM
BZHIN DU MTHONG BA'I DON LA SEMS GZHAG NAS SO SOR RTOG PA NI
YONGS SU DPYOD PA STE, DE BAS NA 'DI NI PHYIN CI MA LOG PA LA
SEMS

GZHAG PA NYE BAR BLANGS TE BSTAN PA'O ZHES BYA BA 'DI YIN NO, ,DE
LTAR LHAG MTHONG RNAM PA BZHI PA'I BSGOM PA YONGS SU RDZOGS PA NI
GNAS NGAN LEN GYI 'CHING BA LAS GROL BA YIN LA, ZHI GNAS RNAM PA
DGU'I BSGOM PA YONGS SU RDZOGS PAS NI MTSAN MA'I 'CHING BA LAS
GROL BAR 'GYUR TE, PHYIN CI LOG

GI MTSAN MA PHYIN CI LOG GI DON RNAM PAR 'GAGS PA'I MTSAN NYID
YIN PA'I PHYIR RO, ,DE SKAD DU YANG, ZHI GNAS DANG NI LHAG MTHONG
DAG ,BSGOMS PAS GNAS NGAN LEN DANG NI, ,MTSAN MA YI NI 'CHING BA
LAS, ,RNAL 'BYOR PA NI GROL BAR 'GYUR, ,ZHES GSUNGS TE, TSIGS

SU BCAD PA 'DI'I DON NI CI RIGS PAR SBYAR LA GO RIMS BZHIN DU MA
YIN NO, ,DE BAS NA RNAL 'BYOR DANG BSGOM PA NI RNAM GRANGS YIN LA
ZHI GNAS DANG LHAG MTHONG ZUNG DU 'JUG PA NI RNAL 'BYOR GYI THUN
MONG GI DBYE BA'O, ,'DIR SHES RAB KYI PHA ROL TU PHYIN PA'I RNAL
'BYOR DON DU GNYER BA

RNAMS LA, RNAL 'BYOR GYI RNAM BZHI BRJOD PAR BYA STE, DNGOS PO JI
SNYED YOD PA LA DMIGS PA DANG, SEMS TZAM LA DMIGS PA DANG, DE
BZHIN NYID LA DMIGS PA DANG, DMIGS SU MED PA'O, ,DE LA RE ZHIG
DANG PO BRJOD PAR BYA STE, 'DIR BYANG CHUB SEMS DPA' THOS PA DANG

BSAMS PA'I SHES RAB PHUN SUM TSOGS PAS GCIG PU DBEN PAR GNAS TE,
SKYIL MO KRUNG BCAS TE, SHIN TU SGU BA YANG MA YIN SHIN TU DGYE
BA YANG MA YIN PAR LUS DRANG POR BSRANG NAS SEMS SHIN TU ZHUM PA
YANG MA YIN SHIN TU 'PHRO BA YANG MA YIN PAR DRAN PA DANG SHES
BZHIN MNGON DU

GZHAG LA, RANG BZHIN GYIS RNAM PAR G-YENG BA'I MIG DANG RNA BA
DANG SNA DANG LCE DANG LUS DANG RNAM PAR SHES PA YONGS SU BSDUS
LA, SNANG BA DANG BCAS PA'I 'DU SHES KYIS MNYAM PAR GZHAG STE,
SNA TSOGS 'DI DAG YID LA BYA BA NI 'DI LTA STE, SNGON PO DANG SER
PO LA SOGS PA'I

@156B GZUGS DANG RGOD PA DANG BSDU BA LA SOGS PA'I SGRA DANG, GA
PUR DANG, RNAG LA SOGS PA'I DRI DANG, MNGAR BA DANG SKYUR BA LA
SOGS PA'I RO DANG, GRANG BA DANG DRO BA LA SOGS PA'I REG BYA
DANG, BDE BA DANG SDUG BSNGAL DANG, 'DOD CHAGS DANG ZHE SDANG
DANG NAM MKHA' DANG,

MYA NGAN LAS 'DAS PA LA SOGS PA NI CHOS TE, DE LTAR GZUNG BAR
SNANG BA'I YUL GYI KHAMS DRUG GO, ,YANG DE DAG LA 'DZIN PAR SNANG
BA'I NGANG NA GSAL BA'I RANG BZHIN RNAM PAR SHES PA'I KHAMS DRUG
NI 'DI LTA STE, MIG GI RNAM PAR SHES PA DANG RNA BA'I RNAM PAR
SHES PA DANG, SNA'I RNAM PAR SHES PA

DANG, LCE'I RNAM PAR SHES PA DANG, LUS KYI RNAM PAR SHES PA DANG,
YID KYI RNAM PAR SHES PA'O, ,RNAM PAR SHES PA'I KHAMS DRUG PO DE
DAG GI RTEN NI DBANG PO'I KHAMS DRUG STE DE LNGA NI GZUGS CAN NO,
,GCIG NI GZUGS MED PA STE, 'DI LTA STE, MIG 'BRAS KYI NANG NA ZAR
MA'I ME TOG LTA

BU DANG, RNA BA'I GTING NA GRO GA'I MDUD PA LTA BU DANG, SNA'I
RTZA BA NA THUR MA LTA BU DAG DANG, LCE'I DKYIL 'KHOR LA SKRA'I
RTZE MO'I TSAD TZAM GYIS BAR MCHOD PA'I ZLA BA PHYED PA LTA BU
GNYIS DANG, LUS LTA BU'I LUS KYI DBANG PO DANG, RNAM PAR SHES PA
'GAGS MA THAG PA'I YID KYI, DBANG PO'I

KHAMS TE, DE LTAR BDAG DANG SEMS CAN THAMS CAD KYI YUL RNAMS
DANG, RNAM PAR SHES PA RNAMS DANG, DBANG PO RNAMS DRUG DRUG YONGS
SU BSDUS PA NI KHAMS BCO BRGYAD DE, PHYOGS BCU'I 'JIG RTEN GYI
KHAMS SU GNAS PA SNA TSOGS YID LA BYAS LA, SNA TSOGS SNANG BA'I
SEMS

DE NYID DMIGS PA NAS YID KYI BRJOD PA SPANGS LA ZHI GNAS BSGOM
PAR BYA STE, JI TZAM NA LUS DANG SEMS SHIN TU SBYANGS PA THOB PA
ZHI GNAS RDZOGS PA YIN NO, ,DE NAS ZHI GNAS DE NYID LA BRTEN TE
DE NYID DU SNA TSOGS KYI GZUGS BRNYAN 'DI DAG NYID NI 'DI LTA
STE, GZUGS KYI KHAMS

NAS YID KYI KHAMS KYI BAR 'DI DAG NI CHOS THAMS CAD CES BYA STE,
DE LTAR LAN MANG DU RNAM PAR PHYE NAS YONGS SU BRTAG PAR BYA,
,YONGS SU DPYAD PAR BYA BAS LHAG MTHONG RDZOGS PAR BYA'O, ,DE NAS
DE'I 'OG TU RNAM PAR RTOG PA DANG BCAS PA'I GZUGS BRNYAN LA DMIGS
PA'I SEMS DE NYID

@157A *, ,LA GNYI GA MNYAM PAR DMIGS PA'I SEMS KYIS RGYUN MI
'CHAD PA YID LA BYED PA'I RGYUN 'JUG PA NI ZHI GNAS DANG LHAG
MTHONG ZUNG DU 'BREL PAR 'JUG PA'I LAM ZHES BYA'O, ,SHES RAB KYI
PHA ROL TU PHYIN PA'I MAN NGAG LAS, JI SNYED YOD PAR GYUR PA LA

DMIGS PA'I RNAL 'BYOR GYI SA STE DANG PO'O,, ,,DE NAS GNYIS PA NI
SNA TSOGS SNANG BA'I SEMS DE BZHIN DU BSKYED LA, 'DI LTAR NYE BAR
BRTAG PAR BYA STE, GZUGS ZHES BYA BA 'DI NI MING TZAM MO ZHES BYA
BA NAS, JI SRID KYI BAR GYI CHOS THAMS CAD KYANG MING TZAM STE,
MING DANG

DON DAG NI SHIN TU THA DAD PA'I PHYIR MING NI DON DU YOD PA MA
YIN TE, DON MNGON PAR MI SHES PAR MING TZAM DU SNANG LA, MING
MNGON PAR MI SHES PAR YANG DON TZAM DU SNANG BA'I PHYIR RO, ,DE
BAS NA MING JI LTA BA BZHIN DU DON MED PAS GZUGS NI MING TZAM
STE, DON DU MA YIN NO ZHES BYA BA NAS,

CHOS THAMS CAD KYI BAR DU YANG MING TZAM YIN NO, ,'JIG RTEN PA
RNAMS NI THA SNYAD KYI DON DU GLO BUR DU MING BSDEBS TE, BTAGS PA
LA GZUGS ZHES BYA BA'I DON DU RTOG PA NAS, CHOS THAMS CAD KYI BAR
DU RTOG STE, DE BAS NA GZUGS NAS CHOS THAMS CAD KYI BAR DU MING
GI DON DU YOD PA MA

YIN NO, ,YANG 'DI DAG NI SEMS TZAM TE, DON 'DI DAG MED BZHIN DU
DON SNANG BA LA DON DU MNGON PAR ZHEN PA'I BAG CHAGS KYI DBANG
GIS SKYE BAR SNANG STE, RGYAN PO LA GOMS PA'I DBANG GIS, RMI LAM
NA RGYAN PO RTZE BAR SNANG BA BZHIN NO, ,DE BAS NA GLO BUR DU
MING DU BSDEBS TE, BTAGS

PA'I DON 'DI DAG SEMS TZAM YIN GYI, SEMS LAS PHYI ROL DU GYUR
PA'I GZUNG BA'I DON NI 'GA' YANG YOD PA MA YIN NO, ,GZUNG BA DE
MED PAS 'DZIN PA YANG YOD PA MA YIN NO, ,DE BAS NA SNA TSOGS 'DI
DAG NI BRJOD DU MED CING GZUNG BA DANG 'DZIN PAS STONG PA'I SEMS
TZAM DU NGES

PAR BYAS LA, YID KYI BRJOD PA THAMS CAD SPANGS TE, CHOS THAMS CAD
SEMS TZAM PA DE NYID LA SEMS BSDUS TE, NYE BAR BTAGS NAS MI G-YO
BAR BYAS LA, JI SRID LUS DANG SEMS SHIN TU SBYANGS PA THOB KYI
BAR DU ZHI GNAS BSKYED PAR BYA'O, ,SHIN TU SBYANGS PA SO SOR THOB
NAS

@157B DE NYID LA GNAS TE, TING NGE 'DZIN GYI SPYOD YUL GYI GZUGS
BRNYAN LA YANG DANG YANG DU RNAM PAR PHYE LA, YANG RNAM PA SNA
TSOGS PA 'DI DAG NI, KHAMS BCVA BRGYAD GZUNG BA DANG, 'DZIN PAS
STONG PA'I RANG BZHIN MED PA'I SEMS TZAM MO ZHES PA YANG DANG
YANG DU RAB TU RNAM PAR PHYE LA YONGS

SU BRTAG PAR BYA, ,YONGS SU DPYAD PAR BYA BAS LUS DANG SEMS SHIN
TU SBYANGS PA'I BAR DU LHAG MTHONG BSKYED PAR BYA'O, ,DE'I 'OG TU
RNAM PAR RTOG PA DANG BCAS PA'I GZUGS BRNYAN LA DMIGS PA'I SEMS
DE NYID LA GNYI GA MNYAM PA'I SEMS KYIS RGYUN MI 'CHAD PA'I YID
LA BYED PA'I

RGYUN 'JUG PA NI, ZHI GNAS DANG LHAG MTHONG ZUNG DU 'JUG PAR
'BREL PA'I LAM ZHES BYA'O, ,SHES RAB KYI PHA ROL TU PHYIN PA'I
MAN NGAG LAS, JI LTA BAR GYUR PA'I SEMS TZAM LA DMIGS PA'I RNAL
'BYOR GYI SA STE GNYIS PA'O,, ,,DE NAS GSUM PA NI, SNA TSOGS
SNANG BA'I

SEMS DE BZHIN DU BSKYED LA, 'DI LTAR NYE BAR BRTAG PAR BYA STE,
KHAMS BCVA BRGYAD PO SNA TSOGS PA 'DI DAG NI, GZUNG BA DANG,
'DZIN PAS STONG PA'I RANG BZHIN MED PAS SEMS TZAM STE, GANG YANG
'DI GZUGS ZHES BYA BA NAS CHOS THAMS CAD KYI CHOS ZHES BYA BA'I
BAR DU MING DU

SNANG BA DANG, DON DU SNANG BA GANG YIN PA NI 'DI LTA STE, PHUNG
PO DANG, KHAMS DANG, SKYE MCHED NAS, CHOS THAMS CAD KYI BAR DU
SNANG BA STE, CHOS JI LTA BUR SNANG BA'I PHYIR 'DI DAG NI CHOS
THAMS CAD KYI MTSAN MA'O, ,'KHRUL PA'I DMIGS PA YIN PA'I PHYIR,
'DI DAG THAMS CAD

NI 'KHRUL BA'I MTSAN MA DANG, SPROS PA'I MTSAN MA DANG, PHYIN CI
LOG GI MTSAN MA YIN TE, SNANG BA DE YANG BLOS BSLAD PA'I DBANG
GIS YANG DAG PA MA YIN PA'I SNANG BA YIN YANG, YANG DAG PA MA YIN
PA DE NYID DMIGS PAR SNANG BAS 'KHRUL PA'I DMIGS PA ZHES BRJOD
DO, ,DE LTAR SNANG

BA 'DI JI LTAR JI SNYED DE SNYED DU NI 'KHRUL BA YIN TE, YANG DAG
PA MA YIN PA MTHONG BA DANG, DON DAM PA MA MTHONG BA'I PHYIR RO,
,DE BAS NA CHOS THAMS CAD KYI DON DAM PA MTHONG BAR 'DOD PA DES,
,DE BZHIN DU ZHI GNAS DE NYID LA BRTEN TE, SNANG BA MED PAR GYUR
PA'I SBYOR BAS, MNGON DU GYUR PA'I SNANG BA'I

@158A *, ,'KHRUL PA'I MTSAN MA 'DI DAG SPANG BAR BYA STE, DPER NA
BSAM GTAN PA 'BA' ZHIG GCIG PU DBEN PAR GNAS TE, BSAM GTAN LA
GNAS NAS, GZUGS KYI 'DU SHES LAS YANG DAG PAR 'DAS TE, NAM MKHA'I
'DU SHES KYIS THAMS CAD LA NYE BAR

GNAS TE, NAM MKHA' MTHA' YAS SKYE MCHED RDZOGS PAR BYAS NAS GNAS
PA DE BZHIN DU, BYANG CHUB SEMS DPA' 'DI YANG KHAMS BCVA BRGYAD
PO SNA TSOGS SEMS KYI SNANG BA TZAM LA MNYAM PAR GZHAG LA, YID
KYI BRJOD PA THAMS CAD SPANGS NAS, 'KHRUL PA'I MTSAN MA 'DI DAG
THAMS CAD DANG,

RNAM PAR RTOG PA'I MTSAN MA 'DI DAG THAMS CAD SPANG BAR BYA BA NI
'DI LTA STE, LUS DANG, LJON SHING DAG DANG, GRONG DANG, GRONG
KHYER DANG, CHU BO DANG, RGYA MTSO DANG, SA GZHI DANG, NAM MKHA'
DANG, SNANG BA DANG, MUN PA DANG, ZLA BA DANG, NYI MA DANG, GZA'
DANG, RGYU SKAR LA SOGS PA'I SNANG BA

'GA' YANG MED CING, DE BZHIN DU GZUGS DANG, SGRA DANG, DRI DANG,
RO DANG, REG BYA YANG 'GA' YANG MED LA, MIG DANG, RNA BA DANG,
SNA DANG, LCE DANG, LUS KYI DBANG PO YANG 'GA' YANG MED DE, ,DE
BZHIN DU MIG DANG RNA BA DANG, SNA DANG, LCE DANG, LUS KYI RNAM
PAR SHES PA YANG MED CING,

YID DANG, CHOS KYI KHAMS KYANG MED DO, ,KHAMS RNAMS MED PA DE
BZHIN DU, SKYE MCHED RNAMS DANG PHUNG PO RNAMS DANG JI SRID SANGS
RGYAS KYI CHOS RNAMS KYI BAR DU YANG MED DE, DE LTAR CHOS THAMS
CAD KYI RNAM PAR RTOG PA'I MTSAN MA GZUNG BAR GYUR PA'I MTSAN MA
RNAMS SPANGS PAS, DE LA LTOS

PA'I 'DZIN PA'I MTSAN MA YANG NUB PAR GYUR NAS, NAM MKHA' GCIG TU
DRI MA MED CING MTHA' MED PA LTA BUR CHOS THAMS CAD KYI CHOS NYID
GNYIS KYIS STONG PA NYID GSAL BA TZAM NYID DU BLTA'O, ,CHOS THAMS
CAD STONG PA NYID DU SNANG BA LA LTA BA'I SEMS DE NYID LA SEMS

BSDUS NAS MI G-YO BAR BYA STE, JI SRID DU LUS DANG SEMS SHIN TU
SBYANGS PAR GYUR PA DE SRID DU ZHI GNAS MNGON DU BYA'O, ,DE NAS
ZHI GNAS DE NYID LA BRTEN TE, TING NGE 'DZIN DE NYID KYI SPYOD
YUL CHOS THAMS CAD STONG PA NYID KYI GZUGS BRNYAN DE NYID RAB TU
RNAM PAR PHYE LA, CHOS 'DI DAG THAMS CAD NI

@158B LDAN PA YANG MA YIN MI LDAN PA YANG MA YIN LA GZUGS MED PA
DANG, BSTAN DU MED PA, THOGS PA MED PA 'DI LTA STE, MTSAN NYID
MED PAR MTSAN NYID GCIG PA'O ZHES BYA STE, DE LA LDAN PA YANG MA
YIN ZHES BYA BA NI, DON DAM PAR DBYER MED PA'I MTSAN NYID GCIG TU
YOD PAR GYUR PA

SNANG BA MA YIN PA'O, ,MI LDAN PA YANG MA YIN ZHES BYA BA NI,
MTSAN NYID THA DAD PAR YOD PAR 'GYUR BA NYID SNANG BA YANG MA YIN
TE, 'ON KYANG RANG GI MTSAN NYID SNA TSOGS PA RNAMS, RTOG PA'I
MTSAN NYID MI BRDZUN PA'I RNAM PA THA DAD PAR SNANG BA TZAM STE,
DON DAM PAR GNYIS KYIS STONG PA

ZHES BYA BA THUN MONG GI MTSAN NYID KYI SNANG BAR RO GCIG TU
SNANG BA ZHES BYA BA'I DON TO, ,DON DAM PA'I RANG BZHIN DE DAG GI
RNAM PAR RTOG PA'I YUL LAS 'DAS SHING RANG GIS BRTAGS PAR MI NUS
PAS GZUGS MED PA'O, ,GZHAN LA TSIG GIS BSTAN PAR MI NUS PAS BSTAN
DU MED PA'O, ,NAM

MKHA' GCIG TU DRI MA MED CING MTHA' MED PA LTA BUR SNANG BAS NA
THOGS PA MED PA'O, ,STONG PA NYID CES BYA BA'I SPYI'I MTSAN NYID
DU SNANG BAS MTSAN NYID GCIG PA'O, ,DE YANG DE RNAMS KYI THUN
MONG GI MTSAN NYID DE, DE LAS GZHAN YANG MA YIN TE, SPYI'I RDZAS
SU YOD PA DANG MED PAR DGAG PA

TZAM YANG DER SNANG BA MA YIN TE, DE DAG LA RIGS PA MED PA'I
PHYIR RO, ,'O NA JI LTA BU ZHE NA, GSAL BA TZAM GYI LUS TE, RANG
GI MTSAN NYID KYI DBYE BA RNAMS BRDZUN PA'I RNAM PA'I MTSAN MA
LAS GYUR PA'I PHYIR DE DAG DON DAM PAR MED DE, ,DE DAG TU SNANG
BA MED PA NYID STONG PA NYID DU SNANG BA YIN NO, ,

DE NYID KYI PHYIR 'DI LTA STE, MTSAN NYID MED PA'O ZHES SO, ,DE
LTAR RAB TU RNAM PAR PHYE NAS JI SRID LUS DANG SEMS SHIN TU
SBYANGS PAR GYUR PA DE SRID DU YONGS SU BRTAGS PA DANG, DPYAD PAS
LHAG MA THONG RDZOGS PAR BYA'O, ,DE NAS DE'I 'OG TU RNAM PAR RTOG
PA DANG BCAS PA'I TING NGE 'DZIN GYI SPYOD

YUL STONG PA NYID KYI GZUGS BRNYAN DE NYID LA DMIGS PA'I SEMS DE
NYID DU BAR MA CHAD PA DANG, RGYUN MA CHAD PAR YID LA BYED PA'I
RGYUN 'JUG PA NI, ZHI GNAS DANG LHAG MTHONG ZUNG DU 'BREL PA 'JUG
PA'I LAM ZHES BYA'O, ,SHES RAB KYI PHA ROL TU PHYIN PA'I MAN NGAG
LAS, JI LTA BA BZHIN DU GYUR

@159A *, ,PA'I CHOS THAMS CAD KYI DE BZHIN NYID LA DMIGS PA'I
RNAL 'BYOR GYI SA STE GSUM PA'O,, ,,RNAL 'BYOR GYI SA GSUM PA LA
ZHUGS PA'I RNAL 'BYOR PA CHOS KYI RNAL PAR RTOG PA SHIN TU PHRA
BA YANG SPYOD PA DE SRID DU NI SA GSUM PA RDZOGS PA MA YIN LA,
GANG GI TSE

CHOS NYID 'BA' ZHIG GI RNAM PAR RTOG PA SHIN TU PHRA BA LA SPYOD
PA DE'I TSE NI YONGS SU RDZOGS PAR BRJOD PAR BYA'O, ,YANG GANG GI
TSE YONGS SU RDZOGS PA DE LA MNYAM PAR GZHAG PAS MNGON PAR BSGOMS
PA'I STOBS KYIS RJES SU 'GRO BAS 'BAD PA MED CING MNGON PAR 'DU
BYED PA MED PAR CHOS THAMS CAD

KYI DE BZHIN NYID MNGON SUM DU NYAMS SU MYONG BAR MNGON DU GYUR
PA NA, RNAM PAR MI RTOG PA'I YE SHES CHOS DANG CHOS NYID KYI
MTSAN MA RNAMS YANG DAG PAR NUB PAS, GNYIS SU MED CING MA 'KHRUL
BAS, ,SNANG BA MED CING DMIGS SU MED PA, RNAM PAR MI RTOG PA'I
ZHI GNAS DANG LHAG MTHONG GI

BDAG NYID MCHOG GSAL BAR RGYU BA, 'JIG RTEN LAS 'DAS SHING ZAG PA
MED PA'I YE SHES MNGON DU GYUR PA DE NI RNAL 'BYOR GYI SA BZHI PA
STE, JI SRID DU DON DAM PA'I BDEN PA LAS MA MTHONG BA LAS MTHONG
BA DE SNYED DU NI MTHONG BA'I LAM YIN LA, MTHONG BA DE NYID LA
LTA BA NI BSGOM PA'I LAM

YIN NO, ,SA GSUM PAS YANG DAG PAR BSDUS PA'I DE BZHIN NYID KYI YE
SHES JI SNYED PA NI, DES DE BZHIN NYID LA RNAM PAR RTOG CING,
RNAM PAR MI RTOG PA MA YIN MOD KYI, 'ON KYANG YANG DAG PA LA SO
SOR RTOG PA YIN PAS RNAM PAR MI RTOG PA SKYE BA DANG RJES SU
MTHUN PA YIN NO, ,DE BZHIN NYID

LA DES RTOG PA'I PHYIR RO, ,DE SKAD DU YANG, RNAM PAR MI RTOG PA
LA 'JUG PA'I GZUNGS LAS, DE LTAR BYANG CHUB SEMS DPA' DES RNAM
PAR MI RTOG PA'I MTSAN MA MNGON DU BYAS PA RNAMS, SNANG BA MED
PAR GYUR BA'I SBYOR BAS, JI SRID DU MI RTOG PA'I DBYINGS LA MA
REG PA DE SRID DU SPANG

BAR BYA ZHING YID LA MI BYA'O, ,DE YANG DES RNAM PAR MI RTOG PA'I
DBYINGS LA REG PAR BYA BA'I PHYIR, ,DE BZHIN NYID KYI SKYE GNAS
CAN GYI TING NGE 'DZIN YANG DAG PA'I SBYOR BAS KUN TU BSTEN PAS
RJES SU 'GRO BAR BYED, ,BSGOM PAS RJES SU 'GRO BAR BYED, ,LAN
MANG DU BYED PAS RJES SU 'GRO BAR

@159B BYED, YANG DAG PAR YID LA BYED PAS RJES SU 'GRO BAR BYAS
NA, 'BAD PA MED CING MNGON PAR 'DU BYED PA MED PAR RNAM PAR MI
RTOG PA'I DBYINGS LA REG PAR 'GYUR TE, RIM GYIS YONGS SU SBYONG
BAR BYED DO ZHES GSUNGS TE, 'DIR RNAM PAR MI RTOG PA'I DBYINGS NI
RNAM PAR MI RTOG PA'I YE SHES

SO, ,REG PA NI THOB PA'O, ,SKYE GNAS NI DE BZHIN NYID DO, ,JI
LTAR SKYE GNAS YIN ZHE NA, DE LA DMIGS PAS SKYE BA'I RGYUR GYUR
PA'I PHYIR RO, ,GANG GI SKYE GNAS YIN ZHE NA, 'PHAGS PA'I CHOS
RNAMS KYI'O, ,KUN DU BRTEN PA NI LUNG LAS BSTAN PA STE, THOS PA
LAS BYUNG BA'I SHES

RAB BO, ,BSGOM PA NI SGOM PA MNGON PAR RTOGS PA STE, BSAMS PA LAS
BYUNG BA'I SHES RAB BO, ,LAN MANG DU BYED PA NI YANG DANG YANG DU
YID LA BYED PA STE, BSGOMS PA LAS BYUNG BA'I SHES RAB BO, ,GSUM
PA DE DAG NYID NI YANG DAG PAR YID LA BYED PA'O, ,DE DAG THAMS
CAD KYIS

BSGOM PA'I NUS PA DANG, BAG CHAGS DANG STOBS DANG PO BZHAG PA
GANG YIN PA CHU BO BZHIN DU RJES SU 'BREL PA NI, DE DAG GI RJES
SU 'GRO BA'O, ,'BAD PA MED CING MNGON PAR 'DU BYA BA MED CES BYA
BA NI SO SO'I 'BAD RTZOL LA MA LTOS PAR RO, ,REG PAR GYUR ZHES
BYA BA NI RAB TU DGA'

BA'I SA THOB PA'O, ,RIM GYIS ZHES BYA BA DE LAS GONG MA'I RNAMS
MNGON DU BYED PA'O, ,YANG RNAM PAR MI RTOG PA'I YE SHES DE NI,
MTSAN NYID NI CI 'DRA, ,RTAGS NI GANG YIN, ,PHAN YON NI CI ZHIG
YOD CE NA, GSUM PO 'DI DAG KYANG GZUNGS DE NYID LAS JI LTA BA
BZHIN DU GSUNGS TE, DE LA RE

ZHIG MTSAN NYID NI, JI LTAR RNAM PAR MI RTOG PA'I DBYINGS LA MI
RTOG PA ZHES BRJOD CE NA, RNAM PAR RTOG PA THAMS CAD LAS YANG DAG
PAR 'DAS PA NYE BAR BZUNG NAS, RANG BZHIN LA NYE BAR RTOG PA LAS
YANG DAG PAR 'DAS PA DANG, DBANG PO'I RTOG PA THAMS CAD LAS YANG
DAG PAR 'DAS PA DANG,

YUL GYI RTOG PA THAMS CAD LAS YANG DAG PAR 'DAS PA DANG, RNAM PAR
RIG PA'I RTOG PA THAMS CAD LAS YANG DAG PAR 'DAS PA DANG, SGRIB
PA THAMS CAD KYI GNAS MA YIN PA RNAMS NYE BAR BZUNG NAS, RNAM PAR
MI RTOG PA DANG, NGES PAR MI RTOG PA DANG, BSTAN DU MED PA DANG,
MI GNAS

@160A *, ,PA DANG, SNANG BA MED PA DANG, RNAM PAR RIG PA MED PA
DANG, GNAS MED PA'O ZHES GSUNGS TE, 'DIR TSIG PHYI MA BDUN NI
MTSAN NYID YIN LA, TSIG SNGA MA BDUN NI DE DAG NYID RNAM PAR
BSHAD PA YIN NO, RNAM PAR RTOG PA RNAMS LAS 'DAS PA NI RNAM PAR
RTOG

PA NI MTSAN MA RNAMS NUB PA'O, ,DE LA THUN MONG DU RNAM PAR RTOG
PA THAMS CAD LAS 'DAS PAS RNAM PAR MI RTOG PA STE, 'DI NI BSTAN
PA'O, ,NGES PAR RTOG PA LA SOGS PA LNGA NI KHYAD PAR TE, DE DAG
LAS 'DAS PA NI NGES PAR BSHAD PA'O, ,GANG GI PHYIR 'DIR DMIGS
SHING DPYAD PAS

NGES PAR RTOG PA STE, RANG GI NGES PAR RTOG PA'O, ,DE LAS 'DAS PA
NA NGES PAR MI RTOG PA'O, ,BSTAN PA NI TSIG GIS GZHAN LA NGES PAR
BSTAN CING GSAL BAR BYAS PA STE, DE LAS 'DAS PAS NA BSTAN DU MED
PA'O, ,SEMS CAN DU BRTAGS PA'I DBANG PO'I KHAMS DRUG NI GNAS SO,,

'DIR NI SNANG BAS MI GNAS PA'O, ,RAB TU SNANG BAS NA SNANG BA
STE, YUL GYI KHAMS DRUG GO, ,DE RNAMS SU MI SNANG BAS NA SNANG BA
MED PA'O, ,RNAM PAR RIG PA NI RNAM PAR SHES PA'I KHAMS DRUG GO,
,DE RNAMS SU MI SNANG BAS NA RNAM PAR RIG PA MED PA'O, ,RTOG PA
DE DAG THAMS CAD JI SNYED

PA LAS 'DAS PA NA RNAM PAR MI RTOG PA'O, ,GZHAN YANG RNAM PAR
RTOG PA'I GNYEN PO YIN PA'I PHYIR YANG RNAM PAR MI RTOG PA BSTAN
PA NI GNAS MED PA'O ZHES GSUNGS TE, GZHI YIN PAS NA GNAS TE, NYON
MONGS PA DANG, SHES BYA'I SGRIB PAS BSDUS PA'I RNAM PAR RTOG PA
RNAMS KYI GZHI

YIN LA, DE DE LA YOD PA MA YIN TE, GNYEN PO DE NYID KYIS DE RNAMS
BCOM PA'I PHYIR GNAS MED PA'O, ,DE'I PHYIR RNAM PAR MI RTOG PA
ZHES GSUNGS SO, ,DE NAS DE RNYED PA'I MTSAN MA NI RNAM PAR MI
RTOG PA'I DBYINGS LA RAB TU GNAS PA'I BYANG CHUB SEMS DPA'I SHES
BYA DANG KHYAD PAR MED

PA'I YE SHES KYI CHOS THAMS CAD NAM MKHA'I NGOS DANG 'DRA BAR
MTHONG LA, DE'I RJES LAS THOB PAS NI CHOS THAMS CAD SGYU MA DANG,
SMIG RGYU DANG, RMI LAM DANG, MIG YOR DANG, SGRA BRNYAN DANG,
GZUGS BRNYAN DANG, CHU ZLA DANG, SPRUL PA DANG MTSUNGS PAR MTHONG
NGO ZHES GSUNGS TE, 'DIR

@160B SHES BYA DANG, KHYAD PAR MED PA ZHES BYA BA LA, SHES BYA NI
CHOS THAMS CAD DO, ,DE DANG KHYAD PAR MED PA NI DE RNAMS KYI RO
GCIG PA'I DE BZHIN NYID TZAM MTHONG BA STE, 'JIG RTEN LAS 'DAS
PA'I YE SHES SO, ,YANG NA SHES BYA DE BZHIN NYID TZAM YIN LA, DE
DANG KHYAD PAR MED PA NI DE DANG 'DRA

BAR RO GCIG PA'O, ,YANG NA SHES BYA NI DE BZHIN NYID TZAM DE DANG
KHYAD PAR MED CING DBYER MED PA STE, DE DANG THA MI DAD PAR SNANG
BAS CHOS DANG CHOS CAN GYI MTSAN MA RNAMS NUB PA'I PHYIR, ,DE
BZHIN NYID GZUNG BAR BYAS NAS DE 'DZIN PA POR MI SNANG BA'I PHYIR
RO, ,NAM MKHA'I NGOS DANG MTSUNGS

PAR ZHES BYA BA NI NAM MKHA'I NGOS DANG MNYAM PA STE, NGOS NI
SGRIB PA MED PA YIN LA, ,MNYAM PA NI THAMS CAD DE CHOS GANG DAG
GI NGOS MNYAM PA DE LA DE SKAD CES BYA'O, ,DE'I RJES LAS SKYES PA
ZHES BYA BA NI 'JIG RTEN LAS 'DAS PA'I STOBS KYIS THOB PA YANG
DAG PA 'JIG RTEN PA'I YE SHES

KYIS SO, ,DE LA SGYU MA LTA BUR MTHONG BA NI SEMS CAD KYI 'JIG
RTEN DE, BDEN PA MA YIN PA'I SKYES PA DANG, BUD MED LA SOGS PAR
SNANG BA'I PHYIR RO, ,SMIG RGYU LTA BU NI SNOD KYI 'JIG RTEN TE,
BRDZUN PA'I CHU LA SOGS PAR SNANG BA'I PHYIR RO, ,RMI LAM LTA BU
NI YUL RNAMS LA NYE BAR SPYOD

PA STE, DNGOS PO MED PA'I PHYIR RO, ,MIG YOR LTA BU NI GRIB MA
LTA BU LUS KYI LAS TE, G-YO BA MED PA'I PHYIR RO, ,SGRA BRNYAN
LTA BU NI NGAG GI LAS TE, SGRA MED PA'I PHYIR RO, ,GZUGS BRNYAN
NI ME LONG GI NGOS LA SNANG BA'I GZUGS SO, ,MNYAM PAR BZHAG PA'I
SA BA'I YID KYI LAS

RNAMS NI SPRUL PA LTA BU STE, DON MED PAR DON GYI GZUGS BRNYAN DE
LA SNANG BA'I PHYIR RO, ,MNYAM PAR MA BZHAG PA'I SA PA'I YID KYI
LAS RNAMS NI CHU ZLA LTA BU STE, SHIN TU SBYANGS PA'I CHUS BRLAN
PA'I PHYIR RO, ,GZHAN GYIS BYIN GYIS BRLABS PA'I YID KYI LAS NI
SPRUL PA LTA BU STE,

GZHAN LA RAG LAS PA'I PHYIR RO, ,DE NAS 'DI THOS PA'I PHAN YON NI
MDOR BSDUS PA'I TSIGS SU BCAD PA GCIG DANG, RGYAS PAR PHYE BA'I
'GRES GCIG GIS GSUNGS TE, RAB ZHI MI G-YO DAM PA STE, DBANG SGYUR
MI G-YO DAM PA YIN, ,RNAM PAR MI RTOG BDE BA NI, ,BYANG CHUB SEMS

@161A *, ,DPA' DE LAS THOB, ,CES BYA BA NI TSIGS SU BCAD PA'O,
,BDE BA CHEN POS GNAS PA SHIN TU RGYAS PA'ANG RNYED PAR 'GYUR RO,
,SEMS CHEN PO PHUN SUM TSOGS PAS GNAS SHIN TU RGYAS PA DANG, SHES
RAB KYI YE SHES CHEN PO SHIN TU RGYAS PA DANG, BSTAN PA

SPANGS PA SHIN TU RGYAS PA DANG, SEMS CAN GYI DON BYA BA RGYA
CHEN PO SHIN TU RGYAS PA DAG KYANG RNYED PAR 'GYUR RO ZHES BYA BA
NI 'GRES SO, ,'DIR NYON MONGS PA MED PAS NA RAB ZHI'O, ,NYAMS PA
MED PAS NA MI G-YO BA'O, ,DE LAS GZHAN PA'I BDE BA LAS KHYAD PAR
DU 'PHAGS PAS NA

DAM PA'O, ,JI LTAR 'DOD PA DANG, JI SNYED 'DOD PA MNGON DU BYED
PA'I PHYIR DBANG SGYUR RO, ,DE LAS GZHAN PA'I BDE BA DANG, RIGS
MTSUNGS PAS MNYAM PA'O, ,KHYAD PAR BZHI PO DE DAG GIS KHYAD PAR
DU BYAS PAS NA MI MNYAM PA YANG YIN NO, ,DE LAS BYA BA NI RNAM
PAR MI RTOG PA'I

YE SHES LAS SO, ,CHEN PO DANG SPANGS PA NI RGYA CHE BA'O, ,TING
NGE 'DZIN DES ZHUGS PA NI GNAS PA'O, ,SEMS PHUN SUM TSOGS PA NI
BSAM GTAN LA SOGS PA'I RANG BZHIN NO, ,BSTAN PA NI CHOS BSHAD
PA'O, ,DON BYED PA NI NYON MONGS PA 'DUL BA SHIN TU RGYAS PA NI
DE DAG LA

DBANG BAR GYUR BA'O, ,SHES RAB KYI PHA ROL TU PHYIN PA'I MAN NGAG
LAS, SNANG BA MED PA'I RNAL 'BYOR GYI SA STE BZHI PA'O,, ,,MNGON
PAR RTOGS PA 'DI DAG NI BCOM LDAN 'DAS KYIS 'PHAGS PA LANG KAR
GSHEGS PA LAS, TSIGS SU BCAD PA GSUM GYIS GSUNGS TE, SEMS

TZAM LA NI BRTEN NAS SU, ,PHYI ROL DON LA BRTAG MI BYA, ,DE BZHIN
NYID LA DMIGS NAS NI, ,SEMS TZAM LAS KYANG BZLA BAR BYA, ,SEMS
TZAM LAS NI BZLAS NAS KYANG, ,SNANG BA MED LAS BZLA BAR BYA,
,SNANG MED GNAS PA'I RNAL 'BYOR LA, ,DE YIS THEG PA CHEN PO
MTHONG, ,

LHUN GYIS GRUB PAS ZHI BAR 'JUG, ,SMON LAM GYIS NI RNAM PAR
SBYANGS, ,YE SHES DAM PA BDAG MED PA, ,THEG PA CHEN PO MTHONG BAR
'GYUR, ,ZHES BYA BA DANG, DPAL GSANG BA 'DUS PA LAS KYANG, ,DE
NYID TSIGS SU BCAD PA GCIG GIS GSUNGS TE, RANG GI SEMS NI BRTAGS

@161B PAS NA, ,CHOS KUN SEMS LA RAB TU GNAS, ,CHOS 'DI NAM MKHA'I
RDO RJER GNAS, ,CHOS DANG CHOS NYID MED PA'O, ,ZHES SO, ,GNYI GA
LA YANG RNAL 'BYOR GYIS DANG PO NI SHUGS KYIS BSTAN PAR 'GYUR TE,
JI SRID DU CHOS THAMS CAD NI 'DI DAG GO ZHES MA BZUNG BA DE

SRID DU, DE DAG GIS STONG PA NYID GZUNG BAR MI NUS PA'I PHYIR RO,
,DE BAS NA CHOS THAMS CAD 'DI DAG GO ZHES BYA BAR YONGS SU GCOD
PA NI RNAL 'BYOR GYI SA DANG PO'O,, ,,DE DAG GYANG GZUNG BA DANG,
'DZIN PAS STONG PA'I SEMS TZAM NYID LHAG PAR MOS TE, SNANG BA
DANG BCAS

PA NI GNYIS PA'O, ,DE NYID LA CHOS RNAMS KYI MTSAN MA MI SNANG
BAR LHAG PAR MOS PAS GSAL BA BZHIN DU LTA BA NI GSUM PA'O, ,DE
NYID LA CHOS RNAMS DANG, CHOS NYID KYI MTSAN MA THAMS CAD SHIN TU
MI SNANG BAS MTHONG BA NI BZHI PA'O, ,DE LA SEMS TZAM ZHES BYA BA
NI SEMS TZAM DU DMIGS

BA'I SHES PA STE, ,RNAL 'BYOR GYIS GNYIS PA ZHES BYA BA'I DON TO,
,BRTAG MI BYA ZHES BYA BA NI DE LA BRTAG PA'I RNAL 'BYOR GYI SA
DANG PO'I PHYI ROL GYI DON RNAMS DANG CIG SHOS LA 'DA' BAR BYA'O
ZHES BYA BA'I DON TO, ,DE BZHIN NYID DMIGS ZHES BYA BA NI, YE
SHES GANG GIS DE BZHIN NYID DMIGS

PA STE, RNAL 'BYOR GYI SA GSUM PA ZHES BYA BA'I DON TO, ,SEMS
TZAM LAS NI BZLAS NAS KYANG, ,ZHES BYA BA NI SNGA MA NYID RJES SU
SLOB PA YIN TE, SNGAR MED PA BSGRUB PA NI MA YIN NO, ,SNANG BA
MED LAS BZLA BAR BYA, ,ZHES BYA BA NI SNGAR MED PA'I BSGRUB PA'O,
,'DIR YANG SNANG BA MED PA

ZHES BYA BA NI CHOS RNAMS KYI MTSAN MA MI SNANG STE, DE BZHIN
NYID LA DMIGS PA ZHES BYA BA'I DON TO, ,JI LTAR DE LAS 'DAS PA
YIN ZHE NA, ,SNANG BA MED LA GNAS PA STE, CHOS DANG CHOS NYID KYI
MTSAN MA RNAMS SHIN TU MI SNANG BAR MTHONG BA DANG LDAN PA STE,
RNAL 'BYOR GYI SA BZHI PA LA GNAS

PA'O ZHES BYA BA'I DON TO, ,RNAL 'BYOR PA ZHES BYA BA'I TSIG NI
SNGA MA RNAMS LA YANG SBYAR BAR BYA'O, ,DE YIS ZHES BYA BA NI
RNAL 'BYOR GYI SA BZHI PA LA GNAS PA'I RNAL 'BYOR PAS ZHES BYA
BA'I DON TO, ,THEG PA CHEN PO LA ZHES BYA BA LA 'DIS 'GRO BAS NA
THEG PA YIN ZHING, NYAN THOS DANG RANG

@162A *, ,SANGS RGYAS KYI THEG PA LAS KHYAD PAR DU GYUR PAS CHEN
PO STE, BYANG CHUB SEMS DPA' RNAMS KYI ZAG PA MED PA'I LAM MO,
,DE MTHONG BA NI MNGON SUM DU BYAS PA STE, GANG GI PHYIR YE SHES
DE NYID THEG PA CHEN PO YIN PA'I PHYIR RO, ,JI STE THEG PA CHEN
PO

'DIS JI LTAR 'GRO, ,SU ZHIG GANG DU 'GRO BAR 'GYUR ZHE NA, DE'I
PHYIR TSIGS SU BCAD PA GSUM PA GSUNGS TE, LHUN GYIS GRUB PA ZHES
BYA BA NI 'JIG RTEN LAS 'DAS PA'I SA RNAMS SU 'BAD PA MED PAR
'PHO BA'O, ,ZHI BA ZHES BYA BA NI SA DE DAG NYID NYON MONGS PA
MED PA DANG, RNAM PAR

RTOG PA MED PA'I PHYIR RO, ,SMON LAM GYIS NI RNAM PAR SBYANGS,
,ZHES BYA BA NI BYANG CHUB DMAN PA'I GNAS DGAG PA'O, ,DES NI JI
LTAR 'GRO BA BSTAN TO, ,YE SHES BDAG MED PA ZHES BYA BA NI SHIN
TU SNANG BA MED PA'I PHYIR RO, ,DAM PA ZHES BYA BA NI SGRIB PA
RNAMS BAG CHAGS DANG BCAS

PAR SPANG BA'I PHYIR TE, SANGS RGYAS KYI BYANG CHUB SEMS ZHES BYA
BA'I DON TO, ,DE THEG PA CHEN PO DE'I RNAL 'BYOR PAS MTHONG BAR
'GYUR BA STE, MNGON SUM DU BYED PAR 'GYUR RO, ,'DIS NI SU ZHIG
GANG DU 'GRO BA BSTAN TO, ,YANG SEMS BRTAGS PA ZHES PA NI RNAL
'BYOR GYIS GNYIS PA'O, ,RAB TU GNAS

PA NI CHOS THAMS CAD RANG GI SEMS KYI SNANG BA STE, RANG STE BA
DAG GI SEMS 'DI NYID MED BZHIN DU SNANG BA YIN NO ZHES NGES PAR
BYAS PA'O, ,NAM MKHA' RDO RJES ZHES BYA BA NI SNANG BA MED PA
GNYIS SO, ,DER GNAS PA NI GO RIMS BZHIN DU CHOS RNAMS DANG, CHOS
NYID DU SNANG BA MED PA LAS

GNAS PA'O, ,DE LA CHOS RNAMS RANG BZHIN MI SNANG BA NI SA GSUM PA
YIN LA, CHOS NYID RANG BZHIN MI SNANG BA NI SA BZHI PA'O, ,SHES
RAB KYI PHA ROL TU PHYIN PA'I MAN NGAG LAS MNGON PAR RTOGS PA'I
TSIGS SU BCAD PA RNAMS SO, ,THOS DANG BSAMS PA DANG BSGOMS PA LAS
BYUNG SBYOR BA SNGON

'GRO'I SHES RAB PHA ROL PHYIN, ,DRI MED NAM MKHA' LTA BUR GYUR
PA'I DNGOS BZHI DE LTAR BDAG GIS BSHAD PA LAS, THOB PA'I DGE BA
GANG YIN DE YIS BDAG NI BDE GSHEGS GO 'PHANG THOB GYUR NAS, ,SNA
TSOGS KHAMS LDAN SKYE BO MA LUS RNAMS KYANG THEG PA GSUM GYIS
NGES 'BYUNG SHOG ,

@162B SHES RAB KYI PHA ROL TU PHYIN PA'I MAN NGAG PAndI TA CHEN
PO RATNA AA KA RA SH'AN TIS MDZAD PA RDZOGS SO,, ,,PAndI TA CHEN
PO ZHI BA BZANG PO DANG, ZHU CHEN GYI LO TZ'A BA 'GOS LHAS BTZAS
KYIS BSGYUR CING ZHUS TE GTAN LA PHAB PA'O, ,