@267A #, ,RGYA GAR SKAD DU, SHRA'I K'A LA TZAKRA DdA KA STU
TI N'A MA, BOD SKAD DU, DPAL DUS KYI 'KHOR LO'I BSTOD PA RGYUN
CHAGS PA ZHES BYA BA

BCOM LDAN 'DAS DPAL DUS KYI 'KHOR LO LA PHYAG 'TSAL LO, ,GANG
ZHIG MTHA' YAS SANGS RGYAS CHOS MNGA' ZHING, ,SANGS RGYAS
RNAMS KYI SKU YI SPRUL PA YIS, ,'PHRUL BYED SKU RNAMS RANG
BZHIN MTSAN NYID SKU, ,GCIG PU BDE BA CHEN PO RGYAL GYUR CIG
,GANG ZHIG RAB ZAB THAMS

CAD MKHYEN PA'I YANG, ,RTZIS LAS 'DAS SHING YAN LAG DANG BRAL
PA, ,DE NYID LUS CAN GYUR NA BLUN POS KYANG, ,DPYAD PAR BYA
BA'I SPYOD YUL DAG TU GYUR, ,AAndA RNYIL DANG LA DANG AUTPALA SNGO
PO DRI MED MKHA' 'DRA CHAR SPRIN PHRENG BA BZAR MA'I ME TOG
MDOG MTSUNGS 'OD ZER DRA BA RAB 'BAR

NAM MKHA' 'GENGS MDZAD MTHON MTHING RIN CHEN RI 'DRA'I MTHAR
'KHRUNGS BYU RU'I RI MCHOG RIN CHEN RTZE 'DRA GZHON MDO GZHAL
NI ZHABS DANG SOR MOS RNAM PAR BKRA ZHING YAN LAG MDZES GYUR
DGRA DANG BDUD SDE'I GDONG LA DRIS BSGOS RAB 'JIGS 'BYER BYED
PHYAG RGYA 'DZIN MDZAD 'JIGS

RUNG DUS MTHAR CHEM CHEM SGRA SGROGS CHU GTER CHAD 'DRA NYI MA
STONG LHAG 'OD ZER DANG LDAN SNA TSOGS YUM GYI GLOG 'GYUR DANG
'BREL BSAM GTAN SGEG LDAN ZHI BA RAB KHROS GSUM GSUM SPYAN
'PHRO RIG BYED ZHAL GYI CHU SKYES ZHAL GRVAR RAB SHAR 'CHAR KA
ZLA BA'I DUM 'DRA CHES GSAL MCHE BA'I MYU

@267B GU DANG LDAN RTZA BA'I ZHAL SNGO G-YAS GDONG DMAR ZHING
BZHIN RGYAB SER LA ZLA 'DRA DKAR POS G-YON ZHAL RAB BRGYAN
DRI MED MTHING GA DKAR DMAR MGRIN PA GSUM LDAN RTZIB LOGS
GNYIS LA DE BZHIN PHRAG 'BREL THAL GONG SO SOR LEGS 'BREL
DPUNG PA GNYIS KYIS RAB BRGYAN DE NYID RE RER LAG GNYIS

NYER SKYES LAG PA RNAMS KYIS RDO RJE DRIL BU RAL GRI PHUB ZLUM
GSAL SHING KHAtV'Am GRI GUG THOD PA MDA' DANG GZHU 'DZIN LCAGS
KYU ZHAGS PA RIN CHEN RAB 'BAR PADMA DGRA STVA ME LONG LAG PA
'JIGS RUNG TSANGS MGO 'KHOR LO CHES GSAL MDUD DANG MDUNG LAG
DBYUG TO THO BA LU GU RGYUD 'CHANG CANG TE'U

DKROL SGRAS BGEGS KYI TSOGS SKROD DU PA'I MDOG 'DRA RAL PA RAB
BRTZEGS ZLA DUM GYIS BRGYAN COD PAN RTZER BZHUGS 'DREN PA DAG
DANG DE BZHIN 'OD ZER LNGA 'BAR MGO LNGA'I PHRENG BA SNA TSOS
RDO RJE NOR BU DANG NI RDO RJE'I COD PAN RAB 'CHANG THUB PA MA
LUS RTOG BRAL DPAG BSAM LJON PA NYI SHU BZHI PHYAG

YAL GA RAB LDAN SNA TSOGS PADMA ZLA NYI MUN PA DUS ME'I STENG
NA DRAG PO DKAR LA LUS MED DMAR BA'I LUS LA RI SRAS DGA' MA
DAG GIS DU ZHING 'JUS PA'I DKAR DMAR MDOG CAN G-YAS BRKYANG
STABS LA STAG GI PAGS PA'I NA BZA' RAB DPYANGS THAL BA DANG NI
DAG BYED LA SOGS PHYAG RGYA 'DZIN MDZAD

KHRAG GI RGYUN 'DZAG MGO PHRENG NGO SHAL PHYAG DANG ZHABS SOR
LNGA LNGA'I MDOG CAN DE NANG TSIGS GSUM DMAR NAG ZLA 'OD 'OG
PAG MGUL RGYAN SNYAN CHAS BRGYAN CING RKANG PA SA 'DZIN KHUR
GYIS RAB MNAN 'BYUNG PO'I DBANG PHYUG DREGS CAN DREGS PA'I RI
BO RAB 'JOMS SIL SIL SGRA SGROGS RKANG GDUB

DANG LDAN SNA TSOGS YUM GYI NU GNYIS BUM PAR RAB GANG DGA' BDE
BDUD RTZIS DBANG BSKUR BSIL BAR GYUR PAS LUS KYI SA SKYES PA
SPU RAB RGYAS DREGS BCAS RDO RJE YAN LAG 'KHYUD CING SKYE BA
KUN 'JOMS 'DOD CHAGS MED 'BAR NYES PA'I BUD SHING MA LUS
BSREGS PA'I THAL BAS RAB MCHOD 'DOD CHAGS

ME LAS CUNG ZAD 'THIGS PA'I PHRENG GYUR ZLA BA RDO RJE RDUL
THIGS ZIL BSTEN DGYES PA'I ROL PAS RAB GNAS DGA' MA'I YAN LAG
GNYIS KYIS BSDAMS SHING MGRIN NAS LEGS BRJID BRTUL ZHUGS 'DZIN
MDZAD DGA' MAS MGUL 'KHYUD LAG GNYIS ZHAGS PAS 'CHING BZHIN MA
LUS RNAM PAR 'GYUR

@268A *, ,BAS RGYA CHEN SKU LA LHAN CIG RAB BTUD DGA' BA LA
BRTZON RDO RJE YAN LAG BZANG LDAN MA YI ZHAL GYI ZLA BA BDUD
RTZIS TSIM SPYAN TZA KOR DANG 'DRA DUS KYI 'KHOR LO DANG PO'I
SANGS RGYAS RDO RJE SEMS CHEN 'JAM PA'I RDO RJE BLO GROS MCHOG
STER GRUB CHEN STZOL MDZAD 'JIG RTEN MGON PO DE LA

LUS DANG NGAG DANG YID KYIS RTAG TU BDAG NI PHYAG 'TSAL LO,,
,,RTZOL BRAL GNAS MED ME CHU SNYING LDAN LHUN PO SNA TSOGS CHU
SKYES ZLA BA NYI MA DGRA GCAN DUS ME LAS GYUR SA STENG SA 'OG
BDE 'GRO'I RANG BZHIN RDO RJE GSUM BRTZEGS RIN CHEN GZHAL MED
'OD 'PHRO NYAMS DGAR LHA MO GLU LEN

DKROL MCHOD SOGS PHUL SIL STAN GSUNG LDAN DRI DANG PHRENG BA
MAR ME DANG NI BDUD RTZI ZHES BGYIS RANG RANG MING MTHUN MCHOD
PA'I KHYAD PAR DU MAS RAB MCHOD SGO RNAMS SO SOR RTA BABS CHES
MTHO MDZES PA'I RGYAN GYI RTA BABS LAS DPYANGS DRI LA SGRA DAG
DANG RMA BA DANG SOGS CA COR BZHAD CING GOS DANG RGYAL

MTSAN G-YER KA RAB DPYANGS SGEG MO BZHAD LDAN THUGS KYI 'KHOR
LO'I DBUS NA RAB GNAS YE SHES 'KHOR LOR SNA TSOGS YUM DANG
LDAN CIG PADMA'I LO MA LA GNAS SHES RAB BRGYAD BSKOR DE YI ZUR
BZHIR GAnd'I DUNG DANG YID BZHIN NOR BU SA SKYES GTZO DANG BDE
CHEN 'KHOR LOR DE BZHIN DON YOD RIN

CHEN DBANG PHYUG CHU SKYES RTAGS CAN RNAM SNANG MDZAD RNAMS
CHU SKYES DKAR PO NYI MAR RDO RJE SKYIL KRUNG GIS GNAS JI
BZHIN PHYOGS KYI SANGS RGYAS RNAMS KYIS RANG GI YUM DANG
SNYOMS 'JUG RANG BZHIN DE LTAR SPYAN DANG BDAG MA GOS DKAR
SGROL MA RNAMS KYIS CHU SKYES DMAR DANG ZLA BA'I GDAN LA
PHYOGS

BRAL GNAS DANG LHA DANG LHA MO'I DBUS MAR KA BA'I BAR DU BDUD
RTZIS RAB GANG BUM PA RNAMS DANG THUGS KYI 'KHOR GNAS BYANG
CHUB SEMS CHEN KUN TU BZANG PO SGRIB PA RNAM SEL 'JIG RTEN
DBANG PHYUG NAM MKHA'I SNYING PO DANG NYIS DBANG RDO RJE DBANG
PHYUG RNAMS DANG DE BZHIN G-YAS BRKYANG ZHABS KYIS

RAB GNAS PADMA MTHAR BYED BGEGS MTHAR BYED DANG RMUGS BYED
DANG NI RENGS BYED RANG GI KHRO MO RDO RJE YAN LAG SNYOMS 'JUG
SGO SKYONG RNAMS DANG GSUNG GI 'KHOR LOR RAB SONG 'JIGS MA LA
SOGS DRUG CU RTZA BZHI RNAL 'BYOR MA DBUS RAB GNAS TZ'A RTZI
K'A DANG 'JUG MA PHAG MO GDONG DRUG

@268B DE [*RDO?] RJE LAG MA RI DAGS DBANG PO'I GDAN DANG DANG MO LA
GNAS DRAG MO RNAMS DANG SKU YI 'KHOR LOR RAB ZHUGS RANG RANG
PADMA LA GNAS RNAL 'BYOR MA TSOGS DBUS NA RAB 'KHOD TSANGS PA
DBANG PHYUG SRED MED BU DANG ME LHA GSHIN RJE GZHON NU BRGYA
BYIN LHAN CIG GNOD SBYIN SRIN PO CHU DANG RLUNG LHA BGEGS

KYI BDAG PO RNAMS DANG SHING RTA'I STENG DU MI G-YO GTZUG TOR
DBYUG SNGON CAN DANG GNOD MDZES LA SOGS LU GU RGYUD SOGS LHA
MO'I TSOGS 'KHYUD RTA BABS GNAS DANG SA YI DKYIL STENG BYANG
CHUB SHING SOGS ZLA BA NYI MA DE BZHIN 'DOD DANG SO SOR 'DOD
SOGS LHA MO RNAMS KYIS THAMS CAD KUN

MKHYEN THUB PA'I DBANG PHYUG STON PA BLA MA SH'AKYA SENG GE
SKYABS KYI MCHOG GYUR YE SHES CHE MANG 'DUS KYI 'KHOR LO LHA
YI LHA LA PHYAG 'TSAL MCHOD BSTOD DGA' BAS BSTOD CING LA LA
DAG TU RDO RJE SHUGS CAN KHRAG GI RGYUN 'DZAG GLANG CHEN PAGS
PA'I NA BZAS LHAG MA'I LAG PA GNYIS BREL KHRO BO'I RGYAL

PO DRAG SHUL KLU BCUS LUS PO RAB BRGYAN 'JIGS PA'I SGRA SGROGS
KHRO TSOGS RNAMS KYIS BGEGS KYI TSOGS LA 'BAR BA'I PHUR BUS
RTAG TU RAB BSNUN GTUM MO 'BAR BA LTAS MTHONG GYUR PA RNAMS
KYIS RGYU SKAR TSOGS 'DUS GLOG RAB 'KHYUG CING SKAR MDA' LTUNG
BAR 'KHRUL PAS RNAMS 'DZIN

ZAB MO 'BRUG SGRA H'Um ZHES SGROG BYED GRUB PA'I BLA MA GOO TA
MA LA YAN LAG BDUN BSHAMS MCHOD PA RNAMS KYIS RTAG TU BDAG NI
MCHOD PAR BGYI'O,, ,,MI SDUG PA YI RO YI LUS KYI SHA DANG
KHRAG CHAGS RAB MYOS KHYOD DANG CE SBYANG G-YUL 'GYED SO YI
PHRENG BA GTUM PA'I KHAR BYUG DRAG SHUL SGRAS

'BROS BYA ROG DU MA'I PHRENG BAS RAB BKANG PHYOGS CHAR MUN
GTIBS KUN TU 'KHRUGS GYUR RIGS LDAN CHUNG MA LAG GNYIS ZHAGS
PAS MGRIN PA RING BKUG KHA YIS CHANG 'THUNGS MYOS GYUR MIG CAN
THOD THOGS DU MAS DPA' DANG SGEG BCAS SNA TSOGS DANG LDAN AA
MRA LA SOGS SHING GI TSOGS

DPYANGS CHOM RKUN LUS LA KHRAG LA BRKAM PA'I RGOD SOGS RNAMS
KYIS SDER MOS BAB BSNUN ZAG PA'I KHRAG GI RGYUN GYIS MUN GNYI
BAS MUN PA'I KHROD NA KHRAG RGYUN 'THUNGS PA'I YI DAGS KHA
RLANGS ME TSOGS RAB 'KHRUG TZ'U TA KI LI BYANG CHUB SHING SOGS
DUR KHROD SDONG BU'I SER KAR LUS RING

@269A *, ,RTZE MO PHYED 'THON LONGS SPYOD DBANG PO RLUNG
'THUNG DUM DUM KHRIGS GYUR SOR MO SOR PHRENG LONG BU PUS MO
BRAL DANG RJE NGAR RGAL TSIGS RKED RUS RUS PA SKAM POS SA GZHI
DAG NI MCHE BA CAN GYUR YAL GA'I RTZE DPYANGS 'JIGS RUNG MGO
PHRENG RLUNG GIS RAB BSKYED SKYE GNAS LAG PAS

SHING DRUNG DAG NA SDIGS PA'I MDZUB STON CHEM CHEM GRA SGROGS
'KHOR BYED DANG NI GTUM PO LA SOGS SPRIN LAS BYUNG BA'I THOG
SGRA DRAG POS RAB SKRAG 'PHUR BA'I 'UG PA KHVA DANG BYA RGOD
LA SOGS GSHOG PA'I TSOGS KYIS MKHAL LA RAB BSNUN PHYOGS KYI
DKYIL 'KHOR MA LUS NYON MONGS DBUGS SGRA

'BYIN BYED BRKAM ZHING MA NGES BYA RGOD G-YUL TSOGS PHAN TSUN
RAB KHROS KHA KHVA SGRA 'BYIN SGRUB PA'I TSOGS BRTAN LA LAR
BCAD PA'I MGO DANG MJING PA GSUM BTAGS RKUB TSOS RGYU MA'I
PHRENG BA RNA BA SNA MCHU SOR MO'I PHRENG LDAN RUL BA'I DRI
BSUNG LA LA DAG TU RIGS LDAN 'JIG RTEN 'CHI BDAG RNAMS KYIS

RTAG TU 'KHOR LO'I LONGS SPYOD DON DU MI RNAMS RTAG SGROL KHA
CIG DAG TU MTSAN MO'I CHA LA DUR MES PHYED SREGS LHAG MA'I
MGUL DUM LUS LAS BYUNG BA'I ZHAG DANG GLAD PA RKANG DANG TSIL
DANG RO DANG RGYU MA'I MAR KHU'I RLAN GYIS RAB 'BAR BA LTA
DKA'I ME YIS LA LA TSIG PA'I LUS PO DAG LA YAN LAG

CHUR BCU GCE SBYANG RNAMS KYIS CHIL CHIL ME GSAD NYE BAR LONGS
SPYOD LHA MO'I KHYIM DU RNAL 'BYOR DANG NI RNAL 'BYOR MA DBANG
'KHOR LO GAR PHYIR KHANG K'A TZA TZAD PU dA LA SOGS BYA BA RAB
LDAN SNA TSOGS CANG TE TE'U LA SOGS RAB BRDUNGS SGRA DANG RDO
RJE GLU LA SOGS KYI LHAG MA'I BZA' BA DON GNYER RAB

'PHEL GYIS GTOR 'DZAM BU'I PHRENG BA THAMS THAMS SO RDEGS MA
RUNGS SGRA YIS DANG NGAS PAR BYED RGYUN SHA CHEN KHRAG 'THUNG
RO LANGS SRIN PO SHA ZA DANG NI SMYO BYED LA SOGS PEm SGRA
DRAG PO RJES SGROGS RDO RJE LHA MO'I SDUM PAR SGRUB PO DU MA'I
H'Um DANG PHAt SGRAS RAB TU RGYUG BYED YIG DGAS KHA NAS RKAN
SGRA

SGROGS PAS 'JIGS RUNG RAB 'BAR ME YIS CHER GAS MA MGO BO GLAD
MIG GSUM BTAGS RJE NGAR LAG PA'I TSIGS RNAMS TZAm TZAm PA tAD
RAB 'DRES DBYANGS SGROGS RNAM SHES BRGYAD DAG NGUR KHROD
BRGYAD NA RTZIBS BRGYAD 'KHOR LO DKYIL 'KHOR GDAN LA G-YAS
BSKUM GYIS GNAS KHYI YI

@269B BZHIN LDAN BYA ROG MCHU CAN CE SBYANG GDONG DANG MKHA'
LDING DANG NI 'UG PA PHAG DANG BYA RGOD LA SOGS GDONG CAN
BRGYAD MCHOD 'JIGS BYED 'JIGS BYED BLO 'CHANG BGEGS KYI BGEGS
DANG NYON MONGS NAD SEL SMAN PA'I RGYAL PO SKYES PA KUN DGA'
TSOGS STZOL YID BZHIN PHUN SUM TSOGS STER

DUS KYI 'KHOR LO BDE CHEN MCHOG LA BDAG NI GROL BAR SKYABS SU
MCHI'O,, ,,RGYUN CHAD MED PAR 'OD ZER LAS 'KHRUNGS SANGS RGYAS
TSOGS KYIS NAM MKHA'I KHAMS BKANG GANGG'A'I KLUNG MANG BYE MA'I
GRANGS MNYAM SEMS CAN PHAN 'DOGS LAN CIG NYID LA 'JIGS RTEN
KHAMS SU LHUN GYIS GRUB PA'I

THUGS RJE DAG GIS SLOB MA DANG NI BSE RU LA SOGS CHOS LA MOS
GNAS RNAM PA SNA TSOGS BSAM PA LA LTOS SKYES PA LA SOGS MYA NGAN
'DAS PAR RDZOGS SANGS RGYAS MDZAD MTHA' YAS RAB BRTAN GSUM KUN
MKHYEN NYID BYANG CHUB PHYOGS DANG TSAD MED DANG NI NYON MONGS
MED DANG MA 'DRES BCO BRGYAD

BSNYEL MED CHOS NYID LA SOGS DU MA'I CHOS SKU'I BDUD RTZIS
NYON MONGS NYES PA MA LUS LEGS BKRUS SUM CU GNYIS LHAG MTSAN
GYIS RAB GSAL 'JIG RTEN BLA MA YE SHES LUS CAN GNYIS MED THUGS
RJE RTAG TU RAB DGYES DPE BYAD BRGYAD CU'I RGYAN GYIS MDZES
GYUR 'JIG RTEN GSUM GYI SKYE BO

MCHOG LUS PHUN SUM TSOGS PA ZIL GYIS GNON CING THOG MA DANG NI
MTHA' DBUS SPANGS PA'I DAM PA'I CHOS SGRA RGYA CHEN DAG LA NYE
BAR LONGS SPYOD BYANG CHUB SEMS DPA' GCIG PUS RTOGS BYA LONGS
SPYOD RDZOGS SU DPYAD PAR DA ZHING ZHI LA MTSAN NYED RNAL 'BYOR
CHOS RIG SPROS DANG BRAL ZHING NYON

MONGS RNAM RTOG DPA' RLABS RAB SPANGS MCHOG DGA'I RGYA MTSO
CHOS KYI DBYINGS MCHOG TSANGS PA'I DBYANGS CAN NYI ZLA 'GAGS
GYUR DUS KYI BDAG NYID ZHE SDANG RNAMS DANG GTI MUG KUN RMONGS
PA RGYAL RAB BSNYIL 'DOD CHAGS SBYONG MDZAD DE NYID LOG RTOG
LUS SU LTA 'JOMS 'KHOR BA'I RGYUN GCOD

BDE 'GRO GNAS STON NGAN 'GRO RAB 'JOMS SDIG PA KUN SKEMS BSOD
NAMS TSOGS SPEL YE SHES TSOGS GRUB NYON MONGS 'JOMS MDZAD
BYANG CHUB RIGS 'DZIN DPAL MDZAD SNA TSOGS SGYU MA BSOD NAMS
YE SHES 'JIG RTEN SRUNG MDZAD DOGS PA KUN SEL DGA' GSOL DGA'

@270A *, ,MGU RAB STZOL SGEG DANG DPA' BO MI SDUG DRAG SHUL
SNYING RJE LA SOGS SNA TSOGS RO YIS 'JIG RTEN RTAG SRUNG SPRUL
SKU GAR MDZAD HE RU KA GTZO RKANG 'OG MI YUL BDE 'GRO GZUGS
GCIG GZUGS BZANG GZUGS NGAN MA LUS GZUGS SPANGS TE NYID GSUM
LDAN RDO RJE

GSUM BDAG SEMS GSUM DBYER MED RNAL 'BYOR BZHI DAG BYANG CHUB
BZHI RTOGS SKU BZHI RAB GRUB TSANGS PA'I GNAS BZHI MIG LNGA
DANG LDAN YE SHES LNGA BDAG DAG PA'I DBANG PO RDO RJE BA SPU
STENG GI TSANGS BUG GTZUG TOR 'KHOR LO'I NANG KHYAB BCU DRUG
DGA' BAS RAB GANG YE SHES CHEN PO'I KHAMS

KYIS CHER RDZOGS BCU DRUG CHA YIS SHES RAB SNANG BA GTZUG TOR
CHEN PO'I 'KHOR LO DAG TU 'GYUR BA MED GNAS DE NYID SA DANG
REG BYED LAS SKYES RLUNG DANG NAM MKHA'I KHAMS KYI RANG BZHIN
MGO BO MGRIN PA SNYING GA DANG NI GSANG BA LA GNAS ZLA BA NYI
MA DUS KYI ME DANG MUN PHA LA ZHUGS DRI MED

SKYAS MCHOG LEGS SMIN DNGUL CHU ZHES BYA'I MTSAN MTHAR YE SHES
DAM PA BLA MED TSUL KHRIMS DAM PA'I CHOS GRUB KHYAB BDAG 'JIG
RTEN MA LUS MTHAR BYED LOG PAR LTA 'JOMS 'JIG RTEN MUN SEL DUS
KYI 'KHOR LO TSANGS CHEN KHYAB 'JUG RDO RJE CAN BDE 'GYUR RNAMS
KYIS MCHOD

BSTOD BSTEN CING SPYI BOS RAB GTUGS 'BYUNG PO DRI ZA GNOD
SBYIN LTO 'PHYE ZHING SKYONG LA SOGS PA DANG 'JIG RTEN SKYONG
BAS RAB BSTEN MGON PO DE LA RTAG TU BDAG GIS BLA MED BYANG
CHUB POR SEMS NI BSKYED BGYI'O,, ,,DE LTAR BDAG GIS RGYUN
CHAGS BSTOD PA BGYIS PA LAS, ,

BSOD NAMS GANG DES DUS MTHAR 'GRO BA SKYE BA YI, ,'KHRI SHING
'DI NI RGYAL BA'I SRAS KYI ME TOG DANG, ,BYANG CHUB CES BYA'I
'BRAS BUR 'BRAS DANG BCAS GYUR CIG ,DPAL DUS KYI 'KHOR LO'I
BSTOD PA RGYUN CHAGS PA ZHES BYA BA, KA LI DKA'I RGYAL PO'I
BLA MA SDE SNOD GSUM BSHAD PA'I

MKHAS PA CHEN PO LEGS PA'I GRAGS PAS MDZAD PA RDZOGS SO,,
,,RGYA GAR GHI PAndI TA BI N'A YA SHR'I MI TRA DANG, LDAN MA
TSUL KHRIMS SENG GES CHU MIG RING MOR BSGYUR BA'O,,