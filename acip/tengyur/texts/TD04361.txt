@228B `, ,SANGS RGYAS GTZO BO'I RGYA CHER 'GREL PA BZHUGS, #, ,SANGS
RGYAS GTZO LA PHYAG 'TSAL LO, ,SKYOB PA'I CHOS LA PHYAG 'TSAL LO,
,DGE 'DUN CHE LA PHYAG 'TSAL LO, ,GSUM LA RTAG TU PHYAG 'TSAL LO,
,SANGS RGYAS LA DON RNAM PA LNGAS BSTAN TE, DE YANG GANG ZHE NA,

RGYU PHUN SUM TSOGS PA DANG, 'BRAS BU PHUN SUM TSOGS PA DANG,
RANG BZHIN PHUN SUM TSOGS PA DANG, BDAG GI DON PHUN SUM TSOGS PA
DANG, GZHAN GYI DON PHUN SUM TSOGS PA STE, DE LTAR DON RNAM PA
LNGAS BSTAN TO, ,DE LA TSOGS CHEN GNYIS RDZOGS ZHES 'BYUNG BAS
RGYU PHUN SUM TSOGS PA

BSTAN TE, TSOGS CHEN GNYIS RDZOGS NI BSOD NAMS DANG YE SHES KYI
TSOGS GNYIS YIN TE, DE YANG GANG ZHE NA, PHA ROL TU PHYIN PA DRUG
TSOGS GNYIS SU 'DUS TE, DE LA SBYIN PA'I PHA ROL TU PHYIN PA
DANG, TSUL KHRIMS KYI PHA ROL TU PHYIN PA DANG, BZOD PA'I PHA ROL
TU PHYIN PA DANG, BSAM

GTAN GYI PHA ROL TU PHYIN PA'I NANG NAS, BYAMS PA'I TING NGE
'DZIN LA SOGS PA TSAD MED PA BZHI DANG, LHA'I TING NGE 'DZIN LA
SOGS PA MTSAN MA'I TING NGE 'DZIN THAMS CAD DANG, BRTZON 'GRUS
KYI CHA GCIG NI BSOD NAMS KYI TSOGS SU BSDU, BSAM GTAN GYI NANG
NAS RNAM PAR THAR PA'I

SGO GSUM LA SOGS TE, DE BZHIN NYID KYI TING NGE 'DZIN DANG, SHES
RAB KYI PHA ROL TU PHYIN PA DANG, BRTZON 'GRUS KYI CHA GCIG NI YE
SHES KYI TSOGS SU BSDU STE, DE LTAR NA TSOGS CHEN PO GNYIS RDZOGS
PAS NI RGYU PHUN SUM TSOGS PA'O, ,MKHYEN BZHI SKU GSUM GRUB CES
PAS NI, 'BRAS BU PHUN SUM

TSOGS PA BSTAN TE, MKHYEN BZHI NI YE SHES BZHI LA BYA STE GANG
ZHE NA, ME LONG LTA BU'I YE SHES DANG, MNYAM PA NYID KYI YE SHES
DANG, SO SOR RTOG PA'I YE SHES DANG, BYA BA GRUB PA'I YE SHES
DANG BZHI'O, ,DE YANG DNGOS GANG ZHE NA, SO SO'I SKYE BO'I GNAS
SKABS NA RNAM PAR SHES PA'I TSOGS

BRGYAD GNAS GYUR NA, YE SHES BZHIR 'GYUR TE, DE LA KUN GZHI RNAM
PAR SHES PA GNAS GYUR NA, ME LONG LTA BU'I YE SHES SU 'GYUR RO,
,NYON MONGS PA CAN GYI YID GNAS GYUR NA, MNYAM PA NYID KYI YE
SHES SU 'GYUR RO, ,SO SO'I SKYE BO'I GNAS SKABS NA YID KYI RNAM
PAR SHES PA

@229A *, ,GNAS GYUR NA, SO SOR RTOG PA'I YE SHES SU 'GYUR RO,
,SGO LNGA'I RNAM PAR SHES PA GNAS GYUR PA NI, BYA BA GRUB PA'I YE
SHES SU 'GYUR RO, ,DE LTAR NA YE SHES BZHI NI DE DAG GO, ,SKU
GSUM NI CHOS KYI SKU DANG, LONGS SPYOD RDZOGS PA'I SKU DANG,
SPRUL PA'I SKU

DANG GSUM MO, ,DE RNAMS KYANG GANG ZHE NA, YE SHES BZHI DANG SKU
GSUM DANG SBYAR NA, ME LONG LTA BU'I YE SHES NI CHOS KYI SKU DANG
SBYAR TE, MNYAM PA NYID KYI YE SHES DANG, SO SOR RTOG PA'I YE
SHES GNYIS LONGS SPYOD RDZOGS PA'I SKU DANG SBYAR RO, ,BYA BA
GRUB PA'I YE SHES DANG, SPRUL PA'I

SKUR SBYAR RO, ,DE LTAR SKU GSUM DANG YE SHES BZHI PO 'DI DAG NI
RGYU TSOGS GNYIS RDZOGS PA'I 'BRAS BU YIN PA'I PHYIR RO, ,'BRAS
BU PHUN SUM TSOGS PA ZHES BYA'O, ,RNAM RTOG MI MNGA' CI YANG SA
LER MKHYEN, ,ZHES 'BYUNG BA NI, RANG BZHIN PHUN SUM TSOGS PA
BSTAN TE, DE LA

SANGS RGYAS BCOM LDAN 'DAS THAMS CAD KYI RANG BZHIN NI RNAM PAR
RTOG PA NI RDUL TZAM YANG MI MNGA' LA, KUN NAS NYON MONGS PA
DANG, RNAM PAR BYANG BA DANG, 'DUS BYAS DANG, 'DUS MA BYAS DANG,
PHYI SNOD KYI 'JIG RTEN DANG, NANG BCUD KYI 'JIG RTEN LA SOGS PA
PHYOGS

BCU'I 'JIG RTEN GYI KHAMS THAMS CAD NA, CHOS JI SNYED YOD PA DE
DAG THAMS CAD JI LTA BA BZHIN MA NOR BAR SKYU RU RA PHYAG MTHIL
DU GZHAG PA BZHIN DU SA LER MKHYEN PA'I PHYIR, RNAM RTOG MI MNGA'
CI YANG SA LER MKHYEN, ,ZHES BYA STE, DE LTA BU'I SANGS RGYAS
THAMS CAD KYI RANG

BZHIN YIN NO, ,CHOS SKU MKHA' 'DRA GZUGS SKU MDZES SKUR LDAN,
,ZHES 'BYUNG BAS NA, BDAG CAG GI DON PHUN SUM TSOGS PA STON TE,
DE LA SANGS RGYAS KYI CHOS KYI SKU NI GZUGS CAN MA YIN PA, RNAM
PAR RTOG PA THAMS CAD DANG BRAL BA, SPROS PA THAMS CAD LAS 'DAS

PA YANG DAG PA JI LTA BUR YANG DMIGS SU MED PA STE, DPER NA NAM
MKHA' JI LTA BUR YANG DMIGS SU MED PA DANG 'DRA BA'I PHYIR, CHOS
SKU MKHA' 'DRA ZHES BYA'O, ,GZUGS SKU NI GDUL BYA SO SO KUN GYI
RNAM PAR RIG PA JI LTAR MOS SHING DAD PA BZHIN DU MDZES PAR SNANG

@229B BA'I PHYIR, GZUGS SKU MDZES SKUR LDAN ZHES BYA STE, DE YANG
BCOM LDAN 'DAS RNAM PAR SNANG MDZAD MNGON PAR RDZOGS PAR BYANG
CHUB PA CHEN PO 'OG MIN GYI GNAS NA, BYANG CHUB SEMS DPA' SA CHEN
PO LA BZHUGS PA RNAMS KYI DKYIL 'KHOR NA, MTSAN BZANG PO SUM CU
RTZA GNYIS

DANG; ,DPE BYAD BZANG PO BRGYAD CUS BRGYAN ZHING, CHOS LA LONGS
SPYOD PAR MDZAD PA DANG, BCOM LDAN 'DAS SH'AKYA THUB PA LA BYANG
CHUB SEMS DPA' MOS PAS SPYOD PA'I SA LA GNAS PA RNAMS DANG,
'PHAGS PA NYAN THOS LA SOGS PA'I 'KHOR GYI DKYIL 'KHOR NA MTSAN

BZANG PO SUM CU RTZA GNYIS DANG, DPE BYAD BZANG PO BRGYAD CUS
BRGYAN TE, RAB TU BYUNG BA'I TSUL DU BZHUGS PA DANG, GZHAN YANG
'GRO BA'I RIS LNGA SO SO'I LUS DANG MTHUN PAR MDZES PAR SKU SNA
TSOGS SU STON PA'I PHYIR, GZUGS SKU MDZES SKUR LDAN ZHES BYA STE,
DE DAG NI

BDAG GI DON PHUN SUM TSOGS PA'O, ,SANGS RGYAS DPAG BSAM 'DRA LA
PHYAG 'TSAL LO, ,ZHES BYA BA 'BYUNG BAS NI GZHAN GYI DON PHUN SUM
TSOGS PA BSTAN TE, DE LA SANGS RGYAS BCOM LDAN 'DAS NI BSAM GYI
SHING NGAM, YID BZHIN GYI NUR BU RIN PO CHE DANG 'DRA STE, DPER
NA

DPAG BSAM GYI SHING DANG YID BZHIN GYI NOR BU RIN PO CHE NI RTOG
PA RDUL TZAM YANG MED NA YANG SKAL BA CAN GANG ZHIG GIS RNYED DAM
YOD NA, LONG BAS GZUGS MTHONG, 'ON PAS SGRA THOS, SMYON PAS DRAN
PA RNYED PA LA SOGS PA YON TAN GZHAN YANG GRANG BA'I DUS NA DRO
ZHING 'JAM PA DANG,

TSA ZHING GDUNG BA'I DUS NA BSEL BA LA SOGS PA JI LTAR 'DOD CING
SMON PA'I DON THAMS CAD YID BZHIN DU BYED PA DANG, GRUB PAR NGES
PA DANG 'DRA BAR SKU GSUM RNAM PA SNA TSOGS KYIS SEMS CAN THAMS
CAD KYI DON YID BZHIN DU GRUB PAR MDZAD PAS, SANGS RGYAS DPAG

BSAM 'DRA ZHES BYA STE, DE LTAR SANGS RGYAS DKON MCHOG LA DON
LNGAS BSTAN TO, ,CHOS DKON MCHOG LA DON BZHIS BSTAN TE, DE YANG
GANG ZHE NA, RGYU PHUN SUM TSOGS PA DANG, 'BRAS BU PHUN SUM TSOGS
PA DANG, RANG BZHIN PHUN SUM TSOGS PA DANG, GZHAN GYI DON

@230A *, ,PHUN SUM TSOGS PA STE, CHOS DBYINGS RGYU MTHUN ZHES
'BYUNG BAS NA, RGYU PHUN SUM TSOGS PA BSTAN TE, DE LA DBYINGS
ZHES BYA BA NI, RGYA GAR GYI SGRA LAS DRANGS NA DH'A TU ZHES
'BYUNG, DH'A TU BOD SKAD DU BZLOG NA DBYINGS ZHES 'BYUNG STE,
DBYINGS KYI DON NI RGYU'I

DON TE, DBYINGS KYI RGYU'I DON DE YANG GANG ZHE NA, CHOS THAMS
CAD KYI CHOS NYID STONG PA BDAG MED PA LA BYA STE, CHOS NYID
STONG PA DE JI LTAR RGYU YIN ZHE NA, CHOS KYI DBYINGS STONG PA
BDAG MED PA DE LA DMIGS PAS, DE RTOGS PA LAS GSUNG RAB YAN LAG
BCU GNYIS LA SOGS PA BSHAD PA'I CHOS

DANG, BYANG CHUB KYI PHYOGS KYI CHOS SUM CU RTZA BDUN LA SOGS PA
LAM GYI CHOS DANG, STOBS DANG, MI 'JIGS PA LA SOGS PA'I 'BRAS
BU'I CHOS DANG, MDOR NA YON TAN GYI PHYOGS MTHA' DAG 'BYUNG BA'I
GZHIR GYUR BA'I PHYIR CHOS LA DBYINGS SAM RGYU ZHES BYA'O, ,GSUNG
RAB BCU GNYIS

ZHES 'BYUNG BAS, 'BRAS BU PHUN SUM TSOGS PA STON TO, ,MDO'I SDE
LA SOGS PA GSUNG RAB BCU GNYIS NI CHOS KYI DBYINGS TE RTOGS PA'I
RGYU MTHUN PA'I 'BRAS BU YIN PA'I PHYIR, 'BRAS BU PHUN SUM TSOGS
PA BSTAN TO, ,CHOS NYID SKYE 'GAG MED CING SPROS LAS DBEN, ,ZHES
PA

NI, RANG BZHIN PHUN SUM TSOGS PA BSTAN TE, CHOS THAMS CAD KYI
CHOS NYID NI GZOD MA NAS MA BYUNG MA SKYES PA, SPROS PA THAMS CAD
DANG BRAL BA YIN LA, DE LTAR YANG DAG PAR MA SKYES NA, 'GAG KYANG
MI SRID DE, SKYE 'GAG GYI RTAG CHAD YOD MED LA SOGS PA'I SPROS
PA'I

MTHA' THAMS CAD LAS DBEN PA'I RANG BZHIN YIN PAS, CHOS NYID SKYE
'GAG MED CING SPROS LAS DBEN, ,ZHES BYA BAS BSTAN TO, ,DE LA
DMIGS TE YON TAN KUN GRUB PA, ,LEGS RGYU DAM PA'I CHOS LA PHYAG
'TSAL LO, ,ZHES 'BYUNG BAS, GZHAN GYI DON PHUN SUM TSOGS

PA BSTAN TE, CHOS KYI DBYINGS SPROS PA MED PAR BSTAN PA DANG, DE
RTOGS PA LAS 'BYUNG BA GSUNG RAB YAN LAG BCU GNYIS PO DE LA DMIGS
SHING GOMS PAR BYAS NA, 'JIG RTEN DANG 'JIG RTEN LAS 'DAS PA'I
YON TAN GYI TSOGS THAMS CAD LHUN GYIS GRUB PA'I

@230B PHYIR, DE LA DMIGS NAS YON TAN KUN GRUB PA YIN LA, DE LTAR
YON TAN GRUB PA'I GZHI 'AM DMIGS PAR GYUR PA DE NYID LEGS PA
THAMS CAD 'THOB PA'I RGYU YIN PAS, DE LEGS PA THAMS CAD KYI RGYU
GYUR BA'I CHOS LA PHYAG 'TSAL LO ZHES BSTAN TE, DE LTAR CHOS DKON
MCHOG LA

DON BZHIS BSTAN TO, ,DGE 'DUN DKON MCHOG LA DON LNGAS BSTAN TO,
,DE YANG GANG ZHE NA, RGYU PHUN SUM TSOGS PA DANG, 'BRAS BU PHUN
SUM TSOGS PA DANG, GZHAN GYI DON PHUN SUM TSOGS PA DANG, BDAG GI
DON PHUN SUM TSOS PA DANG, RANG BZHIN PHUN SUM TSOGS PA DANG, DE
LTAR RNAM PA LNGAS BSTAN

TE, DE LA, NYON MONGS SGRIB DANG SHES BYA'I SGRIB PA DAG ,GNYEN
POS RIM PAR ZHES 'BYUNG BAS, RGYU PHUN SUM TSOGS PA BSTAN TE,
SGRIB PA MTHA' DAG MDOR BSDU NA, NYON MONGS PA'I SGRIB PA DANG,
SHES BYA'I SGRIB PA GNYIS SU 'DUS SO, ,DE LA NYON MONGS PA'I
SGRIB PA NI 'DOD CHAGS

DANG, ZHE SDANG DANG, GTI MUG LA SOGS PA NYON MONGS PA DRUG DANG,
NYE BA'I NYON MONGS PA NYI SHU LA BYA, SHES BYA'I SGRIB PA NI
NYON MONGS PA CAN MA YIN PA STE, DNGOS SU GZUNG BA DANG 'DZIN PA
LA MNGON PAR ZHEN PA DANG, RIG PA'I GNAS LNGA LA SOGS PA MI SHES
PA

LA BYA, DE'I GNYEN PO NI 'PHAGS PA'I LAM YAN LAG BRGYAD PA LA
SOGS PA BYANG CHUB KYI PHYOGS KYI CHOS SUM CU RTZA BDUN DANG,
RNAM PAR MI RTOG PA'I TING NGE 'DZIN DANG, THEG PA CHEN PO THUN
MONG MA YIN PA'I DBU MA'I LAM DANG, RIG PA'I GNAS LNGA LA SOGS PA
LAM LA

SOGS PA LA MKHAS PA LA BYA, RIM PAR BSAL TE SAR BZHUGS PA, ,ZHES
'BYUNG BAS NI 'BRAS BU PHUN SUM TSOGS PA BSTAN TE, GNYEN PO GONG
DU SMOS PA DES MI MTHUN PA'I PHYOGS NYON MONGS PA DANG, SHES
BYA'I SGRUB PA MTHONG BA DANG BSGOM PAS SPANG BAR BYA BA'I RIM
GYIS

SPANGS PA'I 'BRAS BU, SA LA BZHUGS PA NI BYANG CHUB SEMS DPA'I SA
DANG PO RAB TU DGA' BA DANG, SA GNYIS PA DRI MA MED PA DANG, SA
GSUM PA 'OD BYED PA DANG, SA BZHI PA 'OD 'PHRO BA DANG, SA LNGA
BA SHIN TU SBYANG DKA' BA DANG, SA DRUG PA MNGON DU GYUR PA DANG,
SA BDUN PA

@231A *, ,RING DU SONG BA DANG, SA BRGYAD PA MI G-YO BA DANG, SA
DGU PA LEGS PA'I BLO GROS DANG, SA BCU PA CHOS KYI SPRIN TE,
BYANG CHUB SEMS DPA'I SA BCU DANG, 'PHAGS PA'I NYAN THOS DANG,
RANG RGYAL BA'I DGE 'DUN SKYES BU CHEN PO ZUNG BZHI GANG ZAG YA
BRGYAD SA

BDUN GYIS BSDUS TE, DKAR PO RNAM PAR MTHONG BA'I SA DANG, RIGS
KYI SA DANG, BRGYAD PA'I SA DANG, MTHONG BA'I SA DANG, BSRABS
PA'I SA DANG, 'DOD CHAGS DANG BRAL BA'I SA DANG, BYAS PA RTOGS PA
CAN GYI SA STE, DE LTAR NA BYANG CHUB SEMS DPA'I SA BCU DANG,
NYAN THOS DANG RANG

SANGS RGYAS KYI SA BDUN DANG, SPANGS PA PHUN SUM TSOGS PA DANG,
YE SHES PHUN SUM TSOGS PA LA RIM BZHIN DU BZHUGS PA NI 'BRAS BU
PHUN SUM TSOGS PA YIN NO, ,SEMS CAN DON MDZAD CES 'BYUNG BAS NI
GZHAN GYI DON PHUN SUM TSOGS PA BSTAN TE, 'PHAGS PA'I DGE 'DUN SA
LA

RIM BZHIN DU BZHUGS PA'I PHRIN LAS NI, SKU GSUNG THUGS KYI SGO
NAS THABS RNAM PA SNA TSOGS KYIS SEMS CAN GYI DON KHO NA MDZAD
DE, 'DI NI GZHAN GYI DON PHUN SUM TSOGS PA YIN NO, ,SANGS RGYAS
ZHING SBYONG BA ZHES 'BYUNG BAS NI, BDAG GI DON PHUN SUM TSOGS PA
BSTAN TE,

'DI LTAR SANGS RGYAS KYI ZHING RNAM PA GNYIS TE, PHYI SNOD KYI
'JIG RTEN DANG, NANG BCUD KYI 'JIG RTEN DANG GNYIS SO, ,DE DAG
SBYONG BA NI PHYI SNOD KYI 'JIG RTEN NGAM GROL DANG, SDONG DUM
DANG, TSA SGO CAN LA SOGS TE, MA DAG PA RNAMS LA GSER LA SOGS PA
RIN PO CHE SNA TSOGS

DANG, BDE BA CAN DANG, PADMA CAN LA SOGS PA YON TAN SNA TSOGS
DANG LDAN PAR 'GYUR BAR BSGRUB PA NI PHYI SNOD KYI 'JIG RTEN
SANGS RGYAS KYI ZHING SBYONG BA YIN NO, ,NANG BCUD KYI 'JIG RTEN
'GRO BA RIGS LNGAS BSDUS PA SEMS CAN SDUG BSNGAL BA RNAMS BDE BA
LA DGOD PA DANG, MI

DGE BA BCU LA GNAS PA RNAMS DGE BA BCU LA DGOD PA DANG, RNAM PAR
G-YENG BA RNAMS NI BSAM GTAN DANG SNYOMS PAR 'JUG PA LA DGOD PA
DANG, 'KHOR BA PA RNAMS 'PHAGS PA'I LAM DANG, BYANG CHUB GSUM GYI
'BRAS BU LA DGOD PAR BYED PA DANG, RANG SEMS RGYUD

@231B SBYONG BA STE CI'I PHYIR SANGS RGYAS KYI ZHING SBYONG BA
ZHES BYA ZHE NA, DE RANG DANG GZHAN GYI RGYUD SBYANG BA LAS,
SANGS RGYAS SU 'GRUB PA'AM SKYE BA'I PHYIR, SANGS RGYAS KYI ZHING
ZHES BYA STE, DPER NA ZHING LAS NAS SKYE BA BZHIN NO, ,SKABS 'DIR
GTZOR YANG RANG GI SEMS SBYANG BA LA BYA, RANG

GI SEMS SBYANG BA YANG GZHAN GYI DON BYAS PAS 'GRUB PO, ,'PHAGS
PA'I DGE 'DUN CHE ZHES BYA BAS NI, RANG BZHIN PHUN SUM TSOGS PA
BSTAN TE, 'DI LTAR 'PHAGS PA'I DGE 'DUN THAMS CAD KYI RANG BZHIN
NA, RGYU LAS DANG NYAN MONGS PA DANG, 'BRAS BU SDUG BSNGAL GSUM

DANG BRGYAD LA SOGS TE, 'KHOR BA'I NYES PA'I SKYON THAMS CAD LAS
'PHAGS PA YIN LA, 'PHAGS PA DE LTA BU MANG PO 'DUS PA LA DGE 'DUN
ZHES BYA, CHE ZHES 'BYUNG BA YANG GNYIS TE, DE YANG GANG ZHE NA,
MTHU CHE BA DANG GRANGS MANG BAS CHE BA'O, ,DE LA MTHU CHE BA NI
NYON

MONGS PA'I SGRIB PA DANG SHES BYA'I SGRIB PA LA SOGS PA'I DGRA
THAMS CAD CHOMS PA DANG, LHA'I BU'I BDUD LA SOGS PA BDUD BZHI'I
TSOGS THAMS CAD KYIS MI TSUGS SHING, 'PHAGS PAR MDZAD PAS NA MTHU
CHE BA YIN NO, ,STONG NYIS BRGYA LA SOGS PA MANG DU BZHUGS PAS

GRANGS KYIS CHE BA YIN NO, ,DE LTA BU NI DGE 'DUN GYI RANG BZHIN
TE, DE LTAR DGE 'DUN DKON MCHOG LA DON LNGAS BSTAN TO, ,DE LTAR
DKON MCHOG GSUM GYI MTSAN NYID DANG, YON TAN LA DMIGS TE, SEMS
DANG BA DANG MOS PA CHEN POS PHYAG BYAS NA, SGRIB PA GNYIS BYANG
NAS, 'BRAS BU RNAM

PA GSUM 'THOB PO, ,SANGS RGYAS GTZO'I t'I KA RGYA CHER 'GREL PA
BOD KYI LO TZ'A BA ZHANG YE SHES SDES MDZAD PA RDZOGS SO,, ,,