@168B #, ,RGYA GAR SKAD DU, BADZRA DH'A TV'I SHVA R'I M'A R'I TZYEE S'A
DHA NAm, BOD SKAD DU, RDO RJE DBYINGS KYI DBANG PHYUG MA 'OD ZER
CAN GYI SGRUB THABS, 'PHAGS

@169A *, ,MA 'OD ZER CAN LA PHYAG 'TSAL LO, ,AOm A'A:H'Um SV'A
H'A ZHES PAS SPYI BO DANG DPRAL BA DANG, MGRIN PA DANG, SNYING GA
DANG PUS MO GNYIS RNAMS SU BDAG NYID RNAM PAR BSGOMS NAS AOm YIG
GIS THAMS CAD SNGON MA BZHIN DU RNAM PAR DAG PAR BRJOD PA'O,
,MTHAR THUG PA'I CHOG

BYAS NAS AOm YIG LAS SKYES PA'I RO RJE DBYINGS KYI DBANG PHYUG MA
'OD ZER CAN PHYAG BCU GNYIS PA, ZHAL DMAR PO LTO BA 'PHYANG BA,
DBU SKRA KHAM PA GYEN DU 'BAR ZHING BRDZIS PA THOD PA'I PHRENG BA
CAN SPRUL GYI SKE RAGS BYAS PA, STAG GI PAGS PA'I NA BZA' MNABS
PA, ZHABS ZUNG GIS BGEGS

DPAG TU MED PA MNAN PA, MCHOD RTEN GYI NANG NA NYI MA'I DKYIL
'KHOR LA ZHABS G-YON BRKYANG GIS BZHUGS PA, RNAM PAR SNANG MDZAD
KYIS MGON DANG BCAS PA, SNA TSOGS PA'I PHAG GNYIS KYIS BKUG PA'I
YID KYIS SHING RTA LA ZHON PA, DMAR PO DANG, NAG PO DANG, LJANG
GU DANG, SER PO DANG, DKAR PO

RNAMS DANG PO LA SOGS PA'I ZHAL LNGA'O, ,STENG DU PHAG ZHAL NAG
PO GCIG GO ,PHYAG G-YAS PA RNAMS NA RAL GRI DANG GTUN SHING DANG,
MDA' DANG, LCAGS KYU DANG, RDO RJE RTZE GCIG PA DANG, DGRA STA
RNAMS SO, ,PHYAG G-YON PA RNAMS NA ZHAGS PA DANG BCAS PA'I SDIGS
MDZUB DANG, THOD PA DANG,

MYA NGAN MED PA'I YAL GA DANG, TSANGS PA'I MGO BO DANG, GZHU
DANG, RTZE GSUM RNAMS BSNAMS PA'O, ,SPYAN GSUM PA, LJAGS BSKYOD
CING ZHAL GTZIGS PA, SHIN TU 'JIGS PAR BYED PA BSAM PAR BYA'O,
,SHING RTA'I DBUS SU PHYAG GNYIS PA SDIGS MDZUB DANG MYA NGAN NA
MED PA'I YAL GA PHYAG NA

BSNAMS PA'O, ,SHING RTA 'DREN PA G-YON BRKYANG GIS GNAS PA 'JIGS
PAR BYED PA BSAM PAR BYA'O, ,SPRO BA LA SOGS PA SNGON DU 'GRO BAS
SEMS CAN GDUG PA CAN RNAMS RENGS PA DANG, 'JOMS PAR BYED PA'O,
,AOm BADZRA DH'A TV'I SHVA R'I SARBA DUsht'A SATV'AN HA NA HA NA,
DA HA DA HA, PA TZA PA TZA AOm M'A R'I TZYEE AOm

H'Um SV'A H'A ZHES PA'I SNGAGS BZLAS PAR BYA'O, ,RDO RJE DBYINGS
KYI DBANG PHYUG MA 'OD ZER CAN GYI SGRUB THABS RDZOGS SO,, 