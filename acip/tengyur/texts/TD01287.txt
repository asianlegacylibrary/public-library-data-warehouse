@141A #, ,RGYA GAR SKAD DU, SHR'I HE BADZRA BA LIm BI DHI N'A MA, BOD
SKAD DU, DPAL KYE RDO RJE'I GTOR MA'I CHOG ZHES BYA BA, DPAL RDO
RJE SEMS DPA' LA PHYAG 'TSAL LO, ,SHES RAB THABS KYI BDAG NYID
CAN, ,YI GE GNYIS LAS YANG DAG 'BYUNG, ,SKU GSUNG THUGS KYI
DBANG

PHYUG GTZO, ,HE RU KA LA PHYAG 'TSAL LO, ,DE NAS DPAL KYE RDO
RJE'I DKYIL 'KHOR DANG, SBYIN SREG DANG, CHO GA MCHOD PA DANG,
SGRUB PA'I DUS SU RNAL 'BYOR PAS PHAN GDAGS PA DANG, TSAR GCAD
PA'I PHYIR 'DI BRTZAMS SO, ,DE LA GTOR MA'I DGOS PA YANG GANG
ZHIG CE NA, GZHUNG

@141B LAS, BGEGS RNAMS ZHI BAR BYA BA DANG, ,LHA RNAMS DGOD PAR
BYA BA DANG, ,DAM TSIG NYAMS PA BSKANG BA'I PHYIR, ,GTOR MA'I
LAS NI CI NUS RTZOM, ,ZHES 'BYUNG NGO, ,YANG RGYUD LAS, 'BYUNG
PO KUN LA GTOR MA 'DI DAG GIS, ,RNAL 'BYOR PA YIS MCHOD PA LEGS
BYAS NA, ,DUS

KUN RNYED PA BDE BAR GYUR PA DANG, ,LHA RNAMS DGA' ZHING 'GRO BA
'BYOR BAR 'GYUR, ,'BYUNG PO'I TSOGS LA GTOR MA CIG BYIN NA,
DBANG DANG MNGON SPYOD DGRA YI SDE 'JOMS SHING, ,DGAR DANG BSAD
DANG LKUGS PAR BYED PA DANG, ,ZHI ZHING BDE BAR RGYAS PAR BYED
PA YIN, ,ZHES 'BYUNG NGO, ,

YANG SLOB DPON KHA CIG GIS, ,'JIG RTEN 'JIG RTEN LAS 'DAS PA'I,
,DNGOS GRUB MCHOG 'DOD THAMS CAD LA, ,DPAL LDAN RDZOGS PA'I
SANGS RGYAS KYIS, ,GTOR MA'I LAS NI SHIN TU BSNGAGS, ,ZHES
'BYUNG BAS GTOR MA'I LAS 'DI SHIN TU PHAN YON CHE'O, ,DE LA THOG

MAR SNGAGS PAS 'BYUNG PO NYI SHU RTZA BZHI LA GTOR MA SBYIN DGOS
TE, LHA CHEN BRGYAD PO 'KHOR BCAS DANG, ,KLU CHEN BRGYAD DANG
PHYOGS SKYONG BRGYAD, ,'KHOR DU GTOGS PA BRGYAD RNAMS LA, ,RGYUN
DU'AM YANG NA ZLA BA'AM, ,DE BZHIN LO GCIG KHYUD 'KHOR DANG,
,DKYIL 'KHOR SBYIN SREG

BZLAS PA DANG, ,DE BZHIN GNOD PA BYUNG DUS SU, ,JI LTAR 'OS
SHING RIGS PA DANG, ,RANG GIS CI 'BYOR RJES MTHUN PAR, ,NAN TAN
DU NI GTOR MA SBYIN, ,ZHES 'BYUNG NGO, ,DE LA GTOR MA'I RDZAS
KYANG GANG ZHE NA, ME TOG BDUG SPOS MAR ME BYUG PA DANG, ,SMAN
RNAMS DANG NI DRI DANG LHA BSHOS

DANG, ,CHANG SBYAR 'BRU DANG SNA TSOGS CHANG LA SOGS, ,AU LO PI
DANG LA DU KHUR BA DANG, ,ZAN DRON DANG NI DRUG CU PAR BYAS PA,
,PHYE LA SOGS PA DANG BCAS BSRES NAS NI, ,'BRAS CHAN 'BRAS KYI
PHYE MA 'BRU BDUN DANG, ,KHRAG DANG SHA 'DRES NYA SHA LA SOGS
PA, ,BTZOS DANG RJEN DANG

RNYING DANG BCAS PA RNAMS, ,DE BZHIN BDUD RTZI LNGA DANG BSRES
NAS NI, ,DE DAG KUN GYIS SNOD NI BKANG NAS KYANG, ,BUM PA CHUS
BKANG PA YI STENG DU GZHAG ,KHUR BA'AM ZAS NGAN MAR ME STENG DU
BLTAM [*BLTAMS], MTSAN MO'I DUS SU DE DAG LA YANG DBUL, ,ZHES 'BYUNG BAS
DE DAG GI STENG DU ZHI BA'I

@142A *, ,GTOR MA NI ZHO DANG, BU RAM DANG, 'O THUG LA SOGS PA
BSRE'O, ,DRAG PO LA NI BSGRUB BYA'I GZUGS BRNYAN STENG DU GZHAG
GO, ,DE LA RIGS KYI BU DAG TSE RING BAR 'DOD PA DANG, NAD NYUNG
BAR 'DOD PA DANG, GNOD PA ZHI BAR 'DOD PA DANG, DPAL DANG GRAGS
PA 'PHEL BAR 'DOD PA

DANG, BU LON LAN CHAGS BRAL BAR 'DOD PA DANG, DUS MA YIN PAR
'CHI BA BZLOG PAR 'DOD PA DANG, LONGS SPYOD 'BYOR PA 'PHEL BAR
'DOD PA DANG, PHAS KYI RGOL BA TSAR GCAD PAR 'DOD PA DANG, 'JIG
RTEN DANG 'JIG RTEN LAS 'DAS PA'I DNGOS GRUB THOB PAR 'DOD PA'I
MKHAS PAS

GTOR MA'I LAS LA BRTZON PAR BYA'O, ,DE LA BDAG NYID SKU PHYAG
RGYA CHEN PO GSAL BAR BSGOMS LA, THOG MAR NAM MKHA' LTA BU LA
YAm LAS RLUNG GI DKYIL 'KHOR YAm [?] GIS MTSAN PA, RAm LAS ME'I DKYIL
'KHOR RAm GYIS MTSAN PA, DE LAS AA, AA LAS THOD PA'I NANG DU
LCAGS KYU LNGA DANG, SA BON

LNGA LAS BDUD RTZI LNGAR BSKYED DO, ,H'Um LAS RDO RJE AA LAS ZLA
BA DE'I STENG DU, AOm GYIS YE SHES KYI BDUD RTZIR SBYANG, A'A:
SA GZI BYIN BSKYED, H'Um GIS YE SHES KYI BDUD RTZI DANG, DAM
TSIG GI BDUD RTZI GNYIS SU MED PAR BYA'O, ,DE NAS GTOR MA BYIN
GYIS BRLABS TE 'DI BRJOD DO, ,BDAG

GI BSOD NAMS STOBS DANG NI, ,DE BZHIN GSHEGS PA'I BYIN RLABS DANG,
,GSANG SNGAGS RIG SNGAGS MTHU DAG DANG, CHOS KYI DBYINGS KYI
STOBS KYIS SU, ,SEMS CAN KUN LA PHAN 'DOD PAS, ,DON RNAMS YANG
DAG BSAM PA KUN, ,SEMS CAN KHAMS NI MA LUS

PAR, ,DE DAG THAMS CAD CI RIGS PAR, ,THOG MA MED PAR 'BYUNG GYUR
CIG ,AOm AA K'A RO MU KHAm SARBA DHARM'A n'Am A'A DYA NUTPANNA
TV'A TA AOm A'A: H'Um PHAt SV'A H'A, LAN GSUM MAM BDUN BRJOD DO,
,DE LTAR BYIN GYIS BRLABS NAS, GTOR MA'I MGRON SPYAN DRANG BA'I
PHYIR, HE RU KA'I PHYAG RGYAS YAB

YUM BCINGS TE SNGAGS 'DI BRJOD DO, ,AOm AA RALLI HO: JA: H'Um
BAm HO: BADZRA D'A KI N'I SA MA YA STVAm DRi SH+YA HO: AOm A'A:
H'Um, ZHES LAN GSUM BRJOD LA 'BYUNG PO NYI SHU RTZA BZHI LA SOGS
PA 'KHOR SDE BRGYAD MDUN DU BSAMS TE, MCHOD PA LNGA YANG DBUL,
LHA CHEN BRGYAD PO 'KHOR BCAS DANG, ,

@142B KLU CHEN BRGYAD PO 'KHOR BCAS DANG, ,'JIG RTEN SKYONG BA
BRGYAD PO DANG, GNOD SBYIN TSOGS RNAMS MA LUS DANG, ,SRIN PO'I
TSOGS RNAMS MA LUS DANG, ,'BYUNG PO'I TSOGS RNAMS MA LUS DANG,
,YI DAGS TSOGS RNAMS MA LUS DANG, ,SHA ZA'I TSOGS RNAMS MA LUS
DANG, ,SMYO

BYED TSOGS RNAMS MA LUS DANG, ,BRJED BYED TSOGS RNAMS MA LUS
DANG, ,MKHA' 'GRO'I TSOGS RNAMS MA LUS DANG, ,DE LA SOGS PA
'BYUNG PO'I TSOGS, ,MA LUS JI SNYED YOD PA RNAMS, ,'DIR GSHEGS
BDAG LA DGONGS SU GSOL, ,MCHOD SBYIN GTOR MA 'DI

SNOMS LA, ,BDAG MING 'DI ZHES BYA BA DANG, NAD MED TSE DANG
DBANG PHYUG RNAMS, ,DPAL DANG GRAGS DANG SKAL BA BZANG, ,LONGS
SPYOD RGYA CHEN KUN THOB CING, ,ZHI DANG RGYAS LA SOGS PA YI,
,LAS KYI DNGOS GRUB BDAG LA STZOL, ,DAM TSIG CAN GYIS BDAG LA
SRUNGS, ,DNGOS GRUB

KUN GYIS STONG GROGS MDZOD, ,DUS MIN 'CHI DANG NAD RNAMS DANG,
,GDON DANG BGEGS RNAMS ZHI BAR MDZOD, ,RMI LAM NGAN DANG MTSAN
MA NGAN, ,BYA BYED NGAN PA MED PAR MDZOD, ,'JIG RTEN BDE ZHING
LO LEGS DANG, ,'BRU RNAMS 'PHEL ZHING RGYAS PAR SHOG ,BDE LEGS

THAMS CAD 'GRUB PA DANG, ,YID LA 'DOD PA KUN GRUB SHOG ,DE NAS
PADMA'I LAG PA GYEN DU KHA PHYE STE, GTOR MA LA GTAD DE, SNGAGS
'DIS BSNGO'O, ,AOm AINDA, DZA MA, DZA LA, DZA KKHA, BH'U TA, BI
HIN, B'A AU, RAKKHA, TZANDA, SUDZDZA, M'A DA, PA PPA, TA LA P'A
T'A LE, AAttA, SA PPA SV'A H'A, DGRA

BGEGS M'A RA YA PHAt, AI DAm BA LIm, BHUNYDZA, DZI GHA, PHU LLA,
DH'U PPA, M'Am SA, PIm GHA, AAm BHA, SAPPA, KADZDZA, S'A DA,
KHINTA, KHU nI, PHE dA, G'A DA, AOm AA K'A RO MU KHAm SARBA
DHARM'A n'Am A'A DYA NUTPANNA TV'A TA AOm A'A: H'Um PHAt SV'A
H'A, ZHES PA BRJOD DO, ,RIGS LNGA LA BSTOD PA BYA, YI GE BRGYA
PA BZLAS, PHYIN LAS

GZHOL, SMON LAM GDAB, PHAN GDAGS PA'I GTOR MA'O, ,SNGAGS PA GANG
ZHIG DGRA DANG BGEGS LA SOGS PA TSAR GCOD PA'I LAS BYED PA RNAMS
KYIS GONG DU SMOS PA'I GTOR MA'I RDZAS MDUN DU BZHAG STE, DGRA
BGEGS GANG YIN PA'I R'U PA YANG GTOR MA'I NANG DU DMIGS LA,

@143A *, ,'BYUNG PO NYI SHU RTZA BZHI LA SOGS PA SPYAN DRANGS LA
GTOR MA GTANG, LAS GZHOL BA NI, LHA CHEN BRGYAD PO ZHES PA NAS,
MKHA' 'GRO TSOGS RNAMS MA LUS KUN, ,DE LA SOGS PA GNOD SBYIN
TSOGS, ,DRAG CING GTUM PA'I 'BYUNG PO SPYON, ,MA RUNGS SEMS CAN
'DI

DAG LA, ,DRAG CING SNYING RJE MED PA YI, ,RNAL 'BYOR MA DANG MA
MO DANG, ,MKHA' 'GRO GNOD SBYIN SHA ZA DANG, LTO 'PHYE DANG NI
SRIN PO DANG, ,GZHAN YANG SHA ZA KHRAG ZA BA'I, ,KHYI DANG KHRA
DANG KANG KA DANG, ,'OL BA BYA RGOD LA SOGS PA'I, ,GZUGS CAN
THAMS CAD 'DIR SPYON CIG ,BDAG

MING 'DI ZHES BYA BA LA, GNOD PAR BYED PA'I DGRA BGEGS KYI,
,CHUNG MA NOR DANG SROG DANG NI, ,GNOD PA RNAMS NI PHROGS PAR
MDZOD, ,RANG GI YUL NAS DBYUNG BA DANG, ,DGAR BA DANG NI BSKRAD
PAR GYIS, ,BDAG GI DPUNG NI STOBS MED LA, ,DGRA BGEGS STOBS LDAN
KHO NA STE, ,'DI NI KHYOD KYIS

BZA' BA'I PHYIR, ,SHA DANG KHRAG DANG ZHAG DANG RKANG, ,BZA' BA
BTUNG DANG BCAS PAR MDZOD, ,GNOD BYED GSOL LA DE MDANGS PHROG
,RANG GI RNAL 'BYOR CI RIGS PAR, ,LONG LA BZA' BA NYID DU GYIS,
,THAMS CAD TSIM PAR BZHES PAR MDZOD, ,GANG GIS BDAG LA MI TSUGS
SHING, ,

DGRA BGEGS THAMS CAD CHOMS PAR MDZOD, ,BDAG LA LAS KYI DNGOS
GRUB NI, ,RGYA CHEN YONGS SU STZAL NAS KYANG, ,NYID KYI GNAS
DANG YUL DU GSHEGS, ,CI NUS 'BYOR PA'I MCHOD PA 'DI BZHES LA,
,BDAG GI LAS KYI 'BRAS BU MCHIS PAR MDZOD, ,PUS MO'I LHA PAS LA
BTZUGS

NAS SU, ,THAL MO SBYAR NAS KHYOD LA GSOL BA NI, ,BTZUN MO DANG
NI SRAS DANG G-YOG TU BCAS, ,GSAN ZHING 'DIR GSHEGS BDAG LA
BKA' DRIN SKYOBS, ,YANG GTOR MA'I SNGAGS BRJOD, DE NAS DGRA
BGEGS KYI SHA KHRAG DANG, ,SNYING LA SOGS PA DANG, GTOR MA'I ZAS

RNAMS GCIG TU BSDUS NAS, GNOD SBYIN LA SOGS PA MI SDUG PA'I
GZUGS CAN, GRANGS MED PAS ZOS SHING 'THUNGS PAR BSAMS LA GTANG,
GTONG BA'I DUS SU ROL MO DANG DRIL BU DANG RNGE CHUNG GI SGRA
DKROL ZHING GTANG NGO, ,DE NAS NANG DU ZHUGS LA RANG CI 'DOD
PA'I BZLAS PA BYA,

@143B GTOR MA GTONG BA'I DUS SU RANG GANG 'DOD PA'I BSKUL TSIG
DANG, DMOD BCOL DANG, 'O DOD BOD, SU BA BYA, M'A RA YA DANG BCAS
PAS GTOR MA GTANG, DPAL KYE'I RDO RJE'I GTOR MA'I CHO GA ZHES
BYA BA RDZOGS SO,,