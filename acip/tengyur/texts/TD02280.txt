@134A #, ,RGYA GAR SKAD DU, DO HA KO shA N'A MA, BOD
SKAD DU, DO HA MDZOD CES BYA BA, DPAL RDO RJE SEMS DPA' LA PHYAG
'TSAL LO, ,BCOM LDAN

'DAS BDAG MED MA LA PHYAG 'TSAL LO, ,AE MA HO, ,SRID DANG ZHI BA
PHYAG RGYA CHEN PO NI, ,NGO BO NYID KYIS MKHA' LTAR RNAM PAR DAG
,MTSON BYA'I GNAS LUGS MED PAS THA SNYAD TSIG LAM CHAD, ,RANG
BZHIN SPROS MED NGO BO LTOS CHOS KUN DANG

BRAL; ,BRTAG DANG DPYAD DU MED CING MTSON PA'I DPE DANG BRAL,
,DPE BRAL NYID LA'ANG MI GNAS BLO YI YUL LAS 'DAS, ,RTAG MIN CHAD
MIN 'KHOR DANG MYA NGAN 'DAS PA MIN, ,SNANG MIN STONG MIN DNGOS
DANG DNGOS MED SKYE MED MIN, ,CHOS NYID GNYUG

MA MA YIN BLO LAS 'DAS PA'ANG MIN, ,MIN PA'ANG MIN ZHING YIN MIN
BLO YIS BRJOD MED PHYIR, ,GNYIS CHOS GANG DANG 'BREL MED GZOD NAS
MNYAM PA NYID, ,NGO BO DES TSIG BYED PA'I LAS RNAMS BSHAD PA
YANG, ,RI BANG RVA BRDZUN DE YI RNO RTUL

BRDZUN DANG MTSUNGS, ,CHOS RNAMS THAMS CAD MTSAN NYID DE DANG
KHYAD PAR MED, ,JI LTAR SNANG ZHING SRID PA'I KUN RDZOB CHOS CAN
RNAMS, ,NGO BO NYID MED MING TZAM SGRA TZAM BTAGS PA TZAM, ,MING
DANG DON LA KHYAD PAR BYE BRAG CUNG ZAD MED, ,GDOD

NAS LHAN CIG SKYES PAS GZHAN NAS BTZAL DU MED, ,SEMS NYID MING
STONG SPROS BRAL PHYAG RGYA CHEN PO STE, ,NAM MKHA' RANG BZHIN
GDOD NAS MING STONG YIN DANG MTSUNGS, ,NGO BO NYID KYIS MA SKYES
MTSAN MA'I SPROS DANG BRAL, ,MKHA' LTAR KUN LA

KHYAB CING 'PHO DANG 'GYUR BA MED, ,DUS RNAMS KUN DU STONG ZHING
YE NAS BDAG MED DE, ,DRAN RTOG MTSAN MA MED DE SMIG RGYU'I CHU BO
LTAR, ,MA BCING MA GROL GNYUG MA'I NGANG LAS MA G-YOS SO, ,SEMS
CAN THAMS CAD PHYAG RGYA CHER PO'I SPRUL PA

@134B LA; ;SPRUL PA'I NGO BO YE SHES NAS SKYA MAD CHOS KYI
DBYINGS, ,BDE SDUG LA SOGS GNYIS SNANG MTSAN MA THAMS CAD KYANG,
,CHOS NYID GNYUG MA PHYAG RGYA CHEN PO'I ROL PA'O, ,ROL PA NYID
LA BDEN MED MI BRTAN 'GYUR BA'I PHYIR, ,GNAS LUGS

STONG PA'I RGYA LAS NAM YANG MA 'DAS SO, ,KHA CIG DBANG BSKUR BA
YIS YONGS SU GDUNG BAR BYAD, ,KHA CIG H'Um PHAt ZER ZHING PHRENG
BA YONGS SU BGRANG, ,KHA CIG BSHANG CI KHRAG DANG KHU BA SHA
RNAMS ZA, ,KHA CIG RTZA DANG RLUNG GI RNAL 'BYOR BSGOM

STE YONGS SU 'KHRUL, ,AE MA HO, ,BLA MA DAM PAS ZIN PAS CIG SHOS
'DI LTAR RTOGS, ,GANG YANG 'KHRUL PA YIN PHYIR YANG DAG RTOGS PA
MED, ,RTOGS BYA RTOGS BYED MED PAS PHYOGS RIS MTHA' DANG BRAL;
,BRAL DANG MA BRAL MED PAS MNYAM

NYID GNYUG MA'I NGANG, ,'DI LTAR RTOGS NA NGAS PAR GZHAN DU DRI
SA MED, ,SNA TSOGS CHOS SKUR GSAL BAS SPONG LEN SEMS MI 'BYUNG,
,BSGOM DANG MI BSGOM MED CING MTSAN MAS GOS PA MED, ,SNANG DANG
MI SNANG YUL LA NAM YANG BRTEN MI BYED, ,

BYA DANG BYED PA'I SEMS MED DMIGS PA KUN DANG BRAL, ,RE DANG DOG
PA'I SEMS MED KUN LA ZHEN PA LOG ,BLA MA SA BSTAN PAS GNYUG MA'I
GNAS LUGS RTOGS GYUR NA, ,DRAN RIG SNA TSOGS CHOS KYI DBYINGS SU
RANG RLAG STE, ,RNAM SHES

YUL LA MI GNAS CHAGS ZHEN KUN BRAL BAS, ,MA BCOS GNYUG MA'I NGANG
DU CHOS KUN GROL BAR 'GYUR, ,KUN LA MA CHAGS NGA RGYAL LA SOGS
DRI MA BRAL, ,GUS PAR LDAN ZHING DAM PAS YONGS SU ZIN PA DANG,
,GANG YANG YID BYED BRAL NA DRI MED

THE TSOM MED, ,SHES DANG SHES BYA DAG PAS CHOS NYID MNGON SUM
'CHAR, ,GNYUG MA PHYAG RGYA CHEN PO RTOGS PAR MA GYUR NA, ,RTAG
TU GNYIS 'DZIN DBANG GIS KUN LA ZHEN GYUR PAS, ,BSAM RIG RAB RIB
SNA TSOGS RGYUN DU SKYE 'GYUR ZHING, ,MA NOR

@135A *, ,DON LA MI GNAS SRID PAR 'KHOR ZHING 'KHYAM, ,SNYAN
GRAGS BSNYEN BKUR KUN LA CHAGS ZHING ZHEN PA DANG, ,THOS BSAM GO
RTOGS CHE DANG NYAMS MYONG BZANG PO DANG, ,DNGOS GRUB BYIN RLABS
NUS PA'I RTAGS BYUNG BCOS MA'I

LAM; ;DON GYIS DRI MA YIN PHYIR MKHAS PAS YID MI GTAD, ,DE NYID
YID LA BYED CING GNYIS MTHA'I PHYOGS LHUNG NA, ,'KHOR BAR 'KHOR
ZHING SRID PA'I RTZA BA YIN PA'I PHYIR, ,KUN GYI GZHI RTZA YID
KYI RI BO GANG YIN LTOS, ,BLTAS PAS MA MTHONG YID DANG BRAL

NA NGES PAR GROL, ,SEMS KYIS CHOS KYI DBYINGS LA 'DI ZHES MED PAS
NA, ,DE LA SGOM DANG BSGOM PAR BYA BA GNYIS SU MED, ,YOD MED CIR
YANG MI RTOG MA YENGS NGANG LA ZHOG ,STONG PA NYID DANG SKYE MED
BLO LAS 'DAS PA DANG, ,MTHA' BRAL LA SOGS

GANG YANG YID LA BYED PA NA, ,GNAS LUGS DON LA MI GNAS SHIN TU
YENGS PA'O, ,STONG DANG MI STONG RTZIS MED LHUG PA'I NGANG LA
ZHOG ,GZHAG DANG MI GZHAG MED PAR RANG DGA' YAN PAR THONG, ,BTANG
DANG BZUNG BA'I SEMS MED RO LANGS JI BZHIN GYIS,,

DE NYID GNAS LUGS RIG NAS DE YI NGANG GNAS NA, ,GNYIS SNANG MTSAN
MA'I BAG CHAGS MYUR DU 'JIG PAR 'GYUR, ,RTOGS PA'I NGANG LA MI
GNAS MTSAN MAS G-YENGS GYUR NA, ,GNYIS SNANG MTSAN MA'I BAG CHAGS
LDOG PAR MI 'GYUR TE, ,RAB

RIB CAN GYI MIG GI NANG DU SHES GYUR KYANG, ,MIG GI NAD MA BYANG
BAR RANG RIB SNANG MI LDOG ,GNAS LUGS YID LA BYED CING NYAMS LA
ZHEN PA DANG, ,DE NYID DON LA GOMS SHING BSGOMS NA GOL BA'I RGYU,
,MTHUN 'JUG RNAMS LA CHAGS SDANG SKYE

PHYIR 'CHING BA'O, ,MI MTHUN RKYEN NGAN THAMS CAD DNGOS GRUB DAM
PA STE, ,MI MTHUN RKYEN GYIS RNAL 'BYOR NYAMS KYI GSAL 'DEBS
PHYIR, ,RKYEN NGAN MI SPANG DE NYID SHES PAS DE LA SBYANG, ,DE
LTAR SKYONG ZHING NYAMS RTOGS MTHAR 'BYIN SPYOD PA STE,,

@135B GYI LING DAG LA LCAG GIS BSKUL BA JI BZHIN NO, GAL TE RTOGS
LDAN NYAMS BZANG SPYOD PA'I GROGS MED NA, ,JI LTAR MI LDAN SKYES
BU DAG NI RKANG PA MED DANG MTSUNGS, ,DON DAM RNAL MA CHAGS MED
DON LA SBYANG BYA STE, ,MI SPANG MI SGRUB MI ZHEN MI

SPYOD MI 'GOG PAR, ,RANG LUS CI BDER SPYOD PA RAB MCHOG DAM PA'O,
,KUN RDZOB SANGS RGYAS MI RO'I GDENG CHEN LDAN GYUR KYANG, ,SEMS
CAN TSOGS CHEN MI SPANG CI NUS 'BAD PAR BYA, ,'KHOR BA DAG LA DOG
PA'I SEMS MED 'JIGS BRAL YANG,,

SDIG PA'I LAS RNAMS PHRA MO DAG NAS 'DZEM PAR BYA, ,CHOS RNAMS
STONG PA MKHA' LTAR RTZA BRAL RTOGS GYUR KYANG, ,CHAGS SDANG
'DZIN CHAGS MTHA' DAG RTZAD NAS SPANG BAR BYA, ,CHOS NYID MTHA'
BRAL ZANG THAL CHEN PO'I DON RTOGS KYANG, ,BRTAN PA MA

THOB BAR DU NYAMS RTOGS GZHAN LA GSANG, ,DON DAM BDAG GZHAN GNYIS
SU MED PA RTOGS GYUR KYANG, ,KUN RDZOB 'GRO LA PHAN PA'I DON CHEN
DAG LA BSAM, ,'DREN PA GZHAN LA MI LTOS GDENG DANG LDAN GYUR
KYANG, ,BKA' DRIN CAN GYI BLA MA SPYI

BO'I GTZUG TU BKUR, ,CHAGS SHING ZHEN PAR BCAS PAS KUN LA DGAG
SGRUB BYED, ,RGYUD DANG MI 'TSAM 'GAL BA'I SPYOD PA GOL BA'O,
,MTHONG BYA MTHONG BYED MED PAS THA DAD RANG SAR GROL, ,NYAMS SU
MYONG MKHAN STOR BAS RTZOL SGRUB KUN DANG

BRAL; ,THOB BYA'I 'BRAS BU STOR BAS RE DON KUN LAS GROL, ,NGA
BDAG RTZANG NAS THON PAS BDUD KYI G-YUL LAS RGYAL, ,DNGOS 'DZIN
RANG SAR ZHIG PAS 'KHOR 'DAS KUN LA GROL, ,RIG PA GZHI LA DAG PAS
RDZOGS SANGS RGYAS ZHES BRJOD, ,

CHOS BLO ZAD SAR ZAD PAS MYA NGAN 'DAS ZHES BSHAD PA'I PHYIR, ,MA
BCOS MA BSGYUR SPANGS THOB KUN LAS YONGS SU GROL, ,AE MA HO,
,PHYAG RGYA CHEN PO ZHES BYA ZAB MO'I SGRA CHEN DE, ,GDAGS GZHI
GANG YIN STONG PA ZHES BYA'ANG BTAGS PA TZAM

@136A *, ,SKAD CIG NGO BOS STONG PAR BDAG MED SU YIS RTOGS, ,RTOG
MKHAN NYID MED MING TZAM SGRA TZAM BTAGS PA TZAM, ,DE NYID YANG
DAG MA YIN GDUL BYA'I SNANG BA'O, ,GDUL BYA NYID LA'ANG BDAG MED
SGYU MA SPRUL PA 'DRA, ,PHYAG RGYA CHEN

PO ZHES BYA BYIS PA'I BLOS BRTAGS SO, ,'KHRUL DANG MA 'KHRUL ZHES
BYA MING TZAM BTAGS PA TZAM, ,'KHRUL PAR TSOR ZHING RIG PA'I
SKYES BU SU ZHIG YIN, ,'BRAS BU MYANG 'DAS RDUL TZAM MAD CING MI
DMIGS NA, ,GROL DANG MA GROL ZHES BYA GLO BUR

SGRO BTAGS TE, ,NAM MKHA' ZHI ZHING DAG LA MED PA GROL LAM CI,
,KUN RDZOB DON DAM ZHES BYA'ANG NAN GYIS BTAGS PA STA, ,CHOS KYI
DBYINGS LA BA DAN PA GNYIS MED CHOS DBYINGS MED, ,DO HA MDZOD CES
BYA BA RNAL 'BYOR GYI DBANG PHYUG BIRWA PAS MDZAD

PA RDZOGS SO,, ,,RGYA GAR GYI MKHAN PO SHR'I BEE RO TZA NAS RANG
'GYUR DU BSGYUR BA'O,, ,,BRGYUD PA NI BIRWA PA, NAG PO PA, SLOB
DPON SGRA MKHAN ZHABS, SLOB DPON PU RA PA, SHR'I BEE RO TZA
NA'O,, 