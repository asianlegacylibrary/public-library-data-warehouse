@359B #, ,RGYA GAR SKAD DU, RA HA S+YA A'A NANDA TI LA KA N'A MA, BOD
SKAD DU, GSANG CHEN DGA' BA'I THIG LE ZHES BYA BA, BCOM LDAN
'DAS DPAL PADMA LAS BYUNG BA LA PHYAG 'TSAL LO, ,'GRO BA'I NYON
MONGS SEL MDZAD PADMA LAS BYUNG LHA MO'I MCHOG GNYIS DGA' BA'I
MGON, ,'GRO BA'I

SDUG BSNGAL ZHI MDZAD KHRO BO'I RGYAL PO DGA' BYED THUGS RJE'I
DGOS, ,'GRO BA BDE BA SBYIN MDZAD PHONGS PA THAMS CAD SKYOB PA
LHA YI GTZO BO MCHOG ,SRID GSUM SKYOB 'OS 'BYOR PA MA LUS 'BYUNG
LA RAB TU DAD PAS PHYAG 'TSAL LO, ,RDO RJE THEG PA 'DI LA ZHUGS
PA'I RNAL 'BYOR

@360A *, ,PA DAG ,SKU DANG GSUNG DANG THUGS GSANG CHEN DAG GIS,
,LHAN CIG SKYES PA'I DGA' BA'I THIG LE LA 'JUG PA BSHAD PAR
BYA'O, ,DE LA RE ZHIG DANG POR SKU'I GSANG CHEN BRJOD PAR BYA
STE, 'DIR BYA BA'I RGYUD LA ZHUGS PA LTAR THA DAD PAR SNANG BA'I
LHA YI DMIGS PA NI MI BYA'I, ,GANG LA

BDAG TU BRTAGS SHING MI GSANG BAR BRTAGS PA'I LUS 'DI NYID KHO
NA LA LHAR DMIGS PAR BYA'O, ,DE CI'I PHYIR ZHE NA, MYUR DU YONGS
SU DAG PAR RTOGS PAR 'GYUR BA'I PHYIR RO, ,THA DAD PA NI DE LAS
BZLOG PA'O, ,DE'I PHYIR GSUNGS PA, RNAL 'BYOR YANG DAG MA YIN
SEMS, ,LHA

LA DMIGS PAR BYED PA DAG ,RNAL 'BYOR GZUGS BRNYAN RANG BZHIN TE,
,LUGS MA LA SOGS RNAL 'BYOR SKYE, ,YANG DAG MCHOG SEMS RNAL
'BYOR SKYE, ,LHA LA DMIGS PAR BYED PA DAG ,RANG GI DAM TSIG BDAG
SBYOR BAS, ,MI 'GYUR DAM PA 'GRUB PAR BYED, ,CES SO, ,CI'I

PHYIR DANG PO'I DMIGS PA DOR ZHE NA, ,'DI NI DAM PA'I BSGRUB PA
STE, ,GANG GSUNGS PA, THA MAL RNAM RTOG GZHOM PA'I PHYIR, ,RANG
LA LHA YI NGAR 'DZIN BYA, ,ZHES SO, ,YANG GSUNGS PA, DE NAS BCOM
LDAN 'DAS PHYAG NA RDO RJE BYANG CHUB SEMS DPA' CHEN POS, BCOM
LDAN 'DAS KYIS

BDE BA CHEN PO SO SOR GSUNGS PA THOS NAS, CHED DU BRJOD PA'I
CHED DU BRJOD DO, ,THA MAL RNAM RTOG GZHOM DON DU, ,YANG DAG
BSGOM PA RAB GRAGS KYI, ,THA MAL GNAS SKABS CHOMS NAS NI, ,SGOM
PA'ANG BSGOM PAR MI BYA'O, ,BYANG CHUB SEMS DPA'I DA NI DE
LTA'O, ,DE DE LTA

MOD KYI 'ON KYANG MI GTZANG BA'I LUS 'DI SBYANGS LA SANGS RGYAS
KYI SKUR RNAM PAR BSGOM PAR BYA'O ZHES SO, ,THABS GANG ZHIG GIS
'DI BSGOM PAR BYA, 'DIR NI SKYES NAS DROD GSHER DANG, MNGAL
DANG, SGO NGA DANG, RDZUS TE 'BYUNG BA DAG GIS BSGOM MO, ,JI
LTAR 'GRO BA DANG 'DREN

PA NYID DO, ,BRJOD PA MI 'DRA BA NYID KYIS BSTAN TE, RNAL 'BYOR
RNAM GSUM ZHES BYA STE, BYIN GYIS BRLABS DANG YONGS BRTAG DANG,
,GZUGS NYID YONGS SU RDZOGS PA DAG ,RNAL 'BYOR YIN ZHES SANGS
RGYAS GSUNG, ,DE BZHIN DU DANG PO DAM TSIG BYIN GYIS BRLAB PA'O,

@360B RNAL 'BYOR SPYOD PA DAG GIS BRTAGS, ,DBU MA YONGS SU
RDZOGS PA DAG ,RNAL 'BYOR GYI NI CHO GAR BSHAD, ,CES SO, ,'DI NI
RIM PA LAS MA 'DAS PAS BSGOM STE, GANG GSUNGS PA, DANG PO'I LAS
CAN RNAL 'BYOR PA, ,DE SPRUL SKU LA GOMS PAR BYA, ,SPRUL PA'I
SKU NI

BRTAN GYUR NAS, ,LONGS SPYOD RDZOGS PA BRTAN PAR BSGOM, ,SPRUL
PA'I SKU NI GSAL GYUR CIG ,LONGS SPYOD RDZOGS PA GSAL TZAM NA,
,CHOS SKU DMIGS PA MED PA STE, ,'DI NI MDOR BSDUS SMOS PA'O,
,ZHES SO, ,RIM PA GNYIS KYANG DE BZHIN TE, JI SKAD DU

SLOB DPON dOMBI PAS BSHAD PA, BSKYED PA'I RIM PA BSGOM PA BLO
BZANGS KYIS, ,RTAG TU DANG PO NYID DU BYA BA STE, ,PHYAG RGYA
SNGAGS NI RNAM PAR DAG TZAM DANG, ,CHO GA THAMS CAD BRJOD PAR
BYA BA MIN, ,PHYI NAS KHYAD PAR LDAN ZHING BDE BLAG TU, ,YUD
TZAM RE RES DE NYID SEMS

GCIG NA, ,SRID PA 'JIG PA'I RDZOGS RIM BSGOM PA NI, ,LHAN CIG
SKYES PA RTAG TU BSAM PAR BYA, ,ZHES SO, ,'DI NI THAMS CAD DU
GNAS PA MA YIN PA STE, JI SKAD GSUNGS PA, THA MAL RNAM PA GZHOM
DON DU, ,RANG LA LHA YI NGAR 'DZIN BYA, ,NGAR 'DZIN DE YANG

GZHOM PA'I PHYIR, ,DMIGS PA MED PA RNAM PAR BSGOM, ,GANG TSE
SEMS NI MNYAM GNAS PA, ,DE TSE DE NYID YIN PAR NGES, ,ZHES PA
DANG, YANG GSUNGS PA, THA MAL RNAM PA GZHOM DON DU, ,YANG DAG
BSGOM PAR RAB GRAGS KYI, ,THA MAL GNAS SKABS CHOMS NAS

NI, ,SGOM PA'ANG BSGOM PAR MI BYA'O, ,ZHES SO, ,THOGS PA MED PAS
'DI GNAS TE, ,GANG GSUNGS PA, PHYAG NA RDO RJES YANG GSOL PA,
BCOM LDAN 'DAS LUS DANG LDAN PAR BSGOM PA 'DI LA DGOS PA CI
MCHIS, BCOM LDAN 'DAS KYIS BKA' STZAL PA, GSANG

BA'I BDAG PO DGOS PA YOD DO, ,BCOM LDAN 'DAS MTSAN CI SKAD CES
BGYI BA MCHIS, ,RDO RJE 'DZIN PAS BKA' STZAL PA, SANGS RGYAS KYI
DE KHO NA NYID CES BYA BA'O, ,SANGS RGYAS KYI DE KHO NA NYID CES
BGYI PA DE JI LTA BU, RNAM PA THAMS CAD MKHYEN PA'O, ,DE CI NUS
CAN

@361A *, ,ZHIG GAM, DE NI DE BZHIN DU BDEN NO, ,DE CI'I PHYIR
ZHE NA, RDO RJE 'DZIN GYIS BKA' STZAL PA, MTSAN SUM CU RTZA
GNYIS DANG, DPE BYAD BZANG PO BRGYAD CUS BRGYAN PA'I SKU 'DI NI
NGA YIN NO, ,DE CI'I PHYIR ZHE NA, YUL RNAMS KYIS RGYUS NGA
BSGRUB PAR BYA BA YIN PAS

NA'O, ,PHYAG NA RDO RJES YANG GSOL PA, CI BCOM LDAN 'DAS BEMS
PO'AM, RDO RJE 'DZIN GYIS BKA' STZAL PA, NGA NI ME LONG LTA BU'I
YE SHES SO, ,ME LONG LTA BU'I YE SHES DE JI LTA BU, RDO RJE
'DZIN GYIS BKA' STZAL PA, DE BDEN PA YANG MA YIN ZHING BRDZUN PA
YANG MA YIN LA, BLANG

BAR BYA BA YANG MIN LA DOR BAR BYA BA YANG MIN NO, ,DE BZHIN DU
MNYAM PA NYID KYI YE SHES KYANG NGA'O, ,SO SOR RTOG PA'I YE SHES
KYANG NGA'O, ,BYA BA NAN TAN GYI YE SHES KYANG NGA'O, ,DE BZHIN
DU SHIN TU RNAM PAR DAG PA'I CHOS KYI DBYINGS KYI YE SHES KYANG
NGA'O, ,DE BAS NA BYANG CHUB SEMS

DPA' CHEN PO BYANG CHUB 'DI, DNGOS PO MED PA DE SKAD DU MA SMRA
SHIG ,DNGOS PO MED NYID DNGOS PO 'ANG NGA, ,DE BZHIN GSHEGS PAR
GDOD NAS GROL, ,MCHOG GI SKU DANG LDAN PA STE, ,ZAB CING RGYA
CHE'I SKU MNGA' BA, ,HE RU KA NGA'O SEMS DPA' CHE, ,BDAG MED MA
DANG THABS CIG

SBYOR, ,BDE CHEN NGA NI BEMS PO MIN, ,'JIG RTEN GZHUG PHYIR BEMS
PO NGA ZHES, ,YANG GSUNGS PA, GZUGS BRNYAN RANG BZHIN JI LTA BA,
,DE BZHIN BSGOM BYA'I DNGOS GANG YANG, ,STONG ZHING SNANG MED
GNAS MCHOG STE, ,DE TSE SDIG DANG BSOD NAMS MED, ,DPER NA CHU
NANG

ZLA BA NI, ,GROGS DAG BDEN MIN BRDZUN PA'ANG MIN, ,DE BZHIN
DKYIL 'KHOR 'KHOR LO 'DI, ,DANG ZHING GSAL BA'I NGO BO'O, ,ZHES
SO, ,DE BZHIN DU, AOm SVA BH'A BA SHUDDHA: SARBA RM'A: SVA BH'A
BA SHUDDHO&HAm, ZHES GSUNGS SO, ,'DI NI MED PA LAS BRTAGS PA
TZAM MA YIN PA STE,

GANG GSUNGS PA, LHA YI SKU YI SBYOR BA YANG, ,SKYES TZAM NYID
NAS MNGON PAR GNAS, ,KHA DOG PHYAG ZHAL DBYIBS 'DRA LAS, ,CUNG
ZAD RANG BZHIN BAG CHAGS SO, ,ZHES PA DANG, YANG GSUNGS PA, BCOM
LDAN 'DAS KYIS BKA' STZAL PA, SEMS CAN SANGS

@361B RGYAS YIN PA LA, ,CUNG ZAD GLO BUR DRI MAS BSGRIBS, ,DE
BSAL BA NI SANGS RGYAS SO, ,ZHES SO, ,'DI YI BSGRUB PA NYID CI
GANG GI TSE MNGON SUM DU GYUR PA KHO NA'O, ,'DI NI SKU'I GSANG
CHEN MNGON PAR BRJOD PA'O,, ,,DA NI GSUNG GI GSANG CHEN MNGON
PAR BRJOD PAR BYA STE, SKU'I GSANG

CHEN LA GNAS PA DE'I NGAG GI GNAS SU YI GE HR'I: DMAR PO LAS
PADMA 'DAB MA BRGYAD PA BSAMS LA, LCE'I 'DAB MA LA YI GE H'Um
DKAR PO LAS RDO RJE DKAR PO BSAMS TE, AOm BADZRA DZI HVA ZHES PAS
BYIN GYIS BRLABS LA, DE NYID DU DE THIM PAS RDO RJE'I RANG BZHIN
DU MOS PA BSKYED DE, KHRO BO'I

BRJOD PA'AM, RDO RJE'I BRJOD PAS RANG GI BLA MA'I GDAMS NGAG
DANG MTHUN PA'I BZLAS PA BYA'O, ,DE LA KHRO BO'I BRJOD PA NI,
SPRIN BYUNG 'BRUG SGRA YI GE H'Um, ,ZAB MO RDO RJE'I TSIG BRTAN
PA, ,KHRO BO GSAL BA KHRO CHEN PO'O, ,RDO RJE'I TSIG CES GRUB
PA'O, ,ZHES PA'O, ,RDO RJE'I

BRJOD PA NI, LCE RTZE SHIN TU MI BSKUL ZHING, ,SO DANG MCHU
GNYIS 'BYAR BYAS PA, ,RTOG PA KUN LA SBYAR BA STE, ,RDO RJE'I
BRJOD PA SGRA YANGS PA'O, ,ZHES SO, ,DE YANG THUN MONG GI YAN
LAG NI, RTOG PA KUN LAS BTUS PA LAS GSUNGS PA, BZLAS BRJOD BYED
TSE KHRO MI BYA, ,

YUL GYI BDAG NYID DGA' MI BYA, ,ZHUM DANG MI DGA' 'JIGS PA DANG,
,'JUNGS DANG NGA RGYAL YONGS SU SPANG, ,ZLOS TSE CI YANG MI BSAM
ZHING, ,YAN LAG 'GYUR BAR MI BYA'O, ,KUN RTOG RLUNG GIS BSKYOD
NAS NI, ,CI YANG RUNG BA MI BSAM MO, ,RIG SNGAGS LHA NI MA

GTOGS PA, ,SGOM PA MCHOG TU GYUR PA YANG, ,ZLOS PAS BZLAS BRJOD
BYED PA'I TSE, ,KUN RTOG BZUNG NAS MI BSAM MO, ,ZHES PA LA SOGS
PA'O, ,DE LTAR ZHUGS PA DES CI TZAM GYI DNGOS GRUB TU 'GYUR,
PHRENG BA LAS LTOS PA NI, MKHAS PAS GSANG

SNGAGS YI GE NI, ,BCO LNGA MAN CHAD GRANGS RNAMS LA, ,YI GE'I
SDOM NI DU YOD PA, ,DE SNYED 'BUM PHRAG BZLAS BRJOD BYA, ,YI GE
SUM CU RTZA GNYIS LA, ,BZLAS BRJOD SUM 'BUM BYA BAR BSHAD, ,YI
GE DE LAS LHAG PA LAS, ,SNGON DU BSNYEN PA KHRI

@362A *, ,BYA'O, ,SNGON DU BSNYEN PA MED PAR YANG, ,LAS RNAMS
PHAL NI 'GRUB PAR 'GYUR, ,ZHES GSUNGS SO, ,GANG DU DUS LA LTOS
PA NI, ,RDZOGS LDAN DUS SU YI GE 'BUM BZLAS TE, ,GNYIS LDAN DUS
KYI SNGAGS PAS 'BUM PHRAG GNYIS, ,GSUM

LDAN DUS SU DE NYID GSUM DU 'GYUR, ,BYE BA PHRAG SUM 'BUM BZHI
RTZOD DUS SBYAR, ,ZHES GSUNGS SO, ,GZHI LA LTOS PA NI, RGYUD LA
LAR NI CI NAS SNGAGS BYE BA BZLAS PAR GSUNGS SO, ,BSOD NAMS
'BRING PO RNAMS KYIS 'BUM BZLAS PAR BDAG SMRA'O, ,BSOD

NAMS CHE BAS KHRI BZLAS PAS SHIN TU MYUR BAR 'GRUB PO, ,DE LTAR
RDO RJE CAN CHEN PO RGYUD KYI BDAG POS GSUNGS SO, ,BSOD NAMS
CHUNG BA'I SEMS CAN RNAMS KYIS NI BYE BA BZLAS PAR GSUNGS SO,
,SEMS CAN 'BAD RTZOL CHUNG BA RNAMS KYIS NI 'BUM BZLAS PAR

BDAG SMRA'O, ,SEMS CAN BSGOM PA LA GZHOL BA RNAMS KYIS NI KHRI
KHO NA BZLAS PAR BYA'O, ,SEMS CAN 'DOD CHAGS LA ZHUGS PA RNAMS
KYI SNGAGS KYI BZLAS PA JI LTAR LAGS, BLUN PA DANG LKUGS PA'I
RIGS CAN RNAMS KYI SNGAGS KYI GRANGS JI LTAR LAGS, ,

SHIN TU DMIGS PA'I SNGAGS KYI BZLAS PA JI LTAR LAGS, 'DI LTAR
PHAN TSUN SMRA BAS BZLAS NA DNGOS GRUB GZHAN DU 'GYUR RO, ,GAL
TE MAN PA'I SEMS KYIS NYON MONGS BZHIN PAS BZLAS NA, BSKAL PA
SKAR MA LTA BU BYE BAR YANG DE LA DNGOS GRUB MED DO ZHES GSUNGS

SO, ,'DI'I GRUB PA NYID CI, BYA BA NGES PA THOB PA NYID DO, ,'DI
NI GSUNG GI GSANG CHEN MNGON PAR BRJOD PA'O,, ,,DA NI THUGS KYI
GSANG CHEN BRJOD PAR BYA STE, SNGAR BSHAD PA'I SKU DANG GSUNG
GSANG BA CHEN PO LA GNAS PA DES, DNGOS PO THAMS CAD DANG

BRAL ZHING, ,PHUNG PHO KHAMS DANG SKYE MCHED DANG, ,GZUNG DANG
'DZIN PA RNAM SPANGS PA, ,CHOS BDAG MED PA MNYAM PA NYID, ,RANG
SEMS GZOD NAS MA SKYES PA, ,STONG PA NYID KYI RANG BZHIN NO,
,ZHES PA RTOGS PA'O, ,'DI YANG GANG RIG PA'I RJES SU

@362B 'GRO BA NI, 'PHAGS PA N'A GA RDZU NA'I ZHAL SNGA NAS MDZAD
PA'I DBU MA LAS GRUB PA'O, ,THABS KYI RJES SU 'BRANG BA DAG GIS
NI, RLUNG DANG, RTZA DANG, THIG LE DANG, PHRA MO DANG, RDO RJE
NOR BU'I NANG DANG, RIG MA LA BRTEN PA DANG, RIL POR 'DZIN PA
DANG, RJES SU 'DZIN

PA DAG GI 'GRUB PO, ,BGRANG DANG RJES SU 'GRO DANG GNAS, ,MTSAN
NYID DE NAS RNAM LDOG DANG, ,YONGS SU DAG PA NYID DANG DRUG ,'DI
NI 'ONG BA GZUNG BAR DRAN, ,'DIR THUN MONG MIN PA SBYAR BA RLUNG
LAS GRUB PA'O, ,LTE BAR TZAndAL'I SBAR BAS, ,DE BZHIN GSHEGS PA
LNGA

BSREG CING, ,SPYAN LA SOGS PA YANG BSREGS TE, ,BSREGS PAS HAm
LAS ZLA BA 'BAB, ,RTZA LAS GRUB PA'O, ,JI SKAD DU, KAMPA LA
A'ARYAS BSHAD PA, THIG LE SGRA NI RNAM SPANGS PA'O, ,ZHES SO,
,THIG LE DANG PHRA MO DAG GI 'GRUB PA'O, ,CHU BO'AM LTENG KA'I

CHU NI DRI MED DAG LA ZLA BA GNAS PA LTAR, ,DE BZHIN DE LA RIM
GYIS 'JIG PA RNAL 'BYOR PA YIS RTAG TU BSAM, ,ME LONG LA NI
RLUNG DAG RIM GYIS ZAR PA BZHIN DU'ANG BLTA BYA STE, ,RIL POR
'DZIN PA LA BYA BA'I RIM PA 'DI NI DE BZHIN RAB TU BRTAG CES BYA
BA NI, RDO RJE

NOR BU'I NANG DU RTOGS PA'I 'GRUB PA'O, ,RDO RJE NYI MA NUB PA
NA, ,BSGRUB PA KUN DU BRTZAM PAR BYA, ,SKYA RENGS 'CHAR BA'I DUS
DAG TU, ,'GRUB 'GYUR 'DI LA THE TSOM MED, ,CES PA NI, RIG MA LA
BRTEN PAS 'GRUB PA'O, ,RIL POR 'DZIN PA RJES SU GZHIG

PA NI, CHU BO'AM LTENG KA'I CHU NI ZHES BYA BA LA SOGS PA SNGAR
'DAS MA THAG PAS 'GRUB PA'O, ,'DI DAG NI SHES RAB YE SHES LA
BRTEN PAS 'GRUB LA, GSANG BA GNYIS NI BUM PA'I DANG GSANG BA'I
DBANG LAS 'BYUNG BA'O, ,YONG NI THUGS KYI GSANG CHEN MA

GRUB PAR NYON MONGS PA MI 'GOG LA, DE LA MA 'GAGS NA SKU DANG
GSUNG GI GSANG CHEN MI 'GRUB STE, JI SKAD DU, YAB GCIG LHA RNAMS
THUGS RJE MED DAM CI, ,DA LTA'I SEMS CAN SHIN TU 'GRUB PAR DKA',
,BU GCIG LHA RNAMS THUGS RJE'I

@363A *, ,RANG BZHIN NA, ,DING SANG SEMS CAN NYON MONGS DRA BAS
KHYAB, ,CES BSHAD DO, ,THUGS KYI GSANG CHEN NYID DU SKU'I GSANG
CHEN DANG GSUNG GI GSANG CHEN YANG 'JUG STE, JI SKAD DU, ZLA 'OD
GZHON NUR GYUR PAS 'PHAGS PA ZLA BA'I SGRON MA LAS

BSHAD PA, NAM MKHA' 'DRA ZHING RDUL BRAL GZUGS BZANG 'CHAR,
,SHES RAB SRAS PO LUS DANG MTSAN MI MNGA', ,YON TAN RGYA MTSO
RAB ZAB THUGS RJE CAN, ,MTSUNGS MED PHYAG NI BDAG GI SPYI BOR
ZHOG ,CES PA'O, ,DE BZHIN DU GZHAN LAS KYANG, 'JIG RTEN

SGRON MA KHYOD KYI GSUNG, ,YE SHES RGYA MTSO DE THOS NA, ,DE DAG
DRI MED BDE BA 'THOB, ,BSAM GYIS MI KHYAB 'OD KYANG 'BYUNG,
,ZHES GSUNGS SO, ,YANG GSUNGS PA, GSANG SNGAGS BZLAS BRJOD MI
BYA STE, ,DKA' THUB SBYIN SREG MA YIN NO, ,DKYIL 'KHOR LDAN

MED DKYIL 'KHOR MED, ,DE YI GSANG SNGAGS BZLAS PA DANG, ,DE YI
DKA' THUB SBYIN SREG NI, ,SEMS NI MDO RU BSDUS TSUL LO, ,ZHES
SO, ,MTSAN MAR BCAS PAS MTSAN BCAS KYI, ,DNGOS GRUB RGYAL BA DAM
PAR BZHED, ,MTSAN MA MED LA GNAS PAS NI, ,MTSAN

PAR BCAS PA 'GRUB TU RUNG, ,DE BAS RNAM PA THAMS CAD DU, ,MTSAN
MA MED LA GNAS PAR BYA, ,ZHES GSUNGS PAS NA GRUB PA GSUM CHAR
GYI THUGS GSANG BAS 'THOB PA YANG NGO, ,GANG GIS THUGS GSANG
CHEN MA SHES PAR GNAS PA DE NI, DBUGS MA PHYIN PAR GNAS

PA STE, JI SKAD DU GSUNGS PA, GANG GIS STONG PA MA MTHONG BA,
,DE DAG 'KHOR ZHING NYAM NGA ZHES SO, ,YANG GSUNGS PA, STONG
PA'I CHOS KYIS MI MKHAS GANG 'JIGS PA, DE DAG SANGS RGYAS BYANG
CHUB RING PO YIN, ,STONG NYID CHOS LA THE TSOM SU MED PA, ,DE
DAG

SANGS RGYAS BYANG CHUB 'THOB PAR 'GYUR, ,ZHES SO, ,DE BZHIN DU
'PHAGS PA N'A G'A RDZU NAS BSHAD PA, GANG GIS STONG NYID MI SHES
PA, ,DE LA THAR PA'I SKAL MED DE, ,'GRO DRUG SRID PA'I BCO NA RA
RU, ,RMONGS PA DE NI 'KHYAM PAR 'GYUR, ,ZHES SO, ,DE BZHIN

@363B DU GANG GIS THUGS GSANG CHEN MA SHES PA DES NI, SANGS
RGYAS MTHONG BA MA YIN TE, DE SKAD DU GSUNGS PA, JI LTAR MTHONG
BZHIN SU BLTA BA, ,DE DAG 'DREN PA MI MTHONG NGO, ,RNAM PAR RTOG
PA MI 'JUG CING, ,GANG TSE SANGS RGYAS MI MTHONG LA, ,'JUG MED
SANGS

RGYAS YIN PAR NI, ,GAL TE MTHONG NA DE SANGS RGYAS, ,ZHES SO,
,YANG GSUNGS PA, DE LTAR SKYE 'JIG SPANGS PA YIS, ,THUB PA ZHI
BA SUS MTHONG BA, ,DE DAG 'DI DANG SLAD MAR YANG, ,CHAGS MED
NYER LEN MED PAR 'GYUR, ,ZHES SO, ,YANG GSUNGS PA,

GANG ZAG MED CING PHUNG PO MED, ,SANGS RGYAS YE SHES ZAG MED PA,
,RTAG TU ZHI BA RNAM BSGOMS TE, ,DE LA BDAG NI SKYABS SU MCHI,
,ZHES SO, ,YANG GSUNGS PA, GANG GIS NGA LA SGRAR SHES SHING,
,GANG GIS NGA LA GZUGS SU MTHONG, ,LOG PAR SPONG BAR ZHUGS PA
STE, ,

SKYE BO DE DAG NGA MI MTHONG, ,SANGS RGYAS RNAMS NI CHOS NYID
LTA, ,'DREN PA RNAMS NI CHOS KYI SKU, ,CHOS NYID SHES PAR BYA
MIN PAS, ,DE NI RNAM PAR SHES MI NUS, ,ZHES SO, ,YANG GSUNGS PA,
RTAG TU SKYE MCHED CHOS NI DE BZHIN GSHEGS, ,CHOS RNAMS THAMS
CAD BDE BAR GSHEGS DANG 'DRA, ,

BYIS PA'I BLO CAN MTSAN MAR 'DZIN PA RNAMS, ,'JIG RTEN DAG NA
MED PA'I CHOS LA SPYOD, ,CES SO, ,YANG GSUNGS PA, SANGS RGYAS
BCOM LDAN 'DAS RNAMS NI CHOS KYI SKU YIN GYIS, DGE SLONG DAG
'JIG TSOGS LA SKUR MA 'DZIN PA, DGE SLONG DAG NGA NI CHOS KYI
SKU YONGS

SU RDZOGS PAR LTOS SHIG ,CES GSUNGS TE, DE BZHIN GSHEGS PA'I SKU
NI YANG DAG PA'I MTHA' RTOG PA 'DI LTA STE, SHES RAB KYI PHA ROL
TU PHYIN PAR BLTA'O ZHES SO, ,YANG GSUNGS PA, DE BZHIN GSHEGS PA
NI GZUGS KYI SKUR MI BLTA STE, DE BZHIN GSHEGS

PA NI CHOS KYI SKU'O, ,RIGS KYI BU CHOS NYID NI 'ONG BA 'AM 'GRO
BA MED DE, RIGS KYI BU DE BZHIN DU, DE BZHIN GSHEGS PA RNAMS LA
BYON PA'AM BZHUD PA MED DO ZHES SO, ,YANG GSUNGS PA, GANG GIS
SANGS RGYAS SPYAN DRANGS SHING, ,GANG GIS GSHEGS SU GSOL

@364A *, ,BA YIN, ,RDO RJE SEMS DPA' BYON PA DANG, ,DE BZHIN
GSHEGS PA BYON PA RNAMS, ,GANG NA 'ANG YOD PA MA YIN NO, ,DRI MA
MED CING DAG PA'I LUS, ,GANG GIS SPYAN DRANGS GSHEGS SU GSOL,
,DE NYID KYIS NI RTAG MED PAR, ,DE BZHIN GSHEGS LA

PHYAG BYA'O, ,ZHES SO, ,'DI'I GRUB PA DE NYID CI, ,CHOS KYI SKU
LA GNAS PA NYID DANG, GRUB PA'I SKYES BUR GYUR PA NA'O, ,'DI NI
THUGS KYI GSANG CHEN MNGON PAR BRJOD PA'O, ,DA NI GSANG BA GSUM
LAS BYUNG BA'I 'BRAS BU BRJOD DE, YANG GSUNGS PA, CHU RGYUS

DRA BA DANG BCAS SHING, ,YAN LAG KUN LDAN BU GA CAN, ,LUS DE MED
PAR SNANG GYUR PA, ,DE YI SKAD CIG DE LA NI, ,DGYES PA'I RDO
RJE'I SKUR 'DZIN 'GYUR, ,NAM MKHA' JI BZHIN DMIGS MED CING,
,MTSAN MA MED CING SKYE BA MED, ,SNA TSOGS RNAM BRAL SGRIB LNGA
SPANGS, ,SANGS

RGYAS DNGOS RNAMS DANG BRAL BA, ,ME LONG GZUGS BRNYAN JI BZHIN
DU, ,DE'I BDAG NYID DU RAB SNANG BA, ,HE RU KA YI DNGOS PO GSAL,
,'DI NYID DBANG PO YUL RNAMS DANG, ,PHUR PO GNAS PA MKHA' DANG
MNYAM, ,BDEN NYID 'DIR RAB SKYE LUS TE, ,'DUS BYAS DON GYIS

GZHAN MIN PAS, ,MIG GIS GZUGS NI 'DZIN MED CING, ,RNA BA YIS NI
SGRA MIN NO, ,LCE YIS KYANG NI RO MI TSOR, ,SNA YIS KYANG NI
DRIL MIN, ,LUS KYI GONG BUS REG MED DE, ,BDE BA CHEN PO'I GZUGS
PHYIR NA'O, ,BUD MED MCHOG MTHONG LAS BDE ZHING, ,GLU THOS LAS

KYANG YANG DAG BDE, ,DRI ZHIM MA LAS BDE BA CHE, ,SKYE GNAS REG
LAS KYANG BDE CHE, ,RO MCHOG BTUNG BA'I RAB SBYOR BA'I, ,BDE BA
DAG NI SU YIS BZLOG ,CES SO, ,DON 'DI NYID NI RIM PA LNGA PA LAS
KYANG BSHAD DE, JI LTAR DANG BA'I CHU DAG LAS, ,NYA NI MYUR DU
LDANG BA LTAR, ,DE

BZHIN THAMS CAD STONG GSAL LAS, ,SGYU 'PHRUL DRA BA 'BYUNG BAR
BSHAD, ,CES SO, ,DA NI 'DI LTAR GYUR PA DE'I MTSAN MA BSTAN PA
LUNG LA 'JUG PAR BYA STE, ,JI SKAD DU DPAL YANG DAG SBYOR BA'I
THIG LE'I PHRENG BA LAS GSUNGS PA, DE NAS GANG DU RIG MA'I SKYES
BU GRUB PA DER

@364B 'DI LTA BU'I PHUN SUM TSOGS PA 'BYUNG STE, SA 'DI DGA'
ZHING MGU LA RANGS PAS RNAM PA DRUG TU G-YOS PA, BDUD KYI GNAS
SU CHA LANG LTA BU'I SGRA GRAGS PA DANG, PHYOGS BCUR BSKAL PA'I
ME 'BAR BA LTA BU'I SKAR MDA' LTUNG BA DANG, RGYA MTSO CHEN PO
'KHRUGS PA'I SGRA DANG, THAMS

CAD DU GNAM RDO LTUNG BA DANG, DE NYID BSKAL PA'I ME'I GZUGS LTA
BU'I YE SHES KYI SNANG BA 'BAR BA DANG, PHYAG RGYA'I SKYE GNAS
KUN DU KHAMS GSUM THAMS CAD SNANG BA DANG, TSANGS PA DANG, KHYAB
'JUG DANG, CHU BDAG DANG BRGYA BYIN DANG, DRAG PO DANG ME DANG,
STOBS BZANGS DANG,

NYI MA DANG, ZLA BA DANG, GNOD SBYIN DANG, GRUB PA DANG, DRI ZA
DANG, MI 'AM CI DANG, LTO 'PHYE DANG, LHA'I MCHOG DANG, RIGS
'DZIN DANG, CHU 'BYUNG BA LA SOGS PA GANG YIN PA DANG, GZHAN
YANG SUM CU RTZA GSUM DU GNAS PA'I LHA RNAMS DER 'ONGS NAS YANG
DAG

PAR DGA' BAS ME TOG GIS MCHOD PAR BYED DO, ,PI WANG DANG, GLING
BU DANG, MU KUNDA DANG, TAMPU RA DANG, DUNG DANG, ZANGS DUNG
DANG, BANTI DANG, RNGA PA tA HA DANG, RDZA RNGAS NAM MKHAR GNAS
TE RTAG TU MCHOD PAR BYED DO, ,LHA'I BU MO DANG, RIGS 'DZIN GYI
RGYAL PO'I BU

MO THAMS CAD KYIS GAR BYED PA DANG SIL SNYAN DU MA BYED PA DANG,
MI 'AM CI DANG, GNOD SBYIN GYIS GLU LEN PAR BYED CING, DE LA
DGA' BA DANG BCAS PAS, RGYAL BA RGYAL BA ZHES BYA BA'I SGRAS
RTAG TU ROL PA BYED PA DANG, GANG GIS GRUB PA LA NAM MKHAR GNAS
PA'I LHA RNAMS

KYIS NI LEGS PA'I RNAM PA RAB TU GSOL BAR BYED DO, ,DGA' LDAN DU
GNAS PA'I LHA RAB MCHOG GANG YIN PA DANG, LHA'I BU GANG YIN PA
DANG, RIGS 'DZIN DANG, 'OG MIN GYI BAR DAG 'ONGS NAS PHYAG 'TSAL
ZHING ME TOG SNA TSOGS KYI DRI'I CHAR DANG, BDUG PA SNA TSOGS
KYI KHYAD PAR GYIS, ,GUS PA'I

TSUL GYIS MCHOD PAR BYED DE, ,GZHAN YANG KHYOD LA RGYAS PAR
BSHAD PA'I TSUL GYIS CI ZHIG BYA STE, BSGRUB PAR BYAS PA'I BSOD
NAMS KYIS KHAMS GSUM GYI GANG ZHIG MCHOD PA DE RNAMS KYIS MCHOD
PAR BYED DO, ,DE YANG GSUNGS PA, RIG MA'I SKYES BU GRUB PA NI,
,GANG DU MCHIS

@365A *, ,SHING GANG DU GNAS, ,GNAS LA THE TSOM 'DI RNAMS NI,
,BDE BA CHEN POS BSHAD DU GSOL, ,BCOM LDAN 'DAS KYIS BKA' STZAL
PA, ,RIG MA'I SKYES BU GRUB PA NI, ,GANG DU YANG MI 'GRO, ,GANG
DU YANG MI GNAS SO, ,THE TSOM 'DI DAG NI, THOG MA DANG, THA MA
DANG,

DBUS DANG BRAL BA, GNYIS SU MED PA, GNAS GSUM DU SNANG BA, THAMS
CAD DU SON PA, THAMS CAD MKHYEN PA, THAMS CAD PA, THAMS CAD KYI
DON, SEMS CAN THAMS CAD KYI SEMS LA GNAS PA, SDIG PA THAMS CAD
LAS RNAM PAR GROL BA, YON TAN THAMS CAD KYIS BRGYAN PAR

BYAS PA, THAMS CAD DANG LDAN PA, ZHI BA MNYAM PA MED PA, RTAG
PAR BRJOD PA, MGON PO SKYOB PA, KUN DU RTOG PA SPANGS PA, DBYIBS
DANG, KHA DOG DANG BRAL BA, RGYAL BA'I SPYOD YUL MA YIN PA'I
PHYIR RGYAL PO, PHYED PAR DKA' BA'I PHYIR RDO RJE, NYON MONGS
PA'I NYE BAR GDUNG BA

LAS GROL BA'I PHYIR ZLA BA, 'JIGS PA MED PA'I PHYIR SENG GE
,GTIR DPAG DKA' BA'I PHYIR CHU'I PHUNG PO'O, ,DE LTAR DPE SNA
TSOGS KYIS RNAL 'BYOR PA RNAMS KYI DPER BYA'O, ,DE NYID NI GCIG
PU STE, SEMS CAN THAMS CAD RNAMS KYI DON BYED PA DANG, RNAM PAR
RTOG PA THAMS CAD

SPANGS KYANG, BLTAMS PA STON PA DANG, KHAB NAS MNGON PAR 'BYUNG
BA DANG, GZHON NU'I ROL RTZED MDZED PA DANG, RDO RJE GDAN GYIS
MNAN PA DANG, BDUD BTUL BA MNYAM MED PA DANG, DAM PA'I CHOS KYI
'KHOR LO BSTAN PA DANG, LHA LAS BABS PA NYAMS DGA' BA DANG, SHIN
TU SNA TSOGS PA'I

CHO 'PHRUL DANG, GLANG CHEN NOR SKYONG BTUL BA DANG, SKAL BA
DANG LDAN PA'I SKYE BO DAG GZHUG PA DANG, PHAS KYI RGOL BA TSAR
GCAD PA DANG, BSOD SNYOMS KYI LHUNG BZED LTOS PA MED PA DANG,
'JIG RTEN GSUM GYI 'KHOR LO 'DUL BA DANG, BYANG CHUB SEMS DPA'I
RGYAL TSAB NYID DANG, YONGS

SU MYA NGAN LAS 'DAS PA DANG, KHAMS GSUM GYI CHOS KYI RGYAL PO
CHEN PO STE, RIGS KYI BU DE LTAR 'DI LTA BU'I KHYAD PAR DU MA
RMI LAM LTA BUR SANGS RGYAS KYI ROL PA MCHOG STON PAR MDZAD DO,
,GRUB PA GANG YIN PA NI SGYU MA'I TSUL GYIS 'GRO BA THAMS CAD
KYI DON MDZAD DO, ,'DI NI GSANG BA

@365B GSUM LAS BYUNG BA'I 'BRAS BU MNGON PAR BRJOD PA'O, ,YONG
YE GANG ZHIG 'JIG RTEN LAS MA CHAGS PA DES 'DI 'GRUB STE, SLOB
DPON 'PHAGS PA LHAS KYANG THA NA RGYAL SRID KYI BDE BA LA YANG
MI CHAGS PAR BYA ZHES BSHAD LA, DPAL SH'AKYA THUB PA MNGON PAR
BSKUL BA LAS KYANG, GANG

LHA RNAMS KYIS SMRAS PA, NA TSOD THOG MAR GZUGS MCHOG 'DZIN PA'I
TSE, ,PHONGS SHING SDUG 'DOD 'DI NI BYIS PA'I SPYOD, ,RGA NA
SDUG BSNGAL GZI BRJID LUS BCOM NA, ,RNAM PAR SPONG STI RI DGAS
KLUNG SKAM BZHIN, ,NOR 'BRU DAM PA RDZAS MANG STOBS LDAN TSE,
,PHONGS SHING SDUG

'DOD 'DI NI BYIS PA'I SPYOD, NOR NYAMS SDUG BSNGAL BAR NI GYUR
PA'I TSE, ,RNAM PAR SPONG TSE MI YIS 'PHROG STONG BZHIN, ,JI
LTAR ME TOG SHING DANG 'BRAS BCAS SHING, ,DE BZHIN SBYIN 'DOD MA
LA DGA' BAR BYED, ,NOR NYAMS SDUG BSNGAL NYEN CING SPANG PAS NA,
,DE TSE DGA' BAR MI

'GYUR BYA RGOD BZHIN, RDZAS LDAN GZUGS MCHOG LDAN TSE DPON PO
BZHIN, ,PHRAD NA SDUG CING DBANG PO DGA' BAR BYED, ,RGA NA SDUG
BSNGAL NYEN CING NOR ZAD NA, ,DE TSE 'DOD PAR MI 'GYUR 'CHI BDAG
BZHIN, ,RGA BAS RGAS BYAS NA TSOD YAL 'GYUR NA, ,SDONG PO GNAM

LCAGS KYIS NI BCOM PA BZHIN, ,RGA BAS 'KHOGS NA 'JIGS BCAS KHANG
RUL 'DRA, ,RGA LAS 'BYUNG BA THUB PA MYUR DU SMROS, ,SKYES PA
BUD MED TSOGS RNAMS RGA PAS SKEMS, ,MA LU'I KHRI SHING S'A LA'I
NAGS STUG BZHIN, ,ZHES SO, ,YANG GSUNGS PA,

SRID GSUM MI BRTAN STON KA'I SPRIN DANG 'DRA, ,'GRO BA'I SKYE
'CHI GANG LA BLTA DANG MTSUNGS, ,'GRO BA'I TSE 'GRO NAM MKHA'I
GLOG 'DRA STE, ,RI GZAR 'BAB CHU LTA BUR MYUR MGYOGS 'GRO, ,ZHES
SO, ,YANG GSUNGS PA, NANG MED MI RTAG TSE RING RTAG MA YIN, ,LA
NGA TSO MI RTAG 'BYOR PA

RTAG MA YIN, ,ZHES SO, ,'PHAGS PA SH'A RI'I BUS BSHAD PA LA
YANG, GROGS DAG TSE 'DI MI RTAG MYUR 'GRO STE, ,RI GZAR CHU DAG
MGYOGS 'DRA NA, ,BYIS PA SKYE BOS MI SHES TE, ,MI MKHAS GZUGS KYI
DREGS PAS MYOS, ,ZHES PA LA SOGS PA'O, ,'PHAGS PA NDA G'A RDZU
NAS KYANG, ,DE

@366A *, ,LTAR 'DI KUN MI RTAG BDAG MED DE, ,SKYABS MED MGON MED
GNAS MED DE SLAD DU, ,'KHOR BA CHU SHING SNYING PO MED PA LA,
,MI MCHOG KHYOD KYI THUGS NI 'BYUNG BAR MDZOD, ,CES BSHAD DO,
,GANG DBANG THOB PA YANG STE, GSANG BA'I MDZOD LAS GSUNGS PA,
DBANG BSKUR YANG DAG SBYIN LDAN

NA, ,SKYE DANG SKYE BAR DBANG BSKUR 'GYUR, ,DE YI SKYE BA BDUN
LA NI, ,MA BSGRUBS PAR NI DNGOS GRUB THOB, ,GANG YANG BSGOM PA
DANG LDAN ZHING, ,GAL TE DAM TSIG SDOM LA GNAS, ,SKYE 'DIR LAS
DBANG GIS MA GRUB, ,SKYE BA GZHAN DU DNGOS GRUB 'THOB, ,RE ZHIG
DAM TSIG NYAMS PA LA, ,DNGOS

GRUB THOB PA LTA ZHOG GI ,MI YI SKYE BA'ANG RNYED PAR DKA',
,GANG YANG BLA MAR BRGYUD PA YI, ,RIM 'ONGS DE NYID RIM PA YIS,
,SGRUB PO DE YIS 'GRUB SNYAM DGONGS, ,ZHES SO, ,'DI NI GSANG BA
GSUM 'GRUB PA'I RGYU'I GTZO BO MNGON PAR BRJOD PA'O, ,GANG RAB
TU DGA' BA'I NAM

MKHA' LA, ,TZAndAN ME TOG BUD MED BZANG, ,MTHONG BA GANG CHO
'DZAG GYUR PA, ,DE TSE DGA' BAR YANG DAG BSHAD, ,SEMS CAN KUN LA
RNAM PAR GNAS, ,SEMS CAN DE DAG KUN GYI SEMS, ,DPAG DKA' SKAD
CIG NYID LAS SHES, ,ZHES GSUNGS PA NI BDAG GIS MA BKAG STE,

LONGS SPYOD SPYAD PAR MA GSUNGS TE, 'JIGS PA'I GZUGS KYIS SPYOD
PA GSUNGS, ,ZHES GSUNGS LA, YANG PADMAR CHAGS PA'I SEMS SPANGS
TE, ZHES RGYUD DAG LAS BKAG PA BSTAN PA DANG BCAS PA BRJOD PA'I
PHYIR DANG, RGYUD LAS GANG GSUNGS LONGS SPYOD NI

BDAG GIS KYANG BKAG PA MED DO, ,DE LTAR GSANG CHEN GSUM GYI BDAG
,MNGON PAR BRJOD LAS BYUNG BA YI, ,DGE BA BDAG LA SKYES GYUR NA,
,'GRO BA GSANG CHEN GSUM 'JOG SHOG ,GSANG CHEN DGA' BA'I THIG
LE ZHES BYA BA, SLOB DPON YU SO MA PU RIR BYUNG BA'I DGE SLONG
DPAL

LDAN BYANG CHUB BZANG PO'I BLA MA, DPAL MA H'A MA TI'I ZHAL SNGA
NAS MDZAD PA RDZOGS SO,, ,,RGYA GAR GYI SLOB DPON A'A TZARYA DU
LO PA DANG, BOD KYI LO TZ'A BA DGE SLONG CHOS KYI SHES RAB KYIS
BSGYUR CING ZHUS TE GTAN LA PHAB PA'O,, ,,