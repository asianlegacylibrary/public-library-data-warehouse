@42B #, ,RGYA GAR SKAD DU, BO DHI TZI TTA BI BA
RA nA, BOD SKAD DU, BYANG CHUB SEMS KYI 'GREL PA, 'PHAGS PA 'JAM
DPAL LA PHYAG 'TSAL LO, ,DE NAS BYANG CHUB KYI SEMS SGOM PA'I
'GREL

PA BSHAD PAR BYA'O, ,BCOM LDAN 'DAS KYIS CHOS THAMS CAD SEMS KYIS
RNAM PAR BRTAGS PA'O ZHES GSUNGS PAS RE ZHIG SEMS NI DE NYID KYI
RANG BZHIN CI ZHIG CES NGES PAR RTOG PA NA, DNGOS PO THAMS CAD
DANG BRAL BA, ,PHUNG PO KHAMS DANG SKYE MCHED DANG, ,GZUNG DANG
'DZIN PA RNAM PAR

SPANGS, ,CHOS BDAG MED PAR MNYAM NYID PAS, ,RANG SEMS GDOD NAS MA
SKYES PA, ,STONG PA NYID KYI RANG BZHIN NO, ,ZHES GSUNGS SO,
,SMRAS PA 'DI YI DON CI YIN ZHE NA, BRJOD PA, DNGOS PO THAMS CAD
DANG BRAL BA, ,ZHES TE DNGOS PO'I SGRAS BDAG LA SOGS PA MNGON PAR
BRJOD DO, ,

@43A *, ,'DI SKAD DU SEMS DE NI BDAG DANG, SEMS CAN DANG, SROG
DANG, GSO BA DANG, SKYES BU DANG, GANG ZAG DANG, SHED LAS SKYES
DANG, SHED BU DANG, BYED PA PO LA SOGS PA'I RANG BZHIN MA YIN NO,
,CI'I PHYIR ZHE NA, DE DAG LA BYA BA'I MTSAN NYID CAN YOD PA MA
YIN PA'I

PHYIR RO, ,DE NYID KYI PHYIR BDAG LA SOGS PA'I DNGOS PO YOD PA MA
YIN NA, SEMS DE'I RANG BZHIN DU GYUR PA LTA GA LA YOD CES SMRAS
PAR 'GYUR RO, ,DE'I PHYIR DNGOS PO THAMS CAD DANG BRAL ZHING BDAG
TU 'DZIN PA TZAM GYIS YANG DAG PAR BSKYED PA'O, ,NYON MONGS PA
THAMS CAD BDAG TU 'DZIN

PAS YANG DAG PAR BSKYED PA'I PHYIR SEMS NI DE'I RANG BZHIN DU
'GYUR RO ZHE NA, SEMS DE NI PHUNG PO DANG KHAMS DANG SKYE MCHED
KYI RANG BZHIN MA YIN PA'I PHYIR, PHUNG PO KHAMS DANG SKYE MCHED
DANG, ,GZUNG DANG 'DZIN PA RNAM PAR SPANGS, ,ZHES GSUNGS SO, ,'DI
LTAR RE ZHIG PHUNG PO LA

SOGS PA NYID KYI DNGOS PO DON DAM PAR MA DMIGS NA, SEMS DE'I RANG
BZHIN DU 'GYUR BA LTA GA LA YOD, JI LTAR ZHE NA, RE ZHIG GZUGS LA
SOGS PA'I PHUNG PO RNAMS DNGOS PO MED PA NYID DE, GZUGS KYI PHUNG
PO NI 'BYUNG BA DANG 'BYUNG BA LAS GYUR BA'I TSOGS SO, ,'BYUNG BA
NI BZHI STE, SA

DANG; CHU DANG, ME DANG, RLUNG NGO, ,'BYUNG BA LAS GYUR PA LNGA
STE, GZUGS DANG, SGRA DANG, DRI DANG, RO DANG, REG BYA'O, ,SA LA
SOGS PA 'BYUNG BA RNAMS DANG, GZUGS LA SOGS PA 'BYUNG BA LAS GYUR
PA DE DAG RE RE ZHING THA DAD PA'I DNGOS PO NYID DU MA DMIGS TE,
GANG DU GCIG TU

YOD PA DER GZHAN YANG YOD PA'I PHYIR RO, ,DE'I PHYIR GZUGS NI
MING TZAM DU KUN DU BRTAGS PA'O, ,GZUGS KYI PHUNG PO NI GZUGS KYI
PHUNG POS STONG ZHES GSUNGS PA LAS NI GZUGS KYI PHUNG PO YANG
YONGS SU MA GRUB PA'O, ,DE BZHIN DU TSOR BA'I PHUNG PO YONGS SU
MA GRUB STE, JI LTA ZHE NA,

TSOR BA RNAM PA GSUM MO, ,BDE BA DANG, SDUG BSNGAL BA DANG, SDUG
BSNGAL MA YIN ZHING BDE BA YANG MA YIN PA DE DAG PHAN TSUN LTOS
PA'I PHYIR TE, SDUG BSNGAL LA LTOS NAS BDE BA DANG, BDE BA LA
LTOS NAS SDUG BSNGAL DU 'DOGS PAR BYED DO, ,CHOS GANG ZHIG GCIG
PUR GNAS PA DMIGS

@43B PA MED PA DE NI RDZAS NYID DU YOD PA YIN TE, RING PO DANG
THUNG DU BZHIN NO, ,GZHAN DU TSOR BA NI RNAM PA GNYIS TE, LUS LAS
BYUNG BA DANG, SEMS LAS BYUNG BA'O ZHES PAR YANG RE ZHIG LUS NI
GZUGS KYI PHUNG POS BSDUS PA'I PHYIR MA DMIGS SO, ,DE'I PHYIR LUS
MED PA'I PHYIR LUS LAS

BYUNG BA'I TSOR BA MA GRUB BO, ,SEMS KYANG YUL NA MI GNAS PA,
PHYOGS NA MI GNAS PA, GZUGS MED PA, BSTAN DU MED PA, RAB TU MI
GNAS PA, SNANG BA MED PA, RNAM PAR MI RIG PAR GSUNGS NA, TSOR BA
DE NI CI 'DRA ZHIG DE'I PHYIR SEMS LAS BYUNG BA YANG MA GRUB PO,
,DE'I PHYIR

TSOR BA'I PHUNG PO NI TSOR BA'I PHUNG POS STONG PO ZHES GSUNGS PA
LAS NA, TSOR BA'I PHUNG PO YANG YONGS SU MA GRUB PO, ,'DU SHES
KYI PHUNG PO YANG MING TZAM GYIS DNGOS PO NYID DE, 'DU SHES NI
MTSAN MAR 'DZIN PA'I BDAG NYID CAN YIN LA, DE LTAR RE ZHIG GANG
DAG LA MTSAN MAR GZUNG BAR BYA BA'I

DNGOS PO YOD PA MA YIN PA DE'I PHYIR MTSAN MA MED PAS MTSAN MA
CAN YANG YOD PA MA YIN NO, ,'DU SHES KYI PHUNG PO NI 'DU SHES KYI
YUNG BOS STONG NGO ZHES GSUNGS PA LAS NA 'DU SHES KYI PHUNG PO
YANG YONGS SU MA GRUB BO, ,'DU BYED KYI PHUNG PO YANG YONGS SU MA
GRUB STE TSOGS PA TZAM GYI PHYIR

RO; ,'DU BYED KYI PHUNG PO NI TSOR BA DANG, SEMS PA DANG 'DU SHES
DANG 'DUN PA DANG REG PA DANG BLO DANG, DRAN PA DANG YID LA BYED
PA DANG MOS PA LA SOGS PA MTSUNGS PAR LDAN PA RNAMS DANG, SA DANG
CHU DANG MED DANG RLUNG LA SOGS PA'I SKYE BA LA SOGS PA MTSUNGS
PAR MI LDAN PA DAG LA BRJOD NA,

SEMS LAS BYUNG BA'I CHOS RNAMS DANG SKYE BA LA SOGS PA DAG KYANG
RE RE ZHING LA SKYE BA YOD PA MA YIN NO, ,'DU BYED KYI PHUNG PO
NI LAS KYI MTSAN NYID CAN YIN PA'I PHYIR YANG MED PA NYID DO,
,BYED PA PO MED PA'I PHYIR BYA BA YANG DNGOS PO MED DO, ,'DU BYED
KYI PHUNG PO NI 'DU BYED KYI PHUNG PO'I DNGOS

POS STONG NGO ZHES GSUNGS PA LAS NA 'DU BYED KYI PHUNG PO YONGS
SU GRUB PA MED DO, ,RNAM PAR SHES PA'I PHUNG PO YANG YONGS SU MA
GRUB STE, 'DI LTAR RNAM PAR SHES PA'I PHUNG PO NYID NI MIG DANG,
RNA BA DANG, SNA DANG, LCE DANG, LUS DANG, YID KYI RNAM PAR SHES
PA RNAMS YIN LA,

@44A *, ,MIG GI RNAM PAR SHES PA LA SOGS PA DE DAG KYANG RE RE
ZHING RANG GI NGO BO MA DMIGS SO, ,CI'I PHYIR ZHE NA, MIG DANG
GZUGS LA BRTEN NAS MIG GI RNAM PAR SHES PA 'BYUNG ZHING MED NA MI
'BYUNG STE, MIG DANG GZUGS MED NA MIG GI RNAM PAR SHES PA JI LTAR
'BYUNG

BAR 'GYUR, DE LTAR NA RE ZHIG MIG GI RNAM PAR SHES PA YONGS SU MA
GRUB PO, ,TSIG DE NYID KYIS RNA BA DANG, SNA DANG, LCE DANG LUS
KYI RNAM PAR SHES PA YANG YID 'DAS PA DANG MA 'ONGS PA'I CHOS
THAMS CAD KYI RTEN CAN YIN NA, CI LTAR 'DAS PA DANG MA 'ONGS PA'I
CHOS RNAMS YID KYI RNAM

PAR SHES PA SKYED PA'I RKYEN DU 'GYUR, BCOM LDAN 'DAS KYIS RE
ZHIG 'DAS PA NI DE NYID DANG, LHAN CIG 'GAGS SHING MA 'ONGS PA NI
MA THOB PA YIN LA, DA LTAR BYUNG BA RNAM PAR SHES PA DANG LHAN
CIG PA YANG GNAS PA YOD PA MA YIN ZHES GSUNGS SO, ,RNAM PAR SHES
PA'I PHUNG PO

YANG RNAM PAR SHES PA'I PHUNG POS STONG NGO ZHES PA LAS RNAM PAR
SHES PA'I PHUNG PO YANG YONGS SU MA GRUB BO, ,DE LTAR PHUNG PO DE
NYID KHAMS DANG SKYE MCHED DU BSTAN PA'I PHYIR LOGS SU DGAG PAR
MI BYA STE, SA BON MED PAS MYU GU MED PA BZHIN DU PHUNG PO RANG
BZHIN MED PA NYID KYIS DE RNAMS

KYANG RANG BZHIN MED PAR GRUB BO, ,DE'I PHYIR SEMS NI PHUNG PO
DANG, KHAMS DANG, SKYE MCHED DANG BRAL BA ZHES BYA'O, ,GZUNG DANG
'DZIN BA RNAM PAR SPANGS, ,ZHES BYA BA NI YANG DAG PAR RDZOGS
PA'I SANGS RGYAS KYIS DENG ZHIN GSHEGS PA'I GSANG BA'I MDO LAS,
SEMS NI SNGON PO DANG, SER

PO DANG, DMAR PO DANG, BTZOD KHA DANG, SHEL DANG, DNGUL GYI KHA
DOG DANG, RING BO DANG, THUNG DU DANG, ZLUM PO DANG, GRU GSUM
DANG, GRU BZHI LA SOGS PA'I RNAM PA DANG, SKYES PA DANG BUD MED
DANG, MA NING GI RNAM PA MA MTHONG NGO ZHES PA DANG, GSANG BA'I
BDAG PO SEMS

NI 'DOD PA'I KHAMS KYI RANG BZHIN MA YIN, GZUGS KYI KHAMS KYI
RANG BZHIN MA YIN, GZUGS MED PA'I KHAMS KYI RANG BZHIN MA YIN,
LHA DANG, KLU DANG, GNOD SBYIN DANG, DRI ZA DANG, LHA MA YIN
DANG, NAM MKHA' LDING DANG, MI'AM CI DANG, LTO 'PHYE CHEN PO
DANG, MI DANG MI MA YIN PA'I

@44B 'GRO BA'I RANG BZHIN MA YIN NO ZHES PA NAS, RNAM PA THAMS
CAD DU YONGS SU BTZAL NA MA DMIGS SO ZHES BYA BA'I BAR DU GSUNGS
SO, ,DE LTAR NA RE ZHIG SEMS DE NI GZUNG BA MA YIN NO, ,JI LTAR
'DZIN PA YANG MA YIN PA DE LTAR BRJOD PAR BYA STE, 'DI LTAR BCOM
LDAN 'DAS KYIS GSANG

BA'I BDAG PO SEMS DE NI NANG NA YANG MA YIN PHYI ROL NA YANG MA
YIN, GNYIS KA'I BAR DU YANG MA YIN NO, ,DE CI'I PHYIR ZHE NA,
GSANG BA'I BDAG PO SEMS DE NI RANG BZHIN GYIS YONGS SU DAG PA'I
PHYIR RO, ,DE'I PHYIR GANG RNAM PA THAMS CAD KYIS YONGS SU BTZAL
NA MA DMIGS PA

DE JI LTAR GZUNG BA DANG 'DZIN PA YIN PAR 'GYUR, DE LTAR NA SEMS
DE NI GZUNG BA DANG 'DZIN PA DANG BRAL BA ZHES BYA'O, ,CHOS BDAG
MED PAR MNYAM NYID PAS, ,ZHES BYA BA NI PHUNG PO LA SOGS PA THAMS
CAD BDAG MED PA DE BZHIN DU SEMS DE YANG NGO, ,DE SKAD DU BCOM
LDAN 'DAS KYIS

CHOS THAMS CAD STONG PA DE BZHIN DU SEMS KYANG STONG PA'I MTSAN
NYID DO, ,CHOS THAMS CAD BDAG MED PA DE BZHIN DU SEMS DE YANG
BDAG MED PA'I MTSAN NYID DO, ,CHOS THAMS CAD RNAM PAR DBEN PA
STE, DE BZHIN DU SEMS DE YANG RNAM PAR DBEN PA'I MTSAN NYID DO,
,DE'I PHYIR CHOS BDAG

MED PAR MNYAM PA NYID KYIS SEMS DE MNYAM PA YIN PA'I PHYIR RANG
GI SEMS GDOD MA NAS MA SKYES PA'O, ,DE'I PHYIR STONG PA NYID KYI
RANG BZHIN NO, ,STONG PA NYID KYI RANG BZHIN CI ZHE NA, STONG PA
NYID NI NAM MKHA'I RANG BZHIN NO, ,DE SKAD DU'ANG NAM MKHA' STONG
PA'O, ,CHOS THAMS CAD NAM MKHA'I RANG BZHIN NO, ,BYANG CHUB

KYANG DE'I RANG BZHIN NO, ,SEMS KYANG DE'I RANG BZHIN NO ZHES
GSUNGS SO, ,DE BZHIN DU NAM MKHA' RANG BZHIN MED PA MING TZAM MO,
,DE BZHIN DU SEMS KYANG RANG BZHIN MED PA MING TZAM YIN, GANG
YANG SEMS MA SKYES MA 'GAGS PAR KHONG DU CHUD PA DE NI BYANG CHUB
BO, ,DE SKAD DU YANG BCOM

LDAN 'DAS KYIS BYANG CHUB GANG ZHE NA, GANG SEMS KYI YANG DAG PA
JI LTA BA BZHIN YONGS SU SHES PA STE, DE NYID BLA NA MED PA YANG
DAG PAR RDZOGS PA'I BYANG CHUB BO, ,GSANG BA'I BDAG PO CHOS PHRA
BA YANG YOD PA MA YIN ZHING DMIGS PA MED PA DES NA BLA NA MED PA
YANG DAG PAR RDZOGS PA'I

@45A *, ,BYANG CHUB CES BRJOD DO, ,CI'I PHYIR ZHE NA, BYANG CHUB
NI NAM MKHA'I MTSAN NYID DE, RTOGS PA PO DANG RTOGS PAR BYA BA
'GA' YANG MED DO, ,DE CI'I PHYIR ZHE NA, BYANG CHUB NI NAM MKHA'I
MTSAN NYID KYI PHYIR RO ZHES GSUNGS SO, ,DE'I PHYIR GANG ZHIG
RANG GI SEMS YANG DAG PA JI LTA BA

BZHIN RIG PA DE LA BRTZE BA'I THABS KYIS, KYE MA KYI HUD SEMS CAN
'DI DAG NI SDUG BSNGAL SNA, 'DI DAG NI RANG GI SEMS KYI CHOS NYID
KYI RANG BZHIN MA GTOGS PA YANG DAG PA MA YIN PA'I RNAM PAR RTOG
PA PHYIN CI LOG GI GDON GYIS BZUNG BA, 'KHOR BA NA SDUG BSNGAL
SNA TSOGS NYAMS

SU MYONG BA YIN ZHING, JI LTAR DE DAG RANG GI SEMS KYI CHOS NYID
KYI RANG BZHIN RTOGS PAR 'GYUR BA DE BZHIN DU BDAG GIS 'BAD PAR
BYA'O ZHES SEMS CAN LA DMIGS PA'I SEMS SKYE BAR 'GYUR RO, ,GANG
SNYING RJE CHEN POS YONGS SU BZUNG BA'I SEMS BSKYED BA DE NI
BYANG CHUB KYI SEMS DANG,

SEMS CAN THAMS CAD LA PHAN PA'I SEMS DANG, SEMS CAN THAMS CAD LA
BDE BA'I SEMS DANG, BLA NA MED PA'I SEMS DANG, CHOS KYI DBYINGS
LA 'JUG PA'I SEMS DANG, SEMS CAN THAMS CAD LA BRTEN NAS SKYES
PA'I BYANG CHUB KYI SEMS ZHES BYA'O, ,BYANG CHUB SEMS KYI 'GREL

PA SLOB DPON KLU SGRUB KYIS MDZAD PA RDZOGS SO,, ,,KHA CHE'I
PAndI TA DZA YA AA NANTA DANG, BOD KYI LO TZ'A BA KHU MDO SDE
'BAR GYIS BSGYUR PA'O,, 