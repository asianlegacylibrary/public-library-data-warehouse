@187A #, ,RGYA GAR SKAD DU, SARBA DURGA TI
PA RI SHO DHA NA N'A MA MAndA LA BI DHI:, BOD SKAD DU, NGAN SONG
THAMS CAD YONGS SU SBYONG BA'I DKYIL 'KHOR GYI CHO GA ZHES BYA
BA, BCOM

LDAN 'DAS DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS NGAN SONG THAMS CAD YONGS SU SBYONG BA'I RGYAL
PO LA PHYAG 'TSAL LO, ,GTZO CHEN SH'AKYA SENG GE LA, ,KUN NAS
DANG BAS PHYAG 'TSAL LO, ,SLOB MA LA NI PHAN GDAGS PHYIR, ,RTZA
BA'I RGYUD RNAMS

LAS BTUS TE, ,NGAN SONG THAMS CAD 'JIG BYED PA'I, ,DKYIL 'KHOR
CHO GA DE BSHAD BYA, ,NYAMS DGA' BA YI SA PHYOGS SU, ,BDE BA'I
STAN LA 'DUG NAS NI, ,BDAG MED PAR NI LHAG MOS PAS, ,LKOG MAR
PADMA RNAM PAR BSAM, ,MDUN GYI 'DAB MAR AA DANG NI, ,

H'Um LAS ZLA BA RDO RJE NI, ,RTZE LNGA BSAMS TE DE YANG NI, ,LCE
DE NYID LA THIM PAR BYA, ,RDO RJE LCE RU RNAM BSAMS PAS, ,SNGAGS
ZLOS MTHU DANG LDAN PAR 'GYUR, ,LAG PA GNYIS SU AA LAS NI, ,ZLA
BA H'Um LAS RDO RJE NI, ,RTZE LNGA PAR NI RNAMS BSKYED DE, ,KHA
DOG DKAR PO BSGOM PAR

BYA; ,LAG PA'I DBUS SU ZHU GYUR NAS, ,RDO RJE'I LAG PAR RNAM PAR
BSAM, ,RDO RJE LAG PA BRTAN BYAS NAS, ,PHYAG RGYA THAMS CAD BCING
BAR BYA, ,RDO RJE 'JIGS BYED NAS BRTZAMS TE, ,RDO RJE RTZE MO
MTHAR THUG PA'I, ,KUN NAS BSRUNG BA'I 'KHOR LO NI, ,MKHAS PAS
YONGS SU

@187B BSAM PAR BYA, ,KUN NAS YONGS SU ZLUM POR NI, ,RAB DRA BA
BYAS NAS KYANG, ,SLOB DPON SHIN TU MNYAM GZHAG PAS, ,RDO RJE 'OG
NI BCING BAR BYA, ,DE NAS DE RJES NYID LA NI, ,SEMS CAN KUN LA
PHAN PA'I PHYIR, ,'KHOR LO'I TSOGS DANG BCAS PA YI, ,DKYIL 'KHOR
NAM MKHAR

BSAM PAR BYA, ,ME TOG SPOS DANG MAR ME DANG, ,DRI DANG BSHOS LA
SOGS PAS MCHOD, ,SDIG PA THAMS CAD BSHAGS BYA ZHING, ,DE BZHIN
BSOD NAMS RJES YI RANG, ,LAM NI YANG DAG BSGOM BYA ZHING, ,BYANG
CHUB SEMS NI YONGS BZUNG DANG, ,SDOM PA THAMS CAD BZUNG BA

DAG ,DKYIL 'KHOR GYI NI MDUN DU BYA, ,ME TOG SPOS DANG MAR ME
DANG, ,DRI YIS RAB TU MCHOD BYA ZHING, ,DE BZHIN SGEG MO PHRENG
BA MA, ,GLU MA GAR MA LA SOGS BRGYAD, ,MCHOD PA NYI SHU RTZA LNGA
NI, ,RTZA BA'I RGYUD LAS GSUNGS PA LTAR, ,NAM MKHA' YI NI PHYOGS
NYID DU, ,

MCHOD PAR GYUR PAR RNAM PAR BSAM, ,LHA DANG KLU DANG GNOD SBYIN
DANG, ,SRIN PO DANG NI LTO 'PHYE CHE, ,'BYUNG PO YI DAGS SHA ZA
SOGS, ,THAMS CAD LHAGS NAS MCHOD PAR BSAM, ,MCHOD PA KUN GYIS RAB
MCHOD NAS, ,SANGS RGYAS YON TAN BRJOD BYED DE, ,AE MA SANGS

RGYAS AE SANGS RGYAS, ,SANGS RGYAS MDZAD PA MCHOG MDZAD LEGS,
,NGAN SONG THAMS CAD LEGS SBYANGS NAS, ,'GRO BAS BYANG CHUB THOB
PAR MDZAD, ,'DOD DANG GZUGS KHAMS GNAS PA'I LHAS, ,THAL MO SBYAR
CING RAB BTUD DE, ,'KHOR LOS SGYUR LA PHYAG BYAS TE, ,DE

NYID DU NI MI SNANG GYUR, ,DE NAS DE RJES NYID LA NI, ,GO RIMS JI
BZHIN BSGOM BYAS LA, ,SNYING GA'I DBUS SU ZLA BA STE, ,DE DBUS
DKYIL 'KHOR RNAM PAR BSAM, ,NAM MKHA'I DKYIL 'KHOR BKUG NAS NI,
,SNYING GA RU NI GZHUG PAR BYA, ,RDO RJE LCAGS KYU LA SOGS KYIS,,

DGUG GZHUG BCINGS LA DBANG DU BYA, ,DKYIL 'KHOR RNAM GNYIS LEGS
BSRES TE, ,DKYIL 'KHOR GCIG TU BSGOM PAR BYA, ,DKYIL 'KHOR 'DI NI
THAMS CAD DU, ,RDZOGS PA'I SBYOR BA LAS BYUNG BA, ,DE YI DBUS SU
RANG GI NGOS, ,SH'AKYA SENG GE BSGOM PAR BYA, ,DE NAS

@188A *, ,SH'AKYA THUB PA YI, ,THUGS KAR ZLA BA'I DKYIL 'KHOR
BSAM, ,DE DBUS NGAN SONG SBYONG ZHES PA'I, ,GSANG SNGAGS GZUGS NI
RNAMS BSAMS LA, ,GSANG SNGAGS RGYAL PO RDZAS DRAN BYA, ,SKAD CIG
GIS NI SA BON SPRO, ,DE 'OG KUN NAS 'OD KYIS NI, ,SEMS CAN

THAMS CAD SNANG BAR BYAS, ,DMYAL BA YI DAGS BYOL SONG YANG, ,SLAR
YANG SNANG BAS KHYAB PAR BYAS, ,DE NAS 'OD KYI SNANG BA YIS, SEMS
CAN THAMS CAD NGAN SONG LAS, ,SNGAGS KYI 'OD KYIS BKUG NAS KYANG,
,SNGAGS DANG PHYAG RGYAS DRAL BAR BYA, ,DE LA SOGS PA'I SBYOR

BA YIS, ,SRID GSUM DRI MA SBYANG BAR BYA, ,'GRO BA'I DRI MA BRAL
THOB NAS, ,SLAR YANG 'OD KYIS SNANG BAR BYAS, ,SEMS CAN THAMS CAD
BKUG NAS NI, ,DKYIL 'KHOR DU NI GZHUG PAR BYA, ,DE LA CHU LA SOGS
PA YIS, ,DBANG BSKUR BA NI RIM BZHIN SBYIN, ,DE LTAR DBANG

BSKUR TZAM GYIS NI, ,KHAMS GSUM PA YI SEMS CAN KUN, ,SANGS RGYAS
SRAS DANG BCAS MTHONG NAS, ,MCHOD PA KUN GYIS RAB TU MCHOD, ,CHOS
KYI 'KHOR LO BSKOR MDZAD PA, ,KHAMS GSUM PA YI 'GRO KUN GYI,
,NGAN SONG THAMS CAD SBYONG MDZAD NGA, ,SH'AKYA SENG GE PHYAG

'TSAL LO, ,CHOS KYI DBYINGS KYI RANG BZHIN LAS, ,SEMS CAN KUN LA
PHAN PA'I PHYIR, ,RANG GI DE NYID STON MDZAD PA, ,RDO RJE GTZUG
TOR PHYAG 'TSAL LO, ,MNYAM PA'I DE NYID BSGOM PA YIS, ,KHAMS GSUM
LA GNAS THAMS CAD LA, ,DBANG BSKUR RAB TU STZOL MDZAD PA, ,

RIN CHEN GTZUG TOR PHYAG 'TSAL LO, ,SO SOR KUN RTOG RANG BZHIN
CAN, ,CHOS KYI BDUD RTZI'I CHAR 'BEBS PAS, ,SEMS CAN DBUGS 'BYIN
MDZAD PA PO, ,PADMA GTZUG TOR PHYAG 'TSAL LO, ,SEMS CAN SDUG
BSNGAL BSAL BYA'I PHYIR, ,BYA BA RJES GRUB RANG BZHIN CAN, ,PHRIN

LAS SNA TSOGS MDZAD PA PO, ,SNA TSOGS GTZUG TOR PHYAG 'TSAL LO,
,KHAMS GSUM 'OD KYIS GSAL MDZAD PA, ,SEMS CAN KUN GYIS 'PHAGS PA
YI, ,BDEN PA MTHONG BAR MDZAD PA PO, ,GTZUG TOR GZI BRJID PHYAG
'TSAL LO, ,YID BZHIN NOR BU'I RGYAL MTSAN RNAMS, ,SBYIN

@188B PAS SEMS CAN THAMS CAD KYI, ,BSAM PA THAMS CAD RDZOGS MDZAD
PA, ,GTZUG TOR RGYAL MTSAN PHYAG 'TSAL LO, ,NYON MONGS NYE BA'I
NYON MONGS DAG ,GCOD CING BDUD BZHI'I STOBS BCOM NAS, ,SEMS CAN
BYANG CHUB THOB MDZAD PA, ,GTZUG TOR RNON PO PHYAG 'TSAL LO, ,

KHAMS GSUM 'GRO BA THAMS CAD KYI, ,GDUGS DKAR GYIS NI RAB BRGYAN
PA'I, ,CHOS KYI RGYAL PO THOB MDZAD PA, ,GTZUG TOR GDUGS DKAR
PHYAG 'TSAL LO, ,SGEG MO PHRENG BA DE BZHIN GLU, ,GAR MA LHA MO
BZHI PO DANG, ,SPOS DANG ME TOG MAR ME DANG, ,DRI YI LHA MO PHYAG

'TSAL BSTOD, ,DAD SOGS NGO BO LAS BYUNG BA'I, ,SGO YI DBUS NA
GANG BZHUGS PA, ,LCAGS KYU ZHAGS PA LCAGS SGROG DRIL, ,SGO SRUNG
RNAMS LA PHYAG 'TSAL LO, ,SGO BZHI YI NI LOGS DAG NA, ,KHYAMS LA
SOGS PAR BZHUGS MDZAD PA, ,RAB DGA' LA SOGS GNAS MDZAD

GANG; ,BYANG CHUB SEMS LA PHYAG 'TSAL BSTOD, ,TSANGS DBANG DRAG
PO ZLA BA SOGS, ,PHYOGS BZHI'I 'JIG RTEN SKYONG BA DANG, ,ME DANG
SRIN PO RLUNG LHA DANG, ,'BYUNG PO'I BDAG PO PHYAG 'TSAL BSTOD,
,SNGAGS PA RDO RJE DRIL 'CHANG BAS, ,BSTOD PA'I RGYAL PO 'DI YIS
NI, ,DKYIL

'KHOR GYI NI MDUN NYID DU, ,BSTOD PA 'DI YIS YANG DAG BSTOD,
,RANG GI LUS NI GANG YIN PA, ,BDAG NYID DKYIL 'KHOR DAG TU BRTAG
,DANG POR SBYOR BA'I TING 'DZIN NI, ,DE LTAR RNAM PAR BSGOM PAR
BYA, ,DE NAS KHAMS GSUM MA LUS PA, ,STONG PA NYID DU RNAM BSGOMS
LA, ,

RLUNG DANG CHU YI DBUS SU NI, ,GSER GYIS NI GZHI RNAMS BSAMS LA,
,SUm GYI SA BON LAS BYUNG BA'I, ,RI RAB CHEN PO BSAM PAR BYA,
,RIN CHEN SNA BZHI'I RANG BZHIN LAS, ,GRU BZHI SHIN TU RGYA CHE
BA, ,DE YI DBUS SU DKYIL 'KHOR NI, ,NGAN SONG SBYONG BA DAG BSAMS
TE, ,SA BON

BH'Um LAS BYUNG BA YI, ,GZHAL YAS KHANG BRTZEGS RNAM PAR BSGOM,
,GRU BZHI PA LA SGO BZHI PA, ,RTA BABS BZHIS NI RNAM PAR MDZES,
,THIG BZHI DANG NI YANG DAG LDAN, ,'KHOR LO RTZIBS BRGYAD PA YIS
BRGYAN, ,SGO YI LOGS BZHI THAMS CAD DANG, ,SGO KHYUD KYI NI

@189A *, ,MTSAMS RNAMS DANG, ,GRVA YI CHA NI THAMS CAD DU, ,RDO
RJE RIN CHEN DAG GIS SPRAS, ,DRIL BU DAR DANG BA DAN SOGS, ,CHUN
'PHYANG ME TOG PHRENG BAS BRGYAN, ,DRA BA DRA PHYED KYIS SPRAS
PA, ,GRU BZHI BAR NI BSAM PAR BYA, ,'KHOR LO RTZIBS BRGYAD DBUS
SU NI, ,SENG GE

LA GNAS PADMA'I GDAN, ,DE LA GNAS PA'I ZLA DBUS SU, ,SHES RAB
THABS NI ZHU BAR BYA, ,SEMS CAN DON GYI RGYUR BYUNG BA'I, ,SNGAGS
KYI GZUGS SU RNAM PAR BSAM, ,AOm MU NE MU NE MA H'A MU NE YE SV'A
H'A, GSANG SNGAGS RGYAL PO 'DI LAS NI, ,SGRIB PA KUN SEL ZHES BYA

BA'I; ,TING NGE 'DZIN GYIS RNAM DAG PA'I, ,SH'AKYA'I RGYAL PO
RJES DRAN BYA, ,TING NGE 'DZIN LA SNYOMS ZHUGS NAS, ,GSANG SNGAGS
KYANG NI GSUNG BAR MDZAD, ,RDO RJE KHU TSUR GNYIS BCINGS NAS,
,RIM GYIS RNAM PAR DBYE BA NI, ,RGYA 'DI CHOS KYI 'KHOR LO STE,
,'KHOR BA

THAMS CAD GCOD BYED YIN, ,DE YI DPE NI 'DI LTA STE, ,JI LTAR
PADMA LA CHAGS PA'I, ,BUM PA LA SOGS BSDAMS PA RNAMS, ,PADMA'I
'DAB MA KHA BYE NA, ,BCINGS PA'I SDUG BSNGAL LAS THAR BYED, ,DE
BZHIN 'KHOR BA'I SEMS CAN RNAMS, ,SRID GSUM 'GRO BAR BCINGS BA

RNAMS, ,THUGS RJE'I BDAG NYID SH'AKYA YI, ,SENG GES BCINGS PA LAS
GROL MDZAD, ,DE NAS SNYING GAR ZLA BA LA, ,GNAS PA'I SNGAGS RNAMS
BRJOD NAS NI, ,RDO RJE GTZUG TOR NAS BRTZAMS TE, ,RDO RJE 'BEBS
PA'I BAR DU BSKYED, ,DE LA SNGAGS RNAMS 'DI YIN NO, ,NA MO BHA

GA WA TE SARBA DURGA TI PA RI SHO DHA NI, R'A DZ'A YA TA TH'A GA
T'A YA AARHA TE, SAMYAKSAm BUDDH'A YA, TADYA TH'A, AO SHO DHA NI
SHO DHA NI, BI SHO DHA NI BI SHO DHA NI, SARBA P'A PAm BI SHO DHA
NI, SHUDDHE BI SHUDDHE, SARBA KARMA A'A BA RA nA BI SHODHA NI
SV'A H'A, ZHES BYA BA'I SNGAGS BRJOD PAR BYA STE, DE RAS GO RIMS
JI BZHIN

PA'I, ,RIM PA YANG DAG BSHAD PAR BYA, ,AOm BADZRA H'Um PHAt, KHA
YI SGO NAS DBYUNG PA NI, ,KUN NAS 'OD ZER LNGA PAR BYUNG, ,SNGAGS
KYI 'OD KYI SNANG BA YIS, ,'JIG RTEN KHAMS NI THAMS CAD DU,
,SNANG BAR KHYAB NAS 'GRO BA NI, ,KUN KYANG SDUG BSNGAL GROL BAR
BYED, ,DE NAS 'OD

@189B ZER SLAR LOG PA, ,SNYING GA RU NI ZHUGS PAR BYA, ,SNGAGS
DANG 'OD ZER 'DRES PA LAS, ,BYUNG BA'I SKU NI SPRO BAR BYA, ,SHAR
RTZIBS PADMA ZLA BAR BZHUGS, ,RDO RJE GTZUG TOR DE BZHIN GSHEGS,
,SEMS CAN KUN LA PHAN DON DU, ,THUGS KA LAS BYUNG BZHUGS PAR
BSAM, ,

SKU MDOG DKAR ZHING 'OD ZER 'BAR, ,SA GNON PA YI PHYAG RGYAS
BZHUGS, ,SNGAR BSHAD BZHIN DU THAMS CAD KYANG, ,'OD ZER SPRO DANG
BSDU BA DANG, ,SPROS NAS BSDU BA'I SBYOR BA YIS, ,RANG RANG
SNGAGS NAS BYUNG BA NI, ,SNYING GA NAS NI STON NAS NI, ,JI LTAR
GNAS SU GZHAG

BAR BYA, ,AOm RATNODMA TRAm, ZHES BYA BAS GDON PAR BYA'O, ,DE NAS
LHO YI RTZIBS LA NI, ,RIN CHEN GTZUG TOR DE BZHIN GSHEGS, ,PADMA
ZLA BA'I DBUS SU NI, ,THUGS KA LAS NI NGES STON LA, ,SKU MDOG
SNGO ZHING SHIN TU MDZES, ,MCHOG SBYIN PA YI PHYAG RGYAS BZHUGS,,

KHAMS GSUM PA NI MA LUS PA'I, ,SEMS CAN KUN LA DBANG BSKUR MDZAD,
,AOm PADMO TTA HR'I:, ZHES BYA BAS GDON PAR BYA'O, ,DE NAS NUB
KYI RTZIBS LA NI, ,PADMA ZLA BA'I DKYIL 'KHOR LA, ,SA BON LAS NI
BYUNG BA'I SKU, ,PADMA GTZUG TOR DE BZHIN GSHEGS, ,THUGS KA

LAS NI PHYUNG STE BZHUGS, ,SEMS CAN KUN LA RJES STON MDZAD, ,SKU
MDOG DMAR ZHING 'OD 'BAR BA, ,BSAM GTAN GYI NI PHYAG RGYAS
BZHUGS, ,AOm BI SHVOTTA MA AA:, ZHES BYA BAS GDON PAR BYA'O, ,DE
NAS BYANG GI RTZIBS LA NI, ,PADMA LA GNAS ZLA DBUS SU, ,THUGS

KA LAS NI YANG DAG STON, ,SNA TSOGS GTZUG TOR DE BZHIN GSHEGS,
,SNA TSOGS PA YI 'OD LDAN PA, ,'DI YI PHYAG RGYA MI 'JIGS SBYIN,
,'DI NI SNA TSOGS LAS MDZAD DE, ,'KHOR BA LAS NI SEMS CAN SGROL,
,AOm GYI SA BON LAS BYUNG BA, ,GTZUG TOR GZI

BRJID DE BZHIN GSHEGS, ,THUGS KA LAS BYUNG ME MTSAMS SU, ,PAD
GNAS ZLA BA'I DKYIL 'KHOR LA, ,G-YAS PA LA NI NYI MA BSNAMS,
,PHYAG G-YON GYI DKUR NI BRTEN TE BZHUGS, ,SKU MDOG DKAR DMAR 'OD
ZER GYIS, ,KHAMS GSUM PAR NI SNANG BAR MDZAD, ,H'Um GI SA

@190A *, ,BON RNA LAS BYUNG BA, ,GTZUG TOR RGYAL MTSAN DE BZHIN
GSHEGS, ,THUGS KA NAS NI BYUNG NAS KYANG, ,BDEN BRAL MTSAMS KYI
RTZIBS LA NI, ,PAD GNAS ZLA BA'I DBUS NA BZHUGS, ,SKU MDOG DMAR
ZHING NAG PA LA, ,YID BZHIN NOR BU'I RGYAL MTSAN RNAMS,,

'GRO BA'I SER SNA RNAM DAG MDZAD, ,DH'I YI SA BON LAS BYUNG BA,
,GTZUG TOR RNON PO DE BZHIN GSHEGS, ,NYON MONGS NYE BA'I NYON
MONGS DAG ,GCOD MDZAD RLUNG GI RTZIBS SU BZHUGS, ,'DI YI PHYAG
'TSAN [*MTSAN?] G-YAS RAL GRI, ,G-YON NA GLEGS BAM BSNAMS PAR
MDZAD,,

SKU MDOG MKHA' LTAR SNGO BA NI, ,PADMA LA GNAS ZLA BAR BZHUGS,
,KRI YIG SA BON LAS BYUNG BA, ,GTZUG TOR GDUGS DKAR DE BZHIN
GSHEGS, ,CHOS KYI BDAG POR GYUR PA NI, ,DBANG LDAN RTZIBS SU
DBYUNG BAR BYA, ,SKU MDOG DKAR ZHING 'OD ZER 'BAR, ,'DI YI PHYAG

MTSAN GDUGS BSNAMS PA'O, ,DE DAG THAMS CAD SNA TSOGS PA'I, ,PAD
GNAS ZLA DKYIL DAG TU BZHUGS, ,H'Um TRAm HRI AA YI SNGAGS KYI NI,
,SGEG MO LA SOGS LHA MO BZHI, ,PHYUNG STE MTSAMS KYI CHA YI NI,
,PAD GNAS ZLA DKYIL DAG TU DGOD, ,SKU MDOG PHYAG MTSAN

RIGS KYI YUM, ,RGYUD LAS JI SKAD GSUNG BZHIN BYA, ,DE BZHIN ME
TOG BDUG SPOS MA, ,MAR ME DRI YI LHA MO BZHI, ,GRVA YI CHA RU
GNAS PA NI, ,GO RIMS BZHIN DU DBYUNG BAR BYA, ,SNGAGS DANG GDAN
LA SOGS PA NI, ,SGEG MO LA SOGS BSHAD PAR BYA, ,AOm SARBA SAm
SK'A RA PA RI

SHUDDHA DHARMA TE GA GA NAS MUNGGA TE MA H'A NA YA PA RI B'A RE
SV'A H'A, SNGAGS 'DIS BYAMS PA LA SOGS PA, ,BCU DRUG PO NI PHYUNG
NAS SU, ,SHAR GYI LOGS NAS BRTZAMS NAS SU, ,BYANG GI SGO YI BAR
DU DGOD, ,SHAR SGO YI NI LOGS GNYIS SU, ,BYAMS PA LA SOGS RNAM PA
BZHI, ,PAD

GNAS ZLA BA'I DBUS SU NI, ,SEMS DPA'I SKYIL KRUNG DAG GIS BZHUGS,
,BYAMS PA MDOG SEMS 'OD BZANG PA, ,G-YAS NA KLU SHING ME TOG
BSNAMS, ,G-YON NA SPYI BLUGS LEGS PAR 'DZIN, ,BYANG SEMS RNAM DAG
'KHRUNGS LAS BYUNG, ,GNYIS PA MTHONG BA DON YOD NI, ,

@190B PADMA LA GNAS ZLA BA BZHUGS, ,SKU MDOG YONGS SU SER BA
NYID, ,G-YAS NA PADMA BSNAMS PA'O, ,PADMA'I SPYAN DANG YANG DAG
LDAN, ,G-YON PA'I KHU TSUR DKUR BRTEN PA'O, ,GSUM PA KHYAB BDAG
NGAN SONG SBYONG, ,PAD GNAS ZLA BA NYID LA BZHUGS, ,SKU MDOG DKAR
LA 'OD

'BAR BA, ,PHYAG NA LCAGS KYU BSNAMS PA YIN, ,KHYAMS KYI GO RIMS
JI BZHIN PA'I, ,DKYIL 'KHOR BZHI PAR BSHAD PA LA, ,MYA NGAN MUN
PA THAMS CAD NI, ,NGES PAR 'JOMS PA'I BLO GROS NI, ,SKU MDOG DKAR
SER DAG TU SNANG, ,'DI YI PHYAG RGYA DBYUG PA LA BSNAMS,,

G-YON PA'I KHU TSUR DKUR BRTEN TE, ,SEMS DPA'I SKYIL KRUNG DAG
GIS BZHUGS, ,'DI DAG SHAR DU BZHUGS PA YI, ,BYANG CHUB SEMS DPAR
GRAGS PA YIN, ,DE BZHIN LHO YI PHYOGS SU NI, ,SNGAR BSHAD PA YI
RIM NYID KYIS, ,PAD GNAS ZLA BA'I DBUS SU NI, ,SEMS

DPA'I SKYIL KRUNG DAG GIS BZHUGS, ,DANG PO SPOS KYI GLANG PO STE,
,SKU MDOG DKAR LJANG MDZES PAR SNANG, ,'DI YI PHYAG RGYA G-YAS
KYI NI, ,PHYAG NA DRI NI BSNAMS PAR MDZAD, ,PHYAG G-YON DKUR NI
BRTEN NAS SU, ,SEMS CAN THAMS CAD RAB GROL MDZAD, ,BYANG CHUB
SEMS

DPA' GNYIS PA NI, ,DE MTSAN DPA' BAR 'GRO BA'O, ,SKU MDOG DUNG
DANG KUN DA 'DRA, ,PHYAG G-YAS RAL GRI BSNAMS PAR MDZAD, ,G-YON
PA'I KHU TSUR DKUR BRTEN PA, ,SHIN TU MNYAM PAR BZHAG STE BSGOMS,
,BDE GSHEGS SRAS PO GSUM PO NI, ,NAM MKHA' MDZOD

CES BYA BA STE, ,DAM PA CHOS KYI GANG BA'I MDZOD, ,SKU MDOG DAG
NI DKAR SER YIN, ,'DI YI PHYAG RGYA PHYAG G-YAS NA, ,PADMA LA
GNAS CHOS KYI MDZOD, ,G-YON PA'I PHYAG NI DKUR BRTEN TE, ,MKHA'
KUN KHYAB PA'I NOR 'DZIN TO, ,BYANG CHUB SEMS DPA' BZHI PO YANG,
,YE

SHES TOG CES BYA BA STE, ,'DI YI SKU MDOG SNGON PO LA, ,YID BZHIN
NOR BU RGYAL MTSAN BSNAMS, ,G-YON PA'I KHU TSUR DKUR 'JOG CIG
,SEMS CAN KUN LA MI 'JIGS STZOL, ,DA NI NUB KYI PHYOGS DAG GI
,BYANG CHUB SEMS DPA' BZHI PO YANG, ,PADMA ZLA BA'I DKYIL

@191A *, ,'KHOR LA, ,SEMS DPA'I SKYIL KRUNG DAG GIS BZHUGS, ,DANG
PO'I MTSAN NI 'OD DPAG MED, ,DE YIS 'OD KYI RNAM PAR MDZES, ,ZLA
BA'I MDOG CAN SHIN TU DKAR, ,PHYAG G-YAS NA NI BDUD RTZI YIS,
,BUM PA YANG DAG 'DZIN PAR MDZAD, ,G-YON PA'I KHU TSUR

DKUR BRTEN PA'O, ,SANGS RGYAS SRAS PO GNYIS PA NI, ,DE MTSAN ZLA
'OD CES BYA BA, ,DE BZHIN SKU MDOG DKAR LA BZANG, ,PHYAG RGYA
G-YAS PA'I PHYAG NA NI, ,PADMAR GNAS PA'I ZLA TSES TE, ,G-YON
PA'I KHU TSUR DKUR BRTEN BA'O, ,BYANG CHUB SEMS DPA' GSUM PA
YANG, ,

MTSAN NI BZANG SKYONG ZHES BYA BA, ,SKU MDOG DKAR DMAR DAG TU
SNANG, ,PHYAG RGYA G-YAS PA'I PHYAG LA NI, ,RIN CHEN 'BAR BA RAB
TU BSNAMS, ,G-YON PA'I KHU TSUR DKUR BRTEN PA'O, ,BYANG CHUB SEMS
DPA' ZHI BA'I MTSAN, ,DRA BA CAN GYI 'OD CES BYA, ,SKU MDOG DMAR
ZHING 'OD

'BAR BA, ,RDO RJE DRA BA 'DZIN PAR MDZAD, ,DE BZHIN BYANG GI SGO
PHYOGS SU, ,RGYAL SRAS SEMS DPA' DANG PO NI, ,RDO RJE SNYING PO
ZHES BYA BA, ,SKU MDOG SNGO SKYA 'BAR BA LA, ,PHYAG G-YAS PA YI
PHYAG NA NI, ,AUTPA LA RDO RJE DANG LDAN PA'O, ,PHYAG G-YON DKUR
NI BRTEN PA'O, ,GNYIS

PA'I MTSAN NI BLO GROS KYI, ,MTHAR NI MI ZAD PA ZHES BYA, ,KUN DA
ZLA BA LTAR DKAR ZHING, ,PHYAG RGYA PHYAG NI GNYIS KA YIS, ,YE
SHES BUM PA LEGS BSNAMS TE, ,SEMS CAN KUN NI RAB TSIM MDZAD,
,SANGS RGYAS SRAS PO GSUM PA NI, ,SANGS RGYAS KUN GYIS BSNGAGS
PA'I

MTSAN, ,DANG PO SPOBS PA BZHAG PA LA, THA MAR BRTZEGS PA ZHES BYA
BA, ,SKU MDOG ZANGS LTAR DMAR BA STE, ,PHYAG RGYA G-YAS NA PADMA
LA, ,GNAS PA'I RIN CHEN BRTZEGS PA BSNAMS, ,G-YON PA'I KHU TSUR
DKUR BRTEN PA'O, ,RGYAL BA'I SRAS PO BZHI PA NI, ,KUN DU BZANG PO

ZHES BYA STE, ,SKU MDOG SER ZHING 'OD BZANG BA, ,PHYAG RGYA G-YAS
PA'I PHYAG RGYA NI, ,RIN CHEN SNYE MA BSNAMS PAR MDZAD, ,G-YON
PA'I KHU TSUR DKUR BRTEN PA'O, ,DE 'DRA'I TSUL DANG RANG BZHIN
GYIS, ,BYANG CHUB SEMS DPA' THUGS RJE YI, ,BDAG CAN PAD GNAS ZLA
DBUS

@191B SU; ,SEMS DPA'I SKYIL KRUNG DAG GIS BZHUGS, ,DZA: YI SA BON
LAS BYUNG BA'I, ,SHAR DU RDO RJE LCAGS KYU NI, ,KUN DU ZLA BA
LTAR DKAR BA, ,PHYAG G-YAS KYIS NI LCAGS KYU BSNAMS, ,H'Um GI SA
BON LAS BYUNG BA'I, ,LHO RU RDO RJE ZHAGS PA STE, ,SKU MDOG SER
ZHING 'OD 'BAR

BA; ,PHYAG NA ZHAGS PA YANG DAG BSNAMS, ,BAm GYI SA BON LAS BYUNG
BA'I, ,NUB TU RDO RJE LCAGS SGROG NI, ,SKU MDOG RNAM PAR DMAR BA
STE, ,PHYAG NA LCAGS SGROG BSNAMS PA YIN, ,HO: YI SA BON LAS
BYUNG BA'I, ,BYANG DU RDO RJE 'BEBS PA NI, ,SNA TSOGS MDOG CAN
'OD PO CHE, ,

PHYAG NA DRIL BU LEGS PAR BSNAMS, ,SNGAR BSHAD PA YI RIM GYIS NI,
,SGO BZHI DAG TU PHYUNG NAS KYANG, ,PADMA LA GNAS ZLA DBUS SU,
,SEMS DPA'I SKYIL KRUNG DAG GIS BZHUGS, ,DE LTAR RNAM PAR BSGOM
PA YIS, ,NGAN SONG THAMS CAD RNAM PAR SBYANG, ,'DI NI DKYIL 'KHOR

RGYAL PO MCHOG ,CES BYA BA'I TING NGE 'DZIN TO, ,SH'AKYA SENG GE
MDUN BYAS TE, ,THAMS CAD DKYIL 'KHOR LA BZHUGS TE, ,NGAN SONG
THAMS CAD LAS 'DON PA, ,LAS KYI RGYAL PO MCHOG CES BYA, ,KUN GYI
PHRIN LAS GCIG YIN PAS, ,DES NA RE RER MA BSHAD DO, ,'DI NI LAS

KYI RGYAL PO MCHOG ,CES BYA BA'I TING NGE 'DZIN TO, ,DE NAS
SNGAGS PAR PHYAG RGYA NI, ,RIM BZHIN YANG DAG BSHAD PAR BYA, ,AOm
NA MO BHA GA BA TE SARBA DURGA TI PA RI SHO DHA NI R'A DZ'A YA,
TA TH'A GA T'A YA, AARHA TE, SAMYA KSAm BUDDH'A YA, TADYA TH'A,
AOm SHO DHA NI SHO DHA NI, SARBA P'A PAm BI SHO DHA NI,

SHUDDHA BI SHUDDHE, SARBA KARMA A'A BA RA nA BI SHUDDHE SV'A H'A,
'DI DAG KUN GYI SNGAR GYI NI, ,MDZAD PA LA NI SNGAGS 'DI BRJOD,
,SH'AKYA SENG GE'I DAM TSIG GIS, ,PHYAG RGYA DAG NI BSHAD PAR
BYA, ,DBUS SU TING 'DZIN MCHOG GIS NI, ,BZHUGS PA DAM TSIG PHYAG
RGYAR BSHAD, ,RDO RJE

BCING BA DAM BYAS TE, ,GUNG MO GNYIS KYI RTZE MO SBYAR, ,RDO RJE
PHYAG RGYA DAM BYAS PA, ,RDO RJE GTZUG TOR PHYAG RGYA'O, ,GUNG MO
DE NYID RIN CHEN DANG, ,GUNG MO PADMA LTA BU DANG, ,GUNG MO DE
NYID RDO RJE LAS, ,SOR MO LHAG MA 'BAR BYAS NYID, ,SOR MO DE NYID
'BAR BA LA, ,GTZUG TOR GZI

@192A *, ,BRJID PHYAG RGYA'O, ,DE NYID LAS NI SRIN LAG DANG,
,MTHE'U CHUNG GNYIS NI MNYAM STE BSGRENGS, ,DE NYID MDUN DU 'BEBS
PA DANG, ,DE NYID MDUN DU BZHAG NAS NI, ,RDO RJE DRA BA'I TSUL DU
BYA, ,DAM TSIG PHYAG RGYA'I SBYOR BA LA, ,SEMS DPA'I RDO RJE
SNYING GAR GZHAG ,LKOG

MAR PADMA'I ZLA DBUS SU, ,CHOS KYI PHYAG RGYA RNAM PAR BSGOM,
,SNGAR BSHAD 'BYIN PA'I SNGAGS RNAMS NI, ,CHOS KYI PHYAG RGYA YIN
PAR BSHAD, ,THUGS KAR SNA TSOGS RDO RJE NI, ,BSAMS NAS LAS KYI
PHYAG RGYA BCA', ,JI SKAD BSHAD PA'I CHOS 'KHOR LO, ,SH'AKYA'I
RGYAL PO'I PHYAG RGYA YIN, ,SA GNON

MCHOG SBYIN TING 'DZIN DANG, ,MI 'JIGS SBYIN SOGS RIM BZHIN
SBYAR, ,TING 'DZIN MCHOG TU GNAS PA NI, ,GZI BRJID PHUNG PO'I
PHYAG RGYA YIN, ,G-YAS PA'I LAG NGAR DBYUG PAR BSGRENG, ,RAL GRI
'PHYAR DANG G-YON SDIGS MDZUB, ,G-YAS PA BTEG STE BRKYANG BAR
BYA, ,LAG PA GNYIS KA

BSDUS NAS NI, ,GDUGS DANG 'DRA BAR GZHAG PAR BYA, ,SNGAR NI JI
SKAD BSHAD PA YIS, ,PHYAG RGYA GANG DANG GANG BZHUGS PA'I, ,THUGS
KAR RDO RJE BSGOMS NAS NI, ,PHYAG RGYA CHEN POR BSGOM PAR BYA,
,RTZA BA'I RGYUD LAS GSUNGS PA YI, ,PHYAG RGYA BZHI NI BCING BAR
BYA, ,SGEG MO LA SOGS

RNAM BRGYAD DANG, ,SGO RNAMS BSRUNG BA BZHI PO NI, ,RTZA BA'I
RGYUD LAS MTHUN PAS NA, ,DE DAG KHYAD PAR MA BSHAD DO, ,JI SKAD
BSRUNG BZHIN PHYAG RGYA CHE, ,MKHAS PA YIS NI BCING BAR BYA, ,RDO
RJE KHU TSUR GNYIS BCINGS NAS, ,PHAN TSUN MNYAM PAR GSHIBS NAS
NI, ,MDZUB MO DANG NI GUNG MO

DGUG ,ME TOG TSUL BZHAG BYAMS PA'I RGYA, ,G-YON PA'I KHU TSUR
DKUR BRTEN LA, ,G-YAS PA DPUNG BA'I THAD KAR NI, ,MDZUB MO GUNG
MO BRKYANG NAS MIG ,'DRA BZHAG MTHONG BA DON YOD RGYA, ,RDO RJE
KHU TSUR GNYIS BCINGS TE, ,SOR MO GNYIS KA BRKYANG NAS NI, ,LCAGS
KYU 'DRA BAR

LEGS BZHAG PA, ,NGAN SONG THAMS CAD SBYONG BA YIN, ,G-YON PA'I
KHU TSUR DKUR BRTEN PA, ,G-YAS PA DBYUG PA LTA BU NI, ,GYEN DU
BSGRENGS NAS 'JOG BYED PA, ,MYA NGAN MUN PA KUN 'JOMS PA'O,
,G-YON PA'I KHU TSUR LTE BAR GZHAG ,LAG PA G-YAS PA GLANG PO
CHE'I, ,SNA YI TSUL DU GZHAG PA NI,,

@192B SPOS KYI GLANG PO'I PHYAG RGYA'O, ,G-YON PA'I KHU TSUR DKUR
BRTEN PA, ,G-YAS PA RAL GRI THOGS PA YIS, ,TSUL DU 'JOG PAR BYED
PA NI, ,DPA' BAR 'GRO BA'I PHYAG RGYA YIN, ,G-YON PA KHU TSUR
SNYING GAR GZHAG ,G-YAS PA STENG SKOR MKHA' MDZOD KYI'O, ,RDO RJE
KHU TSUR GNYIS BCINGS LA, ,

RGYAL MTSAN 'DZIN PA LTA BU NI, ,G-YON LOGS SU NI 'DZIN BYED PA,
,YE SHES TOG NI PHYAG RGYA'O, ,LAG PA GNYIS KYIS BUM 'DZIN LTAR,
,'JOG PA 'OD DPAG MED KYI'O, ,G-YON PA'I KHU TSUR BRAL STENG
GZHAG ,G-YAS PA'I KHU TSUR SNYING GAR NI, ,MTHE BONG MTHE'U CHUNG
BRKYANG BYAS LA, ,

ZLA TSES 'DRA GZHAG ZLA 'OD KYI'O, ,LAG PA GNYIS NI SNYING GA RU,
,PADMA LTA BU RNAM PHYE LA, ,RTZE MO PHAN TSUN SBYAR BA NI,
,BZANG SKYONG GI NI PHYAG RGYA YIN, ,RDO RJE KHU TSUR GNYIS
BCINGS TE, ,GO CHA 'DZIN PA LTA BU NI, ,NU MA GNYIS SU LEGS GZHAG
PA, ,DRA BA CAN GYI PHYAG RGYA YIN, ,G-YON PA'I KHU TSUR

DKUR BRTEN LA, ,G-YAS PA SNYING GAR BZHAG NAS NI, ,SOR MO DBUS MA
BSGRENG BA NI, ,RDO RJE SNYING PO'I PHYAG RGYA YIN, ,G-YON PA'I
KHU TSUR SNYING BZHAG G-YAS, ,MI 'JIGS SBYIN 'DRA MI ZANG BLO,
,G-YON PA LTE BAR BZHAG NAS NI, ,G-YAS PAS SE GOL GTOGS PA NI,
,SBOBS [*SPOBS?] PA BRTZEGS

BA'I PHYAG RGYA YIN, ,G-YON PA'I KHU TSUR DKUR BRTEN TE, ,G-YAS
PA RIN CHEN KHU TSUR BYA, ,KUN DU BZANG PO'I PHYAG RGYA YIN, ,'DI
DAG DAM TSIG PHYAG RGYA'O, ,SNGAR BSHAD 'BYIN PA'I SNGAGS RNAMS
TE, ,CHOS KYI PHYAG RGYAR SHES PAR BYA, ,'BYIN PAR JI LTAR 'DZIN
PA NI, ,PHYAG RGYA MCHOG

MTSAN 'DZIN BA NI, ,BYANG CHUB SEMS DPA' BDAG CHEN GYI, ,PHYAG
RGYA CHEN POR SHES PAR BYA, ,DE LAS PHYAG MTSAN MED GYUR PA, ,LAS
KYI PHYAG RGYA YIN PAR BSHAD, ,DE NAS NGAN SONG KUN SBYONG BA'I,
,DKYIL 'KHOR GYI NI SNGAGS BSHAD BYA, ,AOm SARBA BADI BADZRA AA
DHI TIshth'A DZNY'A NA SA MA YE H'Um, BDAG LA

BYIN GYIS BRLABS PA'I SNGAGS SO, ,RDO RJE PHYAG RGYA GNYIS BCING
STE, ,YAN LAG RNAMS LA RIM BZHIN DGOD, ,SNYING GA LKOG MA DPRAL
BA DANG, ,SMIN MTSAMS MDZOD SPU SNA DANG NI, ,RNA BA RKED PA PUS
MO DANG, ,RKANG PA DANG NI BYIN PA GNYIS, ,MIG GNYIS DANG NI
GSANG BA YI, ,GNAS

@193A *, ,SU BYIN GYIS BRLAB PAR BYA, ,AOm SHO DHA NI SHO DHA NI
SARBA P'A PAm AA PA NA YA H'Um, SDIG PA THAMS CAD DGUG PA'I
SNGAGS SO, ,AOm SARBA BITA SARBA P'A PAm SHO DHA NI H'Um SV'A
H'A, SDIG PA THAMS CAD SBYONG BA'I SNGAGS SO, ,AOm SARBA BITA TRA
THA, NGAN SONG THAMS CAD DRAL BA'I SNGAGS SO, ,AOm SARBA

BITA SARBA A'A BA RA nA BI SHO DHA NI MU NE H'Um PHAt, SH'AKYA
THUB PA'I SNGAGS SO, ,AOm SARBA BIDA H'Um H'Um, RDO RJE GTZUG TOR
GYI SNGAGS SO, ,AOm SARBA BITA TR'Am TR'Am, RIN CHEN GTZUG TOR
GYI SNGAGS SO, ,AOm SARBA BIDA HR'I: HR'I:, PADMA GTZUG TOR GYI
SNGAGS SO, ,AOm SARBA BIDA AA: AA:, SNA TSOGS GTZUG TOR

GYI SNGAGS SO, ,AOm SARBA BIDA AOm AOm, GTZUG TOR GZI BRJID KYI
SNGAGS SO, ,AOm SARBA BIDA H'Um H'Um, GTZUG TOR RGYAL MTSAN GYI
SNGAGS SO, ,AOm SARBA BITA PHAt, GTZUG TOR RNON PO'I'O, ,AOm
SARBA BITA KRI TRAm tA, GTZUG TOR GDUGS DKAR GYI SNGAGS SO, ,AOm
SARBA BIDA MA H'A BADZROD BHA

PA D'A NA P'A RA MI T'A P'U DZE H'Um, SGEG MO'I'O, ,AOm SARBA BID
MA H'A BADZROD BHA BA SH'I LA P'A RA MI T'A P'U DZE TR'Am, PHRENG
BA MA'I SNGAGS SO, ,AOm SARBA BID MA H'A BADZOD BHA BA Ksh'ANTI
PA RA MI TA P'U DZE HR'I:, GLU MKHAN MA'I SNGAGS SO, ,AOm SARBA
BIDA MA H'A BADZROD BHA BA B'IRYA P'A RA MI T'A P'U DZE AA:, GAR
MKHAN MA'I

SNGAGS SO, ,AOm SARBA BITA SARBA AA PA YA GANDHA NA DHA MA DHA MA
DHA MA DHU PA YA DHY'A NA P'A RA MI T'A P'U DZE H'Um H'Um PHAt,
BDUG PA MA'I SNGAGS SO, ,AOm SARBA BITA SARBA DU RGA TI PA RI SHO
DHA NI KLE SHA TZTSE DA NA PUshPA BI LO KI NI PRA DZNY'A P'A RA
MI T'A P'U DZE TR'I H'Um PHAt, ME TOG MA'I SNGAGS SO, ,AOm SARBA
BITA SARBA AA PA YA

BI SHO DHA NI DZNY'A NA A'A LO KA KA RI PRA nI DHA NA P'A RA MI
T'A P'U DZE HR'I H'Um PHAt, MAR ME'I SNGAGS SO, ,AOm SARBA BITA
SARBA AA PA YA GANDHA BI N'A SHA NI BADZRA GANDHA AU PA YA B'A RA
MI T'A P'U DZE AA: H'Um PHAt, BYUG PA MA'I SNGAGS SO, ,AOm SARBA
BITA SARBA NA RA KA GA TE A'A KARshA nI H'Um DZA: PHAt, RDO RJE
LCAGS KYU'I SNGAGS

SO; ,AOm SARBA BITA SARBA NA RA KA AUDHA RA nI H'Um H'Um PHAt,
RDO RJE ZHAGS PA'I SNGAGS SO, ,AOm SARBA BITA SARBA AA PA YA BHA
NA DHA BI MO TZA NI H'Um BAm PHAt, RDO RJE LCAGS SGROG GI SNGAGS
SO, ,AOm SARBA BITA SARBA AA PA YA GA TI GA HA NA BI SHO DHA NI
H'Um HO: PHAt, RDO RJE 'BEBS PA'I SNGAGS SO, ,AOm MEE TRI HA

@193B RA n'A YA SV'A H'A, BYAMS PA'I SNGAGS SO, ,AOm MO GHE AA MO
GHA DANSHA H'Um, MTHONG BA DON YOD KYI'O, ,AOm SARBA AA PA YA DZA
HA SARBA, AA PA YA BI SHO DHA NI H'Um, NGAN SONG KUN 'DREN GYI'O,
,AOm SARBA SHO KA TA MO NI RGA TE NA MA TI H'Um, MYA NGAN DANG
MUN PA THAMS CAD NGES PAR 'JOMS PA'I BLO

GROS KYI'O, ,AOm GANDHA HA TI NI H'Um, SPOS KYI GLANG PO'I'O,
,AOm SHU RAm GA ME H'Um, DPA' BAR 'GRO BA'I'O, ,AOm GA G'A NE GA
G'A NA LO TZA NE H'Um, NAM MKHA' MDZOD KYI'O, ,AOm DZNY'A NA KE
TU DZNY'A NA BITA H'Um, YE SHES TOG GI'O, ,AOm MA TI PRA BHA AA
MI TA BA TA H'Um, 'OD DPAG MED KYI'O, ,AOm TZANDRE

TZANDRE BYA BA LO GI TE H'Um SV'A H'A, ZLA 'OD KYI'O, ,AOm DRA BA
TI BHA DRA P'A LE H'Um, BZANG SKYONG GI'O, ,AOm DZ'A LA NE MA H'A
DZA LA NE H'Um, DRA BA CAN GYI 'OD KYI'O, ,AOm BADZRA GARBHE
H'Um, RDO RJE SNYING PO'I'O, ,AOm AA KshA YA PHU PHU AA KAshA YA
KARMA A'A BA RA nA BI SHO DHA nA SV'A H'A, BLO GROS MI ZAD PA'O,
,AOm PRA

TI BHA NA PRA TI BHA NE K'U tE SV'A H'A, SPOBS PA BRTZEGS PA'I'O,
,AOm SA MANTA BHA DRE H'Um, KUN DU BZANG PO'I'O, ,BSKAL BA BZANG
PO'I SNGAGS 'DI DAG ,GO RIMS JI BZHIN BRJOD PAR BYA, ,CHO GA 'DI
DAG NYID KYI NI, ,NYIN RE ZHING NI DUS DRUG TU, ,'BAD PAS TING
'DZIN GSUM LDAN

PA'I; ,LHA YI RNAL 'BYOR BSGOM PAR BYA, ,SNGAGS DANG PHYAG RGYAR
LDAN PA YIS, ,SGO NI RNAM PAR DBYE BAR BYA, ,RDO RJE KHU TSUR
GNYIS BCINGS TE, ,MDZUB MO GNYIS NI RAB BRKYANG NAS, ,MTHE CHUNG
LU GU RGYUD DU SPREL, ,SGO DBYE BA YI PHYAG RGYA YIN, ,AOm SARBA
BIDA BADZROD GHA tA YA H'Um, SGO

DBYE BA'I PHYAG RGYA DANG SNGAGS SO, ,RDO RJE 'KHOR LO'I RGYA
BCINGS LA, ,DKYIL 'KHOR YONGS SU BRTAG PAR BYA, ,AOm SARBA BIDA
BADZRA TZAKRA H'Um, LAG NGAR GNYIS NI RDO RJE BCINGS, ,RDO RJE SE
GOL BCAS PA YIS, ,SH'AKYA'I RGYAL PO SBYOR BDAG NYID, ,SANGS
RGYAS THAMS CAD BSDU BAR BYA, ,

G-YON PA'I SE GOL BRDABS PA DANG, ,G-YAS PA YIS NI 'GRUB PAR
'GYUR, ,G-YAS PA THAL MO ZHES BYA STE, ,'DUS PA YANG NI GNYIS KA
YIN, ,ZHES BYA BA NI RDO RJE BSDU BA'I PHYAG RGYA'I MTSAN NYID
DO, ,AOm SARBA BIDA BADZRA SA M'A DZA DZA: H'Um BAm HO:, ,'DI'I
BKA' TZAM GYIS BSGRAGS,

@194A *, ,PAS; ,'KHOR LO'I TSOGS NI 'KHOR BCAS PA'I, ,SANGS RGYAS
THAMS CAD GSHEGS 'GYUR NA, ,GZHAN LTA SMOS KYANG CI ZHIG DGOS,
,RDO RJE GNOD SBYIN BGEGS BSAL LA, ,PHYAG RGYA BZHI NI BCING BAR
BYA, ,'BRAS YOS SOGS DANG SPOS CHAB KYI, ,MCHOD YON

DANG NI ZHABS BSIL DBUL, ,DE NAS MCHOD PA'I YAN LAG KUN, ,SPOS
CHAB KYIS NI BSANG BTOR BYA, ,SNGAR BSHAD PA YI MCHOD PA NI, ,SNA
TSOGS PA YIS YANG DAG MCHOD, ,MCHOD MTHAR MNYAM MED LA SOGS PA'I,
,BSTOD PA RNAMS KYIS LEGS PAR BSTOD, ,ZLA

BA DRUG GAM LO GCIG PAR, ,DE LTAR RNAM PAR BSGOMS PA YIS, ,LHA YI
SNANG BA GSAL NAS NI, ,RDO RJE DKYIL 'KHOR BRTZAM PAR BYA, ,SNGON
DU BSNYEN PA'I CHO GA'O,, ,,DE NAS DE'I SA'I CHA GSUNGS PA NI,
LHA KHANG GRONG KHYER SKYED TSAL GYIS, ,BYANG SHAR PHYOGS NI JI
LTA

BA'I; ,SA YI CHA NI YONGS GZUNG LA, ,CHO GA BZHIN DU SBYANG BAR
BYA, ,YANG NA SNGAR NI BRTAGS ZIN PA'I, ,GNAS NI SBYANG BA BYA MI
DGOS, ,PUS MO RKED PA LTE BA'AM, ,LKOG MA NUB TZAM SA BRKOS LA,
,LEGS PAR YONGS SU BRTAGS NAS NI, ,THAL BA DANG NI SOL BA BSAL, ,

DE BZHIN GYO MO GSEG MA DANG, ,PHUB MA RUS PA BSAL BAR BYA,
,SPYAN DANG RDO RJE GNOD SBYIN SOGS, ,DE BZHIN BDUD RTZI THAB
SBYOR GYI, ,SNGAGS BZLAS PA YI CHU NYID KYIS, ,SA KUN LA NI BSANG
GTOR BYA, ,DRI ZHIM PA YI CHU YIS NI, ,DKYIL 'KHOR SA NI KUN DU
DGANG, ,DER GNAS SA YI

DBUS SU NI, ,SBYIN SREG LAS LA SOGS PA BYA, ,TSER MA'I SHING NI
BRGYAD PO LA, ,YAM SHING SOR BRGYAD BYAS PA LA, ,DUG DANG SKYE
TSES BSGOS PA DANG, ,MI RUS KYI NI PHYE MA NYID, ,YUNGS MAR GYIS
NI SBRUS NAS SU, ,SA SBYANG PHYIR NI SBYIN SREG BYA, ,DE NAS DE
RJES NYID LA NI, ,BA KO

TZAM NI BYUG PA YIS, ,SA YI CHA NI YID 'ONG BAR, ,SLAR YANG ZHI
BA'I LAS BRTZAM MO, ,KUN NAS YONGS SU ZLUM POR NI, ,BA YI LCI BAS
LEGS BYUGS PAR, ,DBUS NYID DU NI BUM PA DAG ,CHO GA BZHIN DU
GZHAG PAR BYA, ,ME YI LAS NI BSHAD PA YIS, ,ZHI BA LA SOGS LAS

@194B RIM BZHIN, ,THANG SHING LAS NI YAM SHING DAG ,SOR NI BCU
GNYIS BYED DU GZHUG ,TIL NAG PO DANG NAS THUG DANG, ,'BRAS CHAN
LA SOGS MAR DAG BYUGS, ,SA BDAG GNAS KYI BDAG PO DAG ,SLOB MA
'KHOR DANG BCAS PA RNAMS, ,ZHI SOGS LAS KYI RIM BZHIN DU, ,SBYIN

SREG GI NI LAS RNAMS BYA, ,DKYIL 'KHOR BRI BA'I DON DU NI, ,SA YI
LHA LA GSOL BA GDAB, ,SA LA RGYU BA'I LHA KUN DANG, ,GANG YANG SA
LA BRTEN PA RNAMS, ,SEMS CAN KUN LA DGE DON DU, ,BYAMS PA'I SEMS
KYIS GNAS PAR MDZOD, ,SHIN TU MNYAM ZHING SNUM PA DANG, ,

TSAD LDAN TSA SGO MED PA RU, ,RGYAL POS KHRU NI BRGYA NYID DAM,
,DE BZHIN KHRU NI LNGA BCU NYID, ,BLON PO'I YANG NA TSONG DPON
NYID, ,NYE SHU LNGA'AM DE YI PHYED, ,KHRU TSAD DE DAG MA NUS NA,
,CI NUS PAR NI RNAM PAR DBYE, ,SA YI CHA RNAMS KUN NAS NI, ,BA YI
LCI BAS BYUG PAR BYA, ,SPOS

CHUS BSANG GTOR BYA BA DANG, ,BA YI RNAM LNGAS SKYONG NUL BYA,
,YONGS SU RDZOGS PA'I SA YI CHAR, ,TSON RTZI DGYE BA BRTZAM PAR
BYA, ,SA SBYANG BA YI CHO GA'O, ,LEGS PAR KHRUS BYAS LUS DRIS
BYUG ,JI SNYED GOS DANG RGYAN GYIS BRGYAN, ,SHIN TU GSAR BA'I GOS
BGO ZHING, ,ME TOG PHRENG

BAS GDONG YANG BRGYAN, ,BGEGS KUN BSKRAD PA RDO RJE YI, ,TING NGE
'DZIN LA SNYOMS ZHUGS TE, ,KHYAB BDAG RDO RJE 'DZIN GYUR PA'I,
,SNYING GA LAS SPROS KHRO TSOGS KYIS, ,BLTAS PA TZAM GYIS DE MOD
LA, ,BGEGS RNAMS KUN NAS TSAR GCOD PA, ,MA DANG tA LAS BYUNG BA
YI, ,

NYI MA ZLA BA MIG GNYIS SAM, ,SNA TSOGS RDO RJE 'BAR BA NYID,
,RKANG MTHIL GNYIS SU RNAM PAR DGOD, ,G-YON PAS DRIL BU LEGS
BZUNG LA, ,G-YAS KYIS RDO RJE GSOR BAR BYA, ,SNGAGS DANG PHYAG
RGYAS MTSAMS DANG NI, ,RA BA DANG NI DRA BA BYA, ,YI GE H'Um GI
SGRA SGROGS PAS,,

CUNG ZAD GAR BYED GOM STABS KYIS, ,BSKOR BA'I TSUL GYIS SONG NAS
NI, ,DENGS SHIG CES NI BRJOD PAR BYA, ,SGYU 'PHRUL DRA BA LAS
GSUNGS LTAR, ,G-YAS BRKYANG LA SOGS STANG STABS BYA, ,BSGYING
BA'I TSUL GYIS SONG NAS NI, ,GDUG PA'I BGEGS RNAMS BSKRAD PA
DANG, ,

@195A *, ,DE NAS PHUR BU BTAB NAS NI, ,'OG GI BGEGS RNAMS ZLOG
PAR BYED, ,AOm BADZRA K'I LI K'I LA YA SARBA BIGHN'Am BANDHA H'Um
PHAt, ,CES BYA BA NI PHUR BU LA BZLAS PA'I SNGAGS SO, ,AOm GHA
GHA GH'A TA YA GH'A TA YA SARBA DUsht'Am PHAt, K'I LI K'I LA YA
SARBA P'A PAm PHAt, BADZRA K'I LA YA

BADZRA DHA RDO A'A DZNY'A PA YA TI, ZHES BYA BA NI BRDUNG BA'I
SNGAGS SO, ,DE NAS THIG GDAB BRTZAM BYAS TE, ,CHO GA BZHIN DU RAB
TU BRTAGS, ,'KHOR LOS SGYUR BAS BTANG NAS NI, ,GTZUG TOR BZHI LA
BSKUL BAR BYA, ,DE NAS BSKUL BA TZAM GYIS NI, ,'KHOR LOS SGYUR BA
MCHOD PAR BYA,,

DKYIL 'KHOR CHEN PO THIG GDAB PHYIR, ,BCOM LDAN RDO RJE THIG GDAB
GSOL, ,DE NAS RANG RANG KHA DOG LDAN, ,SRAD BU 'KHOR LOS SGYUR
GYIS GTAD, ,DE 'OG THIG SKUD BSGRIL BAR BYA, ,BSGRIL BA'I SNGAGS
NI 'DI YIN NO, ,AA N+YO N+YA AA NU GA TA SARBA DHARMA: SPHAR
SPHAR AA NU PRA

BIshtA SARBA DHARMA, AA TYANTA, AA NU PRA BIshtA SARBA DHARMA
H'Um, ZHES SO, ,SKUD PA BGEGS BSKRAD BKRUS NAS NI, ,DE NAS GSER
SOGS SNOD DU NI, ,GTZUG TOR LNGA YI SNGAGS BZLAS NAS, ,MCHOD PA
RNAM PA LNGA YIS NI, ,CHO GA BZHIN DU MCHOD PAR BYA, ,BDUG SPOS
KYIS NI KUN

NAS BDUG ,ME TOG GIS NI MDZES BYAS PA'I, ,YONGS SU RDZOGS PA'I SA
YI CHAR, ,THIG GDAB PA NI BRTZAM PAR BYA, ,SAR PA LEGS PAR BSGRIL
BA DANG, ,TSAD DANG LDAN LA MDZES PA YIS, ,THIG GIS CI NUS DKYIL
'KHOR DU, ,MKHAS PAS THIG NI GDAB PAR BYA, ,

DKYIL 'KHOR DANG NI RJES MTHUN PAR, ,MKHAS PAS NGES PAR BRTAG PAR
BYA, ,SER PO LA SOGS TSON SNA BZHIR, ,GO RIMS BZHIN DU KHA DOG
SGYUR, ,KHRU BRGYAD PA LA SOR GCIG TSAD, ,GZHAN YANG KHRU TSAD
DAG GIS BSKYED, ,DE LTAR KUN LA SHES PA NI, ,GNAS NI JI BZHIN

BRTAG PAR BYA, ,SLAR YANG BZLAS BRJOD BYAS NAS NI, ,BYIN GYIS
BRLABS PA'I SNGAGS NYID DU, ,AOm BADZRA S'U TRA A'A KARshA YA
MAndA LA H'Um, BYIN GYIS BRLABS PA'I SNGAGS SO, ,BDEN BRAL MTSAMS
SU GNAS NAS NI, ,SGRUB PA'I GROGS KYIS LAG TU GTAD, ,AOm BADZRA
S'U TRA

@195B A'A KARshA YA M'A TI KRA MA H'Um DZA:DZA:, SLOB DPON SHAR
DU KHA BLTAS LA, ,GROGS PO NUB TU BLTA BAR BYA, ,SLOB DPON BYANG
DU KHA BLTAS LA, ,GROGS PO LHO RU BLTA BAR YA, ,ME DANG BYUNG POR
KHA BLTAS TE, ,SHAR GYI CHAR NI THIG GDAB BYA, ,RLUNG DANG SRIN
PO'I PHYOGS GNAS TE, ,NUB

KYI THIG NI GDAB PAR BYA, ,DER GNAS NAS NI BYANG GI THIG ,SLAR
YANG ME SRIN LHO PHYOGS SU'O, ,KHA KHYER THIG KYANG DE BZHIN TE,
,PHYOGS KUN MNYAM PA NYID DU BSGOMS, ,ME DANG RLUNG GI PHYOGS
GNAS TE, ,SRIN PO 'BYUNG PO'I PHYOGS SU BLTA, ,G-YAS SU BSKOR
BA'I SBYOR BA

YIS; ,PHYOGS BZHIR THIG NI GDAB PAR BYA, ,GZHAN DU BYAS NA SLOB
DPON DANG, ,GROGS KYI NYES PA THOB PAR 'GYUR, ,SGO NI 'KHOR LO'I
BRGYAD CHA STE, ,SGO KHYUD KYANG NI SGO YI TSAD, ,KHYAMS DANG
'DRA BA CHA YI TSAD, ,DE PHYED TSON SNA LNGA YIS, ,RTA BABS KYIS
NI TSON GYIS,,

SGO YI SUM 'GYUR TSAD DU BYA, ,GRU BZHI PA LA SGO BZHI PA, ,SGO
KHYUD BZHIS NI RNAM PAR BRGYAN, ,DRA BA DRA PHYED NYI MA DANG,
,ZLA BA SOGS KYIS BRGYAN PAR BYA, ,RTA BABS KYI NI SA YI CHA, ,JI
LTAR MDZES PA RNAM PAR BRTAG ,'KHOR LO'I TSUL LA DKYIL 'KHOR DGU,
,GO RIMS

BZHIN DU BRIS PA YI, ,'KHOR LO RTZIBS BRGYAD MDZES PAR BYA,
,RTZIBS BRGYAD 'KHOR LO'I RGYAB TU NI, ,RDO RJE PHRENG BA YANG
DAG BRI, ,'KHOR LO RTZIBS BRGYAD DBUS SU NI, ,SH'AKYA SENG GE
NGES PAR BRI, ,PADMA DBU MA'I 'DAB MA LA, ,RDO RJE SEMS MA BRI
BAR BYA, ,MTSAMS

LA RIN CHEN SEMS MA SOGS, ,GO RIMS BZHIN DU BRI BAR BYA, ,SHAR
GYI RTZIBS LA BRI BA NI, ,RDO RJE GTZUG TOR DE BZHIN GSHEGS, ,DE
BZHIN RTZIBS NI THAMS CAD LA, ,GO RIMS BZHIN DU BRI BAR BYA,
,MTSAMS KYI CHAR NI SGEG MO SOGS, ,GO RIMS BZHIN DU BRI BAR BYA,,

DE BZHIN ME TOG SPOS ME SOGS, ,SHIN TU MNYAM PAR BZHAG STE BRI,
,SGO NI SRUNG BA BZHI PO DAG ,SGO YI DBUS SU BRI BAR BYA, ,BYAMS
PA LA SOGS BCU DRUG PO, ,SHAR SOGS KHYAMS SU GNAS PAR BYA, ,SGO
BZHI YI NI LOGS DAG TU, ,GLANG CHEN DANG NI SENG GE BRI,

@196A *, ,RTA BABS KYI NI NGOS GNYIS SU, ,BKRA SHIS BRGYAD PO
YANG DAG BRI, ,SHAR DU DPAL BE'U 'KHOR LO BRI, ,LHO RU PADMA
RGYAL MTSAN TE, ,NUB TU GDUGS DANG BUM PA GNYIS, ,BYANG DU DUNG
DANG NYA BRI'O, ,'KHOR YUG LA NI 'JIG RTEN SKYONG, ,BRGYAD LA
SOGS PA BRI

BAR BYA, ,SHAR DU DBANG PO TSANG PA DANG, ,NYI MA DANG NI ZLA BA
BRI, ,MDOG DANG DBYIBS DANG LAG CHA DANG, ,MTSON CHA LA SOGS RIM
PA DANG, ,THAMS CAD KYI NI GDAN LA SOGS, ,GO RIM BZHIN DU BRI BAR
BYA, ,BRGYA BYIN GDAN NI GLANG PO CHE, ,DKAR ZHING MCHE BA DRUG
LDAN

YIN, ,GUR GUM MDOG CAN 'GYING BAS 'DUG ,LOGS NA SHA TZI AU PA
YIS, ,LAG PA G-YON PA DKUR 'JOG CING, ,G-YAS PA YIS NI RDO RJE
'DZIN, ,ME YI GZUGS NI BRI BYA BA, ,NA TSOD LO NI BRGYA PA LA,
,KHA MDOG DMAR ZHING 'OD 'BAR BA, ,SPYI BLUGS DANG NI DBYIG PA
'DZIN

GDAN DU RVA SKYES DMAR PO NI, ,ME YI LHA LA BTAG PAR BYA, ,GSHIN
RJE NAG PO BRI BYA STE, ,DE YI GDAN NI MA HE YIN, ,G-YON PA'I KHU
TSUR DKUR 'JOG CING, ,G-YAS PA YIS NI DBYUG PA 'DZIN, ,NAG MO
DANG NI 'CHI BDAG GNYIS, ,NGOS GNYIS NA NI 'DUG PA BRI, ,BDEN
BRAL

PHYOGS SU SRIN PO NI, ,YI DAGS GDAN LA 'DUG PA LA, ,MDOG NI DMAR
ZHING GNAG PAR SNANG, ,'BAR BA'I 'OD DANG LDAN PA LA, ,LAG PA
G-YON PA DKUR 'JOG CING, ,G-YAS NI RAL GRI 'DZIN PA YIN, ,NUB KYI
PHYOGS SU CHU YI LHA, ,KHA MDOG DKAR ZHING CUNG ZAD DMAR, ,SBRUL

GYI GDENGS KA DAG DANG LDAN, ,STAN NI CHU SRIN DMAR PO YIN,
,G-YAS NA SBRUL ZHAGS 'DZIN PA STE, ,LAG PA G-YON RIN CHEN 'DZIN,
,KLU DANG KLU MO RNAMS KYI NI, ,BRAN MO 'KHOR DANG BCAS PA BRI,
,RLUNG NI PHYOGS SU RLUNG LHA NI, ,NAM MKHA'I MDOG DANG 'DRA BA
LA, ,SHA BA'I STAN

LA YANG DAG GNAS, ,BA DAN RGYAL MTSAN THOGS PA BRI, ,BYANG DU
GNOD SBYIN BDAG PO NI, ,BTZO MA GSER GYI MDOG 'DRA LA, ,G-YON NA
RIN CHEN SNOD 'CHANG ZHING, ,G-YAS NA RIN CHEN SNYE MA 'DZIN,
,RTA DKAR GYI NI GDAN LA BZHUGS, ,CHUNG MA DANG NI BCAS PAR BRI,
,'BYUNG

@196B BO'I BDAG PO THAL MDOG CAN, ,G-YAS NA RTZE GSUM AA MRA
THOGS, ,G-YON NI SPYI BLUGS RU DR'AKshA, ,KHYU MCHOG STAN LA YANG
DAG GNAS, ,SA YI LHA MO GSER MDOG CAN, ,PADMA'I STAN LA GNAS PA
LA, ,MDUN DU LAG PA GNYIS KYI NI, ,BDUD RTZI'I BUM PA 'DZIN PAR

BYED; ,G-YAS PHYOGS SU NI LHA MA YIN, ,KHA MDOG DMAR ZHING NAG PA
LA, ,GO CHA BYON CING RAL GRI 'DZIN, ,NANG TSANGS 'JAM LA BRI BAR
BYA, ,G-YON PHYOGS SU NI KLU BRI BA, ,MDOG DKAR CHUNG MAR BCAS PA
LA, ,SBRUL GYI GDENGS KAR BCAS PA BRI, ,LAG NA RIN

CHEN SNOD THOGS PA, ,MCHOG SBYIN GSER GYI MDOG CAN LA, ,GLEGS BAM
DANG NI PHRENG BA THOGS, ,G-YON PA MCHOG SBYIN SPYI BLUGS NI,
,'DZIN PA NYID DU YANG DAG BRI, NGANG PA NYID DU BRIS NAS KYANG,
,DE YIS STAN DU RNAM PAR BRTAG ,G-YAS DANG G-YON GYI LOGS SU

NI; ,NYI MA ZLA BA BRI BYA STE, ,DBYIBS MDOG STAN DANG MTSAN MA
NI, ,JI LTAR MTHONG BA ZHIN DU BRI, ,DKYIL 'KHOR PHYI ROL SA YI
CHAR, ,DMYAL BA BRGYAD PO BRI BYA STE, ,MNAR MED PA LAS SOGS PA
NI, ,ME YI PHYOGS SU BRI BAR BYA, ,BDEN BRAL GYI NI PHYOGS NYID
DU, ,YI

DAGS 'GRO BA BRI BAR BYA, ,RLUNG GI PHYOGS SU BYOL SONG GI ,'GRO
BA SNA TSOGS BRI BAR BYA, ,DBANG LDAN PHYOGS KYI CHA RI NI, ,MI
YI 'GRO BA YANG DAG BRI, ,AOm SARBA TA TH'A GA TA DZVA LA PA TI
TADYA TH'A A'A KARshA YA BADZRA SA MA YA H'Um DZA:SARBA MANDHA LE
H'Um, AOm BADZRA AAm KU SHA YA, A'A KARshA YA

SARBA H'Um DZA, 'JIG RTEN PA'I LHA SPYAN DRANGS SHING DGUG PA'O,
,DE NAS RNAL 'BYOR GSUM GYIS NI, ,TING 'DZIN GO RIMS BZHIN DU
BSGOM, ,TZANDAN DANG NI GUR GUM GYIS, ,ZLUM PO DAG NI BYAS NAS
KYANG, ,RANG RANG GI NI SNGAGS BZLAS PA'I, ,ME TOG GI NI PHRENG
PA DBUL, ,

DKYIL 'KHOR BA NI THAMS CAD KYANG, ,LAN NI BDUN BDUN BZLAS PAR
BYA, ,MCHOD PA RNAM PA SNA TSOGS DANG, ,BZA' DANG BCA' BAS RIM
BZHIN MCHOD, ,MCHOD PA RNAM PA NYI SHU YI, ,MCHOD PA KUN DU BYA
BA YIN, ,RDO RJE GNOD SBYIN DANG LDAN PA'I, ,BUM PA GANG BA GZHAG
PAR BYA, ,

@197A *, ,DKYIL 'KHOR PA YI SNGAGS RNAMS NI, ,BUM PA LA NI BZLAS
PAR BYA, ,RDO RJE GNOD SBYIN GSANG SNGAGS NI, ,CI 'DOD PA YI
BZLAS PA BYA, ,DE NAS H'Um NI BZHI PA YIS, ,SNGAGS SHES PAS NI
PHUR BU DBYUNG, ,DE NAS PHUR BU'I KHUNG BU NI, ,TSON SNA LNGA YIS
DGANG BAR BYA, ,

DBANG LDAN PHYOGS NAS BRTZAMS NAS NI, ,GO RIMS BZHIN DU TSON RTZI
DGYE, ,MDOR NA DKAR PO SNGON PO DANG, ,DE BZHIN DU NI DMAR DANG
LJANG, ,SER PO NANG DU SHES BYA STE, ,'DI NI TSON GYI RIM PAR
BSHAD, ,DBUS SU 'KHOR LO RTZIBS BRGYAD PA, ,TSON RTZI SNGON POS
BRI BAR BYA, ,

SHAR GYI PHYOGS NI DKAR PO STE, ,LHOR NI SNGON PO YANG DAG LDAN,
,NUB KYI CHAR NI DMAR PO STE, ,BYANG DU LJANG GU YIN PAR BSHAD,
,BSTAN BCOS MTHONG ZHING BLO LDAN PAS, ,'BAD DE DE LTAR BRI BAR
BYA, ,DE NAS SNGAGS DANG PHYAG RGYA YIS, ,DKYIL 'KHOR STENG DU
'DEG PAR BYA,,

RDO RJE KHU TSUR GNYIS SOR MO, ,BKAN NAS GYEN DU 'DEG PAR BYA,
,AOm SARBA BID AUTTIshthA BADZRA H'Um, DKYIL 'KHOR 'DEG PA'I
SNGAGS DANG PHYAG RGYA'O, ,DKYIL 'KHOR BRI BA'I CHO GA'O, ,DE NAS
MCHOD PA LNGA YIS NI, ,BUM PA STA GON GNAS BYA STE, ,GSUS CHE KHA
DOG MI

GNAG LA, ,MGRIN PA MTHO ZHING KHA GYED PA, ,SPOS CHU YIS NI BKAD
BA LA, ,LDUM BCAS LCUG MAS KHA RGYAN BYA, ,'BRU SMAN RIN CHEN
LNGA RNAMS DANG, ,SNYING PO LNGA DANG YANG DAG LDAN, ,RAS MCHOG
ME TOG PHRENG GI MGUL, ,BCINGS PA KU SHA GSAR PA GZHAG ,ME TOG

PHRENG BA MDZES PA YI, ,ME TOG PHRENG BAS BRGYAN PAR BYA, ,RIGS
KYI MTSAN MAS MTSAN BYAS LA, ,BA DAN LA YANG BSGRENG BAR BYA,
,CHO GA RIM PA BZHIN BYAS LA, ,SLOB DPON GYIS NI GZHAG PAR BYA,
,NAS DANG 'BRAS YOS TIL DANG NI, ,TZANDAN DKAR PO DANG LDAN
ZHING, ,ME TOG

KUN DANG 'O MAR BCAS, ,MCHOD YON SNOD DU GZHAG PAR BYA, ,GSER GYI
SNOD DU BRTAGS PA YI, ,LHA BSHOS SNOD NI G-YAS SU GZHAG ,SPOS KYI
BDUG SPOS THUL BA DANG, ,SNGAGS DANG PHYAG RGYAS SPYAN DRANG NGO,
,DZA: H'Um BAm HO: 'I SNGAGS DANG NI, ,DE NYID KYI NI PHYAG RGYA
BYA, ,DE NAS

@197B SNGAGS DANG PHYAG RGYA NI, ,LDAN PA'I MCHOD YON DBUL BAR
BYA, ,SNGAGS PA RDO RJE DRIL 'CHANG BAS, ,LAG PA G-YAS PA DER
GTUGS LA, ,RANG RANG GIS NI GSANG SNGAGS RNAMS, ,LAN NI BRGYA
RTZA BRGYAD DU BZLA, ,BUM PA STA GON DU GNAS PA'I CHO GA'O,,
,,DKYIL 'KHOR GYI

NI RAB GNAS PA, ,MAR GYI NGO LA BRTAG PAR BYA, ,DKYIL 'KHOR GYI
NI SHAR PHYOGS SU, ,MCHOD PA LNGA DANG LDAN PAR BYA, ,KHRU GANG
YANG NA KHRU DO NI, ,THAB KHUNG YONGS SU BRTAG PAR BYA, ,RTZA
BA'I RGYUD LAS GSUNGS PA LTAR, ,KHA KHYER LA SOGS MDZES PAR BYA,
,PHYAG MTSAN GYI

NI KHA DOG SOGS, ,MKHAS PA YES NI NGES PAR BZUNG, ,SNGAR NI JI
SKAD BSHAD PA BZHIN, ,RNAL 'BYOR GSUM NI NGES PAR BSGOM, ,DE NAS
DKYIL 'KHOR PA RNAMS LA, ,PHYIR ZLOG KHRUS NI SO SOR BYA, ,'O MA
CAN GYI YAM SHING LA, ,GTZUB SHING LAS NI ME SBAR TE, ,ME YI LHA
NI SPYAN DRANGS TE,,

SNGAR BSHAD RDZAS NI RIM BZHIN DBUL, ,DE NAS SNGAR BSHAD CHO GA
YIS, ,MCHOD YON BSANG GTOR SNOD GNYIS GZHAG ,CHU DE NYID KYIS
BSANG GTOR BYA, ,ME NI 'BAR BA DAG LA BSTIM, ,DE NAS 'KHOR LO'I
RGYA BCINGS LA, ,MDUN DU GZHUG PAR BSAM PAR BYA, ,DE NAS ME YI

DBUS SU NI, ,DKYIL 'KHOR PA RNAM BSAM PAR BYA, ,RDO RJE KHU TSUR
GNYIS BCINGS NAS, ,MDZUB MO MTHE CHUNG MDUD PA NI, ,RDO RJE 'KHOR
LO ZHES GRAGS TE, ,DKYIL 'KHOR THAMS CAD SGRUB BYED YIN, ,SNGAGS
NI AOm SARBA BID BADZRA TZAKRA SIDDHI H'Um, DE NAS PHYAG RGYA
BSDU BA YIS, ,

RDO RJE SE GOL BRDAB PAR BYA, ,DZA: H'Um BAm HO:, DE NAS BIL BA
SU MU KHA, ,N'A GA GE SAR PRI YANG KU, ,TIL NAG DANG NI NAS THUG
DANG, ,'BRAS CHAN ZHO DANG BCAS PA DANG, ,'BRAS BU RNAM PA SNA
TSOGS DANG, ,SBRANG RTZI MAR DANG LDAN PA RNAMS, GTZUG TOR DGU LA
RANG SNGAGS KYIS, ,

BRGYA RTZA BRGYAD NI DBUL BAR BYA, ,DKYIL 'KHOR PA YI LHAG MA NI,
,SO SOR SREG BLUGS BDUN BDUN DBUL, ,SGEG MO LA SOGS RNAM BRGYAD
DANG, ,DE BZHIN MCHOD PA NYI SHU MCHOD, ,DKYIL 'KHOR PA YI SNGAGS
SHES PAS, ,BZLAS BRJOD DAG KYANG CI NUS BYA, ,SA

@198A *, ,BDAG SLOB MA ZHI DON DU, ,MTHAR NI DGANG BLUGS DBUL BAR
BYA, ,SEMS CAN KUN LA SNYING BRTZE BAS, ,CI 'DOD PA YI SMON LAM
GDAB, ,DKYIL 'KHOR GYI SBYIN SREG GI CHO GA'O,, ,,LHO SGO YI NI
SA YI CHAR, ,KHRU GANG BA LA GRU BZHI PA, ,STEGS BU LEGS

PAR BRTZIGS NAS NI, ,MA LHUNG BA YI LCI BAS BYUG ,BA YI RNAM
LNGAS BYUNG NAS NI, ,SNYING PO LNGA YANG GTOR BAR BYA, ,CHO GA
BZHIN DU YONGS SU BRTAG ,TZANDAN DKAR PO DAG GIS NI, ,MKHAS PAS
DKYIL 'KHOR YANG DAG BRI, ,SPOS DANG ME TOG LHA BSHOS BRI, ,RNAM
PA SNA

TSOGS DBUL BAR BYA, ,DE NAS BUM PA KU SHA NI, ,SNGO DANG BCAS PA
GZHAG PAR BYA, ,'BRU SMAN RIN CHEN LNGA RNAMS DANG, ,'DAB BCAS
LCUG MAS BRGYAN PAR BYA, ,MGUL BAR RAS NI SNGON PO YIS, ,DE NYID
LA NI MDZES PAR BRGYAN, ,DE NAS PHYIR BZLOG BYA BA NI, ,YUNGS KAR

GYIS NI BYA BA YIN, ,YUNGS KAR ME TOG DANG LDAN PA, ,GSANG SNGAGS
ZLOS SHING BRDEG PAR BYA, ,RUS PA'AM GOS SAM MING LA NI, ,RDO RJE
CHU YIS BKRU BAR BYA, ,SDIG PA BKRU BA'I SNGAGS KYIS NI, ,SRID
GSUM DRI MA BKRU BAR BYA, ,DE LA BRDEG PA'I SNGAGS NI 'DI YIN TE,
AOm

SARBA P'A PAm DA HA NA BADZRA H'Um PHAt, AOm SARBA AA PA YA, BI
SHO DHA NI BADZRA H'Um PHAt, AOm SARBA KARMA A'A WA RA nI NI
BHAshMI KU RU H'Um PHAt, AOm BRUm BI N'A SHA YA A'A WA RA nI
BADZRA H'Um PHAt, AOm DRUm BI SHO DHA YA A'A WA RA n'I NI H'Um
PHAt, AOm DZVA LA DZVA LA DHA KA DHA KA HA NA HA NA A'A WA RA n'A
NI H'Um PHAt, AOm SRUm SA RA SA RA

PRA SA RA PRA SA RA SARBA A'A WA RA n'A NI H'Um PHAt, AOm H'Um HA
RA HA RA, SARBA A'A WA RA n'A NI H'Um PHAt, AOm H'Um PHAt, SARBA
A'A WA RA n'A NI SPHO tA YA H'Um PHAt, AOm BHRI TA BHRI TA SARBA
A'A WA RA n'A NI H'Um PHAt, AOm TRA tA TRA tA SARBA A'A WA RA n'A
NI H'Um PHAt, AOm TZTSINDA TZTSINDA BI DRA BA SARBA A'A WA RA n'A
NI H'Um PHAt, AOm DA HA DA HA

SARBA NA RA GA TE HE TUN H'Um PHAt, AOm PA TZA PA TZA SARBA PRE
TA GA TE HE TUm H'Um PHAt, AOm MA THA MA THA SARBA TIRYA GGA TE
HE TUm H'Um PHAt, SNGAGS 'DIS YANG DAG BRDEG NA NI, ,NGAN SONG
THAMS CAD RNAM PAR 'JIG ,BKRU BA YI NI SNGAGS GSUNGS PA, ,NA MO
BHA GA WA TI SARBA DURGA TI PA RI SHO DHA NI R'A DZ'A YA,

@198B TA TH'A GA T'A YA, AARHA TE SAMYA KSAm BUDDH'A YA, TADYA
TH'A, AOm SHO DHA NI SHO DHA NI SARBA P'A PAm BI SHO DHA NI,
SHUDDHE BI SHUDDHE SARBA KARMA A'A WA RA n'A BI SHUDDHE SV'A H'A,
'GRO BA YANG DAG PAR LAM BSTAN PA'I SNGAGS GSUNGS PA NI, AOm
RATNE RATNE MA H'A RATNE, RATNA SAm BH'A BA RATNA KI RA nE, RATNA
M'A LA

BA SHUDDHE SHUDDHO YA SARBA P'A PAm H'Um, LAM SBYANGS PA'I SNGAGS
GSUNGS PA NI, AOm PADME PADME MA H'A PADME, PADMOD BHA BA SU KHA
BA TI GATZTSANTU SV'A H'A, SLAR YANG BKRA SHIS TSIGS BCAD KYIS,
,DUS GSUM DU NI KHRUS BYA'O, ,DE NAS ME TOG SPOS LA SOGS, ,THAMS
CAD KYANG NI DBUL

BAR BYA, ,LAM SBYANGS PA YI SNGAGS KYIS NI, ,ME TOG CHAR NI DBAB
PAR BYA, ,DE LTAR ZHAG NI GNYIS GSUM NAS, ,ZHAG BRGYAD PA YI BAR
DU BYA, ,SA BZUNG NYI MA NAS BRTZAMS TE, SLOB MA GZHUG PA'I BAR
DU BYA, ,RAB TU GNAS PA'I DUS SU NI, ,BUM PA LA SOGS

GSHEGS SU GSOL, ,DE NAS DE YI CHA RU NI, ,SNGAR BSHAD PA YI RIM
PA NI, ,PADMA DKAR PO LA GNAS PA'I, ,'KHOR LO RTZIBS BRGYAD MDZES
PAR BRI, ,DE LA SLOB MA BZHAG NAS NI, ,BUM PA BZANG PO DKAR BCAS
PAS, ,SNGAR BSHAD CHO GA BZHIN DU NI, ,'BAD DE DBANG

BSKUR SBYIN PAR BYA, ,DE NAS YID LA CI 'DOD KUN, ,PHONGS PA MED
PAR DBUL BAR BYA, ,GTAN PA MED PA'I MCHOD SBYIN GYIS, ,KUN LA
RNAM PAR SBYIN PAR BYA, ,'KHOR BA'I SDUG BSNGAL GYIS BCINGS PA'I,
,'GRO BA RIGS DRUG LA GNAS PA'I, ,DKYIL 'KHOR DU NI BKRUS

TZAM GYIS, ,SDUG BSNGAL KUN LAS GROL BAR 'GYUR, ,'JUG PA DANG NI
MTHONG BA YI, ,DE YI BSOD NAMS TSAD MED PAS, ,DMYAL BA YI DAGS
BYOL SONG GI ,'GRO BA KUN LAS DE ZLOG NAS, ,SUM CU RTZA GSUM YANG
NA NI, ,DGA' LDAN GNAS SU YANG DAG SKYE, ,LHO

PHYOGS KYI SGOR BYA BA'I CHO GA'O,, ,,DE NAS SNGON BZHIN DKYIL
'KHOR LA, ,MCHOD PA BYAS NAS RDZOGS PAR BYA, ,RANG GI BSKYED PA
SNYING GAR BSDU, ,SPYAN DRANGS LHA NI GSHEGS SU GSOL, ,AOm KHYED
KYIS SEMS CAN DON KUN MDZOD, ,SANGS RGYAS YUL DU GSHEGS NAS

@199A *, ,KYANG; ,SLAR YANG SEMS CAN DON LA GSHEGS, ,ZHES BRJOD
SE GOL LAN GSUM BRDEG ,AA K'A RO MU KHAm SARBA DHARM'A n'Am
A'ADYA NUTPANNA TV'A DA MU:, ZHES BYA BAS DKYIL 'KHOR BSDUS NAS
SU, ,SA TSON CHU BO CHEN POR BSKYAL, ,ZHAL BSRO KHUNG BU DGANG BA
DANG, ,

SBYIN SREG 'KHOR LO NOR GANG YOD, ,DE KUN SLOB DPON KHO NA'I
DBANG, ,DE LTAR RDO RJE 'DZIN PAS GSUNGS, ,DKYIL 'KHOR SA LA 'O
MA DANG, ,BA YI LCI BAS BYUGS BYAS TE, ,RDUL TSON DKAR PO GCIG PU
YIS, ,PADMA 'DAB BRGYAD BRIS NAS SU, ,SHES RAB PHA ROL PHYIN

STON TE, ,SA BDAG SLOB MA PHYOGS SKYONG RNAMS, ,ZHI BAR BYA BA'I
DON DU YANG, ,GONG DU GSUNGS PA'I SREG RDZAS KYIS, ,SLOB MA'I LAG
TU BZUNG NAS SU, ,ZHI BA'I SBYIN SREG BYA BA'O, ,SEMS CAN DON
SOGS BYA BA LA, ,GROGS POR GYUR PHYIR LHA RNAMS LA, ,GSOL

BA BTAB NAS DGE RTZA NI, ,YONGS SU BSNGOS NAS RDZOGS PAR BYA,
,DPAL LDAN NGAN SONG SBYONG BA YI, ,CHO GA SH'AKYA MGON GYIS
GSUNGS, ,DKYIL 'KHOR CHO GA MA LUS PA, ,YONGS SU NYAMS PAR GYUR
PAR MTHONG, ,BLA MA RDO RJE CAN DRIN GYIS, ,DKYIL 'KHOR CHO GA
SBYAR BA LAS,,

BDAG GIS BSOD NAMS GANG THOB PA, ,DES NI SEMS CAN MA LUS KUN,
,KUN MKHYEN YE SHES MNGA' BRNYES NAS, ,SANGS RGYAS DANG NI 'DRA
BAR SHOG ,NGAN SONG THAMS CAD YONGS SU SBYONG BA'I DKYIL 'KHOR
GYI CHO GA SLOB DPON KUN DGA' SNYING BOS MDZAD PA RDZOGS SO,, ,,

RGYA GAR GYI MKHAN PO A'A TZ'ARYA BUDDHA SHR'I SH'ANTI DANG, BOD
KYI LO TZ'A BA DGE SLONG RIN CHEN BZANG POS BSGYUR CING ZHUS TE
GTAN LA PHAB PA'O,,