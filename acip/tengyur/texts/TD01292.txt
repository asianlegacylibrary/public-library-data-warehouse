@151B #, ,RGYA GAR SKAD DU, SHR'I HE BADZRA
S'A DHA NA, BOD SKAD DU, DPAL DGYES PA RDO RJE'I SGRUB THABS,
RDO RJE SEMS

@152A *, ,DPA' LA PHYAG 'TSAL LO, ,KUN NAS DANG BAS RJE BTZUN
GYI, ,ZHABS KYI PADMAR GUS BTUD DE, ,BLO DMAN RNAMS LA PHAN PA'I
PHYIR, ,DGYES PA RDO RJE SGRUB THABS BRI, ,'DIR RTEN GYI KHYAD
PAR THUN MONG DANG, THUN MONG MA YIN PA'I SDOM PA DANG LDAN PAS,
GNAS DUR KHROD

LA SOGS PAR, NAM GYI BRGYAD CHA LA LANGS TE, KHRUS DANG, CHU
SBYIN BYAS NAS MAndALA PHUL NAS DE NAS MCHOD PA DANG GTOR MA LA
SOGS PA BSHAMS LA, STAN NANG TSANGS CAN LA RDO RJE SKYIL MO
KRUNG GIS 'DUG STE, HE BADZRA ZHES BRJOD PAS SKAD CIG GIS RANG
NYID HE RU KA ZHAL GCIG PHYAG

GNYIS PAR BSGOMS PA'I RJES LA, RANG GI SNYING GAR RE PHA BSGOM,
,DE LAS BYUNG BA'I NYI DKYIL 'KHOR, ,DER NI H'Um GI RNAM PA
NYID, ,THABS DANG SHES RAB RANG BZHIN CAN, ,DE LAS 'OD ZER
'PHROS PA YIS, ,NAM MKHAR RJE BTZUN BLTAS NAS NI, ,RDO RJE SKYE
BA SNYING RJE CHE, ,RGYAN RNAMS THAMS

CAD 'DZIN PA YI, ,LHA MO BRGYAD PO RNAMS KYIS MCHOD, ,DKAR MO RI
DAGS MTSAN MA 'DZIN, ,CHOM RKUN BDUD LAS RGYAL BA'I SNOD, ,RO
LANGS MA NI CHU LAG MA, ,GHASMA R'I NI SMAN 'DZIN CING, ,PUKKA
S'I NI RDO RJE'I LAG ,DE BZHIN RI KHROD MA RO 'DZIN, ,GDOL PA MO
NI CANG TE'U BRDUNG, ,'DI

RNAMS KYIS NI GTZO BO MCHOD, ,'DOD CHAGS CHEN PO RJES CHAGS NAS,
,G-YUNG MO SKU LA 'KHYUD PA NYID, ,DE LTA BU'I TSOGS RTEN BLOS
MNGON SUM LTA BUR DMIGS LA, PHYAG BTZAL BA DANG, PHYI NANG GSANG
BA DANG DE KHO NA'I MCHOD PA DANG, SDIG PA BSHAGS PA DANG, BSOD
NAMS LA RJES SU

YI RANG BA DANG, SKYABS SU 'GRO BA DANG, LAM STON PA DANG, KUN
RDZOB DANG DON DAM GYI BDAG NYID KYI SEMS BSKYED PA DANG, DGE
BA'I RTZA BA BSNGOS LA, TSOGS RTEN RNAMS LA BLOS BTANG BA'AM,
GSHEGS SU GSOL BAR BYA'O, ,DE NAS DANG PO BYAMS PA BSGOM PAR
BYA, ,GNYIS PAR SNYING RJE RNAM

BSGOM ZHING, ,GSUM PAR DGA' BA BSGOM PA DANG, ,KUN GYI MTHAR NI
BTANG SNYOMS SO, ,YANG NI STONG PA'I BYANG CHUB STE, ,DE YANG
SPRO BSDU SNGON DU 'GRO BAS, AOm SH'U N+YA T'A DZNY'A NA BADZRA
SVA BH'A BA A'ATMA KO&HAm, ZHES BRJOD LA, CHOS THAMS CAD SGYU
MA TZAM DU BSGOM MO, ,RE PHAS NYI MA SNGON DU RNAM

@152B BSGOMS NAS, ,NYI DER H'Um BYUNG SNA TSOGS RDO RJE STE,
,RDO RJE DE NYID KYI NI RA BA DANG, ,GUR BCINGS PA YANG RNAM PAR
BSGOM PA NYID, ,DE YI NANG DU BHR'Um LAS BYUNG BA YIS, ,PHYIR
LOG 'KHOR LO LTA BU YI, ,'KHOR LO RTZIBS BCU RGYA CHE ZHING,
,KHONG STONG MI G-YO 'KHOR BAR BSGOM, ,NAM MKHA'I KHAMS SU

BHA GA BSAM, ,DBUS SU RNAM PAR BSGOM PA NI, ,'KHOR LO'I SNGON DU
CI RIGS PAR, ,LHA RNAMS JI LTAR 'BYUNG BA NYID, ,'KHOR LOS DANG
CHU NI SNGON, ,JI LTAR RIGS PAR BYIN ZA DANG, ,LHA RNAMS KYI NI
RLUNG CHEN DANG, ,DE STENG BHR'Um LAS 'KHOR LO DANG, ,THIG LER
GYUR PAS GZHAL YAS KHANG, ,GRU BZHI

PA LA SGO BZHI PA, ,PADMA 'DAB BRGYAD 'PHAR MA GCIG ,KA BA
BRGYAD KYIS NYE BAR BRGYAN, ,DRA BA DRA PHYED PA DANG, ,DUR
KHROD BRGYAD DANG YANG DAG LDAN, ,PHYI NANG RDO RJE'I THIG GIS
SPRAS, ,LTE BAR RO NI RNAM BSGOM PA, ,CHOS KYI DBYINGS KYI RANG
BZHIN BRJOD, ,'DAB MA BRGYAD LA BSAM PA NI, ,TSANGS PA DBANG

PO NYE DBANG DRAG ,GSHIN RJE DANG NI NOR BDAG DANG, ,BDEN BRAL
DANG NI THAGS BZANGS RIS, ,GOO R'I LA SOGS RNAMS KYI GDAN, ,NYI
MAR BCAS PA'I RO DGU BSAM, ,A'A LI ZLA BA K'A LI NYI, ,DGUNG
GNYIS RNAL 'BYOR MA YIS BSGOM, ,DBUS KYI NYI ZLA KHA SBYAR BAR,
,N'A DA LHUNG BAS H'Um DU GYUR, ,

H'Um LAS GAm SOGS SPRO BAR BYA, ,GAm TZAm BAm GHAm PAm SHAm LAm
dAm GOO R'I LA SOGS PA'O, ,DE LAS SPROS SHING BSDUS PA LAS,
,DBUS KYI GTZO BO'I PHYAG MTSAN NI, ,H'Um LAS BYUNG BA'I RDO RJE
STE, ,KHA DOG NAG PO 'JIGS CHEN PO, ,RDO RJE LTE BA'I DBUS GNAS
PAR, ,YANG NI H'Um GIS DE NYID BSGOM, ,'KHOR

RNAMS GRI GUG RDE CHUNG DANG, RUS SBAL SBRUL NI PHYOGS SU'O,
,SENG GE DANG NI DGE SLONG DANG, ,'KHOR LO RDO RJE MTSAMS SU'O,
,RANG RANG SA BON DAG GIS MTSAN, ,YANG NI SPRO BSDUS SA BON
BSDU, ,DE LAS LNGA PA GZUGS BRNYAN RDZOGS, ,H'Um GI RNAM PAR
GYUR BLTAS NAS, ,ZHE SDANG BDAG NYID

RNAM PAR BSGOM, ,RDO RJE SKYE BA NAG PO CHE, ,'DAM SKYES SNGON
MO 'DRA BA'I MDOG ,YANG NA SNGON DANG NYI MA'I MDOG ,DAD PAS
NGES PAR RNAM PAR BSGOM, ,SNGO DANG NYI MA MTSUNGS PA'I MDOG
,PANDU DMAR PO'I SPYAN DANG LDAN, ,SKRA SER GYEN DU 'KHYIL BA
DANG, ,PHYAG RGYA LNGAS NI RNAM PAR BRGYAN, ,'KHOR LO

@153A *, ,RNA CHA GDU BU DANG, ,LAG GDUB DANG NI SKA RAGS NYID,
,SANGS RGYAS LNGA NI RNAM DAG PA, ,'DI RNAMS PHYAG RGYAR RAB TU
GRAGS, ,SDANG MIG BRGYAD GNYIS LON PA'I TSUL, ,G-YON NA RDO RJE
THOD PA DANG, ,G-YON PA NAS KYANG KHA tV'Am GA ,G-YAS NA RDO
RJE NAG PO NYID, ,H'Um GI YI GE 'DON

BA'I BDAG ,RNAL 'BYOR MA BRGYAD YONGS BSKOR NAS, ,DUR KHROD DU
NI MGON PO ROL, ,DBANG DKAR GSHIN RJE CHOM RKUN MA, ,CHU BDAG
PHYOGS SU ROL PA MO, ,LUS NGAN POR NI GHASMA R'I, ,DBANG LDAN
DU NI PUKKA S'I, ,MER NI DE BZHIN RI KHROD MA, ,BDEN BRAL GDOL
PA MO GZHAG CING, ,

RLUNG DU G-YUNG MO RNAM PAR BZHAG ,DKAR MO G-YAS NA GRI GUG
STE, ,DE BZHIN G-YON NA RO HI TA, ,CHOM RKUN MA G-YAS CANG
TE'U, ,G-YON PA'I PHYAG NA PHYAG PA NYID, ,RO LANGS MA G-YAS
RUS SBAL TE, ,G-YON PA YIS NI PADMA'I SNOD, ,GHASMA R'I NI
G-YAS NA SBRUL, ,G-YON PAR RNAL

'BYOR LHUNG BZED NYID, ,PUKKA S'I G-YAS SENG GE STE, ,G-YON
PAS DGRA STA DE BZHIN NO, ,RI KHROD MA G-YAS DGE SLONG STE,
,G-YON NA GSIL BYED DE BZHIN NO, ,GDOL PA MO G-YAS 'KHOR LO
STE, ,G-YON PAS THOD PA DE BZHIN NO, ,G-YUNG MO G-YAS NA RDO
RJE STE, ,G-YON NA SDIGS MDZUB

DE BZHIN NO, ,SKYIL KRUNG PHYED PA'I GAR GYIS GNAS, ,DKAR MO LA
SOGS PHYAG GNYIS BRJOD, ,SPYAN GSUM SKRA NI GYEN DU STE, ,PHYAG
RGYA LNGA YIS RNAM PAR BRGYAN, ,GOO R'I KHA DOG NAG POR GYUR,
,CHOM RKUN MA NI BTZOD DANG MTSUNGS, ,RO LANGS MA NI GSER BTZOS
BZHIN, ,GHASMA R'I NI MA RKA TA

MTSUNGS, ,PUKKA S'I NI DBANG SNGON MTSUNGS, ,RI KHROD MA NI ZLA
NOR 'OD, ,GTUM MO NAM MKHA'I SNGO BSANGS MA, ,G-YUNG MO SNA
TSOGS PA ZHES BRJOD, ,DE NAS ZHI BA'I YIG 'BRU DGOD, ,MIG LA GTI
MUG RDO RJE MA, ,RNA BAR ZHE SDANG RDO RJE MA, ,SNA LA SER SNA
MA ZHES BSHAD, ,KHA LA 'DOD

CHAGS RDO RJE MA, ,LUS LA PHRAG DOG RDO RJE MA, ,YID LA BDAG MED
RNAL 'BYOR MA, ,DBANG PO RNAMS NI DAG PA'I PHYIR, ,'DIS NI CHO
GA SEMS DPA' CHE, ,DE NAS GNAS GSUM BYIN GYIS BRLAB, ,SPYI BOR
SA SPYOD MGRIN PAR MKHA', ,SNYING GAR BDAG MED RNAL 'BYOR MA'O,
,SPRO

@153B BSDU SEMS DPA' SUM BRTZEGS BSDU, ,YE SHES 'KHOR LO SPYAN
DRANGS TE, ,MCHOD BSTOD DGUG GZHUG DBANG DU BYA, ,RIGS LNGA LA
SOGS SPYAN DRANGS TE, ,MCHOD CING GSOL GDAB DBANG BSKUR BAS,
,ZHE SDANG PHYAG RGYA GTZO BO LA, ,ZHE SDANG PHYAG RGYA PUKKA
S'I, ,GTI MUG PHYAG RGYAS RI KHROD MA, ,

SER SNA'I PHYAG RGYAS GDOL PA MO, ,'DOD CHAGS PHYAG RGYAS
G-YUNG MO NYID, ,YANG NI DKAR MO ZHE SDANG RGYAS, ,GTI MUG
PHYAG RGYAS CHOM RKUN MA, ,SER SNA'I PHYAG RGYAS RO LANGS MA,
,'DOD CHAGS PHYAG RGYAS GHASMA R'I, ,KHA tV'Am GA DANG RJES
CHAGS BYA'O, ,BDAG BYIN BRLAB SOGS RDZOGS RIM BSGOM, ,

DE NAS RNAL 'BYOR MA BRGYAD PO, ,THUGS KA'I H'Um LA BSDU BYAS
LA, ,DE YI NANG GI RGYAS GDAB BSGOM, ,DE RJES DAG PA RJES DRAN
BYA, ,BZLAS THABS BZHI YI RIM PA YIS, ,NGAG GI SGRIB SBYONG
GSANG SNGAGS BZLAS, ,AOm TREE LO KYA A'AKshE PA H'Um H'Um H'Um
PHAt SV'A H'A, ZHES BYA BA'I SNGAGS KYI BZLAS PA BYA'O, ,

GTOR MA DE NYID BZHI LDAN BTANG, ,SMON LAM BTAB LA SPYOD LAM
BYA'O, ,RGYUN DU THUN BZHI'I RNAL 'BYOR BSGOM, ,CHO GA'I RIM PA
DE NYID KYIS, ,PHYAG BZHI NI BDUD BZHI LAS RNAM PAR RGYAL BA'I
RNAM PAR DAG PA STE, GONG DU BRJOD PA'I GZUGS DANG SKU MDOG DANG
H'Um LAS BYUNG BA'O, ,PHYAG

G-YON GYI DANG PO NA SKYES PA'I THOD PA LHA DANG LHA MA YIN GYI
KHRAG GIS BKANG BA, DE BZHIN DU G-YAS KYI PHYAG NA RDO RJE
DANG, PHYAG LHAG MA GNYIS KYIS SHES RAB MA LA 'KHYUD PA, SHES
RAB MA RDO RJE PHAG MO NI BCOM LDAN 'DAS KYI GZUGS CAN NO, ,DE'I
SNGAGS NI AOm DZVA LA DZVA LA BHYO H'Um H'Um H'Um PHAt SV'A H'A,

PHYAG DRUG PA ZHAL GSUM PA, G-YON DMAR BA, G-YAS PA ZLA BA
DANG NYI MA LTA BU, DANG PO SNGON PO, ,GCER BU GONG DU GSUNGS
PA'I SKU MDOG DANG GZUGS CAN NO, ,PHYAG RNAMS NI PHA ROL TU
PHYIN PA RNAM PAR DAG PA'O, ,PHYAG G-YON GYI DANG PO NA RTZE
GSUM PA, G-YAS KYI DANG PO NI RDO RJE,

G-YON GYI GNYIS PA NA DRIL BU, PHYAG G-YAS KYI GNYIS PA NA GRI
GUG ,PHYAG LHAG MA GNYIS KYIS YUM LU GU RGYUD MA DANG SNYOMS PAR
'JUG PA'I TSUL GYIS 'KHYUD PA'O, ,DE YANG BCOM LDAN 'DAS JI LTA
BA BZHIN DU SHES RAB MA STE, G-YAS PA DANG G-YON PA NA GRI GUG
DANG THOD PA

@154A *, ,BSNAMS PA, KHAMS GSUM GYI BDAG NYID CAN GYI RO MNAN
PA'O, ,DE'I SNGAGS NI, AOm KI tI KI tI BADZRA H'Um H'Um H'Um
PHAt SV'A H'A, DPAL LDAN 'BUM LNGA LA BRTEN RDO RJE SEMS DPA'
YI, ,BLA MA'I GSUNG GIS GSAL BAR BYAS NAS RNAM SPRAS PA'I, ,DE
DGES 'GRO BA 'DI KUN SRID MTSO

BRGAL GYUR NAS, ,BDE MTHA' GCIG BU DGYES PA'I RDO RJE NYID GYUR
CIG ,DPAL DGYES PA RDO RJE'I GTZO BO SEMS DPA' GSUM GYI SGRUB
THABS RJE N'A RO PA'I ZHAL GYI LUNG SBYAR BA RDZOGS SO,,