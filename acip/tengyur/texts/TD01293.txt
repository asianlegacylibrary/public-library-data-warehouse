@154A #,
,RGYA GAR SKAD DU, TA TTV'A LO KA N'A MA, BOD SKAD DU, DE KHO NA
NYID KYI SNANG BA ZHES

BYA BA, DPAL DGYES PA'I RDO RJE LA PHYAG 'TSAL LO, ,KENG RUS
MTHA' NI 'KHOR BYED SPRIN TSOGS 'DRAL ZHING DRI MED NAM MKHA'I
LAM YIN PA, ,RDO RJE'I 'OD ZER SPRO BYED SENG GE DBANG PO TSANGS
PA SKRAG 'GYUR BSTOD 'OS PA, ,BSKAL MTHA'I CHU SBYIN SGRA BZHIN
SGRA SNYAN 'JAM 'GYUR H'Um GI YI GE SGRAR

'GYUR BA, ,'JIGS PAS BDUD BZHI SKRAG CING SRID GSUM GYIS NI
PHYAG BYAS HE RU KA YI GAR KHYOD SKYONG GYUR CIG ,NAG 'GYUR SA
'DZIN DANG 'DRA 'JAM PA'I DZAN NA DZAN SGRAR 'GYUR BA'I PUS MO'I
ZUNG DGOD DANG, ,DPUNG PAR 'JIGS PA'I SPYAN GSUM GYIS NI BLTA
BAS LHA RNAMS SKRAG

PAR MDZAD PA DANG, ,SPROS 'GYUR RENGS PA'I KHRO GNYER 'JOMS PA
BSTAN TE ZHAL NI MI BZAD PA, ,DPAL LDAN RDO RJE MKHA' 'GRO
AUTPALA SNGO 'DRA RANG SKUS LUS CAN SKYOB GYUR CIG ,RDO RJE SEMS
DPA' GNANG BA YIS, ,SNYING RJES SEMS CAN RNAMS LA NI, ,DE NYID
SNANG BA ZHES BYA BA, ,

DE NI BDAG GIS BRI BAR BYA, ,GDUL BAR DKA' BAR GYUR PA YIS,
,SEMS NI LAM LA GZHUG PA'I PHYIR, ,BDAG GIS NAN TAN BYED PA LA,
,DE NYID RIG MKHAN BZOD PAR MDZOD, ,RGYUD NI DGYES PA'I RDO RJE
RGYUD SOGS SNYING PO STE, ,BDE GSHEGS KYIS BSTAN NAN TAN GYIS NI
BZUNG NAS SU, ,

SNA TSOGS SKYED BYED BSTAN BCOS DE NYID SNANG BA NI, ,'GRO LA
PHAN THOGS PHYIR NI BDAG GIS BSTAN PAR BYA, ,DANG POR RE ZHIG
SLOB MAS BLA MA'I PHYOGS SU BLTA ZHING MAndALA GYI CHO GA BYAS
LA, DE NAS SEMS CAN RNAMS SKYO BAR 'GYUR BA'I PHYIR, ,'GRO LA
PHAN THOGS DON DU SANGS RGYAS

@154B 'GYUR BAR SHOG ,CES BYA BA STE, DAM BCA' BAR BYA'O, ,DE
NAS BDAG NYID BLA MA LA DBUL BYA, ,ZHES BYA BA NI SBYIN PA'O, DAM
PA MIN PA'I LAM LA SEMS 'JUG PAR 'GYUR BA LAS LDOG PA ZHES BYA
BA'I TSUL KHRIMS SO, ,LUS DANG NGAG DANG SEMS 'BYUNG BA ZHES BYA
BA NI BZOD PA'O, ,SNGON GYI

DAM BCA' BA YONGS SU RDZOGS PA'I GRUB PA ZHES BYA NI BRTZON
'GRUS SO, ,SEMS RTZE GCIG TU GYUR PA ZHES BYA BA NI BSAM GTAN
NO, ,'DI DAG THAMS CAD RANG BZHIN MED PA NYID KYIS NGES PAR SHES
PA ZHES BYA BA GANG YIN PA DE NI SHES RAB KYI MING THOB PA'O,
,DE BAS NA SHES RAB DANG LDAN

PA'I SBYIN PA LA SOGS PA'I PHA ROL TU PHYIN PA LNGAS MING THOB
PAR 'GYUR ZHES BYA BA STE, BYANG CHUB SEMS DPA' SEMS DPA' CHEN
POS PHA ROL TU PHYIN PA DRUG LA RTEN PAR BYED CING MI DGE BA'I
LAS BCU YONGS SU SPANG BAR BYA'O, ,DE RNAMS KYANG LUS DANG NGAG
DANG SEMS LA BRTEN PAR GYUR PA'O, ,LUS

NI NGAG LA BRTEN PA DANG, NGAG NI SEMS LA BRTEN PA DANG, SEMS NI
NAM MKHA' LA BRTEN PA STE, NAM MKHA' NI GANG LA YANG BRTEN PAR
MA GYUR PA'O, ,DE BAS NA 'BAD PA THAMS CAD KYIS, GSUM PO 'DI
NYID DRI MA MED PAR BYAS LA, SLAR YANG GSUM PO 'DI NYID LA RNAM
PAR BSHAD PAR

BRJOD PAR BYA'O, ,'DI LTA STE LUS NI GZUGS BRNYAN DANG 'DRA
BA'O, ,NGAG NI SGRA BRNYAN BZHIN DU'O, ,SEMS NI NAM MKHA' DANG
MNYAM PA STE, GSUM PO DE NI SHES RAB DANG LDAN PAS RNAM PAR DAG
PAR 'GYUR ZHES BYA BA'O, ,DE LTA BAS NA MI DGE BA BCUS GNOD PAR
MI BYED CES BYA BA NI,

BYANG CHUB SEMS DPA' SNGON DU LAS RJES SU DRAN PAR SPYAD PAR BYA
BA YIN NO, ,LAS DANG PO PA'I DUM BU STE DANG PO'O,, ,,DE NAS
SNGAGS BSTAN PA'I RGYUD RNAM PA BZHI LAS SNGAGS KYI DNGOS GRUB
BSGRUB PA LA SOGS PA NI, GANG BCOM LDAN 'DAS KYIS GSUNGS PA DE
THAMS CAD,

NGAN SONG DU GNAS PA'I SEMS CAN RNAMS BKUG NAS DAM PA'I LAM LA
DGOD PA'I PHYIR BSTAN TO, ,BSTAN PA YANG THA MA DANG 'BRING DANG
RAB DANG SEMS CAN GYI BSAM PA RAB TU DBYE BAS SNA TSOGS PAR
'GYUR TE, DPER NA GCIG PU NI GCIG MIN 'GYUR BA BZHIN DU'O, ,CI
LTAR 'GYUR ZHE NA,

@155A *, ,DPER NA CHUS GANG BAR GYUR PA'I CHU SNOD RNAMS LA ZLA
BA GCIG YIN YANG GZUGS BRNYAN DU MAR GYUR PA BZHIN DU ZHES BYA
BA'O, ,DE BAS NA THEG PA THAMS CAD LAS DE KHO NA NYID GCIG PU
YIN GYI GZHAN NI MA YIN PAR RTOGS PAR GYIS ZHES BYA BA'O, ,DE
LTAR GTAN LA PHEBS NAS SNGON

GYI DAM BCA' YONGS SU RDZOGS PAR BYA BA'I PHYIR, SKYE BA 'DI LA
NYIN MTSAN DU BYANG CHUB BSGRUB PAR BYA'O, ,DE NAS GAL TE BSGRUB
PAR MA NUS NA DE LTA NA NI, BSOD NAMS LA SPYAD PAR BYA STE, BSOD
NAMS KYI MTHU DES MA 'ONGS PA'I DUS SU GZHAN LA BYANG CHUB
BSGRUB PAR 'GYUR ZHES BYA BA'O, ,KHRO

BA DANG SER SNA DANG NGA RGYAL DANG LDAN PA DANG CHANG DANG SHA
LA SOGS PA LA RJES SU CHAGS PAR GYUR PA GANG RNAMS KYIS BSTAN PA
SO SO RU GO BAR BYED PA DE RNAMS KYIS NGES PAR BLA NA MED PA
YANG DAG PAR RDZOGS PA'I BYANG CHUB KYI RGYU DANG 'BRAS BU'I
MTSAN NYID BSTAN PAR MI NUS TE, LONGS SPYOD KYI DON DU DE

RNAMS KYI SLOB MA GZUNG BAR BYED PA DANG, DAM PA'I CHOS 'TSONG
BA DANG, LOG PAR 'TSO BAR BYED PA DANG, BYIN GYIS BRLABS PA DANG
BRAL BAS DMYAL BAR LTUNG BAR 'GYUR BA DANG, DON MED PAR 'GYUR BA
ZHES BYA BA'O, ,DE NAS 'BYUNG BA LNGA DANG KHAMS LNGA LA SOGS PA
GANG YIN PA DE RNAMS SEMS

KYI PHUN SUM TSOGS PA YIN GYI GZHAN NI MA YIN NO, ,DPER NA RMI
LAM DU BDAG DANG BRAL BAR GYUR PA'I 'GYUR BA RNAMS GANG SKYES PA
DANG, GZUNG BA DANG 'DZIN PA LAS 'DAS PAR GYUR PA'I ZLA BA'I
GZUGS BRNYAN DANG 'DRA BA DANG, SGRA BRNYAN DANG 'DRA BA DANG,
BRI ZA'I GRONG KHYER BZHIN DU RTOGS PAR BYA'O, ,

SEMS KYANG SKYE BA DANG GNAS PA DANG 'JIG PA DANG SONG BA DANG
'ONGS PA LAS 'DAS PA DANG, THOG MA DANG BAR DAD THA MA LAS RNAM
PAR GROL BA YIN LA, GNAS PA GANG LAS KYANG THOB PAR MI 'GYUR TE,
SHES RAB DANG LDAN PAR GYUR PA 'DI NYID 'DI NI SRID PA GSUM LA
ROL BAR MDZAD PA DE, DPER

NA RDZU 'PHRUL MKHAN SKYES BU GANG ZHIG GIS, SKYE BA DANG, GNAS
PA DANG, 'JIG PA'I TSUL GYIS MI RNAMS LA NGO MTSAR BAR STON PAR
BYED PA JI LTA BA DE BZHIN DU SEMS KYANG SHES PAR BYA'O, ,DE
LTAR BRJOD PAR GYUR PA'I THABS RNAL 'BYOR BAS RIG NA, SEMS KYI
SA LA GNOD PAR MI 'GYUR

@155B TE, RNAL 'BYOR PAS SEMS SHES PAR GYUR NA CHAGS PA DANG
BRAL BAR NAM MKHA' BZHIN DU 'GYUR TE, YID BZHIN GYI NOR BU RIN
PO CHE BZHIN DU SPRO BA DANG BSDU BA'I BDAG NYID 'CHI BAR GYUR
NA YANG RUNG SKAD CIG GIS 'TSO BAR GYUR NA YANG RUNG STE, DUS
KYIS MI 'TSO BA LA SMOS CI DGOS, DE LTAR NYAMS SUM MYONG

BAR THOS PA TZAM GYIS DON MED DE, DPER NA SMAN DPYAD BKLAGS PA
TZAM GYIS NAD PA LA NAD ZHI BAR MI 'GYUR BA BZHIN DU'O, ,DE BAS
NA NYAMS SU MYONG BA'I SBYOR BAS 'BRAS BU RDZOGS PAR 'GYUR TE,
RGYU DE'I PHYIR SEMS RTOGS PAR GYUR NA THAMS CAD SKYE BAR 'GYUR
RO, ,SHES RAB DANG SEMS KYI MTSAN NYID NI

DBANG DANG BLA MA'I DRIN GYIS SHES PAR 'GYUR ZHES BYA'O, ,SPYI'I
GLENG GZHI'I DUM BU STE GNYIS PA'O,, ,,DE NAS SLOB MA RNAMS LA
DBANG YANG DAG PAR SBYIN PA BRJOD PAR BYA STE, JUN TSON DGYE
BZHES BYA BA NI NGES PA'I DON GYIS SHES RAB YIN LA, 'GRO BA
THAMS CAD MTSON PAR BYED PA'I PHYIR RO, ,DE LA

DGYE BA ZHES BYA BA NI YONGS SU 'DZIN PAS NA RA DZA BA DA'O, ,DE
NYID LHA'I DKYIL 'KHOR YIN GYI, LHA RNAMS LA SPYAN 'DREN PA
DANG, GSHEGS SU GSOL BA LA SOGS PA NI MA YIN NO, CI'I PHYIR ZHE
NA, SANGS RGYAS BCOM LDAN 'DAS BYON PA DANG GSHEGS PA MI SHES
PA'I PHYIR RO, ,DPER NA RMI LAM NA SKYE BA

DANG GNAS PA DANG 'GAG PA MED PA BZHIN DU'O, ,RGYU DE'I PHYIR
LHA RNAMS LA SPYAN 'DREN PA DANG GSHEGS SU GSOL BA LA SOGS PA MI
BYA STE, DMIGS PA DANG BCAS PA'I BSAM GTAN GYIS 'KHOR BA'I
'CHING BA LAS GROL BAR MI 'GYUR RO, ,MED PA'I DNGOS PO LA SMOS
CI DGOS ZHES BYA BA'O, ,

DE BAS NA DNGOS PO THAMS CAD LA MI DMIGS PAS THAMS CAD LA'O,
,DNGOS PO DANG DNGOS PO MIN PA LAS GROL BAR GYUR PA'I SEMS NI
SANGS RGYAS ZHES BYA BAR BRJOD DO, ,THABS DANG SHES RAB KYI BDAG
NYID GTZO BO DE LTA BU LAS, SNGAGS DANG PHYAG RGYA LA SOGS PAS
MCHOD PAR BYA'O, ,

JI LTAR MCHOD PAR BGYI ZHE NA, DAG PA DANG MA DAG PA'I SEMS GCIG
TU BYA BA NI SNGAGS SO, ,DE BZHIN DU SKYE DGU RNAMS KYI SKYE BA
NI BZLAS PA YIN LA 'JIG RTEN GSUM PO RGYAS GDAB PAR BYED PAS NA
PHYAG RGYA YIN LA DE SHES RAB TU BRJOD DE, SHES RAB KYI MAndALA
DE MDUN DU BYAS NAS, SLOB MA RNAMS

@156A *, ,LA DBANG SNA TSOGS PA SBYIN PAR BYA'O, ,DBANG LAS MA
GTOGS PAR DNGOS GRUB MED DE, DE BAS NA SANGS RGYAS NYID KYI
'BRAS BU 'DOD PA LAS DBANG SBYIN PAR BYA'O, ,SLOB MAS KYANG ZHU
BA 'DI LTAR BYA STE, 'KHOR BA'I 'DAM DU BYING GYUR BA, ,MI BZAD
SDIG PA BYAS PAS G-YOGS, ,

DE LTAR BDAG NI 'BYUNG BA'I PHYIR, ,DE BZHIN GSHEGS PAS SKYOB
PAR MDZOD, ,CES BYA'O, ,DE NAS SLOB MA LA BLA MAS DBANG BDUN PO
SBYIN PAR BYA STE, CHU'I DBANG SBYIN PA DANG COD PAN GYI DBANG
DANG, ,RDO RJE'I DBANG DANG, BDAG PO'I DBANG DANG, MING GI DBANG
DANG, GSANG BA'I DBANG DANG, SHES RAB

YE SHES KYI DBANG NGO, ,DANG POR RE ZHIG ME LONG LTA BU'I YE
SHES KYI BDAG NYID RNAM PAR SNANG MDZAD YIN LA, CHAGS PA MED PAR
GYUR PAS NA RNAM PAR SNANG MDZAD DO, ,DE DBANG BSKUR BA ZHES BYA
STE CHU'I DBANG NGO, ,DE NAS CHOS KYI DBYINGS SHIN TU RNAM PAR
DAG PA'I BDAG NYID MI BSKYOD PA STE, BSKYOD

PAR MI 'GYUR BAS NA MI BSKYOD PA YIN LA, DE MGO BO LA GZUNG BAR
BYA STE, COD PAN GYI DBANG NGO, ,DE NAS MNYAM PA NYID KYI YE
SHES KYI BDAG NYID RIN CHEN 'BYUNG LDAN YIN LA, GNYIS PO MA LUS
PA'I CHAGS PA MED PAR 'BYUNG BAR 'GYUR BAS NA RIN CHEN 'BYUNG
LDAN TE, DES DBANG BSKUR BA NI RDO RJE'I

DBANG NGO, ,DE NAS SO SOR RTOG PA'I YE SHES KYI BDAG NYID SNANG
BA MTHA' YAS YIN LA, MTHA' YAS NA TSAD MED PA STE, SNANG BA NI
'OD ZER GANG LA YOD PA DE SNANG BA MTHA' YAS SE, ,DES DBANG
BSKUR BAS NI BDAG PO'I DBANG ZHES BYA'O, ,DE NAS BYA BA GRUB
PA'I YE SHES KYI BDAG NYID DON YOD GRUB

PA YIN TE, DON GRUB CES BYA BA NI 'BRAS BU DANG BCAS PA'I GRUB
PA YIN LA, DES MING GI DBANG BSKUR BA MING GI DBANG ZHES BYA BA
STE, YE SHES LNGA'I BDAG NYID RDO RJE SEMS DPA'O, ,RDO RJE ZHES
BYA BA NI, MI PHYED PA'I STONG PA NYID YIN LA, SEMS DPA' ZHES
BYA BA NI SRID PA GSUM GYI GCIG PA

NYID SNYING RJE STE, RDO RJE SEMS DPA'O, ,GSANG BA NI GNYIS PO
MA LUS PA SKYED PAR BYED PA'I PHYIR GNYIS SU MED PA'I YE SHES
GTAN LA 'BEBS PA YIN LA, DES DBANG BSKUR BA NI GSANG BA'I DBANG
NGO, ,SHES RAB YE SHES ZHES BYA BA NI RANG BZHIN MED PA'I CHOS
KYI DBYINGS NAM MKHA'I KHAMS

@156B YIN LA, YE SHES NI GZUNG BA DANG 'DZIN PA LAS 'DAS PA STE,
DES DBANG BSKUR BA NI SHES RAB YE SHES KYI DBANG NGO, ,STONG
NYID YE SHES BRJOD PA DANG, SNYING RJE GSAL BA THABS YIN NO,
,GNYIS KA GCIG TU SBYOR BA LAS, BDUD RTZI'I MCHOG NI 'DZAG PAR
'GYUR, ,ZHES BYA BA'O, ,DBANG GZHAN

MA GANG RNAMS YOD PA DE RNAMS DE NYID DU SHES PAR BYA'O, ,LAN
CIG PHYI'AM NANG DU DE RNAMS KYI DON NI YANG DAG PAR SBYIN PAS
GTAN LA PHEBS PAR BYA ZHES BYA BA'O, ,DBANG GI DUM BU STE GSUM
PA'O,, ,,DA NI DE'I DON GTAN LA 'BEBS PAR GYUR PA'I PHYIR, RTZA
GSUM GYI DBYE BA BRI BAR

BYA STE, LA LA N'A NI G-YON NAS 'BAB PAR BYED PA A'A LI'I RANG
BZHIN THABS SO, ,RA SA N'A NI G-YAS NAS 'BAB PAR BYED PA K'A
LI'I RANG BZHIN SHES RAB BO, ,GNYIS KA GCIG PA NYID KYI DBUS SU
AA WA DH'U T'I'O, ,LA LA N'A CHOS DANG, RA SA N'A LA LONGS SPYOD
RDZOGS PA DANG, AA WA DH'U T'I LA SBAL PA'I SKU STE, LUS DANG

NGAG DANG SEMS KYI DBYE BAS SO, ,RTZA GSUM DANG 'KHOR LO BZHI LA
GNYIS SU MED PA'I SBYOR BAS BDE BA CHEN PO'O, ,BZHI PO 'DI RNAMS
LAS SPRUL PA LA BYAMS PA'O, ,CHOS LA SNYING RJE'O, ,LONGS SPYOD
RDZOGS PA LA DGA' BA'O, ,BDE BA CHEN PO LA BTANG SNYOMS SO, ,DE
BZHIN DU SKAD

CIG BZHIS SKYE BAR 'GYUR TE, RNAM PA SNA TSOGS PA DANG, RNAM PAR
SMIN PA DANG, RNAM PAR NYID PA DANG, MTSAN NYID DANG BRAL BA'O,
,BDEN PA BZHI STE, SDUG BSNGAL BA DANG, KUN 'BYUNG BA DANG, 'GOG
PA DANG, LAM MO, DE KHO NA NYID BZHI STE, BDAG GI DE KHO NA NYID
DANG, SNGAGS KYI DE

KHO NA NYID DANG, LHA'I DE KHO NA NYID DANG, YE SHES KYI DE KHO
NA NYID DO, ,DGA' BA BZHI STE, DGA' BA DANG, MCHOG TU DGA' BA
DANG, DGA' BRAL GYI DGA' BA DANG, LDAN CIG SKYES PA'I DGA' BA'O,
,SDE PA BZHI STE, GNAS BRTAN PA DANG, THAMS CAD YOD PAR SMRA BA
DANG, MANG POS BKUR BA DANG,

PHAL CHEN NO, ,BYAMS PA LA SOGS PA 'DI RNAMS JI LTAR 'GYUR ZHE
NA, THAMS CAD DU RO MNYAM PA NYID KYI GANG BLO GNAS PAR 'GYUR BA
DE BYAMS PA'O, ,SNGON GYI SMON LAM GYI BDAG NYID GANG SEMS YIN
PA DE SNYING RJE'O, ,'DI DAG LA GCIG PA DE NYID GANG YIN PA DE
DGA' BA'O, ,

@157A *, ,THAMS CAD LA LTOS PA MED PA'I BLO GANG YIN PA DE BTANG
SNYOMS SO, ,SPRUL PA LA SOGS PA JI LTA BU YIN ZHE NA, SEMS CAN
MA LUS PA RNAMS NI, GANG DU SKYE BAR BRJOD PA DE, ,DE RU SPRUL
PA'I SKU YIN TE, ,DE NI SPRUL PAR BRJOD PAR 'GYUR RO, ,YANG NA
SPYO BAR BYED PAS NA SPRUL PA'O, ,

CHOS NI RANG GI MTSAN NYID 'DZIN PA'I PHYIR SEMS KYI MTSAN NYID
DO, ,LONGS SPYOD RDZOGS PA NI MNGAR BA LA SOGS PA RO DRUG LA
SPYOD PA'I PHYIR RO, ,SKU GSUM GYI DBYE BAS 'DI RNAMS SU 'GYUR
TE, DE RNAMS YONGS SU SHES PAR BYED PAS BDE BA CHEN PO'O, 'KHOR
LO 'DI RNAMS LA RNAM PA SNA

TSOGS PA LA SOGS PA'I SKAD CIG RNAMS SHES PAR BYA'O, ,RNAM PA
SNA TSOGS PA LA SOGS PA JI LTA BU YIN ZHE NA, 'KHYUD PA DANG
TZUMBA NA LA SOGS PA SNA TSOGS PAR BYED PAS NA RNAM PA SNA TSOGS
PA'O, ,YE SHES KYI BDE BA LA SPYOD PAS NI RNAM PAR SMIN PA'O,
,THAMS CAD MNYES PAR BYED

PAS NA RNAM PA MED PA STE RANG BZHIN MED PA NYID DO, ,CHAGS PA
DANG BRAL BAR GYUR PAS NI MTSAN NYID DANG BRAL BA'O, ,SKAD CIG
'DI RNAMS LAS DGA' BA LA SOGS PA SKYE BAR 'GYUR RO, ,RNAM PA SNA
TSOGS LA DGA' BA'O, ,RNAM PAR SMIN PA LA MCHOG DGA'O, ,RNAM PAR
NYED PA LA SNA

TSOGS DGA' BA'O, ,MTSAN NYID DANG BRAL BA LA LHAN CIG SKYES
PA'I DGA' BA'O, ,DGA' BAS BDE BA CUNG ZAD BSKYED PAR 'GYUR TE,
MCHOG GI DGA' BAS DE LAS LHAG PAR 'GYUR PA'I BDE BA'O, ,SNA
TSOGS DGA' BAS CHAGS PA SNA TSOGS PA NYID DO, ,THAMS CAD KYI
LHAG MA NI LHAN

CIG SKYES PA'I DGA' BA'O, ,SNGON MAS NI REG BYA LA 'DOD PA DANG,
GNYIS PAS BDE BA LA CHAGS PA DANG, GSUM PAS CHAGS PA NYAMS PA
DANG, BZHI PAS MCHOG TU BDE BA'O, ,MCHOG DANG SNA TSOGS PA'I BAR
DU NI LHAN CIG SKYES PA STE, GSUM PO 'DI DAG DANG BRAL BA YIN LA

GANG GIS KYANG BSTAN PAR MI NUS TE, GANG LAS KYANG THOB PAR MI
'GYUR RO, ,BLA MA LA NI BRTEN PA DANG, RANG GI BSOD NAMS KYIS
SHES TE, ,ZHES BYA BA'O, ,DGA' BA 'DI RNAMS LA SDUG BSNGAL LA
SOGS PA'I BDEN PA BZHI SHES PAR BYA'O, ,DE RNAMS KYANG JI LTAR
SHES SHE NA, SNGON DU

@157B SKYE BA LA SDUG BSNGAL GYI BDEN PA'O, ,MCHOG TU 'BYUNG BA
LA KUN 'BYUNG GI BDEN PA'O, ,RNAM PAR NYED PA LA RANG BZHIN MED
PA NYID KYIS 'GOG PA'I BDEN PA'O, ,DE BAS NA LHAN CIG SKYES PA
NYID KYIS LAM GYI BDEN PA'O, ,DE NAS DE KHO NA NYID BZHI NI,
DGA' BA SKYES PA'I PHYIR

BDAG GI DE KHO NA NYID DO, ,GSANG BAR SMRA BAR BYED PAS NA MCHOG
LA SNGAGS KYI DE KHO NA NYID DO, ,STONG PA NYID KYI RANG BZHIN
RTOG PAR BYED PAS NA RNAM PAR NYED PA LA LHA'I DE KHO NA NYID
DO, ,LHAN CIG SKYES PA RNAM PAR 'CHAR BAR BSGOMS PA NYID KYIS YE
SHES KYI DE KHO NA NYID DO, ,DE NAS SDE PA

BZHI NI, DGA' BA DANG PO LA GNAS BRTAN PA'O, ,DGA' PA GNYIS PA
LA THAMS CAD YOD PAR SMRA BA'O, ,SNA TSOGS PA'I BDAG NYID MANG
POS BKUR BA'O, ,LHAN CIG SKYES PA'I RANG BZHIN PHAL CHEN ZHES
BYA BA STE, DE DAG THAMS CAD DGA' BA RNAMS LAS BSKYED PAR 'GYUR
BA'O, ,DE RNAMS

KYANG SPRUL PA DANG LONGS SPYOD RDZOGS PA DANG, MNYAM PA NYID
DANG, BDE BA CHEN PO'I 'KHOR LO RNAMS LA SHES PAR BYA'O, ,SPRUL
PA DANG, CHOS DANG LONGS SPYOD RDZOGS PA NI LA LA N'A DANG RA SA
N'A DANG AA WA DH'U T'I'O, ,'DI DAG THAMS CAD RO MNYAM PA NYID
KYIS BDE BA CHEN PO'O, ,DE YANG PHYI DANG

NANG DU SEMS KYI RGYAL PO'I RNAM PAR ROL PAR SHES PAR BYA'O,
,BLA MAS MDZES PA'I YE SHES NI, ,SLOB MA LA NI BSTAN PAR BYA,
,DON DAM PA YIS DBYE BAS NI, ,RTZA GNYIS PO YI BAR DU'O, ,MA
BCOS PA DANG MI RTAG MIN, ,DNGOS DANG DNGOS MED ZAG MED DANG,
,GZUNG DANG 'DZIN PA LAS 'DAS PA, ,

GANG LA KHAMS GSUM SKYE BA DANG, ,KHAMS GSUM PO LA PHAN THOGS
PAS, ,TSIG TU BRJOD PA KUN LAS 'DAS, ,DBANG NI THOB PAR GYUR PA
YI, ,SKYES BUS YE SHES SHES PAR BYA, ,DE NAS DE NYID RTOGS PA'I
PHYIR, ,RAB TU SBYOR BA BRJOD PAR BYA, ,SHES RAB RANG BZHIN
PHYAG RGYAL CHAGS

PAS GANG SEMS LA BDE BA 'BYUNG BA DE DGA' BA DANG POR SKYE BAR
'GYUR RO, ,DE DAG LA 'KHYUD PAS DBANG PO RNAMS GCIG TU GYUR NAS
LHAG PAR 'GYUR BA MCHOG GI DGA' BA'O, ,THAMS CAD MNYES PAR 'GYUR
PA'I RANG BZHIN MED PA NYID KYIS NAM MKHA' BZHIN DU MTSAN NYID
DANG BRAL BA NI SNA TSOGS

@158A *, ,DGA' BA'O, ,GSUM PO 'DI DAG LAS 'DAS PAR GYUR PA LHAN
CIG SKYES PA ZHES BYA BA'I DGA' BA STE, DE YANG DE BZHIN NYID
KYI GNAS SKABS SU RNAL 'BYOR PAS RIG PAR BYA'O, ,DE NAS DBANG PO
RTUL POR GYUR PA RNAMS SANGS RGYAS PA'I PHYIR, PHYI ROL GYI SHES
RAB SBYOR BAS YE SHES

KYI MTSAN NYID NI BLA MAS BSTAN PAR BYA'O, ,YANG NA LTE BA LAS
'BAR TZAndAL'I, ,BDE GSHEGS LNGA NI SREG PAR BYED, ,SPYAN MA LA
SOGS BSREGS NAS NI, ,HAm BSREGS RI BONG CAN 'DZAG BYED, ,CES BYA
BA LA TZAndA ZHES BYA BA NI SHES RAB YIN LA, A'A LI ZHES BYA BA
NI THABS TE, A'A LI DANG K'A LI'I RANG

BZHIN LA LA N'A DANG RAS N'A'I BDAG NYID DO, ,THABS DANG SHES
RAB KYI BDAG NYID 'DI DAG NI TSAndAL'I'O, ,LTE BA LA ZHES BYA
BA NI NAM MKHA' LA GNYIS KA'I DBUS SU AA WA DH'U T'I LA ZHES BYA
PA'I DON TO, ,DE 'BAR BAR GYUR NA BDE GSHEGS LNGA ZHES BYA BA NI
PHUNG PO LNGA YIN LA SREG PAR BYED CES BYA BA'O, ,

DE NAS SPYAN MA LA SOGS ZHES BYA BA NI 'BYUNG BA LNGA BSREGS NAS
RNAM PA MED PAR 'GYUR TE, HAm BSREGS ZHES BYA BA NI BDAG DANG
BDAG GI BSREGS NAS SO, ,DE LTAR GYUR PAS RI BONG CAN ZHES BYA BA
NI, BYANG CHUB KYI SEMS YIN LA, SEMS CAN THAMS CAD KYI DON DU
'DZAG PAR BYED DE, DE

YANG RANG GIS NYE BAR THOB PAR 'GYUR RO, ,DPER NA ME TOG NI SNAS
SNOMS PA TZAM GYIS 'DZIN KYANG GANG DU YANG MI MTHONG ZHING RNAM
PA GANG GIS KYANG NYE BAR MI 'GYUR RO, ,'O NA CI YIN ZHE NA,
RANG RIG PAR 'GYUR BA JI LTA BA DE BZHIN DU, LHAN CIG SKYES PA
YANG DE BZHIN DU BSTAN ZHES BYA'O, ,DE

LTA BUR GYUR PA'I LHAN CIG SKYES PA LA GNAS PA'I SEMS NI DRI
ZA'I GRONG KHYER BZHIN DANG, SGYU MA DANG RDZU 'PHRUL DANG 'DRA
BA DANG, ME LONG DANG GZUGS BRNYAN BZHIN DANG, SGRA BRNYAN BZHIN
DU SPRO BA DANG, BSDU BA RNAM PAR SNA TSOGS PA LA SOGS PA STON
PAR BYED CES BYA BA'O, ,YANG DAG PA'I

SBYIN PA'I DUM BU STE BZHI PA'O,, ,,DA NI SHES RAB MA RNAMS
SBYIN PAR BYA STE, RANG BZHIN MED PA NYID KYIS RNAM PAR DBYE BA
STON PAR BYED PAS NA SRING MO STE MIG LA'O, ,MA REG PA'I PHYIR
MNA' MA STE RNA BA LA'O, ,RMI LAM LAS SKYES PA'I 'GYUR BA
BZHIN DU 'GRO BA SKYED PAR BYED PAS NA

@158B MA YIN TE SNA LA'O, ,DNGOS PO THAMS CAD 'JOMS PAR BYED PAS
NA BU MO STE LCE LA'O, ,SRA BA'I SEMS SMYUG MA BZHIN DU 'GUGS
PAR BYED PAS NAS MYUG MA MKHAN TE RIG BYA LA'O, ,BDE BA BSNYEN
PA BYED PAS NA CHUNG MA STE PHU MA LA'O, ,RDO RJE CHOS LA SGRIB
PA MED PAR BYED PAS NA LO MKHAN MA

STE PHRAG DOG LA'O, ,KAm ZHES BYA BA NI NAM MKHA' YIN LA 'DI LA
SKYONG BAR BYED PA'I TSUL KHRIMS YOD PAS NA KA P'A LI NI STENG
LA'O, ,RNAM PAR RTOG PA MA LUS PA'I MTHA' GOS SU BYAS NAS 'KHOR
BAR BYED PAS NA RI KHROD MA STE CHU LA'O, ,TZAndA ZHES BYA BA NI
SHES RAB STE A'A LI ZHES BYA BA NI CHOS THAMS

CAD KYI 'BYUNG GNAS YIN LA, TZAndAL'I ZHES BYA BA STE ME LA'O,
,MI RIG PA'I PHYIR RIGS NGAN MA STE RLUNG LA'O, ,BRDZUN GYI RI
MO BZHIN DU 'GRO BA GSUM PA GTAN LA 'BEBS PAR BYED PAS NA ROL MO
MKHAN MA STE NA MA MKHA' LA'O, ,'GRO BA SNA TSOGS PA BRDZUN DU
BYED PAS NA RI MO MKHAN TE GZUGS

LA'O, ,NYON MONGS PA MA LUS PAR 'DRAL BAR BYED PAS 'DREG MKHAN
MA STE TSOR BA LA'O, ,GLANG PO CHE'I SEMS KYI SO LA RGYUN DU
BYED PAS NA SO MKHAN TE 'DU SHES LA'O, ,DMIGS PA MED PA'I GDUGS
KYIS 'GRO BA BKAB PAR BYED PAS NA GDUGS MKHAN MA STE 'DU BYED
LA'O, ,

MA RIG PA GSOD PAR BYED PAS NA SHAN MKHAN MA STE RNAM PAR SHES
PA LA'O, ,MDA' ZHES BYA BA NI DBANG PO LNGA YIN LA, DE RNAMS
GCIG PA NYID DU BYED PAS MDA' MKHAN MA STE SBYIN PA LA'O, ,RNAM
PAR RTOG PA MA LUS PA SKUM PAR BYED PAS TSUL KHRIMS 'DI LA YOD
PAS NA KU TZI NI STE TSUL

KHRIMS LA'O, ,DGA' BAR BYED PAS NA NANDI STE BZOD PA'O, ,GNYIS
PO MA LUS PAR BYED PAS NA TSA MO STE BRTZON 'GRUS LA'O, ,GZUGS
BRNYAN BZHIN DU SNA TSOGS PA STON PAR BYED PAS NA GAR MKHAN MA
STE BSAM GTAN LA'O, ,RANG BZHIN MED PA'I DRA BAS SPRO BA'I RNAM
PAR RTOG PA'I YID

'CHING BAR BYED PAS NA NYA BA MO STE SHES RAB LA'O, ,BDEN PA'I
CHOS RNAMS LA RGYAS GDAB PAR BYED PAS NA MA'I SGYUG MO STE BYAMS
PA LA'O, ,DMIGS PA MED PA'I SKUD PA LA SNA TSOGS PA'I ME TOG
'CHING BAR BYED PAS NA PHRENG BA MKHAN MA STE SNYING RJE LA'O,
,RNAM PAR RTOG PA'I SHING GCOD PAR

@159A *, ,BYED PAS NA SHING MKHAN MA STE DGA' BA LA'O, ,MA LUS
PA'I SGRIB PA MED PAS NA LHAG MA ZA MKHAN MA STE BTANG SNYOMS
'A'O [*LA'O?], ,PHYOGS GNYIS SRUB SHING GIS GZUNG BAR BYED PAS NA RDZA
MKHAN MA STE LUS LA'O, ,RANG GI ROS 'GRO BA SMIN PAR BYED PAS NA
CHANG 'TSONG MA STE NGAG

LA'O, ,BRAM ZE NI DE BZHIN NYID KYI YE SHES TE SHES RAB BYED PAS
NA BRAM ZE MO STE SEMS LA'O ZHES BYA BA'O, ,PHYAG RGYA 'DI RNAMS
KYI BDAG NYID MKHA' 'GRO MA RNAMS SU 'GYUR TE DE RNAMS BRI BAR
BYA'O, ,GZUGS LA DKAR MO'O, ,SGRA LA CHOM RKUN MO'O, ,DRI LA RO
LANGS MA'O, ,RO LA GHASMA R'I'O, ,

REG BYA LA SA SPYOD MA'O, ,YID LA MKHA' SPYOD MA'O, ,SA LA RO
SREG MA'O, ,CHU LA RI KHROD MA'O, ,ME LA TZAndAL'I'O, ,RLUNG LA
RIGS NGAN MA'O, ,NAM MKHA' LA BDAG MED MA'O, ,'DOD CHAGS LA RO
LANGS MA'O, ,ZHE SDANG LA RDO RJE CAN MA'O, ,GTI MUG LA RDO RJE
MA'O, ,PHRA MA LA GSANG

BA'I DKAR MO'O, ,PHRAG DOG LA RDO RJE MKHA' 'GRO MA'O, ,GZUGS LA
RDO RJE MA'O, ,TSOR BA LA CHOM RKUN MA'O, ,'DU SHES LA CHU'I
RNAL 'BYOR MA'O, ,'DU BYED LA RDO RJE MKHA' 'GRO MA'O, ,RNAM PAR
SHES PA LA BDAG MED MA'O, ,SBYIN PA LA DKAR MO'O, ,TSUL KHRIMS
LA CHOM RKUN MA'O, ,

BZOD PA LA RO LANGS MA'O, ,BRTZON 'GRUS LA GHASMA R'I'O, ,BSAM
GTAN LA SA SPYOD MA'O, ,SHES RAB LA MKHA' SPYOD MA'O, BYAMS PA
LA SPYAN MA'O, ,SNYING RJE LA M'A MA K'I'O, ,DGA' BA LA GOS DKAR
MO'O, ,BTANG SNYOMS LA SGROL MA'O, ,LUS LA SA SPYOD MA'O, ,NGAG
LA MKHA'

SPYOD MA'O, ,SEMS LA BDAG MED MA ZHES BYA BA STE, LHA MO 'DI
RNAMS LA MKHA' 'GRO MA SNA TSOGS PA'I RIGS BSTAN NAS DE RNAMS
KYI DE BZHIN GSHEGS PA RNAMS BRJOD PAR BYA STE, GZUGS LA SOGS PA
RNAMS LA RNAM PAR SNANG MDZAD DANG, MI BSKYOD PA DANG, SNANG BA
MTHA' YAS

DANG, DON YOD GRUB PA DANG, RIN CHEN 'BYUNG LDAN DANG, RDO RJE
SEMS DPA'O, ,SA LA SOGS PA RNAMS LA RNAM PAR SNANG MDZAD LA SOGS
PA'O, ,'DOD CHAGS LA SOGS PA LA SNANG BA MTHA' YAS DANG, MI
BSKYOD PA DANG, RNAM PAR SNANG MDZAD DANG, RIN CHEN 'BYUNG LDAN
DANG, DON YOD

@159B GRUB PA'O, ,GZUGS DANG, TSOR BA LA SOGS PA LA, RNAM PAR
SNANG MDZAD DANG, RIN CHEN 'BYUNG LDAN DANG, SNANG BA MTHA' YAS
DANG, DON YOD GRUB PA DANG, DE BZHIN GSHEGS PA MI BSKYOD PA'O,
,SBYIN PA LA SOGS PA LA RNAM PAR SNANG MDZAD DANG, MI BSKYOD PA
DANG, SNANG BA MTHA' YAS DANG,

DON YOD GRUB PA DANG, RIN CHEN 'BYUNG LDAN DANG, ,RDO RJE SEMS
DPA'O, ,BYAMS PA LA SOGS PA LA, RNAM PAR SNANG MDZAD DANG, MI
BSKYOD PA DANG, SNANG BA MTHA' YAS DANG, DON YOD GRUB PA'O, ,LUS
LA SOGS PA LA RNAM PAR SNANG MDZAD DANG, SNANG BA MTHA' YAS
DANG, MI BSKYOD PA

ZHES BYA BA'O, ,DA NI MKHA' 'GRO MA RNAMS LA RGYAS GDAB PA BRJOD
PAR BYA STE, GOO R'I DANG RO SREG MA LA MI BSKYOD PAS RGYAS GDAB
PA'O, ,RI KHROD MA DANG CHOM RKUN MA LA RNAM PAR SNANG MDZAD
KYIS SO, ,RO LANGS MA DANG TZAndAL'I LA RIN CHEN 'BYUNG LDAN
GYIS SO, ,GHASMA R'I DANG RIGS NGAN MA LA SNANG

BA MTHA' YAS KYIS SO, ,DON YOD GRUB PA DANG RIN CHEN 'BYUNG LDAN
LA SNANG BA MTHA' YAS KYIS RGYAS GDAB PO, ,RNAM PAR SNANG MDZAD
DANG SNANG BA MTHA' YAS LA MI BSKYOD PAS RGYAS GDAB PA'O, ,DE LA
RDO RJE SEMS DPAS RGYAS GDAB PA'O, ,MKHA' 'GRO MA THAMS CAD DE
BZHIN GSHEGS

PA'I SBYOR BAS PHAN TSUN DU RGYAS GDAB PA'O, ,DE NAS BDAG MED MA
NI RANG BZHIN GYIS RDO RJE SEMS DPA' DANG MNYAM PA'O, ,'DI DAG
DNGOS PO GCIG PA NYID NI, DPAL LDAN DPA' BO HE RU KA 'BYUNG BA
CHEN PO LNGA'I GZUGS CAN, 'DOD CHAGS LA SOGS PA GZUGS KYI BDAG
NYID DE BZHIN

GSHEGS PA LNGA PHYAG RGYA 'DZIN PA YUL DRUG LA KHYAB PA'O, ,YUL
DRUG GI RANG BZHIN DU GYUR PA PHA ROL TU PHYIN PA DRUG YONGS SU
RDZOGS PAR MDZAD PA, STONG PA NYID BCU DRUG GIS YONGS SU BSKOR
BA, DGE BA BCU RGYAN DU GYUR PA, BDUD BZHI MNAN PAR MDZAD PA,
BDEN PA BZHI BSTAN PAR

MDZAD PA, SKU BZHI'I BDAG NYID DU GYUR PA, DE KHO NA NYID BZHI
DBUS SU ZHUGS PA, DGA' BA BZHI GNANG BAR MDZAD PA, SKAD CIG
BZHI'I RANG BZHIN DU GYUR PA, TSANGS PA'I GNAS BZHI LA ZHUGS PA,
BDAG MED MA'I SBYOR BA DANG LDAN PA'I MNGA' BDAG ,SRID PA GSUM
LA ROL PAR MDZAD PA

@160A *, ,ZHES BYA'O, ,THABS DANG SHES RAB GTAN LA 'BEBS PA'I
DUM BU STE LNGA PA'O,, ,,DA NI BDAG MED MA'I 'KHOR LO BSKYED
PA'I RIM PA BRI BAR BYA STE, RE PHAS NYI MA MDUN DU BSGOMS NAS
SU, ,NYI DER H'Um SKYES SNA TSOGS RDO RJE STE, ,RDO RJE DE NYID
KYIS NI RA BA DANG, ,DRA BA BCING BA

RNAM PAR BSGOM PAR BYA, ,DANG POR RE ZHIG CHOS KYI DBYINGS KYI
BDAG NYID RO BSGOMS LA, DE NAS HE RU KA NYID BSGOM PAR BYA'O,
,ME'I DKYIL 'KHOR GYI RNAM PA KHA SBYOR DU GYUR PA CHOS KYI
'BYUNG GNAS LAS SKYES PA'I 'KHOR LO STE, DE'I DBUS SU GDAN BCO
LNGA'I BDAG NYID DU GYUR PAR RO BSGOM

PAR BYA'O, ,DE'I STENG DU DBYANGS DANG PO LAS SKYES PA'I ZLA
PA'I DKYIL 'KHOR TE, DE'I STENG DU RE PHA LAS SKYES PA'I NYI
MA'I DKYIL 'KHOR BSAM PAR BYA'O, ,'DI DAG NI ME LONG LTA BU
DANG, MNYAM PA NYID KYI YE SHES KYI RANG BZHIN DU GYUR PA THABS
DANG SHES RAB KYI BDAG NYID DAG GO, ,'DI DAG

YANG DAG PAR SBYOR BAS RDO RJE SEMS DPA'I GDAN YIN NO, ,DKYIL
'KHOR DE LA RIM PA DE NYID KYIS YI GE H'Um LAS SKYES PA'I BCOM
LDAN 'DAS ZHAL GCIG PA LA PHYAG G-YAS PA NA RDO RJE DANG PHYAG
G-YON PA NA THOD PA STE, MGO BO'I PHRENG BAS BRGYAN PAR GYUR
PA, SKU MDOG CHU SHEL DANG 'DRA BAR,

BDAG MED MA'I SKU LA 'KHYUD PAR BSGOM PAR BYA'O, ,DE NAS SNGON
BZHIN DU ZLA BA NYI MA 'BYUNG BA'I RIM PAS, YI GE AA LA SOGS
PA'I YI GE 'BRU BCO LNGA BDAG MED MA LA SOGS PAR GYUR TE, DBUS
SU BDAG MED MA'O, ,SHAR DU RDO RJE MA'O, ,GSHIN RJE DKAR MO'O,
,CHU RU RO LANGS

MA'O, ,GNOD SBYIN DU RDO RJE MKHA' 'GRO MA'O, ,PHYI ROL GYI SHAR
GYI SGO LA DKAR MO'O, ,LHO RU CHOM RKUN MA'O, ,NUB TU RO LANGS
MA'O, ,BYANG DU GHASMA R'I'O, ,DBANG DU LDAN RO SREG MA'O, ,ME
RU RI KHROD MA'O, ,BDEN BRAL DU TZAndAL'I'O, ,RLUNG DU RIGS
NGAN MA'O, ,STENG DU MKHA' SPYOD MA'O,

'OG TU SA SPYOD MA STE LHA MO 'DI RNAMS ZHAL GCIG PHYAG GNYIS PA
SKU MDOG NAG PO MI BZAD PA, SPYAN DMAR BA PHYAG RGYA LNGA 'DZIN
PA, PHYAG G-YAS PA NA GRI GUG DANG, G-YON PA NA THOD PA DANG
KHA RV'Am GA'O, ,STAG GI GSANG GOS SU MDZAD PA, SKRA SER LA GYEN
DU GYUR PAR BSGOM

@160B PAR BYA'O, ,BDUD LA SOGS PA'I SKYON RNAMS GCOD PAR BYED
PA'I GRI GUG GO, ,BSGOM PA DANG SGOM PA PO'O RNAM PAR RTOG PA
NYAMS PAR BYED PA NI THOD PA STE, BDUD BZHI ZA BAR BYED PA NI
KHRAG GIS GANG BA'O, ,KHA tV'Am GA NI STONG PA NYID YIN LA, RO
NI THABS SO, ,'DOD CHAGS DANG, ZHE SDANG LA

SOGS PA'I BDAG NYID 'GRO BA GSUM PO ZA BAR BYED PAS NA STAG STE
DE'I PAGS PA GOS SU MDZAD PA'O, ,DE LTA BUR GYUR PA'I 'KHOR LO
RNAL 'BYOR PA GANG GIS BSGOM PA DES MYUR BAR DNGOS GRUB THOB PAR
'GYUR ZHES BYA BA'O, ,LHA MO DE THAMS CAD JI LTAR BRJOD PA'I RIM
PAS RDZOGS NAS RJE

BTZUN BCOM LDAN 'DAS RDO RJE SEMS DPA' LA THIM NAS DE'I BDAG
NYID DU 'GYUR RO, ,DE NYID CHA BCO LNGA'I BDAG NYID ZLA BA STE
BYANG CHUB KYI SEMS YIN LA, KUN RDZOB DANG DON DAM PA'I BDAG
NYID BYANG CHUB KYI SEMS DE NI, DKYIL 'KHOR GYI 'KHOR LO LA SOGS
PA'I THABS DANG, BYIN

GYIS BRLABS PA'I RIM PAS SKYE BAR 'GYUR RO, ,DE'I CHA BCO LNGAS
RNAL 'BYOR MA BCO LNGAR YANG DAG PAR 'DOD DO, ,DE RNAMS JI LTAR
'GYUR ZHE NA, BYA BA BYED PA'I PHYIR ZLA BA NI BYANG CHUB KYI
SEMS TE, A'A LI'I GZUGS KYI BDE BA CHEN POR BRJOD DO, ,DE BAS NA
LHA MO RE RE NI THABS SHES

RAB KYI BDAG NYID BSKYED PA'O, ,KUN RDZOB NI 'DUS PA STE, DE BAS
NA KUNDA DANG 'DRA ZHES PA NI THABS NYID KYI GNAS PA'O, ,DON DAM
PAR NI DPYOD PA STE, BDE BA'I GZUGS SHES RAB MA MNGON PAR BRJOD
CES BYA BA'O, ,BDAG MED MA'I DUM BU STE DRUG PA'O,, ,,DE NAS
GNYIS SU

MED PA'I BDAG NYID DU GYUR PA'I BCOM LDAN 'DAS PHYAG BCU DRUG
PA'I SGRUB PA BRJOD PAR BYA STE, PHYAG RNAMS NI STONG PA NYID
BCU DRUG TU BSTAN TE, DE RNAMS GANG YIN ZHE NA, NANG STONG PA
NYID DANG, PHYI STONG PA NYID DANG, PHYI NANG STONG PA NYID
DANG, STONG PA NYID STONG PA NYID DANG, CHEN PO STONG PA NYID

DANG, DON DAM PA STONG PA NYID DANG, 'DUS BYAS STONG PA NYID
DANG, 'DUS MA BYAS STONG PA NYID DANG, MTHA' LAS 'DAS PA STONG
PA NYID DANG, THOG MA DANG THA MA MED PA STONG PA NYID DANG,
CHOS THAMS CAD STONG PA NYID DANG, RANG GI MTSAN NYID STONG PA
NYID DANG, MI DMIGS PA STONG PA NYID DANG,

@161A *, ,DNGOS PO MED PA STONG PA NYID DANG, NGO BO NYID STONG
PA NYID DANG, DNGOS PO MED PA'I NGO BO NYID STONG PA NYID CES
BYA BA STE, STONG PA NYID BCU DRUG NI PHYAG BCU DRUG TU BRJOD
DO, ,YANG DAG PAR BSDU BA BZHI NI ZHABS BZHI YIN LA, DE RNAMS
GANG YIN ZHE NA SBYIN PA DANG TSIG

SNYAN PA DANG, DON SPYOD PA DANG, DON MTHUN PA STE, DE RNAMS NI
ZHABS RNAMS SO, ,BYANG CHUB KYI YAN LAG BDUN NI PAGS PA STE, DE
RNAMS GANG YIN ZHE NA, DRAN PA DANG BRTZON 'GRUS DANG, DGA' BA
DANG, SHIN TU SBYANGS PA DANG, TING NGE 'DZIN DANG, BTANG SNYOMS
DANG, CHOS RNAM

PAR 'BYED PA STE, DE RNAMS NI PAGS PA'O, ,SHA LA RO SREG MA
DANG, KHRAG LA RI KHROD MA DANG, SHU KRA LA TZAndAL'I DANG,
RKANG DANG KLAD PA LA RIGS NGAN MA STE, DE RNAMS NI SHA DANG
KHRAG DANG SHU KRA DANG, RKANG DANG KLAD PAR BRTAGS SO, ,RUS PA
RNAMS NI BDEN PA BZHI STE, SDUG BSNGAL

DANG, KUN 'BYUNG DANG, 'GOG PA DANG, LAM NI RUS PA RNAMS SU
'GYUR RO, ,RNAM PAR THAR PA BRGYAD NI ZHAL BRGYAD DE, DE RNAMS
GANG YIN ZHE NA, PHYI'I GZUGS STONG PAR MTHONG BA DANG, NANG GI
GZUGS STONG PAR MTHONG BA DANG, DGE BA DANG MI DGE BA'I LTA BAS
BYAS PA'I STONG PAR

MTHONG BA DANG, NAM MKHA' MTHA' YAS SKYE MCHED STONG PAR MTHONG
BA DANG, RNAM SHES MTHA' YAS SKYE MCHED STONG PAR MTHONG BA
DANG, CI YANG MED PA'I SKYE MCHED STONG PAR MTHONG BA DANG, 'DU
SHES MED 'DU SHES MED MIN SKYE MCHED STONG PAR MTHONG BA DANG,
'DU SHES KYIS RIG PA'I 'GOG

PA STONG PAR MTHONG BA ZHES BYA BA STE, RNAM PAR THAR PA BRGYAD
NI ZHAL BRGYAD DO, ,'DOD CHAGS CHEN PO LAS BYUNG PA'I ZHAL NI
G-YON PA DMAR PO'O, ,GTI MUG CHEN PO'I BDAG NYID G-YAS PA STE
DKAR PO'O, ,NYON MONGS PA THAMS CAD ZHI BAR BYED PA'I PHYIR ZHE
SDANG CHEN PO LAS BYUNG BA'I NUB

KYI ZHAL NI MCHE BA GTZIGS PA STE BDUD BZHI NYAMS PA'I DON DU'O,
,ZHE SDANG CHEN PO DANG GTI MUG CHEN PO DANG, 'DOD CHAGS CHEN PO
LAS 'BYUNG BA'I GAR GYI RO DGU 'BAB PAR BYED PA RTZA BA'I ZHAL
SHES PAR BYA'O, ,STENG GI ZHAL NI MI BZAD PA'I 'JIGS SU RUNG
BA'O, ,ZHAL GZHAN MA

@161B RNAMS NI, SHIN TU MI BZAD PA DANG 'JIGS PAR MDZAD PA'O,
,GAR GYI RO DGU NI ROL PA DANG, DPA' BA DANG, GSHE BA DANG, DGOD
PA DANG, MI BZAD PA DANG, 'JIGS BYED DANG, GSHIN RJE DANG, NGO
MTSAR BA DANG, ZHI BA STE GAR GYI RO DGU DANG LDAN PA'O, ,LOG
PAR LTA BA NYAMS PAR BYED PA'I PHYIR

MCHE BA GTZIGS PA'O, ,SPYAN NI SDANG BAR MDZAD PAS LOG PAR LTA
BA NYAMS PA'I PHYIR RO, ,RNAM PAR THAR PA GSUM NI SPYAN GSUM
STE, STONG PA NYID DANG, MTSAN MA MED PA DANG, SMON PA MED PA'O,
,RIM PA 'DI NYID KYIS ZHAL BRGYAD LA SPYAN NYI SHU RTZA BZHIR
'GYUR RO, ,SEMS CAN RNAMS LA

SNYING RJE'I PHYIR DE RNAMS DMAR PO'O, ,PHYAG RGYA RNAM PA LNGA
SANGS RGYAS LNGAR 'GYUR TE, DBU LA 'KHOR LO'I TSUL GYIS MI
BSKYOD PA'O, ,PHYAG LA PHYAG GDUB KYI GZUGS KYIS RNAM PAR SNANG
MDZAD DO, ,SNYAN CHA'I BDAG NYID SNYAN LA SNANG BA MTHA' YAS SO,
,MGUL LA MGUL NOR

GYI RANG BZHIN GYIS RIN DBANG NGO, ,SKA RAGS KYI YON TAN GYI
TSUL GYIS SKU RKED LA DON YOD GRUB PA'O ZHES BYA STE, SANGS
RGYAS LNGA NI ZHE SDANG LA SOGS PA'I GZUGS KYI BDAG NYID PHYAG
RGYAR 'GYUR RO, ,BDUD BZHI NI PHUNG PO'I BDUD DANG, NYON MONGS
PA'I BDUD DANG, 'CHI BDAG GI BDUD DANG,

LHA'I BU'I BDUD DE, 'DI RNAMS ZHABS KYIS MNAN PAR MDZAD DE,
TSANGS PA DANG, DRAG PO DANG, KHYAB 'JUG DANG, 'DOD PA'I LHA YIN
LA, GTI MUG DANG, PHRAG DOG DANG, ZHE SDANG DANG, 'DOD CHAGS
ZHES BYA BA'I DON TO, ,MI DGE BA BCUS MGO BO'I PHRENG BA MDZAD
DE, DE RNAMS

GANG YIN ZHE NA, SROG GCOD PA DANG, MA BYIN PAR LEN PA DANG,
'DOD PAS LOG PAR G-YEM PA DANG, BRDZUN DU SMRA BA DANG, TSIG
'KHYAL PA DANG, PHRA MA DANG, TSIG RTZUB PA DANG, GNOD SEMS
DANG, MNAR SEMS DANG, LOG PAR LTA BA ZHES BYA BA STE, DE RNAMS
KYIS PHRENG BA

MDZAD DO, ,DPUNG PA LA RDZU 'PHRUL GYI RKANG PA BZHIS DPUNG
RGYAN DU MDZAD DE, 'DUN PA DANG, BRTZON 'GRUS DANG, SEMS DANG,
DPYOD PA'O, ,ZHABS LA ZHABS GDUB NI 'JIG RTEN LAS 'DAS PA'I
PHUNG PO LNGA STE, TSUL KHRIMS DANG, BSAM GTAN DANG, SHES RAB
DANG, RNAM PAR

@162A *, ,GROL BA DANG, RNAM PAR GROL BA'I YE SHES MTHONG BA'O,
,LOG PA'I 'DOD CHAGS NYAMS PAR BYED PA'I PHYIR, RNAL 'BYOR MA'I
DRA BA NYE BAR BSTAN TO, ,SKRAG PA NYAMS PAR BYED PA'I PHYIR SKU
LA THAL BAS BYUGS PAR MDZAD PA, 'KHOR BA RANG BZHIN MED PA'I
SGOM PA NYID KYIS GRI

GUG DANG THOD PA 'DZIN PA'I PHYAG RGYAS 'KHYUD PA'O, ,THABS DANG
SHES RAB KYI RANG BZHIN GYIS THOD PA RNAMS YONGS SU BRJOD DO,
,THOD PA DE RNAMS KYI NANG NAS G-YAS PA'I THOD PA BRGYAD LA
GLANG PO CHE DANG, RTA DANG, BONG BU DANG, BA LANG DANG, RNGA MO
DANG, MI DANG, SHA RA BHA DANG, BYI LA'O, ,DE

BZHIN DU G-YON PA'I THOD PA BRGYAD LA, SA DANG, CHU DANG, ME
DANG, RLUNG DANG, ZLA BA DANG, NYI MA DANG, GSHIN RJE DANG, GNOD
SBYIN NO, ,'DI RNAMS KYANG 'DOD CHAGS DANG, ZHE SDANG DANG, GTI
MUG DANG, PHRA MA DANG, PHRAG DOG DANG, NGAR 'DZIN PA DANG, NGA
RGYAL DANG, SER SNAR BRJOD DO, ,

GANG GI YE SHES BLA MED NI, ,THAMS CAD DBANG GIS THOB PA STE,
,DE YI COD PAN MI BSKYOD PA, ,BLA MA DAM PAS 'DZIN PA YIN, ,YE
SHES SNANG BAR GYUR PA'I PHYIR, ,'OD ZER 'BAR BAS BRTAGS PA'O,
,THEG CHEN PO LA ZHON PA STE, ,YIN PA DANG MIN PA'I BRTAG PA
THAMS CAD PHYOGS

LAS 'DAS PA'I PHYIR RO, ,THEG PA CHEN PO DE PHA ROL TU PHYIN PA
DRUG LA GNAS PA'O, ,DE RNAMS KYANG GANG YIN ZHE NA, SBYIN PA
DANG, TSUL KHRIMS DANG, BZOD PA DANG, BRTZON 'GRUS DANG, BSAM
GTAN DANG, SHES RAB PO, ,'DI RNAMS KYI GNAS PA MED PA'I SBYOR
BAS, THAMS CAD MKHYEN PA NYID LA BZHUGS TE ZHES BYA BA NI BCOM
LDAN

'DAS THEG PA CHEN PO NYID LA BZHUGS PA'O, ,BCOM LDAN 'DAS PHYAG
BCU DRUG PA'I DUM BU STE BDUN PA'O,, ,,DE NAS DKYIL 'KHOR GYI
RIM PA BRJOD PAR BYA STE, DKYIL 'KHOR CHEN PO 'DI NYID NI, ,ZUR
BZHI POS NI YANG DAG MDZES, ,SGO BZHI PA DANG 'OD ZER CHE, ,DRA
BA DRA BA PHYED KYIS BRGYAN, ,PHRENG BA

SNA TSOGS RNGA MAR LDAN, ,KA PA BRGYAD KYIS NYE BAR MDZES, ,MAR
ME SPOS DANG DE BZHIN DRI, ,PHRENG MA LA SOGS LHA MOS BSKOR,
,MGRIN PA LA NI MGUL CHINGS DANG, ,RIN PO CHE NI SNA LNGA DGOD,
,KHA RGYAN GYIS NI BRGYAN PA STE, ,BUM PA BRGYAD KYIS YANG DAG
LDAN, ,RTA BABS BZHIS NI MDZES PAR

@162B GYUR, ,RGYAL MTSAN TSOGS DANG LDAN PA'O, ,BLA RE SNA TSOGS
KYIS MDZES PA, ,DKYIL 'KHOR DE NI GRU BZHI PA, ,PHYI ROL DUR
KHROD BRGYAD KYIS BRGYAN, ,ZHES BYA BA'O, ,CI'I PHYIR DKYIL
'KHOR ZHE NA, LUS DANG NGAG DANG SEMS BDEN PAR BYED PAS NA DKYIL
'KHOR DU BRJOD DO, ,BDEN PA BZHI YI RNAM PA

YIS, ,GRU BZHI PA NI RNAM PAR BRTAGS, ,BDUD BZHI PO LA 'JIGS
BYED PHYIR, ,DRI MA MED PA'I SGO BZHI PA'O, ,TSANGS PA'I GNAS NI
BZHI YI PHYIR, ,ZUR BZHI PA NI YONGS SU BRTAGS, ,RNAM SHES
BRGYAD NI RTOG PA'I PHYIR, ,KA BA BRGYAD NI BSHAD PA YIN, ,PHYI
ROL DU NI DKYIL 'KHOR

TE, ,TSOGS GRU BZHI PA RU BSHAD, ,RNAM PAR SHES PA BRGYAD GANG
YIN ZHE NA, ,MIG GI RNAM PAR SHES PA DANG, RNA BA'I RNAM PAR
SHES PA DANG, SNA'I RNAM PAR SHES PA DANG, LCE'I RNAM PAR SHES
PA DANG, LUS KYI RNAM PAR SHES PA DANG, YID KYI RNAM PAR SHES PA
DANG, NYON MONGS PA CAN GYI

RNAM PAR SHES PA DANG, KUN GZHI'I RNAM PAR SHES PA'O, ,THOD PA
BRGYAD NI GZUGS CAN BRGYAD DE, DE RNAMS GANG YIN ZHE NA, SA DANG
CHU DANG ME DANG RLUNG DANG GZUGS DANG DRI DANG RO DANG REG
BYA'O, ,KHA BRGYAD NI 'PHAGS PA'I LAM YAN LAG BRGYAD PA STE, DE
RNAMS GANG YIN ZHE NA, YANG DAG PA'I

LTA BA DANG, YANG DAG PA'I RTOG PA DANG, YANG DAG PA'I NGAG
DANG, YANG DAG PA'I LAS KYI MTHA' DANG, YANG DAG PA'I 'TSO BA
DANG, YANG DAG PA'I BRTZON 'GRUS DANG, YANG DAG PA'I DRAN PA
DANG, YANG DAG PA'I TING NGE 'DZIN NO, ,RIN PO CHE SNA LNGA DGOD
PA'I BUM PA RNAMS SO, ,RIN PO

CHE SNA LNGA NI STOBS LNGA STE, DAD PA'I STOBS DANG, BRTZON
'GRUS KYI STOBS DANG, DRAN PA'I STOBS DANG, BSAM GTAN GYI STOBS
DANG, SHES RAB KYI STOBS SO, ,NYON MONGS PA BZHI BCOM PAR MDZAD
PAS NA HA RA STE, NYON MONGS PA BZHI NI, 'DOD CHAGS DANG, ZHE
SDANG DANG,

GTI MUG DANG, NGA RGYAL LO, ,HA RA PHYED NI NYON MONGS PA PHYED
ZAD PA'I PHYIR ZHES BYA BA NI, DRA BA DANG DRA BA PHYED DO, ,BLA
BRES RGYAS PAR BYED PA'I SEMS, ,GANG PHYIR DNGOS PO KUN PA'O,
,DE NAS BLA BRE SEMS YIN PAR, ,DON DAM BDEN PAS BSHAD PA'O,
,TING NGE 'DZIN GYI YAN LAG

@163A *, ,NI TING NGE 'DZIN GSUM STE, DKYIL 'KHOR RGYAL PO MCHOG
DANG, THIG LE'I RNAL 'BYOR TE, PHRA MO'I RNAL 'BYOR RO, ,TING
NGE 'DZIN GSUM PO 'DI LA YAN LAG RE RE NI, BSNYEN PA DANG NYE
BA'I BSNYEN PA DANG SGRUB PA DANG SGRUB PA CHEN PO STE, TING NGE
'DZIN GYI YAN LAG NI RTA BABS

RNAMS SO, ,'PHAGS PA'I LAM YAN LAG BRGYAD PA NI SNGA MA RNAMS SU
BSHAD DO, ,BYAMS PA LA SOGS PA YI SEMS, ,CHOS KYI DRAN PA SBYOR
BA STE, ,BDER GSHEGS YE SHES SMRA BA STE, ,RDO RJE THIG SKUD
BRJOD PA YIN, ,CHOS KYI SBYIN PA BZHI STE, CHOS THAMS CAD MI
RTAG PA DANG, CHOS

THAMS CAD SDUG BSNGAL BA DANG, CHOS THAMS CAD BDAG MED PA DANG,
ZHI BA DANG MYA NGAN LAS 'DAS PA ZHES BYA BA STE, CHOS KYI SBYIN
PA BZHI'O, ,PHYI ROL DU NI ME TOG DANG, SPOS DANG, MAR ME DANG,
DRIR 'GYUR ZHES BYA BA'O, ,DKYIL 'KHOR 'DI NYID NI PHYI DANG
NANG DU SHES PAR BYA'O, ,DE LTAR

SHES RAB MA DANG, LHAN CIG TU BDE BAS RDO RJE SEMS DPA' GNYIS SU
MED PAR 'GYUR TE, BCOM LDAN 'DAS DE NYID KYIS RNAL 'BYOR MA'I
'KHOR LO BSTAN PAR MDZAD DE, BDAG MED LHAN CIG SBYOR BA YIS,
,GNYIS KAS BDE BA THOB 'GYUR TE, ,SO MA NYI MED PA'I BDE THOB
NAS, ,SOM

NYI MED PA'I GZUGS CAN YIN, ,LHA DANG LHA MO'I GRONG KHYER DU,
,RGYUN MI 'CHAD PAR BDE BAR ROL, ,SHAR PHYOGS SHAR GYI SGO LA
NI, ,DKAR MO PHYUNG NAS GNAS PA YIN, ,SRUB CING BSRUB PA'I SBYOR
BA YIS, ,DE NAS CHOM RKUN MA NI PHYUNG, ,PHYUNG NAS LHO YI SGO
LA NI, ,CHOM RKUN

MAS NI SGO SRUNG BYED, ,BO LA KAKKOLA SBYOR BA YIS, ,DE NAS RO
LANGS MA NI DBYUNG, ,PHYUNG NAS NUB KYI SGO LA NI, ,DRAG MO'I
GZUGS CAN MA GNAS PA'O, ,SRUB CING BSRUB PA'I SBYOR BA YIS,
,BDUD 'JOMS MA NI GNAS PA YIN, ,GNYIS MED SNYOMS PAR ZHUGS PA
LAS, ,PHYI NAS

GHASMA R'I PHYUNG STE, ,PHYUNG NAS BYANG GI SGO LA NI, ,MI BZAD
GZUGS CAN MA GNAS SO, ,GNYI GA MNYES PA'I SBYOR BA LAS, ,PHYI
NAS RO SREG MA PHYUNG STE, ,PHYUNG NAS DBANG LDAN MTSAMS SU NI,
,DRAG MO'I GZUGS CAN MA GNAS PA'O, ,SRUB CING BSRUB PA'I SBYOR
BA YIS, ,DE BZHIN

@163B ME LA RI KHROD MA'O, ,SRIN MO LA NI TZAndAL'I, ,RLUNG GI
MTSAMS LA RIGS NGAN MA'O, ,BRDZUN GYI RNAM PAR RTOG PA GCOD PA'I
PHYIR DKAR MO'I PHYAG G-YAS PA'I GRI GUG TU BRJOD DO, ,PHYAG
G-YON PA LA 'KHOR BA'I BAG CHAGS 'JOMS PA'I RO HI TAR 'DOD DO,
,CHOM RKUN MA'I G-YAS NA THABS DANG

SHES RAB KYI RANG BZHIN GTAN LA 'BEBS PAR BYED PA'I CANG TE'U
STE, G-YON PA LA GTI MUG GI BDAG NYID PHAG GO, ,RO LANGS MA'I
G-YAS PA LA STONG PA NYID KYI RANG BZHIN DU SBAL PA STE, G-YON
PA LA SNYING RJE'I BDAG NYID PADMA'I SNOD DO, ,GHASMA R'I'I
G-YAS PA NI ZHE SDANG GI BDAG NYID DU GYUR

PA SPRUL TE, G-YON PA LA THABS DANG SHES RAB NYID KYI RNAL
'BYOR GYI SNOD DO, ,RO SREG MA'I G-YAS PA NA MA LUS BDUD KYI
SDE GLANG PO CHE'I SNA 'DRAL BAR BYED PA'I PHYIR SENG GE YONGS
SU BRJOD DO, ,G-YON PA LA RTOG PA GNYIS 'DZIN MA LUS PA GCOD
PAR BYED PAS NA DGRA STA'O, ,DRI KHROD

MA'I G-YAS PA LA RNAM PA LNGA'I RANG BZHIN NYID KYI DGE SLONG
STE, G-YON PA LA GNYIS SU MED PA'I YE SHES RTOG PAR BYED PAS NA
'KHAR GSIL DU BRJOD DO, ,TZAndAL'I'I G-YAS PA NA LOG PA'I LTA
BA GCOD PAR BYED PAS NA 'KHOR LO STE, MI SHES PA DBYUNG BAR BYED
PAS NA THONG GSHOL LO, ,RIGS

NGAN MA'I G-YAS PA NI MI PHYED PA'I RNAM PAS YE SHES RTOGS PAR
BYED PAS NA RDO RJE STE, G-YON PA NI GDUG PA THAMS CAD BSDIGS
PAR BYED PAS SDIGS MDZUB TU BRJOD DO, ,LHA MO THAMS CAD SPYAN
GSUM PA, ,PHYAG GNYIS PA GAR PHYED KYI BZHUGS STABS KYIS BZHUGS
PA, SKRA

GYEN DU GYUR PA, PHYAG RGYA LDAS MDZES PAR GYUR PA'O, ,RIM PA JI
LTA BAS LHA MO DKAR MO LA SOGS PA'I SKU MDOG NI NAG MO DANG,
BTZOD DANG 'DRA BA DANG, GSER ZHU NA MA BZHIN DANG, DMAR PO
DANG, AINDRA N'I LA DANG, CHU SHEL DANG, SNGON PO DANG, KHA DOG
BSRES PAR GYUR PA'O, ,

'DI RNAMS KYI GDAN NI, TSANGS PA DANG, DBANG PO DANG, NYE BA'I
DBANG PO DANG, DRAG PO DANG, GSHIN RJE DANG, GNOD SBYIN DANG,
BDEN BRAL DANG RLUNG NGO, ,'DAS PA DANG, MA 'ONGS PA DANG, DA
LTAR BYUNG BA'I DUS GSUM MTHONG BA'I PHYIR, SPYAN GSUM PA'O,
,GZUGS MED

@164A *, ,PA GNYIS SBYAR BA'I PHYIR RNAL 'BYOR MA RNAMS LA PHYAG
GNYIS GNYIS SO, ,GZUGS MED PA GNYIS GANG YIN ZHE NA, NAM MKHA'
DANG RNAM PAR SHES PA STE, DE DAG NI PHYAG GNYIS SO, ,'DOD CHAGS
DANG, ZHE SDANG DANG, GTI MUG DANG, PHRA MA DANG, TSIG RTZUB PA
DANG,

PHRAG DOG DANG, SER SNA DANG, NGAR 'DZIN PA NI TSANGS PA LA SOGS
PA'I GDAN RNAMS SO, ,PHYAG RGYA LNGA NI LTA BA LNGA STE, 'JIG
TSOGS LA LTA BA DANG, LOG PA'I LTA BA DANG, MTHAR 'DZIN PAR LTA
BA DANG, LTA BA MCHOG TU 'DZIN PA DANG, TSUL KHRIMS DANG BRTUL
ZHUGS MCHOG TU 'DZIN

PA'I LTA BA STE, PHYAG RGYA LNGAR 'GYUR RO, ,GDUG PA'I SEMS
NYAMS PAR BYED PA'I PHYIR 'JIGS SU RUNG BA DANG SKRA GYEN DU
GYUR PA'O, ,RNAL 'BYOR MA 'DI RNAMS KYIS YONGS SU BSKOR BA'I
BCOM LDAN 'DAS BSGOM PAR BYA ZHES BYA BA'O, ,DKYIL 'KHOR GYI
'KHOR LO RNAL 'BYOR MA

RNAMS YONGS SU RDZOGS PA'I DUM BU STE BRGYAD PA'O,, ,,DA NI DUR
KHROD RNAMS BRJOD PAR BYA STE, SHAR SGO LA GTUM BYED CES BYA BA
NI DUR KHROD DO, ,BRGYA BYIN NI ZHING SKYONG NGO, ,KLU NI NOR
RGYAS KYI BU'O, ,SHING NI SHI RI SHA'O, ,SPRIN NI SGRA SGROGS
BYED PA'O, ,ME'I MTSAMS SU

DUR KHROD NI AA TA TA'I GAD MO'O, ,ZHING SKYONG NI ME'O, ,KLU NI
PADMA CHEN PO'O, ,SHING NI KA RA NYDZA'O, ,SPRIN NI MTHUG PO'O,
,LHO RU DUR KHROD NI KENG RUS 'JIGS BYED PA'O, ,SHING SKYONG NI
GSHIN RJE'O, ,KLU NI PADMA'O, ,SHING NI TZU TA'O, ,SPRIN NI
'KHOR BYED DO, ,BDEN BRAL DU DUR KHROD NI K'I LI

K'I LA'I SGRA'O, ,ZHING SKYONG NI SRIN PO'I DBANG PO'O, ,KLU
MTHA' YAS SO, ,SHING NI BARKATI'O, ,SPRIN NI GAR BYED DO, ,NUB
TU DUR KHROD NI 'BAR BAS BSKOR BA'O, ,ZHING SKYONG NI CHU LHA'O,
,KLU NI STOBS KYI RGYU'O, ,SHING NI AA SHO KA'O, ,SPRIN NI MI
BZAD PA'O, ,RLUNG DU DUR KHROD NI MUN PA

MI BZAD PA'O, ,ZHING SKYONG NI RLUNG NGO, ,KLU RIGS LDAN NO,
,SHING AA RDZA GA'O, ,SPRIN NI CHU 'DZAG PA'O, ,GNOD SBYIN LA
DUR KHROD NI TSANG TSING NGO, ,ZHING SKYONG NI GNOD SBYIN NO,
,KLU 'JOG PO'O, ,SHING AA SHVA TTHA'O, ,SPRIN RGYAL GYUR PA'O,
,DBANG LDAN DU DUR KHROD NI DPAL 'PHEL

@164B PA'O, ,ZHING SKYONG NI DBANG PHYUG GO, ,KLU DUNG SKYONG
NGO, ,SHING NI 'BA' TA'O, ,SPRIN NI GTUM BYED GDUG PAR GNAS
PA'O, ,DUR KHROD NI 'JIGS BYED 'JIGS SU RUNG BA STE, NYAL BA
DANG GAR BYED PA LA SOGS PA'I 'DRE DANG RO'I TSOGS KYIS BSKOR BA
DANG, SHING DANG SHING TOG RNAMS KYIS MDZES

PAR GYUR PA'O, ,BRGYA BYIN LA SOGS PA'I ZHING SKYOD RNAMS KYI
KHA DOG NI SER PO DANG, DMAR PO DANG, SNGON PO DANG, NAG PO
DANG, DKAR PO DANG, LJANG GU DANG, KHA DOG DKAR SER DU GYUR
PA'O, ,GLANG PO CHE DANG, SPRIN DANG RA SKYES DANG MA HE DANG
LUG DANG 'UG PA DANG CHU SRIN DANG, SHA BA DANG,

MI DANG, GLANG GI GDONG PA RNAMS TE, LUS PO NI MI'I RNAM PA
BZHIN DU YIN LA, DE RNAMS SHING RNAMS KYI STENG DU GNAS PAR
'GYUR RO, ,KLU NOR RGYAS KYI BU LA SOGS PA'I KHA DOG NI DKAR PO
DANG, SNGON PO DANG, SER PO DANG, DMAR PO DANG, BSRES PA DANG,
SNGON PO DANG, RIM PA JI LTA BA BZHIN

KHA DOG SNGON PO'O, ,SPRIN RNAMS NI SNA TSOGS PAR SHES PAR
BYA'O, ,'DI RNAMS NI 'KHOR LO'I PHYI ROL DU RDO RJE GUR GYI
MTHAR BRI BA'AM, BSGOM PAR BYA'O, ,DUR KHROD BRGYAD PO 'DI RNAMS
LA MI BZAD PA'I GZUGS DANG LDAN PA GRANGS MED PA SNA TSOGS PA
GAR GYI RO DGU DANG LDAN PA'O, ,

KHA DOG SNGON PO DANG SER PO LA SOGS PA DANG RNAM PA SNA TSOGS
BSGOM PAR BYA'O, ,DUR KHROD CES BYA BA NI LUS PO STE, DBUGS
BYUNG BAS NA DUR KHROD YIN LA SA'O, ,DE NAS ZHING SKYONG BAR
BYED PAS NA ZHING SKYONG STE RLUNG NGO, ,BSREG PA'I BDAG NYID
KLU STE ME'O, ,KHYAB PAR BYED PAS NA SHING STE

NAM MKHA'I MTSAN NYID DO, ,CHU'I BDAG NYID NI SPRIN NO, ,DE LTAR
DUR KHROD BRGYAD LA ZHING SKYONG DANG, KLU DANG, SHING DANG,
SPRIN RNAMS SU 'GYUR RO, ,'DI DAG NI DBUS SU MCHOG GI DGA' BA
GNANG BAR MDZAD PA DGA' BA DANG BCAS PA'I RNAL 'BYOR MA'I TSOGS
KYIS BSKOR BA'O, ,

RO LA SOGS PA'I GAR GYI RO DGU DANG LDAN PA'I BCOM LDAN 'DAS RDO
RJE MKHA' 'GRO BZHUGS PAR SHES PAR BYA'O, ,RANG GI MING GI YI GE
LAS SKYES PA'I RNAL 'BYOR MA RNAMS KYIS YONGS SU BSKOR BA'I BCOM
LDAN 'DAS RNAL 'BYOR GYI BDAG NYID BSGOM PAR BYA ZHES PA'O, ,DUR
KHROD

@165A *, ,KYI DUM BU STE DGU PA'O,, ,,PHYI DANG NANG GI GZUGS
CAN PA'I, ,SEMS KYI DE DAG THAMS CAD YIN, ,RNAM RTOG SBYOR BA
BRAL BA'I PHYIR, ,SRID PA GSUM LA ROL PA YIN, ,PHYAG RGYA'I RGYU
NI BRAL BA'I PHYIR, ,RNAL 'BYOR PAS NI SNYING RJE BSGOM, ,STONG
NYID SNYID RJE DBYER

MED PA, ,BYANG CHUB SEMS ZHES DRAN PA'O, ,'JIG RTEN KHAMS NI
GANG ZHIG DANG, ,GZHAN DU SANGS RGYAS MTHONG MI 'GYUR, ,SEMS
NYID RDZOGS PA'I SANGS RGYAS TE, ,GZHAN DU SANGS RGYAS MA BSTAN
TO, ,GDOL PA SMYIG MKHAN LA SOGS GANG, ,GSOD PA'I DON PHYIR
BSAMS

PAS SO, ,DGYES RDOR DE RNAMS KYIS THOS NAS, ,'GRUB 'GYUR DE LA
THE TSOM MED, ,LAM 'DI DAG NI MA SHES PAR, ,BYIS PA MI SHES PAS
G-YOGS TE, ,'GRO DRUG 'KHOR BA'I BTZON KHANG DU, ,RMONGS PA DE
RNAMS 'KHYAMS PAR 'GYUR, ,TSIG TU BRJOD PA LAS 'DAS PA'I, ,

DBANG PO KUN LA SPYOD YUL MIN, ,YID KYI RNAM SHES SPYOD YUL BA,
,YE SHES 'DI NI RANG RIG PA'O, ,BYIN GYIS BRLAB PA'I RIM PA 'DI,
,KUN MKHYEN YE SHES BDAG NYID YIN, ,MTHO RIS MI DANG SA 'OG TU,
,SKAD CIG GIS NI RNAM GCIG 'GYUR, ,RANG BZHIN DBYE BA'I RTOG PA
NI, ,

GNOD PAR BYED PAR MI NUS TE, ,LHA MIN DBANG PO DANG 'DRA GANG,
,NGES PAR DRUNG DU GNAS GYUR NA, ,DE LA 'JIGS PAR MI BYA STE,
,SENG GE'I TSUL BZHIN SPYOD PAR BYA'O, ,CHU KLUNG GI NI RGYU BA
BZHIN, ,MAR ME'I 'OD ZER BZHIN DU STE, ,DE NYID SBYOR BAR RTAG
TU NI, ,NYIN DANG MTSAN

DU GZHAG PAR BYA, ,SEMS CAN THAMS CAD RGYU BA'I PHYIR, ,RTAG TU
SNYING RJE BTUNG BAR BYA, ,SBYOR BTUNG DGA' BYA RNAL 'BYOR PAS,
,BTUNG GZHAN LA NI CHAGS MI BYA, ,ZHES BYA BA'O, ,DE NAS DGONGS
PA'I SKAD BRI BAR BYA STE, CHANG NI SMYO BYED STOBS NI SHA ,DE
BZHIN 'DUS PA MA LA YA DZA, ,'GRO BA

KHYI DANG 'DZAG PA RO, ,RDUL MED BSDUS PA'I RGYAN YIN TE, ,'ONGS
PA BRI MKHAN BRJOD PA'O, ,CANG TE'U KRi PI tAR 'DOD DANG, ,DUN
DUR SKAL BA MI LDAN BRJOD, ,SKAL LDAN KA LEm DZA RAR BRJOD,
,dIndI MA NI MI REG BRJOD, ,PADMA'I SNOD NI THOD PA'O, ,ZAN NI
'GRANGS BYED SHES PAR BYA, ,CHOD

@165B MA M'A LA TINTA'O, ,DRI CHEN BZHI MNYAM BRJOD PA DANG,
,DRI CHU GLA RTZIR BRJOD PA'O, ,RANG BYUNG SI H'A LAR ZHES BYA,
,SA BON GA BUR 'DOD PA DANG, ,SHA CHEN S'A LU LAS SKYES BRJOD,
,DBANG PO GNYIS SBYOR KUN DU RU, ,RDO RJE BO LAR BRJOD PAR BYA,
,PADMA KAKKOLA 'DOD PA'O, ,RIGS KYI DBYE BAS PHYE BA YIS, ,

RIGS NI RNAM PA LNGA RU BSHAD, ,DGONGS PA'I SKAD NI 'DI YIN TE,
,RIGS CAN SANGS RGYAS LNGA YIN NO, ,RDO RJE RIGS CAN RIGS NGAN
BRJOD, ,DE BZHIN GAR MKHAN MA YI RIGS, ,RIN CHEN RIGS CAN TZAndA
L'I, ,DE BZHIN RIGS CAN GNYIS SKYES MA'O, ,LAS KYI RIGS CAN TSOS
MKHAN

MA'O, ,PHYAG RGYA DE RNAMS GRUB BZANGS TE, ,RDO RJE MCHOD BYAS
BRTUL ZHUGS CAN, ,DE RNAMS KYI NI SHU KRA BTUNG, ,DE NAS DON LA
DPYAD PAR BYA, ,MANG NA ZHES BYA BA NI, ,GSUM KA RMONGS PAR GYUR
PA DANG, ,DBANG PO LNGA PO 'DI DAG GCIG TU GYUR PA'O, ,STOBS NI
'DOD CHAGS LA SOGS

PA'I SDE'O, ,SHA NI BSAM PA RLAG PA'I SEMS NGAN NO, ,MA LA YA
DZA NI THABS DANG SHES RAB GCIG PA NYID DU BYED PA YIN PA LA DE
NYID 'DUS PA'O, ,KHYI 'DI RANG BZHIN MED PA'I LAM LA 'JUG PA'O,
,RO NI SEMS YIN LA 'DZAG PA NI SHES RAB KYI BSAM PAS 'DZAG CES
BYA'O, ,RUS PA'I

RGYAN NI RNAM PAR MDZES PA'O, ,RDUL MED NI BAG CHAGS KYI RDUL
DANG BRAL BA'I SEMS SO, ,'ONG BA NI DNGOS PO DANG DNGOS MED LAS
'DAS PA'O, ,PHREm KHA nA DAD CANG TE'U NI RANG BZHIN MED PA NYID
KYIS THABS DANG SHES RAB GTAN LA 'BEBS PA STE CANG TE'U 'DOD DO,
,SKAL BAR MI LDAN NI GDUL BAR

DKA' PA'I SEMS YIN LA, DUNDU RAR BRJOD DO, ,SKAL LDAN NI 'OD
GSAL BA'I SEMS SO, ,KA LIm DZA NI SHES RAB YIN LA SEMS GANG LA
CHAGS PAR GYUR PA DE KA LI DZA RA'O, ,MI REG PA NI THUGS KYIS
RDO RJE'O, ,dIndI MA NI SGRA'I RDO RJE DANG LDAN PA'O, ,BHANYDZA
MA NI DRI MA DANG BRAL BA'O, ,

MA LA TINDA NA NI SHES RAB KYI BDAG NYID YIN LA SEMS KYI DRI MA
BSREG PA'O, ,ZAN NI TSUL KHRIMS KYI SEMS LA RNYED PA'O, ,'GRANGS
PAR BYED PA NI SHES RAB PO, ,KA P'A LA ZHES BYA BA LA KA ZHES
BYA BA NI NAM MKHA' SKYONG BAR BYED PA'O, ,PADMA'I SNOD NI SHES
RAB LA SNOD DU GYUR PA'O, ,DRI

@166A *, ,CHEN NI BYAMS PA LA SOGS PA BZHI RO MNYAM PA NYID DU
BYED PA'I PHYIR BZHI MNYAM PA'O, ,DRI CHU NI SNYING RJE'O, ,GLA
RTZI NI RANG BYUNG BA'O, ,SIHLA NI DGA' BA'O, ,SHU KRA NI BTANG
SNYOMS SO, ,GA PUR NI SHA CHEN NO, ,S'A LU LAS SKYES PA NI GNYIS
KA'I YAN LAG GI CHA SHAS

KYI RTOG PA GANG DU MED DE SGRIB PA MED PA'O, ,DBANG PO GNYIS
KYIS SBYOR BA NI STONG PA NYID DANG SNYING RJE YANG DAG PAR
SBYOR BA'O, ,KUN DU RU NI MI PHYED PA'I TSUL GYIS PHYE BA'O, ,BO
LA KA NI SHES RAB BRNYES PA'O, ,PADMO NI NAM MKHA'I RANG BZHIN
DU GYUR PA'I SIHLA'O, ,KAKKOL'A NI BDE BA MCHOG TU

SBYIN PA ZHES BYA'O, ,SANDI NI NYE BAR SDUD PA STE, AA PA SHA
ZHES BYA BA NI DE SKYED PAR BYED PA STE, SA NA DHYA BA SHA ZHES
BYA BA'O, ,DE LTAR BDAG GIS SNYING RJE MCHOG GI SBYOR BA DE NYID
SNANG BA NI, SNA TSOGS LA NI PHAN THOGS BYED PA'I BSTAN BCOS
LEGS PAR BRJOD NAS SU, BDUD RTZI'I BDAG NYID GYUR

PA GANG THOB DE YIS 'GRO GSUM PO, ,SKAD CIG PHYED KYIS DGYES
RDOR GO 'PHANG BLA NA MED PAR 'GYUR BAR SHOG ,DGONGS PA'I DUM BU
BCU PA'O,, ,,SNYING RJES THUGS NI BRLAN GYUR PA'I, ,DPAL LDAN
'JIG RTEN MGON PO YIS, ,SNA TSOGS LA NI PHAN PA'I PHYIR, ,DE
NYID SNANG BAR

MDZAD PA YIN, ,ZHES BYA BA'O, ,DE KHO NA NYID KYI SNANG BA
RDZOGS SO, ,KHA CHE'I PAndI TA SO MA N'A THAS BSGYUR TE GTAN LA
PHAB PA'O, ,LE'U STON RGYA NAG GIS NAN GYIS ZHUS PA'O,, 