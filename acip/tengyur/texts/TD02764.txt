@140B *, ,DPAL
SPYAN RAS GZIGS DBANG PHYUG BLA MA'I RNAM PAR SNAD BA LA PHYAG
'TSAL LO, ,DE NAS BLA MA 'GRO BA'I DGES, ,ZHES 'BYUNG BA'I SGRUB
THAMS BSHAD PAR BYA'O, ,SRID DANG ZHI BA 'DI DANG DE BZHIN TSE
RABS

@141A *, ,GZHAN PA'I BDE LEGS DANG, ,DNGOS GRUB MCHOG BSGRUB YID
BZHIN NOR 'DRA PHYOGS BCU DUS GSUM GSHEGS PA YI, ,BLA MA RNAMS
KYIS BSGRUB PA'I SNYING DBUS DRI MED YE SHES MCHOG GZHUG PHYIR,
,SPYI GTZUG GDAN LA NYIN MTSAN RGYUN DU BRTAN BZHUGS BYIN

RLABS MDZOD, ,SDUG BSNGAL RGYA MTSO RAB SKEMS SHING, ,BDE CHEN
SNYING DKYIL SAD MDZAD PA, ,SKAL LDAN STON PA RDO RJE CAN, ,BLA
MAR BTUD DE DE BSNYEN BSHAD, ,RE ZHIG SGRUB PA POS SKYABS SU 'GRO
BA DANG, SEMS BSKYED PA RAB TU NGES PAR BYAS NAS, DUS GSUM GYI

BDE BAR GSHEGS PA THAMS CAD KYI RTZA BA BLA MA DAM PA KHO NA YIN
NO ZHES RTZE GCIG TU RTOGS PA'I RGYU MTSAN GYIS, KUN NAS DANG
PA'I RLAN PHUN SUM TSOGS PA LAS BYANG CHUB KYI SEMS RIN PO CHE'I
LJON PA LEGS PAR BSKYED DE, YID DANG RJES MTHUN LA SOGS SAM, ,CI
RIGS PA YI

GNAS SU NI, ,DAD LDAN RNAMS KYIS DNGOS GRUB RTZA, ,DPAL LDAN BLA
MA BSGRUB PAR BYA, ,THA MAL LUS KYI COD PAN RTZER, ,RGYAL PO RDO
RJE 'DZIN DBANG PO, ,LONGS SPYOD RDZOGS SKU GSAL BAR BLTA, ,DE YI
THUGS NI YE SHES H'Um, ,SNYING GI PADMO 'DAB STONG DBUS, ,BDAG GI
SKYOB PA MI DBANG

POS, ,GCER BU RUS PA'I RGYAN LDAN PA, ,SKYIL KRUNG 'DZUM ZHAL
BSGOM PAR BYA, ,'DAB STONG LCE LA SANGS RGYAS STONG, ,ZE 'BRU
KHYUD SKOR NYAN THOS DANG, RANG SANGS RGYAS RNAMS KYIS BSKOR BA,
,MKHA' LA ZLA DKAR LTAR GSAL SPRUL, ,DE'I RJES LA SPYI BO'I GTZUG
GI RDO RJE 'DZIN PA'I

THUGS KA'I THAD SO NAS MDUN DU 'DOM GANG MNGON PAR GZHAL BA'I NAM
MKHA' LA RANG GI RJES SU 'DZIN PA'I YI DAM GYI LHA BSGOM PAR
BYA'O, ,DE'I THUGS NI RANG GI SA BON NO, ,AOm GYIS SNA DRANGS
PA'I A'A LI DANG, A'A:SA SNA DRANGS PA'I K'A LI DANG, H'Um GIS
SNA DRANGS PA'I LHA'I SNGAGS

RNAMS PHRENG BA'I TSUL DU GSHIBS PAS MTHA' BSKOR BA'O, ,DE NAS
BDUN RNAM PAR DAG PAS MCHOD LA, LUS DANG NGAG DANG YID KYIS LTOS
PA NYE BAR DOR BA'I SGO NAS SKYABS SU GZUNGS ZHING 'DI LTAR
MTHONG BA'I 'KHOR LO'I 'JIGS PAS SKRAG PA LA SOGS PAS RTEN LA MI
PHYED PA'I DAD

@141B PA DAG PO DANG, 'DUN PA DANG, MNGON PAR DGA' BA DANG, YANG
DAG PAR MI GTONG BA'I BLOS GSOL BA GDAB PAR BYA'O, ,JI SNYED
MCHOD PA RAB 'BYAMS NAM MKHA'I MTHAS KLAS SA GSUM GANG BAR GYUR
PA DANG, ,BSTOD DBYANGS SNYAN PA SNA TSOGS RGYAL BA MNYES 'GYUR
'GRO BA'I DON BSGRUB DNGOS

GANG YIN, ,'DI DAG BYAS LA MI BZAD GDUNG BA YANG NI RDO RJE 'DZIN
DANG YID KYI LHA, ,SKYABS MCHOG NGES BYA DE YIS MI GTONG THUGS
RJE'I LCAGS KYUS TSAM TSOM MED PAR 'DZIN PAR BSAM, ,DE NAS LHA YI
SA BON DANG, ,YI GE'I PHRENG BA LAS BYUNG BA, ,GSAL ZHING DRI MED
RNON PO YI, ,

'OD ZER GYIS NI SPYI BOR DGYE, ,BYIN GYIS BRLABS PA 'DI YI MTHUS,
,RDO RJE 'DZIN PA'I THUGS BSKUL ZHING, ,DE LAS THUR DU LHUNG BA'I
'OD, ,BDAG SNYING BLA MA LA REG 'GYUR, ,DE RJES SKYOB PA LAS
SPROS ZER, ,LHA YI THUGS KAR DANG BA YI, ,TSA ZER YANG NI RAB TU
SPRO, ,DE NAS BYIN BRLABS

THAG GU YI, ,BRGYUS PA'I YE SHES YIG PHRENG DAG ,LHA YI SMIN
MTSAMS NAS BYUNG BA, ,SPYI BO'I SKYOB PA'I TSANGS BUG NAS, ,ZHUGS
GYUR THUGS GTAMS BDAG GI BAR, ,DE LTAR YE SHES KYI 'OD KYI RGYUN
BABS PAS BDAG GI RGYUD LA DE KHO NA NYID RNAM PAR NGES PA 'DI LTA
STE, GNYUG MA

NYID DANG, RANG GROL BA NYID DANG, LHUN GYIS GRUB PA ZHES BYA
BA'I DON GSUM GYI LUS DANG SEMS RAB TU GANG BA'I YE SHES DAM PA
GANG YIN PA MNGON DU BLTAS LA, YI GE DE DANG DE DAG NYID GSAL BAR
BKLAG PA MA YENGS PAR BYA BA NI THABS YIN NO, ,DE YIS SLOB DPON
SKU GANG BA, ,

LHAG GYUR RDZOGS PA'I SANGS RGYAS SPRO, ,DE LAS DE BZHIN NYAN
THOS SOGS, ,PHYI ROL SRID MTHAR SPRO BAR BYA, ,SNA TSOGS MDZAD PA
MA LUS PA, ,PHRIN LAS BYE BA PHRAG BRGYA YIS, ,'GRO BA'I DON
BSGRUB BRTZER BCAS PA, ,SKAL LDAN RNAMS KYI BLO GROS LAS, ,MDUN
GYI SPYI BO'I LHA LA BSDUS

PA LAS, ,RTAG TU DRAN PA'I RGYA MI BRJED PA'I GZUNGS NYE BAR
GZHAG PA YONGS SU BSAM ZHING, ,DE LAS BYUNG BA'I DGE BA'I RTZA BA
BLA MA LHA DANG BCAS PA'I GRUB PA'I RGYUR RNAM PAR 'PHANG BAR
BYA'O, ,DPAL 'JIG RTEN MGON PO BSGRUB PA'I MAN NGAG RDZOGS SO,,