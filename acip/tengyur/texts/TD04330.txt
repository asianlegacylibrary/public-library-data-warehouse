@113A #, ,RGYA GAR SKAD DU, BYA SHA SU DZANTU BINDU PO SHA
N'A MA, BOD SKAD DU, LUGS KYI BSTAN BCOS SKYE BO GSO BA'I THIGS
PA ZHES BYA BA, 'PHAGS PA 'JAM DPAL GZHON NUR GYUR PA LA PHYAG
'TSAL

LO; ,DPAL GYI 'BYUNG GNAS 'JAM DPAL KUN GYI DPAL, ,MTHA' DAG
BYAMS PAS KHYAB PAS 'JAM PA'I NGANG, ,'JAM DANG DPAL DU GRAGS PAS
THUGS RJE'I MGON, ,'JAM DPAL KUN GYI MGON LA PHYAG 'TSAL TE, ,BLO
DMAN SKYE BO MUN NAG LTA BU LA, ,SNYAN NGAG SGRON ME RAB TU GSAL

BYA'I PHYIR, ,BDAG LTA DMAN PAS SNYAN NGAG SGRON MED KYANG, ,BLUN
PO GSO PHYIR CHU THIGS TZAM ZHIG BRJOD, ,GZHAN GYI SKYON RNAMS
BRJOD MI BYA, ,GZHAN GYI SKYON RNAMS CI BRJOD PA, ,DE BZHIN BDAG
LA'ANG YOD PA STE, ,DPER NA WA DANG BUD MED BZHIN, ,BDAG NYID LA
NI BSTOD MI BYA, ,

BDAG NYID LA NI GANG BSTOD PA, ,DE NI BLO CHUNG SHES RAB ZHAN,
,DPER NA KA LAN DA KA 'DRA, ,GROGS NGAN BSTEN PAR MI BYA STE,
,GROGS PO NGAN PA SUS BSTEN PA, ,MA GU TA NI BSTEN PA YIS, ,SHIG
RNAMS PHUNG BAR GYUR LA LTOS, ,NGAN PA RNAMS LA GROS MI GDAB,
,NGAN PA RNAMS

@113B LA GROS BTAB NA, ,LEGS PAR SMRAS KYANG NYES PAR 'GRO,
,SPRE'US KA LAN DA KA YI, ,TSANG BSHIG PA YI TSUL LA LTOS, ,SPYOD
PA RNAMS LA BAG YOD BYA, ,BAG MED RGYUN DU SPANG BAR BYA, ,GLANG
CHEN MYOS PA LTA BU NI, ,NAM YANG BYA BA MA YIN NO, ,TSIG RNAMS
BRJOD 'DOD RTAG TU NI, ,

JI LTAR BRTAGS SHING DE LTAR SMRA, ,GANG ZHIG MA BRTAGS PAR SMRA
BA, ,DPER NA SMYON PA'I BSNYON TSIG BZHIN, ,DGOS PA MED PA'I
BRDZUN TSIG NI, ,NAM YANG BRJOD PAR MI BYA'O, ,BDAG MI PHAN PAR
GZHAN GNOD PA, ,DPER NA NI TZO'I BRDZUN TSIG BZHIN, ,BRDZUN GYI
TSIG RNAMS BRJOD MI BYA, ,

BRDZUN GYI TSIG RNAMS BRJOD BYAS NA, ,MYUR BAR GZHAN GYIS SHES
'GYUR TE, ,DPER NA BYI LA'I BRDZUN TSIG BZHIN, ,TSUL 'CHOS SPYOD
PAR BYA BA YIS, ,TSUL 'CHOS SPYOD PA GANG BYED PA, ,DE NI BTZUN
PAR MI 'GYUR TE, ,BRAM ZE NA YA'I RGYAL MO BZHIN, ,MDZA' BSHES
NGAN PO'I TSIG MI MNYAN

MDZA' BSHES NGAN PA'I TSIG NYAN PA, ,'DOD DON MED PAR BSLUS PAR
'GYUR, ,DPER NA RUS SBAL SPRE'U BZHIN, ,G-YON CAN NGAG 'JAM TSIG
MI MNYAN, ,DE YI TSIG RNAMS NYAN BYED PA, ,DPER NA DBANG PO'I
RGYAL MTSAN GYIS, ,LHA MIN LA SOGS BSLUS LA LTOS, ,GNOD SEMS CAN
GYI

TSIG MI MNYAN, ,DE YI TSIG RNAMS NYAN BYED PA, ,BDAG LA PHAN PA
MI 'BYUNG STE, ,WA NI SREG PAS PHUNG BA BZHIN, ,SDIG PA'I GROGS
PO YID MTHUN ZHING, ,DGA' BAS SNA TSOGS TSIG BRJOD KYANG, ,SDIG
CAN DE NI BDUD YIN TE, ,DPER NA GLING GI SRIN MO BZHIN, ,PHYUG PO
KLA KLO LA YANG

YOD; ,DPA' BO DUD 'GRO LA YANG YOD, ,DON DANG MTHUN PA'I GTAM
SMRA BA, ,'JIG RTEN 'DI NA SHIN TU DKON, ,DE PHYIR YON TAN DAG LA
NI, ,SROG DANG BSNGOS TE 'BAD PAR BYA, ,GANG ZHIG YON TAN MI SLOB
PA, ,DE NI BLUN PO PHYUGS LTA BU, ,YON TAN MED PA'I KHA NYID NI,
,SA YI BUG

DAG DANG MTSUNGS, ,YON TAN RAB KYIS BRGYAN PA YI, ,KHA NI PAD MO
YID 'ONG LDAN, ,GZHON PA'I DUS SU RIG PA BSLAB, ,ZHO 'DOD PA NI
DGUN NAS GSO, ,DROD GSHER LDAN DUS SA BON GDAB, ,'DI GSUM 'PHRAL
DU SMIN PA'I RGYU, ,YON TAN DAG LA 'BAD BYA YI, ,'GYING

@114A *, ,TSUL DGOS PA CI ZHIG YO, ,'O MA MED PAR GYUR BA'I BA,
,DRIL BU BTAGS KYANG NYOR MI 'DOD, ,BDAG LA PHUN SUM TSOGS BCAS
KYANG, ,GZHAN LA BRNYAS PAR MI BYA STE, ,ZHUN MAR LTA BU'I SEMS
KYIS SU, ,YON TAN MTHA' DAG KHONG DU SBA, ,SHES

RAB LDAN PA LUS CHUNG YANG, ,DOR THABS CAN GYIS BRNYAS MI BYA,
,DPER NA BLO GSAL RI BONG GIS, ,SENG GE SROG DANG PHRAL BA BZHIN,
,KUN LA MTHON DMAN MED PA YIS, ,NYI MA LTA BU'I PHAN BYAS NA,
,KUN GYI LAN RNAMS LDON 'GYUR TE, ,BYI BAS GLANG CHEN BSLANG BA
BZHIN, ,

SEMS CAN KUN LA PHAN SEMS BSKYED, ,RES 'GA' RTZVA BZHIN ZHUM PAR
BYA, ,RES 'GA' ME BZHIN 'BAR BAR GYIS, ,RES 'GA' GANGS RI LTA BUR
BYA, ,RES 'GA' DMAG LA BAB PA BZHIN, ,GZHAN GYI YUL NA GNAS PA
DANG, ,GZHAN GYI 'TSO BAS 'TSO BA'I TSE, ,JI LTA BUR NI

BRNYAS GYUR KYANG, ,KHA ROG 'DUG PAS BDE BA 'THOB, ,SKYE BO NGAN
PA YUN RING BSTEN BYAS SHING, ,BZA' BTUNG ZHIM PA MANG PO BSTEN
BYAS KYANG, ,DES NI NGES PAR GROGS PO SPONG 'GYUR TE, ,DPER NA
KHRON PAR LHUNG BA'I MI BZHIN NO, ,MI GANG BLO NI RNAM PAR 'GYUR
BYED PA, ,DE

YI MDZA' BSHES RTAG PAR MI 'GYUR TE, ,RAB TU NYON MONGS MI DE CI
'DRA NA, ,SHING SHUN TSON GYIS RAS DKAR BTZOS PA BZHIN, ,GAL TE
BLO LDAN MKHAS PA DGRA BO DAG ,RAB TU MI DGA' BAR NI BYED 'DOD
NA, ,TSIG RTZUB MI SMRA RAB TU NGAG 'JAM GYIS, ,DES NI DE LA GNOD
PA CHEN

POR 'GYUR, ,RGYA MTSO DANG NI RI RAB GLONG LA SOGS, ,'JIG RTEN SA
RNAMS BDAG GI KHUR MIN GYI, ,'JIG RTEN BYAS PA MI GZO GANG YIN
PA, ,DE NI BDAG GI KHUR CHEN DAG TU 'BYUNG, ,MI GANG SEMS NI MI
RGOD CING, ,BYAS PA GZO DANG BYAS PA TSOR, ,BYAS PA CHUD GSON MI

BYED PA, ,DE NI MKHAS PAS RAB TU BSNGAGS, ,CHOS BDE BYAMS PA BDE
BA STE, ,'JUG NGOGS BDE BA'I CHU KLUNG BZHIN, ,GROGS LA 'KHU BA
MED PA DANG, ,NGA SNYEMS NGA RGYAL ZAD PA BDE, ,KHENGS DANG ZOL
BYED NGA RGYAL CHE, ,SDIG PA'I GROGS PO BSTEN PA DANG, ,STOBS

@114B LDAN RNAMS LA RGOL BYED PA, ,DE DAG YID NI BDE MI 'GYUR,
,DE PHYIR KHENGS PAR MI BYA STE, ,KHRO BA RNAM PAR SPANG BAR BYA,
,KHENGS DANG KHRO BA 'ONGS GYUR NA, ,DE DAG RNAMS KYI GRAGS PA
'JIG ,GANG ZHIG RGAN PO BYIS PA NAD PA DANG, ,NYAM CHUNG THABS
STOR DE BZHIN DMAN PA DANG, ,

RGYAL POS SPANGS DANG SKYABS MED PA DAG LA, ,SNYING RJE MED PA DE
DAG MIR MI RUNG, ,RANG GI YUL 'KHOR GNAS SPANGS TE, ,GZHAN GYI
LJONGS SU PHYIN PA NA, ,TSIG NGAN SO SOR LDOG PA LA, ,BZOD PA
CHEN PO BSKYED PAR BYA, ,DKA' THUB TSUL NI BZOD PA YIN, ,GTZO
BO'I TSUL NI DKA'

SPYOD YIN, ,SHAR BA'I TSUL NI DKA' ZLOG YIN, ,BUD MED TSUL NI
DKA' THUB YIN, ,DE LTAR MA YIN RANG BZHIN NGAN PA'I MI, ,BYAMS LA
LAN MED GZHAN BGYIS PHAN BYAS BRJED, ,SDANG BAS GNOD PA JI SNYED
BYAS GYUR KYANG, ,BRNYAS THABS BYAS PA DE YANG CHU BZHIN 'THUNG,
,TSE DANG LONGS

SPYOD GNYEN BSHES KUN DAR DKON, ,DE DAG RGUD PA SHIN TU RNYED PAR
SLA, ,DE PHYIR SEMS NI DMAS PAR GYUR BA'I TSE, ,KHVA BZHIN MI
SMRA KHA ROG 'DUG PAR BYA, ,GAL TE NOR MED BDAG GI PHYOGS NYUNG
LA, ,MDZA' BSHES PHYOGS KYI STOBS KYANG CHUNG GYUR ZING,, DGRA
BO'I PHYOGS KYI STOBS

TSUL LDAN PA'I TSE, ,TSIG NGAN MI SMRA KHA ROG 'DUG PAR BYA, ,YA
RABS TSUL MED KHENGS PAS SHIN TU NGA RGYAL CHE, ,G-YO SGYU DAD
MED KHVA BZHIN SHIN TU MU COR SMRA, ,GZU LUMS PHRAG DOG BRKAM
DANG KHREL MED NGO TSA BRAL, ,MI DE BUR GYUR KYANG NI GZHAN BZHIN
SPANG BAR BYA, ,DE LTA BU YI DMAN ZHING

NGAN PA DE, ,MTHON PO'I SAR MI DROD ZHING DER MI BZHAG ,SA DER
BZHAG KYANG DREGS DANG KHENGS MI THUB, ,DPER NA PAGS PA SNGON
PO'I WA BZHIN NO, ,SKYE BO RMONGS PA 'GA' ZHIG NI, ,LOG PA'I CHOS
LA RAB ZHEN PAS, ,'DOD PA'I DON DES BSLUS 'GYUR TE, ,RUS SBAL SO
YIS BYA BSLUS

BZHIN, ,RAB TU MI GZO'I SKYE BO RNAMS, ,SDUG BSNGAL 'BYUNG BA'I
RGYU DAG LA, ,DANG BLANGS DON DU GNYER BYED PA, ,GCAN GZAN GAL
SGOR BCUG PA BZHIN, ,DREGS PA LOG PA 'GA' ZHIG NI, ,RANG GI SKYON
RNAMS MA BSAMS PAR, ,YON TAN PHRA MOS RAB MGU BA, ,KHRON PA'I
SBAL PA JI

@115A *, ,BZHIN NO, ,RMONGS PA LONG BA 'GA' ZHIG NI, ,CHOS KYI DE
NYID MA RTOGS PAR, ,LOG PA'I CHOS KYIS RAB MGU BA, ,BLUN PO NOR
BU LEN PA BZHIN, ,SHIN TU BLUN PO LA LA DAG ,'CHI BA'I RNAM PA
RAB BRJOD NAS, ,BYA BA MANG PO RTZOM BYED DE, ,BDUN GYIS BSLUS
PAR

RIG PAR BYA, ,'GRO BA BZANG PO BZANG MO LA, ,GANG ZHIG RAB TU
CHAGS BYED PA, ,SROG CHAGS ME LA MCHOD BA BZHIN, ,'DOD PAS PHUNG
BAR 'GYUR BA YIN, ,RTA DANG MA HE GLANG PO SOGS ,'GA' ZHIG DE LA
CHAGS BYED PA, ,'DOD PA CAN GYI SKYES BU YIS,, RMI LAM NOR RNYED
BSLUS

PA BZHIN, ,SDIG PA'I LAS LA RAB DGA' ZHING, ,DGE BA DRAN PAR MI
BYED LA, ,'JIG RTEN DAG LA RAB TU CHAGS, ,DUG DANG 'DRA BA'I
SKYES BU DES, ,'DIR YANG SDUG BSNGAL CHE PO CAN, ,PHYI MA MNAR
MED RAB TU 'JIGS, ,BAR DO'I SRID PAR LAS RNAMS DRAN, ,GSAL BA'I
ME LONG RAB

'JIGS PAS, ,LAS KYI DGE SDIG RNAM PAR 'PHYE, ,RANG 'DOD GNAS SU
GNAS DBANG MED, ,MI 'DOD PA RU RNAM PAR 'KHRID, ,LAS KYI RGYU
'BRAS MI SLU BA, ,KHO BOS MTHONG GI RNAM PA'AM, ,GZHAN YANG RAB
TU GRANGS MANG LTOS, ,DE PHYIR DAM PA'I SKYE BO RNAMS, ,RGYUN DU
'CHI

BA DRAN PAR BYA, ,RANG GIS CI BYAS LAS RNAMS BGRANG, ,YUD TZAM PA
YI TSE 'DI LA, ,THANG CIG 'DUG PA'I BLO CAN DE, ,DE NI SHIN TU
'KHRUL PA STE, ,MKHA' 'GRO MA YI RDZU 'PHRUL BZHIN, ,DE PHYIR
RTAG PA'I SEMS MI BSKYED, ,NGAN SONG GSUM PO DRAN PAR BYA, ,SROG
GCOD LA SOGS

LUS KYI NI, ,NYES PA RNAM PAR BSDAM PAR BYA, ,BRDZUN SOGS NGAG GI
NYES PA DANG, ,MA LUS PA NI BSDAM PAR BYA, ,DE BZHIN YID KYI NYES
PA YANG, ,MA LUS RAB TU BSDAM PAR BYA, ,DE NI SKYES BU DAM PA'I
TSUL, ,RAB TU TSA ZHING GRANG BA YI, ,DMYAL BA NYI MA GCIG BZHIN
DRAN, ,BKRES

SKOM DAG GIS RID PA YI, ,YI DGAS DAG KYANG DRAN PAR BYA, ,RMONGS
PA'I SDUG BSNGAL RAB MANG BA'I, ,BYOL SONG BLTA ZHING DRAN PAR
BYA, ,DE RGYU RNAMS SPANG BDE RGYU SPYAD, ,THOB DKA' 'DZAM GLING
MI YI LUS, ,DE THOB DUS SU NGAN SONG RGYU, ,RAB TU BSGRIMS TE
GCAD PAR BYA, ,'DIR

@115B BDAG MI YI LUS THOB NAS, ,PHYI MAR SMON LAM 'DEBS BYED PA,
,DE NI BLUN PO LE LO CAN, ,NGAN SONG GNAS SU RAB 'GYOD DE, ,'GRO
BZHIN SKYES KYIS RDO 'JOG GI, ,YI DGAS MTHONG BA JI BZHIN NO,
,'DI YI TSE NI MA NGES PAS, ,DE RING SAD DAM ZLA BA'AM, ,LO YI
RNAM PAS 'CHI 'GYUR

TE; ,DE PHYIR DGE LA BRTZON PAR BYA, ,DAM PA'I CHOS LA RAB 'JUG
NA, RIGS DANG BRAN MO LTA BU DANG, ,'KHOR LOS SGYUR BA'I RGYAL PO
YANG, ,BRAN MO BTZUN PAR THOB PAS GSUNGS, ,DAM PA'I CHOS LA MI
'JUG CING, ,'JIG RTEN KHREL MI SRUNG BA, ,SHIN TU SMAD CING
BSHUNG

'GYUR TE, ,BI RA LI BA'I DKA' THUB BZHIN, ,RI BRAG 'DOM GANG SOGS
YOD ZABS, ,DE LA 'ANG RAB TU SRUNG BYED NA, ,SHIN TU GTING MED
GYUR PA YI, ,G-YANG SAR LTUNG BA CIS MI SRUNG, ,YUNGS 'BRU TZAM
GYI RMA KHUNG YANG, ,SHIN TU BSGRIMS TE 'CHOS BYED NA, ,'TSO MED
TSAL PAR GAS

PA YI, ,RMA DE CI PHYIR 'CHOS MI BYED, ,NYIN PAR 'GA' ZUNG TZAM
DU YANG, ,ZAS SKOM GYIS DBUL MI BZOD NA, ,BAR GYI BSKAL PA LA
SOGS SU, ,ZAS SKOM MI BRGYOD CI PHYIR BZOD, ,RANG LUS DAG LA TSER
MA YI, ,RTZE MO'ANG BZOD PAR MI 'GYUR NA, ,GZHAN GYI LUS LA MTSON

DAG GIS, ,SROG DANG 'BRAL BA CI PHYIR BZOD, ,RMA 'BU DUG SRIN
SHING SRIN DANG, ,SA BON MU GU SDONG SKYES ME, ,DE BZHIN NGAN
PA'I MI RNAMS NI, ,RANG RTEN KHO NA PHUNG BA BSGRUB, ,PHYI MA
SHES PA MDZANGS PA'I TSUL, ,NYON MONGS DGRA THUB DPA' BO'I TSUL,
,CHAGS PA MED PA

CHOS BYED TSUL, ,MKHAS PA'I TSUL NI RTOGS PA YIN, ,RTOGS PA'I
TSUL NI BYED PA YIN, ,SKYO BA MED PA SBYIN PA'I TSUL, ,TSUL
KHRIMS TSUL NI MA DPYAS PA, ,BZOD PA'I TSUL NI CHOS NYID SHES
,BRTZON 'GRUS TSUL NI 'CHI BA DRAN, ,BSAM GTAN TSUL NI G-YENG MED
YIN, ,RNAM

PAR 'BYED SHES SHES RAB TSUL, ,SANGS RGYAS 'DOD PA DANG PA'I
TSUL, ,RTOG PA CHUNG BA RNAL 'BYOR TSUL, ,ZANG ZING GNYEN BRAL
SGOM MKHAN TSUL, ,PHAN SEMS CHE BA SGRIN PA'I TSUL, ,DRANG PO'I
TSUL NI MI SLU BA, ,BAG YOD NYAM NGA MED PA NI, ,DE NI RGYAL PO'I
TSUL DU BSHAD, ,DE LTA'I

@116A *, ,TSUL DANG MA LDAN LA, ,DMAN ZHING SMAD PA'I TSUL BYED
PA, ,LAS KYI RGYU 'BRAS MI SLU'I TSUL, ,'OG GI TSUL NI 'DI YIN
NO, ,YON TAN LDAN LA SER SNAS BCINGS, ,BSLANGS NA KHRO BA DANG
BCAS PA, ,SDUG BSNGAL CHEN POS NON 'GYUR TE, ,SHU MA RA YI MI
SDUG BZHIN, ,MNYAM

SOGS DAG LA PHRAG MA DOG ,'DIR YANG SDUG BSNGAL CHE 'GYUR LA,
,PHYI MAR RNAM SMIN CHE 'GYUR TE, ,DPER NA GZHON NU WA DANG 'DRA,
,DREGS MED SHIN TU DUL BAR BYA, ,KUN LA GSONG POR SMRA BAR BYA,
,KHRO MED NGA RGYAL SPANG BAR BYA, ,KUN LA 'DZUM ZHING DRANG POR
SMRA, ,DON MED

CA CO SMRA MI BYA, ,'DU BA MANG PO'I SAR MI 'GRO, ,CHANG SOGS
MYOS PA BTUNG MI BYA, ,CI 'DOD SBYIN PA GTANG BAR BYA, ,BSHES MED
ME LA BYAMS PAR BYA, ,DGE BA'I CHOS LA BRTZON PAR BYA, ,KHRI MAS
SOGS BLANGS LA BSRUNG BAR BYA, ,DE LTAR BYAS NAS MANG PO'I MI,
,NGANG GIS BDE BA THOB PAR

BYED, ,DA NI SHIN TU NGAN PA'I MIS, ,RGYAL BA'I BSTAN PA NUB TU
NYE, ,DA NI MA BSNGAGS NGAN SPYOD DANG, ,LOG PAR LTA BA NGAN PA'I
MI, ,RMONGS PA DAG GIS BCOM LDAN GYI, ,BSTAN PA'I LJON SHING BCAD
KYIS MED, ,DA NI SNYING RJE MED PA YIS, ,CHOS LUGS POR ZHING RANG
BZO BYED, ,BRKAM

CHAGS PHA ROL MI MTHONG BAS, ,BSTAN PA'I RGYAL MTSAN BSNYAL GYIS
MED, ,DA NI GDUL DKA' NGO TSA MED, ,SDIG LA DGA' ZHING TSUL 'CHOS
BYED, ,SDIG CAN RNAMS KYIS THUB PA YI, ,BSTAN PA'I ZAM PA BCAG
GIS MED, ,DA NI MGO BREGS NYAMS MI LEN, ,SPYOD 'CHAL SMAD PA

LUS LA 'CHOS, ,NGAN G-YO CAN GYIS THUB PA YIS, ,BSTAN PA'I TSONG
DUS BCOM GYIS MED, ,DA NI KHRO DANG NGA RGYAL DANG, ,RGYAGS CHOS
BYED CING RNYED LA ZHEN, ,SDIG PA SNA TSOGS BYED PA'I MIS, ,CHOS
KYI GRU BO BCAG GIS MED, ,DA NI THUB PA'I BSTAN PA YANG, ,CUNG
ZAD TZAM ZHIG LUS

PAR ZAD, ,THUB PA'I BSTAN PA GANG CHEN MTSO, ,RING POR MI THOGS
SKAM PAR 'GYUR, ,SENG GE'I SGRA YI BSTAN PA NI, ,DUS KYI 'KHOR
LOS RAB BCOM NAS, ,MYUR BA NYID DU 'JIG PAR 'GYUR, ,GANG DAG 'DI
'DRA'I DUS BAB TSE, ,BDE 'DOD RNAMS KYIS PHAN PA'I DON, ,DE NI
LEGS

@116B PAR BRTAG PA'I RIGS, ,DUS KYI 'KHOR LO NGAN BYED PA, ,MA
RABS SHES RAB 'CHAL BA DANG, ,TSUL CAN DAG DANG STEN MI SHES,
,NYES PA BSTEN ZHING TSUL KHRIMS SPANG, ,DBEN PAS 'JIGS SHING 'DU
'DZI 'DOD, ,MI MKHAS BSLAB NYES SLOB DPON NOR, ,GDUG RTZUB NGA
RGYAL

BRNYAS NGA CHE, ,NGAN PA'I MI LA YID RTON PAS, ,SANGS RGYAS BSTAN
PA MA RUNG BYAS, ,ZHI ZHING BDE BA'I DUS NI ZAD, ,GDUG RTZUB MI
BZAD DUS NI BYUNG, ,SHES RAB CAN GYI MI RNAMS DANG, ,DBANG GYUR
SKYE BO RNAMS NI ZAD, ,DE LTA'I DUS RNAMS BYUNG BA'I TSE, ,RANG
GI YUL 'KHOR GNAS SPANGS TE, ,

GZHAN GYI LJONGS SU PHYIN NAS SU, ,DER YANG NAGS 'DAB DBEN PA RU,
,SMRA BA BSNYUNGS TE GNAS PAR BYA, ,DKAR PO'I CHOS RNAMS YID LA
MI 'JOG SKYE BO RNAMS LA NI, ,MI CHOS PHUL DU BYUNG BA YID LA
'JOG PA NYID LA NI, ,CUNG ZHIG DGE BAR 'GYUR SNYAM NAS NI 'DI
RNAMS BRIS PA YIN, ,DGE BAS

BLUN PO MA LUS GROL ZHING YUN DU GNAS PAR SHOG ,LUGS KYI BSTAN
BCOS SKYE BO GSO BA'I THIGS PA ZHES BYA BA, ,SLOB DPON KLU SGRUB
KYI ZHAL SNGA NAS MDZAD PA RDZOGS SO,, ,,RGYA GAR GYI MKHAN PO
SH'I LANDRA BO DHI DANG, ZHU CHEN GYI LO TZ'A BA BAN DE YE SHES
SDES BSGYUR BA'O,, ,,

