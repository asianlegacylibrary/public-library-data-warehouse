@27B #, ,RGYA GAR SKAD DU, A'AR+YA N'A MA SAm G'I TI t'I K'A N'A MA
MANTR'ARTH'A BA LO KI NI N'A MA,

BOD SKAD DU, 'PHAGS PA MTSAN YANG DAG PAR BRJOD PA'I RGYA CHER
'GREL PA MTSAN GSANG SNGAGS KYI DON DU RNAM PAR LTA BA ZHES BYA
BA, RJE BTZUN SGROL MA LA PHYAG 'TSAL LO, ,DUS GSUM SKYOB PA'I YE
SHES ZLA, ,'PHAGS PA 'JAM DPAL PHYAG 'TSAL TE, ZAB CING RGYA
CHE'I CHOS LDAN PA,

DE BZHIN YANG DAG MCHAN BRJOD 'DI'O, ,RNAL 'BYOR SPYOD DANG BYA
BA'I RGYUD, ,DE BZHIN PHA ROL PHYIN PA'I TSUL, ,MDO SDE CHOS
MNGON SDO SNOD DANG, ,RNAM 'GREL GZHAN YANG BLTAS PA DANG, ,DA
LTAR 'DAS DANG SKYES RABS TE, ,STOD BYED GZHUNG DANG DE BZHIN DU,
,SEMS TZAM SMRA BA THAMS CAD

DANG; ,DE BZHIN DBU MA'I GANG YIN DANG, ,'JIG RTEN GTZUG LAG DE
BZHIN TE, ,BLA MA BRGYUD PA'I RIM 'ONGS PA'I, ,MAN NGAG KYANG NI
LEGS DRAN TE, ,GSOL BA 'DEBS PAS BDAG GIS DE, ,SEMS CAN BLO ZHAN
RNAMS LA NI, ,SNYING RJES BRLAN PA'I SEMS KYIS SU, ,SHIN TU ZAB

CING RGYA CHE BA, ,DE YI RNAM PAR BSHAD PAR BYA, ,DE NAS DA NI
MTSAN YANG DAG PAR BRJOD PA 'DI'I LUS RNAM PAR GZHAG PA MNGON PAR
BRJOD PAR BYA'O, ,'DI LTA STE ZHUS PA DANG, SLAR GSUNGS PA DANG,
RIGS DRUG LA GZIGS PA DANG, SGYU 'PHRUL DRA BA'I MNGON PAR RDZOGS
PAR BYANG CHUB

PA'I RIM PA DANG, BYANG CHUB KYI SEMS DPAL RDO RJE SEMS DPA'I SGO
NAS DANG, RANG BZHIN GYIS SHIN TU RNAM PAR DAG PA'I CHOS KYI
DBYINGS KYI YE SHES RNAM PAR SNANG MDZAD CHEN PO'I SGO NAS DANG,
ME LONG LTA BU'I YE SHES MI BSKYOD PA'I SGO NAS DANG SO SOR KUN
DU RTOG PA'I YE SHES SNANG BA MTHA' YAS

KYI SGO NAS DANG, MNYAM PA NYID KYI YE SHES RIN CHEN 'BYUNG LDAN
GYI SGO NAS DANG, BYA BA NAN TAN GYI YE SHES DON YOD GRUB PA'I
SGO NAS DANG, DE BZHIN GSHEGS PA LNGA'I SGO NAS YE SHES LNGA LA
BSTOD PA DANG, YON TAN DANG, SNGAGS DGOD PA DANG, NYE BAR BSDU BA
RNAMS TE, LUS

@28A *, ,KYI DON BCU BZHI'O, ,DE LA DANG PO NI, DE NAS DPAL LDAN
RDO RJE 'CHANG, ,ZHES PA DANG PO NAS BRTZAMS TE, ,LUS BTUD NAS NI
SPYAN SNGAR 'DUG, ,CES PA'I BAR GYI TSIGS BCAD BCU DRUG GIS ZHUS
PA'O, ,DE NAS BCOM LDAN SH'AKYA THUB, ,CES PA DANG PO NAS

BRTZAMS TE, ,BCOM LDAN DE NI LEGS ZHES GSOL, ,ZHES PA'I BAR GYI
TSIGS BCAD DRUG GIS NI SLAR GSUNGS PA'O, ,DE NAS BCOM LDAN
SH'AKYA THUB, ,GSANG SNGAGS RIGS CHEN THAMS CAD DANG, ,ZHES PA
DANG PO NAS BRTZAMS TE, ,RIGS CHEN GTZUG TOR CHER GZIGS NAS,
,ZHES

PA'I BAR GYI TSIGS BCAD GNYIS KYIS NI RIGS DRUG LA GZIGS PA'O,
,TSIG GI BDAG POS TSIGS SU BCAD, ,CES PA DANG PO NAS BRTZAMS TE,
AA RA PA TZA NA YA TE NAM:ZHES PA'I BAR GYI TSIGS BCAD GSUM GYIS
SGYU 'PHRUL DRA BA'I MNGON PAR RDZOGS PAR BYANG CHUB PA'I RIM PA
GSUNGS SO, ,

'DI LTAR ZHES PA DANG PO NAS BRTZAMS TE, THEG PA CHEN PO'I TSUL
GYI MCHOG, ,CES PA'I BAR GYI TSIGS BCAD BCU BZHIS RDO RJE DBYINGS
KYI DKYIL 'KHOR CHEN PO'I SGO NAS BYANG CHUB KYI SEMS RDO RJE
MNGON PAR BRJOD PA'O, ,SANGS RGYAS RNAM PAR SNANG MDZAD CHE,
,ZHES PA DANG PO NAS BRTZAMS TE, ,

RDO RJE LCAGS KYU ZHAGS PA CHE, ,ZHES PA'I BAR GYI TSIG RKANG
GCIG MA TSANG BA'I TSIGS BCAD NYI SHU RTZA LNGAS SHIN TU RNAM PAR
DAG PA'I CHOS KYI DBYINGS KYI YE SHES KYI SGO NAS BSTOD PA'O,
,RDO RJE 'JIGS BYED 'JIGS PAR BYED, ,CES PA DANG PO NAS BRTZAMS
TE, SGRA DANG LDAN PA RNAMS KYI MCHOG, ,CES

PA'I BAR GYI TSIGS BCAD BCUS ME LONG LTA BU'I YE SHES KYI SGO NAS
BSTOD PA'O, ,YANG DAG BDAG MED DE BZHIN NYID, ,CES PA DANG PO NAS
BRTZAMS TE, ,YE SHES ME LCE 'OD 'BAR BAR GSAL, ,ZHES PA'I BAR GYI
TSIGS BCAD BZHI BCU RTZA GNYIS KYIS SO SOR KUN DU RTOG PA'I YE
SHES KYI SGO NAS

BSTOD PA'O, ,'DOD PA'I DON GRUB DAM PA STE, ,ZHES PA DANG PO NAS
BRTZAMS TE, NOR BU CHEN PO RIN CHEN TOG ,CES PA'I BAR GYI TSIGS
BCAD NYI SHU RTZA BZHIS MNYAM PA NYID KYI YE SHES KYI SGO NAS
BSTOD PA'O, ,SANGS RGYAS KUN GYIS RTOGS BYA BA, ,ZHES PA DANG PO
NAS BRTZAMS TE,

@28B 'JAM DPAL DPAL DANG LDAN PA'I MCHOG ,CES PA'I BAR GYI TSIGS
BCAD BCO LNGAS BYA BA NAN TAN GYI YE SHES KYI SGO NAS BSTOD PA'O,
,MCHOG SBYIN RDO RJE MCHOG KHYOD 'DUD, ,CES PA DANG PO NAS
BRTZAMS TE, ,YE SHES SKU NYID KHYOD LA 'DUD, ,CES PA'I BAR GYI
TSIGS BCAD LNGAS DE BZHIN

GSHEGS PA LNGA'I SGO NAS YE SHES LNGA LA BSTOD PA'O, ,LAG NA RDO
RJE RDO RJE 'CHANG 'DI NI ZHES PA DANG PO NAS BRTZAMS TE, ,CHOS
KYI RGYAL PO THOB PO ZHES PA'I BAR GYIS NI YON TAN GYI SGO NAS
BSTOD PA'O, ,AOm SARBA DHARM'A ZHES PA DANG PO NAS BRTZAMS TE,
DHARMA DH'A TU DZNY'A NA GARBHA A'A:ZHES BYA BA'I BAR

TSIGS BCAD GSUM DANG TSIG RKANG GNYIS DANG YI GE BZHIS NI SNGAGS
KYI SGO NAS BSTOD PA'O, ,DE NAS DPAL LDAN RDO RJE 'CHANG, ,ZHES
PA DANG PO NAS BRTZAMS TE, ,RDZOGS PA'I SANGS RGYAS KUN GYIS
BSHAD, ,CES PA'I BAR GYI TSIGS BCAD LNGAS NI NYE BAR BSDUS PA'I
SGO NAS BSTOD

PA'O; ,DE LTAR DE DAG GCIG TU BSDUS NAS TSIGS SU BCAD PA BRGYA
DRUG CU RTZA GNYIS RNAMS DANG, YON TAN BRGYA LNGA BCU'I GZHUNG
GIS BCOM LDAN 'DAS DE BZHIN GSHEGS PA THAMS CAD KYI YE SHES KYI
SKU 'JAM DPAL YE SHES SEMS DPA'I MTSAN YANG DAG PAR BRJOD PA'I
DON BSDUS PA'O,, ,,

'DIR TSIG GI DON LA THE TSOM GYIS THAMS CAD LA 'BREL PA DANG,
BRJOD BYA DANG DGOS PA DANG, DGOS PA'I YANG DGOS PA'I DBANG GIS
RTOG PA SNGON DU GTONG BA RNAMS 'JUG PAS NA MTSAN YANG DAG PAR
BRJOD PA 'DI 'BREL PA LA SOGS PA YANG BRJOD PAR BYA'O, ,DE LTAR
YANG 'DI'I 'BREL PA DANG, BRJOD

BYA CI STEM BSTAN NA DE'I CHO SMYON PA'I TSIG BZHIN DU MA 'BREL
PA DANG, DON MED PAR YANG DOGS PA'I RTOG PA SNGON DU GTONG BA
RNAMS NYAN PAR MI 'GYUR TE, DE'I PHYIR NA 'DI'I 'BREL PA DANG,
BRJOD BYA GDON MI ZA BAR BRJOD DGOS SO, ,DAD PA DANG LDAN PA
RNAMS NI BCOM LDAN 'DAS KYI BKA' TSAD MAR BYAS TE

'JUG PA NYID YIN PAS DE LA BRJOD BYA LA SOGS PA SMOS CI DGOS TE,
CI'I PHYIR SMOS MI DGOS SHE NA, DE RNAMS KYI DAD PA TZAM GYIS RAB
TU 'JUG PA'I PHYIR RO, ,DE LA 'DIR BRJOD BYA NI GNYIS SU MED PA'I
YE SHES SO, ,YON TAN LAS KYANG DE SKAD GSUNGS TE, JI SKAD GSUNGS
PA, CHOS GNYIS

@29A *, ,SU MED PA GZUNG BA'I DON DU MTSAN GZUNG BAR BSTAN TO
ZHES SO, ,RJOD BYED NI MTSAN YANG DAG PAR BRJOD PA'O, ,BKLAG PA
NI BRJOD PA STE, YANG DAG PAR BRJOD PA'I MTSAN RNAMS NI YANG DAG
PAR BRJOD PA STE, ,MTSAN YANG DAG PAR BRJOD PA'O, ,MTSAN NI RNAL

'BYOR DANG, BYA BA'I RGYUD DANG SPYOD PA'I RGYUD DANG, GSUNG RAB
MDO SDE MTHA' DAG DANG, CHOS MNGON PA DANG, 'DUL BA DANG, 'JIG
RTEN DANG 'JIG RTEN LAS 'DAS PA DANG, G-YO BA DANG MI G-YO BA
THAMS CAD DE, DE RNAMS KYI MTSAN YANG DAG PAR BRJOD PA NI GTZO BO
MA YIN PAS GNAS PA STE

DAN DAM PAR MA YIN NO, ,KUN RDZOB NI, KUN NAS SRID RTZES YONGS
BCAD PA, ,'DI DAG THAMS CAD MING TZAM MO, ,ZHES PA'I RIGS PAS SO,
,'DI DAG NI RJOD BYED DANG BRJOD BYA'I MTSAN NYID DAM, THABS DANG
THABS LAS BYUNG BA'I MTSAN NYID KYI 'BREL PA'O, ,DGOS PA YANG
GSANG SNGAGS

KYI SGO NAS SPYOD PA'I BYANG CHUB SEMS DPA' RNAMS KYI MOS PA
DANG, DE KHO NA NYID YID LA BYED PA GNYIS KYIS CHOS THAMS CAD SO
SOR RTOGS PA LHUR LEN PA RTOG PA MED PA'I SHES RAB KYIS 'BYED PA
DANG, DAD PAS MNGON DU BYED PAS GNYIS SU MED PA'I CHOS YE SHES
THOB PAR BYED PA'O, ,DE NAS

YANG SGOM PA MCHOG TU MTHAR PHYIN PA DE BZHIN GSHEGS PA'I GO
'PHANG BRNYES PA DGOS PA'I DGOS PA ZHES SBYAR BAR BYA'O, ,DA NI
TSIG GI DON YANG BSHAD PAR BYA STE, DE NAS ZHES BYA BA NI RDO RJE
'DZIN PA'I DBANG DU BYAS NAS GSUNGS PA STE, DE NI GSOL BA 'DEBS
PA NYID KYI SKABS SU BAB PA'I PHYIR RO, ,

'PHAGS PA SGYU 'PHRUL DRA BA KHRI DRUG STONG PA RNAL 'BYOR CHEN
PO'I RGYUD KYI NANG NAS TING NGE 'DZIN DRA BA'I LE'U LAS BCOM
LDAN 'DAS SH'AKYA THUB PAS GSUNGS PA, BCOM LDAN 'DAS 'JAM DPAL YE
SHES SEMS DPA'I DON DAM PA'I MTSAN YANG DAG PAR BRJOD PA GANG YIN
PA DE BCOM LDAN 'DAS RDO RJE

'CHANG GIS GSOL BA 'DEBS PA YIN NO, ,DBANG PO RTUL PO'I SEMS CAN
RJES SU GZUNG BA'I DON DU'O, ,YANG NA DE NAS ZHES GSUNGS PA'I, DE
NAS ZHES BYA BA'I SGRA NI DE MA THAG PA'O, ,DE NAS RDO RJE 'CHANG
KHRO GNYER RIM PAR LDAN LA SOGS PA DANG LHAN CIG TU, MGON PO
SANGS RGYAS

@29B BCOM LDAN 'DAS, ,DE BZHIN GSHEGS LA PHYAG 'TSAL TE, ,THAL MO
SBYAR BA BYAS NAS KYANG, ,SPYAN SNGAR 'DUG STE 'DI SKAD GSOL,
,ZHES 'BREL TO, ,RDO RJE 'DZIN PA'I PHYIR NA RDO RJE 'CHANG BA'O,
,TSIG 'DIS NI PHYOGS BSHAD PA'O, ,DPAL NI LHA MO'O, ,DE GANG LA
YOD PA DE NI DPAL

LDAN NO, ,'DIS NI RGYA CHE BA GSUNGS PA'O, ,'DIS CI ZHIG STON PAR
'GYUR ZHE NA, THABS DANG SHES RAB KYI BDAG NYID BCOM LDAN 'DAS
RDO RJE 'DZIN PA ZHES BSTAN PA YIN NO, ,'DI NYID DPAL BDE MCHOG
GI RGYUD LAS GSUNGS PA STE, NAM MKHA' KUN GYI SKABS NA DPAL, ,RDO
RJE SEMS DPA'

DE BZHIN GSHEGS, ,ZHES SO, ,SDUG BSNGAL GYIS 'DUL BA NI GDUL DKA'
BA STE, DBANG PHYUG LA SOGS PA'O, ,DE DAG RNAMS KYIS 'DUL BA NI
STON PA STE, RDO RJE 'DZIN NYID KYIS 'DUL BA'I PHYIR RO, ,DBANG
PHYUG LA SOGS PA DE DAG RNAMS KYI NANG NA DAM PA NYID PAS RDO RJE
'DZIN PA NI MCHOG GO, ,

'JIG RTEN GSUM ZHES PA NI SA 'OG GI 'JIG RTEN DANG, SA BLA'I 'JIG
RTEN DANG, SA STENG GI 'JIG RTEN NO, ,DE RNAMS LAS RGYAL BA'I
NGANG TSUL 'DI LA MNGA' BAS NA 'JIG RTEN GSUM LAS RGYAL LO, ,YANG
NA RGYAL BAR BYED PA DANG, SBRANG RTZIR BYED PA DANG, DON THAMS
CAD GRUB PAR BYED

PA GSUM NI 'JIG RTEN GSUM MO, ,DE RNAMS LAS RGYAL BA'I NGANG TSUL
'DI LA MNGA' BAS NA 'JIG RTEN GSUM LAS RGYAL BA'O, ,DE NYID KYI
PHYIR NA BCOM LDAN 'DAS RDO RJE 'DZIN PA DE NI DPA' BO STE, GZHAN
GYI ZIL GYIS MNAN PAR BYA BA MA YIN PA'I PHYIR RO, ,RDO RJE DBANG
PHYUG CES PA NI, RDO RJE

NI RTZE LNGA PA'I RDO RJE'O, ,DE'I DBANG PHYUG NI GTZO BO STE,
RDO RJE DBANG PHYUG NI BCOM LDAN 'DAS RDO RJE 'DZIN PA'O, ,DPAL
DE NYID 'DUS PA LAS GSANG BA LNGA BRJOD DE, JI LTA JI LTAR 'DUL
'GYUR BA, SEMS CAN RNAMS KYI RANG BZHIN LAS, ,DE LTA DE LTAR SEMS
CAN DON, ,'DOD CHAGS

LA SOGS GTZANG BAS BYA, ,SEMS CAN KUN LA PHAN DON DU, ,SANGS
RGYAS BSTAN PA'I RGYU YI PHYIR, ,SEMS CAN THAMS CAD BSAD NA YANG,
,DE NI SDIG GIS MI GOS SO, ,SEMS CAN KUN LA PHAN DON DU, ,SANGS
RGYAS SKU DANG SBYOR BA LAS, ,GZHAN GYI NOR RNAMS 'PHROG NA YANG,

@30A *, ,DE NI SDIG GIS MI GOS SO, ,'DOD CHAGS LTA BU'I BDE BA
MED, ,DE NI RGYAL BA RNAMS LA 'BUL, ,SEMS CAN DON DU GZHAN BUD
MED, ,BSTEN PAS BSOD NAMS THOB PAR 'GYUR, ,SEMS CAN KUN LA PHAN
DON DU, ,SANGS RGYAS BSTAN PA RGYU YIN PHYIR, ,LAS RNAMS

THAMS CAD BYAS PA YIS, ,BSOD NAMS RNAM PA MANG PO BRNYES, ,ZHES
SO, ,GSANG BA LNGA PO DE DAG RNAMS KYI RGYAL PO YIN PAS GSANG
BA'I RGYAL PO'O, ,YANG NA GSANG BA PA LAS RGYAL BA'I PHYIR GSANG
BA'I RGYAL PO'O, ,THAL MO SBYAR BA BYAS NAS NI, SPYAN SNGAR 'DUG
STE 'DI SKAD GSOL, ,ZHES PA 'OG NAS 'BYUNG

BA'I 'BREL TSIG KUN LA SBYAR BAR BYA'O, ,PADMA DKAR PO ZHES PA NI
DKAR PO'I PADMA'O, ,RGYAS PA NI KHA BYE BA'O, ,SPYAN NI MIG GO,
,'DI'I TSIG SBYAR BA NI PADMA DKAR PO YANG DE YIN LA RGYAS PA
YANG DE YIN PAS PADMA DKAR PO RGYAS PA'O, ,DE 'DRA BA'I SPYAN
DANG LDAN PA GANG YIN PA DE NI DE SKAD CES GSUNGS SO, ,PADMA RAB
TU

RGYAS PA'I ZHAL, ,ZHES PA NI, PADMA NI PADMA NYID DO, ,LEGS PAR
KHA BYE BA NI RAB TU RGYAS PA'O, ,ZHAL NI BZHIN NO, ,PADMA RAB TU
RGYAS PA DANG 'DRA BA'I ZHAL DANG LDAN PA GANG YIN PA DE LA DE
SKAD CES GSUNGS SO, ,RDO RJE'I DBUS NAS LAG PAS BZUNG NAS YANG
DANG YANG DU RDO RJE GYEN DU BSGYUR NAS GZUNG BA NI,

RANG GI LAG GIS RDO RJE MCHOG, ,YANG DANG YANG DU GSOR BYED PA'O,
,'DI SKAD GSOL TO ZHES PA DANG 'BREL TO, ,DPAL PHYAG NA RDO RJE
DBANG BSKUR BA'I RGYUD LAS, DPAL RDO RJE 'CHANG GI RJES SU SPYOD
PA KHRO GNYER RIM PAR LDAN PA LA SOGS PA KHRO BO'I TSOGS LNGA
BRJOD DO, ,DE RNAMS DANG LHAN CIG TU BCOM

LDAN 'DAS RDO RJE 'DZIN PAS PHYAG 'TSAL NAS 'DI SKAD GSOL ZHES PA
DANG 'BREL LO, ,KHRO BO'I TSIGS DE RNAMS KYANG DON MTHA' YAS PAS
DE'I PHYIR GSUNGS PA, LAG NA RDOR JE MTHA' YAS PA, ,ZHES SO, ,RDO
RJE 'DZIN PA BZHIN DU DE RNAMS KYANG GDUL MTHA' YAS PA, ,ZHES SO,
,RDO RJE 'DZIN PA BZHIN DU DE RNAMS KYANG GDUL DKA' BA 'DUL PAS
DE'I PHYIR GSUNGS PA, ,GDUL

DKA' 'DUL BA PO ZHES GSUNGS SO, ,DE NYID KYI PHYIR DPA' BO STE,
DE DE RNAMS KYIS ZIL GYIS MNAN PAR MI NUS PA'I PHYIR RO, ,DE'I
PHYIR GSUNGS PA DPA' BO ZHES SO, ,NYAMS CI ZHIG CE NA, DPA' BO
TSUL LO, ,GZUGS CI 'DRA ZHE NA, 'JIGS SU RUNG BA'I GZUGS SO, ,DE
NYID KYI PHYIR

@30B GSUNGS PA, 'JIGS SU RUNG BA'I DPA' BYANG CAN, ,ZHES SOS,
,RDO RJE RTZE MO RAB 'PHRO BA, ,ZHES PA NI RAB TU 'PHRO BA'I RDO
RJE'I RTZE MO STE, THOG MA'I CHA DANG GANG LDAN PA DE NI, RDO RJE
RTZE MOR BA 'PHRO BA, ,ZHES SO, ,GSOR BYED PA ZHES BYA BA NI GYEN
DU SGYUR BA'O, ,GANG GIS SHE NA, RANG GI LAG GIS SO, ,DE RNAMS

KYI BDAG NYID GANG ZHE NA, SNYING RJE CHE DANG SHES RAB DANG,
THABS KYIS 'GRO BA RNAMS KYI DON BYED PA'I BDAG NYID DANG LDAN PA
YIN PA DE RNAMS NI, SNYING RJE DANG SHES RAB DANG THABS KYIS 'GRO
DON BYED PA STE, DE LA SNYING RJE DANG LDAN PAS SNYING RJE'O,
,BDE BA 'GOG PAR BYED PAS SNYING RJE STE, SNYING RJE CAN NI GZHAN
GYI

SDUG BSNGAL GYIS SDUG BSNGAL BAS BDAG GI BDE BA 'GOG PA NI SNYING
RJE'O, ,BDAG GI BDE BA MI 'PHEL BAS NA SNYING RJE YANG DE YIN LA
CHEN PO YANG DE YIN PAS SNYING RJE CHEN PO STE, MI DMIGS PA'I
BDAG NYID KYI PHYIR RO, ,CHOS THAMS CAD RAB TU 'BYED PA NI SHES
RAB BO, ,THABS NI 'JIG RTEN LAS 'DAS PA MA

LUS PA'I TING NGE 'DZIN STON PA'I SGO NAS SKAL PA JI LTA BU DANG
LDAN PA'I SEMS CAN RNAMS KYI DON BYED PA'O, ,'GRO BAS 'GRO BA STE
KHAMS GSUM PA RNAMS SO, ,DE RNAMS KYI DON NI DGOS PA'O, ,DE'I
PHYIR GSUNGS PA, SNYING RJE CHE DANG SHES RAB DANG, ,THABS KYIS
'GRO DON BYED PA'I MCHOG, ,CES SO, ,DE NYID KYI

PHYIR NA KHRO BO DE RNAMS DAM PA YIN PAS MCHOG STE, DE'I PHYIR
GSUNGS PA, MCHOG CES SO, ,RANG BZHIN GANG ZHE NA, DGA' MGU RANGS
PA'I BSAM PA'I RANG BZHIN NO, ,DE LA DGA' BA NI SEMS KYI BSAM
PA'I SGO NAS SO, ,MGU BA NI LUS KYI SGO NAS SO, ,BSAM PA NI BLOS
SO, ,DE'I DON NI 'DI LTA

STE; DGA' BA DANG MGU BA'I BSAM PA DANG LDAN PA GANG YIN PA DE
RNAMS DGA' MGU'I BSAM PA CAN ZHES BYA'O, ,DE NYID KYI PHYIR NA
RANGS PA NI SPRO BA STE, SEMS CAN GYI DON BYED PA'I PHYIR RO, ,DE
NYID GSUNGS PA, RANGS PA ZHES SO, ,LUS KYI GZUGS NI KHRO BO'I
GZUGS SO, ,KHRO BO'I LUS KYI GZUGS

CI 'DRA ZHE NA, 'JIGS BYED CHEN PO DANG, DRAG TU BZHAD PA DANG,
DBU DANG PHYAG DANG ZHABS DU MA DANG, SPYAN MI SDUG CING SKRA
KHAM PA GYEN DU 'GRENG BA DANG, RDZI MA SER BA DANG, KHRO GNYER
DANG THOD PA'I PHRENG BAS BRGYAN PAR BYED PA DANG, SBRUL GYI
RGYAN DANG, STAG LPAGS KYI SMAD G-YOGS LA

@31A *, ,SOGS PA DE RNAMS GANG LA YOD PA DE NI KHRO BO'I LUS KYI
GZUGS LDAN PA STE, DE'I PHYIR GSUNGS PA, KHRO BO'I LUS KYI GZUGS
LDAN PA, ,ZHES SO, ,SANGS RGYAS RNAMS KYI BYA BA NI SANGS RGYAS
KYI PHRIN LAS SO, ,BYED PA NI MDZAD PA STE, GSUNGS PA, SANGS
RGYAS

PHRIN LAS BYED PA ZHES SO, ,DE NYID KYI PHYIR NA MGON PO STE,
STON PA SANGS RGYAS KYI PHRIN LAS BYED PAS NA DE BAS NA MGON ZHES
SO, ,GANG RNAMS KYIS LUS BTUD PA NI, LUS BTUD PA STE, LUS BTUD PA
DE RNAMS DANG LHAN CIG TU BCOM LDAN 'DAS RDO RJE 'DZIN PAS 'DI
LTAR 'OG NAS 'BYUNG BA'I GSOL ZHES PA DANG 'BREL LO, ,CI

BYAS NAS SHE NA, PHYAG BYAS NAS SO, ,GANG LA ZHE NA, MGON PO
LA'O, ,MGON MED PA'I 'JIG RTEN PA RNAMS LA RJES SU STON PA'I
PHYIR NA GTZO BO NI MGON PO'O, ,MGON PO YANG CI 'DRA BA'I MGON PO
YIN ZHE NA, GSUNGS PA, DE BZHIN GSHEGS PA ZHES SO, ,DE LA DE
BZHIN NI DE BZHIN NYID DO, ,DE MKHYEN

PAS DE BZHIN GSHEGS PA'O, ,YANG NA DE BZHIN GSHEGS PA RNAMS JI
LTAR BYON CING GSHEGS PA DE BZHIN DU GSHEGS PAS NA DE BZHIN
GSHEGS PA'O, ,JI LTA BU ZHE NA, BCOM LDAN 'DAS ZHES PA NI SKAL PA
PHUN SUM TSOGS PAS NA BCOM LDAN 'DAS SAM, BDUD BZHI 'JOMS PAS SO,
,DE SKAD

YANG GSUNGS PA, NYON MONGS LAS DANG DE BZHIN SKYE, ,DE BZHIN NYON
MONGS SHES BYA'I SGRIB, ,MI MTHUN PHYOGS CHOS GANG YIN PA, ,'JOMS
PAS DE 'DIR BCOM LDAN 'DOD, ,DE LTAR NGES TSIG GI RIM PAS NYON
MONGS PA LA SOGS PA 'JOMS PAS NI BCOM LDAN 'DAS SO, ,YANG NA
DBANG PHYUG

LA SOGS PA'I YON TAN DANG LDAN PA'I PHYIR TE, DE SKAD YANG GSUNGS
PA, DBANG PHYUG DANG NI GZUGS BZANGS DANG, ,GRAGS DANG DPAL DANG
RAB MCHOG DANG, ,DE NAS YE SHES BRTZON 'GRUS DANG, ,DRUG PO RNAMS
LA LDAN PAR BSHAD, ,GZHAN YANG MGON PO JI LTA BU ZHE NA, RDZOGS
PA'I SANGS

RGYAS ZHES PA NI YANG DAG PAR RDZOGS PAR SANGS RGYAS PA STE, NYAN
THOS DANG RANG SANGS RGYAS MA YIN PA'I PHYIR RO, ,PHYAG BTZAL NAS
ZHES PA NI GONG MA DANG 'BREL TO, THAL MO SBYAR BA BYAS NAS NI,
,SPYAN SNGAR 'DUG PA NI BCOM LDAN 'DAS RDO RJE 'DZIN PAS BDAG LA
PHAN PA LA SOGS PA'I DON DU

@31B 'DI SKAD GSOL TO, ,KHYAB BDAG BDAG LA SMAN PA DANG, BDAG LA
SMAN PA ZHES PA NI BDAG LA PHAN PA STE, MA 'ONGS PA'I DUS NA BDAG
LA SMAN PA NYID KYI PHYIR RO, ,BDAG DON NI BDAG LA DGOS PA'I
PHYIR RO, ,BDAG LA NI BDAG GI STE, KYE KHYAB BDAG LA THUGS
BRTZE'I PHYIR TE,

PHAN GDAGS PA'I PHYIR RIM PA JI LTA BA 'DIS BDAG GIS THOB PAR
MDZOD CIG PA'O, ,GANG GIS THOB PAR BYA ZHE NA, GSUNGS PA, SGYU
'PHRUL DRA BAS MNGON RDZOGS PA'I, ,BYANG CHUB CI NAS BDAG THOB PA
NI SGYU 'PHRUL DRA BA'I MNGON PAR RDZOGS PAR BYANG CHUB PA ZHES
BYA BA'I RIM PA DE CI NAS KYANG BDAG

GIS THOB PAR 'GYUR BA DE LTAR KYE BCOM LDAN 'DAS BSHAD DU GSOL
ZHES PHYIS 'BYUNG BA'I BYED PA'I TSIG DANG 'BREL TO, ,SEMS CAN DE
RNAMS JI LTA BU ZHE NA, NYON MONGS PAS NI SEMS DKRUGS SHING,
,ZHES PA NI NYON MONGS PA DRUG GO, ,DE SKAD MNGON PA'I CHOS LAS
GSUNGS TE, NGA RGYAL

LTA BA THE TSOM DANG, ,'DOD CHAGS ZHE SDANG GTI MUG GO, ,ZHES
GSUNGS SO, ,NYON MONGS PA DE RNAMS KYIS SEMS RNAM PAR DKRUGS PA'I
SEMS CAN GANG YIN PA DE RNAMS NI NYON MONGS PAS NI SEMS DKRUGS
SHING STE, DE'I PHYIR NA DE RNAMS BLA NA MED PA'I 'BRAS BU THOB
PA'I DON

DU BCOM LDAN 'DAS KYIS BSHAD DU GSOL ZHES PA DANG 'BREL TO,
,GZHAN YANG KHYAD PAR CI 'DRA BA'I SEMS CAN ZHE NA, MI SHES 'DAM
DU BYING BA YI, ,SEMS CAN KUN LA SMAN PA DANG, ,ZHES PA STE, DE
LA MI SHES PA NI MA RIG PA STE, DE NYID THOGS PA'I GNAS NYID KYI
PHYIR RAM, THAR DKA' BAS NA

'DAM DANG 'DRA BAS 'DAM MO, ,DER BYING BA'I SEMS CAN GANG YIN PA
RNAMS LA PHAN PA'I PHYIR BSHAD DU GSOL ZHES PA'I TSIG DANG 'BREL
TO, ,BLA MED 'BRAS BU THOB BYA'I PHYIR, ,ZHES PA NI BLA NA MED
PA'I 'BRAS BU NI SANGS RGYAS NYID DO, ,DE THOB PA NI RAB TU RNYED
PA'O, ,DE'I DON NI DE THOB PA'I PHYIR ZHES BYA'O, ,

BCOM LDAN 'DAS KYIS BSHAD DU GSOL, ,ZHES BYA BA LA SOGS PA DANG,
RDZOGS PA'I SANGS RGYAS ZHES PA NI RTAG PA'I SGO NAS SO, ,'GRO
BA'I BLA MA ZHES PA NI 'GRO BA RNAMS KYI BLA MA PAS 'GRO BA'I BLA
MA STE, RIN CHEN 'BYUNG LDAN GYI SGO NAS SO, ,STON PA ZHES PA NI
'GRO BA LA RJES SU STON PA STE,

@32A *, ,MI BSKYOD PA'I SGO NAS SO, ,DAM TSIG NI BCOM LDAN 'DAS
RDO RJE SEMS DPA' STE, CHEN PO YANG DE YIN LA DAM TSIG KYANG DE
YIN PAS DAM TSIG CHEN PO'O, ,DE'I DE NYID NI DAM TSIG CHEN PO DE
NYID DO, ,DE SHES PAS NA, DAM TSIG CHEN PO DE NYID MKHYEN, ,ZHES
PA STE,

SNANG BA MTHA' YAS KYI SGO NAS SO, ,DBANG PO ZHES PA NI RTUL PO
DANG 'BRING PO DANG RNON PO RNAMS TE, DE RNAMS KYI BSAM PA NI MNO
BSAM MO, ,DE SHES PAS NA, DBANG PO BSAM PA MKHYEN ZHES PA STE,
DON YOD GRUB PA'I SGO NAS SO, ,DE LTAR DE BZHIN GSHEGS PA LNGA'I
BDAG NYID LAS BCOM LDAN

'DAS NI DAM PA YIN PAS MCHOG STE, BSHAD DU GSOL ZHES PA DANG
'BREL TO, ,DE NAS, BCOM LDAN 'DAS KYI YE SHES SKU, ,ZHES BYA BA
LA SOGS PAS NI, KYE BCOM LDAN 'DAS 'JAM DPAL YE SHES SEMS DPA'
DANG 'BREL PA'I MTSAN YANG DAG PAR BRJOD PA GANG YIN PA DE BDAG
GIS GZUNG

NGO ZHES PHYI NAS 'BYUNG BA'I TSIG DANG 'BREL TO, ,KHYAD PAR CI
'DRA BA ZHIG YE SHES SKU ZHE NA, YE SHES KYI SKU YIN PAS YE SHES
SKU STE, YE SHES SKU DE'O, ,DE NI ME LONG LTA BU'I YE SHES KYI
SGO NAS SO, ,GTZUG TOR CHEN PO ZHES PA NI CHEN PO'I GTZUG NI
GTZUG TOR CHEN PO STE, GTZUG TOR CHEN PO

DE'O; ,DE NI MNYAM PA NYID KYI YE SHES KYI SGO NAS SO, ,DE BZHIN
GSHEGS PA THAMS CAD KYI DBANG BSKUR BA'I BDAG NYID KYI PHYIR
GTZUG TOR CHEN PO'O, ,TSIG GI BDAG PO ZHES PA NI TSIG NI SGRA'O,
,BDAG PO NI MNGA' BDAG STE TSIG GI BDAG PO DE'O, ,TSIG GI BDAG PO
NI SO SOR KUN DU RTOG

PA'I YE SHES KYI SGO NAS SO, ,YE SHES SKU ZHES PA NI YE SHES NYID
SKU YIN PAS NA YE SHES SKU'O, ,BYA BA NAN TAN GYI YE SHES KYI SGO
NAS SO, ,RANG BYUNG ZHES PA NI RANG BYUNG BA RANG BYUNG STE,
BSGOMS PA'I STOBS LAS BYUNG ZHES PA'I THA TSIG GO, ,DE SKAD DU
YANG DPAL MCHOG DANG PO'I RGYUD LAS GSUNGS PA,

KUN DU BZANG PO YE SHES KYI, ,BDAG NYID MNGON PAR BYANG CHUB PO,
ZHES SO, ,DE'I PHYIR NA DE NYID RANG 'BYUNG ZHES PA STE, SHIN TU
RNAM PAR DAG PA CHOS KYI DBYINGS KYI YE SHES KYI SGO NAS SO, ,DES
CI GSUNGS PA 'BYUNG BAR 'GYUR ZHE NA, 'JAM DPAL YE SHES SEMS DPA'
YE SHES LNGA DANG

@32B LDAN PA BSTAN TO, ,'JAM DPAL YE SHES SEMS DPA' ZHES PA NI,
'JAM PA NI MNYEN PA DANG, DPAL DANG LDAN PA GANG YIN PA DE NI
'JAM DPAL LO, ,YE SHES SEMS DPA' ZHES PA NI DE BZHIN GSHEGS PA
THAMS CAD KYI THUGS KA NA GNAS PA'I PHYIR RO, ,'JAM DPAL YANG DE
YIN LA YE

SHES SEMS DPA' YANG DE NYID YIN PAS 'JAM DPAL YE SHES SEMS DPA'
STE, DE SA BCU'I DBANG PHYUG GI BYANG CHUB SEMS DPA' NI MA YIN
NO, ,DE LTA NA DE SU ZHIG YIN ZHE NA, GNYIS SU MED PA'I YE SHES
SHES RAB KYI PHA ROL TU PHYIN PA DE NYID 'JAM DPAL YE SHES SEMS
DPA' STE, DE NYID KYI PHYIR

NA PHYOGS KYI GLANG PO'I ZHAL SNGA NAS KYIS GSUNGS PA, SHES RAB
PHA ROL PHYIN GNYIS MED, ,YE SHES DE NI DE BZHIN GSHEGS, ,ZHES
SO, ,YE SHES LNGA'I BDAG NYID 'JAM DPAL YE SHES SEMS DPA' DANG
'BREL PA'I MTSAN YANG DAG PAR BRJOD PA DE BDAG GIS GZUNG NGO ZHES
PA DANG 'BREL LO, ,KHYAD

PAR CI 'DRA BA ZHIG CE NA, GSUNGS PA, MTSAN NI YANG DAG BRJOD
PA'I MCHOG ,CAS BYA BA LA SOGS PA STE, DE'I DON NI BSHAD ZIN TO,
,DON ZAB CES PA NI ZAB MO YANG DE YIN LA DON YANG DE NYID YIN PAS
NA DON ZAB STE, STONG PA NYID KYI DON TO, ,DE LA DON DANG ZAB PA
YOD PA DE'I PHYIR BDAG GIS

GZUNG ZHES PA'O, ,DON NI RGYA CHE ZHING ZHES PA NI RAB TU RGYAS
PA'I DON TO, ,DE GANG LA YOD PA DE NI DON NI RGYA CHE ZHING ZHES
SO, ,DON CHEN ZHES PA NI CHE BA'I DON GANG YIN PA DE NI DON CHEN
PO NYID DE, SEMS CAN GYI KHAMS MA LUS PA'I BSAM PA THAMS CAD
YONGS SU RDZOGS PA'I PHYIR RO, ,MTSUNGS MED

CES PA NI MNYAM PA MED PA GANG YIN PA DE NI MTSUNGS MED DO, ,GANG
GI PHYIR MTSUNGS PA MED PA YIN ZHE NA, CHOS KYI DBYINGS KYI RANG
BZHIN NYID KYI PHYIR RO, ,RAB ZHI ZHES PA NI SPROS PA THAMS CAD
NYE BAR ZHI BA NYID KYI PHYIR RO, ,THOG MA BAR DANG MTHAR DGE BA,
,ZHES PA NI THOS PA DANG BSAM PA DANG,

SGOM PA DUS RNAMS LA SPRO BA DANG DGA' BA DANG SHIN TU SBYANGS PA
THOB PA'I PHYIR TE, DGE BA GSUM PO DE BDAG GIS GZUNG NGO ZHES PA
DANG 'BREL TO, ,KHYAD PAR GZHAN YANG CI 'DRA BA ZHE NA, GSUNGS
PA, 'DAS PA'I SANGS RGYAS RNAMS KYIS GSUNGS, ,ZHES PA LA SOGS PA
STE, 'DAS

@33A *, ,PA'I SANGS RGYAS RNAMS KYIS GANG GSUNGS PA DANG, MA
'ONGS PA'I YANG DAG PAR RDZOGS PA'I SANGS RGYAS RNAMS KYIS GSUNG
BAR 'GYUR BA GANG YIN PA DANG, YANG DA LTAR BYUNG BA'I SANGS
RGYAS BCOM LDAN 'DAS RNAMS YANG DANG YANG DU GSUNGS PA GANG YIN
PA'I ZHES BYA'O, ,

DES 'DI SKAD GSUNG PAR 'GYUR TE, DUS GSUM GYI DE BZHIN GSHEGS PA
RNAMS KYIS MTSAN YANG DAG PAR BRJOD PA GSUNGS PA DE'I PHYIR CHOS
KYI RNAM GRANGS 'DI NI NAM MKHA' DANG 'DRA BAR BSTAN PA YIN TE,
DE SKAD DU YANG GSUNGS PA, DE BZHIN GSHEGS PA RNAMS BYUNG YANG
RUNG MA BYUNG YANG RUNG CHOS NYID NI KUN DU GNAS PA'O ZHES

BSTAN PAR 'GYUR RO ZHES SO, ,YANG CI 'DRA BA ZHE NA, RGYUD CHEN
SGYU 'PHRUL DRA BA LAS, ,ZHES PA LA SOGS PA NI SGYU 'PHRUL DRA
BA'I RGYUD CHEN PO 'DI LA DPAG TU MED PA'I RDO RJE 'DZIN PA CHEN
POS GSANG SNGAGS CHEN PO 'DZIN PA RNAMS DGA' NAS YANG DAG PAR GLU
BLANGS PA GANG YIN PA DE BDAG GIS GZUNG ZHES PA DANG 'BREL LO, ,

MGON PO RDZOGS SANGS RGYAS KUN GYI, ,ZHES PA LA SOGS PA NI, KYE
MGON PO JI LTA BA BZHIN DU RDZOGS PA'I SANGS RGYAS KUN GYI GSANG
BA 'DZIN PAR BDAG 'GYUR BA DE BZHIN DU BSHAD PAR GSOL ZHES GONG
MA DANG 'BREL TO, ,'DZIN ZHES BYA BA 'DI NI CHOS KYI SKAD DO,
,NGES PAR 'BYUNG BA'I BAR DU 'DI, BDAG

GIS BSAM PA BRTAN POS GZUNG, ,ZHES PA NI BDAG GIS MTSAN YANG DAG
PAR BRJOD PA 'DI'I NGES PAR 'BYUNG BA MA THOB KYI BAR DU GZUNG
NGO, ,NGES PAR 'BYUNG ZHES PA NI MYA NGAN LAS 'DAS PA'O, ,CI 'DRA
BAR GZUNG ZHE NA, BSAM PA BRTAN POS SO, ,BSAM PA NI MNO BSAM MO,
,BRTAN PO NI MI G-YO BA'O, ,

DE DANG LDAN PA GANG YIN PA DE NI BSAM PA BRTAN PA'O, ,JI LTA BA
BZHIN DU BDAG GIS DE RTOGS NAS SEMS CAN THAMS CAD KYI BSAM PA'I
KHYAD PAR JI LTA BA BZHIN DU BSHAD PAR 'TSAL LO ZHES 'OG MA DANG
'BREL LO, ,GANG GI DON DU ZHE NA, GSUNGS PA, NYON MONGS MA LUS
BSAL BA DANG, ,MI SHES MA LUS SPANGS PA'I PHYIR, ,

ZHES PA STE, DE LA NYON MONGS PA MA LUS PA NI NYON MONGS PA DANG
NYE BA'I NYON MONGS PA GZUNG NGO, ,DE RNAMS ZAD PA'I DON NI NYON
MONGS MA LUS BSAL BA'O, ,MA LUS PA'I DNGOS PO MI SHES PA NI MI
SHES MA LUS TE, ,DE GZHOM PAR BYA BA NI MI SHES MA LUS SPANG BA'I
PHYIR TE, DE YI DON DU BSHAD PAR 'TSAL, ,ZHES

@33B BYA BA DANG 'BREL TO, ,BSAM PA'I KHYAD PAR JI BZHIN DU,
,SEMS CAN RNAMS LA BSHAD PAR 'TSAL, ,ZHES PA NI JI LTA BA BZHIN
DU BDAG GIS RTOGS NAS SEMS CAN THAMS CAD KYI BSAM PA'I KHYAD PAR
JI LTA BA BZHIN DU BDAG GIS RAB TU BSHAD PAR 'TSAL LO ZHES PA'I
THA TSIG GO, ,GSANG DBANG LAG NA RDO RJE YIS, ,

ZHES PA NI, DE LA GSANG BA NI LCANG LO CAN GYI PHO BRANG ZHES BYA
BA LA GNAS PA'I GNOD SBYIN RNAMS SO, ,DE RNAMS KYI RGYAL PO'I
PHYIR NA GSANG DBANG ZHES GSUNGS SO, ,DE BZHIN GSHEGS PA DE SKAD
DU, ,ZHES PA NI DE SKAD DE RNAM PA 'DI LTA BUS BCOM LDAN 'DAS
GSANG BA'I BDAG PO LAG NA RDO RJES DE BZHIN

GSHEGS PA LA GSOL TO, ,GSOL NAS JI LTAR BYAS SHE NA, THAL MO
SBYAR BA BYAS NAS NI, ,LUS BTUD NAS NI SPYAN SNGAR 'DUG ,CES PA
NI LUS BTUD NAS SPYAN SNGAR GNAS ZHES SO, ,BKUR BA SNGON DU BYAS
NAS DON DU GNYER BA NI GSOL BA 'DEBS PA STE, BKUR BA NI PHYAG
'TSAL BA LA SOGS PA'O, ,'PHAGS

PA MTSAN YANG DAG PAR BRJOD PA'I RGYA CHER 'GREL PA MTSAN GSANG
SNGAGS KYI DON DU RNAM PAR LTA BA ZHES PA LAS ZHUS PA'I RIM PAR
PHYE BA DANG PO STE TSIGS BCAD BCU DRUG GO,, ,,DE NAS ZHUS PA'I
DE MA THAG TU GSUNGS PA, DE NAS BCOM LDAN SH'AKYA THUB, ,CES PA
LA SOGS PA STE, DE LA DE NAS NI ZHUS PA'I

DE MA THAG TU SLAR GSUNGS PA'O, ,BCOM LDAN 'DAS NI BSHAD ZIN TO,
,SH'AKYA'I RIGS RNAMS KYI THUB PA NI SH'AKYA THUB PA'O, ,SKU
GSUNG THUGS THUB PAS NA YANG THUB PA'O, ,RDZOGS PA'I SANGS RGYAS
RKANG GNYIS MCHOG ,CES PA NI RDZOGS PA'I SANGS RGYAS NI BSHAD ZIN
TO, ,RKANG GNYIS NI LHA DANG MI'O, ,DE

RNAMS KYI MCHOG NI RAB CES PA'I DON TO, ,NYID KYI ZHAL NAS ZHES
PA NI SH'AKYA THUB PA NYID KYI ZHAL NAS SO, ,LJAGS BZANG BA NI
G-YAS SU 'KHYIL PA'I DUNG DANG 'DRA ZHING CHOS THAMS CAD KYI GNAS
YIN PA'I PHYIR RO, ,RING ZHING YANGS PAR BRKYANG MDZAD DE, ,ZHES
PA NI RANG GI ZHAL NAS RING ZHING YANGS PA'I RANG GI LCE SPRUL

PA MDZAD NAS BSDUS PA'I PHYIR RO, ,CI ZHIG MDZAD CE NA, 'JIG RTEN
GSUM PO SNANG BYED CING, ,ZHES PA LA SOGS PA STE, SA 'OG DANG SA
STENGS DANG SA BLA'I 'JIG RTEN GSUM LA SNANG ZHING GSAL BAR BYED
PA'I 'DZUM PA BSTAN NAS PHYAG NA RDO RJE LA SLAR GSUNGS SO ZHES
PAR 'BREL TO, ,YANG 'DZUM PA'I KHYAD

@34A *, ,PAR CI 'DRA ZHE NA, GSUNGS PA, BDUD BZHI'I DGRA RNAMS
'DUL BYED PA, ,ZHES PA BDUD BZHI NI PHUNG PO DANG, NYON MONGS PA
DANG, LHA'I BU'I BDUD DANG, 'CHI BDAG GI BDUD RNAMS SO, ,DE RNAMS
NYID DGRA RNAMS TE, DE RNAMS 'DUL BA NI RJES SU MTHUN PAR 'DUL
ZHING

TSAR GTZOD PA'I 'DZUM PA BSTAN NAS PHYAG NA RDO RJE LA SLAR
GSUNGS SO ZHES PA DANG 'BREL TO, ,SEMS CAN RNAMS KYI NGAN SONG
GSUM, ,SBYONG BAR BYED PA'I 'DZUM BSTAN NAS, ,ZHES PA NI 'JIG
RTEN PA'I SEMS CAN NGAN SONG GSUM GYI DMYAL BA DANG YI DAGS DANG
DUD 'GRO'O, ,DE DAG PAR SBYANG PAR BYED PA'I

'DZUM BSTAN TE PHYAG NA RDO RJE LA SLAR GSUNGS ZHES PA DANG 'BREL
TO, ,DE BZHIN GSHEGS PA RNAMS KYIS CHOS BSTAN PA'I DUS NA RTAGS
GSUM STE, 'DI LTA STE, 'DZUM PA DANG, GZIGS PA DANG, 'OD ZER GYIS
BSKUL BA'O, ,KHA CIG TU GCIG GAM, KHA CIG TU GNYIS SAM, KHA CIG
TU GSUM

DU 'GYUR TE, 'DI LTA STE, DPAL SGYU 'PHRUL DRA PA'I RGYUD LAS
GNYIS GSUNGS TE, 'DZUM PA DANG GZIGS PA'O, ,KHA CIG LAS GSUM LA
'DI LTA STE, SHES RAB KYI PHA ROL TU PHYIN PA STONG PHRAG NYI SHU
LNGA PA LAS, BYAMS PA LA GZIGS PA DANG, 'DZUM PA'I ZHAL DANG, 'OD
ZER SPROS PA'O, ,KHA

CIG LAS GCIG NI 'DI LTA STE, MTSAN YANG DAG PAR BRJOD PA GNYIS
LAS SO, ,'DZUM PA BSTAN NAS ZHES PA NI, ,'DZUM PA DE NI RNAM PA
BZHI STE, YAN LAG DANG NYID LAG LAS 'PHRO BA DANG, BA SPU LAS
'PHRO BA DANG, RANG BZHIN GYIS 'OD 'PHRO BA DANG, LJAGS KYI DBANG
PO LAS 'OD 'PHRO BA STE, 'DIR

NI LJAGS KYI DBANG PO RDZU 'PHRUL BSTAN PA SNGON DU 'GRO BA'I
RTAGS SO, ,TSIG CI 'DRA ZHE NA, TSANGS PA'I GSUNG ZHES PA STE,
TSANGS PA'I SGRA DANG LDAN PA'I PHYIR CHANGS PA'I GSUNG NGO,
,TSANGS PA'I SGRA NI CHE BA DANG, YON TAN CHE BA'I TSIG BLA DAGS
TE, JI SKAD DU, TSANGS LDAN BSOD NAMS RAB SKYE

BA'O; ,ZHES BSHAD PA LTA BU'O, ,STONG PHRAG DU MA RNAMS LAS TE,
STONG PHRAG GI SGRA NI STONG GSUM GYI STONG CHEN PO'I 'JIG RTEN
GYI KHAMS LA SHES PAR BYA STE, STONG PHRAG DU MA'I RANG BZHIN GYI
DKYIL 'KHOR ZHES STON TO, ,JI SKAD GSUNGS PA, STONG GSUM GYI
STONG CHEN PO 'JIG RTEN GYI KHAMS

@34B SGRAS GANG BAR BYED DO ZHES SO, ,JI LTAR NANG NA THOS PA DE
BZHIN DU PHYI ROL NA YANG SHES TE, DE LA NANG GANG YIN PA DE NI
STONG GSUM GYI STONG CHEN PO 'DI LA GNAS PA RNAMS SO, ,PHYI ROL
NI 'JIG RTEN GYI KHAMS GZHAN YANG YIN PA RNAMS TE, DE BAS NA CHE
BA'I PHYIR TSANGS PA'I GSUNG NGO, ,YANG NA TSANGS

PA NA BCOM LDAN 'DAS SH'AKYA THUB PA'O, ,TSANGS PA DE'I TSIG 'DI
NYID TSANGS BA'I GSUNG NGO, ,SNYAN PA YIS ZHES PA NI MNYAN NA BDE
BA NYID KYI PHYIR RO, ,'JIG RTEN GSUM PO KUN BKANG NAS, ,ZHES PA
NI DE'I LAS TSANGS PA'I GSUNG GCIG KHO NAS 'JIG RTEN GSUM RNAM
PAR KHYAB PA'I GSUNG GIS PHYAG NA

RDO RJE LA SLAR GSUNGS PA DANG 'BREL TO, ,DE SKAD DU GSUNGS PA,
SRID PA 'JOMS PA'I GSUNG NI GCIG PO YANG, ,THEG PA SNA TSOGS RAB
BSTAN PHYE BA YIS, ,JI LTA JI LTAR SKYE BO THAMS CAD KYIS, ,RTOGS
PA'I RGYUR GYUR SKYON MED RNAM PAR GSAL, ,ZHES SO, ,SNYING RJE
CHE DANG LDAN GYUR PAS, ,ZHES PA LA

SOGS PA NI, LAG NA RDO RJE KHYOD LEGS SO, ,KHYE DPAL LDAN RDO RJE
'CHANG GANG DANG GANG GI PHYIR KHYOD 'JAM DPAL YE SHES SEMS DPA'I
SKU DANG 'BREL PA'I MTSAN YANG DAG PAR BRJOD PA GANG YIN PA DE
NGA LAS NYAN PAR BRTZON PA DE DANG DE'I PHYIR GSANG BA'I BDAG PO
LA LEGS PAR BSTAN PAR BYA ZHES PA DANG 'BREL TO, ,

KHYOD KYIS CI'I DON DU NGA LAS DRIS PA YIN ZHE NA, 'GRO LA PHAN
PA'I DON DU NI, ,ZHES PA STE, 'GRO BA LA NYE BAR PHAN GDAGS PA'I
PHYIR SNYING RJE CHEN PO DANG LDAN PAR GYUR PAS SO, ,KHYAD PAR JI
LTA BU'I MTSAN YANG DAG PAR BRJOD PA NYAN PAR BRTZON ZHE NA, DAG
PAR BYED CING SDIG SEL BA, ,ZHES PA STE, DE

LA DAG PAR BYED CING ZHES PA NI BKRA SHIS PA'O, ,SDIG SEL BA ZHES
PA NI MI DGE BA 'JOMS PA'O, ,KHYOD NI RTZE GCIG YID KYIS NYON,
,ZHES PA NI DE YIS 'DI SKAD GSUNGS PAR 'GYUR TE, BUM PA KHA BUB
PA DANG, BUM PA ZHABS RDOL BA DANG, BUM PA MI GTZANG BA BZHIN DU
MI RUNG NGO ZHES PA'I THA

TSIG GO, ,'O NA JI LTAR ZHE NA, LEGS PAR NYON CIG CES PA'O, ,BCOM
LDAN 'DAS NYID KYIS GSUNGS MA THAG TU RDO RJE 'DZIN PAS GSOL PA,
BCOM LDAN DE NI LEGS ZHES GSOL, ,ZHES PA NI BCOM LDAN 'DAS NI
SH'AKYA THUB PA'O, ,DE NI DE LTAR MNYAN PAR BGYI'O ZHES PA'I DON
TO, ,LEGS

@35A *, ,ZHES PA NI JI LTAR GSUNGS PA NYID KYI RIM PAS BDAG GIS
MNYAN TO ZHES PA'I THA TSIG GO, ,'PHAGS PA MTSAN YANG DAG PAR
BRJOD PA'I RGYA CHER 'GREL PA MTSAN GSANG SNGAGS KYI DON DU RNAM
PAR LTA BA ZHES BYA BA LAS SLAR GSUNGS PA'I RIM PAR PHYE BA STE
GNYIS PA TSIGS

BCAD DRUG PA'O,, ,,DA NI SLAR GSUNGS PA'I DE MA THAG TU RIGS DRUG
LA GZIGS PA'I RIM PAR PHYE BA GSUNGS PA, DE NAS BCOM LDAN SH'AKYA
THUB, ,CES PA LA SOGS PA STE, DE LA, GSANG SNGAGS RIGS CHEN THAMS
CAD DANG, ,ZHES PA NI SDUD PAR BYED PA'I TSIG 'DI NI SPYIR BSTAN

PA'O; ,'DIR DE DANG DE LA RNAM PAR GZIGS TE, TSIG GI BDAG PO 'JAM
DPAL YE SHES SEMS DPA' DANG 'BREL PA'I SKYE BA MED PA'I CHOS CAN
TSIGS SU BCAD PA 'DI GSUNGS SO ZHES PHYIS 'BYUNG BA'I TSIG DANG
LHAN CIG TU 'BREL TO, ,GSANG SNGAGS RIG SNGAGS 'CHANG BA'I RIGS,
,ZHES PA NI RIG

SNGAGS 'DZIN PAS NA RIG SNGAGS 'CHANG BA'O, ,GSANG SNGAGS KYI
BDAG NYID KYANG DE YIN LA RIG SNGAGS 'CHANG BA YANG DE NYID YIN
PAS NA GSANG SNGAGS RIG SNGAGS 'CHANG BA NI 'DZIN PA'I BDAG NYID
DO, ,DE'I RIGS NI GSANG SNGAGS RIG SNGAGS 'CHANG BA'I RIGS TE,
LAS KYI RIGS ZHES PA'I DON TO, ,

RIGS GSUM LA NI RNAM PAR GZIGS, ,ZHES PA NI SKU DANG GSUNG DANG
THUGS KYI RANG BZHIN NYID PAS RNAM PAR SNANG MDZAD KYI RIGS ZHES
PA'I DON TO, ,'JIG RTEN 'JIG RTEN 'DAS PA'I RIGS, ,ZHES PA NI
'JIG RTEN LA LTA BAS NA 'JIG RTEN NO, ,DE'I RIGS NI 'JIG RTEN
'JIG RTEN 'DAS PA'I RIGS TE,

PADMA'I RIGS SO ZHES BYA BA'I THA TSIG GO, ,'JIG RTEN SNANG BYED
RIGS CHEN DANG, ,ZHES PA NI 'JIG RTEN RNAMS LA GSAL BAR BYED PA
NI 'JIG RTEN SNANG BYED DE ME LONG LTA BU'I YE SHES KYI BDAG NYID
PAS MI BSKYOD PA'O, ,DE'I RIGS NI, 'JIG RTEN SNANG BYED RIGS CHEN
DANG, ,ZHES PA STE, RDO RJE'I RIGS SO, ,

PHYAG RGYA CHEN PO'I RIGS MCHOG DANG, ,ZHES PA NI BYANG SEMS RDO
RJE'I RIGS SO, ,DE NYID KYI PHYIR NA MCHOG STE, RNAM PAR SNANG
MDZAD LA SOGS PA'I BYANG CHUB KYI SEMS KYI RANG BZHIN NYID KYI
PHYIR RO, ,DE'I RIGS NI PHYAG RGYA CHEN PO'I RIGS MCHOG GO, ,RIGS
CHEN GTZUG TOR CHER GZIGS NAS, ,

@35B ZHES PA NI, DE BZHIN GSHEGS PA THAMS CAD KYIS KHAMS GSUM GYI
RGYAL POR DBANG BSKUR BAS NA GTZUG TOR CHEN PO STE, DE'I RIGS NI
RIGS CHEN GTZUG TOR CHE STE, RIN PO CHE'I RIGS ZHES BYA BA'I DON
TO, ,CHEN GZIGS PA'I DON NI GONG DU BSHAD ZIN TO, ,'PHAGS PA
MTSAN YANG

DAG PAR BRJOD PA'I RGYA CHER 'GREL PA MTSAN GSANG SNGAGS KYI DON
DU RNAM PAR LTA BA ZHES BYA BA LAS RIGS DRUG LA GZIGS PA'I RIM
PAR PHYE BA STE GSUM PA TSIGS BCAD GNYIS PA'O,, ,,DA NI DPAL SGYU
'PHRUL DRA BA'I MNGON PAR RDZOGS PAR BYANG CHUB PA'I RIM PA BLA
MA GCIG NAS GCIG TU BRGYUD PA BSHAD

DE; DE YANG DPAL SGYU 'PHRUL DRA BA'I LE'U KHRI DRUG STONG GI
NANG NAS BYUNG BA YIN NO, ,DE LA DANG POR RE ZHIG SNGAGS KYI SGOR
ZHUGS NAS SPYAD PA SPYOD PAS, BCOM LDAN 'DAS 'JAM DPAL YE SHES
SEMS DPA' DE BZHIN GSHEGS PA THAMS CAD KYI YE SHES KYI SPYI GTZUG
GNYIS SU MED PA DON DAM PA'I

MTSAN YANG DAG PAR BRJOD PA ZHES PA GTZUG GI NOR BU 'DI MNGON DU
BYED 'DOD PA'I BYANG CHUB SEMS DPA' MA LUS SHING LUS PA MED PA'I
SEMS CAN GYI KHAMS THAMS CAD YONGS SU SGROL BA'I BSAM PA DANG,
BYANG CHUB CHEN POR SMON PA'I SEMS DANG, THABS DANG SHES RAB KYI
BDAG NYID DANG LDAN PAS BSDU

BA'I DNGOS PO BZHIS SEMS CAN RNAMS BSDUS TE, BLA NA MED PA YANG
DAG PAR RDZOGS PA'I BYANG CHUB TU SEMS BSKYED PAR BYA'O, ,'DI
SKAD KYANG BRJOD DE, SANGS RGYAS DANG BYANG CHUB SEMS DPA' THAMS
CAD KYIS BDAG LA DGONGS SU GSOL, BDAG CHE GE MO ZHES BYA BA DUS
'DI NAS GZUNG NAS JI TZAM BYANG

CHUB KYI SNYING PO LA GNAS KYI BAR DU BLA NA MED PA'I BYANG CHUB
MCHOG GI SEMS BSKYED PAR BGYI'O, ,JI LTAR DUS GSUM MGON PO RNAMS,
,BYANG CHUB NYID DU NGES PA'I, ,BYANG CHUB SEMS NI BLA NA MED PA,
,DAM PA BDAG GIS BSKYED PAR BGYI, ,TSUL KHRIMS KYI NI BSLAB PA
DANG, ,DGE BA'I CHOS NI SDUD

PA DANG, ,SEMS CAN DON BYED TSUL KHRIMS RNAMS, ,BRTAN POR BDAG
GIS SO SOR GZUNG, ,SANGS RGYAS CHOS DANG DGE 'DUN DANG, ,BLA MED
MCHOG GI DKON MCHOG GSUM, ,DENG BRTZAMS TE GZUNG BAR BGYI, ,NAM
DU YANG NI MI GTONG NGO, ,SDOM PA SANGS RGYAS SBYOR BSKYED PA,
,DENG NAS BRTAN

@36A *, ,PAR GZUNG BAR BGYI, ,RDO RJE RIGS MCHOG CHEN PO YI, ,RDO
RJE DRIL BU'I PHYAG RGYA DAG ,DE NYID KHO NAS SO SOR GZUNG, ,SLOB
DPON YANG NI GZUNG BAR BGYI, ,DRUG TU BYAS TE NYIN RE LA, ,SBYIN
PA RNAM BZHI RAB TU SBYIN, ,RIN CHEN RIGS MCHOG CHEN PO YI, ,YID
DGA' BA

YI DAM TSIG GO, ,PHYI DANG GSANG BA'I THEG PA GSUM, ,DAM PA'I
CHOS KYANG GZUNG BAR BGYI, ,PADMA'I RIGS MCHOG DAG PA YI, ,BYANG
CHUB CHEN PO LAS BYUNG BA'O, ,LAS KYI RIGS MCHOG CHEN PO LA,
,SDOM PA THAMS CAD RAB LDAN PA, ,SO SOR YANG DAG GZUNG BAR BGYI,
,MCHOD PA'I LAS

KYANG CI NUS BGYI, ,LAS KYI RIGS MCHOG CHEN PO LA'O, ,BLA NA MED
PA'I BYANG CHUB SEMS, ,BSKYED PAR BYAS TE BDAG GIS NI, ,SEMS CAN
KUN GYI DON DU NI, ,SDOM PA MA LUS GZUNG BAR BGYI, ,MA RGAL BA
RNAMS BSGRAL BAR BGYI, ,MA GROL BA RNAMS BDAG GIS DGROL, ,DBUGS
MA BYUNG BA

DBUGS DBYUNG STE, ,MYA NGAN 'DAS LA SEMS CAN DGOD, ,SDOM PA GZUNG
BA SNGON DU 'GRO BAS BYANG CHUB TU SEMS BSKYED PAR BYA STE,
,MNGON PAR BYANG CHUB PA LNGA'I RIM PA 'DIS BSGOM PAR BYA'O,
,DANG POR RE ZHIG ME LONG LTA BU'I YE SHES KYI GZUGS BRNYAN GYI
SBYOR BAS BSGOM PAR BYA STE, JI LTAR YONGS SU DAG

PA'I ME LONG GI DKYIL 'KHOR LA DE'I DRUNG GI YUL DANG DUS KYI
DNGOS PO'I RIG PA RNAMS SO SOR SNANG BA DE LTAR SHIN TU RNAM PAR
DAG PA CHOS KYI DBYINGS KYI RGYU MTHUN PA BYANG CHUB KYI SEMS
CHEN PO LA 'GRO BA DANG YUL DANG SKYE GNAS KYI DBYE BAS PHYE BA'I
SEMS CAN GYI KHAMS SNANG STE, DE RNAMS SHIN TU DRI MA MED PA'I ME
LONG LTA

BU'I YE SHES DE LA YANG BLTAS TE DE'I PHYI NAS SEMS CAN LA DMIGS
PA'I SNYING RJE BSKYED PAR BYA STE, AE MA'O SEMS CAN 'DI RNAMS
MGON MED PA, SKYABS MED PA, DPUNG GNYEN MED PAS SDUG BSNGAL BA
RNAMS 'KHOR BA'I RGYA MTSOR BYING BA DE RNAMS KYI DON DU JI LTAR
BDAG NYID LTAR THAMS CAD KYI THAMS CAD DU

SDUG BSNGAL LAS BSGRAL BAR BYA STE, JI LTAR ZUG RDU CAN GYI SEMS
CAN THAMS CAD ME LONG LTA BU'I YE SHES LA SEMS CAN RNAMS KUN
RDZOB TU SNANG BAR BYA'O, ,DE NAS MNYAM PA NYID KYI YE SHES LA
MOS PAR BYAS TE, CHOS THAMS CAD BDAG MED PA'I MNYAM PA NYID DU
SBYOR BAS, JI LTAR CHOS RNAMS STONG

@36B PA DANG BDAG MED PA DE LTAR BDAG KYANG STONG PA DANG BDAG
MED PA ZHES BSGOMS TE, CHOS THAMS CAD BDAG MED PA LA GZUNG BAR
BYA'O, ,DE SKAD KYANG GSUNGS PA, BDAG CI 'DRA BA DE 'DRAR SEMS
CAN THAMS CAD SHES, ,SEMS CAN THAMS CAD CI 'DRA DE 'DRAR CHOS KUN
SHES, ,ZHES PA LA SOGS

PA'O; ,DE NAS CHOS THAMS CAD BDAG MED PA'I RANG BZHIN DU RTOGS
PAS CHOS LA DMIGS PA'I SNYING RJE MNYAM PA NYID KYI YE SHES KYIS
BSKYED PAR BYA'O, ,DE NAS AA K'A RO MU KHAm SARBA DHARM'A n'Am
A'ADYA NUTPANNA TV'ATA CES SNGAGS BRJOD NAS, ,MA LUS PAR NI MDOR
BSDUS TE, ,SNGAGS PA SNGAGS DON BSGOMS NAS SU, ,

DMIGS PA MED DANG LHAN CIG TU, ,CHOS BDAG MED PA RNAM PAR BSGOM,
,DE LTAR SO SOR KUN DU RTOG PA'I YE SHES DE LTA BU'I DE MA THAG
PA NYID DU DMIGS PA MED PA'I SNYING RJE CHEN PO'I RJES SU SONG
BA, GZUNG 'DZIN KUN LAS RNAM PAR GROL BA, RANG BZHIN GYIS 'OD
GSAL BA, CHA SHAS KYI RANG BZHIN LAS 'DAS PA,

SHIN TU RNAM PAR DAG PA'I CHOS KYI DBYINGS STONG PA NYID KYI YE
SHES BSGOM PAR BYA'O, ,DE NAS YANG SEMS CAN THAMS CAD KYI DON
BYED PA DANG BRAL BAS NA RNAL 'BYOR PAS SNGON GYI SMON LAM GYIS
BSGOMS PA'I SEMS KYI RGYUN GYI DBANG GIS LANGS TE, MI DMIGS PA'I
SNYING RJE CHEN POS BYA BA NAN TAN GYI YE SHES MNGON DU BYA'O, ,

RNAM PAR MI RTOG PA'I YE SHES KYI RJES LA THOB PA DAG PA 'JIG
RTEN PA'I YE SHES NYID KYI PHYIR DE'I DE NYID KYIS SEMS CAN GYI
DON THAMS CAD YONGS SU RDZOGS PAR BYED DO, ,DE'ANG 'JUG PA'I
MTSAN NYID KYI BYANG CHUB KYI SEMS KUN RDZOB DANG DON DAM PA'I
RANG BZHIN GYI RNAM PAR BYANG BA'I BYANG CHUB KYI SEMS ZHES BYA
BAR RIG

PAR BYA'O, ,DE NAS RNAL 'BYOR PAS SEMS NYID SGYU MA'I RNAM PA NAM
MKHA'I PHYOGS SU GNAS PA RANG BZHIN GYIS 'OD GSAL BA SKAR MA'I
RNAM PA 'DRA BA'I AA BSAMS TE, DE LAS BYUNG BA KHRO BO 'BAR BA'I
PHRENG BAS 'KHRIGS PA SNGON PO MDOG DU MA'I 'OD ZER BRGYA STONG
GIS YONGS SU BSKOR BA MING GZHAN KUN DU BZANG PO

MCHOG TU DGA' BA'I BDAG NYID YI GE H'Um CHEN PO BSGOM PAR BYA'O,
,YI GE H'Um DE LAS RNAM PA DU MA'I 'OD RNAMS PHYUNG STE, 'OD KYI
RTZE MO DE LAS DE BZHIN GSHEGS PA THAMS CAD SPRUL NAS, DE BZHIN
GSHEGS PA DE DAG THAMS CAD KYIS SANGS RGYAS KYI ZHING THAMS CAD
DU GSHEGS TE, MA LUS ZHING LUS PA

@37A *, ,MED PA'I 'JIG RTEN GYI KHAMS THAMS CAD DU SEMS CAN GYI
KHAMS THAMS CAD YANG DAG PAR SBYANGS TE, BYANG CHUB KYI SEMS
BSKYED PA LA SOGS PA YANG BYAS NAS JI SRID SANGS RGYAS THAMS CAD
KYI RNAM PAR 'PHRUL PA'I BAR YANG BSTAN TE, YANG SLAR LOG NAS YE
GE H'Um DE LA ZHUGS

PAR BSAM PAR BYA'O, ,DE LAS GYUR PA'I SNGON PO LA SOGS PA'I KHA
DOG DRUG PO MNGON DU DGA' BA LA SOGS PA SANGS RGYAS KYI ZHING
DRUG TU KHYAB PAS 'BAR BA'I GZI BRJID KYIS BDUD THAMS CAD KYI
DGRAS THUB PAR DKA' BA SGO DRUG LA RTZE LNGA PA'I YE SHES KYI RDO
RJE BSGOM PAR BYA'O, ,DE'I BUM PA'I NANG NA GNAS PA'I YI GE

BHR'Um DKAR PO BSAM STE, DE LAS GYUR PA'I RIN PO CHE SNA BZHI'I
RANG BZHIN STONG GSUM GYI STONG CHEN PO'I 'JIG RTEN GYI GZHAL YAS
KHANG RNAM PAR BSGOM MO, ,DE'ANG CI 'DRA ZHE NA, GRU CHOS KYI
'BYUNG GNAS, DE'I STENG DU YI GE AA LAS SNA TSOGS RDO RJE, DES
KYANG RDO RJE'I DNGOS PO MDOG DKAR PO'I SA

GZHIR BYIN GYIS BRLAB PAR BYA'O, ,DE NAS YI GE BHR'Um GYIS RTZE
MO RDO RJE DANG NOR BU RIN PO CHE'I KHANG PA BRTZEGS PA'I GZHAL
YAS KHANG RNAM PAR BSGOM MO, ,DE'ANG CI 'DRA ZHE NA, GRU BZHI PA
LA SGO BZHI PA, ,TVA RA NA BZHIS BRGYAN PA'O, ,DRIL BU DAR DANG
'PHAN LA SOGS, ,ME TOG PHRENG DANG RNGA YAB BKLUBS, ,

GRVA MTSAMS DAG NI THAMS CAD DANG, ,SGO KHYAMS KYI NI MTSAMS SU
YANG, ,RDO RJE RIN CHEN RNAMS DANG NI, ,ZLA GAM RNAMS KYIS YANG
DAG BRGYAN, ,DRA BA DRA PHYED BKOD PA LA, ,SNA TSOGS GZUGS KYIS
BKLUBS PA'O, ,RDUL TSON KHA DOG LNGA YIS KYANG, ,PHYI YI DKYIL
'KHOR BRI BAR BYA, ,DKYIL 'KHOR DE YI

GNAS SKABS SU, ,CHUD NAS NANG GI GZHAL YAS KHANG, ,RDO RJE
DBYINGS ZHES BRJOD PA NI, ,DE NAS GNYIS PA DGOD PAR BYA, ,RDO RJE
PHRENG BAS YONGS BSKOR BA, ,KA BA BRGYAD KYIS RNAM BRGYAN PA,
,RDUL TSON LNGA PO NYID KYIS NI, ,DRA BA DRA PHYED LA SOGS
BKLUBS, ,DKYIL 'KHOR GYI NI PHYI ROL YANG, ,JI SKAD

GSUNGS PA'I MTSAN NYID KUN, ,KHYAD PAR DU NI MDOR BSDUS NAS, DE
YI NANG DU THAMS CAD BYA, ,SGO YI MTSAMS DANG TVA RA NA, ,GCIG
NYID DU NI MI BYA'O, ,DE PHYIR DE YI SGO RNAMS NI, ,TVA RA NA
RNAMS BRTAG MI BYA, ,GO RIMS BZHIN DU LHA RNAMS KYI, ,GDAN NI
PHYI NAS DGOD PAR BYA, ,LHA RNAMS JI BZHIN

@37B RIM PAS SO, ,DE NAS DBUS SU BKOD PA NYID, ,GTZO BO YI NI
GDAN YIN NO, ,SHAR LA SOGS PA'I PHYOGS KUN LA, ,MI BSKYOD LA SOGS
RNAMS KYI GDAN, ,RANG GI SA BON LAS GRUB PA, ,SBYOR BA'I RIM PAS
BRTAG PAR BYA, ,DE LA GDAN RNAMS BRTAG PA NI DBUS SU SENG GE'I
GDAN DANG,

SHAR DU GLANG PO CHE'I GDAN DANG, LHO RU RTA'I GDAN DANG, NUB TU
RMA BYA'I GDAN DANG, BYANG DU NAM MKHA' LDING GI GDAN ZHES SO,
,RDO RJE SEMS DPA' NAS BRTZAMS TE RDO RJE 'BEBS PA'I MTHAR THUG
PA'I BAR GYI YI GE AA LAS BSKYED PA'I ZLA BA'I DKYIL 'KHOR RNAMS
RNAM PAR BSGOM MO, ,DE NAS YANG GTZO

BO'I GDAN LA YI GE AA LAS YONGS SU BSKYED PA'I RNAM PAR SNANG
MDZAD CHEN PO'O, ,GANG GI PHYIR SEMS GANG YIN PA KHO NA GZUNG BA
LA SOGS PA DANG BRAL BAS CHOS KYI DBYINGS KYI RANG BZHIN NO, ,DE
NYID ZHAL BZHI PA STE, STONG PA NYID LA SOGS PA'I RNAM PAR THAR
PA BZHI'O, ,CHOS KYI DBYINGS LA DMIGS

PA NYID KYIS TING NGE 'DZIN THAMS CAD RAB TU SKYE BA'I RGYU YIN
PA'I PHYIR SKU MDOG DKAR PO'O, ,CHOS KYI DBYINGS KYI RANG BZHIN
NYID KYI PHYIR RAL PA'I DBU RGYAN DANG LDAN PA'O, ,ZHI BA'I SEMS
NYID KYI PHYIR SKU LA RGYAN MI MNGA' BA'O, ,THABS DANG SHES RAB
KYI BDAG NYID KYI PHYIR BYANG CHUB MCHOG GI PHYAG RGYA DANG LDAN

PA'O; ,DE LTA BU'I DNGOS PO RNAM PAR SNANG MDZAD CHEN POR BDAG
NYID MOS PAR BYA STE, SANGS RGYAS BZHI'I GDAN GYI SBYOR BAS SO,
,DE'I THUGS KAR ZLA BA'I DKYIL 'KHOR GYI STENG NA YI GE DH'I:LAS
YONGS SU BSKYED PA'I BCOM LDAN 'DAS DANG PO'I SANGS RGYAS ZHAL
LNGA PA GTZUG PHUD LNGA DANG LDAN PA DE NYID KYI

PHYIR; GDONG LNGA GTZUG PHUD LNGA DANG LDAN, ,ZHES GSUNGS SO,
,MDOG LNGA DANG LDAN TE DE NYID DANG 'BREL BA'I GTZUG PHUD LNGA
PA'I ZUR PHUD CAN NO, ,SHAR SNGON PO, LHOR SER PO, NUB DMAR PO,
BYANG LJANG GU, DBU STENG NA RTA MCHOG GI ZHAL BZHIN DU GNAS PA'I
ZHAL DKAR PO ZHI BA BYIS PA'I RGYAN GYIS BRGYAN

BA; SGEG PA DANG LDAN PA, SNA TSOGS KYI NA BZA' MNABS PA, PHYAG
BRGYAD LA SHES RAB KYI PHA ROL TU PHYIN PA STONG PHRAG BRGYA PA
KHA BZHIR BGOS NAS PHYAG BZHIS THUGS KAR YANG DAG PAR PAR 'DZIN
PA, PHYAG GZHAN BZHIS NI SHES RAB KYI RAL GRI 'DEBS PA'I TSUL
GYIS 'DZIN PA, SANGS RGYAS BZHI'I GDAN GYI SBYOR

@38A *, ,BAS BZHUGS PA BSGOM MO, ,'DIR DE BZHIN GSHEGS PA'I SA
BCU GNYIS NYE BAR MTSON PA, TSIG GI BDAG POS TSIGS SU BCAD, ,CES
PA DANG 'BREL TO, ,JI LTA BUR GYUR PA ZHE NA, GSANG SNGAGS RGYAL
PO DRUG LDAN ZHING, ,ZHES PA NI PHYIS 'BYUNG BA'I SNGAGS DRUG
DANG

LDAN PA LA BYA'O, ,BDAG NYID CI ZHE NA, GNYIS SU MED PAR 'BYUNG
BA DANG, ,ZHES PA LA, GNYIS NI GZUNG 'DZIN NO, ,DE MED PA GANG
YIN PA DE NI GNYIS SU MED PA'O, ,DE LAS 'BYUNG BA NI SKYE BA'O,
,GNYIS SU MED PAR 'BYUNG BA NI GNYIS SU MED PAR 'BYUNG BA'O,
,TSIGS BCAD GANG LA YOD PA DE NI

GNYIS SU MED PAR 'BYUNG BA DANG LDAN PA'I TSIGS BCAD DO, ,GZHAN
YANG KHYAD PAR CI 'DRA ZHE NA, MI SKYE CHOS CAN 'DI GSUNGS PA,
,ZHES PA NI CHOS KYI DBYINGS KYI RANG BZHIN DANG STONG PA NYID
KYI RANG BZHIN ZHES PA'I DON TO, ,'DI GSUNGS PA ZHES PA NI BSHAD
PA'I DON TO, ,DPAL RDO RJE SNYING PO RGYAN GYI RGYUD

LAS DE BZHIN GSHEGS PA'I SA BCU GNYIS SU GSUNGS TE, KUN DU 'OD
KYI SA CHEN PO'O, ,DE NI NYI MA'I DKYIL 'KHOR 'DRA, ,BDUD RTZI
'OD NI GNYIS PA STE, ,SHIN TU 'OD GSAL ZLA BA 'DRA, ,NAM MKHA'I
'OD NI GSUM PA STE, ,NAM MKHA'I GZHI BZHIN RAB TU GNAS, ,RDO RJE
'OD NI BZHI PA STE, ,SA

DE 'OD NI DGA' BA'O, ,LHAG PA'I BSAM PA BRTAN SBYOR BAS, ,RDO RJE
ZHES NI YONGS SU BRTAGS, ,LNGA PA RIN 'OD CES BYA BA, ,DBANG
BSKUR BA LA RAB TU GNAS, ,PADMA'I 'OD CES DRUG PA STE, ,PADMA
BZHIN DU RAB TU SKYE, ,RANG BZHIN DAG PA CHOS NYID PHYIR, ,DRI MA
MED CING YONGS 'DZIN MED, ,BDUN PA LAS

KYI 'OD CES PA, ,SANGS RGYAS PHRIN LAS BYED PAR 'DOD, ,BRGYAD PA
DPE MED CES BYA BA, ,DE LA DPE NI YOD MA YIN, ,DPE LDAN ZHES PA
DGU PA STE, ,THAMS CAD DPE NI SO SOR RTOGS, ,BCU PA SHES RAB 'OD
CES PA, ,SANGS RGYAS SA NI BLA NA MED, ,BCU GCIG THAMS CAD MKHYEN
PA NYID, ,SA CHEN RAB TU

'OD GSAL BA, ,BCU GNYIS SO SOR RIG PA PA, ,RNAL 'BYOR YE SHES RAB
TU RDZOGS, ,ZHES SO, ,DE RNAMS NI DE BZHIN GSHEGS PA'I SA BCU
GNYIS AA LA SOGS PA'I SGRA'I YI GE BCU GNYIS SU YONGS SU RDZOGS
PA NYID DU RIG PAR BYA'O, ,DUS GSUM BZHUGS PA'I SANGS RGYAS KYI,
,ZHES

@38B PA NI 'DAS PA DANG MA 'ONGS PA DANG DA LTAR GYI DUS GSUM GYI
SANGS RGYAS RNAMS KYI'O, ,THUGS LA GNAS LNGA NI ZHES PA NI DE
BZHIN GSHEGS PA THAMS CAD KYI THUGS KAR GNAS PA'I PHYIR RO, ,YE
SHES KYI SKU ZHES PA NI YE SHES KYI SKU'I RANG BZHIN NYID KYI
PHYIR RO, ,SANGS RGYAS ZHES PA NI JI LTAR GNAS PA'I DNGOS

PO'I DON RTOGS PA'I PHYIR RO, ,DA NI DANG PO'I SANGS RGYAS DE'I
THUGS KAR SHES RAB KYI 'KHOR LO BSGOM PAR BYA STE, CI 'DRA BA
ZHIG GSUNGS SHE NA, RTEN CING 'BREL PAR 'BYUNG BA'I DON STON PAR
BYED PA'O, ,DE BZHIN YANG BSHAD PA, ,RTZIBS KYI LTE BA YANG DAG
'DZIN, ,RTZIBS RNAMS LTE BA LA YANG BRTEN,

RTEN CING 'BREL PAR 'BYUNG SBYOR BAR, ,'KHOR LO 'DI NI RAB TU
BSKOR, ,ZHES SO, ,YI GE AAS BSKYED PA'I KHA DOG DRUG DANG LDAN PA
RTZIBS DRUG PA, MU KHYUD BZHI DANG LDAN PA, SHIN TU BKOD PA'I LTE
BA DE'I DKYIL NA YI GE AA BSAMS TE, BCOM LDAN 'DAS YE SHES SEMS
DPA'I RTZA BA'I SNGAGS LA

SOGS PA SNGAGS RNAMS MU KHYUD BZHI LA MDOG DKAR PO KHO NA BSGOM
PAR BYA'O, ,DE LA DANG PO'I MU KHYUD LA, AOm SARBA DHARM'A AA
BH'A BA SVA BH'A BA BI SHUDDHA BADZRA AA A'A AAm AA:, DE'I PHYIR
ROL DU MU KHYUD GNYIS PA LA DE BZHIN GSHEGS PA'I SA BCU GNYIS
BRJOD PA'I SGRA'I YI GE BCU GNYIS BSGOM PAR BYA'O, ,

DE NAS DANG PO'I LCE NAS BRTZAMS NAS JI TZAM DU SNGAGS DRUG PO
BKOD PA'I RIGS KYI MDOG RIM PAR BYA'O, ,'DI LTAR STE DANG PO LA
AOm BADZRA T'I Kshn'A YA TE NA MA:, GNYIS PA LA AOm DU: KHA TZTSE
D'A YA TE NA MA:, GSUM PA LA AOm PRADZNY'A DZNY'A NA M'URT'A YA
TE NA MA:, BZHI PA LA AOm DZNY'A NA K'A Y'A YA TE NA MA:, LNGA PA

LA AOm B'A G'I SHVA R'A YA TE NA MA:, DRUG PA LA AOm AA RA PA TZA
N'A YA TE NA MA:, 'KHOR LO'I PHYI ROL MU KHYUD LA BCOM LDAN 'DAS
DE BZHIN GSHEGS PA THAMS CAD KYI YE SHES KYI SKU'I PHRENG BA'I
SNGAGS BKOD DE, AA A'A:AOm SARBA TA TH'A GA TA HRi DA YA, HA RA
HA RA, AOm H'Um HR'I:BHA GA W'AN, DZNY'A NA M'URTI, B'A G'I SHVA

RA; MA H'A W'A TZA, SARBA DHARM'A GA GA NA AA MA LA SU PA RI
SHUDDHA DHARMA DH'A TU DZNY'A NA GARBHA A'A:, PHYI ROL GYI MU
KHYUD GNYIS PA LA KA LA SOGS PA HA'I MTHAR THUG PA'I YI GE DGOD
PAR BYA'O, ,DE NI 'KHOR LO'I SNGAGS DGOD PA'I RIM PA'O, ,'KHOR LO
DE'I DBUS NA GNAS PA'I YI GE AA LAS BSKYED

@39A *, ,BA'I BCOM LDAN 'DAS YE SHES SEMS DPA' ZHAL DRUG PA, STON
KA'I ZLA BA'I MDOG CAN, AINDRA N'I LA MCHOG GI GTZUG PHUD NYI MA
'CHAR KA'I DKYIL LTAR 'OD KYI DKYIL 'KHOR GYIS BSKOR BA, DE BZHIN
GSHEGS PA THAMS CAD KYI RANG BZHIN GYI RGYAN GYI TING NGE 'DZIN
LA

SNYOMS PAR ZHUGS PA,, SNA TSOGS PADMA'I GDAN LA BZHUGS PA, PHYAG
GNYIS KYIS AUTPALA DMAR PO DANG AUTPALA SNGON PO GNYIS LA BRTEN
NAS GNAS PA'I SHES RAB KYI PHA ROL TU PHYIN PA'I GLEGS BAM GNYIS
'DZIN PA, ZHI BA'I TSUL DANG LDAN PA'I BDAG NYID BSAMS TE, DE'I
THUGS KAR ZLA BA'I DKYIL 'KHOR

BSGOMS NAS, DE'I STENG DU SHES RAB KYI PHA ROL TU PHYIN PA'I RANG
BZHIN THAMS CAD MKHYEN PA'I YE SHES 'BYUNG BA'I BYED RGYU, NYAN
THOS DANG RANG SANGS RGYAS THAMS CAD BSKYED PAR GYUR PA, BYANG
CHUB SEMS DPA' CHEN PO THAMS CAD KYI BSOD NAMS DANG YE SHES KYI
TSOGS SU GYUR PA, DON DAM PA'I YE SHES THAMS CAD

KYI BYED RGYUR GYUR PA'I YE GE AA BKOD DE, DE NAS 'KHOR LO LA
GNAS PA'I SNGAGS KYI YI GE GANG YIN PA RNAMS JI LTAR GSUNGS PA'I
KHA DOG DANG LDAN PA SHIN TU RNAM PAR BKOD PA MI SHES PA'I RI BO
'JOMS PAR NUS PA'I 'OD DANG LDAN PAR BSGOMS TE, 'OD DE RNAMS KYIS
RANG GI LUS LA SNANG BAR BYED PA BSGOM MO, ,'OD KYIS

SNANG BAR BYAS MA THAG TU ZHAL BZHI LAS PHYUNG STE, MI MJED 'JIG
RTEN GYI KHAMS SNANG BAR BYAS NAS, DE NAS RDO RJE'I SGO DRUG NAS
'OD ZER KHA DOG DRUG PHYUNG STE, NAM MKHA'I KHAMS THAMS CAD DU
KHYAB PAS SANGS RGYAS KYI ZHING SNA TSOGS PA RNAMS SU SONG NAS MA
LUS SHING LUS PA MED PA'I SEMS CAN GYI

KHAMS KYI DON BYAS NAS, DE BZHIN GSHEGS PA THAMS CAD DANG, BYANG
CHUB SEMS DPA' DANG, NYAN THOS DANG, RANG SANGS RGYAS KYI DKYIL
'KHOR YANG SNANG BAR BYAS TE, DE RNAMS KYI ZHAL NAS ZHUGS PAS DE
DAG GI THUGS KA'I RDO RJE LA BSKOR BA BYAS TE, DE DAG GI SHES RAB
KYI YE

SHES DE DRANGS NAS CHOS BDAG MED PA MNYAM PA NYID KYIS RANG GI
KHA NAS ZHUGS TE, RANG GI SNYING GA LA GNAS PA'I ZLA BA LA SNGAGS
KYI YI GE DANG GCIG TU GYUR NAS GNAS PAR BSGOM PAR BYA'O, ,DE
LTAR RGYUN DU ZHUGS PA BSGOM PA LA GNAS PA SNGAGS KYI SGO NAS
SPYAD PA SPYOD PA'I BYANG CHUB SEMS DPAS BCOM

@39B LDAN 'DAS 'JAM DPAL YE SHES SEMS DPA'I GZUGS YE SHES KYI
SKU'I SGO NAS DMIGS SO ZHES PA DANG, ZLA BA'I DKYIL 'KHOR GYI
DBYIBS KYI SGO NAS DE'I GZUGS RJES SU BSAM MO ZHES PA DANG, YI GE
AA'I GZUGS KYI SGO NAS DE'I GZUGS RJES SU BSGOM MO ZHES SO, ,DE
LTAR RNAM PA GSUM

GYI TSUL GYIS BSGOMS PAS DE NYID KYI SPRUL PA'I GZUGS KYI SKU DUS
RING PO MA YIN PA KHO NAR 'DUL BA'I DBANG NYE BAR GZUNG STE,
MTHONG BAR 'GYUR BA DANG, NAM MKHA'I GZHI LA GNAS PA'I SANGS
RGYAS DANG BYANG CHUB SEMS DPA' THAMS CAD KYI SPRUL PA'I GZUGS
KYI SKU DANG LDAN PAR GYUR PA RNAMS MTHONG BAR 'GYUR

RO ZHES BYA BA STE, DE YANG BSGOM PA'I DBANG DE LAS TSE 'DI KHO
NA LA SANGS RGYAS PA NYID DANG RDO RJE SEMS DPA' NYID 'THOB BO
ZHES PA'I DON TO, ,DE LTAR RIM PA 'DIS SGYU 'PHRUL DRA BA'I MNGON
PAR RDZOGS PAR BYANG CHUB PA'I RIM PAR GSUNGS PA YIN NO, ,DA NI
'DI'I RIGS KYI DBYE BAS SHES RAB KYI 'KHOR LO GZHAN DRUG RNAMS

KYANG BSHAD DE, DE LA RE ZHIG DANG PO'I RNAL 'BYOR THAMS CAD
SNGON DU BYAS LA, BCOM LDAN 'DAS RNAM PAR SNANG MDZAD CHEN PO'I
DKYIL 'KHOR GYI DBUS NA GNAS PA BSDUS TE, DE'I GNAS SU YI GE
HR'I: LAS BSKYED PA'I SNANG BA MTHA' YAS SKU MDOG DMAR PO TING
NGE 'DZIN GYI PHYAG RGYA DANG LDAN PA'I TING NGE 'DZIN

GYIS GNAS PAR BSAMS LA, DE'I THUGS KAR DANG PO'I SANGS RGYAS DE
BZHIN DU BSGOMS NAS, DE'I THUGS KAR YANG RTZIBS BRGYAD PA'I 'KHOR
LO MU KHYUD BZHI DANG LDAN PA RTZA BA'I SNGAGS LA SOGS PAS YONGS
SU BSKOR BA BSGOM PAR BYA'O, ,DE NAS YANG RTZIBS BRGYAD LA SA BON
RNAMS NI AOm BADZRA T'IKshn'A YA

TE NAM:ZHES BKOD DE, 'KHOR LO'I LTE BA'I DBUS NA YI GE HR'I:LAS
GYUR PA'I SKU RDO RJE RNON PO ZHES BYA BA SKU MDOG DMAR PO BYIS
PA'I RGYAN DANG LDAN PA, GTZUG PHUD LNGAS DBU BRGYAN PA, DAR SNA
TSOGS KYI NA BZA' MNABS PA, PHYAG G-YON PAS PADMA 'DZIN PA, G-YAS
KYI SHES RAB KYI RAL GRI 'DZIN PA

BSGOMS TE, DE'I THUGS KAR SNGON BZHIN DU ZLA BA'I DKYIL 'KHOR GYI
STENG DU HR'I:BSGOMS TE, SPRO BA DANG BSDU BA GONG MA BZHIN DU
RIM PAR BYAS NAS BSGOM PAR BYA'O, ,DE KHO NA NYID BZHIN DU YANG
DKYIL 'KHOR GYI DBUS SU YI GE H'Um LAS BSKYED PA'I MI BSKYOD PA
SKU MDOG SNGON POS GNON GYI PHYAG RGYA DANG LDAN PA

@40A *, ,BSGOMS NAS, DE'I THUGS KAR YANG DANG PO'I SANGS RGYAS
DANG DE BZHIN DU 'KHOR LO RTZIBS BRGYAD PA BSGOMS TE, SNGON BZHIN
DU SNGAGS DGOD PAR BYA'O, ,AOm DU: KHA TZTSE D'A YA TE NA MA:
ZHES PA'I SA BON BRGYAD RTZIBS RNAMS LA BKOD NAS, LTE BA LA YI GE
H'Um LAS BSKYED PA'I

BCOM LDAN 'DAS 'JAM DPAL SDUG BSNGAL GCOD PA SKU MDOG SNGON PO
GZHON NU'I GZUGS CAN BYIS PA'I RGYAN THAMS CAD KYIS BRGYAN PA,
ZUR PHUD LNGA PA, RGYA NAG GI DAR MNABS PA, G-YON GYIS RDO RJE,
G-YAS KYIS RAL GRI 'DZIN PA BSGOMS NAS, DE'I THUGS KAR ZLA BA'I
DKYIL 'KHOR GYI STENG DU

YI GE H'Um BSGOMS TE, DE BZHIN DU SPRO PA LA SOGS PA BYA'O, ,YANG
DE KHO NA BZHIN DU DKYIL 'KHOR GYI DBUS SU YI GE AA LAS BSKYED
PA'I RNAM PAR SNANG MDZAD SKU MDOG DKAR PO BYANG CHUB MCHOG GI
PHYAG RGYA DANG LDAN PA BSGOMS TE, DE'I THUGS KAR DANG PO'I SANGS
RGYAS, DE KHO NA BZHIN DU 'KHOR LO RTZIBS BCU

PA LA AOm PRADZNY'A DZNY'A NA M'URT'A YA TE MA: ZHES PA'I SA BON
GYI YI GE RNAMS RTZIBS BCU LA BKOD NAS, 'KHOR LO'I LTE BA LA YI
GE AA LAS BYUNG BA'I BCOM LDAN 'DAS SHES RAB YE SHES SKU MDOG
DKAR PO, ZUR PHUD LNGA PA, BYIS PA'I RGYAN DANG LDAN PA, SNA
TSOGS KYI GOS KYIS BRGYAN PA, G-YON GYIS 'KHOR

LO; ,G-YAS KYIS SHES RAB KYI RAL GRI 'DZIN PA BSGOMS NAS, DE'I
THUGS KAR ZLA BA'I STENG NA YI GE AA BSGOMS TE, DE KHO NA BZHIN
DU SPRO BA LA SOGS PA BYA'O, ,DE KHO NA BZHIN DU DKYIL 'KHOR GYI
DBUS NA YI GE SA BON AA LAS BYUNG BA'I DON YOD GRUB PA SKU MDOG
LJANG GU MI 'JIGS PA'I PHYAG RGYA DANG LDAN

PA BSGOMS TE, DE'I THUGS KAR DANG PO'I SANGS RGYAS, DE'I THUGS
KAR 'KHOR LO RTZIBS BRGYAD PA, SNGON BZHIN DU RTZA BA'I SNGAGS LA
SOGS PA RNAM PAR DGOD PAR BYA BA BSGOMS NAS, DE NAS YANG RTZIBS
BRGYAD PA LA AOm DZNY'A NA K'A Y'A YA TE NAM: ZHES PA'I SA BON
BRGYAD BKOD DE, 'KHOR LO'I LTE BA

LA YI GE AA LAS GYUR PA'I BCOM LDAN 'DAS YE SHES KYI SKU MDOG
LJANG GU, GZHON NU'I RGYAN DANG, GTZUG PHUD LNGAS DBU BRGYAN PA,
G-YON GYIS SNA TSOGS RDO RJE, G-YAS KYIS SHES RAB KYI RAL GRI
'DZIN PA BSGOMS TE, DE'I THUGS KAR ZLA BA'I STENG NA YI GE AA
BSGOMS NAS, DE KHO NA BZHIN

@40B DU SPRO BA DANG BSDU BA BYAS NAS BSGOM PAR BYA'O, ,YANG KHO
NA BZHIN DU DKYIL 'KHOR GYI DBUS SU YI GE AOm LAS BYUNG BA'I RIN
CHEN 'BYUNG LDAN SKU MDOG SER PO MCHOG SBYIN GYI PHYAG RGYA DANG
LDAN PAR BSGOMS NAS, DE'I THUGS KAR DANG PO'I SANGS RGYAS DE KHO
NA BZHIN DU 'KHOR LO RTZIBS BRGYAD LA RTZA BA'I

SNGAGS LA SOGS PA DANG LDAN PAR BSGOMS TE, DE'I RTZIBS BRGYAD LA
AO W'A G'I SHVAR'A YA TE NA MA: ZHES PA'I SA BON BKOD NAS, 'KHOR
LO LTE BA LA SA BON YI GE AOm LAS BSKYED PA'I BCOM LDAN 'DAS NGAG
GI DBANG PHYUG SKU MDOG SER PO, RGYAN THAMS CAD DANG LDAN PA, ZUR

PHUNG LNGA PA, SNA TSOGS KYI NA BZA' MNABS PA, G-YON GYIS RIN PO
CHE, G-YAS KYIS SHES RAB KYI RAL GRI 'DZIN PA BSGOMS TE, DE'I
THUGS KAR ZLA BA'I DKYIL 'KHOR GYI STENG DU YI GE AOm BSGOMS NAS,
DE BZHIN DU SPRO BA DANG BSDU BA LA SOGS PA BYA'O, ,DE KHO NA
BZHIN DU DKYIL

'KHOR GYI DBUS NA YI GE AA LAS GYUR PA'I BYANG CHUB KYI SEMS RDO
RJE SKU MDOG DKAR PO, ,'JO SGEG GI TSUL DANG LDAN PA, RIGS LNGA'I
DBU RGYAN CAN, RDO RJE SNYEMS PAS BZHUGS PA, RGYAN THAMS CAD KYIS
BKLUBS PA, RDO RJE DANG DRIL BU 'DZIN PA BSGOMS NAS, DE'I THUGS
KAR BCOM LDAN 'DAS DANG

PO'I SANGS RGYAS BSGOMS TE, DE'I THUGS KAR 'KHOR LO RTZIBS DGU PA
RTZA BA'I SNGAGS LA SOGS PA BKOD PA'I RTZIBS LA AOm AA RA PA TZA
N'A YA TE NA MA: ZHES PA'I SA BON GYI YI GE DGU RNAMS BKOD NAS,
'KHOR LO'I LTE BA LA YI GE AA LAS BSKYED PA BCOM LDAN 'DAS AA RA
PA TZA NA ZHES BYA BA YE SHES

SEMS DPA' SKU MDOG DKAR PO, BYIS PA'I RGYAN GYIS BRGYAN PA, ZUR
PHUD LNGA PA CAN, SNA TSOGS KYI NA BZA' MNABS PA, PHYAG NA BO TI
DANG RAL GRI 'DZIN PA BSGOMS TE, DE'I THUGS KAR ZLA BA'I STENG NA
YI GE AA BSGOMS NAS GONG MA BZHIN DU SPRO BA DANG BSDU PA DANG
ZHUGS PA DANG GNAS PA

BRTAN PAR GYUR PA LA SOGS PA BYAS NAS BSGOM PAR BYA'O ZHES KUN LA
SBYAR BAR BYA'O, ,'DIR YANG RIGS KYI DBYE BAS DPAL SGYU 'PHRUL
DRA BAS MNGON PAR RDZOGS PAR BYANG CHUB PA'I RIM PA DRUG TU RIG
PAR BYA'O, ,DE NYID KYI PHYIR NA 'PHAGS PA MTSAN YANG DAG PAR
BRJOD PA LA 'KHOR LO BDUN

@41A *, ,RIGS BDUN DU 'GYUR TE, DE RNAMS KYANG BLA MA'I MAN NGAG
LAS SHES PAR BYA'O, ,DE RNAMS DANG LDAN PA NI SGYU 'PHRUL DRA BAS
MNGON PAR RDZOGS PAR BYANG CHUB PA'I RIM PA'O, ,'PHAGS PA MTSAN
YANG DAG PAR BRJOD PA'I RGYA CHER 'GREL PA MTSAN GSANG SNGAGS KYI
DON DU RNAM

PAR LTA BA ZHES BYA BA LAS SGYU 'PHRUL DRA BAS MNGON PAR RDZOGS
PAR BYANG CHUB PA'I RIM PA'I DBANG DU BYAS PA STE BZHI PA TSIGS
SU BCAD PA GSUM PA'O,, ,,DE NAS DA NI RDO RJE DBYINGS KYI DKYIL
'KHOR CHEN PO'I SGO NAS BYANG CHUB KYI SEMS RDO RJE SPRO BA LA
SOGS PA GSUNGS PA NI, 'DI LTAR SANGS RGYAS

BCOM LDAN 'DAS, ,ZHES PA LA SOGS PA'O, ,DE LA SANGS RGYAS BCOM
LDAN 'DAS KYI DON BSHAD ZIN TO, ,RDZOGS PA'I SANGS RGYAS AA LAS
BYUNG, ,ZHES PA NI, DE LA RDZOGS PA'I SANGS RGYAS KYI DON NI
BSHAD ZIN TO, ,AA LAS BYUNG BA NI YI GE AA LAS BSKYED PA STE,
BCOM LDAN 'DAS YE

SHES SEMS DPA' YONGS SU DAG PA DE BZHIN GSHEGS PA'I YE SHES KYI
SKU'I RANG BZHIN YIN PA'I PHYIR RO, ,DA NI DE'I THUGS KA'I ZLA
BA'I DKYIL 'KHOR GYI STENG GI GANG YIN PA YI GE AA DE'I KHYAD PAR
GSUNGS PA, AA NI YIG 'BRU KUN GYI MCHOG ,CES PA STE, RAB TU GYUR
PA NI MCHOG STE, MCHOG GI

DNGOS PO NYID NI MCHOG NYID DO, ,YI GE KUN NI YI GE THAMS CAD DO,
,DE'I MCHOG NI RAB STE, DE RNAMS KYI SGO NYID KYI PHYIR RO, ,DON
CHEN ZHES PA LA, DON YANG YIN LA CHEN PO YANG DE NYID YIN PAS DON
CHEN TE, 'GRO BA KUN LA PHAN PAR BYED PA'I RGYU NYID KYI PHYIR
RO, ,YI GE DAM PA YIN ZHES PA NI, ,RNAM

GRANGS GZHAN DANG GZHAN GYIS MI 'GYUR BA'I PHYIR NA STE, YANG DAG
PA'I MTHA'I NGO BO NYID KYIS MI G-YO BA NYID KYI PHYIR RO, ,YI GE
YANG DE YIN LA DAM PA YANG DE NYID YIN PAS YI GE DAM PA YIN ZHES
SO, ,RIM PA 'DIS KYANG YE SHES SEMS DPA' LA SOGS PA'I YI GE DAG
GI RANG BZHIN BRJOD PA

GSUNGS PA STE, DE DAG NYID RE RE YANG RNAL 'BYOR PA RANG GI SEMS
LAS BYUNG BA'I DKYIL 'KHOR GYI LHA THAMS CAD KYI RANG BZHIN MI
MTHUN PA'I PHYOGS MA LUS PA LAS BZLOG PA'I NGO BO NYID DU SO SOR
BRTAG PAR BYA BA NI, DE LTAR RANG GI TING NGE 'DZIN RNAMS DANG
DE'I PHYIN CI LOG MI DMIGS PAR STON

@41B PA NYID KYI PHYIR DMIGS PA MI MTHUN PA'I PHYOGS KYI GNYEN PO
STONG PA NYID KYI RNAM PAR THAR PA'I SGO'I MTSAN NYID DO, ,DE
LTAR MTSAN MA DANG, LOG PA'I SMON PA DANG, PHYIN CI LOG GI 'DU
BYED DANG LDAN PA RNAMS KYI GNYEN PO'I PHYOGS KYI NGO BO RIM PA
BZHIN DU MTSAN MA MED PA DANG, SMON PA MED

PA DANG, MNGON PAR 'DU BYED PA MED PA'I RNAM PAR THAR PA'I SGO'I
BDAG NYID RNAMS BYA STE, DE LA YANG GO RIMS BZHIN DU RDO RJE SEMS
MA LA SOGS PA'I RIGS KYI YUM GYI RANG BZHIN GYI DBANG DU BYAS NAS
GSUNGS PA, KHONG NAS 'BYUNG BA SKYE BA MED, ,CES BYA BA NI SEMS
MA RDO RJE MA'I RANG BZHIN

NO; ,DE LA YANG KHONG NAS 'BYUNG BA NI YI GE AA'O, ,DE YANG SKYE
BA MED PA'I RANG BZHIN TE, DE NI CHOS KYI DBYINGS KYI NGO BO NYID
KYI PHYIR DANG ME LONG LTA BU'I YE SHES KYI RGYU NYID KYI PHYIR
RO, ,TSIG TU BRJOD PA SPANGS PA STE, ,ZHES PA NI RIN CHEN RDO RJE
MA'I SGO NAS TE, TSIG RNAMS BRJOD PA NI TSIG TU BRJOD

PA STE; DE MED PA NI SPANGS PA STE, MNYAM PA NYID KYI YE SHES LA
TSIG GI RTZOL BA MED PA'I PHYIR RO, ,BRJOD PA KUN GYI RGYU YI
MCHOG ,CES PA NI CHOS KYI RDO RJE MA'I SGO NAS SO, ,MNGON PAR
BRJOD PA NI BRJOD PA STE, PHUNG PO LA SOGS PA'I RANG BZHIN CHOS
THAMS CAD KYI MNGON PAR BRJOD PA NI BRJOD PA

KUN TE, DA'I RGYU NI BYED RGYU STE, SO SOR KUN DU RTOG PA'I YE
SHES SO, ,DE NYID KYI PHYIR MCHOG STE, GTZO BO ZHES PA'I DON TO,
,TSIG KUN RAB TU GSAL BAR BYED, ,CES PA NI LAS KYI RDO RJE MA'I
RANG BZHIN GYIS TE, TSIG KYANG DE YIN LA DON KUN YANG DE YIN PAS
TSIG KUN TE, 'DI LTA STE, LHA'I

SKAD DANG KLU'I SKAD DANG GNOD SBYIN SKAD CES PA LA SOGS PA LTA
BU'O, ,DE NYID KYI PHYIR RAB TU GSAL BAR BYED PA ZHES BYA BA STE,
JI LTAR SKAL BA DANG LDAN PA'I SEMS CAN THAMS CAD KYI RGYUD LA SO
SOR SNANG BA 'BYUNG BAS SO, ,SGO THA DAD PA'I CHOS BSTAN PA YANG
BYA BA NAN TAN GYI YE SHES KYI RANG BZHIN

NYID KYI PHYIR RO, ,DE'I PHYIR NA RDO RJE SEMS MA LA SOGS PA PHA
ROL TU PHYIN PA BZHI PO 'DI RNAMS NI, AA A'A AAm AA:ZHES PA'I YI
GE BZHI LAS BSKYED PAR BYA'O, ,DE NAS YANG SEMS GANG KHO NA CHOS
KYI DBYINGS KYI RANG BZHIN THA MAL PA'I GZUNG BA LA SOGS PA'I
RNAM PA DANG BRAL BAS DE NYID KHO NA GLO BUR GYI DRI

@42A *, ,MA MED CING 'OD GSAL BA NYID KYI PHYIR DANG, YE SHES
GZHAN 'BYUNG BA'I MTSAN MA NYID KYI PHYIR NA ME LONG LTA BU'I YE
SHES KYI BDAG NYID DO, ,CHOS LA DMIGS PA'I SNYING RJE LA SOGS
PA'I BDAG NYID KYIS RGYUD GZHAN DU BYED PA LA MCHOG TU MI 'DZIN
PA'I PHYIR NA MNYAM PA

NYID KYI YE SHES SO, ,SHES BYA THAMS CAD LA PHYIN CI MA LOG PAS
SO SOR KUN DU RTOG PA'I YE SHES SO, ,'JIG RTEN KUN LA PHAN PA'I
RGYU NYID KYI PHYIR BYA BA NAN TAN GYI YE SHES KYI BDAG NYID DO,
,'DI DAG KYANG GO RIMS BZHIN DU RTAG PA LA SOGS PA GTZO BO'O,
,RANG BZHIN NO, ,DE NYID GSUNGS

PA; MCHOD PA CHEN PO 'DOD CHAGS CHE, ,ZHES PA LA SOGS PA'O, ,DE
LA YANG DANG POR SNANG BA MTHA' YAS KYIS NYE BAR GZUNG BA NI 'DOD
CHAGS GTZO BOR GYUR PAS GZUNG BA'I DON TE, DE NYID GSUNGS PA,
'DOD CHAGS ZHE SDANG GTI MUG DANG, ,ZHES PA'O, ,DE BZHIN GSHEGS
PA THAMS CAD KYI NAM

MKHA' KUN LA KHYAB PA'I MCHOD PA BSTAN PA'I DUS LA NI MCHOD PA
CHEN PO ZHES GSUNGS SO, ,MAH'A'I SGRA NI MCHOD PA LA BRJOD PA YIN
NO, ,CHEN PO'I BDAG NYID KYI 'DOD CHAGS DANG 'DOD CHAGS CHEN
PO'O, ,MCHOD PA YANG DE YIN LA 'DOD CHAGS CHEN PO YANG DE YIN
PAS, MCHOD PA CHEN PO 'DOD CHAGS

CHE; ,ZHES PA'O, ,DE LA 'DOD CHAGS CHE NI SEMS CAN SMIN CING GROL
BA'I MTSAN NYID DO, ,DE YANG BCOM LDAN 'DAS DPAL RDO RJE SEMS
DPA'I MTSAN NYID YIN TE, 'DOD CHAGS CHEN PO BCOM LDAN 'DAS, ,RDO
RJE SEMS DPA' DE BZHIN GSHEGS, ,ZHES 'BYUNG BA'I PHYIR RO, ,SEMS
CAN THAMS

CAD DGA' BAR BYED, ,CES PA NI 'DOD CHAGS LA SPYOD PA'I SEMS CAN
DGA' ZHING MGU LA BDE BA CHEN PO'I BDAG NYID BYED PAS NA, SEMS
CAN THAMS CAD DGA' BAR BYED PA STE, SNANG BA MTHA' YAS KYI RANG
BZHIN NO, ,ZHE SDANG LA SPYOD PA'I DBANG DU BYAS NAS GSUNGS PA,
MCHOD PA CHEN PO ZHE SDANG

CHE; ,NYON MONGS KUN GYI DGRA CHE BA, ,ZHES PA STE, MCHOD PA CHEN
PO ZHES PA'I DON NI BSHAD ZIN TO, ,ZHE SDANG CHE NI MI BSKYOD
PA'O, ,DE YANG NYON MONGS KUN GYI DGRA CHE BA YIN TE, NYON MONGS
PA DANG NYE BA'I NYON MONGS PA RNAMS KYI DGRA CHEN PO ZHES PA'I
DON TO, ,GTI MUG LA SPYOD PA'I DBANG

@42B DU BYAS NAS GSUNGS PA, MCHOD PA CHEN PO GTI MUG CHE, ,GTI
MUG BLO STE GTI MUG SEL, ,ZHES PA STE, MCHOD PA CHEN PO NI GONG
MA BZHIN NO, ,GTI MUG CHEN PO NI RNAM PAR SNANG MDZAD DO, ,BLO LA
GTI MUG PA NI GTI MUG GI BLO STE, GTI MUG KYANG DE YIN LA BLO
YANG DE NYID YIN PAS GTI MUG BLO'O, ,

DE SEL BAR BYED PA NI 'JOMS PAR BYED PA'O, ,KHRO BA LA SPYOD PA'I
DBANG DU BYAS NAS GSUNGS PA, MCHOD PA CHEN PO KHRO BA CHE, ,KHRO
BA CHEN PO DGRA CHE BA, ,ZHES PA STE, MCHOD PA CHEN PO NI GONG MA
BZHIN NO, ,KHRO BA CHEN PO NI DON YOD GRUB PA'O, ,KHRO BA CHEN PO
DGRA CHE BA, ,SEMS CAN DANG

SEMS CAN MA YIN PA'I YUL GYI PHYIR KHRO BA CHEN PO STE, DE NYID
KYI DGRA CHEN PO ZHES SO, ,CHAGS PAR BYED PA'I DBANG DU BYAS NAS
GSUNGS PA, MCHOD PA CHEN PO CHAGS PA CHE, ,CHAGS PA THAMS CAD SEL
BAR BYED, ,CES PA STE, MCHOD PA CHEN PO'I DON NI GONG MA BZHIN DU
BSHAD DO, ,CHAGS PA CHEN

PO NI RIN CHEN 'BYUNG LDAN NO, ,CHAGS PA THAMS CAD SEL BAR BYED
PA NI 'JIG RTEN DANG 'JIG RTEN LAS 'DAS PA THAMS CAD KYI PHUN SUM
TSOGS PA YONGS SU DAG PAR BYED PA'I DON NYID KYI PHYIR RO, ,STONG
PA NYID LA SOGS PA'I RNAM PAR THAR PA'I SGO BZHI RNAMS DANG, CHOS
DBYINGS KYI SKYE MCHED KYI SGO NAS TING NGE

'DZIN THAMS CAD KYI RGYU NYID KYI PHYIR NA DE NYID KYANG YANG
NANG DU PHYIN CI LOG PA DANG MI MTHUN PA'I GNYEN PO NANG STONG PA
NYID KYI RNAM PA DANG, PHYI ROL DU DMIGS PA DANG BRAL BAS NA PHYI
STONG PA NYID KYI RANG BZHIN DANG, DE DAG GI RTEN DANG LUS MI
DMIGS PA'I RNAG BZHIN NYID KYIS PHYI NANG STONG BA NYID KYI BDAG
NYID DANG, SNOD

KYI 'JIG RTEN LA LHAG PAR CHAGS PA DANG BRAL BA NYID KYIS CHEN PO
STONG PA NYID KYI MTSAN NYID DE, ,DE DAG KHO NA ME LONG LTA BU'I
YE SHES LA BRTEN PA RDO RJE SEMS DPA' LA SOGS PA'I TING NGE 'DZIN
BZHI'I BDAG NYID CES PA 'DI GSUNGS PA, 'DOD PA CHEN PO BDE BA
CHE, ,DGA' BA CHEN PO MGU BA CHE, ,ZHES

PA NI; DE LA 'DOD PA CHEN PO NI RDO RJE SEMS DPA'O, ,'DOD PAR
BYED PA NI 'DOD PA STE, 'DUN PA ZHES PA'I DON TO, ,BDE BA CHEN PO
NI RDO RJE RGYAL PO'O, ,DGA' BA CHEN PO NI RDO RJE CHAGS PA'O,
,MGU BA CHEN PO NI RDO RJE LEGS PA'O, ,DE NYID KYIS MIG DANG
GZUGS LA SOGS PA'I BAG CHAGS GNAS

@43A *, ,GYUR PA'I RANG BZHIN ME LONG LTA BU'I YE SHES LAS GRUB
PA STE, NANG GI BDAG NYID MI DMIGS PA LA SOGS PA'I BYIN GYIS
BRLABS PA NYID KYI PHYIR RO, ,JI LTAR RANG RANG GI PHYIN CI LOG
GI MTHUN PA'I PHYOGS BZLOG PA NYID KYANG DE DAG GIS BYANG CHUB
KYI SEMS 'BYUNG BA DANG, DGUG

PA DANG, RJES SU CHAGS PA DANG, LEGS PA'I DNGOS PO'I RGYUD KYI
PHYIR NA YANG DE RNAMS KYI GO RIMS SO, ,DE LTAR STONG PA NYID KYI
YE SHES DE NYID LA YANG MTSAN MA MED PA'I PHYIR NA STONG PA NYID
STONG PA NYID DANG, DON DAM PA'I MTSAN MA LA YANG MCHOG TU MI
'DZIN PA'I PHYIR NA DON DAM PA STONG PA NYID DANG, 'DUS BYAS PA'I

BSOD NAMS KYI TSOGS KYI MTSAN MA YONGS SU MI 'DZIN PA'I PHYIR NA
'DUS BYAS STONG PA NYID DANG, 'DUS MA BYAS PA'I BYANG CHUB KYI
TSOGS LA YANG MTSAN MAR MCHOG TU MI 'DZIN PA'I PHYIR NA 'DUS MA
BYAS STONG PA NYID RNAMS TE, DE NYID KYI PHYIR NA GSUNGS PA,
GZUGS CHE LUS KYANG CHE BA STE, ,KHA DOG CHE

ZHING LUS BONG CHE, ,MING YANG CHE ZHING RGYA CHE BA, ,DKYIL
'KHOR CHEN PO YANGS PA YIN, ,ZHES PA'O, ,DE LA GZUGS CHE LUS
KYANG CHE BA NI RDO RJE RIN CHEN NO, ,GZUGS SU RUNG BAS NA GZUGS
TE, MI RTAG CES PA'I DON TO, ,GZUGS CHEN PO DANG LDAN PA GANG YIN
PA DE NI GZUGS CHEN PO STE, CHE BA NYID NI YID

BZHIN GYI NOR BU'I GZUGS NYID KYIS DE BZHIN GSHEGS PA THAMS CAD
KYI KHAMS GSUM PA CHOS KYI RGYAL POR DBANG BSKUR BA'I BDAG NYID
YIN PA'I PHYIR RO, ,DE NYID KYI PHYIR NA LUS CHE ZHES PA STE,
GZHAL DU MED PA'I SANGS RGYAS KYI ZHING NA SNANG BAR BYED PA NYID
KYI PHYIR RO, ,KHA DOG CHE ZHING LUS BONG CHE, ,ZHES

PA NI RDO RJE NYI MA STE, KHA DOG KYANG DE YIN LA CHE BA YANG DE
NYID YIN PAS KHA DOG CHE BA STE, GDONG DRUG DANG LDAN PA'I PHYIR
RO, ,LUS BONG CHEN PO DANG LDAN PA GANG YIN PA DE NI LUS BONG CHE
STE, SHIN TU RNAM PAR DAG PA THOS PA DANG BSAM PA DANG BSGOM PA
RNAMS KYI DNGOS PO YE SHES KYI 'OD KYI DKYIL 'KHOR NYID KYI

PHYIR RO, ,MING YANG CHE ZHING RGYA CHE BA NI RDO RJE TOG GO,
,MING YANG CHE BA DANG GANG LDAN PA DE NI MING YANG CHE ZHING
STE, GRAGS PA CHEN PO ZHES BYA BA'I DON TO, ,GANG LAS SHE NA,
SBYIN PA'I PHA ROL TU PHYIN PA MCHOG TU MTHAR PHYIN PA'I PHYIR
NA'O, ,DE'I PHYIR NA YANG RGYA CHE BA NI RGYA YANG DE YIN LA CHEN
PO YANG DE YIN PAS

@43B RGYA CHEN PO STE, THAMS CAD SBYIN PA'I PHYIR RO, ,DKYIL
'KHOR CHEN PO YANGS PA NI RDO RJE BZHAD PA'O, ,DKYIL NI RGYAN
DANG CHAS PAR BYED PAS NA DKYIL LO, ,DKYIL DE LEN PAR BYED PAS NA
'KHOR TE, DKYIL 'KHOR RO, ,YANGS PA NI RGYAS PA STE, 'JIG RTEN
GYI KHAMS KUN LA KHYAB PAR BYED PA'I

PHYIR RO, ,GANG GI BSHAD PA'I YANGS PA CHEN PO'I DKYIL 'KHOR GYI
SNYING PO DE NI DKYIL 'KHOR CHEN PO YANGS PA YIN TE, KHAMS GSUM
SNANG BAR BYED PA NYID KYI PHYIR RO, ,DE DAG KYANG MNYAM PA NYID
KYI YE SHES KYI 'KHOR RDO RJE RIN CHEN LA SOGS PA BZHI'I BDAG
NYID DE, NYON MONGS PA CAN GYI YID GNAS

GYUR PA'I BDAG NYID MNYAM NYID YE SHES LA GZUNG 'DZIN DAG PA LA
SOGS PA'I SGO NAS JI LTAR GSUNGS PA'I MTSAN MA MED PA'I PHYIR
DANG, JI LTAR RANG GI MI MTHUN PA'I PHYOGS SPANGS PA'I SGO NAS
KYANG DBANG BSKUR BA DANG, 'OD 'PHEL BA DANG, SBYIN PA'I PHA ROL
TU PHYIN PA LA SBYOR BA DANG, RAB TU DGA' BA BSGRUB

PA'I PHYIR NA RDO RJE RIN CHEN LA SOGS PA BZHI PO DE DAG GI GO
RIMS SO, ,DE NYID MTHA' DANG LDAN PA'I SEMS CAN GYI SMON LAM LA
MNGON PAR ZHEN PA MED PA'I PHYIR NA MTHA' LAS 'DAS PA STONG PA
NYID DANG, BDAG GI THOG MA DANG THA MA MED PA'I 'KHOR BA DOR BAR
MI BYA'O ZHES PA'I SMON LAM KUN DU MI 'DZIN PAS NA

THOG MA DANG THA MA MED PA STONG PA NYID DANG, BDAG GIS LHAG MA
MED PA'I MYA NGAN LAS 'DAS PA'I DBYINGS LA DGE BA CHED DU DOR BAR
MI BYA ZHES PA LA MNGON PAR MA ZHEN PA'I PHYIR NA DOR BA MED PA
STONG PA NYID DANG, RANG BZHIN GYI MTSAN NYID DAM RIGS BDAG GIS
DAG PAR BYA'O ZHES PA DON DU GNYER BA DANG

BRAL BA'I PHYIR NA RANG BZHIN GYIS STONG PA NYID RNAMS SO, ,DE
NYID KYI PHYIR NA GSUNGS PA, SHES RAB MTSON CHEN 'CHANG BA STE,
,NYON MONGS LCAGS KYU CHE BA'I MCHOG ,GRAGS CHEN SNYAN GRAGS CHEN
PO STE, ,SNANG BA CHEN PO GSAL BA CHE, ,ZHES SO, ,DE LA SHES RAB
MTSON CHEN 'CHANG BA NI

RDO RJE CHOS SO, ,DE LA SHES RAB NI SO SOR KUN DU RTOG PA'I YE
SHES TE, DE NYID MTSON TE MTSON CHA'O, ,DE 'DZIN PAS NA SHES RAB
MTSON CHEN 'CHANG BA STE, DE NYID YE SHES KYI RANG BZHIN NYID KYI
PHYIR RO, ,SHES RAB MTSON CHEN 'CHANG BA YANG DE YIN LA CHEN PO
YANG DE NYID YIN PAS SHES RAB MTSON

@44A *, ,CHEN 'CHANG BA'O, ,NYON MONGS LCAGS KYU CHE BA'I MCHOG
NI RDO RJE RNON PO'O, ,NYON MONGS PA NI 'DOD CHAGS LA SOGS PA'O,
,DE RNAMS KYI LCAGS KYUR GYUR PA NYID KYI PHYIR NA NYON MONGS
LCAGS KYU'O, ,LCAGS KYU DANG 'DRA BAS LCAGS KYU STE, NYON MONGS
PA LA

DBANG THOB PA NYID KYI PHYIR RO, ,NYON MONGS PA'I LCAGS KYU YANG
DE NYID YIN LA CHEN PO YANG DE NYID YIN PAS NYON MONGS LCAGS KYU
CHE'O, ,DE NYID KYI PHYIR NA YANG MCHOG STE, RAB CES BYA BA'I DON
TO, ,GRAGS CHEN SNYAN GRAGS CHEN PO NI RDO RJE RGYU STE, SEMS CAN
YONGS SU SMIN PAR BYED PA'I THABS SU

GYUR PA'I DKYIL 'KHOR THAMS CAD RGYUD LAS BSTAN PA DE LA 'KHOR
LOS SGYUR BA'I RANG BZHIN NYID KYI PHYIR GRAGS PA CHEN PO DANG
GANG LDAN PA DE NI GRAGS CHEN NO, ,DE NYID KYI PHYIR NA MA LUS
SHING LUS PA MED PA'I 'JIG RTEN GYI KHAMS LA KHYAB PAR SNYAN
GRAGS DANG GANG LDAN BA DE NI SNYAN GRAGS CHEN PO ZHES SO, ,

SNANG BA CHEN PO GSAL BA CHE NI RDO RJE SMRA PA'O, ,KHAMS GSUM
KHYAB PAR SNANG BA'I 'OD ZER CHEN PO DANG GANG LDAN PA DE NI
SNANG BA CHEN PO'O, ,DE NAS YANG TSIG GI NYES PA MYUR BA DANG
THOGS PA DANG BAR MA RNAMS YONGS SU SPANGS TE MI SMRA BA'I RANG
BZHIN GYIS BZLAS PA'I DUS NA SEMS CAN THAMS CAD KYI RGYUD LA RGYA

CHER SNANG BA NYID KYI PHYIR NA GSAL BA CHE'O, ,DE RNAMS KYANG
RNAM PAR RTOG PA'I YID GNAS GYUR PA'I MTSAN NYID SO SOR KUN DU
RTOG PA'I YE SHES LA BRTEN PA'I RDO RJE CHOS LA SOGS PA'I RANG
BZHIN TE, SO SOR KUN DU RTOG PA'I YE SHES LA JI LTAR GSUNGS PA'I
PHYIN CI LOG BYANG BAS CHOS THAMS CAD KYI DE KHO NA NYID

SO SOR KUN DU RTOG PA'I PHYIR DE'I SGO NAS RANG BZHIN DAG PA'I
CHOS NYID DANG, SHES RAB YE SHES DANG, PHYIR MI LDOG PA DANG,
DGONGS PA'I DON MA LUS PA YONGS SU SHES PA RNAMS KYI RGYUD NYID
KYI PHYIR NA 'DI NYID RDO RJE CHOS LA SOGS PA DE RNAMS KYI GO
RIMS SO, ,DE NYID MTSAN DANG DPE BYAD KYI BDAG

NYID KYI GZUGS KYI SKU LA 'DU BYED PA'I PHYIR RANG GI MTSAN NYID
STONG BA NYID DANG, STOBS DANG MI 'JIGS PA LA SOGS PA'I RANG
BZHIN GYI CHOS KYI SKU LA 'DU MI BYED PA'I PHYIR NA CHOS THAMS
CAD STONG PA NYID DANG, GANG ZAG DANG CHOS LA SGRO 'DOGS PAR 'DU
MI BYED PA'I PHYIR NA DNGOS PO MED BA STONG

@44B PA NYID DANG, JI SKAD GSUNGS PA'I STONG PA NYID KYI MTSAN
NYID LA SKUR PA 'DEBS PA DANG MNGON PAR 'DU MI BYED PA'I PHYIR NA
DNGOS PO MED PA'I NGO BO NYID STONG PA NYID RNAMS SO, ,DE NYID
GSUNGS PA, MKHAS PA SGYU 'PHRUL CHEN PO 'CHANG, ,SGYU 'PHRUL CHEN
PO'I DON GRUB PA, ,SGYU 'PHRUL CHEN PO DGA'

BAS DGA', ,SGYU 'PHRUL CHEN PO'I MIG 'PHRUL CAN, ,ZHES PA STE, DE
LA MKHAS PA SGYU 'PHRUL CHEN PO 'CHANG NI RDO RJE LAS SO, ,DE LA
SGYU 'PHRUL NI DE BZHIN GSHEGS PA THAMS CAD KYI SNA TSOGS SHING
RGYAS PA'I MCHOD PA MANG PO'I SPRUL PA'O, ,DE 'DZIN PA'I PHYIR NA
SGYU 'PHRUL 'CHANG BA STE,

CHEN PO YANG DE YIN LA SGYU 'PHRUL YANG DE NYID YIN PAS SGYU
'PHRUL CHEN PO 'CHANG BA'O, ,DE NYID KYI PHYIR NA MKHAS PA PAndI
TA STE, MCHOD PA'I LAS DES BSOD NAMS KYI TSOGS BSAGS PA'I PHYIR
RO, ,SGYU 'PHRUL CHEN PO'I DON GRUB PA NI RDO RJE BSRUNG BA'O,
,DE LA SGYU 'PHRUL GYI DON NI SPRUL PA'I DON TO, ,DE YIS

SEMS CAN LE LO CAN RNAMS RAB TU SPRO BA SGRUB PAR BYED PAS NA
SGYU 'GRUL DON GRUB STE, CHEN PO YANG DE YIN LA SGYU 'PHRUL DON
GRUB KYANG DE NYID YIN PAS SGYU 'PHRUL CHEN PO'I DON GRUB PA'O,
,SGYU 'PHRUL CHEN PO DGA' BAS DGA' NI RDO RJE GNOD SBYIN NO,
,SGYU 'PHRUL LA DGA' BA NI SGYU 'PHRUL LA DGA'

BA STE, DE BZHIN GSHEGS PA'I MCHOD PA'I SPRUL PA LA DGA' BA ZHES
PA'I DON TO, ,SGYU 'PHRUL DGA' BA LA CHAGS PA NI DGA' BA STE,
SGYU 'PHRUL DGA' BAS DGA'O, ,CHEN PO YANG DE YIN LA SGYU 'PHRUL
DGA' BAS DGA' BA YANG DE NYID YIN PAS SGYU 'PHRUL CHEN PO DGA'
BAS DGA'O, ,SGYU

'PHRUL CHEN PO MIG 'PHRUL CAN NI RDO RJE KHU TSUR RO, ,MIG 'PHRUL
CAN NI SPRUL PA'I TSOGS TE, SKU GSUNG THUGS RDO RJE RNAMS GCIG TU
GYUR PA'O, ,DE MKHYEN PA NI MIG 'PHRUL CAN NO, ,SGYU 'PHRUL CHEN
PO YANG DE NYID YIN LA MIG 'PHRUL CAN YANG DE NYID YIN PAS SGYU
'PHRUL CHEN PO MIG 'PHRUL

CAN NO, ,'DI LA NI DAM PA'I CHOS KYI TSIG YIN PA'I PHYIR NA RING
PO MED PAR RIG PAR BYA'O, ,DE RNAMS KYANG BYA BA NAN TAN GYI YE
SHES LA BRTEN PA DANG, RDO RJE LA SOGS PA BZHI'I BDAG NYID DE,
MIG LA SOGS PA'I SHES PA GNAS GYUR PA'I BDAG NYID BYA BA NAN TAN
GYI YE SHES SU GNAS PA STE,

@45A *, ,JI SKAD GSUNGS PA'I PHYIN CI LOG SPANGS PA'I SGO NAS BDE
BAR GSHEGS PA KUN MCHOD PA DANG, MNGON PAR SRUNG BAR BYED PA
DANG, BGEGS NYE BAR ZHI BAR BYED PA DANG, SKU LA SOGS PA STONG PA
NYID DANG, YE SHES BYED PA NYID KYI PHYIR DANG, DE NYID KYI PHYIR
RDO RJE LA

SOGS PA DE RNAMS KYI LAS KYI LAS KYI GO RIMS ZHES BYA'O, ,DE
BZHIN DU SER SNA DANG, TSUL KHRIMS 'CHAL PA DANG, MI BZOD PA
DANG, LE LO RNAMS KYI GNYEN PO'I PHYOGS NYID KYIS DE NYID SBYIN
PA DANG, TSUL KHRIMS DANG, BZOD PA DANG, BRTZON 'GRUS KYI PHA ROL
TU PHYIN PA'I

BDAG NYID DE, DE'I PHYIR GSUNGS PA, SBYIN BDAG CHEN PO GTZO BO
STE, ,TSUL KHRIMS CHEN PO 'CHANG BA'I MCHOG ,BZOD CHEN 'CHANG BA
BRTAN PA PO, ,BRTZON 'GRUS CHEN PO BRTUL BA YIN, ,ZHES SO, ,DE
LA; SBYIN BDAG CHEN PO GTZO BO STE, ,ZHES PA RDO RJE SGEG MO'O,
,MCHOD PA

DANG RJES SU 'DZIN PA'I 'DOD PA'I SBYIN PAS NA SBYIN PA'O, ,SBYIN
PA DE'I BDAG PO NI SBYIN BDAG STE, SBYIN BDAG DE YIN LA CHEN PO
YANG DE YIN PAS NA SBYIN BDAG CHEN PO STE, ZANG ZING DANG, SKYABS
DANG, CHOS DANG, DBANG BSKUR BA'I BDAG NYID SBYIN LA ZHIG GTONG
BAR BYED PA'I PHYIR RO, ,

DE'I PHYIR GTZO BO STE, 'JIG RTEN THAMS CAD KYI RAB KYI PHYIR RO,
,TSUL KHRIMS CHEN PO 'CHANG BA'I MCHOG NI RDO RJE PHRENG BA MA'O,
,LUS NGAG YID GSUM MNYAM PAR GZHAG PAS NA TSUL KHRIMS NI MNYAM
PAR GZHAG PA'O ZHES PA'I SKAD KYI DBYINGS ZHES PA'I DON TO, ,MI
DGE BA BCU SPANGS PA'I

MTSAN NYID DANG, SO SOR THAR PA'I RANG BZHIN TE, DE DAG 'DZIN PAS
NA TSUL KHRIMS 'CHANG BA'O, ,CHEN PO YANG DE YIN LA TSUL KHRIMS
'CHANG BA YANG DE NYID YIN PAS TSUL KHRIMS CHEN PO 'CHANG BA'O,
,DE NYID KYI PHYIR MCHOG STE MNGON DU 'GRO BA'I PHYIR RO, ,BZOD
CHEN 'CHANG BA BRTAN PA PO NI

RDO RJE DBYANGS LEN MA'O, ,SRAN TSUGS PAR BYAS PAS NA BZOD PA
STE, DE 'DZIN PAS NA BZOD PA 'CHANG BA'O, ,CHEN PO YANG DE NYID
YIN LA BZOD PA YANG DE NYID YIN PAS NA BZOD CHEN 'CHANG BA'O, ,DE
NYID KYANG BRTAN PO STE, SDUG BSNGAL CHEN PO LA BRTAN PAR SRAN
THUB PA'I PHYIR RO, ,BRTZON

@45B 'GRUS CHEN PO BRTUL BA YIN NI RDO RJE GAR MA'O, ,BRTZON
'GRUS CHE BA NI DGE BA LA SPRO BA STE, SDIG PA LA SOGS PA LA SPRO
BA NI DAM PA'I PHYIR NA LE LO NYID DE BRTZON 'GRUS MA YIN NO,
,DE'I BRTUL BA NI 'JIG RTEN DANG 'JIG RTEN LAS 'DAS PA THAMS CAD
KYI DGE BA'I RTZA BA LAS YONGS SU RDZOGS

PAR BYED PA'O, ,DE'I PHYIR GSANG BA'I MCHOD PA BZHI'I BDAG NYID
GO RIMS BZHIN DU ME LONG LTA BU'I YE SHES LA SOGS PA LAS GRUB PAR
RANG GI RNAM PAR THAR PA'I SGO RNAM PAR DAG PA'I STOBS KYIS LHUN
GYIS GRUB PA MNGON PAR DGA' BA'I KHYAD PAR DU GYUR PAR BYED PA'I
PHYIR RO, ,DE NYID SHES

RAB 'CHAL PA DANG, RNAM PAR G-YENG BA DANG, YANG DAG PA'I SMON
LAM MED PA DANG, NYAM CHUNG BA RNAMS DANG, MI MTHUN PA'I PHYOGS
ZIL GYIS GNON PA LA DGA' BA NYID KYIS GSUNGS PA, BSAM GTAN CHEN
PO TING 'DZIN GNAS, ,SHES RAB CHEN PO LUS 'CHANG BA, ,STOBS PO
CHE

LA THABS CHE BA, ,SMON LAM YE SHES RGYA MTSO CHE, ,ZHES PA'O, ,DE
LA TSIGS BCAD 'DI LA NI BSAM GTAN DANG SHES RAB GNYIS BSNOR BAR
SHES PAR BYA'O, ,DE'I PHYIR NA DON 'DI LTA STE, SHES RAB CHEN PO
LUS 'CHANG BA NI RDO RJE BDUG PA MA'O, ,SHES RAB CHEN PO NI SHES
RAB CHEN PO STE,

DE NYID KYI LUS DE 'DZIN PAS NA SHES RAB CHEN PO LUS 'CHANG BA'O,
,BSAM GTAN CHEN PO TING 'DZIN GNAS NI RDO RJE ME TOG MA'O, ,TING
NGE 'DZIN NI SEMS RTZE GCIG PA'I MTSAN NYID DO, ,DE LA BRTEN PAS
NA TING 'DZIN GNAS TE, CHE BA YANG DE YIN LA BSAM GTAN YANG DE
NYID YIN

PAS NA BSAM GTAN CHEN PO'O, ,CHEN PO NI BSAM GTAN BZHI'I BDAG
NYID KYI PHYIR TE, BSAM GTAN BZHI PO DE RNAMS KYI TING NGE 'DZIN
LA GNAS PA'O, ,SMON LAM NI RDO RJE MAR ME'O, ,SMON PAR BYED PAS
NA SMON LAM STE, BYANG CHUB SEMS DPA' RNAMS NI SMON LAM GYI DBANG
GIS

SKYE BA'O, ,THABS CHE BA NI RDO RJE DRI CHAB MA'O, ,CHEN PO YANG
DE YIN LA THABS KYANG DE YIN PAS THABS CHE BA STE, THABS NYID
DBANG GIS MA LUS SHING MI LUS PA'I 'JIG RTEN GYI KHAMS KYI RE BA
DANG BSAM PA JI LTA BA YONGS SU RDZOGS PAR BYED PA'I PHYIR RO,
,DE NYID NI SHES RAB DANG,

@46A *, ,BSAM GTAN DANG, SMON LAM DANG, THABS KYI PHA ROL TU
PHYIN PA RNAMS KYI MTSAN NYID KYIS PHYI'I MCHOD PA'I BDAG NYID
BZHI RNAMS SO, ,LONGS SPYOD DANG BCAS PA'I LAM LA DGA' BA'I
RGYU'I DNGOS POS STOBS DANG, YE SHES GNYIS KYI CHOS KYI DBYINGS
LA

'JUG PA'I RANG BZHIN GYI PHYIR, STOBS DANG YE SHES DE DAG RAB TU
RNAM PAR DBYE BA STE, DE LA STOBS NI DAD PA LA SOGS PA LNGA'O,
,YE SHES NI MTHONG BA'I LAM DANG BSGOM PA'I LAM STE, DE LA MTHONG
BA'I LAM NI BYANG CHUB KYI YAN LAG BDUN NO, ,BSGOM PA'I LAM NI
'PHAGS PA'I LAM YAN

LAG BRGYAD DO, ,DE DAG KYANG DAD PA DANG, BRTZON 'GRUS DANG, DRAN
PA DANG, TING NGE 'DZIN GYI NGO BO NYID SGO SRUNG BZHI'I BDAG
NYID DE, THEG PA CHEN PO LA MNGON PAR YID CHES PA DANG, 'JUG PA
DANG, DE RGYUN MI 'CHAD PA DANG, YANG DAG PAR MGU BAR BYED PA
NYID KYI PHYIR RO, ,DE NYID

SHES RAB YONGS SU DAG PA TZAM LA LTOS PA'I STONG PA NYID KYI RAB
TU DBYE BA JI SKAD BSTAN PA'I SGO NAS BYAMS PA LA SOGS BCU DRUG
GI TING NGE 'DZIN GYI BDAG NYID DO, ,DE'I PHYIR GSUNGS PA, BYAMS
CHEN RANG BZHIN DPAG TU MED, ,SNYING RJE CHEN PO BLO YI MCHOG
,SHES RAB CHEN PO BLO CHEN LDAN, ,

MKHAS PA CHEN PO THABS CHE BA, ,ZHES PA'O, ,DE LA BYAMS CHEN RANG
BZHIN DPAG TU MED NI BYAMS PA STE, 'DI LA MDZA' BA YOD PA NI
MDZA' PA CAN TE, MJUG NI DE'I RKYEN DANG LDAN PA'O, ,DE NI SEMS
CAN THAMS CAD LA MDZA' BA DANG LDAN PA'I RANG BZHIN TE, CHE BA
YANG DE YIN LA BYAMS

PA'I RANG BZHIN YANG DE NYID YIN PAS BYAMS CHEN RANG BZHIN NO,
,DE NYID KYI PHYIR NA DPAG TU MED PA STE, 'JIG RTEN GYI KHAMS KUN
LA BU GCIG BA BZHIN DU BYAMS PA NYID KYI PHYIR RO, ,SNYING RJE
CHEN PO BLO YI MCHOG NI 'JAM DPAL LO, ,SNYING RJE CHEN PO NI MI
DMIGS PA'I BDAG NYID DO, ,DE GANG

LA YOD PA DE NI SNYING RJE CHEN PO CAN NO, ,BLO'I MCHOG NI SHIN
TU RNAM PAR DAG PA'I CHOS KYI DBYINGS KYI YE SHES YIN NO, ,DES NI
'DI SKAD GSUNGS PAR 'GYUR TE, ZAB CING RGYA CHE BA'I BDAG NYID DE
BCOM LDAN 'DAS YIN NO ZHES SO, ,SHES RAB CHEN PO BLO CHEN LDAN NI
SPOS KYI GLANG PO STE, SHES

@46B RAB CHEN PO STE CHOS RNAM PAR 'BYED PA'I BDAG NYID DO, ,'DI
DANG GANG LDAN PA DE NI SHES RAB CAN TE, CHEN PO YANG DE YIN LA
SHES RAB KYANG DE YIN PAS SHES RAB CHEN PO NYID BLO CHEN NO,
,MKHAS PA CHEN PO THABS CHAB NI YE SHES TOG GO, ,GANG ZHIG THABS
CHE BA YIN PA DE NI THABS CHE

PA'O; ,DE LA MKHAS PA CHEN PO NI BLO RDZOGS PA CHEN PO'O, ,SEMS
CAN THAMS CAD KYI BSAM PA DANG BAG LA NYAL BA SHES PAS DAM PA'I
CHOS STON PAR BYED PA NYID KYI PHYIR RO, ,RDZU 'PHRUL CHEN PO
STOBS DANG LDAN, ,SHUGS CHEN MGYOGS PA CHEN PO STE, ,RDZU 'PHRUL
CHEN PO CHER GRAGS

PA; STOBS CHEN PHA ROL GNON PA PO, ,ZHES DE LA RDZU 'PHRUL CHEN
PO STOBS DANG LDAN NI BZANG SKYONG NGO, ,RDZU 'PHRUL GYI STOBS NI
RDZU 'PHRUL STOBS TE, DE DANG LDAN PA NI RDZU 'PHRUL GYI STOBS
DANG LDAN PA'O, ,CHEN PO YANG DE YIN LA RDZU 'PHRUL GYI STOBS
DANG LDAN PA YANG DE NYID YIN PAS RDZU 'PHRUL CHEN PO'I

STOBS DANG LDAN PA'O, ,SHUGS CHEN MGYOGS PA CHEN PO STE BLO GROS
RGYA MTSO'O, ,SHUGS CHEN POS 'GRO BA GANG YIN PA DE NI SHUGS CHEN
TE, DE BZHIN GSHEGS PA THAMS CAD LA MCHOD PA DANG SRI ZHU'I DON
DU DU MA'I 'JIG RTEN DU BSKYOD PA'I PHYIR RO, ,DE NYID KYI PHYIR
NA MGYOGS PA CHEN PO ZHES

GSUNGS SO, ,RDZU 'PHRUL CHEN PO CHER GRAGS PA NI BLO GROS MI ZAD
PA STE, 'JIG RTEN DANG NYAN THOS DANG RANG SANGS RGYAS KYI BSOD
NAMS DANG YE SHES KYI TSOGS DANG LDAN PA'I PHYIR NA RDZU 'PHRUL
CHEN PO'O, ,DE BZHIN GSHEGS PA THAMS CAD KYI BSOD NAMS DANG YE
SHES KYI TSOGS YONGS SU RDZOGS PA'I PHYIR NA

CHER GRAGS SO, ,STOBS CHEN PHA ROL GNON PA PO NI SPOBS PA BRTZEGS
PA'O, ,CHEN PO YANG DE YIN LA STOBS KYANG DE NYID YIN PAS DE
BZHIN GSHEGS PA'I STOBS BCU GNAS DANG GNAS MA YIN PA MKHYEN PA LA
SOGS PA PHYIS 'BYUNG BA RNAMS GZUNG NGO, ,DE RNAMS KYI PHA ROL
GNON PA NI

DE'I BRTZON 'GRUS BRTZAMS PA DANG GANG LDAN PA DE STOBS CHEN PHA
ROL GNON PA PO'O, ,SRID PA'I RI BO CHEN PO 'JOMS, ,MKHREGS CHEN
RDO RJE CHEN PO 'CHANG, ,DRAG PO CHEN PO DRAG SHUL CHE, ,'JIGS
CHEN 'JIGS PAR BYED PA PO, ,ZHES PA NI, DE LA SRID PA'I RI BO
CHEN PO 'JOMS PA NI MTHU CHEN

@47A *, ,PO THOB PA'O, ,SRID PA NI NYE BAR LEN PA'I PHUNG PO
LNGA'O, ,DE NYID RI BO STE, MI SHES PA'I BRAG NYID KYI PHYIR RO,
,DE DAG YANG DAG PAR PHYIN CI MA LOG PA'I YE SHES THOB PAS 'JOMS
PA'I TSUL DANG GANG LDAN PA DE NI 'JOMS PA'O, ,CHEN PO YANG DE
YIN LA SRID PA'I

RI BO 'JOMS PA YANG DE NYID YIN PAS, SRID PA'I RI BO CHEN PO
'JOMS, ,ZHES SO, ,MKHREGS CHEN RDO RJE CHEN PO 'CHANG BA NI NGAN
SONG KUN 'DREN NO, ,RDO RJE CHEN PO NI KUN DU BZANG PO'I YE SHES
TE, DE 'DZIN PAS NA RDO RJE NI CHEN PO 'CHANG NGO, ,SRA BA'I
PHYIR DANG LUS DANG LDAN PA'I PHYIR NA MKHREGS PA'O, ,

DRAG PO CHEN PO DRAG SHUL CHE BA NI MYA NGAN GYI MUN PA KUN 'JOMS
PA'I BLO GROS SO, ,CHEN PO YANG YIN LA DRAG PO YANG DE NYID YIN
PAS NA DRAG PO CHEN PO STE, GDUL DKA' BA'I SEMS CAN RNAMS LA KHRO
BO CHEN PO'I GZUGS STON PA'I PHYIR RO, ,DRAG SHUL CHE NI BCOM
LDAN 'DAS 'JAM DPAL DE ZHI BA YIN YANG

SEMS CAN GDUL BA'I PHYIR DRAG SHUL CAN DU YANG STON ZHES PA'I DON
TO, ,'JIGS CHEN 'JIGS PAR BYED PA PO NI DRA BA CAN GYI 'OD DO,
,'JIGS CHEN NI 'JIGS BYED CHEN PO'I GZUGS 'DZIN PAS NA 'JIGS CHEN
NO, ,DE YANG 'JIGS PAR BYED PAS NA 'JIGS CHEN 'JIGS PAR BYED
PA'O, ,MGON

PO RIGS MCHOG CHEN PO STE, ,BLA MA GSANG SNGAGS CHE BA'I MCHOG
,THEG PA CHEN PO'I TSUL LA GNAS, ,THEG PA CHEN PO'I TSUL GYI
MCHOG ,CES PA NI, DE LA MGON PO RIGS MCHOG CHEN PO NI ZLA 'OD
GZHON NU'O, ,CHEN PO YANG DE YIN LA RIGS KYANG DE NYID YIN PAS
RIGS MCHOG CHEN PO STE, GZUNGS

BZHI'O, ,DE YANG CHIG DANG, DON DANG SNGAGS DANG, PHYAG RGYA'I
BDAG NYID RNAMS SO, ,DE NYID NI MGON PO STE, SEMS CAN THAMS CAD
KYI LUS NGAG YID LA KUN DU SPYOD PA'I SDIG PA MA LUS PAR YANG DAG
PAR SBYONG BA'I PHYIR RO, ,BLA MA GSANG SNGAGS CHE BA'I MCHOG NI
'OD DPAG TU MED PA'O, ,CHEN

PO YANG DE NYID YIN LA GSANG SNGAGS KYANG DE NYID YIN PAS GSANG
SNGAGS CHE BA STE, PHYAG RGYA CHEN PO'I BDAG NYID DO, ,DE'I MCHOG
NI GTZO BO ZHES PA'I DON TO, ,DE NYID BLA MA STE, SEMS CAN THAMS
CAD KYI BSAM PA DANG BAG LA NYAL JI LTA BA BZHIN DU SHES NAS
MNGON PAR RTOGS PA NYE BAR STON

@47B PA'I PHYIR RO, ,THEG PA CHEN PO'I TSUL LA GNAS NI NAM MKHA'I
MDZOD DO, ,THEG PA CHEN PO NI 'OG NAS GSUNGS PA STE, DE'I TSUL NI
LAM MO, ,DE ZHON PA NI GNAS PA'I DON TO, ,THEG PA CHEN PO'I TSUL
GYI MCHOG NI SGRIB PA RNAM PAR SEL PA'O, ,'KHOR BA DANG MYA NGAN
LAS 'DAS PA GNYIS BRJOD DU

MED PA'I CHOS NYID DU KHONG DU CHUD PA'I RTOG PA MED PA'I YE SHES
NI THEG PA CHEN PO ZHES SO, ,YANG NA 'KHOR BA'I GNAS THABS DANG
SPYOD YUL DANG RTEN GYI RANG BZHIN TE, BLA NA MED PA RNAM PA GSUM
GYIS THEG PA CHEN PO BSDUS PA YIN ZHES SO, ,GAL TE DE LTAR YIN NA
NI DE'I CHEN PO JI LTAR YIN ZHE NA, GANG

DAG 'JIG RTEN THAMS CAD LA PHAN PAR BYED PA SANGS RGYAS BCOM LDAN
'DAS DES DE CHE BA NYID DE, DE RNAMS KYI THEG PA 'DI NI BSKYED
PA'I DON DAM NGES PAR 'BYUNG BA'I DON DU SGRUB PA'O, ,DE'I PHYIR
NA DE DANG LHAN CIG PA'I CHEN PO'I THEG PA YIN PAS THEG PA CHEN
PO 'AM, CHEN PO NYID KYI THEG PA

PAS THEG PA CHEN PO'O, ,YANG NA CHEN PO RNAM PA BDUN GYI PHYIR
TE, DMIGS PA DANG, SGRUB PA DANG, YE SHES DANG, BRTZON 'GRUS
DANG, THABS DANG, YANG DAG PAR GRUB PA DANG, LAS CHE BA NYID KYI
PHYIR THEG PA CHEN PO'O, ,CHEN PO YANG DE YIN LA THEG PA YANG DE
NYID YIN PAS THEG PA CHEN PO

STE; THEG PA GZHAN LA DE RNAMS MED PA'I PHYIR RO, ,DE BAS NA DE
MDOR BSDUS NAS THEG PA CHEN PO NI RNAM PA GSUM STE, RGYU DANG YUL
DANG, RTEN GYI RANG BZHIN RNAMS YONGS SU SNANG BA'I DON DU RIG
PAR BYA'O, ,DE NYID THABS TZAM LA LTOS PAS SAM, MA LUS PA'I 'JIG
RTEN DANG 'JIG RTEN

LAS 'DAS PA'I RANG BZHIN GYI PHYIR BCOM LDAN 'DAS 'JAM DPAL YE
SHES SEMS DPA' DE BZHIN GSHEGS PA'I YE SHES KYI SKU'O, ,'DI LTAR
SANGS RGYAS BCOM LDAN 'DAS, ,RDZOGS PA'I SANGS RGYAS AA LAS
BYUNG, ,ZHES PA NYID LA SOGS PA MTSAN GYI SNGAGS KYI YI GE TSIGS
BCAD GZHUNG TSIG GI

BYE BRAG GI KHYAD PAR CAN 'BREL TSIG MED PA RNAMS KYIS KHYAD PAR
DU BYAS PA'I YE SHES SEMS DPA' DE BZHIN GSHEGS PA THAMS CAD KYI
THUGS LA GNAS PA 'JAM DPAL YE SHES SEMS DPA' 'JAM DPAL DPAL DANG
LDAN PA'I MCHOG CES BYA BAR BLTA'O, ,DKYIL 'KHOR GYI LHA SEMS MA
RDO RJE MA LA

@48A *, ,SOGS PA DE RNAMS KYANG PHYAG RGYA CHEN POR SBYOR BAS
RANG RANG GI SKU MDOG DANG PHYAG MTSAN DU LDAN PA PHYUNG STE,
PHYUNG NAS KYANG 'JIG RTEN GYI KHAMS KUN GYI SEMS CAN RNAMS LA
SANGS RGYAS KYI MDZAD PA BYAS TE, YANG PHYIR LOG NAS MTSAN GYI
SNGAGS KYI YI GE RNAMS KYI RANG RANG

GI RIGS KYI MDOG DANG LDAN PAR BSGYUR TE, JI LTAR DON GYI RIM PAS
RDO RJE DBYINGS KYI DKYIL 'KHOR CHEN PO LNGAR BKOD PA'I ZLA BA'I
DKYIL 'KHOR RNAMS LA BZHUGS PAR BSGOMS NAS, 'KHOR LO DE'I LTE BA
LA GNAS PA DE BZHIN GSHEGS PA THAMS CAD KYI YE SHES KYI SKU 'JAM
DPAL YE SHES SEMS

DPA'I GZUGS GONG NAS GSUNGS PA BZHIN DU BDAG NYID MOS TE, BCOM
LDAN 'DAS YE SHES KYI SKU DE NYID KYI GNYIS SU MED PA'I YANG DAG
PA'I DON DAM PA'I MTSAN YANG DAG PAR BRJOD PA MTSAN GYI GTZUG GI
NOR BU 'DI RIGS KYI BU'AM RIGS KYI BU MO GANG YANG RUNG BA SNGAGS
KYI SGO NAS SPYAD PA SPYOD

PA'I BYANG CHUB SEMS DPAS DUS GSUM DU KHA TON DU BYED PA'AM,
GLEGS BAM DU BYAS PA LA KLOG CING 'DON PA DANG, GTZANG BA DANG MI
GCANG BAR GYUR PAS TE, CI YANG MI SMRA BAR JI LTA BA BZHIN DU SUS
KYANG MI THOS PAR MTSAN GYI SNGAGS KYI YI GE TSIGS BCAD DE LTAR
KLOG PA NI RING POR MI THOGS

PA KHO NAR YON TAN LAS BRJOD PA'I YON TAN GYI TSOGS DANG, GZHAN
YANG 'GRUB PAR 'GYUR RO, ,DON DAM PA'I MTSAN YANG DAG PAR BRJOD
PA YANG DAG PAR 'DZIN PA'I SKYES BU GANG ZAG DE NI BSOD NAMS DANG
YE SHES KYI TSOGS SHIN TU BSAGS TE, SHIN TU MYUR BAR SANGS RGYAS
THAMS CAD KYI YON TAN

RNAMS LA YANG DAG PAR GYUR NAS BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR 'TSANG RGYA ZHING, BSKAL PA
MANG POR YONGS SU MYA NGAN LAS MI 'DA' BA'I CHOS SU 'GYUR LA,
SEMS CAN THAMS CAD LA BLA NA MED PA'I CHOS STON PAR BYED LA,
PHYOGS BCUR DAM PA'I CHOS KYI RNGA SGRA

SGROGS PA'I CHOS KYI RGYAL POR 'GYUR RO, ,RDO RJE DBYINGS KYI
DKYIL 'KHOR CHEN PO DE'I MTSAN GYI SNGAGS KYI YI GE'I TSIG RNAMS
GCIG TU BSDU BA BYAS NAS MTSAN BRGYAD CU RTZA DRUG RNAMS YIN TE,
DE RNAMS KYANG DKYIL 'KHOR CHEN PO'I LHA RNAMS LA RNAM PAR PHYE
NAS SBYAR BAR BYA'O, ,DE LA BZHI NI YE

@48B SHES SEMS DPA' DANG ZLA BA'I DKYIL 'KHOR GYI'O, ,YI GE AA NI
GSUM MO, ,RDO RJE SEMS MA LA SOGS PA DANG, RTAG PA LA SOGS PA
RNAMS KYI BCU GCIG GO, ,DANG PO RDO RJE SEMS DPA' NAS BRTZAMS TE,
JI TZAM SGRIB PA THAMS CAD RNAM PAR SEL BA'I MTHAR THUG GI BAR DU
MA LUS PA'I

MTSAN GYI SNGAGS KYI YI GE'I TSIG GI KHYAD PAR DANG KHYAD PAR CAN
GYI NGO BOS GO RIMS BZHIN DU SBYAR BAR BYA'O, ,TSIGS BCAD NI BCU
BZHI STE, MTSAN GYI SNGAGS KYI YI GE'I TSIG RNAMS NI BRGYAD CU
RTZA DRUG STE, DE NI MAN NGAG YIN NO, ,'PHAGS PA MTSAN YANG DAG
PAR BRJOD PA'I RGYA CHER 'GREL PA MTSAN GSANG

SNGAGS KYI DON DU RNAM PAR LTA BA ZHES BYA BA LAS BYANG CHUB KYI
SEMS RDO RJE RJE DBYINGS KYI DKYIL 'KHOR CHEN PO'I RIM PA'I DBANG
DU BYAS PA STE LNGA PA'O,, ,,DA NI GNYIS PA RNAM PAR SNANG MDZAD
KYI 'KHOR LO BSHAD DE, DE YANG 'JAM DPAL YE SHES SEMS DPA' DE
BZHIN GSHEGS PA THAMS CAD KYI YE SHES KYI SKU

RDO RJE DBYINGS KYI DKYIL 'KHOR CHEN PO'I LHA RNAMS BKOD PA'I RIM
PAS CHE BA'I BDAG NYID BSTAN NAS, DA NI SHIN TU RNAM PAR DAG PA
CHOS KYI DBYINGS KYI YE SHES RNAM PAR SNANG MDZAD CHEN PO'I SGO
NAS DNGOS PO THAMS CAD KYI RANG BZHIN KHYAD PAR BSTAN PAR 'DOD
PAS RANG GI RNAM PAR THAR PA'I SGO NAS GTI MUG LA SPYOD PA'I SEMS

CAN RNAMS GDUL BA'I DON DU RANG GI 'KHOR LO DGOD PA GSUNGS PA'O,
,DE LA YANG RNAM PAR SNANG MDZAD DANG RNAM PAR SNANG MDZAD CHEN
PO'I KHYAD PAR DU BYA BA JI LTA BU ZHE NA, DE MI SHES PAS DE
GSUNGS PA, RANG BZHIN CAN GZUGS KYI SKU'I RGYU MTHUN PA'I GNAS SU
GYUR PA'I MTSAN NYID 'OG MIN LHA'I RGYAL PO'I GNAS

DER; LHA'I RIGS SU SKYES PA'I BYANG CHUB SEMS DPA' RNAMS KYIS
CHOS KYI LONGS SPYOD RDZOGS PA SO SOR NYAMS SU MYONG BAR BYED
PA'I DON DU MNGON PAR RDZOGS PAR BYANG CHUB PA'I TING NGE 'DZIN
GYI RIM PAS RNAM PAR SMIN PA'I SKUR GYUR PA YONGS SU DAG PA'I YE
SHES KYI SO SOR SNANG BA'I MTSAN NYID RGYU MTHUN PA'I SKU STE,
GNAS

DE NYID NA BYANG CHUB SEMS DPA' SEMS DPA' CHEN PO'I TSOGS KYIS
BSKOR BA'I STON PA GANG YIN PA DE NI BCOM LDAN 'DAS RNAM PAR
SNANG MDZAD DO, ,DE LTAR ZLA GSANG THIG LE'I RGYUD LAS GSUNGS PA,
GNAS GTZANG MA RNAMS SPANGS PA'O, ,'OG MIN GNAS NI NYAMS DGA'
BAR, ,RDZOGS PA'I SANGS RGYAS DE

@49A *, ,SANGS RGYAS, ,SPRUL PA PO NI 'DIR SANGS RGYAS, ,ZHES
TSIGS SU BCAD DO, ,RNAM PAR SNANG MDZAD CHEN PO NI YE SHES KYI
RANG BZHIN GYI SKU NYON MONGS PA DANG SHES BYA'I SGRIB PA GNYIS
LAS SHIN TU RNAM PAR GROL BA DNGOS PO THAMS CAD KYI RANG BZHIN DU
SNANG ZHING STON PAR NUS PA'O, ,

BCOM LDAN 'DAS DE KHO NA NYID KYI RANG BZHIN DE NYID LAS DNGOS PO
THAMS CAD STON PAR NUS PAR JI LTAR 'GYUR ZHE NA, DE LTAR DPAL
RNAM PAR SNANG MDZAD MNGON PAR BYANG CHUB PA'I RGYUD LAS GSUNGS
TE, BCOM LDAN 'DAS DE BZHIN GSHEGS PA DGRA BCOM BA YANG DAG PAR
RDZOGS PA'I SANGS RGYAS RNAMS KYIS THAMS

CAD MKHYEN PA'I YE SHES BRNYES NAS THAMS CAD MKHYEN PA'I YE SHES
DE SEMS CAN THAMS CAD LA RNAM PAR PHYE STE, TSUL SNA TSOGS DANG,
BSAM PA SNA TSOGS DANG, THABS SNA TSOGS DAG GIS CHOS STON TE, KHA
CIG LA NI NYAN THOS KYI THEG PA'I TSUL, KHA CIG LA NI RANG SANGS
RGYAS KYI THEG PA'I TSUL, KHA

CIG LA NI THEG PA CHEN PO'I TSUL, KHA CIG LA NI MNGON PAR SHES PA
LNGA'I TSUL LO, ,KHA CIG LA NI LHAR SKYE BAR BYA BA DANG, KHA CIG
LA NI MIR SKYE BAR BYA BA DANG, JI SRID DU LTO 'PHYE CHEN PO
DANG, KLU DANG, GNOD SBYIN DANG, SRIN PO DANG, DRI ZA DANG, LHA
MA YIN DANG, NAM MKHA' LDING DANG, MI 'AM CER SKYE BAR BYA

BA'I BAR DU CHOS STON TO, ,DE LA SEMS CAN LA LA SANGS RGYAS KYIS
GDUL BAR BYA BA RNAMS LA SANGS RGYAS KYI GZUGS SU MTHONG, ,LA LAS
NI NYAN THOS KYI GZUGS SU, LA LAS NI RANG SANGS RGYAS KYI GZUGS
SU, LA LAS NI BYANG CHUB SEMS DPA'I GZUGS SU, LA LAS NI DBANG
PHYUG CHEN PO'I GZUGS

SU; LA LAS NI TSANGS PA'I GZUGS SU, LA LAS NI SRED MED KYI BU'I
GZUGS SU, LA LAS NI RNAM THOS KYI BU'I GZUGS SU, ,LA LAS NI LTO
'PHYE CHEN PO DANG MI DANG MI MA YIN PA'I BAR DU MTHONG STE, RANG
RANG GI TSIG BRJOD PA'I TSUL DANG, SPYOD LAM LA RNAM PAR GNAS PA
STE, THAMS CAD MKHYEN

PA'I YE SHES DE 'ANG 'DI LTAR DE BZHIN GSHEGS PA'I RNAM PAR GROL
BA'I ROR RO GCIG PA'O ZHES GSUNGS SO, ,DE'I PHYIR GSUNGS PA,
SANGS RGYAS RNAM PAR SNANG MDZAD CHE, ,ZHES PA NI, DE LA SANGS
RGYAS NI JI LTAR GNAS PA'I DNGOS PO KUN MKHYEN PA'O, ,RNAM PAR
SNANG MDZAD CHE NI RNAM PAR GSAL

@49B BAS NA RNAM PAR SNANG MDZAD DE, RNAM PAR SNANG BA KHO NAR
BYED PAS NA RNAM PAR SNANG MDZAD DO, RANG GI DON LA 'PHEL BAR
BYED PA'I PHYIR RO, ,CHEN PO YANG DE YIN LA RNAM PAR SNANG MDZAD
KYANG DE NYID YIN PAS RNAM PAR SNANG MDZAD CHE ZHES PA'O, ,THUB
PA CHEN PO NI SKU GSUNG THUGS THUB

PA DANG LDAN PA STE, CHEN PO YANG DE YIN LA THUB PA YANG DE NYID
YIN PAS THUB PA CHEN PO'O, ,THUB PA CHEN PO ZHES BYA BA JI LTAR
ZHE NA, RTAG TU MNYAM PAR GZHAG PA NYID KYI PHYIR RO, ,DE LTAR
YANG GSUNGS PA, SANGS RGYAS BCOM LDAN 'DAS RNAMS NI RTAG TU MNYAM
PAR GZHAG PA'O ZHES PA'I

TSIG GI PHYIR RO, ,LUS LA SOGS PAR SON PA'I GNAS NGAN LEN MED
PA'I PHYIR RO, ,DE GANG LA YOD PA DE NI THUB CHEN LDAN NO, ,CHEN
PO YANG DE YIN LA THUB PA YANG DE NYID YIN PAS THUB CHEN TE, GNAS
'JOG DANG, RI BYI DANG, GROG MKHAR LA SOGS PA DRANG SRONG RNAMS
YIN NO, ,DES 'DUL

BA RNAMS LA DE LTA BU'I GZUGS SU SO SOR SNANG BA'I PHYIR NA THUB
PA CHEN PO ZHES GSUNGS SO, ,GSANG SNGAGS TSUL CHEN LAS BYUNG BA,
,ZHES PA LA, GSANG SNGAGS TSUL CHEN NI THEG PA CHEN PO STE, GSANG
SNGAGS TSUL DE LAS BYUNG BAS NA GSANG SNGAGS TSUL CHEN LAS BYUNG
BA'O, ,CHEN PO YANG DE

YIN LA GSANG SNGAGS LAS BYUNG BA YANG DE NYID YIN PAS, GSANG
SNGAGS TSUL CHEN LAS BYUNG BA, ,ZHES PA STE, DE NYID LAS GRUB
PA'O, ,DE NYID KYI PHYIR NA, GSANG SNGAGS TSUL CHEN BDAG NYID
CAN, ,ZHES PA STE, RDO RJE THEG PA CHEN PO'I RANG BZHIN ZHES PA'I
DON TO, ,DE YANG RNAM PAR SNANG MDZAD

CHE; ,ZHES PA LA SOGS PAS KYANG BCOM LDAN 'DAS 'JAM DPAL DPAL
DANG LDAN PA'I MCHOG CES PA'I BAR LA BRJOD PAR BYA'O, ,PHA ROL
PHYIN BCU THOB PA STE, ,PHA ROL PHYIN PA BCU LA GNAS, ,PHA ROL
PHYIN BCU DAG PA STE, ,PHA ROL PHYIN PA BCU YI TSUL, ,ZHES PA NI,
DE LA PHA ROL TU PHYIN PA RNAMS THOB

PA'I BSAM PA RNAM PAR DAG PA'I LAM RNAMS KYI SGO NAS BSTAN PA
GSUNGS PA, PHA ROL PHYIN BCU THOB PA STE, ,ZHES PA DE LA YANG PHA
ROL TU PHYIN PA RNAMS STON PA NI 'DI LTAR DBUS DANG MTHA' RNAM
PAR 'BYED PA LAS GSUNGS PA, ,SBYIN DANG TSUL KHRIMS BZOD BRTZON
'GRUS, ,BSAM GTAN DANG

@50A *, ,NI SHES RAB THABS, ,SMON LAM STOBS DANG YE SHES DANG,
,'DI DAG PHA ROL PHYIN BCUR 'DOD, ,CES SO, ,DE LA SBYIN PA RNAM
PA GSUM STE, ,ZANG ZING GI SBYIN PA DANG, SKYABS KYI SBYIN PA
DANG, CHOS KYI SBYIN PA'O, ,TSUL KHRIMS LA RNAM PA GSUM STE,

SDOM PA'I TSUL KHRIMS DANG, DGE BA'I CHOS SDUD PA'I TSUL KHRIMS
DANG, SEMS CAN GYI DON BYED PA'I TSUL KHRIMS SO, ,BZOD PA LA RNAM
PA GSUM STE, SDUG BSNGAL DANG DU LEN PA'I BZOD PA DANG, GZHAN GYI
GNOD PA BYED PA LA JI MI SNYAM PA'I BZOD PA DANG, CHOS LA NGES
PAR

SEMS PA'I BZOD PA'O, ,BRTZON 'GRUS LA RNAM PA GSUM STE, GO CHA'I
BRTZON 'GRUS DANG, SBYOR BA'I BRTZON 'GRUS DANG, YONGS SU MTHAR
PHYIN PA'I BRTZON 'GRUS SO, ,BSAM GTAN LA RNAM PA GSUM STE, NYES
PA SPONG BA DANG, RNAM PAR GNAS PA CAN DANG, DBANG SBYOR BA

CAN NO, ,SHES RAB LA RNAM PA GSUM STE, THOS PA LAS BYUNG BA DANG,
BSAMS PA LAS BYUNG BA DANG, BSGOMS PA LAS BYUNG BA'O, ,THAMS LA
RNAM PA GSUM STE, RANG GI SKYON SPONG BA DANG, SEMS CAN 'JUG PAR
BYED PA DANG, MYUR DU MNGON PAR RDZOGS PAR BYANG CHUB BA'O, ,

SMON LAM LA RNAM PA GSUM STE, RANG GI TSOGS DANG 'BREL PA CAN
DANG, SEMS CAN GYI DON DANG RJES SU 'BREL PA CAN DANG, SANGS
RGYAS KYI ZHING YONGS SU SBYONG BA'O, ,STOBS LA RNAM PA GSUM STE,
LAS LDOG PAR BYED PA DANG, NYON MONGS PA SPONG BAR BYED PA DANG,
BDUD DANG PHA

ROL RGOL BA LDOG PAR BYED PA'O, ,YE SHES LA RNAM PA GSUM STE,
RNAM PAR MI RTOG PA DANG, RNAM PAR RTOG PA MNYAM PA NYID DU KHONG
DU CHUD PA DANG, THABS THAMS CAD LAS LKOG TU MA GYUR PA'O, ,SBYIN
PA LA SOGS PA DE DAG RDZOGS PA'I BYANG CHUB KYI SEMS YONGS SU
RDZOGS PAR BYED

PA DANG, SEMS CAN THAMS CAD LA BYAMS PA'I BSAM PA YONGS SU BSGOMS
PAS NA PHA ROL TU PHYIN PA'I MING THO BA'O, ,DE RNAMS KYANG 'JIG
RTEN DANG 'JIG RTEN LAS 'DAS PA STE, DE LA BDAG LA SOGS PA DMIGS
PA MA SPANGS PA NI 'JIG RTEN PA'I PHA ROL TU PHYIN PA'O, ,'JIG
RTEN

@50B LAS 'DAS PA YANG PHUNG PO LA SOGS PA LA BDAG MED PA LA SOGS
PAR MOS PAS 'JUG PA DANG, DE KHO NA NYID RTOGS PAS 'JUG PA STE,
DE NYID DBU MA LA 'JUG PA LAS ZLA BA GRAGS PAS GSUNGS PA, SBYIN
DANG LEN PA SBYIN PA POS STONG PA, ,SBYIN PA 'JIG RTEN LAS 'DAS
PHA

ROL PHYIN, ,DE LA GANG NA GZHIN [?] PA SKYES GYUR PA, ,'JIG RTEN PA
YI PHA ROL PHYIN PAR BSTAN, ,ZHES SO, ,THOS PA DANG, BSAM PA
DANG, BSGOM PA'I DNGOS PO LAS YE SHES 'BYUNG BA'I RIM PAS RNAM PA
THAMS CAD MKHYEN PA'I RTOGS PA RAB KYI MTHAR PHYIN PA NI PHA ROL
GYI DON YIN LA, PHYIN

PA'I DON NI DE'I NGO BO STE, DNGOS PO'I RKYEN YIN NO, ,DE BZHIN
DU SBYIN PA NYID LA PHA ROL TU PHYIN PA'O, ,DE LTAR TSUL KHRIMS
LA SOGS PA LA YANG SBYAR BAR BYA'O, ,DE'I PHYIR YANGS LA GNAS
PA'I BYANG CHUB SEMS DPA' RNAMS KYI 'KHOR GSUM YONGS SU DAG PA'I
MTSAN NYID KYI SBYIN PA GANG YIN PA'I

SBYIN PA DE NI SBYIN PA'I PHA ROL TU PHYIN PA'O, ,GANG SO SO'I
SKYE BO RNAMS KYI SBYIN PA NI SBYIN PA KHO NA'O, ,PHA ROL TU
PHYIN PA NI MA YIN TE, ,'KHOR GSUM YONGS SU DAG PA'I SHES RAB
DANG BRAL BA'I PHYIR RO, ,DE'I PHYIR NA YANG SHES RAB KYI PHA ROL
TU PHYIN PA NI SBYIN PA LA SOGS PA'I PHA ROL TU PHYIN PA

RNAMS KYI MIG KHO NAR SHES PAR BYA'O, ,DE NYID KYI PHYIR NA DBU
MA LA 'JUG PA LAS ZLA BA GRAGS PAS GSUNGS PA, MIG LDAN SKYES BU
GCIG GIS JI LTAR 'DOD PA'I SAR, ,LONG BA'I TSOGS RNAMS THAMS CAD
BDE BAR KHRID PAR 'GYUR, ,DE BZHIN DU NI DE LA DMIGS BU MED PA
RNAMS, ,BLO

YIS BZUNG NAS YON TAN RGYAL BA NYID DU 'GRO, ,ZHES SO, ,DE LTA
BUR GYUR BA'I PHA ROL TU PHYIN PA BCU THOB PA STE, DE LTAR RTOGS
PAR GYUR PA'I BCOM LDAN 'DAS DE LA 'DI SKAD CES BSHAD DO, ,PHA
ROL PHYIN PA BCU LA GNAS, ,ZHES PA, DE LA GNAS NI RTEN YIN TE,
PHA ROL TU PHYIN PA BCU

PO DE DAG NYID RTEN GYI NGO BO NYID KYI PHYIR RO, ,DE DAG BRTEN
PA YIN PA'I PHYIR TE, DES NI 'DI SKAD GSUNGS BAR 'GYUR TE, RTEN
DANG BRTEN PA PHAN TSUN 'BREL PA YIN PA'I PHYIR RTEN CING 'BREL
PAR 'BYUNG BA'I DON DU BSTAN PAR 'GYUR RO, ,PHA ROL PHYIN BCU DAG
PA STE, ,ZHES PA NI 'KHOR GSUM

@51A *, ,YONGS SU DAG PA'I PHYIR TE, SBYIN PA'I RDZAS DANG, SBYIN
PA'I BDAG PO DANG, LEN PA PO MI DMIGS PAS PHA ROL TU PHYIN PA BCU
DAG PA ZHES BYA'O, ,PHA ROL PHYIN PA BCU YI TSUL, ,ZHES PA NI PHA
ROL TU PHYIN PA BCU KHO NA'I TSUL DANG, LAM DANG THABS GANG

GI YIN PA DE LA DE SKAD GSUNGS SO, ,DE RNAMS KYANG SA LA SBYOR BA
'DI LTA STE, SA RAB TU DGA' BA LA SBYIN PA'I PHA ROL TU PHYIN PA
SHAS CHE BAR 'GYUR BA DANG, DRI MA MED PA LA TSUL KHRIMS KYI PHA
ROL TU PHYIN PA DANG, 'OD BYED PA LA BZOD PA'I PHA ROL TU PHYIN
PA DANG, 'OD 'PHRO BA CAN LA BRTZON

'GRUS KYI PHA ROL TU PHYIN PA DANG, SBYANG DKA' BA LA BSAM GTAN
GYI PHA ROL TU PHYIN PA DANG, MNGON DU GYUR PA LA SHES RAB KYI
PHA ROL TU PHYIN PA DANG, RING DU SONG BA LA THABS KYI PHA ROL TU
PHYIN PA DANG, MI G-YO BA LA SMON LAM GYI PHA ROL TU PHYIN PA
DANG, LEGS PA'I BLO GROS LA STOBS KYI PHA

ROL TU PHYIN PA DANG, CHOS KYI SPRIN LA YE SHES KYI PHA ROL TU
PHYIN PA'O ZHES SO, ,DE LTAR SA 'DI RNAMS LA CHOS LA BDAG MED PA
DANG, BYAMS PA'I RTOGS PA KHYAD PAR CAN MED KYANG SBYIN PA LA
SOGS PA'I PHA ROL TU PHYIN PA RNAM PAR DAG PAS LHAG PAR BYIN GYIS
BRLABS PAS KHYAD PAR SO SOR

THOB BO, ,NYAN THOS LA SOGS PA THAMS CAD CHE BA NI SMON LAM GYI
STOBS KYIS DE RNAMS LAS MTHA' YAS PA THUN MONG MA YIN PAR GYUR PA
YIN NO, ,DE LAS ZHES PA NI YE SHES KYI GNAS SKABS TE SPYOD YUL
ZHES PA'I BAR DU'O, ,DE LA RTOGS SHING KHONG DU CHUD PA'I KHYAD
PAR LAS GONG MA GONG MA'I

YE SHES LA RAB TU GNAS PA'I SBYONG BAS YE SHES DE DANG YON TAN
GYI RTEN GYI SBYOR BAS KYANG ZHES GSUNGS SO, ,THAMS CAD DU SEMS
CAN GYI KHAMS KYI SPYI'I MTSAN NYID KYI PHYIR TE, GANG GI PHYIR,
CHOS KYI DBYINGS LAS MA GTOGS PA, ,'DI LTAR CHOS YOD MA YIN TE,
,ZHES SO, ,DE BAS

BDAG NYID DANG MNYAM PA NYID DU 'THOB STE, BDAG MED PA LA KHYAD
PAR MED PA'I PHYIR RO, ,'DI'I GNAS SKABS KYI KHYAD PAR GYIS YE
SHES GCIG LA'ANG BCU ZHES GSUNGS SO, ,DE NYID GSUNGS PA, MGON PO
SA BCU'I DBANG PHYUG STE, ,SA BCU LA NI GNAS PA PO, ,ZHES PA NI
RAB TU

@51B DGA' BA LA SOGS PA'I SA BCU'I DBANG PHYUG STE, BDAG PO ZHES
PA'I DON TO, ,DE NYID SA GANG DANG GANG DU SBYIN PA LA SOGS PA'I
PHA ROL TU PHYIN PA LA DBANG THOB PA'I PHYIR NA MGON PO ZHES
GSUNGS SO, ,SA BCU DE DAG NYID LA SO SOR GNAS PA'I PHYIR NA, SA
BCU LA NI GNAS PA PO, ,ZHES GSUNGS

SO; ,SHES BCU RNAM DAG CES PA NI SHES PA BCU'I RNAM GRANGS NI
CHOS SHES PA DANG, RJES SU RTOGS PA'I SHES PA DANG, PHA ROL GYI
SEMS SHES PA DANG, KUN RDZOB SHES PA DANG, SDUG BSNGAL SHES PA
DANG, KUN 'BYUNG BA SHES PA DANG, 'GOG PA SHES PA DANG, LAM SHES
PA DANG,

ZAD PA SHES PA DANG, MI SKYE BA SHES PA'O, ,DE LA CHOS SHES PA
GANG ZHE NA, 'DOD PA'I KHAMS DANG MTSUNGS BAR LDAN PA'I 'DU BYED
RNAMS LA GANG ZAG PA MED PA'I SHES PA GANG YIN PA DANG, 'DOD PA'I
KHAMS DANG MTSUNGS PAR LDAN PA'I 'DU BYED KYI RGYU LA GANG ZAG PA
MED PA'I SHES PA DANG,

'DOD PA'I KHAMS DANG MTSUNGS PAR LDAN PA'I 'DU BYED RNAMS KYI
'GOG PA LA GANG ZAG PA MED PA'I SHES PA DANG, 'DOD PA'I KHAMS
DANG MTSUNGS PAR LDAN PA'I 'DU BYED RNAMS 'JOMS PA'I DON DU LAM
LA GANG ZAG PA MED PA'I SHES PA RNAMS SO, ,YANG CHOS KYI SHES PA
DANG, CHOS KYI SHES PA'I SA LA

GANG ZAG PA MED PA'I SHES PA DE NYID CHOS SHES PA ZHES BRJOD DO,
,RJES SU SHES PA'I RTOGS PA GANG ZHE NA, GZUGS DANG GZUGS MED
PA'I KHAMS DANG MTSUNGS PAR LDAN PA'I 'DU BYED RNAMS LA GANG ZAG
PA MED PA'I SHES PA DANG, GZUGS DANG GZUGS MED PA'I KHAMS DANG
MTSUNGS PAR

LDAN PA'I 'DU BYED RNAMS KYI RGYU LA GANG ZAG PA MED PA'I SHES PA
DANG, GZUGS DANG GZUGS MED PA'I KHAMS DANG MTSUNGS PAR LDAN PA'I
'DU BYED RNAMS KYI 'GOG PA LA ZAG PA MED PA'I SHES PA RNAMS DANG,
GZUGS DANG GZUGS MED PA'I KHAMS DANG MTSUNGS PAR LDAN PA'I 'DU
BYED

RNAMS 'JOMS PA'I DON DU LAM LA GANG ZAG PA MED PA'I SHES PA RNAMS
DANG, YANG RJES SU RTOGS PA'I SHES PA DANG, RJES SU RTOGS PA'I
SHES PA'I LA ZAG PA MED PA'I SHES PA ZHES GSUNGS PA DE NYID RJES
SU RTOGS PA SHES PA'O, ,PHA ROL GYI SEMS SHES PA GANG ZHE NA,
SGOM PA'I RANG

@52A *, ,BZHIN GYI SHES PA GANG YIN PA'I BSGOMS PA'I 'BRAS BU
BSGOM PAS BGROD PAR BYA BA SO SOR THOB CING BRAL BA'I SHES PA
GANG GIS 'DOD PA NA SPYOD PA DANG, GZUGS NA SPYOD PA RNAMS KYI
MNYAM PAR GZHAG PA MNGON DU GYUR PA STE, PHA ROL RNAMS KYI SEMS
DANG SEMS

LAS BYUNG BA'I CHOS RNAMS SHES PA SDE TSAN GCIG TU BYAS TE, ZAG
PA MED PA'I CHOS 'DI NI PHA ROL GYI SEMS SHES PA'O, ,KUN RDZOB
SHES PA GANG ZHE NA, ZAG PA DANG BCAS PA SHES PA'O, ,SDUG BSNGAL
SHES PA GANG ZHE NA, NYE BAR LEN PA'I PHUNG PO LNGA LA MI RTAG PA
NYID DANG, SDUG BSNGAL

BA NYID DANG, STONG PA NYID DANG, BDAG MED PA NYID YID LA BYED
PA'I GANG ZAG PA MED PA'I SHES PA 'DI NI SDUG BSNGAL SHES PA'O,
,KUN 'BYUNG BA SHES PA GANG ZHE NA, ZAG PA DANG BCAS PA'I RGYU LA
RGYU DANG, KUN 'BYUNG BA DANG, RAB TU SKYE BA DANG, RKYEN RNAMS
SU YID LA BYED PAS GANG ZAG

PA MED PA'I SHES PA GANG YIN PA DE NI KUN 'BYUNG SHES PA'O, ,'GOG
PA SHES PA GANG ZHE NA, 'GOG PA LA 'GOG PA DANG, ZHI BA DANG, GYA
NOM PA DANG, NGES PAR 'BYUNG BA RNAMS YID LA BYED PA GANG ZAG PA
MED PA'I SHES PA ZHES GSUNGS PA DE NI 'GOG PA SHES PA'O, ,LAM
SHES PA GANG ZHE NA, LAM

LA LAM DANG, RIG PA DANG, SGRUB PA DANG, NGES PAR 'BYIN PA RNAMS
SU YID LA BYED PAS GANG ZAG PA MED PA'I SHES PA ZHES GANG GSUNGS
PA DE NI LAM SHES PA'O, ,ZANG PA SHES PA GANG ZHE NA, BDAG GIS
SDUG BSNGAL YONGS SU SHES SO ZHES PA DANG, BDAG GIS KUN 'BYUNG
SPANGS SO, ,

BDAG GIS 'GOG PA MNGON DU BYAS SO, ,BDAG GIS LAM BSGOMS ZIN PAS
SLAR BSGOM DU MED DO ZHES SHES PA DE NYID NYE BAR GZUNG BA'I SHES
PA DANG, MTHONG BA DANG, RIG PA DANG, RTOGS PA DANG, SHES RAB KYI
SNANG BA DANG, MNGON PAR RTOGS PA DE GSUNGS PA NI ZAD PA SHES
PA'O, ,MI SKYE BA

SHES PA GANG ZHE NA, BDAG GIS SDUG BSNGAL YONGS SU SHES SO, ,YANG
YONGS SU SHES PAR BYAR MED DO ZHES PA DANG, KUN 'BYUNG RAB TU
SPANGS SO, ,YANG SPANG DU MED PA DANG, 'GOG PA MNGON DU BYAS SO,
,YANG MNGON DU BYAR MED PA DANG, LAM BSGOMS SO, ,YANG BSGOM PAR
BYAR MED DO, ,

@52B ZHES SHES PA DE NYE BAR GZUNG STE, SHES PA DANG, MTHONG BA
DANG, RIG PA DANG, RTOGS PA DANG, SHES RAB KYI SNANG BA DANG,
MNGON PAR RTOGS PA 'DI NI MI SKYE BA'I SHES PA'O, ,DE NYID GSUNGS
PA, SHES BCU RNAM DAG BDAG NYID CAN, ,SHES BCU RNAM DAG 'CHANG BA
PO, ,ZHES

SO; ,DE BAS NA SHES PA BCU PO DE DAG GIS RNAM PAR DAG PA'I BDAG
NYID KYI RANG BZHIN DANG GANG LDAN PA'I BCOM LDAN 'DAS DE NI,
SHES BCU RNAM DAG BDAG NYID CAN, ,ZHES SO, ,SHES PA BCU PO DE
RNAMS KYI RNAM PAR DAG PA RANG BZHIN GYIS 'OD GSAL BA'I YE SHES
'DZIN PAS NA, SHES

BCU RNAM DAG 'CHANG BA PO, ,ZHES PA STE MTSAN MA THAMS CAD DANG
BRAL BA'I PHYIR RO, ,RNAM PA BCU ZHES PA NI 'DI LTAR DBUS DANG
MTHA' RNAM PAR 'BYED PA LAS GSUNGS PA, GCIG DANG RGYU DANG ZA BA
DANG, ,BYED PA DANG NI DBANG BSGYUR DANG, ,BDAG PO DON DANG RTAG
PA DANG, ,NYON MONGS PA DANG

DAG PA'I GNAS, ,RNAL 'BYOR CAN DANG MA GROL GROL, ,'DI DAG LA NI
BDAG TU LTA, ,ZHES SO, ,RNAM PA BCU PO NI 'DI RNAMS BDAG TU 'DZIN
PAS PHUNG PO LA SOGS PA LA RAB TU 'JUG PA 'DI LTA STE, GCIG PUR
'DZIN PA DANG, RGYUR 'DZIN PA DANG, ZA BAR 'DZIN PA DANG, BYED
PAR

'DZIN PA DANG, RANG DBANG DU 'DZIN PA DANG, BDAG POR 'DZIN PA
DANG, RTAG PAR 'DZIN PA DANG, KUN NAS NYON MONGS PA DANG, RNAM
PAR BYANG BAR 'DZIN PA DANG, RNAL 'BYOR CAN DU 'DZIN PA DANG, MA
GROL BA GROL BAR 'DZIN PA'O, ,DE'I PHYIR GSUNGS PA, RNAM PA BCU
PO ZHES GSUNGS

SO; ,DE RNAMS TING NGE 'DZIN GYI SEMS PHUNG PO LA SOGS PA LA KUN
DU RNAM PAR G-YENG BAR BYED PA'I RNAM PA BDAG TU 'DZIN PA BCU'O,
,DE NYID KYI PHYIR NA DON BSDUS PA LAS PHYOGS KYI GLANG PO'I
ZHABS KYIS GSUNGS PA, RNAM PAR G-YENG BA'I SEMS BCU YIS, ,SEMS
G-YENG RNAMS

KYIS GZHAN YIN NA, ,GNYIS MED YE SHES BSGRUB PA LA, ,BYIS PA
RNAMS NI SKAL MI LDAN, ,ZHES SO, ,DE'I PHYIR BDAG TU 'DZIN PA
RNAM PA BCU PO DE GANG GI YIN PA'I BCOM LDAN 'DAS TE, DE LTAR
GSUNGS SO, ,CI'I PHYIR ZHE NA, MI MTHUN PA'I PHYOGS KYI RNAM PA
THAMS CAD KYIS SO SOR

@53A *, ,SNANG BA'I PHYIR RO, ,DON BCU ZHES PA NI, DE'I GNYEN
PO'I DON BCU YANG DE NYID LA BRJOD DE, RTZA BA'I MTSAN NYID DE
KHO NA, ,PHYIN CI MA LOG MTSAN NYID DANG, ,'BRAS BU RGYU YI DE
KHO NA, ,PHRA BA DANG NI RAGS PA DANG, ,GRAGS DANG RNAM PAR DAG
YUL DANG, ,BSDU

DANG DBYE BA'I MTSAN NYID DANG, ,MKHAS DE KHO NA RNAM BCU STE,
,BDAG TU LTA BA'I GNYEN PO'O, ,ZHES BYA BA 'DI DAG GO, ,DE KHO NA
RNAM PA BCU STE, ,'DI LTA STE, RTZA BA'I DE KHO NA NYID DANG,
MTSAN NYID KYI DE KHO NA NYID DANG, PHYIN CI MA LOG PA'I DE KHO
NA NYID DANG, 'BRAS BU DANG RGYU'I

DE KHO NA NYID DANG, RAGS PA DANG PHRA BA'I DE KHO NA NYID DANG,
GRAGS PA'I DE KHO NA DANG, RNAM PAR DAG PA'I SPYOD YUL GYI DE KHO
NA DANG, BSDU BA'I DE KHO NA DANG, DBYE BA'I DE KHO NA DANG,
MKHAS PA'I DE KHO NA DANG, RNAM PA BCU PO DE DAG BDAG TU 'DZIN PA
RNAM PA BCU'I GNYEN POR RIG PAR

BYA'O; ,DE'I PHYIR GSUNGS PA, DON BCU'I DON ZHES SO, ,DE LA MKHAS
PA'I DON BCU PO 'DI RNAMS DE'I GNYEN PO'I PHYOGS 'BYUNG BAR 'GYUR
BA'I DON GYI DE KHO NA STE, DON DU GNYER BAR BYA BAS DON TE, DAM
PA'I RANG BZHIN GYI PHYIR RO, ,DE'I PHYIR BCU PO DE DAG GI DON
BCU PO NI MKHAS

PA'I DE KHO NA NYID DE, BDAG TU LTA BA'I GNYEN POR RIG PAR BYA'O,
,RGYAS PAR DE NYID DU GSUNGS SO, ,'DIR GZHUNG MANGS SU DOGS NAS
MA BRIS SO, ,RNAM PA BCU PO DON BCU'I DON, ,ZHES PA DES JI SKAD
GSUNGS PAR 'GYUR ZHE NA, MI MTHUN PA'I PHYOGS DANG GNYEN PO'I
PHYOGS THAMS

CAD KYI RANG BZHIN DU BCOM LDAN 'DAS DE NYID RIG PAR BYA'O ZHES
PA'I DON TO, ,THUB DBANG ZHES PA NI, DE LA PHYIN CI MA LOG PAR
RTEN CING 'BREL PAR 'BYUNG BA'I DON NYE BAR STON CING, BSOD NAMS
DANG YE SHES KYI TSOGS MA LUS PAR BSAGS PA'I DBANG PHYUG YANG DAG
PAR 'PHEN PA BLA NA MED PA'I STON

PA; NYAN THOS DANG RANG SANGS RGYAS KYI THUB PA RNAMS KYI BDAG PO
NI THUB PA'I DBANG PO DE NYID DE, RNYED PAR DKA' BA'I PHYIR RO,
DE'I PHYIR GSUNGS PA, THUB DBANG ZHES SO, ,DE NYID KYI PHYIR NA
'PHAGS PA KLU SGRUB SNYING PO'I ZHAL SNGA NAS KYIS GSUNGS PA,
GANG GIS SKYE DANG 'JIG PA DAG ,'DI YI

@53B TSUL GYIS RAB SPANGS PA, ,RTEN CING 'BREL 'BYUNG GSUNGS PA
YI, ,THUB DBANG DE LA PHYAG 'TSAL TE, ,ZHES SO, ,STOBS BCU ZHES
PA NI, DE LA DE BZHIN GSHEGS PA'I STOBS BCU RNAMS NI 'DI LTA STE,
GNAS DANG GNAS MA YIN PA MKHYEN PA'I STOBS DANG, DBANG PO MCHOG
DANG

MCHOG MA YIN PA MKHYEN PA'I STOBS DANG, KHAMS SNA TSOGS MKHYEN
PA'I STOBS DANG, TING NGE 'DZIN DANG SNYOMS PAR 'JUG PA SNA CHOGS
MKHYEN PA'I STOBS DANG, KUN NAS NYON MONGS PA DANG RNAM PAR BYANG
BA MKHYEN PA'I STOBS DANG, LAS KYI RNAM PAR SMIN PA MKHYEN PA'I
STOBS

DANG; THAMS CAD DU 'GRO BA'I LAM MKHYEN PA'I STOBS DANG, SNGON
GYI GNAS RJES SU DRAN PA MKHYEN PA'I STOBS DANG, 'CHI 'PHO DANG
SKYE BA MKHYEN PA'I STOBS DANG, ZAG PA ZAD PA MKHYEN PA'I STOBS
TE, DE NI YE SHES KYI STOBS RNAM PA BCU PO 'DI YANG BCOM LDAN
'DAS KYIS MTHU

STOBS KYI KHYAD PAR RAB TU BSGOMS PA'I PHYIR DANG, RTOG PA MED PA
MNYAM PA NYID KYIS GNAS LA SOGS PA'I SPROS PA THUGS SU CHUD PA'I
PHYIR RO, ,DE'I PHYIR GSUNGS PA, STOBS BCU ZHES PA STE, DE BZHIN
GSHEGS PA'I STOBS BCU PO DE DAG THAMS CAD DANG GANG LDAN PA DE NI
DE SKAD CES

GSUNGS SO, ,DE NYID KYI PHYIR NA KHYAB BDAG NI BDAG NYID CHEN PO
STE, G-YO BA DANG MI G-YO BA THAMS CAD KYI DNGOS PO'I RANG BZHIN
NYID KYI PHYIR RO, ,KUN GYI DON NI MA LUS BYED, ,CES PA NI MA LUS
SHING LUS PA MED PA'I 'GRO BA'I DON BYED PA NI, KUN GYI DON NI MA
LUS BYED, ,CES SO, ,DE BYED

PA'I TSUL DANG GANG LDAN PA DE NI, KUN GYI DON NI MA LUS BYED,
,CES PA STE, BCOM LDAN 'DAS SO, ,RNAM BCU DBANG LDAN CHE BA PO,
,ZHES PA NI, ,DE LA RNAM BCU NI DBANG BCU'O, ,'DI LTA STE, TSOL
DBANG BA DANG, LAS LA DBANG BA DANG, YO BYAD LA DBANG BA DANG,
MOS PA LA DBANG BA DANG,

SMON LAM LA DBANG BA DANG, RDZU 'PHRUL LA DBANG BA DANG, SKYE BA
LA DBANG BA DANG, CHOS LA DBANG BA DANG, SEMS LA DBANG BA DANG,
YE SHES LA DBANG BA ZHES SO, ,DBANG BA RNAM PA BCU PO DE DAG GI
MTSAN NYID CHOS RNAMS LA DBANG DU GYUR PA'I TSUL DANG GANG LDAN
PA DE NI RNAM BCU DBANG

@54A *, ,LDAN TE, DE'I PHYIR YANG THAMS CAD LA DBANG BA'I CHOS
BRNYES PA'I PHYIR CHE BA PO ZHES GSUNGS SO, ,THOG MA MED PA ZHES
PA NI THOG MA STE SKYE BA MED PA GANG YIN PA DE NI THOG MA MED
PA'O, ,SKYE BA MED PA'I PHYIR NA 'JIG PA'ANG MED PAR DON GYI
SHUGS LAS SHES PAR

BYA'O; ,MI GNAS PA'I MYA NGAN LAS 'DAS PA'I YE SHES THOB PA'I
PHYIR THOG MA DANG THA MA BCOM PA ZHES PA'I DON TO, ,SPROS MED
BDAG CES PA NI SPROS PA NI PHUNG PO DANG KHAMS DANG SKYE MCHED
DANG, GZUNG 'DZIN GYI MTSAN NYID KYI CHOS DE RNAMS KYI BDAG NYID
DE RANG GI NGO BO DANG BRAL BA NI, GANG GI PHYIR

'DI SPROS PA MED PA'I BDAG NYID YIN PA DE NYID KYI PHYIR NA, DE
BZHIN NYID BDAG CES PA NI DE LA DE BZHIN NYID NI GZHAN DU MI
'GYUR BAS NA DE BZHIN NYID KYI DON TO, ,RTAG PA DANG DE BZHIN
NYID CES BYA BAR BYAS PAS NA DE BZHIN NYID KYI BDAG NYID DE RANG
BZHIN GANG YIN PA DE NI DE BZHIN NYID BDAG STE, STONG PA NYID

KYI RANG BZHIN ZHES PA'I DON TO, ,DE NYID KYI PHYIR NA DAG PA'I
BDAG CES PA STE, GLO BUR GYI DRI MA MED PA'I PHYIR TE, DE'I RANG
BZHIN NI GZHAN DU MI 'GYUR BA'I PHYIR RO, ,BDEN PAR SMRA ZHING
ZHES PA NI, DE LA BDEN PA NI 'PHAGS PA'I BDEN PA BZHI'O, ,DE
RNAMS SMRA BAR BYED PA'I TSUL DANG GANG LDAN PA DE

LA DE SKAD CES BYA'O, ,YANG NA RTEN CING 'BREL PAR 'BYUNG BA ZAB
MO'I DON NI BDEN PA'I DON TO, ,DE SMRA BAR BYED PA NI GONG MA
DANG 'DRA'O, ,DE NYID 'PHAGS PA KLU SGRUB SNYING PO'I ZHABS KYIS
GSUNGS PA, 'DI LA BSAL BA CI YANG MED, ,GZHAG PAR BYA BA CI YANG
MED, ,YANG DAG NYID LA

YANG DAG LTA, ,YANG DAG MTHONG NA RNAM PAR GRO, ,ZHES SO, ,TSIG
MI 'GYUR ZHES PA NI SEMS CAN THAMS CAD LA RIGS JI LTA BA BZHIN DU
PHYIN CI MA LOG PA'I CHOS KYI 'KHOR LO BSKOR BA'I PHYIR RO, ,JI
SKAD SMRAS PA DE BZHIN BYED, ,CES PA NI, JI LTAR CHOS THAMS CAD
STONG PA DANG, BDAG

MED PA DANG, SGYU MA DANG, RMI LAM DANG, SMIG RGYU DANG, DRI ZA'I
GRONG KHYER DANG, CHU ZLA LTA BU ZHES STON CING DE BZHIN DU YID
LA'ANG BYED PA'I PHYIR NA, JI SKAD SMRAS PA DE BZHIN BYED, ,CES
GSUNGS SO, ,DE NYID KYI PHYIR TSIG MI 'GYUR ZHES TE, BDEN PA'I
TSIG GIS SEMS CAN THAMS CAD

@54B LA RIGS JI LTA BA BZHIN DU PHYIN CI MA LOG PA'I CHOS KYI
'KHOR LO BSKOR BA NYID KYI PHYIR RO, ,GNYIS MED CES PA NI GZUNG
'DZIN GNYIS MED PA STE, DE'I MED PA'I DNGOS PO NI GNYIS MED CES
GSUNGS TE, DE NI BCOM LDAN 'DAS DE NYID DO, ,DON DAM PAR GNYIS
MED NA YANG KUN RDZOB TU GNYIS

SU STON PA'O ZHES SO, ,YANG DAG MTHA' LA RNAM PAR GNAS, ,ZHES PA
NI PHYIN CI MA LOG PA'I DON GYIS YANG DAG MTHA' STE, PHYIN CI LOG
GI GZHI MED PA'I PHYIR RO, ,YANG DAG PA'I MTHA' DE LA RNAM PAR
GNAS PA DE NI DE'I RANG BZHIN DANG DBYER MED PA'I PHYIR RO, ,BDAG
MED SENG GE'I SGRA DANG LDAN, ,

ZHES PA NI, DE LA BDAG MED PA NI RNAM PA GSUM STE, MTSAN NYID MED
PAS BDAG MED PA DANG, MI MTHUN PA'I MTSAN NYID KYIS BDAG MED PA
DANG, RANG GI MTSAN NYID KYIS BDAG MED PA'O, ,BDAG MED PA GSUM PO
DE NYID SENG GE BAS NA, BDAG MED SENG GE STE, KUN LA NYAM MING BA
NYID KYI

PHYIR SENG GE DANG 'DRA BAS SENG GE STE, BDAG MED PA'I SENG GE'I
SGRA NI BDAG MED SENG GE'I SGRA'O, ,DE DANG GANG LDAN PA DE BDAG
MED SENG GE'I SGRA DANG LDAN ZHES GSUNGS SO, ,MU STEGS RI DAGS
NGAN 'JIGS BYED, ,CES PA NI MYA NGAN LAS 'DAS PA'I RGYA MTSOR
'JUG PA'I DON GYIS LAM NI MU DANG

STEGS TE, DES NA MU YANG YIN LA MU STEGS KYANG YIN PAS MU STEGS
NGAN PA'O, ,DE NYID KYI PHYIR NA RI DAGS TE, BDAG MED PA'I SENG
GE'I SGRAS 'JIGS PA'I PHYIR RO, ,'JIGS PAR BYED PA'I TSUL GANG
YIN PA DE NI 'JIGS PAR BYED PA STE, MU STEGS RI DAGS NGAN PA
RNAMS 'JIGS PAR BYED

PA NI MU STEGS TE RI DRAGS NGAN PA 'JIGS BYED DO, ,DE LTAR GSUNGS
PA, STONG BA NYID KYI YI GE SGRAS, ,RGOL BA THAMS CAD SKRAG PAR
'GYUR, ,GANG DANG GANG LA 'JUG NA YANG, ,DE DANG DE LA STONG PA
NYID, ,CES SO, ,KUN DU 'GRO BA ZHES PA NI BYIN RLABS LAS BYUNG
BA'I SHES PA BZHIN DU KUN

DU 'GRO BAS NA SPRUL PA'I SKU STE, DE LTAR BDAG BRTAGS PA'I PHYIR
RO, ,YANG NA KUN DU 'GRO BA NI LNGA KUN 'GRO BA STE, DE LA 'DI
RNAMS NI SA CHEN PO ZHES BYA STE, SA CHEN PO'I RIS THAMS CAD KYI
SEMS LAS BYUNG BAR GYUR PA STE, DE LA YANG RE ZHIG REG PA DANG,
YID LA BYED PA DANG, TSOR

@55A *, ,BA DANG, 'DU SHES DANG, SEMS PA'I BDAG NYID KYI CHOS
RNAMS SO, ,DE RNAMS DANG GANG LDAN PA DE NI KUN DU 'GRO BA ZHES
SO, ,DON YOD STABS ZHES PA NI DON YOD NI BCINGS PA MED PA'O,
,STABS NI 'GRO BA STE, DE DANG GANG LDAN PA DE NI DON YOD STABS
SO, ,

DE BZHIN GSHEGS PA'I YID LTAR MGYOGS, ,ZHES PA NI SKAD CIG MA
GCIG KHO NAS GZHAL DU MED PA'I 'JIG RTEN GYI KHAMS KUN DU 'GRO
BA'I PHYIR RO, ,RGYAL BA ZHES PA NI MI DGE BA'I CHOS RNAMS LAS
'DIS RGYAL BA'I PHYIR NA RGYAL BA ZHES GSUNGS SO, ,RNAM RGYAL
ZHES PA NI RNAM PAR

RGYAL BA DANG LDAN PA YIN PAS NA RNAM RGYAL LO, ,DGRA LAS RGYAL
ZHES PA NI DGRA NI NYON MONGS PA RNAMS SO, ,'DIS DE LAS RGYAL
BA'I PHYIR NA DGRA LAS RGYAL LO, ,'KHOR LOS SGYUR BA ZHES PA NI
CHOS MNGON PA LAS 'KHOR LOS SGYUR BA BZHI ZHES BRJOD DO, ,DE
RNAMS KYI YANG 'BYUNG BA'I DUS

NI GANG 'KHOR LO NI JI LTA BU DANG LDAN, CIG CAR 'BYUNG NGAM JI
LTA BU'I 'GRO BA YIN ZHE NA, DE'I PHYIR DBYIG GNYEN ZHABS KYIS
GSUNGS PA, 'KHOR LOS SGYUR BA 'BYUNG BA NI, ,STONG PHRAG BRGYAD
CU LAS MI 'PHYI, ,GSIR DNGUL ZANGS LCAGS 'KHOR LO CAN, ,DE DAG
GLING GCIG GLING GNYIS

DANG; ,GSUM DANG BZHI LAM RIM PA BZHIN, ,PHAS BSU RANG 'GRO G-YUL
BSHAMS DANG, ,MTSON BRTZAMS PAS RGYAL GNOD PA MED, ,LHAN CIG
GNYIS MIN SANGS RGYAS BZHIN, ,ZHES SO, ,DE'I TSUL GYIS SO SOR
SNANG BA'I 'KHOR LOS SGYUR BA'O, ,YANG NA DPAL BDE MCHOG GI RGYUD
LAS

GSUNGS PA, 'KHOR LOS SGYUR BA'I GZUGS NYID KYI PHYIR NA 'KHOR LOS
SGYUR BA'O, ,DE NYID KYI PHYIR STOBS PO CHE ZHES PA STE, CHEN PO
YANG DE YIN LA STOBS KYANG DE YIN PAS STOBS CHEN NI DPUNG GI
TSOGS YAN LAG BZHI'O, ,DE DANG GANG LDAN PA DE STOBS PO CHE ZHES
GSUNGS SO, ,TSOGS KYI SLOB DPON

CHOGS KYI MCHOG ,TSOGS RJE TSOGS BDAG DBANG DANG LDAN, ,ZHES PA
NI, DE LA TSOGS NI NYAN THOS KYI TSOGS SO, ,DE RNAMS KYI MCHOG NI
TSOGS KYI MCHOG STE GTZO BO ZHES PA'I DON TO, ,TSOGS KYI SLOB
DPON NI TSOGS NI RANG RGYAL GYI TSOGS SO, ,DE RNAMS KYI PHYIN CI
MA LOG PA'I MAN NGAG STON

@55B PA'I PHYIR NA SLOB DPON TE 'JAM DPAL NYID DO, ,TSOGS RJE
ZHES PA LA TSOGS NI BYANG CHUB SEMS DPA'I TSOGS TE, DE RNAMS KYI
RJE BO NI TSOGS RJE'O, ,TSOGS BDAG CES PA NI, TSOGS NI DE BZHIN
GSHEGS PA'I TSOGS SO, ,DE RNAMS KYI BDAG PO NI RJE BO STE, BYANG
CHUB KYI SEMS

KYI RANG BZHIN NYID KYI PHYIR RO, ,DE NYID KYI PHYIR NA DBANG
LDAN TE, DE DANG DE'I RANG BZHIN YANG DAG PAR BSTAN PA NYID KYIS
THAMS CAD KYI RANG BZHIN BSTAN PA'I PHYIR RO, ,MTHU CHEN GCES PA
'DZIN PA STE, ,TSUL CHEN GZHAN GYI DRING MI 'JOG ,CES PA NI, DE LA
MTHU CHEN ZHES PA NI, ,CHE BA'I BDAG NYID DO, ,

CHE BA YANG DE YIN LA MTHU YANG DE NYID YIN PAS MTHU CHEN NO,
,GCES PA 'DZIN ZHES PA NI GCES PA NI LEGS PA'I CHOS 'DZIN PA'O,
,TSUL CHEN NI CHEN PO YANG DE YIN LA TSUL YANG DE NYID YIN PAS
TSUL CHEN TE, THABS CHEN ZHES PA'I DON TO, ,GZHAN GYI DRING MI
'JOG PA NI GZHAN GYI DRING MI 'JOG PA STE,

CHOS ZAB MO LA MOS PA NYID KYI PHYIR RO, ,DE LTAR YANG MOS PA
GTZO BO YIN PA'I PHYIR RANG GI GRUB PA'I MTHA' LAS RGOL BA GZHAN
RNAMS KYIS DBROG PAR MI NUS PAS DE NI GZHAN GYI DRING MI 'JOG
PA'O, ,TSIG RJE TSIG BDAG SMRA MKHAS PA, ,TSIG LA DBANG BA TSIG
MTHA' YAS, ,ZHES PA NI, DE LA

TSIG RJE NI TSIG RNAMS KYI RJE BO NI TSIG RJE STE, DON SO SO YANG
DAG PAR RIG PA THOB PA'I PHYIR RO, ,TSIG BDAG NI TSIG KUN GYI
GTZO BO ZHES PA'I DON TO, ,NGES PA'I TSIG SO SO YANG DAG PAR RIG
PA THOB PA'I PHYIR RO, ,SMRA MKHAS PA NI CHOS SO SO YANG DAG PAR
RIG PA THOB PA'I PHYIR RO, ,TSIG LA

DBANG BA NI SPOBS PA SO SO YANG DAG PAR RIG PA THOB PA'I PHYIR
RO, ,SA LEGS PA'I BLO GROS LA SO SO YANG DAG PAR RIG PA BZHI THOB
PAS NA CHOS BRJOD PAR MKHAS PA ZHES BYA'O ZHES GSUNGS SO, ,DE
NYID KYI PHYIR TSIG MTHA' YAS ZHES GSUNGS SO, ,MTHA' YAS PA'I
TSIG GI DAG DANG LDAN PA DE NI

TSIG MTHA' YAS TE, SKAD THAMS CAD KYIS SEMS CAN THAMS CAD LA JI
LTAR SKAL PA DANG LDAN PA NYID DU CHOS KYI 'KHOR LO BSKOR BA NYID
KYI PHYIR RO, ,TSIG BDEN BDEN PAR SMRA BA STE, ,BDEN PA BZHI NI
STON PA PO, ,ZHES PA NI, DE LA TSIG BDEN PA NI BDEN PA GNYIS TE,
'DI LTAR KUN RDZOB KYIS

@56A *, ,BDEN PA DANG, DON DAM PA'I BDEN PA'O, ,DE LA KUN RDZOB
LA RNAM PA GSUM STE, BRTAGS PA'I KUN RDZOB DANG, SHES PA'I KUN
RDZOB DANG, BRJOD PA'I KUN RDZOB STE, DE RNAMS KYI BDEN PA'O,
,DON DAM PA'I BDEN PA NI GCIG PU YONGS SU GRUB PA LAS RIG PAR

BYA'O, ,DE YANG DON DAM PA RNAM PA GSUM STE, DON DAM PA DANG,
THOB PA DON DAM PA DANG, SGRUB PA DON DAM PA'O, ,DE LA DON DON
DAM PA NI DE BZHIN NYID DE, DAM PA'I YE SHES KYI DON ZHES BYA BAS
SO, ,THOB PA DON DAM PA NI MYA NGAN LAS 'DAS PA STE, DAM PA'I DON
ZHES BYA BAS SO, ,

SGRUB PA DON DAM PA NI LAM STE, 'DI DON DAM PA ZHES BYA BAS SO,
,BDEN PA DE GNYIS LA BRTEN NAS 'JUG PA'I TSIG DE NI BDEN PA'I
TSIG CES GSUNGS SO, ,DE LTAR YANG DBU MA'I RTZA BA LAS 'PHAGS PA
KLU SGRUB ZHABS KYIS GSUNGS PA, SANGS RGYAS RNAMS KYIS CHOS BSTAN
PA, ,BDEN PA

GNYIS LA YANG DAG BRTEN, ,'JIG RTEN KUN RDZOB BDEN PA DANG, ,DAM
PA'I DON GYI BDEN PA'O, ,GANG DAG BDEN PA DE GNYIS KYI, ,RNAM
DBYE RNAM PAR MI SHES PA, ,DE YIS SANGS RGYAS BSTAN PA YI, ,ZAB
MO'I DE NYID RNAM MI SHES, ,ZHES SO, ,DE YANG BDEN PAR SMRA BA
STE ZHES PA NI BDEN

PA NI YANG DAG PA STONG PA NYID KYI RANG BZHIN NO, ,DE LTAR SMRA
BA'I TSUL DANG GANG LDAN PA DE NI BDEN PAR SMRA PA STE ZHES PA'O,
,BDEN PA BZHI NI STON PA PO, ,ZHES PA NI, DE LA BDEN PA NI SHES
BYA KUN MDOR BSDUS PA'I MTSAN NYID RNAMS TE BDEN PA BZHI'O, ,SDUG
BSNGAL GYI BDEN PA NI PHUNG PO LA SOGS

PA LA PHYIN CI LOG PA'I MTSAN NYID DE, 'PHAGS PA DANG MI MTHUN
PA'I PHYIR RO, ,KUN 'BYUNG BA'I BDEN PA NI MDOR BSDU NA JI SKAD
GSUNGS PA'I SDUG BSNGAL NYID MA RIG PA'I RKYEN GYIS 'DU BYED LA
SOGS PA'I RKYEN NYID KYIS BDEN PA STE, SDUG BSNGAL GYI RGYU NYID
KYI PHYIR RO, ,'GOG PA'I BDEN PA NI JI LTA JI

LTAR BRTAGS PA'I CHOS THAMS CAD JI LTAR SKYE BA MED PA'I MTSAN
NYID KYI PHYIR BCOM LDAN 'DAS SO, ,GTI MUG GI MI MTHUN PA'I
PHYOGS KYI GNYEN POR GYUR PA DE RTOGS PA YANG LAM GYI BDEN PA
STE, RDZOGS PA'I BYANG CHUB YONGS SU RDZOGS PAR BYED PA BYAMS
PA'I MTHUS GTONG BA LA SOGS PA STE,

@56B DE RNAMS STON PA NI BDEN PA BZHI STON PA PO'O, ,PHYIR MI
LDOG PA PHYIR MI 'ONG, ,'DREN PA RANG RGYAL BSE RU'I TSUL, ,ZHES
PA NI, DE LA PHYIR MI LDOG PA NI BLA NA MED PA YANG DAG PAR
RDZOGS PA'I BYANG CHUB LAS PHYIR MI LDOG PA GANG YIN PA DE NI
PHYIR MI LDOG PA ZHES GSUNGS SO, ,JI LTAR NYAN THOS

KYI RIGS LTAR PHYIR MI LDOG CING DE LA GSAL BAR BYED PAS NA PHYIR
MI LDOG PA STE, SA BRGYAD PA MI G-YO BA LA LUNG BSTAN PA THOB
PA'I PHYIR RO, ,PHYIR MI 'ONG BA NI DAD PA DANG MTHONG BAS THOB
PA DE LAS GANG ZHIG 'DOD PA NA SPYOD PA'I NYON MONGS PA RNAM PA
DGU BYANG BA DE NI PHYIR MI 'ONG BA ZHES GSUNGS

SO; ,DE LTAR YANG GSUNGS PA, 'DOD PA'I RNAM PA BRGYAD DANG NI,
,DGU PA YANG NI ZAD PA YIS, ,LAN CIG PHYIR NI 'ONG BA DANG, ,GANG
ZAG PHYIR MI 'ONG BA SKYE, ,ZHES SO, ,RANG SANGS RGYAS NI RNAM PA
GNYIS TE, BSE RU LTA BUR SPYOD PA DANG, TSOGS NA SPYOD PA'O, ,DE
LA BSE RU LTA BU'I DBANG DU BYAS

NAS GSUNGS PA, BSE RU ZHES PA NI BSE RU DANG 'DRA BAS BSE RU STE,
BSE ZHES PA NI SEMS CAN BSE NYID DE, DE NI MGO LA RVA GCIG KHO
NAR 'GYUR RO, ,DE DANG 'DRA BA'I PHYIR NA SANGS RGYAS GCIG PUR
STON PAS BSE RU'I TSUL ZHES GSUNGS SO, ,'DREN PA RANG RGYAL NI
TSOGS NA SPYOD

PA'O; ,SO SO RE RER GTZO BO YIN PAS 'DREN PA STE, TSOGS NA SPYOD
PA NYID KYI PHYIR RO, ,NGES 'BYUNG SNA TSOGS LAS BYUNG BA,
,'BYUNG BA CHEN PO RGYU GCIG PO, ,ZHES PA NI, DE LA, NGES 'BYUNG
SNA TSOGS LAS BYUNG BA, ,ZHES PA LA NGES 'BYUNG SNA TSOGS NI NYAN
THOS LA SOGS PA'I MYA NGAN LAS 'DAS

PA'O; ,DE RNAMS KYIS NGES PAR 'BYUNG BAS NA NGES 'BYUNG STE, GANG
ZHIG GDUL BYA'I SEMS CAN RNAMS KYI SEMS KYI RGYUD LA DE'I GZUGS
SU 'BYUNG BA SO SOR SNANG BA NYID KYI PHYIR RO, ,'BYUNG BA CHEN
PO RGYU GCIG PO, ,ZHES PA NI, DE LA 'BYUNG BA NI SA LA SOGS PA
BZHI'O, ,NAM MKHA' YANG 'BYUNG BA CHEN PO

NYID KYI PHYIR NA 'BYUNG BA CHEN PO LNGA YIN PA LAS BZHI ZHES
GSUNGS PA CI'I PHYIR ZHE NA, DE RNAMS NI CHEN PO YANG YIN LA
'BYUNG BA YANG YIN PAS 'BYUNG BA CHEN PO STE, NAM MKHA'I YUL DANG
PHYOGS LA RGYAS PAR MNAN NAS GNAS PA'I PHYIR NA SA'I KHAMS LA
SOGS PA CHEN PO NYID DO, ,YANG SA'I KHAMS

@57A *, ,LA SOGS PA BZHI PO DE RNAMS NI THUN MONG MA YIN PA'I LAS
KYI KHYAD PAR LAS 'BYUNG BA NYID KYI PHYIR NA 'BYUNG BA NYID DO,
,DE BAS NAM MKHA' NI CHEN PO NYID DU YOD DE, GZUGS THAMS CAD SKYE
BA'I GO 'BYED PA NYID KYI PHYIR RO, ,'BYUNG BA NYID NI MA YIN TE,
'DUS MA

BYAS PA NYID KYI PHYIR DANG, GANG GI PHYIR 'BYUNG BA'I DON NI
DNGOS PO'I DON YIN PAS NA, DE'I PHYIR NAM MKHA' NI 'BYUNG BA CHEN
PO MA YIN NO, ,DE'I PHYIR NA 'BYUNG BA CHEN PO NI BZHI KHO NA'O,
,'BYUNG BA CHEN PO BZHI PO DE DAG NI RGYU STE BYED RGYU GCIG BU
GNYIS SU MED PA GANG YIN PA DE NI DE LA DE LTAR

GSUNGS SO, ,DGE SLONG DGRA BCOM ZAD PA ZAD, 'DOD CHAGS BRAL BAS
DBANG PO THUL, ,ZHES PA NI, DE LA DGE SLONG NI CHOS MNGON PA LAS
DGE SLONG BZHI BRJOD DE, 'DI LTA STE MING GI DGE SLONG DANG,
SLONG BA'I DGE SLONG DANG, BCAS PA'I DGE SLONG DANG, ,DON DAM
PA'I DGE SLONG NGO, ,BZHI

PO DE RNAMS LAS 'DI NI DON DAM PA'I DGE SLONG STE, NYON MONGS PA
DANG BRAL BA NYID KYI PHYIR DANG, BDUD THAMS CAD KYIS MI PHYED
PA'I PHYIR RO, ,DGRA BCOM PA ZHES PA NI DGRA NI NYON MONGS PA
STE, DE RNAMS BCOM PA DANG LDAN PAS NA DGRA BCOM PA'O, ,'KHOR BAR
SLAR NYAMS PAR MI 'GYUR BA'I CHOS NYID

KYIS SAM, DON MA LUS PAR YONGS SU RDZOGS PA'I PHYIR GZHAN RNAMS
LA RJES SU STON PAR BYED PA 'OS PAR NUS PA ZHES PAS SAM, SANGS
RGYAS DANG CHOS DANG DGE 'DUN DKON MCHOG TU 'OS PA ZHES PAS SAM,
KHAMS GSUM GYI GTZO BO RNAMS KYIS RNAM PA DU MAS MCHOD PAR BYA
BAR 'OS PA

ZHES PAS SAM, BLA NA MED PA'I DE BZHIN GSHEGS PA RNAMS LA SGRUB
PA'I MCHOD PAR 'OS PA'I PHYIR NA DGRA BCOM PA ZHES BSHAD DE, BCOM
LDAN 'DAS SO, ,ZAG PA ZAD PA ZHES PA NI, DE LA MI DGE BA'I CHOS
KYI RTZA BA BZHI NI ZAG CING SKYE BAR BYED PA'I PHYIR RAM, ,NYON
MONGS PA'I RNAG

ZAG PA ZHES BYA STE, SRID PA'I RTZE MO NAS BZUNG NAS JI TZAM MNAR
MED PA'I BAR DU SKYE MCHED DRUG GI RMA NAS SEMS CAN RNAMS NYON
MONGS PAR BYED, GNOD PAR BYED PAS NYON MONGS PA'I ZAG PA RNAMS
SO, ,GZUGS LA SOGS PA'I YUL LNGA DANG, MA RIG PA DANG LHAN CIG
SKYES

@57B PA DANG KUN DU BRTAGS PA LAS BYUNG BA'I RANG BZHIN GYIS
YONGS SU BRTAGS PA NYID DANG, LTA BA DRUG CU RTZA GNYIS RNAMS NI
MA RIG PA ZHES BYA'O, ,'DOD PA'I ZAG PA DANG, SRID PA'I ZAG PA
DANG, MA RIG PA'I ZAG PA DANG, LTA BA'I ZAG PA RNAMS ZHES GSUNGS
SO, ,MI SLOB PA'I TSUL

KHRIMS DANG, TING NGE 'DZIN GYI PHUNG POS NI 'DOD PA'I ZAG PA ZAD
DO, ,MI SLOB PA'I SHES RAB KYI PHUNG POS NI LTA BA'I ZAG PA ZAD
DO, ,MI SLOB PA'I RNAM PAR GROL BA'I PHUNG POS NI SRID PA'I ZAG
PA ZAD DO, ,MI SLOB PA'I RNAM PAR GROL BA'I YE SHES KYI PHUNG POS
NI MA RIG PA'I ZAG PA ZAD DO, ,

TSUL KHRIMS YONGS SU RDZOGS BA'I SA LA 'AM, MTHONG BA'I SA LA
YANG DAG PAR LTA BAS NI LTA BA'I ZAG PA ZAD DO, ,TING NGE 'DZIN
YONGS SU RDZOGS PA'I SA LA'AM, PHYIR MI LDOG PA'I LAM LA YANG DAG
PA'I TING NGE 'DZIN GYIS 'DOD PA'I ZAG PA ZAD DO, ,SHES RAB YONGS
SU RDZOGS PA'I SA

LA'AM, DGRA BCOM PA'I LAM LA YANG DAG PA'I RNAM PAR GROL BAS NI
MA RIG PA'I ZAG PA ZAD DO, ,RNAM PAR GROL BA YONGS SU RDZOGS PA'I
SA LA'AM, ZAD PA DANG MI SKYE BA'I YE SHES GNYIS KYIS SRID PA'I
ZAG PA ZAD DO, ,DGRA BCOM PA'I LAM LA 'AM, ,'DOD PA'I NYON MONGS
PA

YONGS SU SHES PA'I PHYIR NA 'DOD PA'I ZAG PA ZAD DO, ,'DU BYED
KYI PHUNG PO YONGS SU SHES PA'I PHYIR NA MA RIG PA'I ZAG PA ZAD
DO, ,MA RIG PA'I RKYEN GYIS 'DU BYED PA'I PHYIR RO, ,NYON MONGS
PA'I PHUNG PO YONGS SU SHES PA'I PHYIR NA LTA BA'I ZAG PA ZAD DO,
,PHUNG PO'I RDZAS YONGS SU SHES PA'I

PHYIR NA SRID PA'I ZAG PA ZAD DO, ,SDUG BSNGAL GYI BDEN PA YONGS
SU SHES PA'I PHYIR NA LTA BA'I ZAG PA ZAD DO, ,LTA BA THAMS CAD
NYE BAR LEN PA'I PHUNG PO LNGA LA DMIGS PA YIN NO, ,SDUG BSNGAL
GYI BDEN PA DANG, KUN 'BYUNG GI BDEN PA THAMS CAD SPANGS PA'I
PHYIR NA 'DOD PA'I ZAG PA

ZAD DO, ,'GOG PA'I BDEN PA MNGON DU BYAS PA'I PHYIR NA SRID PA'I
ZAG PA ZAD DO, ,LAM GYI BDEN PA BSGOMS PA NYID KYIS MA RIG PA'I
ZAG PA ZAD DO, ,'DOD PA'I ZAG PA SPANGS PA'I PHYIR NA LHA'I BU'I
BDUD BCOM PAR GYUR TO, ,SRID PA'I ZAG PA ZAD PA'I PHYIR NA 'CHI
BDAG GI BDUD BCOM

@58A *, ,PAR GYUR TO, ,MA RIG PA SPANGS PA'I PHYIR NA NYON MONGS
PA'I BDUD BCOM PAR GYUR TO, ,LTA BA'I ZAG PA ZAD PA'I PHYIR NA
PHUNG PO'I BDUD BCOM PAR GYUR TO, ,BDUD BZHI LAS MCHOG TU RGYAL
BAS BCOM LDAN 'DAS 'JAM DPAL NI ZAG PA ZAD DO ZHES SO, ,DE'I
PHYIR

ZAG PA 'DI DAG ZAD PA GANG YIN PA DE LA DE SKAD CES BYA'O, ,'DOD
CHAGS BRAL BA ZHES PA 'DIS NI KHAMS GSUM NA KUN DU GNAS PA'I NYON
MONGS PA RNAMS 'PHAGS PA'I BDEN PA BZHI RNAM PA BCU DRUG GI DBYE
BAS NYON MONGS PA RNAM PA DGU BCU RTZA BRGYAD MTHONG BA DANG
BSGOM PA'I LAM GNYIS

KYIS SPANGS PA'I PHYIR, 'DOD CHAGS DANG BRAL BA ZHES GSUNGS SO,
,DE NYID KYI PHYIR NA DBANG PO THUL ZHES PA STE, SPYOD YUL THAMS
CAD KYIS ZIL GYIS MI GNON PA NYID KYI PHYIR RO, ,BDE BA RNYED PAS
'JIGS MED THOB, ,BSIL BAR GYUR PAS RNYOG PA MED, ,CES PA NI, DE
LA BDE BA RNYED

PA NI BDE BA NI LUS KYI LAS TE, DE RNYED PA GANG YIN PA DE NI BDE
BA RNYED PA'O, ,'JIGS PA NI SKRAG PA STE, GANG LA DE MED PA NI
'JIGS PA MED PA'O, ,'JIGS PA MED PA NGAG GI LAS TE, NGAG GI LAS
KYI TSIG THAMS CAD SKYON MED PA'I PHYIR RO, ,NGAG GI LAS THOB PA
NI 'JIGS MED THOB PA'O, ,

BSIL BAR GYUR PA NI 'DIS BSIL BA STE, ZHI BA NYID KYIS BDAG NYID
SEMS G-YO BA LAS THAMS CAD MED PAR GZIGS TE, DANG PO 'DOD CHAGS
LA SOGS PAS ZIL GYIS GNON PAR GYUR LA PHYIS DE SPANGS PA'I PHYIR
NA BSIL BAR GYUR PA'O, ,DE NYID KYIS LUS NGAG YID SKYO BA MED
PA'I PHYIR NA RNYOG PA

MED CES GSUNGS SO, ,RIG PA DANG NI RKANG PAR LDAN, ,BDE GSHEGS
'JIG RTEN RIG PA'I MCHOG ,CES PA LA, DE LA RIG PA DANG RKANG PAR
LDAN NI, DES NI YE SHES SEMS DPA' DE STON PA PHUN SUM TSOGS PA
THOB PA'I RGYU STON PAR BYED DE, RIG PA DANG RKANG PA NI 'PHAGS
PA'I LAM YAN LAG

BRGYAD LAS YANG DAG PA'I LTA BA NI RIG PA STE, YAN LAG GZHAN NI
RKANG PA'O, ,MA MTHONG ZHING RKANG PA MED NA 'GRO BAR MI NUS ZHES
BYA BAS SO, ,BSLAB PA GSUM NI RIG PA DANG, RKANG PA STE, LHAG PA
SHES RAB KYI BSLAB PA DANG, LHAG PA TSUL KHRIMS KYI BSLAB PA
DANG, LHAG PA

@58B SEMS KYI BSLAB PA'O, ,DE LA SHES RAB NI RIG PA'O, ,GNYIS NI
RKANG PA'O, ,SHES RAB KYIS SNGON DU BYAS NAS BSKYOD PA NI RKANG
PA ZHES BYA'O, ,RIG PA SNGON DU GZUNG NGO, ,DE YONGS SU DAG PA'I
TSUL KHRIMS DANG, TING NGE 'DZIN YONGS SU DAG PA STE, 'DI LTAR
SHES RAB KYI SPYAN NYID KYIS

BLTAS NAS TSUL KHRIMS DANG TING NGE 'DZIN RKANG PA DANG 'DRA BAS
'DI DAG GIS 'GRO ZHING BGROD PAR BYA BAS MTHUN PAR BSLABS PAS NA
RIG PA DANG, RKANG PA'I SGRAS BSLAB PA GSUM NGES PAR BSTAN PA YIN
NO, ,DE'I PHYIR RIG PA LA SOGS PA DANG LDAN PAS, RIG PA DANG NI
RKANG PAR LDAN, ,ZHES

GSUNGS SO, ,BDE GSHEGS ZHES BYA BA DES KYANG JI LTAR BGROD PAR
BYA BA DANG, 'GRO BA LA STON TE, SHIN TU LEGS PAR 'GRO BAS BDER
GSHEGS TE, PHYIR MI LDOG PA'I DON GYIS NA STE, DPER NA TSA BA'I
NAD SHIN TU BYANG BA BZHIN NO, ,YANG NA LUS PA MED PAR GSHEGS PAS
NA BDER

GSHEGS TE, SHES BYA MA LUS PAR SHES PA'I DON GYIS NA STE, DPER NA
BUM PA LEGS PAR GANG BA BZHIN NO, ,DON DE GNYIS NI PHYI ROL PA
DANG NYAN THOS LA SOGS PA LAS KHYAD PAR DU GYUR PA'O ZHES PA'I
DON TO, ,CI'I PHYIR ZHE NA, PHYI ROL PA NI MTHAR THUG PAR GSHEGS
PA MA YIN TE, PHYIR LDOG

PA'I PHYIR RO, ,NYAN THOS LA SOGS PA RNAMS NI SO SO'I SKYE BO'I
SKAL PA DANG MI LDAN PA'I PHYIR MTHAR THUG PAR SONG BA YIN KYANG
MA LUS PAR SONG BA MA YIN TE, SHES BYA THAMS CAD LA YE SHES THOGS
PA'I PHYIR RO, ,DE LTAR RIG PA DANG RKANG PAR LDAN PA DANG, LEGS
PAR DANG, MA LUS PAR GSHEGS

PA STON PA PHUN SUM TSOGS PA BCOM LDAN 'DAS YE SHES SEMS DPA' YIN
ZHES STON PA'O, ,STON PA DE'I PHRIN LAS NI, 'JIG RTEN RIG PA'I
MCHOG CES PA'I TSIG GNYIS KYIS STON TE, DE YANG STON PA'I LAS
RNAM PA GNYIS TE, SKAL PA DANG LDAN PA DANG, SKAL BA DANG MI LDAN
PA'I 'JIG RTEN

LA GZIGS PA DANG, SKAL BA DANG LDAN PA 'DUL BA'O, ,DE LA 'JIG
RTEN RIG PA ZHES PA DES NI SKAL BA DANG LDAN PA DANG, SKAL BA
DANG MI LDAN PA'I 'JIG RTEN LA GZIGS PA STON TO, ,'JIG RTEN RTOGS
PA NI 'JIG RTEN RIG PAS TE, SKAL BA DANG LDAN PA DANG SKAL PA
DANG MI LDAN PA'I

@59A *, ,'JIG RTEN YONGS SU SHES PA'I PHYIR NA DE NI 'JIG RTEN
RIG PA ZHES BYA'O, ,'DI LTA STE, BCOM LDAN 'DAS 'JAM DPAL GYIS
NYIN LAN GSUM MTSAN LAN GSUM DU SHES RAB KYI SPYAN GYIS GZIGS TE,
SU NI RGUD, SU NI 'BYOR, SU NI NGAN SONG LA GZHOL, GANG ZHIG

NGAN SONG LAS BTON TE MTHO RIS DANG THAR PA 'DI LA GZHAG ,GANG
GIS DGE BA'I RTZA BA MA BSKRUN PA DE BSKRUN PAR BYA BA DANG, GANG
DGE BA'I RTZA BA BSKRUN PA RNAMS YONGS SU RDZOGS PAR BYA BA DANG,
GANG YONGS SU MA SMIN PA RNAMS YONGS SU SMIN PAR BYA'O ZHES PA'O,
,DE NYID KYI PHYIR NA MCHOG STE,

DAM PA NI BCOM LDAN 'DI'O, ,BDAG GIR MI 'DZIN NGAR MI 'DZIN,
,BDEN PA GNYIS KYI TSUL LA GNAS, ,ZHES PA NI, DE LA BDAG GIR MI
'DZIN PA ZHES PA'I TSIG DES NI GZUNG BA'I PHYOGS BKAG PA'O, ,NGAR
MI 'DZIN ZHES BYA BA DES KYANG 'DZIN PA'I PHYOGS BKAG PA STE, DE
GNYIS

KYANG LOG PAR SO SOR SNANG BA'I PHYIR RO, ,DE LTAR 'PHAGS PA KLU
SGRUB SNYING PO'I ZHABS KYIS RIN PO CHE'I PHRENG BA LAS GSUNGS
PA, BDAG DANG BDAG GI GNYIS KA YANG, ,DON DAM PAR NI 'DI DAG LOG
,YANG DAG JI BZHIN YONGS SHES PAS, ,GANG PHYIR GNYI GA MED PAS
SO, ,ZHES SO, ,

BDEN PA GNYIS KYI TSUL LA GNAS, ,ZHES PA'I DON NI BSHAD ZIN TO,
,'KHOR BA'I PHA ROL MTHAR SON PA, ,BYA BA BYAS PA SKAM SAR GNAS,
,ZHES PA NI, DE LA, 'KHOR BA'I PHA ROL MTHAR SON PA, ,ZHES DES
'DI LTAR STON TE, 'KHOR BA NI DNGOS PO'I RANG BZHIN TE, NYE BAR
LEN PA'I PHUNG PO LNGA NYID

YIN PA'I PHYIR NYE BAR LEN PA'I PHUNG PO LNGA NI NYON MONGS PA
DANG, LAS KYIS 'BREL ZHING 'GRO BA DAG TU 'GRO ZHING SONG LA,
'GRO BAR BYED PAS NA 'KHOR BA PA ZHES GSUNGS SO, ,'KHOR BA NI TSU
ROL, DE'I PHA ROL NI MYA NGAN LAS 'DAS PA STE, DE'ANG DNGOS PO
MED PA'I NGO BO'O, ,'KHOR BA DANG PHA ROL

NI 'KHOR BA DANG PHA ROL GNYIS TE, DE GNYIS KYI MTHA' NI 'KHOR BA
DANG PHA ROL GYI MTHA'O, ,DE LA GNAS PAS NA 'KHOR BA'I PHA ROL
MTHAR SON PA'O, ,DES 'DI GSUNGS PAR 'GYUR TE, DNGOS PO DANG DNGOS
PO MED PA'I RANG BZHIN GNYIS LA BCOM LDAN 'DAS 'JAM DPAL DE NI
KUN RDZOB TU

@59B GNAS PA STE, DON DAM PAR NI MA YIN NO, ,CI'I PHYIR ZHE NA,
DE GNYIS KYI CHOS PHRA BA NYID KYANG MI DMIGS PA'I PHYIR RO, ,DE
LTAR GSUNGS PA, MYA NGAN LAS 'DAS MTHA' MA GANG, 'KHOR BA'I MTHA'
MA DE NYID DE, ,DE GNYIS BYE BRAG 'GA' ZHIG KYANG, ,SHIN TU PHRA
BA YANG MED DO, ,

ZHES SO, ,BYA BA BYAS ZHES PA NI GDON MI ZA BAR BYA BA NI BYA BA
ZHES GSUNGS SO, ,DE LA TSUL KHRIMS DANG, TING NGE 'DZIN DANG,
SHES RAB YONGS SU BSAGS PAS SDUG BSNGAL THAMS CAD LAS RNAM PAR
GROL BA NI LAS KYI GTZO BO STE, DE YONGS SU RDZOGS PAS NA BYA BA
BYAS ZHES

GSUNGS SO, ,'DOD PA CHUNG BAS 'JUG PA DANG, YAN LAG BSDAMS PAS
'JUG PA DANG, YANG DAG PAR CHAGS PAR BYA BA BSDAMS PA ZHES BYA BA
LA SOGS PA BSDAMS PA'I KHYAD PAR RNAMS RDZOGS PAR BYA BA NI BYAS
PA STE, 'DIS NI DE NI BYA BA BYAS PAR BSTAN TO, ,SKAM SAR GNAS
ZHES PA

NI SKAM SA NI MYA NGAN LAS 'DAS PA STE, BDE BA'I GNAS NYID KYI
PHYIR RO, ,DE LA GNAS PA NI THAMS CAD CHOS KYI SKU'I RANG BZHIN
NYID KYI PHYIR DANG, GNYIS SU MED PA'I CHOS NYID LA CHER GNAS
PA'I PHYIR RO, ,YE SHES 'BA' ZHIG LAS BYUNG BA ZHES PA NI, DE LA
'BA' ZHIG NI DAG PA STE, DE

'BYUNG BA 'BA' ZHIG PA'O, ,DE LAS SKYES PA'I YE SHES SO, ,'BA'
ZHIG KYANG DE YIN LA YE SHES KYANG DE YIN PAS YE SHES 'BA' ZHIG
KYANG DE'O, ,DE LAS SKYES PA NI DE LAS BYUNG BA STE, DE DE LTAR
GSUNGS SO, ,SHES RAB MTSON CHAS RNAM 'JOMS PA, ,ZHES PA NI, DE LA
SHES RAB NI CHOS

RAB TU RNAM PAR 'BYED PA'I MTSAN NYID KYI BDAG NYID DO, ,DE NYID
MTSAN CHA STE NYON MONGS PA THAMS CAD GCOD PA'I PHYIR RO, ,SHES
RAB KYI MTSON DES CHOS THAMS CAD LA SPONG BA DANG BLANG BA'I RNAM
PAR 'BYED PA SHES PAS NA DE LA DE LTAR GSUNGS SO, ,DAM CHOS CHOS
RGYAL GSAL BAR LDAN, ,

'JIG RTEN SNANG BAR BYED PA'I MCHOG ,CES PA STE, DE LA DAM PA'I
CHOS NI GNYIS TE, GTZO BO MA YIN PA DANG GTZO BO'O, ,DE LA DAM PA
RNAM PA GNYIS KYI CHOS NI DAM PA'I CHOS TE, DAM PA NI SANGS RGYAS
DANG BYANG CHUB SEMS DPA' RNAMS SO, ,DE RNAMS KYI CHOS NI GSUNG
RAB YAN

@60A *, ,LAG BCU GNYIS SO, ,DE LA YAN LAG BCU GNYIS NI 'DI LTA
STE, MDO'I SDE DANG, DBYANGS KYIS BSNYAD PA'I SDE DANG, TSIGS SU
BCAD PA'I SDE DANG, ,LUNG DU BSTAN PA'I SDE DANG, CHED DU BRJOD
PA'I SDE DANG, RTOGS PA BRJOD PA'I SDE DANG, SKYES PA RABS

KYI SDE DANG, CHOS RMAD DU BYUNG BA'I SDE DANG, GLING GZHI'I SDE
DANG, SHIN TU RGYAS PA'I SDE DANG, GTAN LA PHAB PA'I SDE DANG, DA
LTAR DANG 'DAS PA'I SDE ZHES BYA BA YAN LAG DE RNAMS YI GE RAB TU
GSAL BAS GLEGS BAM LA GNAS PA NI GTZO BO MA YIN PA'I CHOS SO ZHES
GSUNGS SO, ,GTZO

BO'I CHOS NI CHOS RGYAL ZHES PA STE, CHOS KYI DBYINGS KYI RANG
BZHIN NI BRJOD PAR BYA BA DANG, RJOD PAR BYED PA DANG BRAL BA
NYID KYI PHYIR RO, ,DE NI SHES PAR BYAR MED DE, 'DI LTAR SHES RAB
SUM BRGYA PA NAS GSUNGS PA, SANGS RGYAS RNAMS NI CHOS NYID LTA,
,'DREN PA RNAMS NI CHOS KYI SKU, ,

CHOS NYID YANG NI SHES BYA MIN, ,DE NI SHES PAR MI NUS SO, ,ZHES
SO, ,DE'I PHYIR NA YANG GSUNGS PA, GSAL BAR LDAN ZHES PA STE,
CHOS DE GNYIS KA YANG MA RIG PA'I PHYI NANG GI MUN PA SEL BAR
BYED PA'I PHYIR RO, ,'JIG RTEN SNANG BAR BYED PA'I ZHES PA NI
'JIG RTEN PA'I MI SHES PA'I MUN PAS

BSGRIBS PA RNAMS LA JI LTAR KUN DU GNAS PA'I CHOS RAB TU BSTAN
PA'I PHYIR NA 'JIG RTEN SNANG BAR BYED PA'O, ,DE YANG MCHOG STE
GTZO BO NI BCOM LDAN 'DAS DE NYID DO, ,CHOS KYI DBANG PHYUG CHOS
KYI RGYAL, ,LEGS PA'I LAM NI STON PA PO, ,ZHES PA NI, DE LA CHOS
KYI DBANG PHYUG NI DGE BA

BCU'I LAS KYI LAM GYIS CHOS RNAMS LA DBANG BYED PAS NA CHOS KYI
DBANG PHYUG GO, ,DE LTAR YANG GSUNGS PA, MI DGE BCU LA MI 'JUG
DANG, ,RTAG TU DGE LA RAB TU 'JUG ,SEMS KYI LAS DANG LUS NGAG GI
,CHOS 'DI RNAM PA GSUM DU 'DOD, ,CES SO, ,CHOS KYI RGYAL NI PHYI
NANG GSANG BA'I

THEG PA RNAM PA GSUM DU DBYE BAS PHYE BA'I CHOS KYI RGYAL PO BAS
CHOS KYI RGYAL PO'O, ,LEGS PA'I LAM STON PA PO NI LEGS PA NYID
KYI LAM NI LEGS PA'I LAM STE, DE SO SOR SGRUB PAR BYED PA'I CHOS
NI LEGS PA'I LAM DU GSUNGS SO, ,STON PAR BYED PA NI LEGS PA'I LAM
NI STON PA PO

@60B STE; BCOM LDAN 'DAS SO, ,DE LTAR YANG RIN PO CHE'I PHRENG BA
LAS GSUNGS PA, NGES PAR LEGS PA'I CHOS KYANG NI, ,PHRA DANG ZAB
MO STON BYED PA, ,BYIS PA THOS DANG MI LDAN RNAMS, ,RGYAL BAS
GSUNGS LA SKRAG PAR BYED, ,CES SO, ,DON GRUB BSAM PA GRUB PA STE,
,KUN

DU RTOG PA THAMS CAD SPANGS, ,ZHES PA NI, DE LA DON DU GNYER BAS
NA DON TE GZUGS LA SOGS PA'I YUL LO, ,DE YANG GZUNG BA DANG 'DZIN
PA'I DNGOS POS 'JIG RTEN PA LA SHIN TU GRAGS TE, DON YANG DE YIN
LA GRUB PA YANG DE YIN PAS DON GRUB PO, ,'DI NI PHYI'I DON NYID
DU RNAM PAR RTOG

PA GOMS PA RNAMS KYI GZUGS LA SOGS PA DANG, BDAG DANG SPYI DANG,
YON TAN DANG, BYA BA LA SOGS PA'AM, MTSAN NYID RNAMS LA DE KHO NA
NYID DU MNGON PAR ZHEN PA NI KUN DU BRTAGS PA'I NGO BO NYID DO,
,DE LTAR SLOB DPON DBYIG GNYEN ZHABS KYIS GSUNGS PA, RNAM PAR
RTOG PA

GANG GANG GIS, ,DNGOS PO GANG GANG RNAM BRTAGS PA, ,DE NYID KUN
DU BRTAGS PA YI, ,NGO BO NYID DE DE MED DO, ,ZHES SO, ,BSAM PA
GRUB PA NI BSAM PA NYID PAS BSAM PA'O, ,BSAM PA YANG DE YIN LA
GRUB PA YANG DE NYID YIN PAS BSAM PA GRUB PA STE, GZHAN DBANG GI
NGO BO NYID DO, ,RGYU

DANG RKYEN DAG LA RAG LAS PAS NA GZHAN DBANG NGO, ,DE LTAR YANG
DGE BA DANG MI DGE BA DANG MI G-YO BA DANG 'DU BYED LA SOGS PA
BAG CHAGS RNAM PA MANG PO RJES SU 'BRANG BAR RANG GI BYED RGYU'I
TSOGS LAS SKAD CIG SO SO LA SKYE BAR 'GYUR BA'I DE KHO NA NYID
LA RMONGS NAS GNYIS SU SNANG BA'I SEMS DANG SEMS

LAS BYUNG BA'I RTOG PA'I MTSAN NYID KYI GZHAN GYI DBANG GANG YIN
PA MI RTAG PA NYID DANG RGYU NYID DE, YUL NYID DU RNAM PAR RTOG
PA DE NI GZHAN DBANG NGO, ,'DI LTAR GSUNGS PA, GZHAN GYI DBANG GI
NGO BO NYID, ,RNAM RTOG YIN TE RKYEN LAS BYUNG, ,ZHES SO, ,KUN DU
RTOG PA THAMS CAD SPANGS, ,ZHES

PA NI YONGS SU GRUB PA'I NGO BO NYID DE, GZHAN DBANG 'DI RANG
BZHIN GYIS LAM RNAM PAR DAG PA'AM, SGRIB PA'I DRI MA THAMS CAD
DANG BRAL BA GNYIS SU MED PA'I STONG PA NI YONGS SU GRUB PA'I NGO
BO NYID DO, ,DE LTAR YANG GSUNGS PA, GRUB NI DE LA SNGA MA'O,
,RTAG TU MED PAR 'GYUR DE YIN, ,ZHES SO, ,

@61A *, ,DE'I PHYIR NA NGO BO NYID RNAM PA GSUM STE, BCOM LDAN
'DAS DE BZHIN GSHEGS PA THAMS CAD KYI YE SHES SEMS DPA'O, ,RNAM
PAR MI RTOG DBYINGS MI ZAD, ,CHOS DBYINGS DAM PA ZAD MI SHES,
,ZHES PA NI, DE LA RNAM PAR MI RTOG PA NI YONGS SU GRUB PA'I

YE SHES LA RNAM PAR RTOG PA MED PA'I PHYIR RO, ,DE LTAR YANG
GSUNGS PA, RNAM PAR RTOG LAS MA GTOGS PA, ,'KHOR BA ZHES BYA YOD
MA YIN, ,DE PHYIR RTOG DANG MI LDAN PA, ,RTAG TU KHYOD NI MYA
NGAN 'DAS, ,ZHES SO, ,DBYINGS ZHES PA NI SKYE BA DANG LDAN PA'I
'DU BYED THAMS CAD KYI RGYU'I DNGOS

PO NYID KYI PHYIR RO, ,'DIR NI DBYINGS KYI DON NI RGYU'I DON TO,
,MI ZAD CES PA NI STONG PA NYID DE, NAM MKHA' DANG MNYAM PA NYID
KYI PHYIR RO, ,CHOS DBYINGS NI 'PHAGS PA'I CHOS RNAMS DE LA DMIGS
NA SKYE BA NYID KYI PHYIR RO, ,DAM PA ZHES PA NI PHYI ROL PA DANG
NYAN THOS LA SOGS PA LAS KHYAD PAR NYID

KYI PHYIR RO, ,ZAD MI SHES PA NI 'DUS MA BYAS PA NYID KYI PHYIR
RO, ,BSOD NAMS LDAN PAS BSOD NAMS TSOGS, ,YE SHES YE SHES KHYAD
PAR CHE, ,ZHES PA NI, DE LA GSO ZHING GNAS PAS NA BSOD NAMS TE,
DE DE LA YOD PAS BSOD NAMS LDAN PA'O, ,BSOD NAMS TSOGS NI YANG
DAG PAR BSAGS

PA DE NI TSOGS TE, BSOD NAMS KYI TSOGS NI BSOD NAMS KYI TSOGS SO,
,DE'I PHYIR NA 'DIR TSIG GNYIS KYIS 'DI LTAR GSUNG BAR 'GYUR LA,
'JIG RTEN DANG 'JIG RTEN LAS 'DAS PA'I BSOD NAMS KYI TSOGS DANG
MI LDAN PA MA YIN NO ZHES PA'I DON TO, ,YE SHES ZHES PA NI PHYI
ROL PA

DANG NYAN THOS LA SOGS PA'I YE SHES SO, ,YE SHES KHYAD PAR ZHES
PA NI PHYI ROL PA DANG, NYAN THOS LA SOGS PA'I YE SHES DE LAS
GZHAN PA'I YE SHES NI YE SHES KHYAD PAR TE, SHIN TU RNAM PAR DAG
PA'I CHOS KYI DBYINGS KYI YE SHES SO, ,YE SHES DER MA GTOGS PA NI
SEMS YIN TE, PHYI'I

DON NI TSAD MA DANG 'GAL BA'I PHYIR DANG, TSAD MA DANG 'GAL BA
YANG RGYAS PAR SGRUB PA'I PHYIR RO, ,KYE RGYAL BA'I SRAS KHAMS
GSUM PO 'DI NI SEMS TZAM MO ZHES LUNG LAS 'BYUNG BA'I PHYIR DANG,
DNGOS PO THAMS CAD MTHONG BA YANG TSAD MA THAMS CAD DANG 'GAL
BA'I PHYIR YE SHES KHYAD PAR CAN

@61B TE; DE NYID KYI PHYIR NA CHE BA ZHES PA STE MA LUS SHING LUS
PA MED PA'I SEMS CAN GYI KHAMS GSUM YONGS SU BSKYAB PA'I BSAM PA
CAN GYI PHYIR RO, ,YE SHES LDAN PA YOD MED SHES, ,TSOGS GNYIS
TSOGS NI BSAGS PA PO, ,ZHES PA NI, DE LA YE SHES LDAN PA NI DE
'DRA BA'I DNGOS

PO'I YE SHES DANG GANG LDAN PA DE NI YE SHES LDAN PA'O, ,YOD MED
SHES PA NI YOD PA DANG MED PA NI YOD MED DO, ,DE GNYIS SHES PA NI
YOD MED SHAS PA'O, ,DE DE LA YOD PAS NA YOD MED SHES TE, DE LTAR
SLOB DPON 'PHAGS PA LHA'I ZHABS KYIS GSUNGS PA, YOD MED YOD MED
CES PA

NI; ,PHYOGS GNYIS LA YANG YOD MIN LA, ,NYE BAR DMIGS PA RING NAS
KYANG, ,DE NI BRJOD PAR NUS PA MIN, ,ZHES SO, ,TSOGS GNYIS TSOGS
NI BSAGS PA PO NI GONG DU GSUNGS PA'I TSOGS GNYIS BSAGS PA STE,
YONGS SU RDZOGS PA ZHES PA'I DON TO, ,RTAG PA KUN

RGYAL RNAL 'BYOR CAN, ,BSAM GTAN BSAM BYA BLO LDAN MCHOG ,CES PA
NI, DE LA RTAG PA NI RGYUN GYI RTAG PA 'KHOR BA JI SRID KYI BAR
DU GNAS PA'I PHYIR TE, CHOS KYI DBYINGS KYI RANG BZHIN GYIS MI
'DA' BA'O ZHES PA'I DON TO, ,KUN RGYAL ZHES PA NI, KUN NI 'GRO BA
SNA TSOGS TE, RGYAL BA

NI SNANG BA'I DON TO, ,KUN GYI RGYAL PO NI KUN TE G-YO BA DANG MI
G-YO BA'I DNGOS PO THAMS CAD KYI RANG BZHIN GYI PHYIR RO, ,RNAL
'BYOR CAN NI, YE SHES TZAM LA SNYOMS ZHUGS PA, RNAL 'BYOR ZHES NI
BSHAD PA YIN, ,ZHES PA'I TSIG GI PHYIR NA, RNAL 'BYOR NI GNYIS SU
MED PA'I YE SHES SO, ,

DE DE LA YOD PAS NA RNAL 'BYOR CAN NO, ,BSAM GTAN NI BSAM GTAN
BZHI'I BDAG NYID KYI PHYIR RO, ,BSAM BYA NI BSAM PAR BYA BA'I YUL
NYID KYI PHYIR RO, ,BLO LDAN MCHOG NI BLO GROS SO, ,BLO RNAMS KYI
MCHOG NI GTZO BO STE, DE BZHIN GSHEGS PA THAMS CAD KYI YE SHES
KYI SKU'I RANG BZHIN NYID KYI

PHYIR RO, ,SO SO RANG RIG MI G-YO BA, MCHOG GI DANG PO SKU GSUM
'CHANG, ,ZHES PA NI SO SO RANG GIS RIG PAR BYA BAS NA SO SO RANG
RIG STE, CHOS KYI DBYINGS KYI YE SHES KYIS RANG RIG PA NYID KYI
PHYIR RO, ,DPER NA BU MO SHIN TU DGA' BA'I BDE BA BZHIN DU GZHAN
RNAMS LA BSTAN PAR MI 'BYOR BA'I

@62A *, ,PHYIR RO, ,DE LTAR YANG GSUNGS PA, GCIG MIN DU MA MA YIN
BDAG DANG GZHAN LA PHAN PA PHUN TSOGS CHEN PO'I GZHIR GYUR PA,
,DNGOS PO DANG DNGOS MED MA YIN NAM MKHA' BZHIN DU RO MNYAM RTOGS
DKA'I RANG BZHIN CAN, ,GOS PA MED CING MI 'GYUR GZHI LA MI MNYAM

MNYAM LA KHYAB PA PO STE SPROS MED PA, ,SO SO RANG RIG DPE MED
RGYAL BA RNAMS KYI CHOS SKU DE LA BDAG NI PHYAG 'TSAL LO, ,ZHES
SO, ,DE NYID KYI PHYIR NA MI G-YO BA ZHES PA NI GANG GI PHYIR
ZHES PA'I DON TO, ,DE NYID KYI PHYIR NA YANG BCOM LDAN 'DAS 'JAM
DPAL DE NYID MI G-YO BA STE, RTOG PA KUN

GYI YUL MA YIN PA NYID KYI PHYIR RO, ,MCHOG GI DANG PO NI DANG
PO'I DNGOS PO STE, MCHOG KYANG DE YIN LA DANG PO YANG YIN PAS
MCHOG GI DANG PO'O, ,DE NI BCOM LDAN 'DAS DPAL RDO RJE SEMS
DPA'O, ,SKU GSUM 'CHANG NI SKU GSUM NI CHOS DANG LONGS SPYOD
RDZOGS PA DANG SPRUL PA'I

MTSAN NYID CAN GYI SKU GSUM RNAMS SO, ,DE DAG 'DZIN PAS NA SKU
GSUM 'CHANG NGO, ,SANGS RGYAS SKU LNGA'I BDAG NYID CAN, ,KHYAB
BDAG YE SHES LNGA YI BDAG ,SANGS RGYAS LNGA BDAG COD PHAN CAN,
,SPYAN LNGA CHAGS PA MED PA 'CHANG, ,ZHES PA NI, DE LA SANGS
RGYAS NI BSHAD ZIN TO, ,SKU

LNGA'I BDAG NYID CES PA NI NGO BO NYID DANG LONGS SPYOD RDZOGS PA
DANG, RNAM PAR SMIN PA DANG, SPRUL PA DANG, CHOS KYI SKU'I BDAG
NYID RNAMS TE SKU LNGA'O, ,DE'I BDAG NYID KYI RANG BZHIN GANG
DANG LDAN PA DE NI SKU LNGA'I BDAG NYID CAN NO, ,KHYAB BDAG NI
BSHAD ZIN TO, ,YE SHES LNGA'I BDAG NI ME LONG

LTA BU DANG, MNYAM PA NYID DANG, SO SOR KUN DU RTOG PA DANG, BYA
BA GRUB PA DANG, SHIN TU RNAM PAR DAG PA'I CHOS KYI DBYINGS KYI
YE SHES DE DAG NI YE SHES LNGA'O, ,DE RNAMS KYI BDAG NYID KYI
RANG BZHIN DANG GANG LDAN PA DE NI YE SHES LNGA'I BDAG GO, ,SANGS
RGYAS LNGA BDAG COD PAN CAN NI

MI BSKYOD PA DANG, RIN CHEN 'BYUNG LDAN DANG, SNANG BA MTHA' YAS
DANG, DON YOD GRUB BA DANG, RNAM PAR SNANG MDZAD RNAMS NI SANGS
RGYAS LNGA'O, ,DE NYID KYI BDAG NYID DANG DE'I RANG BZHIN GYIS
DBU RGYAN DANG GANG LDAN PA DE NI SANGS RGYAS LNGA BDAG DBU RGYAN
CAN NO, ,SPYAN LNGA NI SHA DANG, LHA

@62B DANG; SHES RAB DANG, CHOS DANG, SANGS RGYAS KYI SPYAN RNAMS
GANG LA MNGA' BA DE NI SPYAN LNGA'O, ,DE NYID KYI PHYIR NA CHAGS
PA MED PA 'CHANG STE, SHES BYA THAMS CAD LA CHAGS PA MED PA DANG,
THOGS PA MED LA 'KHRUL PA MED PAR GZIGS PA GANG YIN PA DE NI
CHAGS PA MED PA

GZIGS PA'O, ,DE LTAR CHOS MNGON PA LAS GSUNGS PA, DGRA BCOM BSE
RU STON RNAMS KYIS, ,STONG GNYIS GNYIS DANG GRANGS MED MTHONG,
,ZHES SO, ,SANGS RGYAS THAMS CAD SKYED PA PO, ,SANGS RGYAS SRAS
PO DAM PA'I MCHOG ,CES PA NI, DE LA SANGS RGYAS THAMS CAD

SKYED PA PO NI 'BYUNG BA PO STE, SANGS RGYAS THAMS CAD KYI BYANG
CHUB KYI SEMS KYI RANG BZHIN GYI PHYIR RO, ,DE LTAR YANG DE NYID
'DUS PA LAS GSUNGS PA, BYUNG DANG 'BYUNG BAR 'GYUR BA YI, ,DE
BZHIN GSHEGS RNAMS KHYOD LA BRTEN, ,ZHES SO, ,SANGS RGYAS SRAS PO
NI SGRIB PA'I BAG

CHAGS THAMS CAD LAS RNAM PAR GROL BA RNAM PA THAMS CAD DU CHOS
THAMS CAD MKHYEN PA DANG, SEMS CAN THAMS CAD KYI RTEN DU GYUR
PA'I DNGOS PO RNAM PAR RTOG PA MED PA'I YE SHES KYI KHYAD PAR NI
SANGS RGYAS TE, DE'I SRAS PO NI SANGS RGYAS SRAS PO STE, SRAS NI
BDAG LAS SKYES PAS SO, ,

DE'ANG BDAG NYID NI DON DAM PAR DE BZHIN NYID LAS RAB TU BYUNG
BA'AM, RTOG PA MED PA'I YE SHES SO SOR RTOG PA LAS BYUNG BAS NA
SANGS RGYAS SU BSHAD DE, DON DES BYANG CHUB SEMS DPA' NI SANGS
RGYAS SRAS ZHES GSUNGS SO, ,DAM PA NI RAB NYID KYI PHYIR RO,
,MCHOG NI MNGON PAR 'GRO BAR BYA BA

RNAMS KYI NANG NA MA NOR BA MCHOG NYID DO, ,SHES RAB SRID 'BYUNG
SKYE GNAS NYID, ,CHOS KYI 'BYUNG GNAS SRID PA SEL, ,ZHES PA NI,
DE LA SHES RAB NI CHOS RAB TU RNAM PAR 'BYED PA STE, DE YANG 'JIG
RTEN LAS 'DAS PA'I CHOS DANG GANG ZAG GNYIS KYIS RNAM PAR DBEN
PA'O, ,SHES

RAB SRID PA NI DAG PA'I PHUNG PO LNGA STE, TSUL KHRIMS DANG, TING
NGE 'DZIN DANG, SHES RAB DANG, RNAM PAR GROL BA DANG, RNAM PAR
GROL BA'I YE SHES MTHONG BA RNAMS SO, ,DE RNAMS LAS 'BYUNG BA NI
SHES RAB SRID 'BYUNG ZHES BCOM LDAN 'DAS LA GSUNGS SO, ,SKYE GNAS
NI BYED RGYU

@63A *, ,STE; SKYE BA DANG LDAN ZHING BSGRUB BYA DANG LDAN PA'I
CHOS RNAMS KYI SKYED BYED DE, CHOS RNAMS 'BYUNG BA ZHES PA LA,
CHOS RNAMS KYI SKYE GNAS NI CHOS KYI 'BYUNG GNAS TE, CHOS NI ZAG
PA MED PA'I DGE BA'I LAS KYI LAM RNAMS SO, ,DE RNAMS KYI 'BYUNG
BA'I GNAS

NI RGYU ZHES PA'I DON TO, ,SRID PA SEL NI SRID PA NI 'KHOR BA
STE, DE MTHAR BYED PA NI SRID MTHAR BYED DO, ,GCIG PU SRA MKHREGS
RDO RJE'I BDAG ,SKYES MA THAG TU 'GRO BA'I BDAG ,CES PA NI, DE LA
GCIG PU SRA MKHREGS NI GCIG PU SRA BA YANG DE YIN LA MKHREGS PA
YANG DE YIN

PAS GCIG PU SRA MKHREGS SO, ,SRA BA NI BRTAN PA STE BAR CHAD MED
PA DE NYID KYI PHYIR RO, ,MKHREGS PA NI NYON MONGS PA'I DRI MA
MED PA'I PHYIR RO, ,DE NYID KYI PHYIR NA RDO RJE'I BDAG CES PA
STE, RDO RJE LTA BU'I YE SHES MI PHYED PA NYID KYI PHYIR RO,
,DE'I BDAG NYID KYI RANG BZHIN GANG DANG LDAN

PA DE RDO RJE'I BDAG STE, DE BZHIN GSHEGS PA THAMS CAD KYI YE
SHES KYI SKU NYID KYI PHYIR RO, ,SKYES MA THAG NI GANG DANG GANG
DU SEMS CAN GYI DON MTHONG BA DE DANG DER SKAD CIG NYID LA SKYE
BA YONGS SU BZHES PA'I PHYIR NA SKYES MA THAG CES GSUNGS TE, SKYE
BA LA DBANG THOB PA'I PHYIR RO, ,'GRO BA'I

BDAG NI 'GRO BA RNAMS KYI BDAG PO NI 'GRO BA'I BDAG STE, 'GRO
BA'I RJE BO ZHES PA'I DON TE, DE RNAMS KYI PHUN SUM TSOGS PA
THAMS CAD KYI RTEN YIN PA'I PHYIR NA, NAM MKHA' LAS BYUNG RANG
BYUNG BA, ,SHES RAB YE SHES ME BO CHE, ,ZHES PA NI, DE LA NAM
MKHA' LAS BYUNG BA NI NAM MKHA' NI

STONG PA NYID KYI YE SHES TE, DE LAS BYUNG BAS NAM MKHA' LAS
BYUNG BA'O, ,RANG BYUNG NI RANG BYUNG BAS NA RANG BYUNG STE,
BYANG CHUB SEMS RDO RJE'I BDAG NYID YIN PA'I PHYIR RO, ,SHES RAB
YE SHES ME BO CHE, ,ZHES PA NI, SHES RAB NI GNYIS SU MED PA'I YE
SHES KYI MTSAN NYID NI SHES RAB YE SHES

TE; RTOG PA MED PA'I BDAG NYID KYI YE SHES SO, ,DE NYID ME STE
BAG CHAGS DANG BCAS PA'I NYON MONGS PA'I BUD SHING SREG PAR NUS
PA NYID KYI PHYIR RO, ,CHE ZHES PA NI SA DANG, CHU DANG, ME DANG,
RLUNG DANG, MCHOD SBYIN BYA BA DANG, NAM MKHA' DANG, NYI MA DANG,
ZLA BA ZHES PA BRGYAD KYI SPYI

@63B GZUGS NYID PAS CHEN PO'O, ,YANG NA YE SHES DANG, BRTZON
'GRUS DANG, STOBS DANG, GZI BRJID DANG, NUS PA DANG, DBANG PHYUG
RNAMS TE, YON TAN DRUG DANG LDAN PAS SO, ,'OD CHEN RNAM PAR SNANG
BAR BYED, ,YE SHES SKAR MA LAM ME BA, ,ZHES PA NI, DE LA 'OD CHEN
NI

CHER GSAL BAR BYED PAS NA 'OD CHEN TE, SHIN TU RNAM PAR DAG PA'I
YE SHES KYI SGO NAS TE, 'OD NI SHES BYA GSAL BAR BYED PAS CHOS
MTHUN PA'O, ,RNAM PAR SNANG BAR BYED PA'I DON NI BSHAD ZIN TO,
,YE SHES SKAR MA NI GZUNG 'DZIN MED PA'I PHYIR NA GNYIS SU MED
PA'I YE SHES DE'I SKAR MA NI

YE SHES SKAR MA ZHES BYA STE, ME LONG LTA BU'I YA SHES KYI RANG
BZHIN NYID KYI PHYIR RO, ,LAM ME BA NI GSAL ZHING LAM ME BA STE,
LONGS SPYOD RDZOGS PA'I SKUS 'GRO BA KUN GYI DON BYED PA'I PHYIR
RO, ,'GRO BA'I MAR ME YE SHES SGRON, ,GZI BRJID CHEN PO 'OD GSAL
BA, ,ZHES PA NI, DE LA

'GRO BA'I MAR ME NI 'GRO BA RNAMS KYI MAR ME DANG 'DRA BAS 'GRO
BA'I MAR ME STE, SO SOR KUN DU RTOG PA'I YE SHES KYI NGO BO NYID
KYI PHYIR RO, ,YE SHES SGRON ME ZHES PA NI YE SHES KYI SGRON ME'I
'OD DANG LDAN PA DE NI YE SHES SGRON TE, MNYAM PA NYID KYI YE
SHES KYI RANG BZHIN NO, ,GZI BRJID CHEN PO NI GZI BRJID

CHEN PO'I 'OD DANG GANG LDAN PA DE GZI BRJID CHEN PO STE, BYA BA
NAN TAN GYI YE SHES KYI SGO NAS SO, ,'OD GSAL BA NI PHUL DU BYUNG
BAS RAB TU GSAL BA STE, YE SHES LNGA'I BDAG NYID KYI PHYIR RO,
,KUN NAS SNANG BA'I TSUL DANG LDAN PA BCOM LDAN 'DAS 'JAM DPAL
YIN NO, ,SNGAGS MCHOG MNGA'

BDAG RIG SNGAGS RGYAL, ,GSANG SNGAGS RGYAL PO DON CHEN BYED, ,CES
PA NI, DE LA SNGAGS MCHOG MNGA' BDAG NI SNGAGS KYANG DE YIN LA
MCHOG KYANG DE YIN PAS NA SNGAGS MCHOG STE, DE'I BDAG NI GTZO BO
STE, 'DIR SNGAGS MCHOG MNGA' BDAG NI YI GE H'Um LAS SHES PAR
BYA'O, ,DE'I PHYAG

RGYA CHEN PO'I BDAG NYID KYI PHYIR RO, ,RIG SNGAGS RGYAL NI RIG
SNGAGS RNAMS KYI RGYAL PO NI RIG RGYAL TE, THAMS CAD DU RIG
SNGAGS TE GZUNGS KYI DKYIL 'KHOR DU GYUR PA RNAMS KYIS SKYED PA
PO YIN PA'I PHYIR RO, ,GSANG SNGAGS RGYAL PO NI CHOS KYI DKYIL
'KHOR LAS GSUNGS PA'I GSANG

@64A *, ,SNGAGS RNAMS KYI RGYAL PO NI GSANG SNGAGS RGYAL PO'O,
,DON CHEN BYED NI DON YANG DE YIN LA CHEN PO YANG DE YIN PAS DON
CHEN NO, ,DE BYED PAS NA DON CHEN BYED DE LAS KYI DKYIL 'KHOR LAS
GSUNGS PA'I 'JIG RTEN DANG 'JIG RTEN LAS 'DAS PA'I MCHOD PA MA
LUS PA PHYI

DANG GSANG BA DANG SEMS LAS BYUNG BA GSUM GYIS DE BZHIN GSHEGS PA
THAMS CAD MCHOD PAR BYED PA NYID KYIS GZHAL DU MED PA'I BSOD NAMS
KYI TSOGS NYE BAR SOGS PAR BYED PAS NA SEMS CAN THAMS CAD KYI DON
BYED PA'I PHYIR RO, ,GTZUG TOR CHEN PO RMAD BYUNG GTZUG ,NAM
MKHA'I BDAG PO

SNA TSOGS STON, ,ZHES PA NI, DE LA GTZUG TOR CHEN PO NI GTZUG TOR
YANG DE YIN LA CHEN PO YANG DE NYID YIN PAS NA GTZUG TOR CHEN PO
STE, DE BZHIN GSHEGS PA THAMS CAD KYI GTZUG TOR GYI RNAM PAS
PHUNG POR GYUR CING 'PHUNGS [?] PAR GYUR PAR RNAM PAR GNAS PA'I PHYIR
RO, ,DE BZHIN GSHEGS

PA THAMS CAD KYI SPYI GTZUG YIN PAS DE'I PHYIR YANG GTZUG TOR
CHEN PO ZHES GSUNGS SO, ,RMAD BYUNG GTZUG NI GZI BRJID SPUNGS
PA'I SGO NAS GANG BCOM LDAN 'DAS DE BZHIN GSHEGS PA THAMS CAD
DANG YE SHES SEMS DPA' GANG YIN PA 'DI GZI BRJID KYI PHUNG PO'I
SGO NAS DE BZHIN GSHEGS PA THAMS

CAD KYI GTZUG TOR LAS SPROS PA'I RDO RJE'I TSUL DU SPYI BOR GNAS
PA GANG YIN PA DE NI RMAD BYUNG GTZUG CES GSUNGS SO, ,NAM MKHA'
BDAG PO NI NAM MKHA' NI NAM MKHA' STE, NAM MKHA' DE'I BDAG PO STE
STONG PA NYID KYI BDAG PO ZHES BYA BA'I DON TO, ,DE LTAR YANG
GSUNGS PA, DMIGS

PA DANG NI BRAL BA'I SEMS, ,NAM MKHA'I MTSAN NYID LA GNAS TE,
,NAM MKHA' SGOM PAR BYED PA 'DI, ,STONG PA NYID NI BSGOM PAR
'DOD, ,CES SO, ,SNA TSOGS STON NI 'JIG RTEN DANG 'JIG RTEN LAS
'DAS PA THAMS CAD KYI TING NGE 'DZIN GYI RANG BZHIN SNA TSOGS TE,
RNAM PA THA DAD PA'I TING

NGE 'DZIN DANG RNAM PAR THAR PA'I SGO STON PAR BYED PA'I TSUL
DANG GANG LDAN PA DE SNA TSOGS STON ZHES PA'O, ,SANGS RGYAS KUN
BDAG NGO BO MCHOG ,'GRO KUN DGA' BA'I MIG DANG LDAN, ,ZHES PA NI,
DE LA SANGS RGYAS KUN BDAG NGO BO MCHOG NI SANGS RGYAS KYANG DE
YIN LA KUN KYANG DE YIN PAS SANGS RGYAS

@64B KUN TE, RTAG PA LA SOGS PA DE RNAMS KYI BDAG NYID NI SANGS
RGYAS KUN BDAG GO, ,SANGS RGYAS KUN BDAG DE'I NGO BO NI RANG
BZHIN NO, ,SANGS RGYAS KUN GYI BDAG NYID KYI NGO BO YOD PA NI
CHOS KYI DBYINGS TE, MCHOG GI DNGOS PO NI MCHOG NYID DO, ,SANGS
RGYAS KUN BDAG NGO BOS DE'I DE

BZHIN NYID DU RO GCIG PA NYID KYIS BCOM LDAN 'DAS 'JAM DPAL TE,
BCOM LDAN 'DAS DE BZHIN GSHEGS PA THAMS CAD KYI YE SHES KYI SKU
NYID KYI PHYIR RO, ,'GRO KUN DGA' BA'I MIG DANG LDAN, ,ZHES PA NI
'GRO BA THAMS CAD DGA' BA NI 'GRO BA DGA' BA STE, DE'I MIG DANG
LDAN PA NI BCOM LDAN

'DAS 'JAM DPAL TE, GANG GIS BLANG BA DANG, SPONG BA RAB TU RNAM
PAR 'BYED PA'I SNANG BAS NA SHES RAB KYI SPYAN NO, ,SNA TSOGS
GZUGS CAN YID LAS BYUNG, ,MCHOD 'OS BRJOD 'OS DRANG SRONG CHE,
,ZHES PA NI, DE LA SNA TSOGS GZUGS CAN NI G-YO BA DANG, MI G-YO
BA'I DNGOS

PO THAMS CAD KYI RANG BZHIN NYID KYIS NA GZUGS SNA TSOGS PA STON
PA NYID KYI PHYIR RO, ,SKYED PA PO NI SEMS CAN THAMS CAD JI LTAR
SKAL BA DANG LDAN PA'I GZUGS NYID KYI SNGAGS DANG PHYAG RGYA DANG
DAM TSIG DANG DKYIL 'KHOR THAMS CAD BSKYED PA'I PHYIR RO, ,DRANG
SRONG CHE NI DRANG SRONG YANG DE YIN LA CHE BA YANG

DE NYID YIN PAS DRANG SRONG CHE STE, SANGS RGYAS BCOM LDAN 'DAS
NI DRANG SRONG CHE ZHES SO, ,MCHOD 'OS ZHES PA NI 'JIG RTEN DANG
'JIG RTEN LAS 'DAS PA KUN GYIS MCHOD PAR 'OS PA NYID KYIS MCHOD
'OS TE, MCHOD PAR BYA BA'O, ,DE NYID KYI PHYIR BRJOD 'OS TE SEMS
CAN THAMS CAD KYIS BSTOD PA'O, ,RIGS

GSUM 'CHANG BA GSANG SNGAGS 'CHANG, ,DAM TSIG CHEN PO GSANG
SNGAGS 'DZIN, ,ZHES PA NI, DE LA RIGS GSUM 'CHANG BA NI SKU GSUNG
THUGS KYI DBYE BAS DE 'DZIN PA NI RIGS GSUM 'CHANG BA'O, ,GSANG
SNGAGS 'CHANG BA NI 'JIG RTEN DANG 'JIG RTEN LAS 'DAS PA'I GSANG
SNGAGS TE, DE

RNAMS DANG GANG LDAN PA DE NI GSANG SNGAGS CAN TE, DE NYID BCOM
LDAN 'DAS YE SHES SEMS DPA' STE, GSANG SNGAGS KYI SKU THAMS CAD
'CHANG BA NYID KYI PHYIR RO, ,DAM TSIG CHEN PO GSANG SNGAGS 'DZIN
NI DAM TSIG KYANG DE YIN LA CHEN PO YANG DE YIN PAS DAM TSIG CHEN
PO STE, DE NI BCOM LDAN

@65A *, ,'DAS BYANG CHUB KYI SEMS RDO RJE'I NGO BO'O, ,DE'I
SNGAGS NI SHES SHING SKYOB BAS GSANG SNGAGS TE, YE SHES DANG
SNYING RJE'I BDAG NYID KYI PHYIR RO, ,DE 'DZIN PAS NA DAM TSIG
TSIN [?] PO GSANG SNGAGS 'DZIN NI BCOM LDAN 'DAS DE BZHIN GSHEGS PA
THAMS CAD KYI YE

SHES KYI SKU'O, ,GTZO BO DKON MCHOG GSUM 'DZIN PA, ,THEG PA MCHOG
GSUM STON PA PO, ,ZHES PA NI, DE LA GTZO BO NI MNGON PAR 'GRO BA
THAMS CAD KYI NANG NA GANG DANG POR SHIN TU MNGON PAR 'GRO BAR
'OS PA NI DE GTZO BOR GSUNGS TE, DE YANG BCOM LDAN 'DAS 'JAM DPAL
LO, ,

DKON MCHOG GSUM NI DKON MCHOG RNAMS NI GSUM STE, THOB DKA' BA'I
PHYIR DANG, RIN THANG CHE BA'I PHYIR DANG, RAB TU GSAL BAR BYED
PA NYID KYI PHYIR RO, ,RIN PO CHE DANG 'DRA BAS DKON MCHOG GO,
,GSUM NI SANGS RGYAS DANG, CHOS DANG, DGE 'DUN RNAMS SO, ,DE
RNAMS 'DZIN

PAS NA DKON MCHOG GSUM 'DZIN PA ZHES BYA'O, ,THEG PA MCHOG GSUM
STON PA PO NI NYAN THOS DANG, RANG SANGS RGYAS DANG, THEG PA CHEN
PO GSUM RAB TU STON PA STE, SEMS CAN GYI RIGS THAMS CAD LA DBANG
PO DANG, BSAM PA DANG, BAG LA NYAL BA MKHYEN PA'I SGO NAS STON

PA'I PHYIR RO, ,DON YOD ZHAGS PA RNAM PAR RGYAL, ,'DZIN PA CHEN
PO RDO RJE ZHAGS, ,RDO RJE LCAGS KYU ZHAGS PA CHE, ,ZHES PA NI,
DE LA DON YOD ZHAGS PA NI DON YOD PA NI 'BRAS BU YOD PA'O, ,ZHAGS
PA DANG 'DRA BAS NA ZHAGS PA STE, ,DE GANG DANG LDAN PA DE NI DON
YOD ZHAGS PA STE, BYANG

CHUB KYI SEMS RDO RJES 'DUL BA'I SEMS CAN RNAMS LA DE BZHIN DU SO
SOR SNANG BA'I PHYIR RO, ,RNAM PAR RGYAL BA NI 'JIG RTEN GSUM LAS
RNAM PAR RGYAL BA'I TING NGE 'DZIN GYI SGO NAS SO, ,'DZIN PA CHEN
PO ZHES PA NI 'DZIN PAR BYED PAS NA 'DZIN PA STE, 'DZIN PA YANG
DE YIN LA CHEN PO YANG DE NYID YIN

PAS 'DZIN PA CHEN PO NI RDO RJE LCAGS SGROG GO, ,DE YANG SNANG BA
MTHA' YAS KYI RANG BZHIN GYI SGO NAS SO, ,RDO RJE ZHAGS PA NI RIN
CHEN 'BYUNG LDAN GYI SGO NAS SO, ,RDO RJE LCAGS KHU NI MI BSKYOD
PA'I NGO BO NYID KYI SGO NAS SO, ,ZHAGS PA CHE ZHES PA NI ZHAGS
PA DANG SDOM ZHES PA 'BEBS PA'I RNAM

@65B GRANGS TE, ZHAGS PA YANG DE YIN LA CHEN PO YANG DE NYID YIN
PAS ZHAGS PA CHE NI RDO RJE 'BEBS PA'O, ,DE YANG DON YOD GRUB
PA'I NGO BOS SO, ,DE NAS BCOM LDAN 'DAS 'DIR, SANGS RGYAS RNAM
PAR SNANG MDZAD CHE, ,ZHES PA LA SOGS PA MNGON PAR RJOD PAR BYED
PA'I SGRA'I TSOGS RNAMS KYIS

SNGAGS KYI YIG 'BRU'I RNAM PAR DBYE BA DANG PO'I MTHA' CAN GYI
BSTAN PA BRJOD PAR BYA BAR SHES PAR BYA'O, ,DE NAS 'DIR YANG
SNGON BZHIN DU RNAM PAR SNANG MDZAD CHEN PO LA SOGS PA SKU MDOG
DKAR PO DANG, 'KHOR LO DANG RAL GRI PHYAG NA 'DZIN PAR GYUR PA
RNAMS PHYUNG STE, PHYUNG NAS KYANG SANGS

RGYAS KYI ZHING THAMS CAD DU SONG STE, SEMS CAN THAMS CAD RANG GI
RNAM PAR THAR PA'I SGO NAS DAG PAR BYAS TE, YANG PHYIR LOG NAS
MTSAN GYI SNGAGS KYI YIG 'BRUR GYUR NAS RANG GI 'KHOR LO LA 'KHOR
LO CAN DU GYUR TE GNAS PAR BLTA BAR BYA'O, ,DE NAS GONG MA BZHIN
DU SNGAGS KYI SGO NAS SPYAD

PA SPYOD PA'I BYANG CHUB SEMS DPAS MTSAN YANG DAG PAR BRJOD PA
BKLAG PAR BYA STE, DE YON TAN GYI TSOGS PA BKOD PA DE RNAMS NYID
THOB PAR 'GYUR RO, ,RNAM PAR SNANG MDZAD CHEN PO'I 'KHOR LO GNYIS
PA LA MTSAN GYI SNGAGS KYI YI GE'I GZHI RNAMS NI RTAG PA LA SOGS
PA RIGS KYI DBYE BAS SUM

CU RTZA DRUG TU RNAM PAR PHYE STE, GONG MA BZHIN DU THAMS CAD
SNGAGS SU BSGRUB PO ZHES PA NI MAN NGAG GO, ,TSIGS BCAD NI TSIG
RKANG GCIG MA TSANG BA DANG NYI SHU RTZA LNGA STE, MTSAN NYID
SNGAGS KYI YI GE RNAMS NI BRGYA BRGYAD CU RTZA GCIG BRTZIS PA YIN
NO, ,'PHAGS PA MTSAN YANG DAG PAR BRJOD PA'I

RGYA CHER 'GREL PA MTSAN GSANG SNGAGS KYI DON DU RNAM PAR LNGA BA
ZHES BYA BA LAS SHIN TU RNAM PAR DAG PA CHOS KYI DBYINGS KYI YE
SHES LA BSTOD PA'I RIM PA'I DBANG DU BYAS PA STE DRUG PA'O,, ,,DA
NI GSUM PA KHRO BO'I DKYIL 'KHOR ME LONG LTA BU'I YE SHES KYI
RANG BZHIN KHAMS GSUM RNAM

PAR RGYAL BA'I GZUGS KYIS BCOM LDAN 'DAS DE BZHIN GSHEGS PA THAMS
CAD KYI SKU LA BSTOD PA GSUNGS TE, RDO RJE 'JIGS BYED 'JIGS PAR
BYED, ,CES PA NI ZLAS DBYE BA BSTAN TE, DE'I PHYIR DON NI 'DI
LTAR 'GYUR TE, RDO RJE 'JIGS BYED DANG 'JIGS PAR BYED PA NI RDO
RJE 'JIGS BYED

@66A *, ,'JIGS PAR BYED DE, DPAL RDO RJE 'JIGS BYED KYI RGYUD LAS
'DI GNYIS SU YONGS SU BRJOD PA'I PHYIR RO, ,'DI LTA STE, RDO RJE
'JIGS BYED DANG 'JIGS PAR BYED PA DE NI GNYIS NYID KYI RANG BZHIN
DANG GANG LDAN PA DE 'JIGS BYED 'JIGS PAR BYED DE BCOM LDAN

'DAS 'JAM DPAL LO, ,DE CI'I PHYIR ZHE NA, GSUNGS PA, ZHE SDANG
GIS 'DUL BA RNAMS ZHI BA'I RJES SU MI 'TSAM PA STE, DE LTAR YANG
DPAL BDE MCHOG GI RGYUD LAS GSUNGS PA, SHIN TU KHRO ZHING GTUM PA
LA, ,ZHI BAS PHAN PAR MI 'GYUR TE, ,SHES RAB THABS KYI NGO BO

LAS; ,KHRO BOR DE BZHIN GSHEGS KUN MDZAD, ,CES SO, ,KHRO BO'I
RGYAL PO GDONG DRUG 'JIGS, ,MIG DRUG LAG DRUG STOBS DANG LDAN,
,ZHES PA NI, DE LA KHRO BO'I RGYAL PO NI DPAL KHRO BO RNAM PAR
RGYAL BA'I RGYUD LAS GSUNGS SO, ,KHRO BO'I RGYAL PO NI KHRO BO'I
RGYAL BO STE, DA LTAR

YANG GSUNGS PA, DE NAS 'JAM PA'I DBYANGS 'DI NI, ,KHRO BO'I MING
NI GSHIN RJE GSHED, ,DRAG LA MTHU RTZAL LDAN PA PO, ,DE MTHONG
NAS NI KHRO PO GZHAN, ,THAMS CAD KYIS NI LAG CHA 'CHOR, ,ZHES PA
DE NYID KYI PHYIR NI KHRO BO'I RGYAL PO'O, ,GDONG DRUG NI DPAL
SGYU 'PHRUL DRA BA'I RGYUD LAS

GSUNGS TE, GDONG PA DRUG DANG GANG LDAN PA DE NI GDONG DRUG STE,
ZHABS DANG PHYAG GNYIS KYANG DON GYIS DRUG NYID DU RIG PAR BYA'O,
,DE YANG BCOM LDAN 'DAS SO, ,'JIGS ZHES PA NI PHYAG NA RDO RJE
DBANG BSKUR BA'I RGYUD LAS TE, 'JIGS PA NI 'JIGS SU RUNG BA'O,
,DE LTAR YANG YAN

LAG THAMS CAD DANG BA SPU'I BU GA THAMS CAD LAS RDO RJE'I GZI
BRJID LA SOGS PA'I DKYIL 'KHOR 'THON ZHING DE RNAMS KYIS KHRO
BO'I RGYAL PO RNAM PA SNA TSOGS KYI GZUGS DANG SNA TSOGS KYI
MTSON CHA DANG LDAN PA, SMIN MTSAMS KYI KHRO GNYER GYI RLABS
BSKYOD PA'I DPRAL BA DANG SMA RA GZED PA,

MCHE PA GTZIGS PA DANG, MIG BGRAD PA'I ZHAL DANG LDAN PA RNAM PAR
SPROS TE, 'JIGS PA NYE BAR STON PA'I PHYIR NA 'JIGS PA ZHES
GSUNGS SO, ,MIG DRUG NI DE NYID LAS TE, MIG DRUG DANG GANG LDAN
PA DE MIG DRUG STE, DE LA PHYOGS GCIG GIS BSTOD PA STE, YAN LAG
LA SPYI

@66B NYE BAR BTAGS PA STE, DPER NA 'JIGS PA'I SDE LA 'JIGS PA
DANG BDEN SNANG LA SNANG BA ZHES PA LTA BU'O, ,LAG DRUG NI DPAL
RDO RJE SNYING PO'I RGYAN GYI RGYUD LAS TE, PHYAG DRUG DANG LDAN
PA NI YAN LAG DRUG GO, ,STOBS DANG LDAN NI STOBS NI LUS LAS BYUNG
BA'I NUS PA STE, DE DANG GANG

LDAN PA NI STOBS DANG LDAN PA STE, DPAL RIG PA MCHOG GI RGYUD
CHEN PO LAS STOBS PO CHE ZHES RAB TU GRAGS SO, ,KENG RUS MCHE BA
GTZIGS PA PO, ,HA LA HA LA GDONG BRGYA PA, ,ZHES PA NI, DE LA
KENG RUS NI DPAL BDE MCHOG 'KHOR LO'I RGYUD LAS SO, ,MCHE BA
GTZIGS PA NI DPAL RDO RJE STUG PO

BSDUS PA LAS TE, MCHE BA GTZIGS SHING MA RUNGS PA 'JIGS PAR BYED
PA DANG GANG LDAN PA DE MCHE BA GTZIGS PA'O, ,HA LA HA LA GDONG
BRGYA PA, ,ZHES PA NI, DE YANG GONG MA BZHIN DU ZLAS DBYE BAS
BSTAN TE, HA LA HA LA NI DON YOD ZHAGS PA'I RGYUD LAS SO, ,GDONG
BRGYA PA NI DPAL

RDO RJE RTZE MO'I RGYUD LAS TE, GDONG STE ZHAL BRGYA DANG GANG
LDAN PA DE GDONG BRGYA'O, ,GSHIN RJE GSHED PO BGEGS KYI RGYAL,
,RDO RJE SHUGS CAN 'JIGS BYED PA, ,ZHES PA NI, DE LA GSHIN RJE
GSHED PO NI DPAL GSANG BA 'DUS PA LAS TE, GSHIN RJE GSHED PO STE,
PHUNG BAR BYED PA NI

GSHIN RJE GSHED DO, ,BGEGS KYI RGYAL NI RGYAL PO YIN PAS RGYAL PO
STE, TSOGS BDAG LA SOGS PA'I BGEGS RNAMS KYI RGYAL PO PAS BGEGS
KYI RGYAL PO STE, BDUD RTZI 'KHYIL BA'O, ,DE RNAM PAR SNANG MDZAD
SGYU 'PHRUL DRA BA LA SOGS PA'I RGYUD LAS GRAGS SO, ,RDO RJE
SHUGS 'CHANG

NI DPAL DAM TSIG CHEN PO'I RGYUD LAS TE, RDO RJE SHUGS NI RDO RJE
SHUGS SO, ,DE 'DRA BA'I SHUGS DANG GANG LDAN PA DE NI RDO RJE
SHUGS 'CHANG NGO, ,'JIGS PAR BYED PA NI DPAL ZLA GSANG THIG LE'I
RGYUD LAS GSUNGS TE, SDANG BA THAMS CAD 'JIGS PAR BYED CING SKRAG
PAR BYED PA'I PHYIR RO, ,

RDO RJE GRAGS PA RDO RJE'I SNYING, SGYU 'PHRUL RDO RJE GSUS PO
CHE, ,ZHES PA NI, RDO RJE GRAGS PA GNYIS SU MED PAR MNYAM PA NYID
RNAM PAR SBYONG BA'I RGYUD LAS SO, ,KHYAD PAR DU GRAGS PA RDO RJE
GRAGS PA STE, SGRA CHEN ZHES PA'I DON TO, ,DE NYID RDO RJE STE MI
SHIGS PA'I PHYIR RO, ,DE GANG DANG

@67A *, ,LDAN PA DE RDO RJE GRAGS PA'O, ,RDO RJE SNYING NI DPAL
ZLA GSANG THIG LE NYID LAS TE, GANG RDO RJE'I SNYING YIN PA DE
RDO RJE'I SNYING NGO, ,SGYU 'PHRUL RDO RJE NI KHRI DRUG STONG PA
NYID LAS GSUNGS TE, SGYU 'PHRUL NI SPRUL PA'O, ,DE NYID RDO RJE
STE MI PHYED PA'I GZUGS NYID

KYE PHYIR RO, ,DE GANG DANG LDAN PA DE NI SGYU 'PHRUL RDO RJE'O,
,GSUS PO CHE ZHES PA NI DE KHO NA LAS TE, GSUS PA CHEN PO DANG
GANG LDAN PA DE NI GSUS PO CHE'O, ,RDO RJE SKYE GNAS RDO RJE'I
BDAG ,RDO RJE SNYING PO MKHA' 'DRA BA, ,ZHES PA NI, DE LA RDO
RJE'I SKYE GNAS NI DPAL 'BYUNG PO 'DUL

BYED KYI RGYUD LAS TE, RDO RJE SKYE GNAS TE RGYU GANG YIN PA DE
RDO RJE'I SKYE GNAS SO, ,RDO RJE'I BDAG NI RDO RJE NI DE'I BDAG
PO GTZO BO ZHES PA'I DON TO, ,DE YANG DPAL RDO RJE SA 'OG GI
RGYUD LAS SO, ,RDO RJE SNYING PO NI DPAL RDO RJE SNYING PO RGYAN
GYI RGYUD LAS SO, RDO RJE SNYING PO NI RDO RJE SNYING PO SNYE
SNYING KHU ZHES

PA'I DON TO, ,MKHA' 'DRA BA NI DPAL GSANG BA MDZOD KYI RGYUD LAS
SO, ,MI 'GYUR BAS NAM MKHA' STE SKYE BA DANG LDAN PA'I GO SKABS
STER BA'I PHYIR RO, ,RANG NYID KYANG 'DUS MA BYAS PA NYID KYI
PHYIR NA 'BYUNG BA MED DO ZHES PA'I DON TO, ,DE YANG STONG PA
NYID KYI NGO BO STE, DE'I DPE DANG GANG LDAN

PA DE DE LTAR GSUNGS TE STONG PA NYID KYI DPE ZHES PA'I DON TO,
,MI G-YO RAL PA GCIG GIS BSGYINGS, ,GLANG CHEN KO RLON GOS SU
GYON, ,ZHES PA NI, DE LA, MI G-YO RAL PA GCIG GIS BSGYINGS, ,ZHES
PA NI ZLAS DBYE BA BSTAN TO, ,DE'I PHYIR 'DI'I DON NI MI G-YO BA
DANG RAL PA GCIG GIS

BSGYINGS PA STE, MI G-YO RAL PA GCIG GIS BSGYINGS SO, ,DE LA MI
G-YO BA NI DPAL SGYU 'PHRUL DRA BA LA SOGS PA LAS TE, BDUD THAMS
CAD KYIS MI G-YO ZHING MI DNGANGS PAS NA MI G-YO BA'O, ,RAL PA
GCIG GIS BSGYINGS ZHES PA NI DPAL RDO RJE COD PAN GYI RGYUD LAS
SO, ,RAL PA

YANG DE YIN LA GCIG KYANG DE NYID YIN PAS RAL PA GCIG GO, ,DE
BSGYINGS PA NI BSGYINGS PA STE, RAL PA GCIG GIS BSGYINGS BA'O,
,GLANG CHEN KO RLON GOS SU GYON, ,ZHES PA NI DPAL 'KHOR LO BDE
MCHOG GI RGYUD LAS TE, GLANG PO CHE'I KO BA NI GLANG CHEN KO BA
STE, GLANG CHEN KO BA YANG

@67B DE YIN LA RLON PA YANG DE NYID YIN PAS GLANG CHEN KO RLON
NO, ,GLANG PO CHE'I KO RLON NYID GYON PA YIN PAS GLANG CHEN KO
RLON GOS SU GYON PA STE, DE 'DZIN PAS NA, GLANG CHEN KO RLON GOS
SU GYON, ,ZHES PA'O, ,DRAG CHEN HA HA ZHES SGROGS PA, ,HI HI ZHES
SGROGS 'JIGS PAR BYED, ,CES PA NI, DE LA

DRAG CHEN NI DPAL KHRO BO RNAM PAR RGYAL BA'I RGYUD LAS TE, DRAG
PO YANG DE YIN LA CHEN PO YANG DE NYID YIN PAS DRAG CHEN NO, ,HA
HA ZHES SGROGS ZHES PA NI RGYUD DE NYID KYI HA HAR GYUR PA ZHES
BYA BA'I DKYIL 'KHOR DE LA HA HA BYAS NAS GNAS PAS HA HA ZHES
SGROGS ZHES GSUNGS SO, ,HI HI

ZHES SGROGS NI DPAL KHRO BO ZLA BA'I THIG LE'I RGYUD DE LAS
GSUNGS TE, DE RJES SU BYED PAS LANGS PA'I PHYIR RO, ,'JIGS PAR
BYED PA NI DPAL RGYUD KUN LAS BTUS PA LAS GSUNGS SO, ,GAD MO CHEN
PO GAD RGYANGS CAN, ,RDO RJE GAD MO CHER SGROGS PA, ,ZHES PA NI,
DE LA GAD MO CHEN PO NI

RGYUN CHAD PA MED PA'I DON TO, ,DE LA DPAL THUN MONG MA YIN PA'I
GSANG BA'I RGYAN BKOD PA'I RGYUD LAS TE, GAD RGYANGS CAN NI GAD
MO NI DGOD PA'O, ,GAD RGYANGS TE GSANG MTHON POS BZHAD PA NI GAD
RGYANGS SO, ,RDO RJE GAD MO NI YE SHES KYI BSHAD PA STE, DE YANG
YID KYI'O, ,CHER SGROGS

PA NI 'JIG RTEN GSUM GANG BAR BYED PA STE, CHEN PO YANG DE YIN LA
SGROGS PA YANG DE NYID YIN PAS CHER SGROGS PA'O, ,BZHI PO 'DI
YANG RGYUD DE NYID LAS BSTAN TO, ,RDO RJE SEMS DPA' SEMS DPA'
CHE, ,RDO RJE RGYAL PO BDE BA CHE, ,ZHES PA NI, DE LA RDO RJE
SEMS DPA' NI DPAL MCHOG DANG

PO'I RGYUD LAS SO, ,SEMS DPA' CHE NI RDO RJE 'DZIN PA CHEN PO
STE, DPAL GSANG BA 'DUS PA LAS GSUNGS SO, ,RDO RJE RGYAL PO NI
DPAL GSANG BA MDZOD KYI RGYUD LAS SO, ,BDE BA CHEN PO NI DPAL BDE
MCHOG GI RGYUD LAS SO, ,DE LA BDE BA CHEN PO ZHES PA NI, DE BZHIN
GSHEGS

PA'I ZAG PA MED PA'I BDE BA GANG YIN PA DE NI BDE BA CHEN PO ZHES
GSUNGS SO, ,DE NYID LAS GSUNGS PA'ANG BDE BA NI SAm ZHES PA LA
SOGS PA'O, ,RDO RJE DRAG PO DGA' BA CHE, ,RDO RJE H'Um STE H'Um
ZHES SGROGS, ,ZHES PA NI, DE LA RDO RJE DRAG PO NI DPAL RDO RJE
GSANG BA'I RGYAN GYI RGYUD LAS GSUNGS SO, ,

@68A *, ,RDO RJE DRAG PO NI RDO RJE DRAG PO STE, DRAG PO NI SHUGS
CHEN ZHES GSUNGS TE, MTHU MYUR PAR 'GRO BA NYID KYI PHYIR RO,
,DGA' BA CHEN PO NI DPAL NOR BU GSANG BA'I THIG LE'I RGYUD LAS
SO, ,DGA' BA YANG DE YIN LA CHE BA YANG DE NYID YIN PAS DGA' BA
CHE ZHES PA'O, ,

RDO RJE H'Um STE H'Um ZHES SGROGS, ,ZHES PA NI DPAL DE NYID 'DUS
PA'I RGYUD LAS TE, RDO RJE H'Um H'Um ZHES SGROGS PA NI H'Um BZHI
SGROGS PA STE, DE RNAMS DANG GANG LDAN PA DE NI, RDO RJE H'Um STE
H'Um ZHES SGROGS PA'O, ,MTSON DU RDO RJE MDA' THOGS PA, ,RDO RJE
RAL GRIS MA LUS GCOD, ,CES PA NI, DE LA MTSON DU

RDO RJE MDA' THOGS PA NI DPAL DAM TSIG CHEN PO'I RGYUD LAS TE,
RDO RJES MTSON PA'I MDA' DANG GZHU DE DAG NYID MTSON CHA STE, DE
'DZIN PAS NA MTSON DU RDO RJE MDA' THOGS PA'O, ,RDO RJE RAL GRI NI
DPAL SGYU 'PHRUL DRA BA'I RGYUD LAS TE, RDO RJE DANG RAL GRI NI
RDO RJE RAL GRI'O, ,MTSON CHA DE GNYIS DANG

GANG LDAN PA DE RDO RJE RAL GRI'O, ,MA LUS GCOD PA'ANG DE NYID LA
BYA'O, ,RDO RJE KUN 'CHANG RDO RJE CAN, ,RDO RJE GCIG PU G-YUL
SEL BA, ,ZHES PA NI, DE LA SNA TSOGS RDO RJE 'CHANG NI DPAL RNAM
PAR SNANG MDZAD MNGON PAR BYANG CHUB PA'I RGYUD LAS TE, SNA TSOGS
RDO RJE NI RDO RJE RGYA GRAM STE, ,DE

'DZIN PAS NA SNA TSOGS RDO RJE 'CHANG NGO, ,RDO RJE CAN NI RGYUD
DE NYID LAS SO, ,DE NYID RDO RJE DANG 'DRA BAS RDO RJE NI YE SHES
TE, MI PHYED PA NYID KYI PHYIR RO, ,RDO RJE GCIG PU NI DPAL GNYIS
SU MED PA MNYAM PA NYID RNAM PAR RGYAL PA'I RGYUD LAS SO, ,RDO
RJE YANG DE YIN LA GCIG PU YANG DE NYID YIN PAS

RDO RJE GCIG PU STE, GNYIS SU MED PA'I YE SHES KYI NGO BO NYID
YIN PA'I PHYIR RO, ,G-YUL SEL BA NI DPAL KHAMS GSUM RNAM PAR
RGYAL BA'I RGYUD LAS TE, G-YUL NI 'THAB PA STE, NYON MONGS PA
RNAMS DANG LHAN CIG 'THAB PA'O, ,DE 'JOMS PAS NA G-YUL SEL BA'O,
,RDO RJE 'BAR BA

MIG MI BZAD, ,SKRA YANG RDO RJE 'BAR BA STE, ,ZHES PA NI DPAL RDO
RJE 'JIGS BYED KYI RGYUD LAS TE, DE LA RDO RJE 'BAR BA NI RDO RJE
'BAR BA'O, ,DE DANG 'DRA BA'I MI BZAD PA'I MIG DANG GANG LDAN PA
DE, RDO RJE 'BAR BA MIG MI BZAD, ,CES PA'O, ,SKRA YANG RDO RJE
'BAR BA STE, ,ZHES PA NI MGO

@68B LAS SKYES PAS NA MGO SKYES TE SKRA'O, ,RDO RJE 'BAR BA DANG
'DRA BA'I SKRA GANG DANG LDAN PA DE, SKRA YANG RDO RJE 'BAR BA
STE, ,ZHES SO, ,RDO RJE 'BEBS PA 'BEBS PA CHE, ,MIG BRGYA PA STE
RDO RJE'I MIG ,CES PA NI DPAL PHYAG NA RDO RJE DBANG BSKUR BA'I
RGYUD LAS KHRO BO 'DI BZHIR BRJOD DO, ,DE LA

RDO RJE 'BEBS PA NI RDO RJE 'BEBS PA STE, YE SHES KYI BYIN RLABS
ZHES PA'I DON TO, ,DE DANG GANG LDAN PA DE NI RDO RJE 'BEBS PA'O,
,'BEBS PA CHE BA NI DNGOS PO THAMS CAD KYI RANG BZHIN GYI PHYIR
RO, ,MIG BRGYA PA NI MIG BRGYA DANG GANG LDAN PA DE NI MIG BRGYA
PA'O, ,RDO RJE'I MIG NI RDO RJE DANG 'DRA BA'I SPYAN

DANG GANG LDAN PA DE NI RDO RJE MIG GO, ,RDO RJE'I BA SPU MYU
GU'I LUS, ,RDO RJE SPU NI GCIG PU LUS, ,ZHES PA NI, DE GNYIS NI
DPAL RDO RJE SNYING PO RGYAN GYI RGYUD LAS GSUNGS TE, DE LA RDO
RJE'I BA SPU MYU GU'I LUS NI RDO RJE DNGOS PO'I BA SPU STE, DE
RNAMS KYI MYU GUR GYUR CING PHUR BUR GYUR PA'I LUS DANG GANG LDAN

PA DE NI RDO RJE BA SPU MYU GU'I LUS SO, ,RDO RJE SPU NI GCIG PU
LUS NI GCIG PU YANG DE YIN LA LUS KYANG DE NYID YIN PAS GCIG PU
LUS SO, ,RDO RJE SPU NI GCIG PU YE SHES KYI SPU'O, ,DES MTSON
PA'I LUS GCIG PU DANG GANG LDAN PA DE RDO RJE BA SPU NI GCIG PU
LUS SO, ,SEN MO BRTZAMS PA RDO RJE'I RTZE,

RDO RJE'I SNYING PO PAGS PA MKHREGS, ,ZHES PA NI DPAL RDO RJE
RTZE MO'I RGYUD LAS DE GNYIS GSUNGS TE, DE LA, SEN MO BRTZAMS PA
RDO RJE RTZE, ,ZHES PA LA, RDO RJE RTZE MO STE RTZE MO NI THOG
MA'I CHA YIN NO, ,DE 'DRA BA'I SEN MO NI RDO RJE RTZE MO'I SEN MO
CAN NO, ,DE RNAMS BRTZAMS PA SKYES PA DE DANG GANG LDAN PA DE SEN

MO BRTZAMS PA RDO RJE'I RTZE MO'O, ,RDO RJE SNYING PO PAGS PA
MKHREGS NI RDO RJE SNYING PO DANG 'DRA BA SRA ZHING MKHREGS PA'I
PAGS PA DANG GANG LDAN PA RDO RJE SNYING PO PAGS PA MKHREGS SO,
,RDO RJE PHRENG THOGS DPAL DANG LDAN, ,RDO RJE RGYAN GYIS BRGYAN
PA STE, ,ZHES PA NI DPAL KHRO BO RNAM PAR RGYAL BA'I RGYUD LAS,

HA LA'I 'KHOR LO LAS 'DI GNYIS GSUNGS TE, 'DI LTA STE, RDO RJE
PHRENG THOGS DPAL DANG LDAN, ,RDO RJE RGYAN GYIS BRGYAN PA STE,
,ZHES PA'O, ,RDO RJE PHRENG BA 'DZIN PAS NA RDO RJE PHRENG THOGS
SO, ,DPAL LDAN NI DE NYID KYI KHYAD PAR TE, SKAL PA PHUN SUM
TSOGS PA'I PHYIR RO, ,RDO RJE'I RGYAN

@69A *, ,GYIS BRGYAN PA STE NI RDO RJE NYID RGYAN YIN PAS NA RDO
RJE'I RGYAN NO, ,DES BRGYAN CING BKLUBS PAS NA, RDO RJE'I RGYAN
GYIS BRGYAN PA STE, ,ZHES GSUNGS SO, ,GAD RGYANGS HA HA SGRA BRAL
SGROGS, ,YI GE DRUG PA RDO RJE'I SGRA, ,ZHES PA NI, DE LA GAD
RGYANGS HA HA ZHES PA NI DPAL DBUNG BZANGS

KYI RGYUD LAS TE, GAD RGYANGS NI SKAD GSANG MTHON POR BZHAD PA
STE, HA HA ZHES BYAS NAS BZHAD PA NI GAD RGYANGS HA HA'O, ,SGRA
BRAL BA NI DPAL LEGS PAR GRUB PAR BYED PA'I RGYUD LAS SO, ,SGRA
DANG BRAL BA NI SGRA DANG BRAL BA STE, NANG DU PHYOGS PA KHO NA
SGRA ZHES PA'I DON TO, ,YI GE DRUG PA

NI DPAL YE SHES DRUG DANG DAM TSIG YI GE BDE MCHOG GI RGYUD LAS
TE, YI GE DRUG PA DANG LDAN PA DE YI GE DRUG GO, ,RDO RJE'I SGRA
NI DPAL STONG PHRAG BRGYA PA DE NYID 'DUS PA'I RGYUD LAS SO, ,RDO
RJE THOG GI SGRA LTA BU'I SGRA DANG GANG LDAN PA DE RDO RJE'I
SGRA'O, ,'JAM DBYANGS CHEN PO SGRA CHE BA, 'JIG RTEN

GSUM NA SGRA GCIG PA, ,ZHES PA NI, DE LA 'JAM DBYANGS NI 'PHAGS
PA 'JAM DPAL GYI RGYUD LAS TE, 'JAM ZHING MNYEN PA'I DBYANGS DANG
GANG LDAN PA DE 'JAM DBYANGS SO, ,DE NYID KYI PHYIR NA CHEN PO
ZHES GSUNGS SO, ,SGRA CHE BA ZHES PA NI DPAL MNGON PAR RTOGS PA'I
RGYAN GYI RGYUD LAS GSUNGS

TE SGRA YANG DE YIN LA CHE BA YANG DE NYID YIN PAS SGRA CHE'O,
,'JIG RTEN GSUM NA SGRA GCIG PA NI KHAMS GSUM RNAM PAR RGYAL BA'I
RGYUD NYID LAS SO, ,'JIG RTEN GSUM NI SA 'OG DANG SA BLA DANG SA
STENGS SO, ,DE LA GCIG PU GNYIS SU MED PA'I SGRA GRAG PA DANG
GANG LDAN PA DE NI 'JIG RTEN GSUM NA

SGRA GCIG PA'O, ,NAM MKHA'I MTHA' KLAS SGRA SGROGS PA, ,ZHES PA
NI 'PHAGS PA 'JAM DPAL GYI RGYUD DE NYID LAS TE, GANG GI TSE BCOM
LDAN 'DAS SH'AKYA THUB PAS GSHIN RJE GSHED LA BKA' STZAL TE, SEMS
CAN THAMS CAD KYI DON DU STONG GSUM GYI STONG CHEN PO'I STENG DU
SNGAGS KYI TSUL 'JAM DPAL

GYIS BSTAN PA DE'I TSE BCOM LDAN 'DAS GSHIN RJE GSHED DES RI RAB
RI'I RTZE MO DE NYID LA GNAS TE, SGRA CHEN PO GCIG KHO NA BSGRAGS
PAR GYUR TE, SGRA GANG GIS NAM MKHA'I MTHA' KLAS PA THOS PA'I
SGRAS YANG DAG PAR GO BAR BYAS TE, DE NAS GSUNGS PA, NAM MKHA'I
MTHA' KLAS SGRA SGROGS

@69B PA; ,ZHES SO, ,DE NYID KYI PHYIR BCOM LDAN 'DAS DE SGRA DANG
LDAN PA RNAMS KYI MCHOG CES PA STE, SGRA DE GANG LA YOD PA GANG
YIN PA DE NI SGRA DANG LDAN PA RNAMS TE, SGRA DANG GANG LDAN PA
DE RNAMS KYI NANG NA DAM PA DANG PHUL DU BYUNG BA ZHES PA'I DON
TO, ,DE NAS DA NI 'KHOR LO GSUM PA'I SPRO BA'I CHO GA

BSTAN TE, DE BZHIN GSHEGS PA THAMS CAD KYI YE SHES SEMS DPA'I
THUGS KA'I YI GE LAS, BCOM LDAN 'DAS 'JAM DPAL DE NYID NI ZHE
SDANG SPYOD PA'I SEMS CAN DE NYID RJES SU GZUNG BA'I DON DU RNAL
'BYOR DANG, SPYOD PA DANG, BYA BA'I RGYUD RNAMS LAS GSUNGS PA'I
KHRO BO'I

GZUGS SU DMIGS NAS 'JIG RTEN GSUM 'DUL BA'I DON DU DE DAG KYANG
RANG GI LUS LAS RNAM PAR 'THON PA NI KUN DU 'BAR BA'I SNYING PO
CAN, SMIN MTSAMS KYI KHRO GNYER GYI RLABS BSKYOD CING BSNYER BA'I
DPRAL BA DANG, 'JIGS PA'I MCHE BA GTZIGS PA'I ZHAL DANG LDAN PA
RNAMS RDO RJE DANG LCAGS KYU DANG

ZHAGS PA LA SOGS PA RDO RJE 'BAR BA'I ME 'BAR BA'I PHYAG MTSAN
GYIS PHYAG MTSAN PA RNAM PA DU MA'I MDOG DANG RGYAN CAN CHA BYAD
RNAM PA SNA TSOGS PA 'CHANG BA'I KHRO BO'I SKU RNAM PAR PHYUNG
NAS 'JIG RTEN GYI KHAMS THAMS CAD DU GDUG PA CAN THAMS CAD GDUL
BAR BYAS TE, YANG SLAR LOG NAS RDO RJE DBYINGS KYI

DKYIL 'KHOR GYI PHYI ROL DU DKYIL 'KHOR GNYIS PA LA MTSAN GYI
SNGAGS KYI YI GE BDUN CU RTZA GCIG RNAMS RANG GI RIGS KYI KHA DOG
DANG GZUGS RNAMS SU GYUR TE JI LTA BA'I RIM PAS YANG DAG PAR GNAS
PAR BSAM PAR BYA'O, ,DE RNAMS RNAM PA LNGAR BGOS TE, SANGS RGYAS
H'Um MDZAD LA SOGS PA RE RE'I

RIGS LA BCU BZHI BCU BZHI'I MTSAN GYI SNGAGS KYI YI GE'I TSIG
RNAMS BYAS TE, SPRO BA DANG BSDU BA LA SOGS MTHUN PAR MDZAD NAS,
GONG DU GSUNGS PA'I RIM PAS MTSAN GYI SNGAGS KYI YI GE'I TSIG TU
BDAG NYID MOS PAS MTSAN YANG DAG PAR BRJOD PA BKLAG STE, YON TAN
GYI

TSOGS MTHA' YAS PA'I RNAM PA 'THOB PO ZHES MAN NGAG GO, ,TSIGS
BCAD 'DI NI TSIG RKANG GCIG GIS LHAG PA'I BCU THAM PA'O, ,MTSAN
GYI SNGAGS KYI YI GE NI BDUN CU RTZA GCIG GI MTSAN YIN NO,
,'PHAGS PA MTSAN YANG DAG PAR BRJOD PA'I RGYA CHER 'GREL PA MTSAN
GSANG

@70A *, ,SNGAGS KYI DON DU RNAM PAR LTA BA ZHES BYA BA LAS ME
LONG LTA BU'I YE SHES KYI RANG BZHIN GYIS BSTOD PA'I RIM PA'I
DBANG DU BYAS PA STE BDUN PA'O,, ,,DA NI SO SOR KUN DU RTOG BA'I
YE SHES KYI SGO NAS BCOM LDAN 'DAS YE SHES KYI SKU 'JAM DPAL YE
SHES SEMS

DPA'I BSTOD PA GSUNGS PA, YANG DAG BDAG MED DE BZHIN NYID, ,YANG
DAG MTHA' STE YI GE MED, ,CES PA NI, DE LA DE BZHIN NYID NI RANG
BZHIN GYIS GZUNG BA LA SOGS PA'I RNAM PA DANG BRAL BA STE, SHES
PA DANG SHES PA MA YIN PA'I GNAS SKABS GNYIS LA MNYAM PA'I NGO BO
NYID KYI PHYIR RO, ,

DE NYID NI YANG DAG PA'I MTHA' MCHOG STE, TSAD MA THAMS CAD KYIS
MI SLU BA'I PHYIR DANG, BDAG LA SOGS PAR RTOG PA YANG RTOGS PAR
GNOD PA NYID KYI PHYIR RO, ,DE NYID KYI PHYIR NA 'JAM DPAL DE
BZHIN GSHEGS PA THAMS CAD KYI YE SHES SEMS DPA' NI PHUNG PO LA
SOGS PA'I BDAG LA SOGS PAR

NYE BAR MI DMIGS PA KHO NAS MCHOG TU TSAD MA NYID KYIS NYE BAR
BSTAN TO, ,YANG DAG NI BDEN PA DANG, DE BZHIN NYID DANG, RTOGS PA
MED PA TZAM NYID KYI PHYIR RO, ,'DI LTAR GAL TE BDAG LA SOGS PA'I
DNGOS PO MED NA CHOS RNAMS KYI RANG BZHIN NI CI YIN, 'BRAS BU NI
GANG YIN ZHES THE TSOM

ZA BAR BYA BA MA YIN TE, CI'I PHYIR ZHE NA, 'DI KHO NA CHOS DANG
GANG ZAG LA SOGS PA NYID KYIS RNAM PAR DBEN PA'I MTSAN NYID GCIG
PA DANG, RNAM PAR RTOG PA CAN GYI BDAG GIS SO SOR SNANG BA'I CHOS
THAMS CAD KYI KHAMS SU GYUR PA DON DAM PA CAN GYI G-YO BA'I RANG
BZHIN NO, ,'BRAS BU'I

CHOS STOBS LA SOGS PA'I MTSAN NYID RNAMS KYI'ANG RGYU DE NYID YIN
PA'I PHYIR RO, ,DE'I LAM GYI CHOS RNAMS KYANG RGYU DANG KHAMS TE,
DE'I PHYIR NA BDAG MED PA NI CHOS KYI DBYINGS ZHES GSUNGS SO,
,GANG GI PHYIR DE BZHIN NYID LA SOGS PA 'DI DAG RNAMS NI ME LONG
LTA BU'I YE SHES CHOS RNAMS KYI SGO

STE; GANG GI PHYIR DE BZHIN NYID KYI BYED PA'I SGO NAS CHOS THAMS
CAD KYI NGO BO NYID LA 'JUG CING, DE YANG STOBS RNAMS RAB TU
BYUNG BAS ME LONG LTA BU'I YE SHES NI YANG DAG MTHA' STE ZHES
GSUNGS TE, DE RTOGS PA'I PHUL DU BYUNG BA'I PHYIR RO, ,DE NYID
KYI PHYIR NA DE RNAMS BZHI NI ME LONG LTA BU'I YE

@70B SHES DANG, MNYAM PA NYID DANG, SO SOR KUN DU RTOG PA DANG,
BYA BA NAN TAN GYI YE SHES KYI MTSAN NYID BZHI PO 'DI RNAMS GANG
DANG LDAN PA'I BCOM LDAN 'DAS 'JAM DPAL DE NI, YANG DAG BDAG MED
DE BZHIN NYID, ,YANG DAG MTHA' STE ZHES GSUNGS SO, ,YI GE MED NI
RNAMS

GRANGS GZHAN GYIS 'GYUR BA MED PAS NA MI 'GYUR BA STE, CHOS KYI
DBYINGS KYI NGO BO NYID KYI PHYIR RO, ,STONG NYID SMRA BA'I KHYU
MCHOG STE, ,ZAB CING RGYA CHE'I SGRA SGROG PA, ,ZHES PA NI, DE LA
STONG PA NYID SMRA BA'I KHYU MCHOG NI STONG PA NYID RNAM PA GSUM
STE, DNGOS PO MED PA STONG PA NYID DANG, DE'I DNGOS PO MA YIN

PA'I NGO BO NYID DANG, RANG BZHIN STONG PA NYID DO, ,DE LA DNGOS
PO MED PA STONG PA NYID NI KUN BRTAGS KYI MTSAN NYID DO, ,RNAM PA
GANG ZHIG GIS KYANG YOD PA MA YIN PAS NA DNGOS PO MED PA STONG PA
NYID DO, ,DE'I DNGOS PO MED PA'I PHYIR STONG PA NYID NI GZHAN
DBANG GI MTSAN NYID DE, JI LTAR BRTAGS PA BZHIN

DU DE LTAR MED DE, DE THAMS CAD DU YANG MED PA MA YIN PAS NA DE'I
DNGOS PO MA YIN PA STONG PA NYID DO, ,RANG BZHIN STONG PA NYID NI
YONGS SU GRUB PA'I MTSAN NYID DE, STONG PA NYID KYI RANG BZHIN
YIN PAS NA DE'I RANG BZHIN STONG PA NYID DO, ,DE'I PHYIR NA STONG
PA NYID RNAM PA GSUM SMRA BA'I TSUL GANG DANG LDAN PA DE

STONG PA NYID SMRA BA'O, ,KHYU MCHOG NI GTZO BO ZHES PA'I DON TO,
,THAMS CAD KYIS GCES PAR 'DZIN PA NYID KYI PHYIR RO, ,STONG PA
NYID SMRA BA'ANG DE YIN LA KHYU MCHOG KYANG DE NYID YIN PAS STONG
PA NYID SMRA BA'I KHYU MCHOG GO, ,ZAB CING RGYA CHE BA'I SGRA
SGROGS PA NI ZAB CING NI GZUNG 'DZIN LA SOGS PA'I RNAM PAR RTOG
PA

DANG BRAL BA SHES RAB KYI RANG BZHIN NO, ,RGYA CHE BA NI SPRUL PA
SNA TSOGS PA'I RJES SU 'BRANG BAS 'OD KUN DU SPRO BA STE, KUN DU
BZANG PO'I NGO BO NYID SANGS RGYAS KYI SKUS SEMS CAN GYI DON GYI
BYA BA BYED PA'O, ,GANG GI PHYIR RGYA CHE BA'I THABS KYANG RANG
GI SEMS SU MTSAN NYID GCIG MOD KYI, LDOG PA'I BYE BRAG GIS THA

DAD PAR RNAM PAR GZHAG STE, DE'I PHYIR NA THAB CING RGYA CHE BA
GNYIS KYI SGRA SGROGS PAS MU STEGS PA LA SOGS PA THAMS CAD KYI
LTA BA ZIL GYIS GNON PAR BYED PA DANG GANG LDAN PA DE NI DE LTAR
GSUNGS SO, ,CHOS KYI DUNG STE SGRA CHEN LDAN, ,CHOS KYI GA nd'I
SGRA BO CHE, ,ZHES PA NI, DE LTAR CHOS KYI DUNG NI GANG GI TSE
LHA'I

@71A *, ,RIGS DGA' LDAN NAS 'DZAM BU'I GLING DU 'BAB PAR 'DOD PA
DE'I TSE BCOM LDAN 'DAS DE BZHIN GSHEGS PA THAMS CAD KYI YE SHES
SEMS DPA' CHOS KYI DUNG BUS NAS BABS PA YIN NO, ,DE'I PHYIR BCOM
LDAN 'DAS 'DI NI CHOS KYI DUNG ZHES SO, ,GZHAN YANG KHYAD PAR CI
'DRA

ZHE NA, GSUNGS PA, SGRA CHEN LDAN ZHES PA STE, STONG GSUM GYI
STONG CHEN PO'I 'JIG RTEN GYI KHAMS KUN DANG THOS PA'I PHYIR RO,
,CHOS KYI GAnd'I NI BDUD BZHI LAS MCHOG TU RGYAL BAR BYAS NAS ZAD
PA DANG MI SKYE BA'I YE SHES MNGON DU BYAS TE, CHOS NYID DE YANG
SHES DKA' BAR

RIG NAS BCOM LDAN 'DAS KYIS GSUNGS PA, RIG PAR DKA' BA BDAG GIS
CHOS RIGS PA'I SEMS CAN THAMS CAD LA MI BSTAN TE, RIG PAR DKA' BA
DE NYID KYI PHYIR NA THUGS KHRAL CHUNG BAR GNAS PAR GYUR TO,
,DE'I TSE TSANGS PA CHEN PO 'ONGS NAS BSKUL BCOM LDAN 'DAS SEMS
CAN RNAMS DBANG

PO RNO BA DGE BA'I RTZA BA NYE BAR BSAGS PA MGO SMOS PAS GO BA
DANG DAD PA DANG LDAN PA RNAMS KYANG YOD DO, ,DE'I PHYIR BCOM
LDAN 'DAS KYIS BSHAD DU GSOL, ,DE'I TSE BCOM LDAN 'DAS CHOS KYI
'KHOR LOR NYE BAR ZHUGS NAS CHOS BSGRAGS PA'I DON DU GAnd'I SGRA
BSGRAGS PAR GYUR BA DE'I PHYIR GSUNGS

PA; CHOS KYI GAnd'I ZHES SO, ,DE NYID KYI PHYIR YANG KHYAD PAR
GSUNGS PA, SGRA PO ZHES TE, CHEN PO YANG DE YIN LA SGRA YANG DE
NYID YIN LA SGRA YANG DE NYID YIN PAS SGRA BO CHE'O, ,DES NI YANG
'DI SKAD GSUNGS PAR GYUR TE, CHOS KYI DUNG LA SOGS PA'I RANG
BZHIN DE NYID BCOM LDAN 'DAS SU SHES PAR BYA'O, ,MI GNAS MYA

NGAN 'DAS PA PO, ,PHYOGS BCUR CHOS KYI RDA BO CHE, ,ZHES PA NI,
DE LA MI GNAS MYA NGAN 'DAS PA PO NI SRID PA'I 'KHOR BA DANG,
RNAM PA THAMS CAD DU RGYUN CHAD MED PA'I MYA NGAN LAS 'DAS PA
LTAR DE DAG LA MI GNAS PAS GNYIS LA GNAS PA YANG MA YIN PA'I
PHYIR RO, ,SRID PA LA MI GNAS TE SRID PA'I

SKYON GYIS MGOS PA'I PHYIR RO, ,MYA NGAN LAS 'DAS PA YANG MA YIN
TE, SNYING RJES GZHAN DBANG NYID KYIS 'KHOR BA JI SRID BAR DU
CHER GNAS PA'I PHYIR RO, ,DE LTAR YANG GSUNGS PA, NYES PA MTHONG
BA SRID LA MIN, ,SNYING RJES MYA NGAN 'DAS LA MIN, ,GZHAN GYI DON
'BYUNG MTHONG BAS NA,

@71B SRID PAR ZHUGS SHING MI BZHUGS PA'O, ,ZHES SO, ,DES NA MI
GNAS PA'I MYA NGAN LAS 'DAS PAR GSUNGS SO, ,SRID BA DANG MYA NGAN
LAS 'DAS PA DE DAG TU DBYE BAR RTOG PA MED PA'I PHYIR STONG PA
NYID DU RO GCIG PA GNYI GAR YANG DBYER MED PA'I DMIGS PA STE, DE
LTAR YANG GSUNGS PA, 'KHOR

BA MYA NGAN LAS 'DAS PA'I, GANG TSE YANG DAG YE SHES SKYES,
,'KHOR NYID MYA NGAN 'DAS PA NI, DE TSE 'DI YI 'DIR 'GYUR RO,
,ZHES SO, ,DE 'DRA BA'I BCOM LDAN 'DAS 'JAM DPAL 'DI NI MI GNAS
PA'I MYA NGAN LAS 'DAS PA ZHES GSUNGS SO, ,PHYOGS BCUR CHOS KYI
RNGA BO NI CHOS KYI RNGA BO CHE STE,

PHYOGS BCUD CHOS KYI RNGA BO CHE BSGRAGS PA DANG LDAN PA DE NI
DE LTAR RO, ,GZUGS MED GZUGS LDAN DAM PA STE, SNA TSOGS GZUGS CAN
YID LAS SKYES, ,ZHES PA STE, DE LA GZUGS MED NI CHOS KYI SKU'I
RANG BZHIN NYID YIN PA'I PHYIR RO, ,GZUGS LDAN NI LONGS SPYOD
RDZOGS PA'I SKU'I RANG BZHIN NYID

YIN PA'I PHYIR RO, ,DAM PA STE CHOS KYI RGYU MTHUN PA NYID KYI
PHYIR RO, ,SNA TSOGS GZUGS CAN NI SBRUL PA'I SKU'I NGO BO NYID
KYI PHYIR RO, ,YID LAS KYES PA NI DE DAG GI YE SHES KYI BDAG NYID
KYI PHYIR RO, ,DE NYID KYIS NA GZUGS KYI LUS LA SOGS PA DE RNAMS
KYI CHOS 'DI DAG NI BCOM LDAN 'DAS DE BZHIN

GSHEGS PA THAMS CAD KYI YE SHES KYI SKUR SHES PAR BYA STE, DE'I
RANG BZHIN NYID KYI PHYIR NA BCOM LDAN 'DAS 'JAM DPAL LO, ,GZUGS
RNAMS THAMS CAD SNANG BA'I DPAL, ,GZUGS BRNYAN MA LUS 'CHANG BA
PO, ,ZHES PA NI, DE LA GZUGS RNAMS THAMS CAD SNANG BA'I DPAL NI
'GRO BA

'DUL BA'I RANG BZHIN GYIS SO, ,GZUGS RNAM PA SNA TSOGS THAMS CAD
SNANG BA'I DPAL NI GZUGS RNAMS THAMS CAD DU SNANG BA STE, GZUGS
RNAMS THAMS CAD SNGAGS BA'I DPAL DE DANG GANG LDAN PA DE NI DE
LTAR RO, ,GZUGS BRNYAN MA LUS 'CHANG BA PO NI MA LUS PA RNAMS KYI
GZUGS BRNYAN NI GZUGS

BRNYAN MA LUS PA'O, ,DE 'DZIN PAS NA GZUGS BRNYAN MA LUS 'DZIN
PA'O, ,TSUGS PA MED CING CHER GRAGS PA, ,KHAMS GSUM DBANG PHYUG
CHEN PO STE, ,ZHES PA NI, DE LA TSUGS PA MED PA NI GZHAN RNAMS
KYIS ZIL GYIS MI NON PA NYID KYI PHYIR RO, ,CHER GRAGS PA NI BSOD
NAMS KYI TSOGS MI

@72A *, ,ZAD PA'I TSOGS BSAGS PA'I PHYIR RO, ,KHAMS GSUM DBANG
PHYUG CHEN PO NI 'DOD PA DANG GZUGS DANG GZUGS MED PA NI KHAMS
GSUM STE, KHAMS GSUM PO NYID NI KHAMS GSUM PA STE KHAMS GSUM DER
DBANG PHUG CHEN PO NI CHEN PO YANG DE YIN LA DBANG

PHYUG KYANG DE YIN PAS DBANG PHYUG CHEN PO'O, ,'PHAGS LAM SHIN TU
MTHO LA GNAS, ,DAR BA CHEN PO CHOS KYI TOG, ,CES PA NI, DE LA
'PHAGS LAM SHIN TU MTHO LA GNAS PA NI, YANG DAG PAR MTHO ZHING
BSTOD PAR GYUR PA'I 'PHAGS PA'I LAM YAN LAG BRGYAD PO GANG YIN PA
DE NI 'PHAGS

LAM SHIN TU MTHO BA STE, DE LA GNAS PA NI 'PHAGS LAM SHIN TU MTHO
LA GNAS SO, ,DAR BA CHEN PO NI DE LAS 'BYUNG BAS NA DAR BA STE,
CHEN PO YANG DE YIN LA DAR BA YANG DE NYID YIN PAS DAR BA CHEN PO
STE, CHER 'PHEL BA ZHES PA'I DON TO, ,CHOS KYI TOG NI CHOS RNAMS
KYI TOG STE, CHOS KYI

RGYAL MTSAN ZHES PA'I DON TO, ,'JIG RTEN GSUM NA GZHON LUS GCIG
,GNAS BRTAN RGAN PO SKYE DGU'I BDAG ,CES PA NI, DE LA 'JIG RTEN
GSUM NA GZHON LUS GCIG NI GONG NAS GSUNGS PA'I MTSAN NYID NI 'JIG
RTEN GSUM MO, ,DE LA GCIG SU GNYIS SU MED PA KHO NAR GZHON NU'I

LUS DANG 'DRA BA'I SKU DANG LDAN PA DE NI 'JIG RTEN GSUM NA GZHON
LUS GCIG GO, ,GNAS BRTAN NI NYAN THOS LA SOGS PA DE RNAMS LA DE'I
CHOS NYE BAR BSTAN PA'I PHYIR RO, ,RGAN PO NI RANG SANGS RGYAS
KYI MCHOG NYID KYI PHYIR DANG, DE'I CHOS STON PA NYID KYI PHYIR
RO, ,SKYE DGU'I BDAG

PO NI SO SO SO SOR SKYE BAS NA SKYE DGU NI BYANG CHUB SEMS DPA'
RNAMS SO, ,DE RNAMS KYI BDAG NI SKYE DGU'I BDAG STE, RJE BO NI
'JAM DPAL NYID DO, ,SUM CU RTZA GNYIS MTSAN 'CHAD PA, ,SDU GU
'JIG RTEN GSUM NA MDZES, ,ZHES PA NI, DE LA SUM CU RTZA GNYIS
MTSAN 'CHANG BA NI PHYAG DANG

ZHABS 'KHOR LO'I MTSAN DANG LDAN PA NYID DANG, ZHABS SHIN TU GNAS
PA NYID DANG, PHYAG DANG ZHABS KYI SOR MO DRA BAR 'BREL BA NYID
DANG, PHYAG DANG ZHABS 'JAM ZHING GZHON SHA CHAGS PA NYID DANG,
BDUN MA THOB NYID DANG, SOR MO RING BA NYID DANG, RTING BA YANGS
PA NYID DANG, SKU CHE

@72B ZHING DRANG BA NYID DANG, ZHABS LONG BU MI MNGON PA NYID
DANG, SKU'I SBU GYEN DU PHYOGS PA NYID DANG, PHYAG RING ZHING
MDZES PA NYID DANG, MDOMS KYI SBA BA SBUBS SU NUB PA NYID DANG,
MDOG GSER DANG 'DRA BA NYID DANG, BAGS PA SRAB BA NYID DANG,

SBU RE RE NAS G-YAS SU 'KHYIL BA NYID DANG, ZHAL MDZOD SBUS
BRGYAN BA NYID DANG, RO STOD SENG GE'I 'DRA BA NYID DANG, DPUNG
MGO SHIN TU ZLUM PA NYID DANG, THAL GONG RGYAS PA NYID DANG, RO
BRO BA'I MCHOG MKHYEN PA NYID DANG, SHING N+YA GRO DHA LTAR CHU
ZHENG GAB PA NYID DANG, DBU GTZUG TOR DANG

LDAN PA NYID DANG, LJAGS RING BA NYID DANG, TSANGS PA'I DBYANGS
DANG LDAN PA NYID DANG, 'GRAM PA SENG GE'I 'DRA BA NYID DANG,
TSEMS DKAR BA NYID DANG, TSEMS MNYAM PA NYID DANG, TSEMS THAGS
BZANG BA NYID DANG, TSEMS BZHI BCU MNGA' BA NYID DANG, SPYAN
MTHON MTHING DANG, RDZI MA BA'I LTA

BU NYID DO, ,SKYES BU CHEN PO'I MTSAN SUM CU RTZA GNYIS DE RNAMS
'KHOR LOS SGYUR BA'I RGYAL BO DANG, NYAN THOS LA SOGS PA DANG MI
MNYAM PA THAMS CAD MKHYEN PA'I SA BON LAS BYUNG BA'I KHES BU CHEN
PO'I MTSAN RNAMS NI 'OD 'BAR BA DANG, RDZOGS PA DANG, GSAL LA
GNAS PAR GYUR BA YIN NO, ,DE

LTAR YANG CHOS MNGON PA LAS GSUNGS PA, GSAL LA GNAS PA 'PHAGS
'BAR BA, ,RDZOGS PA'I MTSAN NI THUB CHEN GYI, ,ZHES SO, ,SDU GU
NI SDUG PA STE, 'DOD PAR BYA BA STE, SEMS CAN THAMS CAD KYIS 'DUN
PA SKYE BA'I PHYIR RO, ,'JIG RTEN GSUM NA MDZES PA NI, ,'JIG RTEN
GSUM NI

GONG MA BZHIN NO, ,DE LA MDZES PA NI BLTA NA SDUG PA STE, BLTA
BAS MI NGOMS PA'I GZUGS CAN GYI PHYIR RO, ,DE LA BLTA BAS MI
NGOMS PA NI RTEN GYI KHYAD PAR NYID LAS BLTA BAS MI BRA BAR SHES
PAR BYA STE, BCOM LDAN 'DAS KYI YAN LAG DANG NYID LAG DE NI DUS
RING DU LTA NA YANG SNGON MA MTHONG BA BZHIN DU

MTHONG LA, DGA' BAS BLTA BAS MI NGOMS PA'O, ,BLTA BAS MI NGOMS
PA'I GZUGS SO ZHES GSUNGS SO, ,'JIG RTEN SHES LEGS SLOB DPON TE,
,'JIG RTEN SLOB DPON 'JIG PA MED, ,CES PA NI, DE LA 'JIG RTEN
SHES LEGS SLOB DPON NI SHES PA DANG, LEGS PA RNAMS NI SHES

@73A *, ,LEGS SO, ,'JIG RTEN RNAMS KYI SHES LEGS NI 'JIG RTEN
SHES LEGS TE, DE RNAMS KYI SLOB DPON NI BCOM LDAN 'DAS ZHES SO,
,'JIG RTEN SLOB DPON NI LHA DANG MI LA SOGS PA RNAMS LA SKAL BA
JI LTA BA BZHIN DU DAM PA'I LAM NYE BAR STON PAS NA 'JIG RTEN

SLOB DPON ZHES GSUNGS SO, ,'JIGS PA MED PA NI SPRUL PA SNA TSOGS
KYI GZUGS BSTAN PA'I SGO NAS 'GRO BA'I DON MA LUS PA'I PHYIR NA
'JIGS PA MED PA STE, BAG TSA BA MED PA'I DON TO, ,MGON SKYOB 'JIG
RTEN YID GCUGS PA, ,SKYABS DANG SKYOB BA BLA NA MED, ,CES PA NI,
DE LA

MGON NI MGON MED PA'I SEMS CAN 'KHOR BA'I RGYA MTSOR BYING BA
RNAMS KYI MGON DU GYUR BA'I PHYIR RO, ,SKYABS NI SKYABS 'DOD PA
RNAMS SKYOB PA'I RANG BZHIN NYID KYI PHYIR RO, ,'JIG RTEN GSUM
GYI YID GCUGS PA NI, ,'JIG RTEN YID GCUGS PA STE, RNAM PA THAMS
CAD DU STONG PA NYID

CHEN PO RAB TU BSTAN PA NYID KYIS LTA BA NGAN PA'I THIBS PO'I
'GRO BA MA LUS PA 'JOMS PA NYID KYI PHYIR RO, ,SKYABS NI SKYABS
'DOD PA'I SEMS CAN RNAMS KYI SKYABS NYID KYI PHYIR RO, ,SKYOB PA
NI DE BZHIN GSHEGS PA'I GDUNG RGYUN MI 'CHAD PA NYID KYI PHYIR
RO, ,BLA NA MED PA NI DE BZHIN GSHEGS PA THAMS CAD KYI

BLA NA MED PA'I YE SHES THOB PA NYID KYI PHYIR RO, ,NAM MKHA'I
LONGS SPYOD YANG DAG SPYOD, ,THAMS CAD MKHYEN PA'I YE SHES MTSO,
,ZHES PA NI, DE LA NAM MKHA'I LONGS SPYOD YANG DAG SPYOD NI NAM
MKHA' DANG MNYAM PA NYID KYI YE SHES KYI RJES SU LONGS SPYOD PA
NI LEGS PAR GNAS PA'I YE SHES KYI MTHU'O, ,

YANG DAG PAR LONGS SPYOD PA NI YANG DAG PAR LONGS SPYOD DE, NAM
MKHA'I LONGS SPYOD YANG DAG SPYOD DO, ,NAM MKHA'I LONGS SPYOD
YANG DAG SPYOD NI KHAMS GSUM GYI CHOS KYI RGYAL SRID LA DBANG
SGYUR BA'I GTZO BO'I PHYIR RO, ,THAMS CAD MKHYEN PA'I YE SHES
MTSO NI THAMS CAD MKHYEN PAS NA THAMS

CAD MKHYEN PA STE, ,DE'I YE SHES NI THAMS CAD MKHYEN PA'I YE SHES
TE, ZAD PA DANG, MI SKYE BA SHES PA'I YE SHES SO, ,DE NYID MTSO
STE SHIN TU RGYA CHE BA NYID KYI PHYIR RO, ,MA RIG SGO NGA'I
SBUBS 'BYED PA, ,SRID PA'I DRA BA 'JOMS PA PO, ,ZHES PA NI, DE LA
MA RIG PA NI LAS DANG 'BRAS BU BDEN

@73B PA DANG DKON MCHOG RNAMS MI SHES PA'I BDAG NYID KYI GTI MUG
STE, DE NYID RTEN CING 'BREL BAR 'BYUNG BA'I DANG PO NYID KYI
PHYIR DANG, 'GRO BA 'BYUNG BA'I RGYUD NYID KYI PHYIR NA MA RIG
SGO NGA'I SBUBS ZHES GSUNGS SO, ,DE 'BYED PA NI 'JOMS PA'I TSUL
DANG GANG LDAN PA STE, 'DRAL BA'I NGO BO NYID KYI

PHYIR RO, ,DE NYID KYI PHYIR NA, SRID PA'I DRA BA 'JOMS PA PO,
,ZHES PA STE, SRID PA NI NYE BAR LEN PA'I PHUNG PO LNGA'O, ,DE
NYID DRA BA STE MI THAR BA'I GNAS NYID KYI PHYIR RO, ,DE 'JOMS PA
NI YANG DAG PA'I DON BSGOMS PAS MCHOG TU YONGS SU MTHAR PHYIN PA
NYID KYI PHYIR RO, ,NYON MONGS LUS ZHI BYED

PA; ,'KHOR BA'I RGYA MTSO'I PHA ROL PHYIN, ,ZHES PA NI, DE LA
NYON MONGS PA MA LUS PA NI RNAM PA GSUM STE, NYON MONGS PA'I KUN
NAS NYON MONGS PA DANG, LAS KYI KUN NAS NYON MONGS PA DANG, SKYE
BA'I KUN NAS NYON MONGS PA'O, ,DE LA NYON MONGS PA'I KUN NAS
NYON MONGS PA NI MA RIG PA

DANG; SRED PA DANG, LEN PA'O, ,LAS KYI KUN NAS NYON MONGS PA NI
'DU BYED DANG, SRID PA'O, ,SKYE BA'I KUN NAS NYON MONGS PA NI YAN
LAG LHAG MA RNAMS SO, ,YANG NAS NYON MONGS PA NI RNAM PA GNYIS
TE, RGYU'I KUN NAS NYON MONGS PA DANG, 'BRAS BU'I KUN NAS NYON
MONGS PA'O, ,DE LA RGYU'I

KUN NAS NYON MONGS PA NI NYON MONGS PA DANG, LAS KYI RANG BZHIN
GYI YAN LAG RNAMS SO, ,'BRAS BU'I KUN NAS NYON MONGS PA NI YAN
LAG LHAG MA RNAMS SO, ,YANG NA NYON MONGS PA RNAM PA BDUN NI RGYU
RNAMS PA BDUN TE, PHYIN CI LOG PA'I RGYU NI MA RIG PA'O, ,BRAG PA
MED PA'I RGYU NI 'DU BYED DO, ,

NYE BAR SBYOR BA'I RGYU NI RNAM PAR SHES PA'O, ,YONGS SU 'DZIN
PA'I RGYU NI MING DANG GZUGS DANG SKYE MCHED DRUG GO, ,NYE BAR
SPYOD PA'I RGYU NI REG PA DANG TSOR BA'O, ,'DREN PA'I RGYU NI
SRED PA DANG, LEN PA DANG, SRID PA'O, ,YID 'BYUNG BA'I RGYU NI
SKYE BA DANG, RGA SHI STE, NYON MONGS PA DE DAG NI YANG DAG PA MA

YIN PA'I KUN DU RTOG PA LAS BYUNG BA'O, ,MA LUS ZHI BYED NI MA
LUS MI LUS PA'O NYON MONGS PA THAMS CAD NYE BAR ZHI BA DANG GANG
LDAN PA DE NI DE LTAR RO, ,GANG GI PHYIR DE LTA YIN PA DE'I
PHYIR, 'KHOR BA'I RGYA MTSO'I PHA ROL PHYIN, ,ZHES GSUNGS SO, ,YE
SHES DBANG BSKUR DBU RGYAN CAN, YANG DAG

@74A *, ,RDZOGS PA'I SANGS RGYAS RGYAN, ,ZHES PA NI DE LA YE SHES
DBANG BSKUR DBU RGYAN CAN NI DBANG BSKUR BA'I DON GYI DBU RGYAN
NI DBANG BSKUR DBU RGYAN CAN NO, ,KUN DU BZANG BO'I YE SHES KYI
DBANG BSKUR BA'I COD PAN DE DANG GANG LDAN PA DE NI YE SHES DBANG
BSKUR DBU RGYAN CAN NO, ,DE YANG

DBU RGYAN NI, ,YANG DAG RDZOGS PA'I SANGS RGYAS RGYAN, ,ZHES PA
STE, DE RNAMS KYIS BRGYAN PA NYID KYI PHYIR RO, ,SDUG BSNGAL GSUM
GYI SDUG BSNGAL ZHI, ,GSUM SEL MTHA' YAS GROL GSUM 'GRO, ,ZHES PA
NI, DE LA SDUG BSNGAL GSUM GYI SDUG BSNGAL ZHI NI GNYIS BSTAN TE,
SDUG BSNGAL

GSUM NI SDUG BSNGAL GYI SDUG BSNGAL DANG, NYE BAR LEN PA'I SDUG
BSNGAL DANG, MTSAN GYI SDUG BSNGAL LO, ,SDUG BSNGAL GYI BDEN PA'I
TSOR BA RGYU DANG BCAS PA'I DON DE, GANG CUNG ZAD MYONG BA DE NI
'DIR SDUG BSNGAL ZHES BYA BA'I PHYIR RO, ,YANG TSOR BA'I RGYU NI
TSOR BA'I GNAS SU 'OS BA'I CHOS RNAMS

RIG PAR BYA'O, ,DE LTAR GSUNGS PA, SDUG BSNGAL NI 'KHOR BA'I
PHUNG PO RNAMS SO ZHES SO, ,SDUG BSNGAL NI DE'I RGYU GRUB KUN
'BYUNG GI BDEN PA STE, SDUG BSNGAL GYI BDEN PA'I RGYU NI GRUB
BYED GANG YIN PA'O, ,ZHI BA NI DE GNYIS NI ZHI BA'I DON GYIS NA
'GOG PA'I BDEN PA'O, ,DE'I PHYIR GSUNGS PA,

SDUG BSNGAL GSUM GYI SDUG BSNGAL ZHI, ,ZHES GSUNGS PA NI, BCOM
LDAN 'DAS 'JAM DPAL ZHES SO, ,GSUM MTHA' NI BDEN PA GSUM GYI
MTHA' MA YIN PAS NA GSUM MTHA' ZHES BYA STE, LAM GYI BDEN PA'O,
,DE YANG CHOS KYI PHUNG PO BRGYAD KHRI BZHI STONG LAM GYI BDEN PA
ZHES BYA BA'I TSIG GI PHYIR

NA'O; ,DE LA SEMS CAN RNAMS KYI SEMS KYI SPYOD PA BRGYAD KHRI
BZHI STONG GI GNYEN POR GYUR BAS CHOS KYI PHUNG PO BRGYAD KHRI
BZHI STONG NYE BAR BSTAN PA STE, DE'I PHYIR GSUNGS PA, MTHA' YAS
ZHES SO, ,GROL GSUM 'GRO NI GROL GSUM NI NYAN THOS LA SOGS PAS
PHYE BA'I GROL BAR 'GRO BAS NA

GROL GSUM 'GRO STE, BCOM LDAN 'DAS 'JAM DPAL LO, ,SGRIB PA KUN
LAS NGES PAR GROL, ,MKHA' LTAR MNYAM PA NYID LA GNAS, ,ZHES PA
NI, DE LA SGRIB PA KUN LAS NGES PAR GROL NI KUN YANG DE YIN LA
SGRIB PA YANG DE YIN PAS SGRIB PA KUN TE, NYON MONGS PA DANG LAS
DANG RNAMS PAR

@74B SMIN PA DANG SHES BYA DANG NYON MONGS PAR 'JUG PA'I SGRIB PA
RNAMS PHYE NAS, LNGA PO RNAMS NI SGRIB PA KUN, ,ZHES GSUNGS SO,
,DE RNAMS LAS RNAM PAR GROL BA NI BCOM LDAN 'DAS DE BZHIN GSHEGS
PA THAMS CAD KYI YE SHES KYI SKU'O, ,DE NYID KYI PHYIR NA GSUNGS
PA, MKHA' LTAR MNYAM PA NYID

LA GNAS, ,ZHES PA STE, SGRIB PA THAMS CAD LAS NGES PAR GROL BA
NYID KYI PHYIR RO, ,NYON MONGS DRI MA KUN LAS 'DAS, ,DUS GSUM DUS
MED RTOGS PA PO, ,ZHES PA NI, DE LA NYON MONGS DRI MA KUN LAS
'DAS NI NYON MONGS KUN NI GONG DU BSHAD PA'I MTSAN NYID RNAMS TE,
DE RNAMS NYID

DRI MA RNAMS SO, ,DE DAG LAS 'DAS PA NI THAL BA STE, NYON MONGS
PA DANG, NYE BA'I NYON MONGS PA'I DRI MA THAMS CAD DANG BRAL BA'I
PHYIR RO, ,DUS GSUM NI 'DAS PA DANG, MA 'ONGS PA DANG, DA LTAR
GYI RANG BZHIN GYI PHYIR NA STE, GSUM GYI DUS KYIS SO, ,DUS MED
RTOGS PA PO NI DUS MED PAS

NA DUS MED PA STE, DE'I PHYIR NA'ANG 'DAS PA NI 'DAS PA NYID KYI
PHYIR DANG, MA 'ONGS PA NI, MA THOB PA NYID KYI PHYIR DANG, DA
LTAR NI GNYIS KA MED PA'I PHYIR GNAS PA MED DO, ,DE'I PHYIR NA
DUS GSUM MI 'GRUB STE, DUS DE DAG MED PAR RTOGS PAS NA DUS GSUM
DUS MED RTOGS PA PO'O,

SEMS CAN KUN GYI KLU CHEN PO, ,YON TAN THOD CAN RNAMS KYI THOD,
,CES PA NI, DE LA SEMS CAN KUN GYI KLU CHEN NI RTOGS PA KHYAD PAR
CAN GYI CHOS DE RNYED PA'I PHYIR NA KLU CHEN PO'O, ,CHEN PO NI
SEMS CAN KUN GYI KLU STE, DPON ZHES PA'I DON TO, ,DE NYID KYI
PHYIR NA, YON TAN THOD CAN

RNAMS KYI THOD, ,CES SO, ,'JIG RTEN DANG 'JIG RTEN LAS 'DAS PA
KUN GYI NGON PAR 'GRO BAR BYA BA LA SOGS PA YON TAN RNAMS KYI
THOD DE, GTZUG GI NOR BU NI, ,YON TAN THOD CAN RNAMS KYI THOD,
,CES GSUNGS SO, ,DPER NA ME TOG RNAMS SPYI BOR BZHAG NA, 'JIG
RTEN NA THOD CES GRAGS PA DE

BZHIN DU DE LTAR YON TAN GYI TSOGS THAMS CAD KYI STENG NA GNAS
PA'I PHYIR NA YON TAN THOD CAN RNAMS KYI THOD CES SO, ,LUS KUN
LAS NI RNAM GROL ZHING, ,NAM MKHA'I LAM LA RAB GNAS PA, ,ZHES PA
NI, DE LA LUS KUN LAS NI RNAM GROL BA NI LUS NI BZHI STE, CHOS
DANG, NOR DANG,

@75A *, ,'DOD PA DANG, 'JUG PA'I MTSAN NYID RNAMS SO, ,CHOS DE
BZHI RNAMS LAS KYANG GROL BA NYID KYI PHYIR NA LUS KUN LAS NI
RNAM GROL BA'O, ,CHOS THAMS CAD KYIS MI 'JIGS PA NYID KYI PHYIR
DANG, MI 'GYUR BA NYID KYI PHYIR RO, ,NAM MKHA'I LAM LA RAB GNAS
PA NI

NAM MKHA'I LAM SHES RAB KYI PHA ROL TU PHYIN PA LA SHIN TU GNAS
PA'I PHYIR RO, ,DE LTAR YANG 'PHAGS PA SHES RAB KYI PHA ROL TU
PHYIN PA BRGYAD STONG BA LAS GSUNGS PA, ,RAB 'BYOR 'DI LTAR STE,
NAM MKHA' BSGOM PA RNAMS PAR BSGOM PA NI SHES RAB KYI PHA ROL TU
PHYIN PA BSGOM PA RNAM PAR BSGOM PA'O ZHES

SO; ,YID BZHIN NOR BU CHEN PO 'CHANG, ,KHAB BDAG RIN CHEN KUN GYI
MCHOG, ,CES PA NI, DE LA YID BZHIN NOR BU CHEN PO 'CHANG NI YID
BZHIN NOR BU YANG DE YIN LA CHEN PO YANG DE NYID YIN PAS YID
BZHIN NOR BU CHEN PO STE, 'DI LTAR 'DOD PA'I DON YANG DAG PAR
GRUB PAR BYED PA'I PHYIR RO, ,

DE 'DZIN PAS NA YID BZHIN NOR BU CHEN PO 'CHANG NGO, ,DE NYID KYI
PHYIR, ,RIN CHEN KUN GYI MCHOG CES PA STE, RIN PO CHE THAMS CAD
KYI NANG NA MCHOG TU GYUR BA'I PHYIR RO, ,KHYAB BDAG GI DON NI
BSHAD ZIN TO, ,DPAG BSAM SHING CHEN RGYAS PA STE, BUM PA BZANG PO
CHE BA'I MCHOG, ,CES PA NI, DE LA

DPAG BSAM SHING CHEN RGYAS PA NI DPAG BSAM GYI SHING YANG DE YIN
LA CHEN PO YANG DE NYID YIN PAS DPAG BSAM SHING CHEN TE, MNGON
PAR 'DOD PA'I DON GYI DNGOS GRUB RAB TU SBYIN PA NYID KYI PHYIR
RO, ,DE NYID KYI PHYIR NA RGYAS PA STE, THAMS CAD YANG DAG PAR
'PHEL BA NYID KYI PHYIR RO, ,BUM PA BZANG PO

CHE BA'I MCHOG NI BUM PA BZANG BO CHE BA YANG DE YIN LA MCHOG
KYANG DE NYID YIN PAS BUM PA BZANG PO CHE BA'I MCHOG GO, ,BYED PA
SEMS CAN KUN DON BYED, ,PHAN 'DOGS SEMS CAN MNYES GSHIN PA, ,ZHES
PA NI, DE LA SEMS CAN KUN DON BYED PA NI YID BZHIN GYI NOR BU LA
SOGS PA DE RNAMS

KYIS SEMS CAN THAMS CAD KYI DON BYED PA'I PHYIR NA SEMS CAN KUN
DON BYED DE 'JAM DPAL LO, ,DE NYID KYI PHYIR NA DGE BSNYEN
TZANDRA GO MI'I ZHABS KYIS DZAMBHA LA'I BSTOD PA GSUNGS PA, BUM
PA BZANG BO DANG NI DPAG BSAM SHING, ,YID BZHIN NOR RNAMS SEMS
DANG MI LDAN YANG, ,DES KYANG

@75B SEMS CAN RNAMS NI BDE 'GYUR NA, ,SNYING RJES DBANG MED BCOM
LDAN SMOS CI DGOS, ,ZHES PA STE, SEMS CAN 'DUL DBANG GIS MI GYO
BA RNAMS KYI GZUGS KYIS KYANG SO SOR SNANG BA NYID KYI PHYIR RO,
,BYED PA SKAL BA JI LTA BA DANG BSAM PA'I DBANG NYID KYIS CHOS
NYE BAR STON PA NYID KYI

PHYIR RO, ,PHAN 'DOGS PA NI PHYI MAR PHAN PA NYID KYI PHYIR RO,
,DE STON PA'I TSUL DANG GANG LDAN PA DE PHAN 'DOGS SO, ,SEMS CAN
MNYES GSHIN PA NI 'GRO BA LA BU GCIG PA BZHIN DU BYAMS PA NYID
KYI PHYIR RO, ,BZANG NGAN SHES SHING DUS SHES LA, ,KHYAB BDAG DAM
SHES DAM TSIG

LDAN; ,ZHES PA NI, DE LA BZANG NGAN SHES SHING NI BZANG PO DANG
NGAN PA NI BZANG NGAN TE, DGE BA DANG MI DGE BA'I DON TO, ,DE
MKHYEN PAS NA BZANG NGAN SHES PA BCOM LDAN 'DAS 'JAM DPAL LO,
,KHA CIG TU MI DGE BA YANG SHES TE, SEMS CAN GYI DON GYI DBANG GI
PHYIR RO, ,DE LTAR YANG GSUNGS

PA; ,SNYING BRTZER BYAS NA NYES BA MAD, ,CES SO, ,DUS SHES PA NI
DUS MKHYEN PAS NA DUS SHES PA'O, ,DE NI 'JUG PA'I DUS SO, ,'DI NI
CHOS BSTAN PA'I DUS SO, ,'DI NI SEMS CAN GYI DON BYA BA'I DUS SO,
,'DI NI BTANG SNYOMS KYI DUS SO, ,'DI NI MYA NGAN LAS 'DAS PA'I
DUS SO

ZHES DE LTA BU'I CHA DANG MTHUN PA'O, ,KHYAD BDAG GI DON NI BSHAD
ZIN TO, ,DAM SHES NI SNYING PO DANG, PHYAG RGYA DANG, SNGAGS
DANG, RIG PA RNAMS KYI NGO BO NYID SHES SHING RTOGS PAS NA DAM
SHES SO, ,DE NYID KYI PHYIR NA DAM TSIG LDAN ZHES SO, ,DUS SHES
SEMS CAN DBANG DON SHES, ,

RNAM GROL GSUM LA MKHAS PA PO, ,ZHES PA NI, DE LA DUS SHES NI DUS
RNAMS SHES PAS DUS SHES TE, SLONG BA'I SEMS CAN RNAMS KYI BSAM PA
SHES NAS DUS SU SBYIN PA LA SOGS PA'I SBYIN PA NI MI ZAD PA'I
PHYIR RO, ,SEMS CAN DBANG DON SHES NI SEMS CAN RNAMS KYI DBANG PO
STE, SEMS

CAN THAMS CAD DANG 'BREL BA'I DBANG PO RTUL BO LA SOGS PA DE
RNAMS MKHYEN PAS NA SEMS CAN DBANG PO SHES SO, ,RNAM GROL GSUM LA
MKHAS PA PO NI NYAN THOS LA SOGS PA RNAM PAR GROL BA GSUM GYI
CHAR BRTAG PA'I MTSAN NYID LA ZHIB TU MKHYEN PA NYID KYI PHYIR NA
MKHAS PA PO ZHES GSUNGS

@76A *, ,SO; ,YON TAN LDAN ZHING YON TAN SHES, ,CHOS SHES BKRA
SHIS 'BYUNG, ,ZHES PA NI DE LA YON TAN LDAN ZHING NI RANG GI'O,
,YON TAN SHES NI PHYI ROL PA DANG, NYAN THOS PA RNAMS KYI YON TAN
MKHYEN PAS NA YON TAN SHES SO, ,CHOS SHES NI 'JIG RTEN

DANG 'JIG RTEN LAS 'DAS PA'I CHOS RNAMS MKHYEN PAS NA CHOS SHES
SO, ,BKRA SHIS NI THUN MONG MA YIN PA'I SKYES BU CHEN PO LA SOGS
PA'I MTSAN DANG LDAN PA'I PHYIR RO, ,BKRA SHIS 'BYUNG NI 'DI LAS
'BYUNG BA STE, 'JIG RTEN LA SOGS PA'I BKRA SHIS RNAMS DE LAS
BYUNG BAS NA BKRA SHIS 'BYUNG

STE; BCOM LDAN 'DAS 'JAM DPAL LO, ,BKRA SHIS KUN GYI BKRA SHIS
SNYAN GRAGS DGE, ,ZHES PA NI, DE LA BKRA SHIS KUN GYI BKRA SHIS
PA NI BKRA SHIS KYI NANG NAS LEGS PA BKRA SHIS SO, ,BKRA SHIS KUN
TE SHIN TU DGA' BAR BYED PA'I NANG NAS BKRA SHIS PA'I PHYIR RO, ,

GRAGS PA NI RGYAL BU THAMS CAD SGROL DANG, RI BONG GI LUS KYIS
RMAD DU BYUNG BA DU MAS SEMS CAN GYI DON BYED PA'I PHYIR NA DENG
SANG YANG MI NYAMS PAR GRAGS PA ZHES BA NI BCOM LDAN 'DAS DE'I
STE, DE'I MI ZAD PA'I LUS YIN PA'I PHYIR RO, ,BKRA SHIS NI SEMS
RTZE GCIG TU BSGOM PA LA BRTZON

PA'I RIGS KYI BU LA SOGS PA RNAMS KYI PHUN PHUM [?] TSOGS PA THAMS
CAD KYI RTEN DU GYUR PA NYID KYI PHYIR NA BKRA SHIS TE, BCOM LDAN
'DAS 'JAM DPAL LO, ,SNYAN GRAGS NI SBYIN PA LA SOGS PA MCHOG TU
YONGS SU MTHAR PHYIR DANG, DRI MA'I SKYON THAMS CAD MED PA'I
PHYIR DANG, DRI MA MED

PA'I GRAGS PA'I PHUNG PO NYID KYI PHYIR NA YANG SNYAN GRAGS ZHES
GSUNGS SO, ,DGE ZHES PA NI DGE BA BCU'I LAS KYI LAM GYI BDAG NYID
KYI PHYIR RO, ,DBUGS 'BYIN CHEN PO DGA' STON CHE, ,DGA' CHEN ROL
MO CHEN PO STE, ,ZHES PA NI, DE LA DBUGS 'BYIN CHEN PO NI DBUGS
'BYIN PAS NA DBUGS 'BYIN

PA STE; DBUGS 'BYIN PA YANG DE YIN LA CHEN PO YANG DE NYID YIN
PAS DBUGS 'BYIN CHEN PO STE, DPAL RDO RJE SEMS DPA' LA SOGS PA'I
TING NGE 'DZIN GYIS 'DOD CHAGS LA SOGS PA LA MOS PA'I SEMS CAN
RNAMS LA YANG DAG PAR DBUGS 'BYIN PA'I PHYIR DE SKAD CES BYA'O,
,DGA' STON CHE

@76B NI DGA' BA YANG DE YIN LA CHEN PO YANG DE YIN BAS DGA' STON
CHE STE, MCHOD SBYIN MCHOG TU GSUNGS SO, ,LO RE RJES MTHUN DAD PA
YIS, ,GANG ZHIG CHO GA JI BZHIN BYED, ,RTAG TU MCHOD SBYIN MCHOG
TU BSHAD, ,GZHAN DU THAR PA'I LAM DU GSHEGS, ,

RTAG TU MCHOD SBYIN MCHOG RIG PA'O, ,ZHES TE, RNAM PA GNYIS KA
LTAR YANG BCOM LDAN 'DAS 'JAM DPAL NYID MCHOG TU 'GRO BA STE,
RTAG TU SBYIN PA LA 'JUG PA'I PHYIR DANG, RTAG TU MYA NGAN LAS
'DAS PA'I LAM NYID DU GSHEGS PA'I PHYIR DANG, DGE BA'I PHYOGS LA
GZHOL BAS NA DGA' STON

CHE BA'I PHYIR RO, ,DGA' CHEN NI DGA' BA YANG DE YIN LA CHEN PO
YANG DE NYID YIN PAS DGA' CHEN TE, 'JIG RTEN THAMS CAD KYI SKAL
PA JI LTA BA BZHIN GYI GZUGS NYID KYIS BLA NA MED PA'I CHOS STON
PAR BYED PAS DGA' BA SKYE PA NYID KYI PHYIR RO, ,ROL MO CHEN PO
STE NI ROL MO CHEN PO'I DGA' BA

ZAG PA MED PA'I MTSAN NYID DANG GANG LDAN PA DE ROL MO CHEN PO
STE BCOM LDAN 'DAS DE'O, ,BKUR STI RIM GRO PHUN SUM TSOGS, MCHOG
TU DGA' BA GRAGS BDAG DPAL, ,ZHES PA NI, DE LA BKUR STI NI KHAMS
GSUM DU DAM PA'I BKUR STI DANG MCHOD PAR 'OS PA'I PHYIR RO, ,BYED
PA NI RIM GRO STE, RIM

GRO MCHOG NI NYAN THOS LA SOGS PA GANG YIN PA DE RNAMS KYI MCHOD
PA JI LTAR 'OS PA GRUB PAS NA DAM PA STE, DE LTAR YANG GSUNGS PA,
RIM GRO MCHOG GI LUNG DPOG DANG, JI BZHIN YAN LAG BCAS PAR RIG
,SNGAGS DON YANG NI RNAM PAR DPYAD, ,RIM GRO MCHOG TU DE BRJOD
DO, ,ZHES SO, ,BCOM LDAN 'DAS

'JAM DPAL YANG MCHOG BYED PA STE, DON DAM PA'I RIG PA DANG, GSUNG
RAB YAN LAG BCU GNYIS KYI LUNG DPOG PA DANG, SNGAGS THAMS CAD KYI
DON RNAM PAR DPYOD PA'I PHYIR NA YANG MCHOG CES GSUNGS SO, ,PHUN
SUM TSOGS PA'I PHUN SUM TSOGS PA THAMS CAD KYI RTEN GYI NGO BO
NYID KYI PHYIR RO, ,MCHOG

TU DGA' BA NI RAB TU DGA' BA THAMS CAD KYI RANG BZHIN NYID KYI
PHYIR RO, ,GRAGS BDAG DPAL ZHES PA LA, DPAL NI LHA MO STE, DE'I
GRAGS PA NI BDE BA DANG YID BDE BA RNAMS SO, ,DE RNAMS KYI BDAG
PO STE, GTZO BO NI BCOM LDAN 'DAS SO, ,MCHOG LDAN MCHOG SBYIN
GTZO BO STE, ,SKYABS KYI

@77A *, ,DAM PA SKYABS SU 'OS, ,ZHES PA NI, DE LA MCHOG LDAN NI
MNGON PAR 'GRO BAR BYA BA RNAMS KYI NANG NA MCHOG NYID KYI PHYIR
RO, ,MCHOG SBYIN NI MCHOG SBYIN PAS NA MCHOG SBYIN TE, BSAM PA JI
LTA BA BZHIN DU YONGS SU RDZOGS PAR BYED PA'I PHYIR RO, ,GTZO BO
STE NI PHYI

ROL PA DANG NYAN THOS LA SOGS PA THAMS CAD KYI NANG NA MCHOG TU
GYUR BA'I PHYIR RO, ,SKYABS SU 'OS PA NI DMAN ZHING SDUG BSNGAL
BA DANG SKYABS MED PA RNAMS KYI SKYABS SU 'OS PA NYID KYI PHYIR
RO, ,DE NYID KYI PHYIR NA SKYABS KYI DAM PA'O, ,'JIGS CHEN DGRA
STE RAB KYI MCHOG ,'JIGS PA MA

LUS SEL BA PO, ,ZHES BA NI, DE LA 'JIGS CHEN DGRA NI GNAM GYIS
BSKOS PA LA SOGS PA 'JIGS PA CHEN PO BRGYAD DE, NAD DANG, 'CHI BA
DANG, MU GE DANG, ME DANG, CHU DANG, SRIN PO DANG, CHAG BA DANG,
BYI BA RNAMS SO, ,DE RNAMS KYI DGRA STE, NAD LA SOGS PA NGES PAR

'JOMS PA NYID KYIS YAMS DANG NYE BAR 'TSE BA RNAMS ZAD PAR BYED
PA NYID KYI PHYIR RO, ,DE NYID KYI PHYIR NA RAB KYI MCHOG CES
GSUNGS SO, ,'JIGS PA MA LUS SEL BA PO NI LUS PA MED PA'I 'JIGS PA
CHEN PO BRGYAD DE, DE DAG NI SENG GE DANG, GLANG PO CHE DANG, ME
DANG, SBRUL DANG, RKUN

MA DANG, RGYAL PO'I CHAD PA DANG, MTSON DANG, LCE 'BAB PA RNAMS
LA SOGS PA'O, ,'JIGS PA DE RNAMS MA LUS PAR SEL BAR BYED PA NYID
KYI PHYIR NA, 'JIGS PA MA LUS SEL BA PO STE, BCOM LDAN 'JAM DAL
TE, DE RJE SU DRAN PA RTZAM GYIS 'JIGS PA MA LUS

PA ZAD PAR BYED PA'I PHYIR RO, DA NI SEMS CAN THAMS CAD LA 'GRO
BA 'DUL BA'I RANG BZHIN GYIS GANG LA GUS PA RNAMS LA DE'I GZUGS
KYIS KYANG SNANG BAR BYED PAR BSTAN PA'I PHYIR RO, ,GTZUG PHUD
PHUD BU LCANG LO CAN, ,RAL PA MU NI COD PAN THOGS, ,ZHES PA STE,
DE LA GTZUG PHUD NI 'DI

LA GTZUG PHUD YOD PAS NA GTZUG PHUD CAN TE, KHA CIG TU BYIS PA'I
GZUGS SU SNANG BA'O, ,PHUD PU NE LHA GZHON NU'I GZUGS SO, ,LCANG
LO NI LCANG LO DANG GANG LDAN PA DE LCANG LO CAN TE, RAL PA CAN
GYI GZUGS KYIS SO, ,RAL PA NI THOR TSUGS GCIG PA'I GZUGS KYIS SO,
,MUNYDZA

@77B NI MGO BO 'CHANG BA'I GZUGS KYIS SO, ,COD PAN THOGS NI COD
PAN NI DBU RGYAN NO, ,DE DANG GANG LDAN PA DE NI COD PAN THOGS TE
NI MA LA SOGS PA'I GZUGS KYIS SO, ,GANG DANG GANG GIS 'DUL BA'I
GZUGS CAN RNAMS LA DE DANG DE'I GZUGS KYIS DE RNAMS KYI SEMS KYI
RGYUD LA SO

SOR SNANG BAR BYED PA'I PHYIR NA DE LTAR GSUNGS SO, ,GDONG LDA
GTZUG PHUD LNGA DANG LDAN, ,ZUR PHUD LNGA PA ME TOG THOD, ,CES PA
NI TSIG BDUN PA'I TSIGS SU BCAD PA PHYED POS NI BLA MA'I MAN NGAG
GIS DANG PO SANGS RGYAS KYI SBYOR BA DANG PO'I BSGOM KHOG DE KHO
NA LAS SHES PAR BYA ZHING DE YANG

BSHAD ZIN PA NYID KYIS PHYIR NA YANG 'DIR YANG MA BSHAD DO,
,BRTUL ZHUGS CHE 'CHANG MUN RDZA CAN, ,TSANGS PAR SPYOD PA BRTUL
ZHUGS MCHOG ,CES PA NI, DE LA MUN RDZA ZHES PA NI RTZA MUN DZA'I
SKE RAGS CAN GYI BRTUL ZHUGS 'DZIN PA'I GZUGS KYIS BRTUL ZHUGS
CHEN PO PA NI LA LAS PHYAG

RGYA LNGA'I RGYAN DANG LDAN PAR SO SOR SNANG BA'I PHYIR RO,
,TSANGS PAR SPYOD PA NI BSKAL PA MTHA' YAS PAR TSANGS PAR SPYOD
PA LA CHER SPYOD PA'I PHYIR RNAM PAR 'GYUR BA'I RGYU GANG GI PA
'DI MI 'GYUR BA DE NYID KYIS NA BCOM LDAN 'DAS 'JAM DPAL TSANGS
PAR SPYOD PA'I GZUGS KYIS KHA CIG TU SO

SOR SNANG NGO, ,BRTUL ZHUGS MCHOG NI DE YONGS SU 'OS PA STE, SO
SOR SHES PA'I LO BCU GNYIS SU TSANGS PAR SPYOD PA LA SPYAD PAS SO
SOR NYAM SU MYONG BA YONGS SU MTHAR THUG PAS CHOG GIS KHYIM DU
NGAL SO BA MA BYAS PA NYID DU SLONG MO BYED PA NYID DAM, NAGS
KHROD NA GNAS PA'I DNGOS PO

NYID KYIS GANG ZHIG SKYE BA MA LUS DRANGS PA DANG LDAN ZHING
SMYUNG BAS CHOG PA DE NI TSANGS PAR SPYOD PAR BSHAD DE, BRTUL
ZHUGS MCHOG NI DE NYID KYI PHYIR NA BRTUL ZHUGS THAMS CAD KYI
NANG NA MCHOG TU GYUR PA NYID KYI PHYIR NA 'JAM DPAL KHO NA RIGS
TE, BSKAL PA GRANGS MED PAR YE SHES KYI

SPYOD PA LA SPYAD PA'I PHYIR RO, ,DKA' THUB MTHAR PHYIN DKA' THUB
CHE, ,GTZANG GNAS DAM PA GOO TA MA, ,ZHES PA NI, DE LA DKA' THUB
MTHAR PHYIN NI 'JIG RTEN THAMS CAD KYI DKA' THUB NI GANG DBANG PO
NYE BAR ZHE BAR BYED PA'I MTSAN NYID DE NA DKA' THUB PO, ,DE
MTHAR PHYIN PA RDZOGS PA DANG GANG

@78A *, ,LDAN PA DE NI DKA' THUB MTHAR PHYIN TE, DE LA YANG 'JAM
DPAL LO, ,DKA' THUB CHEN PO NI DKA' THUB CHEN PO DANG GANG LDAN
PA DE NI DKA' THUB KYI SPYOD PA LA SPYI CHER GNAS PA'I PHYIR TE,
DE RAB TU BSTAN PA'ANG

DES 'DUL BA RNAMS GZHUNG BA'I PHYIR RO, ,DE'I PHYIR YANG BCOM
LDAN 'DAS 'JAM DPAL DE DKA' THUB CHE ZHES GSUNGS SO, ,GTZANG GNAS
NI RIG BYED 'DON PA DANG, BRTUL ZHUGS GSUM RDZOGS PA NI GTZANG
GNAS TE, BRTUL ZHUGS THAMS CAD DANG RIG BYED THAMS CAD YONGS SU
MTHAR PHYIN

PA'I PHYIR NA 'PHAGS PA 'JAM DPAL NYID GTZANG GNAS ZHES GSUNGS
SO, ,GO TA MA NI RIGS KYI MTSAN DES BCOM LDAN 'DAS DE LA BTAGS
PA'O, ,DE NYID KYI PHYIR NA DAM PA ZHES PA STE, THAMS CAD MKHYEN
PA'I YE SHES THOB PA'I PHYIR DANG, RANG GI RIGS LA GONG NA MED
PA'I PHYIR RO, ,BRAM

ZHE TSANGS PA TSANG PA SHES, ,MYA NGAN 'DAS PA TSANGS PA THOB,
,CES PA NI, DE LA BRAM ZHE NI, ,DKA' THUB THOS DANG SKYE GNAS TE,
,'DI DAG BRAM ZE BYED PA'O, ,ZHES SO, ,GANG GI PHYIR BCOM LDAN
'DAS NYID DUS MTHA' YAS PA LAS SKYES PAS DKA' THUB DANG LDAN PA
DANG, ,YONGS SU MTHAR THUG PA MED PA'I

THOS PA DANG LDAN PA'I PHYIR DANG ZHAG PA MED PA'I LAM LAS SKYES
PA'I SKYE GNAS KYI PHYIR TE, YON TAN GSUM DANG LNGA PAS NA GZHAN
DU NI BRAM ZHI NI BCOM LDAN 'DAS YIN NO, ,YANG NA SNGAGS DANG BRAM
ZE RNAMS DBYE BAS NA GNYIS SU DBYE BA RNAM PA GNYIS TE, DE LA
GANG BRAM ZE'I BDAG NYID

RIG PA STE 'DI NI BCOM LDAN 'DAS 'JAM DPAL TE, DE DAG GIS BSGRUB
PAR BYA BA'I 'BRAS BU NI BCOM LDAN 'DAS KHO NA BSGRUB PAR BYA BA
NYID YID PA NYID KYI PHYIR RO, ,KHA CIG TU DE DAG GI GZUGS KYIS
KYANG SNANG BAR BYED PA'I PHYIR RO, ,TSANG PA NI GZUGS KHAMS KYI
BSAM GTAN DANG PO GRUB PA

TSANGS PA GZHUNG STE, DE'I GZUGS KYIS KYANG SNANG BAR BYED PA'I
PHYIR RO, ,TSANG PA SHES PA NI TSANGS PA'I SGRAS NI RIG BYED DU
BSHAD DE, DE MKHYEN PAS NA TSANGS PA SHES PA'O, ,TSANGS PA LA
SOGS PA'I RJES SU BRJOD PA LA BSHAD PAR GRAGS TE, RJES SU BRJOD
PA RNAMS NI 'DI LTAR DRAN PAR BYA'O, ,

@78B KHYAB 'JUG DANG, DBANG PHYUG CHEN PO DE DAG GIS MCHOG TU
DANG PO RIG BYED NAM MKHA' LA GNAS PA RJES SU RTOGS TE BSHAD PAR
GYUR PA 'DI NI SKYE DGU'I BDAG PO LA'O, ,SKYE DGU'I BDAG POS NI
DBANG PO LA'O, ,DBANG POS NI DRANG SRONG GNAS 'JOG LA'O, ,DRANG
SRONG GNAS 'JOG GIS

RTZIB LOGS SKYES LA'O, ,RTZIB LOGS SKYES KYIS KRIshnA RDE BA YAN
LA'O, ,KRIshnA RDE BA YAN SA NI RGYAL DPOG PA LA'O, ,ZHES PA LA
SOGS PA STE, DE LTA BU'I MTSAN NYID NI BCOM LDAN 'DAS 'JAM DPAL
KHO NA STE RJES SU BRJOD PAR RIGS SO, ,GANG GI PHYIR BCOM LDAN
'DAS KYIS THE SA

PA GSUM DU 'DUS PA'I GSUNG RAB MA LUS PAR RJES SU RTOGS SHING
'DUL BA RNAMS LA BRJOD PAS NA, DE'I PHYIR NA 'JAM DPAL DE TSANGS
PA SHES PA'I GZUGS KYANG DE LA GUS PA RNAMS SO SOR SNANG ZHES SO,
,MYA NGAN 'DAS PA TSANG PA THOB NI TSANGS PA'I MYA PA NA LAS 'DAS
PA NI TSANGS

PA MYA NGAN LAS 'DAS PA'O, ,TSANG PA'I MYA NGAN LAS 'DAS PA YANG
DGA' BA'O, ,DE LTAR YANG GSUNGS PA, DGA' BA TSANGS PA'I NGO BO
STE, 'DI MIN 'DI MIN ZHES GSUNGS SO, ,ZHES SO, ,'DI GZUGS KYIS
KYANG BCOM LDAN 'DAS NYID DO, ,GCUGS LDAN NI MI SLU BAS NA

GCUGS LDAN TE, DE LTAR YANG GSUNGS PA, PHA DANG GROGS LA SOGS
GCUGS NI, ,DKA' BA DGA' YAD BYED MOD KYI, ,THAMS CAD MKHYEN PA'I
DBANG DON LA, ,'PHRO BA'O ZHES NA BCOM MA MIN, ,ZHES SO, ,'JAM
DPAL YANG THUN MONG MA YIN PA'I YE SHES KYI RJES SU 'DZIN PA DANG
LDAN

PAS NA MCHOG TU YID GCUGS PA STE, DE GANG LA YOD PA DE GCUGS PA
DANG LDAN ZHES BYA'O, ,GROL PA THAR PA RNAM GROL LUS, ,RNAM GROL
ZHI BA ZHI BA NYID, ,CES PA NI DE LA GROL BA NI STONG PA MTHONG
BA'O, ,DE LTAR YAB CHOS KYI GRAGS PAS GSUNGS PA, STONG NYID
MTHONG BA GROL BA YIN, ,

BSGOM PA MA LUS DE YI DON, ,ZHES SO, ,DE YANG BCOM LDAN 'DAS KHO
NA GROL BA STE, STONG PA NYID RNAM PAR DBYE BA LAS 'JUG PA'I
PHYIR RO, ,THAR PA NI CHAGS PA DANG BRAL BA NYID LA ZHUGS PA'I
RNAL 'BYOR PA DE'I DON SO SO YANG DAG PAR RIG PA DANG, CHOS SO SO
YANG DAG PAR RIG PA SKYE

@79A *, ,BA NA RAB TU MGU BA DANG, RAB TU DGA' BA DANG TSIM PA
'BYUNG ZHING YID DGA' BA'I LUS SHIN TU SBYANGS PAR 'GYUR RO, ,LUS
SHIN TU SBYANGS PAS BDE BA TSOR RO, ,BDE BAR GYUR PA'I SEMS MNYAM
PAR 'JIG GO, ,MNYAM PAR GZHAG PA'I SEMS KYIS YANG DAG

PA JI LTA BA BZHIN DU SHES SHING, YANG DAG PA JI LTA BA BZHIN DU
MTHONG NGO, ,YANG DAG PA JI LTA BA BZHIN DU SHES SHING YANG DAG
PA JI LTA BA BZHIN DU MTHONG NAS YID 'BYUNG NGO, ,YID BYUNG NGO,
,YID BYUNG BAS CHAGS PA DANG BRAL LO, ,CHAGS PA DANG BRAL NAS
RNAM PAR GROL BA YANG DAG PA JI LTA BA BZHIN DU MTHONG BA NI

BCOM LDAN 'DAS KYIS RNAM PAR GROL BA'I SEMS NYID CHER GZHAG STE,
DE YANG DAG PAR MTHONG BA'I PHYIR RO, ,DE LTAR GSUNGS PA, BYING
BA MED PA'I LUS KYIS NI, ,TSOR BA STA GON GNAS PAR BYA, ,MAR ME
'DRA BAR MYA NGAN 'DAS, ,DE YI SEMS NI RNAM PAR THAR, ,ZHES SO,
,SLOB DPON KA MA

LA TZARYAS KYANG GSUNGS PA, 'DOD CHAGS LA SOGS BSKOR SEMS NI,
'KHOR BA'O DE LA CHAGS BRAL BA, ,SGRIB MED SEMS NI THAR PA STE,
,MDOR BSDUS NAS NI RGYAL BAS BSHAD, ,CES SO, ,DE LTA BU'I TSUL
GYIS NYAN THOS LA SOGS PA'I THEG PA LA BCOM LDAN 'DAS RNAM PAR

GZHAG STE, DE YANG BCOM LDAN 'DAS 'JAM DPAL NYID DU RIG PAR BYA
STE, DE BZHIN GSHEGS PA THAMS CAD DE'I YIN PA'I PHYIR RO, ,GROL
YAN LAG NI RNAM PAR THAR PA'I YAN LAG RNAMS NI GROL YAN LAG STE,
RNAM PAR THAR PA NI BYANG CHUB PO, ,DE'I YAN LAG NI BYANG CHUB
KYI YAN LAG BDUN

RNAMS DANG, 'PHAGS PA'I LAM YAN LAG BRGYAD RNAMS SO, ,JI LTAR
GSUNGS PA, DRAN PA YANG DAG BYANG CHUB KYI YAN LAG DANG, CHOS
RNAM PAR 'BYED PA YANG DAG BYANG CHUB KYI YAN LAG DANG, BRTZON
'GRUS YANG DAG BYANG CHUB KYI YAN LAG DANG, DGA' BA YANG DAG
BYANG CHUB KYI YAN LAG DANG,

SHIN TU SBYANGS PA YANG DAG BYANG CHUB KYI YAN LAG DANG, TING NGE
'DZIN YANG DAG BYANG CHUB KYI YAN LAG DANG, BTANG SNYOMS YANG DAG
BYANG CHUB KYI YAN LAG STE, 'DI DAG NI YANG DAG PA BYANG CHUB KYI
YAN LAG DANG CHA SHAS SU GYUR PA STE, BYANG CHUB KYI YAN LAG
RNAMS SO, ,NYON MONGS PA'I SGRIB

@79B PA'I GNYEN PO'I DNGOS PO DE RNAMS LAS GZHAN SHES BYA'I SGRIB
PA 'JOMS PA'I DON DU BSGOM PA'I LAM RAB TU GOMS PA'I 'PHAGS PA'I
LAM YAN LAG BRGYAD PO RNAMS SO, ,'DI LTA STE, YANG DAG PA'I LTA
BA DANG, YANG DAG PA'I RTOG PA DANG, YANG DAG PA'I NGAG DANG,
YANG

DAG PA'I LAS KYI MTHA' DANG, YANG DAG PA'I 'TSO BA DANG, YANG DAG
PA'I RTZOL PA DANG, YANG DAG PA'I DRAN PA DANG, YANG DAG PA'I
TING NGE 'DZIN RNAMS TE, 'DI LTAR DE DAG NI MTHONG BA'I LAM DANG,
BSGOM PA'I LAM LA RNAM PAR THAR PA BYANG CHUB KYI YAN LAG RNAMS
TE, KHA CIG TU BCOM

LDAN 'DAS 'JAM DPAL DE GROL YAN LAG CES GSUNGS SO, ,DE GNYIS SU
DE'I RANG BZHIN NYID KYI PHYIR RO, ,RNAM GROL NI 'DOD CHAGS LA
SOGS PA'I BCINGS PA LAS SO, ,'DI LTA STE, BCINGS PA NI GSUM STE,
'DOD CHAGS KYIS 'CHING BA DANG, ZHE SDANG GIS 'CHING BA DANG, GTI
MUG

GIS 'CHING BA'O, ,DE RNAMS KYIS BCINGS PAS KHAMS GSUM LAS MI 'DA'
BA'I PHYIR NA 'CHING BA RNAMS TE, RNAM PAR GROL BAR BYED PAS NA
RNAM GROL ZHES GSUNGS SO, ,DE LTAR YANG 'DIR YON TAN PHYI NAS
GSUNGS PA, 'CHING BA THAMS CAD LAS RNAM PAR GROL PA'O ZHES GSUNGS

SO; ,ZHI BA NI 'GOG PA LA SOGS PA RTZOD PA'I DPA'I GNAS BRGYAD PO
RNAMS LAS RNAM PAR GROL BA GANG RTEN CING 'BREL PAR 'BYUNG BA
SPROS PA THAMS CAD NE BAR ZHI BA'I MTSAN NYID ZHI BA'O, ,DE YANG
BCOM LDAN 'DAS DE BZHIN GSHEGS PA THAMS CAD KYI YE SHES SEMS DPA'
STONG PA NYID KYI YE SHES KYI

RANG BZHIN NYID KYI PHYIR NA ZHI BA ZHES GSUNGS SO, ,DE LTAR YANG
SLOB DPON GLU SGRUB ZHABS KYIS GSUNGS PA, GANG GIS RTEN CING
'BREL PAR 'BYUNG, ,'GAG PA MED PA SKYE MED PA, ,RTAG PA MED PA
CHAD MED PA, ,THAD DA DON MED DON GCIG MIN, ,'ONG BA MED PAS 'GRO
MED PA, ,SPROS

PA NYER ZHI ZHI SPYOD PA, ,RDZOGS PA'I SANGS RGYAS SMRAS RNAMS
KYI, ,DAM PA DE LA PHYAG 'TSAL LO, ,ZHES SO, ,ZHI BA NYID NI SEMS
KYI NE BAR G-YO BA GZHUNG 'DZIN LA SOGS PA'I RNAM PAR RTOG PA
THAMS CAD NE BAR ZHI BA NYID KYI PHYIR NA ZHI BA NYID CES GSUNGS
SO, ,MYA NGAN 'DAS PA MYA NGAN ZHI, LEGS

@80A *, ,PAR NGES 'BYUNG MTHAR 'GRO BA, ,BDE SDUG MTHAR BYED
MTHAR THUG PA, ,CHAGS BRAL LUS NI ZAD PA PO, ,ZHES PA NI DE LA
MYA NGAN LAS 'DAS PA NI MDOR BSTAN PA STE, LHAG MA'I TSIGS BCAD
RNAMS NI RIGS KYI DBYE BAS DE'I RNAM PAR BSHAD DO, ,RIN PO CHE'I
PHRENG BA LAS MYA

NGAN LAS 'DAS PA'I MTSAN NYID GSUNGS PA, YOD PA'ANG MYA NGAN LAS
'DAS MIN, ,MED PA NYID LTA GA LA YIN, ,DNGOS PO DNGOS MED MCHOG
'DZIN PA'I, ,ZAD PA MYA NGAN MED PAR GSUNGS, ,MYA NGAN NI MYA
NGAN LAS 'DAS PA STE, DE'ANG PHYI ROL PA RNAMS KYIS TE, ,DE RNAMS
KYIS DE RTZAM

LA DMIGS PA'I PHYIR RO, ,ZHI BA NI ZHI BA NYID PAS ZHI STE, DE NI
NYAN THOS PA RNAMS KYI'O, ,LEGS PAR NGES PAR 'BYUNG NI LEGS PAR
NGES PAR 'BYUNG BA STE, SANGS RGYAS RNAMS KYI'O, ,MTHAR 'GRO BA
NI MTHA' STE, RNAM PAR 'JIG PAR 'GRO ZHING 'GYUR BAS NA MTHAR
'GRO BA NI MI BSKYOD

PA STE; ,ZHE SDANG LA SPYOD PA RNAMS RANG GI RNAM PAR SGO NAS
YANG DAG PAR SPYOD PA NYID KYI PHYIR RO, ,BDE SDUG MTHAR BYED NI
CHEN 'BYUNG LDAN TE, SER SNA LA SPYOD PA'I SEMS CAN RNAMS SBYIN
PA RNAM PAR DAG PAR TU SBYIN PA'I RANG BZHIN GYIS DE RNAMS KYI
BDE BA DANG SDUG BSNGAL MTHAR BYED PA'I

PHYIR RO, ,MTHAR THUG PA NI SNANG BA MTHA' YAS TE, 'DOD CHAGS LA
SPYOD PA'I SEMS CAN RNAMS 'DOD CHAGS RNAM PAR DAG PA'I CHOS NYID
RAB TU BSTAN PA'I SGO NAS SO SOR KUN DU RTOG PA'I YE SHES MTHAR
THUG PAR SON PA'I PHYIR RO, ,CHAGS BRAL NI DON YOD GRUB PA STE,
LE LO LA SPYOD PA'I

SEMS CAN RNAMS RANG GI RNAM PAR THAR PA'I GZUGS KYIS DE RNAMS LA
CHAGS PA DANG BRAL BA BSKYED NAS DGE BA'I PHYOGS LA SEMS NGES PAR
SBYOR BA STE, MYA NGAN LAS 'DAS PA'I LAM RAB TU STEN PAR BYED
PA'I PHYIR RO, ,LUS NI ZAD PA PO NI RNAM PAR SNANG MDZAD DE, LUS
NI BAG CHAGS SO, ,

DE'I ZAD PA NI RNAM PAR 'JIG PAR BYED STE, GTI MUG LA SPYOD PA'I
SEMS CAN RNAMS YANG DAG PA JI LTA BA'I CHOS BSTAN PA'I SGO NA
SHIN TU RNAM PAR DAG PA'I CHOS KYI DBYINGS KYI YE SHES GSAL BAR
BYED PA'I PHYIR RO, ,DE YANG THAR PA RNAM PA GNYIS TE, PHUNG PO
LHAG MA DANG BCAS PA DANG,

@80B PHUNG PO LHAG MA MED PA'O, ,DE LA PHYI BA LA SOGS PA RNAMS
KYIS LHAG MA DANG BCAS PA'O, ,YANG DAG PAR RDZOGS PA'I SANGS
RGYAS KYI NI LHAG MA MED PA'O, ,DE NYID KYI PHYIR NA GSUNGS PA,
,BAG CHAG BCAS PA'I SKYON RNAMS TE, ,SKYO BA KHYOD KYI SKYON
RNAMS NI, ,BAG CHAGS BCAS PAR

GCIG MI MNGA', ,DE'I PHYIR MYA NGAN 'DAS GNYIS DANG, ,RANG BZHIN
GYIS NI DE NYID DO, ,ZHES GSUNGS SO, ,DE GNYIS KA'I RANG BZHIN
GYIS KYANG BCOM LDAN 'DAS 'JAM DPAL NYID PAR BYA'O, ,DE'I PHYIR
NA GSUNGS TE, MYA NGAN LAS 'DAS PA LA SOGS PA'O, ,TSUGS PA MED

PA DPE MED PA, ,MI MNGON MI SNANG GSAL BYED MIN, ,ZHES PA NI DE
LA TSUGS PA MED PA NI GZHAN RNAMS KYIS DBANG BYA BAR MI NUS PAS
NA TSUGS PA MED PA'O, ,DPE MED PA NI DPE THAMS CAD MED PA'I PHYIR
RO, ,MI MNGON PA NI BUD MED LA SOGS PA'I GZUGS MED PA'I PHYIR RO,
,MI SNANG BA NI SNANG

BA DANG BRAL BA'I PHYIR RO, ,GSAL BYED MI NI GOS PA MED PA'I
PHYIR RO, ,GANG GI PHYIR BCOM LDAN 'DAS DE NYID DON DAM PA'I RANG
BZHIN GYI PHYIR NA KHYAD PAR GYI TSIG LDAS BZUNG BA'O, ,MI 'GYUR
KUN 'GRO KHYAB PA PO, ,PHRA ZHES ZHAG MED SA BON BRAL, ,ZHES PA
NI DE LA MI 'GYUR BA NI 'GYUR BA DANG BRAL PA'I PHYI RO, ,

KUN 'GRO NI THAMS CAD DU SONG BA'I PHYIR RO, ,KHYAB PA NI G-YO BA
DANG MI G-YO BA'I DON GYI RANG BZHIN GYI PHYIR RO, ,RNGUL PHRAN
NI PHRA BA'I PHYIR NA PHRA ZHING NGO, ,ZHAG MED NI LAM GYI BDE NA
PA'I RANG BZHIN GYI PHYIR RO, ,YANG NA 'DUS MA BYAS PA BZHI'I
RANG BZHIN GYI PHYIR RO, ,DE RNAM PA BZHI NI NAM MKHA' DANG, SO
SOR

BRTAGS PA'I 'GOG PA DANG, ,SO SOR BRTAGS PA MA YIN PA'I 'GOG PA
DANG, DE BZHI NYID DO, ,SA BON NI CHOS DANG CHOS MA YIN PA DANG
MI G-YO BA'I SA BON BAS KUN GZHI RNAM PAR SHES PA'O, ,DE NYID
KYANG BCOM LDAN 'DAS DE'I RANG BZHIN YIN PA'I PHYIR RO, ,RNGUL
MED RNGUL BRAL DRI MA MED, ,

NYES PA SPANGS PA SKYON MED PA, ,ZHES PA NI DE LA RNGUL MED NI
'DOD CHAGS LA SOGS PA'I RNGUL DANG BRAL BA NYID KYI PHYIR RO,
,RDUL BRAL NI DE BZHIN NYID RNAM PAR DAG PA LAS GZHAN DU GYUR PA
MED PA'I PHYIR RO, ,DRI MA MED NI CHOS THAMS CAD STONG PA NYID LA
DRI MA NI GLO BUR BA'I PHYIR NA, BCOM

@81A *, ,LDAN 'DAS DE NYID DRI MA DANG BRAL BA ZHES GSUNGS SO,
,NYES PA SPANGS PA NI 'DOD CHAGS LA SOGS PA'I NYES PA GANG GIS
BOR BA DE NI NYES PA SPANGS PA STE, DE NYID KYI PHYIR NA SKYON
MED PA ZHES PA STE, SKYON NAD LAS 'DAS PA GANG YIN PA DE NI SKYON
MED PA'O, ,DE 'DRA

BA'I YON TAN GYI DON KHYAD PAR CAN YANG BCOM LDAN 'DAS DE NYID
DO, ,SHIN TU SAD PA RNAMS SAD BDAG ,KUN SHES KUN RIG DAM PA'O,
,ZHES PA NI DE LA KUN SHES PA NI SHIN TU LEGS SHING PHUL DU BYUNG
BAS SHIN TU SAD PA STE, JI BZHIN DU GNAS PA'I DNGOS PO PHYIN CI
MA LOG PAR MKHYEN PA'I PHYIR RO, ,

RNAM SAD BDAG NI NYAN THOS LA SOGS PA LAS KHYAD PAR DU SAD PA NI
SAD PA STE, DE'I BDAG NYID NI STONG PA NYID KYI RANG BZHIN NO,
,DE NYID GANG DANG GANG LDAN PA DE RNAMS SAD PA'I BDAG GO, ,KUN
SHES NI KUN TE MA LUS PA'I SHES BYA MKHYEN PA NYID KYI PHYIR NA
KUN SHES SO, ,KUN RIG NI SEMS CAN THAMS

CAD KYI SEMS KYI SPYOD PA BSAM PA DANG BAG LA NYAL RIG PAS NA KUN
RIG STE, DE NYID KYI PHYIR NA DAM PA PO NI RAB STE BCOM LDAN 'DAS
DE NYID DO, ,RNAM PAR SHES PA CHOS DBYINGS 'DAS, ,YE SHES GNYIS
MED TSUL 'CHANG BA, ,ZHES PA NI DE LA RNAM PAR SHES PA CHOS NYID
'DAS NI RNAM PAR SHES PA NI MIG LA

SOGS PA MA GTOGS PA KUN GZHI RNAM PAR SHES PA YOD DE, DE NYID
KYANG SA BON THAMS CAD PA YIN GYI, MIG LA SOGS PA'I RNAM PAR SHES
PA NI MA YIN NO, ,DE JI LTAR SHES PAR BYA ZHE NA, LUNG DANG RIGS
PAS SO, ,DE LA RIGS PA NI SGO DU MAS RGYAS PA DANG BCAS PA
BSGRUBS PAS 'DIR MA BRIS SO, ,

LUNG LA NI RTZOD PA'I GZHI DANG BRAL BA'I PHYIR DANG, TSIG NYUNG
BA NYID KYI PHYIR YANG BRJOD DO, ,DE'I PHYIR GSUNGS PA, DE YANG
CHOS MNGON PA'I MDO LAS, THOG MA MED PA DUS KYI DBYINGS, ,CHOS
RNAMS KUN GYI GNAS YIN TE, ,DE YOD PAS NA 'GRO KUN DANG, ,MYA
NGAN 'DAS PA'ANG THOB PA YIN, ,ZHES SO, DE'I

CHOS NYID NI RNAM PAR SHES PA'I CHOS NYID DO, ,DE YIS 'DAS PA NI
'DAS PA STE, DE YANG MI DMIGS PA'I PHYIR RO, ,YE SHES NI THAMS
CAD DU YANG BDAG POR BSGOMS PA'I PHYIR SHIN TU RNAM PAR DAG PA
CHOS NYID LAS TE, DE NYID KYI PHYIR NA GNYIS MED TSUL 'CHANG BA
ZHES PA STE, ZAB CING RGYA CHE BA'I BDAG

@81B NYID KYI PHYIR RO, ,RNAM PAR RTOG MED LHUN GYIS GRUB, ,DUS
GSUM SANGS RGYAS DON BYED PA, ,ZHES PA NI, DE LA RNAM PAR RTOG
MED NI DON DAM PAR RNAM PAR RTOG PA LA YANG MI RTOG PA LA YANG MI
RTOG PA NYID KYI PHYIR RO, ,DE LTAR YANG GSUNGS PA, DON DAM PA YI
RNAM RTOG LA'ANG, ,MKHAS PAS RTAG TU BYING MI BYED, ,

DGE BA DANG YANG MI DGE BA'I, ,RNAM PAR RTOG LA DBYER CI YOD,
,CES SO, ,DE'I PHYIR NA BCOM LDAN 'DAS DE NYID RNAM PAR RTOG MED
DO, ,LHUN GYIS GRUB NI MNGON PAR 'DU BYED PA MED CES BYA BA'I DON
TO, ,RTZOL BA DANG BRAL BAS NA LHUN GYIS GRUB PA STE, DE YANG DON
'DIR 'GYUR TE, SNGON GYI

DUS NA MNGON PAR 'DU BYED PA DANG BCAS PA'I 'JUG PA'I SHES RAB
KYIS RAB TU DPYAD PAS SMON LAM GANG YIN PA YID BZHIN GYI NOR BU
BZHIN DU RTOG PA MED NA YANG MNYAM PAR SKAL PA JI LTA BA BZHIN DU
SEMS CAN GYI DON PHYIS BYED PAR GYUR CIG CES GANG SNGON GYI SMON
LAM 'DEBS PA DES MNGON PAR 'DOD PAS

'PHAGS PA RTAG TU 'JUG PA LHUN GYIS GRUB PA NAN TAN MED PAS GZHAN
GYI DON BYA BA DANG GANG LDAN PA DE DE BZHIN GSHEGS PA THAMS CAD
KYI YE SHES KYI SKU THAMS CAD LHUN GYIS GRUB PA GSUNGS SO, ,TSIG
DE GNYIS KYIS THABS DANG SHES RAB KYI BDAG NYID BCOM LDAN 'DAS
ZHES GSUNGS PAR 'GYUR RO, ,DE

LTAR YANG GSUNGS PA, SNGON GYI SMON LAM GYIS 'PHANGS RTAG TU NI,
,LHUN GYIS GRUB PAS GZHAN GYI DON RNAMS 'BYUNG, ,ZHES SO, ,DUS
GSUM SANGS RGYAS DON BYED PA NI DUS GSUM GYI RDZOGS PA'I SANGS
RGYAS RNAMS NI DUS GSUM SANGS RGYAS TE, ,BCOM LDAN 'DAS DE NYID
DO, ,SANGS RGYAS THOG MA THA MA MED, ,

DANG PO'I SANGS RGYAS RGYU MED PA, ,ZHES PA NI DE LA SANGS RGYAS
ZHES BYA BA LA 'ON TE, SANGS RGYAS ZHES BYA BA 'DI JI LTAR NA
SANGS RGYAS LA 'JUG PAR 'GYUR ZHE NA, CI STE MI 'GYUR TE, SANGS
RGYAS NI YE SHES KYI DON NYID KYI PHYIR RO, ,DE YANG GCIG NYID
KYIS DNGOS PO DANG LAS GNYIS SU SBYOR BA MTHONG NGO, ,

LHA SBYIN SANGS RGYAS LA RAG LAS PAR GYUR TO, ,LHA SBYIN GYIS
SANGS RGYAS BSTAN ZHING BCOS SO, ,LAS SU YANG SANGS RGYAS KYI
DGRAR 'DOD DE, 'DI NI SANGS RGYAS DANG LDAN NO, ,LAS THAMS CAD
CES BYA BAS NA SANGS RGYAS TE, SANGS RGYAS 'DI NI DNGOS PO THAMS
CAD SHES PA'I BLO DANG GANG LDAN

@82A *, ,PA DE'O, ,YI GE AA NI LDAN PA'I DON DANG, PHUL DU BYUNG
BA'I DON TO, ,YANG NA SANGS RGYAS NI THUGS SU CHUD PA'I DON YIN
LA PHUL DU BYUNG BA YANG RTOGS PA STE, RTOGS PA'I DON DU YANG
GSUNGS SO, ,DNGOS PO DANG LAS DANG BYED PAR 'GYUR BA LAS BYED PA
GANG YIN PA

YANG LAS THAMS CAD DE, RANG GI MTSAN NYID DANG SPYI'I MTSAN NYID
SHES PA DANG LDAN PA NI SANGS RGYAS TE, BCOM LDAN 'DAS SO, THOG
MA THA MA MED PA NI THOG MA DANG THA MA NI THOG MA DANG THA MA
GNYIS SO, ,THOG MA DANG THA MA MED PA GANG DANG LDAN PA DE THOG
MA DANG THA MA MED PA STE, BCOM LDAN

'DAS DE SKYE BA DANG 'GAG PA DANG BRAL BA'I PHYIR RO, ,DANG PO'I
SANGS RGYAS NI DANG PO KHO NA'I SANGS RGYAS TE, DE YANG YE SHES
LNGA'I BDAG NYID DO, ,GAL TE JI LTA ZHE NA, DE'I PHYIR GSUNGS PA,
STOBS KYIS RAB TU BSGOMS PA NI, ,ME LONG LTA BU'I YE SHES SO, ,DE
LA STOBS NI LNGA STE, DAD PA DANG,

DRAN PA DANG, BRTZON 'GRUS DANG, TING NGE 'DZIN DANG, SHES RAB
KYIS NYE BAR MTSON PA RNAMS TE, DE RNAMS KYIS RAB TU BSGOMS PA
NYID KYI PHYIR NA YANG DAG PA'I MTHA' THUGS SU CHUD PA'I PHUL DU
BYUNG BA'O, ,MI 'JIGS PA'I MTSAN NYID NI MNYAM PA NYID KYI YE
SHES SO, ,DE LA MI 'JIGS

PA RNAMS NI YE SHES LA MI 'JIGS PA RNAMS DANG, ZAG PA ZAD PA LA
MI 'JIGS PA DANG, NYON MONGS PA'I RGYU NYE BAR BSTAN PA LA MI
'JIGS PA DANG, RNAM PAR BYANG PA'I RGYU BSTAN PA LA MI 'JIGS PA
STE, DE BAS NA MI 'JIGS PA STE, DE BAS NA MI 'JIGS PA BZHIS MNYAM
PA NYID KYI YE SHES THOB BO, ,KUN DU MTSAN MA MED

PAS SHIN TU PHRA BA'I RTOGS PA RNAM PAR DAG PA DE'I PHYIR SO SO
YANG DAG PAR RIG PA'I RANG BZHIN NI SO SOR KUN DU RTOG PA'I YE
SHES SO, ,DE LA SO SO YANG DAG PAR RIG PA BZHI NI DON DANG, CHOS
DANG, NGES PA'I TSIG DANG, SPOBS PA RNAMS KYI TSUL GYIS SO, ,DE
RNAMS KYIS SO SOR KUN DU RTOG

PA'I YE SHES THOB PA'I PHYIR RO, ,CHOS KYI DBYINGS KYI CHOS THAMS
CAD KYI SNYING PO NYID LHAG PAR MOS PA'I BSAM PA YANG STE, DE'I
PHYIR SNYING RJE CHEN PO DANG BYAMS PA'I TSUL NI BYA BA NAN TAN
GYI YE SHES SO, ,BDAG PO THAMS CAD SHES PA NI SHIN TU RNAM PAR
DAG PA'I CHOS KYI DBYINGS KYI YE SHES TE,

@82B DA LTAR YE SHES LNGA'I BDAG NYID DANG, RIGS LNGA'I BDAG NYID
NI BCOM LDAN 'DAS 'DI LTA STE, CHOS THAMS CAD MNYAM PA NYID KYI
SGO NAS DMIGS PA GCIG PA NYID DU BLTA BAR BYA'O, ,DE 'ANG 'JAM
DPAL KHO NA STE, 'DI NI RGYUD MED PA ZHES BYA BA'O, ,RGYUD NI RIM
PA STE, RGYUD DANG RIM PA GANG LA

MED PA DE NI RGYUD MED PA STE, SKYE BA DANG 'GAG PA MED PA'I
PHYIR RO, ,YE SHES MIG GCIG DRI MA MED, ,YE SHES LUS CAN DE BZHIN
GSHEGS, ,ZHES PA NI DE LA YE SHES MIG GCIG NI YE SHES NYID GCIG
PU'I MIG DANG GANG LDAN PA DE NI YE SHES MIG GCIG GO, ,DE NYID
KYI PHYIR NA DRI MA MED

CES PA STE, 'DOD CHAGS LA SOGS PA'I DRI MA MED PA'I PHYIR RO, ,YE
SHES LUS CAN ZHES PA NI YE SHES NYID LUS TE, GZUGS LA SOGS PA MED
PA GANG YIN PA DE, YE SHES LUS CAN NO, ,DE NYID DE BZHIN GSHEGS
PA STE, DE'I DON NI BSHAD ZIN TO, ,TSIG GI DBANG PHYUG SMRA BA
CHE, ,SMRA

BA'I SKYE MCHOG SMRA BA'I RGYAL, ,SMRA BA'I DAM PA MCHOG GI GNAS,
,SMRA BA'I SENG GE TSUGS PA MED, ,CES PA NI DE LA TSIG GI DBANG
PHYUG LA SOGS PA'I TSIG BRGYAD PO RNAMS KYIS RGYU DANG RGYU LAS
BYUNG BA CAN GYI DNGOS POS 'BRAS BU MCHOG TU YOD PA LA SOGS PA
BSHAD DE, DE YANG GSUNGS PA TSIG GI DBANG

PHYUG NI TSIG RNAMS KYI DBANG PHYUG GO, ,DE NYID KYI PHYIR NA
SMRA BA CHE STE, ,SMRA BA YANG DE CHEN PO YANG DE NYID YIN PAS
SMRA BA CHE'O, ,DE NYID KYI PHYIR NA SMRA BA'I SKYES MCHOG YIN
NO, ,DE NYID KYI PHYIR NA, SMRA BA'I RGYAL ZHES PA LA MDZES PAS
NA RGYAL PO STE, SMRA BA RNAMS KYI RGYAL PO NI SMRA BA'I RGYAL
PO'O, ,DE NYID KYI

PHYIR NA SMRA BA'I DAM PA STE, GTZO BO ZHES GSUNGS TE, SMRA BA
RNAMS KYI DAM PA NI SMRA BA'I DAM PA'O, ,DE NYID KYI PHYIR NA
MCHOG GI GNAS SO, ,DE NYID KYI PHYIR NA SMRA BA'I SENG GE ZHES
SO, ,DE NYID KYI PHYIR NA TSUGS PA MED PA STE, GZHAN RNAMS KYIS
MI TSUGS PAS NA TSUGS PA MED DO, ,DE NYID KYI YON TAN GYI

KHYAD PAR YANG BCOM LDAN 'DAS 'JAM DPAL LO, ,KUN DU LTA BA MCHOG
TU DGA', ,GZI BRJID PHUNG PO BLTA NA SDUG, ,CES PA NI DE LA KUN
DU LTA BA NI KUN NAS LTA BA'I TSUL DANG GANG LDAN PA DE KUN DU
LTA BA STE, KUN DU BZANG PO'I YE SHES BRNYES PA'I PHYIR RO, ,DE
NYID KYI PHYIR NA BCOM LDAN 'DAS KUN

@83A *, ,DU SPRO BA MKHYEN PA'O, ,MCHOG TU DGA' NI DON DANG CHOS
SO SO YANG DAG PAR RIG PA'I PHYIR RO, ,GZI BRJID PHUNG PO NI
BRJID NI 'OD DO, ,PHUNG PO NI PHRENG BA'O, GZI BRJID PHUNG PO
GANG DANG LDAN PA DE GZI BRJID PHUNG PO'O, ,BLTA NA SDUG NI YE
SHES MDZES PA DANG GANG LDAN PA DE BLTA NA

SDUG STE, SDU GU MA ZHES PA NI RIG PA DANG GANG LDAN PA DE NYID
KYI PHYIR RO, ,'OD BZANGS 'BAR BA DPAL GYI BE'U, ,LAG PA 'OD 'BAR
SNANG BA PO, ,ZHES PA NI, DE LA 'OD BZANGS NI 'OD BZANG POS DKYIL
'KHOR BYAS NAS RNAM PAR GNAS PA'I PHYIR RO, ,'BAR BA NI MA LUS
SHING LUS PA MED PA'I

'JIG RTEN LA CHER SNANG BA'I PHYIR RO, ,DPAL GYI BE'U NI DE BZHIN
GSHEGS PA THAMS CAD KYI THUGS KAN NA DPAL BE'U'I GZUGS CAN NYAN
THOS LA SOGS PA THAMS CAD DANG THUN MONG MA YIN PA THAMS CAD
MKHYEN PA NYID KYIS BON LAS BYUNG BA'I DNGOS PO 'GRO BA THAMS CAD
SKYED PAR BYED PA DE BZHIN

GSHEGS PA'I MTSAN YOD DO, ,DE YANG THUN MONG MA YIN PA'I PHYIR NA
BCOM LDAN 'DAS DE BZHIN GSHEGS PA THAMS CAD KYI YE SHES SEMS DPA'
KHO NA STE, DE RNAMS KYI THUGS KAR GNAS PA'I PHYIR RO, ,LAG PA
'OD 'BAR SNANG BA PO NI 'OD KYI SGRA NI GZI BRJID KYI RNAM GRANGS
TE, MTHA' NA YANG YE GE AA

YOD PA'O, ,LAG PA YANG DE 'OD KYANG DE NYID YIN PAS LAG PA'I 'OD
RNAMS NI KHRO BO 'BAR BA'I 'OD KYIS LAG PA 'BAR BA NI LAG PA'I
'OD 'BAR BA STE, DE RNAMS KYI SNANG BA NI LAG PA'I 'OD 'BAR SNANG
BA PO'O, ,DE KHRO BOS 'DUL BA'I SEMS CAN RNAMS LA DE'I GZUGS 'OD
ZER 'PHRO BA'I SGO NAS

'DUL BAR BYED PA'I DON TE, 'DI LTA BU'I BCOM LDAN 'DAS LAG PA'I
'OD 'BAR SNANG BA PO ZHES GSUNGS SO, ,SMAN PA CHE MCHOG GTZO BO
STE, ,ZUG RDU 'BYIN PA BLA NA MED, ,CES PA NI DE LA SMAN PA CHE
NI SMAN PA YANG DE YIN LA CHEN PO YANG DE NYID YIN PAS SMAN PA
CHE NA NI SMAN PA'I RGYAL PO CHE ZHES PA'I DON TO, ,'DOD

CHAGS LA SOGS PA'I NAD THAMS CAD 'JOMS PA NYID KYI PHYIR RO,
,MCHOG NI MI SHES PA'I NAD RAB TU ZHI BAR BYED PA'I DON DU PHYIN
CI MA LOG PA'I MAN NGAG GI SMAN GTONG BAR BYED PA'I PHYIR NA,
MCHOG CES GSUNGS SO, ,DE NYID KYI PHYIR NA GTZO BO ZHES PA STE,
'GRO BA THAMS CAD MNGON PAR 'DON PA'I

@83B PHYIR RO; ,ZUG RDU 'BYIN PA NI ZUG RDU 'BYIN MKHAN NO, ,ZUG
RDU 'BYIN PA'I TSUL DANG GANG LDAN PA STE, SEMS CAN THAMS CAD KYI
'DOD CHAGS LA SOGS PA'I SNYING GI ZUG RDU 'BYIN PAR BYED BA'I
PHYIR YANG DAG PA JI LTA BA BZHIN DU DE'I GNYEN PO CHOS NYID RAB
TU BSTAN PA'I PHYIR RO, ,DE NYID KYI PHYIR

NA BLA NA MED CES TE, BCOM LDAN 'DAS 'JAM DPAL LO, ,SMAN RNAMS MA
LUS LJON PA'I SHING, ,NAD DO COG GI DGRA CHE PA, ,ZHES PA NI DE
LA SMAN RNAMS MA LUS LJON PA'I SHING NI MA LUS SHING LUS PA MED
PA'I SMAN RNAMS NI SMAN RNAMS SO, ,DE RNAMS KYI LJON SHING NI
SMAN RNAMS MA LUS

LJON PA'I SHING NGO, ,GANG GI PHYIR BCOM LDAN 'DAS DES 'GRO BA
KUN RJES SU GZUNG BA'I DON DU SMAN RNAMS KYI RGYAL PO CHEN POR
GYUR PAR SO SOR SNANG NGO, ,DE LTAR YANG GSUNGS PA, DE DAG DGON
CHEN LJON PA'I SHING DU GYUR, ,ZHES SO, ,NAD DO COG GI DGRA CHE
BA NI 'DOD CHAGS LA SOGS PA NYON MONGS

PA DE NAD DE YIN PAS NAD DO COG GO, ,DE RNAMS KYI DGRA CHEN TE
DE'I GNYEN PO CHOS NYID RAB TU BSTAN PA'I PHYIR RO, ,SDU GU 'JIG
RTEN GSUM NA MDZES, ,DPAL LDAN RGYU SKAR DKYIL 'KHOR CAN, ,ZHES
PA NI DE LA SDU GU'I DON NI BSHAD ZIN TO, ,'JIG RTEN GSUM NA
MDZES NI 'GRO BA THAMS CAD DANG MI MNYAM

PAS 'JIG RTEN GSUM GYI SPYI GTZUG DBU RGYAN THUB PA NYID KYI
PHYIR NA DE DE LTAR GSUNGS SO, ,DPAL LDAN NI DE BZHIN NO, ,RGYU
SKAR DKYIL 'KHOR CAN NI, RGYU SKAR RNAMS KYI DKYIL 'KHOR RO, ,DE
'DRA BA'I GZUGS DANG GANG LDAN PA BCOM LDAN 'DAS DE NI RGYU SKAR
DKYIL 'KHOR CAN

TE DE'I RANG BZHIN YIN PA'I PHYIR RO, ,PHYOGS BCU CAN MKHA'I
MTHA' GTUGS PAR, ,CHOS KYI RGYAL MTSAN LEGS PAR 'DZUGS, ,ZHES PA
NI DE LA PHYOGS BCU RNAMS KYI NAM MKHA' NI PHYOGS BCU'I NAM MKHA'
STE, DE YONGS SU MTHAR THUG PA NI PHYOGS BCU NAM MKHA' MTHA'
GTUGS PA'O, ,

CHOS KYI RGYAL MTSAN YIN PAS NA CHOS KYI RGYAL MTSAN TE, CHEN PO
YANG DE YIN LA 'DZUGS PA YANG DE YIN PAS CHEN PO 'DZUGS SO, ,DE'I
DON NI 'DI LTA STE, PHYOGS BCU NAM MKHA' MTHAR THUG PA RNAMS SU
CHOS KYI RGYAL MTSAN CHEN PO BSGRENG BA DANG GANG LDAN PA DE NI
DE LTAR GSUNGS TE, 'JIG

@84A *, ,RTEN THAMS CAD BSOD NAMS DANG YE SHES KYI TSOGS RNAM PAR
'PHEL BA'I RGYAL MTSAN BTZUGS PA NYID KYI PHYIR RO, ,'GRO BA'I
GDUGS GCIG YANGS PA STE, BYAMS DANG SNYING RJE'I DKYIL 'KHOR CAN,
,ZHES PA NI DE LA 'GRO BA'I GDUGS GCIG YANGS PA STE NI 'GRO BA
RNAMS LA

GDUGS NI 'GRO BA'I GDUGS TE, GCIG PU NI GNYIS SU MED PA'O, ,YANGS
PA STE RGYA CHE BA GANG YIN PA STE, BCOM LDAN 'DAS 'GRO BA'I
GDUGS GCIG YANGS PA STE, NYON MONGS PA'I GDUNG BA THAMS CAD 'JOMS
PA'I PHYIR RO, ,BYAMS DANG SNYING RJE'I DKYIL 'KHOR CAN NI BYAMS
DANG SNYING RJE

STE; DE RNAMS KYI DKYIL 'KHOR NI DE'I SNYING PO LEN PA'I PHYIR
RO, ,DPAL LDAN PADMA GAR GYI BDAG ,KHYAB BDAG CHEN PO RIN CHEN
GDUGS, ,ZHES PA DE LA DPAL LDAN GYI DON NI BSHAD ZIN TO, ,PADMA
GAR GYI BDAG NI TING NGE 'DZIN RTOGS PA STE, DE YANG BCOM LDAN
'DAS SO, ,KHYAB BDAG CHEN

PO NI KHYAB BDAG KYANG DE YIN LA CHEN PO YANG DE NYID YIN PAS
KHYAB BDAG CHEN PO STE, DNGOS PO THAMS CAD KYI RANG BZHIN NYID
KYI PHYIR RO, ,RIN CHEN GDUGS NI RIN CHEN THAMS CAD KYI DAM TSIG
NYID KYI PHYIR RO, ,SANGS RGYAS KUN GYI RGYAL PO CHE, ,SANGS
RGYAS KUN BDAG NGO BO 'CHANG, ,ZHES PA NI DE LA SANGS

RGYAS KUN GYI RGYAL PO CHE NI RGYAL PO YANG DE YIN LA CHEN PO
YANG DE NYID YIN PAS RGYAL PO CHE'O, ,DUS GSUM GYI SANGS RGYAS
THAMS CAD KYI RGYAL PO CHEN PO NI SANGS RGYAS KUN GYI RGYAL PO
CHE STE, BYANG CHUB KYI SEMS RDO RJE'I RANG BZHIN NYID KYI PHYIR
RO, ,SANGS RGYAS KUN BDAG NGO PO 'CHANG NI SANGS RGYAS THAMS CAD
KYI BDAG NYID NI

SANGS RGYAS KUN BDAG STE, CHOS THAMS CAD STONG PA NYID KYI PHYIR
RO, ,DE'I NGO BO NI YOD PA'O, ,DE 'DZIN PAS NAS NA SANGS RGYAS
KUN BDAG NGO BO 'CHANG NGO, ,SANGS RGYAS KUN GYI RNAL 'BYOR CHE,
,SANGS RGYAS KUN GYI BSTAN PA GCIG, ,CES PA NI DE LA SANGS RGYAS
KUN GYI RNAL 'BYOR CHE NI RNAL 'BYOR CHE NI RNAL 'BYOR YANG DE
YIN

LA CHEN PO YANG DE YIN PAS RNAL 'BYOR CHE'O, ,SANGS RGYAS THAMS
CAD KYI RNAL 'BYOR CHEN PO NI SANGS RGYAS KUN GYI RNAL 'BYOR CHE
STE, DE BZHIN GSHEGS PA THAMS CAD KYI THUGS KAR GNAS PA NYID KYI
PHYIR RO, ,'DI LTA STE, YANG GSUNGS PA, RNAL 'BYOR CHEN PO BCOM
LDAN 'DAS, ,RDO RJE SEMS

@84B DPA' DE BZHIN GSHEGS, ,ZHES SO, ,DE DE LTAR GSUNGS SO,
,SANGS RGYAS KUN GYI BSTAN PA GCIG NI DUS GSUM GYI SANGS RGYAS
THAMS CAD KYI BSTAN PA GCIG STE, THEG PA CHEN PO GANG YIN PA DE
NI SANGS RGYAS KUN GYI BSTAN PA GCIG GO, ,DE LTAR THEG PA NI GCIG
KHO NA STE, 'DI LTAR

THEG PA CHEN PO ZHES GSUNGS PA'I PHYIR RO, ,RDO RJE RIN CHEN
DBANG BSKUR DPAL, ,RIN CHEN KUN BDAG DBANG PHUG STE, 'JIG RTEN
KUN GYI DBANG PHYUG RJE, ,RDO RJE 'CHANG BA KUN GYI BDAG, ,SANGS
RGYAS KUN GYI THUGS CHE BA, ,ZHES PA NI DE LA RDO RJE RIN CHE NI
MI BSKYOD PA'O, ,DE BZHIN DU DBANG BSKUR DPAL NI

RDO RJE SEMS MA'O, ,RIN CHEN KUN BDAG DBANG PHYUG STE NI RIN CHEN
KUN NI RIN CHEN 'BYUNG LDAN NO, ,DE'I BDAG PO DANG DBANG PHYUG NI
RIN CHEN RDO RJE MA'O, ,'JIG RTEN KUN GYI DBANG PHYUG NI SNANG BA
MTHA' YAS SO, ,DE'I RJE BO NI CHOS KYI RDO RJE MA'O, ,RDO RJE
'CHANG BA KUN NI DON YOD GRUB PA'O, ,

DE'I BDAG NI LAS KYI RDO RJE MA'O, ,SANGS RGYAS KUN GYI THUGS CHE
BA NI SANGS RGYAS KUN NI RNAM PAR SNANG MDZAD DO, ,DE'I THUGS CHE
BA NI RDO RJE DBYINGS KYI DBANG PHYUG MA'O, ,DE YANG DON 'DI LTAR
'GYUR TE, RDO RJE RIN CHEN LA SOGS PA DE BZHIN GSHEGS PA LNGA
DANG GANG 'BREL PA DE RNAMS KYI RIGS KYI YUM LNGA

GANG YIN PA DE'I RANG BZHIN BCOM LDAN 'DAS 'JAM DPAL TE, RDO RJE
DANG, RIN PO CHE DANG, PADMA DANG, SNA TSOGS RDO RJE DANG, 'KHOR
LO RNAMS THOB PA'I PHYIR RO, ,SANGS RGYAS KUN GYI THUGS LA GNAS,
,SANGS RGYAS KUN GYI SKU CHE BA, ,SANGS RGYAS KUN GYI GSUNG YANG
YIN, ,ZHES PA NI DE LA

SANGS RGYAS KUN GYI THUGS LA GNAS NI THUGS KYI RANG BZHIN NYID
KYI PHYIR RO, ,SANGS RGYAS KUN GYI SKU CHE BA NI SKU'I RANG BZHIN
NYID KYI PHYIR RO, ,SANGS RGYAS KUN GYI GSUNG YANG YIN NI, GSUNG
GI RANG BZHIN NYID KYI PHYIR RO, ,DE NYID KYI PHYIR NA DPAL GSANG
BA 'DUS PA'I RGYUD LAS GSUNGS PA, DE BZHIN

GSHEGS PA THAMS CAD KYI SKU DANG GSUNG DANG THUGS RDO RJE ZHES
SO, ,DE YANG BCOM LDAN 'DAS DE BZHIN GSHEGS PA THAMS CAD KYI YE
SHES SEMS DPA'O, ,RDO RJE NYI MA SNANG BA CHE, ,RDO RJE ZLA BA
DRI MED 'OD, ,CES PA NI DE LA RDO RJE NYI MA SNANG BA CHE NI RDO
RJE NYI MA NI YE SHES KYI SNANG BA CHEN POS KHAMS GSUM PA

@85A *, ,THAMS CAD CHER SNANG BAR BYED PA NYID KYI PHYIR DAL DE
SKAD CAS GSUNGS SO, ,RDO RJE ZLA BA DRI MED 'OD, ,CES PA NI RDO
RJE ZLA BA NI YE SHES ZLA BA STE, DE'I DRI MA MED PA NI NYON
MONGS PA THAMS CAD KYI BAG CHAGS KYI SKYON THAMS CAD DANG BRAL BA
NYID KYI PHYIR RO, ,'OD NI GSAL BA STE GRANGS

MED PA'I 'JIG RTEN GYI KHAMS SNANG BAR BYED PA DANG GANG LDAN PA
DE LA DE LTAR GSUNGS SO, ,CHOG DE GNYIS 'DI LTAR PA STAN PAR
'GYUR TE, SNGAGS KYI SGO NAS SPYAD PA SPYOD PA'I RIGS KYI BU LA
SOGS PAR RANG GI SNYING GAR NYI MA'I DKYIL 'KHOR RAM ZLA BA'I
DKYIL 'KHOR BSTAN PAR BYAS TE, DE'I

STENG DU YI GE AA BSAMS NAS MING GI DON GZHAN DANG GZHAN SO SO
GANG YANG RUNG BA DON MNGON DU BYAS TE 'PHAGS PA MTSAN YANG DAG PAR
BRJOD PA BKLAG PAR BYA'O ZHES MAN NGAG TU'O, ,CHAGS BRAL LA SOGS
CHAGS PA CHE, ,KHA DOG SNA TSOGS 'BAR BA'I 'OD, ,CES PA LA, DE LA
CHAGS BRAL LA

SOGS CHAGS PA CHE, ,ZHES PA NI, DES NI RNAL 'BYOR PA RNAMS KYI
RANG BZHIN PHYE BA GSUNGS TE, 'DOD CHAGS DANG 'DOD CHAGS DANG
BRAL BA LA ZHUGS PA NI PHA ROL TU PHYIN PA LA SPYOD PA DANG,
SNGAGS KYI SGO NAS SPYAD PA SPYOD PA RNAMS KYI DE'I RANG BZHIN
MED PA DE KHO NA LA BCOM LDAN 'DAS SO, ,

KHA DOG SNA TSOGS 'BAR BA'I 'OD, ,CES PA LA KHA DOG SNA CHOGS NI
KHA DOG SNA TSOGS PA STE, DE'I 'BAR BA'I 'OD NI MUN PA THAMS CAD
RNAM PAR 'JOMS SHING GSAL BA GANG LA YOD PA DE LA DE SKAD CES
BYA'O, ,DE LTAR YANG 'DIR BCOM LDAN 'DAS 'JAM DPAL DE NYID KYIS
'OD SNA TSOGS

PA'I SGO RNAMS KYIS SNA TSOGS PA'I 'JIG RTEN GYI KHAMS NA GNAS
PA'I GDUL BYA SNA TSOGS PA'I RIGS DANG, BSAM PA DANG, SPYOD DANG,
MOS PA DANG, DBANG PO RNAMS SKAD CIG GIS DUS GCIG KHO NAR MI RTAG
PA DAG SDUG BSNGAL DANG, MI SKYE BA DANG, MI 'GAG PA LA SOGS PA
ZHI BA

DANG RANG BZHIN GYIS MYA NGAN LAS 'DAS PA LA SOGS PA'I DBYE BA
DANG, PHUNG PO DANG KHAMS DANG, SKYE MCHED DANG, RTEN CING 'BREL
PAR 'BYUNG BA DANG, 'PHAGS PA'I BDEN PA LA SOGS PAR PHYE BA DANG,
DRAN PA NYE BAR GZHAG PA NAS YANG DAG PAR SPONG BA DANG, RDZU
'PHRUL GYI RKANG PA DANG, DPANG

@85B PO LA SOGS PA'I DBYIBS DANG, STOBS BCU DANG MI 'JIGS PA LA
SOGS PA'I SANGS RGYAS KYI CHOS RNAMS KYI DBYE BAS DANG, SKAD SNA
TSOGS DANG SGO SNA TSOGS DANG, MNGON PAR BRJOD PA SNA TSOGS PA
DANG, CHO 'PHRUL SNA TSOGS DANG, 'JUG PA SNA TSOGS DANG, THEG PA
SNA TSOGS DANG,

'BRAS BU RTOGS PA SNA TSOGS RNAMS KYIS SKAD CIG MA DE NYID KHO NA
LA BSTAN PA'I MKHYEN PAS CHOS RAB TU BSTAN PAR MDZAD PAS NA, KHA
DOG SNA TSOGS 'BAR BA'I 'OD, ,CES BYA BA 'DI GSUNGS SO, ,MTSAN
GYI SNGAGS KYI TSIG 'DI YANG BLA MAS BSTAN PA'I MAN NGAG GANG LAS
BCOM LDAN 'DAS DE BZHIN

GSHEGS PA THAMS CAD KYI YE SHES SEMS DPA' LA SBYAR BAR BYA'O ZHES
SO, ,RDO RJE SKYIL KRUNG RDZOGS SANGS RGYAS, ,SANGS RGYAS 'GRO
BA'I CHOS 'DZIN PA, ,ZHES PA NI DE LA RDO RJE SKYIL KRUNG RDZOGS
SANGS RGYAS NI BCOM LDAN 'DAS RDZOGS PA'I SANGS RGYAS SH'AKYA
THUB PA'I RDO RJE SKYIL KRUNG NI RDO RJE SKYIL KRUNG RDZOGS

SANGS RGYAS ZHES SO, ,BCOM LDAN 'DAS GANG YIN PA 'DIS BDUD BZHI
LAS MCHOG TU RGYAL BAS NA ZAD PA DANG MI SKYE BA MKHYEN PA MNGON
DU BYED PA DANG LDAN PA'I PHYIR DE YANG BCOM LDAN 'DAS DE NYID
DO, ,SANGS RGYAS 'GRO BA'I CHOS 'DZIN PA NI 'GRO BAR MDZAD PAS NA
'GRO BA STE, SANGS RGYAS RNAMS KYI 'GRO

BA NI SANGS RGYAS RNAMS KYI 'GRO BA'O, ,DE LTAR YANG 'GRO BAR BYA
ZHING BDAG GIS BRTZAD PAR BYA'O ZHES GSUNGS PA'I PHYIR RO, ,DE
NYID KYI CHOS TE DE 'DZIN PAS NA SANGS RGYAS 'GRO BA'I CHOS 'DZIN
TE DE YANG BCOM LDAN 'DAS DE NYID DO, ,DPAL LDAN SANGS RGYAS
PADMA SKYES, ,KUN MKHYEN YE SHES

MDZOD 'DZIN PA, ,ZHES PA NA DE LA DPAL LDAN NI BSHAD ZIN TO,
,SANGS RGYAS PADMA SKYES NI SANGS RGYAS NYID PADMA BAS SANGS
RGYAS PADMA RNAMS TE, NYON MONGS PA'I BAG CHAGS KYI DRI MA RNAMS
KYIS NYE BAR MA GOS PA'I PHYIR RO, ,DE LAS BYUNG BAS NA SANGS
RGYAS PADMA SKYES SO, ,DE NYID BCOM LDAN 'DAS SO, ,

KUN MKHYEN YE SHES MDZOD 'DZIN PA NI THAMS CAD MKHYEN PA'I YE
SHES NI KUN MKHYEN YE SHES SO, ,DE NYID MDZOD DANG SNOD KHYIM
STE, DE 'CHANG BAS NA KUN MKHYEN YE SHES MDZOD 'DZIN NO, ,RGYAL
PO SGYU 'PHRUL SNA TSOGS 'CHANG, ,CHE BA SANGS RGYAS RIG SNGAGS
'CHANG, ,ZHES PA NI DE LA RGYAL PO NI

@86A *, ,DGE BA BCU'I LAS KYI LAS BSTAN CING LEGS PAR BSHAD PA
DAG GIS 'JIG RTEN LA BSGO BAR BYED PAS NA RGYAL PO STE, DE NYID
BCOM LDAN 'DAS SO, ,SGYU 'PHRUL SNA TSOGS 'CHANG NI SGYUR 'PHRUL
SNA TSOGS 'CHANG NI SGYU 'PHRUL SNA TSOGS PA STE, SPRUL PA RNAM
PA SNA TSOGS PA'O, ,DE 'DZIN PAS NA SGYU 'PHRUL

SNA TSOGS 'CHANG NGO, ,CHE BA SANGS RGYAS RIG SNGAGS 'CHANG, ,
ZHES PA LA SANGS RGYAS RNAMS KYI RIG SNGAGS NI SANGS RGYAS RIG
SNGAGS TE, SANGS RGYAS RIG SNGAGS NI GZUNGS BZHI STE, CHOS DANG
DON DANG SNGAGS DANG BZOD PA'I MTSAN NYID RNAMS SO, ,DE RNAMS
'DZIN PAS NI 'DI SANGS RGYAS RIG

SNGAGS 'CHANG NGO, ,DE NYID CHE BA ZHES PA STE, ,KUN DU 'GRO BA
NYID KYI PHYIR RO, ,RDO RJE RNON PO RAL GRI CHE, ,YI GE MCHOG STE
RNAM PAR DAG ,CES PA NI DE LA RDO RJE RNON PO NI PHYAG RGYA CHEN
PO'I NGO BOS SO, ,RAL GRI CHE NI LAS KYI PHYAG RGYA'I RANG BZHIN
NO, ,RNAM PAR DAG PA NI SHES RAB KYI PHA ROL TU PHYIN PA'I GLEGS

BAM STE, DE YANG DAM TSIG GI PHYAG RGYA'I SGO NAS SO, ,YI GE
MCHOG NI CHOS KYI PHYAG RGYA'I SGO NAS SO, ,DE YANG BCOM LDAN
'DAS DANG PO'I SANGS RGYAS DE KHO NA PHYAG RGYA BZHIS RGYAS BTAB
PAS RDO RJE RNON PO ZHES GSUNGS SO, ,THEG PA CHEN PO SDUG BSNGAL
GCOD, ,MTSON CHA CHEN PO RDO RJE CHOS, ,ZHES PA NI

DE LA SDUG BSNGAL NI NYE PAR LEN PA'I PHUNG PO RNAMS TE, DE RNAMS
GCOD PAS NA SDUG BSNGAL GCOD PA'O, ,DE NYID THEG PA CHEN PO STE,
LAM GYI BDEN PA NYID KYI PHYIR RO, ,DE'I RDO RJE CHOS NI YE SHES
KYI CHOS TE, CHOS DE MI MTHUN PA'I PHYOGS GCOD PA'I PHYIR MTSON
CHA CHEN

PA'O; ,DE DANG GANG LDAN PA DE NI, THEG PA CHEN PO SDUG BSNGAL
GCOD, ,MTSON CHA CHEN PO RDO RJE CHOS TE, BCOM LDAN 'DAS SO, ,RDO
RJE ZAB MO DZIN DZIK ,RDO RJE BLO GROS DON BZHIN RIG ,CES PA
NI DE LA RDO RJE ZAB MO RDO RJE STE, YE SHES ZAB MO 'DI RDO RJE
ZAB MO'O, ,YANG NA ZAB MO NI GZUNG 'DZIN LA SOGS

PA'I RNAM PAR RTOG PA DANG BRAL BA SHES RAB KYI RANG BZHIN DANG
GANG LDAN PA DE LA DE LTAR GSUNGS SO, ,DZIN NI DE BZHIN GSHEGS
PA MI BSKYOD PA LA SOGS PA RNAMS SO, ,DE RNAMS LAS RGYAL BA DANG
ZIL GYIS GNON PA LA BDAG PO YIN PAS NA DZIN DZIK STE, BCOM
LDAN 'DAS RNAM PAR SNANG MDZAD DE,

@86B DE YANG BCOM LDAN 'DAS 'JAM DPAL NYID DO, ,RDO RJE BLO GROS
NI RDO RJE 'DRA BA'I MI PHYED PA'I BLO GROS DANG GANG LDAN PA DE
RDO RJE BLO GROS TE, GZUNG 'DZIN LA SOGS PA'I RNAM PAR RTOG PAS
BSDUS PA THAMS CAD KYIS MI PHYED PA NYID KYI PHYIR RO, ,DON BZHIN
RIG NI JI LTAR GNAS PA'I DON RNAM PAR RIG PAS

DON BZHIN RIG GO, ,PHA ROL PHYIN PA KUN RDZOGS PA, ,SA RNAMS KUN
GYI RGYAN DANG LDAN, ,ZHES PA LA PHA ROL PHYIN PA KUN RDZOGS PA
NI PHA ROL PHYIN PA KUN NI SBYIN PA LA SOGS PA RNAMS SO, ,DE
RNAMS RDZOGS PA'I TSUL DANG GANG LDAN PA DE LA DE LTAR GSUNGS SO,
,SA RNAMS KUN GYI RGYAN DANG LDAN NI SA

RNAMS KUN NI RAB TU DGA' BA LA SOGS PA RNAMS SO, ,DE NYID KYI
RGYAN TE DKYIL 'KHOR GANG YIN PA DE LA DE LTAR GSUNGS SO, ,RNAM
PAR DAG PA CHOS BDAG MED, ,YANG DAG YE SHES ZLA 'OD BZANG, ,ZHES
PA NI DA LA RNAM PAR DAG PA'I CHOS NI RNAM PAR DAG PA SO SOR RTOG
PA'I MTSAN NYID GRUB

PA STE; BDAG MED PA NI SNANG BA MED PAR BYED PA'O, ,YANG DAG PA'I
YE SHES DE NYID ZLA BA STE, KUN DU BZANG PO'I SEMS BSKYED PA STE,
DE BZHIN GSHEGS PA THAMS CAD KYI YE SHES KYI SKU NYID KYI PHYIR
TE, DE NYID BCOM LDAN 'DAS SO, ,'OD BZANG BA NI ZLA BA'I DKYIL
'KHOR GYI GZUGS RANG BZHIN

GYIS 'OD GSAL BA'I YE SHES TE DE DANG GANG LDAN PA DE LA DE LTAR
RO, ,BRTZON CHEN SGYU 'PHRUL DRA BA STE, RGYUD KUN GYI NI BDAG PO
MCHOG ,ZHES PA NI DE LA, BRTZON CHEN SGYU 'PHRUL DRA BA STE,
,ZHES PA NI, SGYU 'PHRUL DRA BA NI SPRUL PA'I TSOGS TE, BRTZON
CHEN DANG GANG LDAN PA DE LA DE LTAR RO, ,RGYUD KUN GYI NI BDAG

PO NI RGYUD KUN NI RNAL 'BYOR GYI RGYUD LA SOGS PA'I BDAG PO NI
GTZO BO STE, DE'I RANG BZHIN NYID KYI PHYIR RO, ,MCHOG NI BSHAD
ZIN TO, ,RDO RJE GDAN NI MA LUS LDAN, ,YE SHES SKU RNAMS MA LUS
'CHANG, ,ZHES PA NI MA LUS SHING LUS PA MED PA'I TING NGE 'DZIN
GYI RANG BZHIN GYI SKYIL MO KRUNG DANG GANG LDAN PA DE NI

RDO RJE GDAN NI MA LUS LDAN NO, ,DE NYID KYI PHYIR, YE SHES SKU
RNAMS MA LUS 'CHANG, ,ZHES PA STE, YE SHES LNGA PO MA LUS PA'I
SKU RNAMS MA LUS 'CHANG DO, ,KUN DU BZANG PO BLO GROS BZANG, ,SA
YI MNGAL TE 'GRO BA 'DZIN, ,ZHES PA NI DE LA KUN DU BZANG PO NI
KUN LAS BZANG ZHING DGE BA GANG YIN

@87A *, ,PA DE NI KUN DU BZANG PO STE, BYANG CHUB KYI SEMS RDO
RJE'I BDAG NYID KYI PHYIR RO, ,BLO GROS BZANG NI LEGS PA'I BLO
GROS NI BLO GROS BZANG PO STE, RTOG PA'I DRA BA THAMS CAD MED
PA'I PHYIR RO, ,SA'I MNGAL ZHES PA NI, DE LA SA'I KHAMS TE SNOD
KYI 'JIG RTEN NO, ,DE'I MNGAL NI

SKYED PAR BYED PA GANG YIN PA DE SA'I MNGAL LO, ,'GRO BA 'DZIN NI
'GRO BA NI SEMS CAN GYI 'JIG RTEN NO, ,DE 'DZIN PA NI 'DZIN PAR
BYED PAS NA 'GRO BA 'DZIN TE 'GRO BA KUN GYI RTEN ZHES PA'I DON
TO, ,TSIG DE GNYIS KYIS G-YO PA DANG MI G-YO BA'I DNGOS PO THAMS
CAD KYI RANG BZHIN DE YIN PA'I PHYIR RO, ,

SANGS RGYAS KUN GYI SNYING PO CHE, ,SPRUL PA'I 'KHOR LO SNA TSOGS
'CHANG, ,ZHES PA NI DE LA SANGS RGYAS KUN GYI SNYING PO CHE NI
DUS GSUM GYI DE BZHIN GSHEGS PA THAMS CAD KYI BSKYED PA'I RGYU
NYID KYI PHYIR TE, GANG GI PHYIR BCOM LDAN 'DAS DE BYANG CHUB KYI
SEMS RDO RJE'I BDAG NYID YIN PA DE'I PHYIR, SANGS RGYAS

KUN GYI SNYING PO CHE, ,ZHES GSUNGS SO, ,DE NYID KYI PHYIR NA,
SPRUL PA'I 'KHOR LO SNA TSOGS 'CHANG, ,ZHES PA SNA TSOGS NI RNAM
PAR SNA TSOGS PA'O, ,'JIG RTEN DANG 'JIG RTEN DANG 'JIG RTEN LAS
'DAS PA'I LTA RNAMS YANG DAG PAR STON PA'I BDAG NYID KYI SPRUL PA
NI SNA TSOGS SPRUL PA'I, ,DE'I 'KHOR LO NI SPRUL PA'I 'KHOR

LO STE DKYIL 'KHOR RO, ,DE 'DZIN PAS NA SPRUL PA'I 'KHOR LO SNA
TSOGS 'CHANG NGO, ,DNGOS PO KUN GYI RANG BZHIN MCHOG ,DNGOS PO
KUN GYI RANG BZHIN 'DZIN, ,ZHES PA NI DE LA DNGOS PO KUN GYI RANG
BZHIN MCHOG NI DNGOS PO YANG DE YIN LA KUN YANG DE YIN PAS DNGOS
PO KUN NI G-YO BA DANG MI G-YO BA DANG MI G-YO LA SOGS

PA RNAMS SO, ,DE RNAMS KYI RANG BZHIN NI DNGOS PO KUN GYI RANG
BZHIN TE, DNGOS PO KUN GYI RANG BZHIN YANG DE YIN LA MCHOG KYANG
DE NYID YIN PAS DNGOS PO KUN GYI RANG BZHIN MCHOG GO, ,DE JI LTAR
ZHE NA, BCOM LDAN 'DAS DE'I YANG DAG PA'I MTHA'I DE BZHIN NYID
KYI YONGS SU DAG PA'I DE BZHIN NYID KYI YE SHES

KYI SKU'I RANG BZHIN NYID KYI PHYIR RO, ,DNGOS PO KUN GYI RANG
BZHIN 'DZIN NI DE NYID KYI PHYIR NA DNGOS PO KUN GYI RANG BZHIN
TE, CHOS THAMS CAD BDAG MED PAR 'JUG PA 'DZIN PAS NA DNGOS PO KUN
GYI RANG BZHIN 'DZIN TE, RNAM PA THAMS CAD DU CHEN PO STONG PA
NYID KYI PHYIR RO, ,SKYE MED CHOS DE SNA TSOGS

@87B DON; ,CHOS KUN NGO BO NYID 'CHANG BA, ,ZHES PA NI DE LA SKYE
MED CHOS NI SKYE BA MED CING RANG BZHIN MED PA'I CHOS DANG GANG
LDAN PA DE SKYE MED CHOS TE, RTEN CING 'BREL PAR 'BYUNG BA NYID
NI DON DAM PAR SKYE BA MED PA'I PHYIR RO, ,SNA TSOGS DON NI KUN
RDZOB TU 'GRO BA THAMS CAD RJES SU 'DZIN PA'I DON

BYED PA NYID KYI PHYIR RO, ,CHOS KUN NGO BO NYID 'CHANG BA NI DE
LA CHOS KUN GANG ZHE NA, 'DI LTA STE, PHUNG PO DANG, KHAMS DANG,
SKYE MCHED DANG, RTEN CING 'BREL PAR 'BYUNG BA DANG, PHA ROL TU
PHYIN PA DANG, SA DANG, STONG PA NYID DANG, BYANG CHUB KYI PHYOGS
DANG, BDEN PA DANG, BSAM GTAN DANG, TSAD

MED PA DANG, GZUGS MED PA'I SNYOMS PAR 'JUG PA DANG, RNAM PAR
THAR PA DANG, MNGON PAR SHES PA DANG, TING NGE 'DZIN DANG, GZUNGS
KYI SGO DANG, STOBS DANG, MI 'JIGS PA DANG, SO SO YANG DAG PAR
RIG PA DANG, BYAMS PA CHEN PO DANG, SNYING RJE CHEN PO DANG,
SNYING RJE CHEN PO DANG, SANGS RGYAS KYI CHOS MA

'DRES PA DANG, DGE SBYONG GI 'BRAS BU DANG, RNAM PA THAMS CAD
MKHYEN PA DANG, DE BZHIN NYID DANG, YANG DAG PA'I MTHA' DANG,
MTSAN MA MED PA DANG, DON DAM PA DANG, CHOS KYI DBYINGS ZHES BYA
BA CHOS DE RNAMS KYI RANG BZHIN NI CHOS KUN RANG BZHIN TE, DE
YANG JI LTA BA BZHIN DU YONGS SU SHES NAS DE 'DZIN

PAS NA CHOS KUN NGO BO NYID 'CHANG NGO, ,DE LTAR YANG YE SHES
ZHABS KYI GSUNGS PA, ,YANG DAG BYANG CHUB SEMS BSKYED NAS, ,BYAMS
PA CHEN PO RAB SBYOR TE, ,CHOS RNAMS THAMS CAD BDAG MED PA, ,DE
LTAR SHES NA RNAM PAR GROL, ,ZHES SO, ,SHES RAB CHEN PO'I SKAD
CIG LA, ,CHOS KUN MNGON PAR

RTOGS PA 'CHANG, ,ZHES PA NI DE LA SHES THAB KYANG DE YIN LA CHEN
PO YANG DE NYID YIN PAS SHES RAB CHEN PO STE, CHOS THAMS CAD RNAM
PAR 'BYED PA'I BDAG NYID DO, ,SKAD CIG KYANG DE YIN LA GCIG KYANG
DE NYID YIN PAS SKAD CIG GO, ,DE BAS NA DE'I DON NI 'DI LTAR
'GYUR TE, DUS KYI SKAD CIG MA NYID

LA SHES RAB CHEN PO NYID KYIS JI LTAR GSUNGS PA'I CHOS THAMS CAD
DU SHES PA'I PHYIR NA, SHES RAB CHEN PO'I SKAD CIG LA, ,CHOS KUN
KHONG DU CHUNG PA'O, ,DE 'DZIN PAS NA SHES RAB CHEN PO'I SKAD CIG
LA CHOS KUN MNGON PAR RTOGS PA 'CHANG NGO, ,CHOS KUN MNGON PAR
RTOGS PA STE, YANG DAG

@88A *, ,MTHAR THUG MCHOG GI BLO, ,ZHES PA NI, DE LA CHOS KUN
MNGON PAR RTOGS PA ZHES PA LA, CHOS THAMS CAD KYI RANG BZHIN
MNGON PAR RTOGS PA NI CHOS KUN MNGON PAR RTOGS PA STE, YANG DAG
PAR THUGS SU CHUD PA DANG GANG LDAN PA DE NI CHOS KUN MNGON PAR
RTOGS PA'O, ,

YANG DAG MTHAR THUG CES PA LA YANG DAG PA NI BDEN PA STE, DE
BZHIN NYID CES PA'I BAR DU'O, ,DE'I MTHA' NI YANG DAG MTHO,
,MTHAR THUG PA YANG DE YIN LA YANG DAG MTHA' YANG DE NYID YIN PAS
YANG DAG MTHAR THUG GO, ,DE NYID KYI PHYIR NA MCHOG GI BLO NI
RNAL 'BYOR CAN GYI SKYE SHES TE, YANG DAG

PA'I DON BSGOMS PAS RAB KYI MTHAR PHYIN PA YIN PA'I PHYIR RO, ,MI
G-YO RAB TU DANG BA'I BDAG ,YANG DAG RDZOGS PA'I BYANG CHUB
'CHANG, ,ZHES PA NI DE LA MI G-YO BA NI TING NGE 'DZIN GYI MI
MTHUN PA'I PHYOGS SU SONG BA'I BYING BA DANG RGOD PA MED PA'I
PHYIR RO, ,DE NYID KYI PHYIR NA RAB TU DANG BA'I BDAG CES PA

STE; TING NGE 'DZIN GYI BAR CHAD GNYIS MED PA'I PHYIR RO, ,YANG
DAG RDZOGS PA'I BYANG CHUB 'CHANG NI BLA NA MED PA YANG DAG PAR
RDZOGS PA'I BYANG CHUB 'DZIN PA'I PHYIR NA BCOM LDAN 'DAS DE YANG
DAG PAR RDZOGS PA'I BYANG CHUB 'CHANG ZHES GSUNGS SO, ,SANGS
RGYAS KUN GYI MNGON SUM PA, ,YE SHES ME

LCE 'OD RAB GSAL, ,ZHES PA LA, ,DE LA, SANGS RGYAS KUN GYI MNGON
SUM PA, ,ZHES PA NI DUS GSUM GYI SANGS RGYAS THAMS CAD KYI MNGON
SUM PA NI YANG DAG PAR RANG GIS RIG PA NYID KYI PHYIR RO, ,YE
SHES ME LCE NI SHES RAB KYI MAR ME'O, ,'OD RAB GSAL NI BRJOD KYIS
MI LANG BA'I SANGS RGYAS KYI ZHING

KUN DU SNANG BAR BYED PA'I PHYIR RO, ,DE NYID KYI PHYIR NA BCOM
LDAN 'DAS DE BZHIN GSHEGS PA THAMS CAD KYI YE SHES KYI SKU 'GRO
BA THAMS CAD LA PHAN PA'I RANG BZHIN GYIS DBANG PO 'ANG RAB
'BRING THA CHUNGS KYI SEMS CAN GDUL BYA RNAMS LA PHAN 'DOGS PAS
NA 'JIG RTEN LAS 'DAS PA THAMS

CAD KYI TING NGE 'DZIN BSTAN PA'I SGO NAS BSOD NAMS DANG YE SHES
KYI TSOGS DANG, SA DANG PHA ROL TU PHYIN PA RNAMS KYI 'BRAS BU
RAB TU RDZOGS PA'I DON DU GZUGS SNA TSOGS STON PAR BYED PA YIN
NO, ,DE LA DBANG PO RTUL PO'I SEMS CAN 'GA' ZHIG 'DUL BA LA
TSANGS PA'I GZUGS KYIS DANG, DBANG PO

@88B 'BRING PO NYAN TSOGS DANG RANG SANGS RGYAS KYI RIGS RNAMS
KHA CIG LA PHAN 'DOGS PA'I DON DU DE'I GZUGS KYIS KUN SNANG NGO,
,DBANG PO RNON PO BYANG CHUB SEMS DPA'I RIGS RNAMS LA 'GA' ZHIG
TU BYANG CHUB SEMS DPA' DANG, TSOGS DANG, SA DANG, PHA ROL TU
PHYIN PA'I RIM PAS BDAG GI DNGOS

PO BSTAN PAS DANG, 'GA' ZHIG TU BLA NA MED PA YANG DAG PAR RDZOGS
PA'I SANGS RGYAS KYI NGO BO DANG, 'GA' ZHIG TU BLA NA MED PA YANG
DAG PAR RDZOGS PA'I SANGS RGYAS KYI NGO BO DANG, 'GA' ZHIG 'JIG
RTEN DANG 'JIG RTEN LAS 'DAS PA'I YE SHES KYI BDAG NYID RNAMS
DANG, SEMS CAN BKRES PA RNAMS KHA CIG LA PHAN 'DOGS PA'I DON DU
BU MA PA BZHAD PO LA SOGS

PA'I GZUGS KYIS DANG, NAD CHEN POS GZIR BA'I SEMS CAN KHA CIG LA
SMAN CHEN PO LA SOGS PA'I GZUGS KYIS DANG, DE LA SOGS PA RNAMS
KYIS G-YO BA DANG MI G-YO BA LA SOGS PA'I DNGOS PO THAMS CAD KYIS
'GRO BA LA PHAN 'DOGS PA'I DON DU RJES SU SGRUB PAR BYED PA'I
SNGAGS KYI

YI GE TSIG NYIS BRGYA BDUN CU RTZA LNGAR RNAM PAR SPROS TE, DE
RNAMS KYI RIGS KYI DBYE BAS RNAM PA LNGAR PHYE LA, RIGS RE RE LA
YANG MTSAN GYI SNGAGS KYI YI GE'I TSIG LNGA BCU RTZA LNGAR SBYAR
NAS MTSAN GYI SNGAGS KYI YI GE DE RNAMS KYIS KYANG PHYOGS BCU
MTHA' YAS PA'I SANGS RGYAS KYI ZHING RNAMS SU SONG STE,

DE BZHIN GSHEGS PA THAMS CAD KYI MDZAD PA MTHUN PAR BSGRUBS NAS
DE BZHIN GSHEGS PA THAMS CAD KYI 'KHOR DANG, BYANG CHUB SEMS DPA'
THAMS CAD KYI 'KHOR YANG SNANG BAR BYAS NAS 'DOD CHAGS LA SPYOD
PA'I SEMS CAN RNAMS RANG GI RNAM PAR THAR PA'I SGO NAS DAG PAR
BYAS TE, RANG

GI RIGS KYI KHA DOG GIS NYE BAR BSGOS PA RNAMS YANG PHYIR LOG NAS
RDO RJE DBYINGS KYI DKYIL 'KHOR CHEN PO'I PHYI ROL 'KHOR LO GSUM
PA LA JI LTA BA'I RIM PAS RNAM PAR GNAS PAR BLTA'O, ,DE BAS NA
SNGAGS KYI SGO NAS SPYAD PA SPYOD PA'I RIGS KYI BU'AM RIGS KYI BU
MOS SNGAR BSTAN PA'I GZUGS

RNAM PA GSUM DU DMIGS TE, 'PHAGS PA MTSAN YANG DAG PAR BRJOD PA
BKLAG GO, ,YON TAN GYI TSOGS THOB BO ZHES PA NA MAN NGAG GO,
,TSIGS BCAD NI BZHI BCU RTZA GNYIS TE, MTSAN GYI SNGAGS KYI SGO
YI GE'I TSIG NI NYIS BRGYA BDUN CU RTZA LNGA STE GRANGS SO,
,'PHAGS PA MTSAN YANG

@89A *, ,DAG PAR BRJOD PA'I RGYA CHER 'GREL PA MTSAN GSANG SNGAGS
KYI DON DU RNAM PAR LTA BA LAS SO SOR KUN DU RTOG PA'I RIM PAR
PHYE BA STE BRGYA PA'O,, ,,DE NI MNYAM PA NYID KYI YE SHES KYI
SGO NAS BCOM LDAN 'DAS DE BZHIN GSHEGS PA THAMS CAD

KYI YE SHES SEMS DPA' 'JAM DPAL YE SHES KYI SKU'I BSTOD PA'I
DBANG DU BYAS NAS GSUNGS PA, 'DOD PA'I DON GRUB DAM PA STE, NGAN
SONG THAMS CAD RNAMS SBYONG BA, MGON PO SEMS CAN KUN GYI MCHOG
,SEMS CAN THAMS CAD RAB GROL BYED, ,CES PA LA SOGS PA STE, DE LA
'DOD

PA'I DON GRUB NI DON DU GNYER BAR BYA BAS NA DON TE, 'DOD PA YANG
DE YIN LA DON YANG DE NYID PAS 'DOD PA'I DON TE, DE SGRUB PAR
BYED CING SKYED PAR BYED PA NI RIN CHEN 'BYUNG LDAN TE, SER SNAS
SDUG BSNGAL BA'I SEMS CAN RNAMS PAR DAG PA'I SBYIN PA'I SGO NAS
YANG DAG PAR SBYOR BAR BYED PA NYID

KYI PHYIR NA DE YANG BCOM LDAN 'DAS NYID DO, ,DE NYID KYI PHYIR
NA YANG DAM PA STE, 'KHOR GSUM YONGS SU DAG PA'I SBYIN PA RAB TU
'JUG PA'I PHYIR RO, ,NGAN SONG THAMS CAD RNAM SBYONG BA, ,ZHES PA
LA, NGAN SONG THAMS CAD NI DMYAL BA DANG, YI DGAS DANG, BYOL SONG
RNAMS SO, ,,DE RNAMS RNAM

PAR SBYONG BA NI DER 'JUG PA'I LAS YANG DAG PAR SBYOR BAS DE DAG
NGAN SONG LAS 'DON PAR BSGRUB PA'I PHYIR RO, ,DE NYID KYI PHYIR
NA SEMS CAN THAM LAS CAD KYI MCHOG STE, GZHAN DON BYA BA LA MNGON
PAR BRTZON PA NYID KYI PHYIR RO, ,DE NYID KYI PHYIR YANG MGON MED
PA'I SEMS CAN GYI MGON ZHES GSUNGS SO,

SEMS CAN THAMS CAD RAB GROL BYED NI GDUL BYA'I RIGS DANG, SPYOD
PA DANG, BAG LA NYAL DANG, MOS PA DANG, DBANG PO RNAMS KYIS 'DUL
BA RNAMS LA NYAN THOS LA SOGS PA'I BYANG CHUB KYI LAM GYI MAN
NGAG RAB TU SBYIN PA'I SGO NAS RAB TU GROL BAR BYED PA NYID KYI
PHYIR RO, ,NYON MONGS G-YUL DU

GCIG DPA' BA, ,MI SHES DGRA YI DREGS PA 'JOMS, ,DPAL LDAN DH'I:
STE SGEG 'CHANG ZHING, DPA' BO MI SDUG GZUGS 'CHANG BA, ,ZHES PA
NI DE LA NYON MONGS PA'I G-YUL DU GCIG DPA' BA NI NYON MONGS PA NI
'DOD 'CHAGS LA SOGS PA DE RNAMS DANG LHAN CIG 'THAB PA GANG YIN
PA DE NYON

@89B MONGS GUL DER DPA' PO GCIG BU KHO NA GNYIS SU MED NI NYON
MONGS PA'I GUL DUG GCIG DPA' BA STE, NYON MONGS PA DANG NYE PA'I
NYON MONGS PA THAMS CAD RO MNYAM PAR YONGS SU SKYONG BAR RTZOM
ZHING CHOS RDZOGS PAR BYED PA'I PHYIR RO, ,MI SHES DGRA YI DREGS
PA 'JOMS NI MI SHES PA NI

GTI MUG STE, BDEN PA LA SOGS PA LA BLO PHYIN CI LOG GANG YIN
PA'O, ,DE NYID DGRA STE DGE BA'I PHYOGS SO SOR 'CHING BA NYID KYI
PHYIR RO, ,DE'I RGYAL NI DREGS PA'O, ,DE 'JOMS PAS NA MI SHES
DGRA'I DREGS PA 'JOMS SO, ,DPAL LDAN NI SHAD ZIN TO, ,DH'I: ZHES
BYA BA NI DANG PO SANGS RGYAS

BSKYED PA'I SA BON TE, DE NYID SGEG PAR LDAN TE, SGEG PA NI SHU
KRA'O, ,KUN NAS BSKYED PA DANG 'BYIN PAS NA SGEG 'CHANG STE, DE
YANG DBANG PO LA KHYAB PAR BYED PA NYID KYI PHYIR DE 'DZIN PAS NA
DE LA DE SKAD CES BYA'O, ,DPA' BO MI SDUG GZUGS 'CHANG BA NI DPA'
BO'I NYAMS DANG LDAN PA DANG, MI SDUG PA'I

NYAMS DANG LDAN PA'I KHRO BO'I KHYAD PAR GANG YIN PA DE RNAMS KYI
GZUGS NI DPA' BO MI SDUG GZUGS TE, DE 'DZIN PAS NAD PA'I BO MI
SDUG GZUGS 'CHANG BA'O, ,LAG PA BRGYA PO KUN BSKYOD CING, ,GOM
PA'I STOBS KYIS GAR BYED PA, ,DPAL LDAN LAG PA BRGYAS RTZOL BA,
,NAM MKHA'

KHYAB PAR GAR BYED PA, ,ZHES PA NI, DE LA LAG DPA' BRGYA PO KUN
BSKYOD CING, GOM PA'I STABS KYIS GAR BYED PA NI LAG PA BRGYA PO
RNAMS KUN BSKYOD CING ZHES PA NI, LAG PA BRGYA PO RNAMS KUN DU
BSKYOD PAS PHYI ROL DU BSKOR ZHING GOM PA'I GNAS LA G-YAS BRKYANG
PA LA SOGS PA'O, ,DE'I

STOBS KYIS MTHO LNGA LA SOGS PAR BSKYOD PA STE, LAG PA RGYA PO
KUN BSKYOD PA DANG GOM PA'I STOBS DE GNYIS KYIS GAR BYED PA DANG
GANG LDAN PHA DE DE LTAR RO, ,SA LA SPYOD PA'I GAR BSTAN NAS
GZHAN YANG NAM MKHA' LA SPYOD PA'I GAR BSTAN PAR 'DOD PAS GSUNGS
PA, DPAL LDAN LAG PA BRGYAS

RTZOL BA, ,NAM MKHA' KHYAB PAR GAR BYED PA, ,DPAL LDAN NI PADMA
GAR GYI DBANG PHYUG GO, ,DE'I LAG PA BRGYA NI DPAL LDAN LAG PA
BRGYA BA'O, ,DE RNAMS KYIS RTZOL PA NI MDZES PAR GNAS PA STE,
DPAL LDAN LAG PA BRGYAS RTZOL BA'O, ,DES NAM MKHA'I STE NAM MKHA'
LA KUN DU RTZOL ZHING

@90A *, ,YONGS SU BSKOR BA'I PHYAG RGYA DANG GANG LDAN PA DE LA
DE LTAR GSUNGS SO, ,SA YID DKYIL 'KHOR GZHI GNOD PA, ,RKANG PA YA
GCIG MTHIL GYIS GNON, ,RKANG MTHEB SEN MO'I KHYON GYIS KYANG,
,TSANG PA'I YUL SA RTZE NAS GNON, ZHES PA DE LA, SA YI DKYIL
'KHOR

GZHI GNON PA, RKANG PA YA GCIG MTHIL GYIS GNON, ,ZHES PA LA, SA'I
DKYIL 'KHOR GZHI NI SA'I DKYIL 'KHOR GZHI NI SA'I DKYIL 'KHOR
NGOS TE, 'KHOR GYI SGRA MI SNANG BAR BYAS NAS 'DIR BSTAN PA'AM,
DAM PA'I CHOS KYI TSIG GI YANG PHYIR RO, ,RKANG PA'ANG DE YIN LA
YA GCIG KYANG DE YIN LA YA GCIG KYANG DE NYID YIN PAS RKANG PA

YA GCIG STE, DE'I MTHIL NI RKANG PA YA GCIG GI MTHIL LO, ,RKANG
PA YA GCIG MTHIL GYIS SA'I DKYIL 'KHOR GZHI GNAS PA GNON PA NI
SA'I DKYIL 'KHOR NGOS GNAS PA, RKANG PA YA GCIG MTHIL GYIS GNON
PA STE, SA'I DKYIL 'KHOR NGOS GNON PA DANG GANG LDAN PA DE SA'I
KYIL

'KHOR NGOS GNON PA'O, ,RTZOM PA'I LAS GSUNGS PA, RKANG MTHEB SEN
MO'I KHYON GYIS KYANG, ,TSANGS PA'I YUL SA RTZE NAS GNON NI RKANG
BA'I MTHE BA MO NI RKANG PA'I MTHE BO STE, DE'I SEN MO NI RKANG
MTHE BA SEN MO'O, ,TSANGS PA'I YUL GYI SA'I RTZE MO NI TSANGS
PA'I YUL SA'I RTZE MO'O, ,DES

GNON PAS RKANG MTHEB SEN MOS GNON PA DANG GANG LDAN PA DE RKANG
MTHEB SEN PO KHYON GYIS KYANG, TSANGS PA'I YUL SA RTZE NAS GNON
TE, TSIG DE GNYIS KYIS NI DES 'DUL BA'I SKYES BO LA PHAN GDAGS
PA'I DON DU BCOM LDAN 'DAS DE'I RDZU 'PHRUL RAB TU BSTAN PA YIN
NO, ,DON GCIG GNYIS

MED CHOS KYI DON, DAM PA'I DON DE 'JIGS PA MED, ,RNAM RIG SNA RIG
SNA TSOGS GZUGS DON CAN, SEMS DANG RNAM PAR SHES PA'I RGYUD, ,CES
PA NI DE LA DON GCIG NI YANG DAG PA'I DON DAM PA'I RANG BZHIN GYI
PHYIR RO, DE NYID KYI PHYIR NA GNYIS MED CHOS KYI DON ZHES TE,
GZUNG 'DZIN GNYIS MI

'THAD PA'I PHYIR RO, ,DAM PA'I DON NI DON DANG, THOB PA DANG,
SGRUB PA DAG LAS THOB PA DON DAM PA NYID DO, ,'JIGS PA MED NI NAM
MKHA' DANG 'DRA BA NYID KYI PHYIR RO, ,RNAM RIG SNA TSOGS GZUGS
DON CAN NI 'JUG PA'I RNAM PAR SHES PA DRUG GO, ,SEMS NI KUN GZHI
RNAM PAR SHES PA'O, ,

@90B RNAM PAR SHES PA NI NYON MONGS PA CAN GYI YID DO, ,DE YANG
RIM PA 'DI YIN TE, SEMS KUN GZHI RNAM PAR SHES PA'I MTSAN NYID
LAS NYON MONGS PA CAN GYI YID DO, ,DE LAS KYANG 'JUG PA'I RNAM
PAR SHES PA DRUG RNAMS TE, YUL LA RNAM PAR G-YO BA'I MTSAN NYID
RNAMS SO, ,YANG DE'I

BAG CHAGS KUN GZHI RNAM PAR SHES PA LAS BSGOS PA KUN GZHI RNAM
PAR SHES PA LAS KYANG NYON MONGS PA CAN GYI YOD DE, DE LAS KYANG
YANG 'JUG PA'I RNAM PAR SHES PA DRUG GO, ,DE LTAR RTEN CING 'BREL
PAR 'BYUNG PA'I 'KHOR LO PHRA MO YONGS SU 'KHOR RO, ,DE LTAR YANG
GSUNGS PA, ,RNAM PAR

SMIN DANG NGAN SEMS DANG, YUL LA RNAM PAR RIG PA'O, ,ZHES SO,
,DES CI GSUNGS PAR 'GYUR ZHE NA, GANG YUL RIG PA'I MTSAN NYID
RNAMS LA NGAR SEMS DANG, GANG NYON MONGS PA CAN GYI YID DE, DE
RNAMS NI BCOM LDAN 'DAS DE NYID DO, ,DNGOS DON MA LUS RNAMS LA
DGA', STONG PA

NYID DGA' MCHOG GI BLO, ,SRID PA'I 'DOD CHAGS SOGS LAS 'DAS, SRID
GSUM DGA' BA CHEN PO PA, ,ZHES PA NI DE LA DNGOS DON MA LUS RNAMS
LA DGA' NI MA LUS SHING LUS PA MED PA'I DON RNAMS TE GNAS PA LA
SOGS PA DE RNAMS LA DGA' BA NI SPRO BA STE, 'JIG RTEN GYI THA
SNYAD

KYI DBANG GI PHYIR RO, ,DE LTAR YANG KLU SGRUB ZHABS KYIS GSUNGS
PA, ,GNAS DANG SKYE DANG 'JIG RTEN YOD MED DANG, ,DMAN DANG MNYAM
DANG KHYAB PAR GANG YANG RUNG, ,'JIG RTEN THA SNYAD DBANG GIS
SANGS RGYAS RNAMS, ,GSUNG GI YANG DAG DBANG LAS MA YIN NO, ZHES
SO, STONG PA NYID DGA'

NI STONG PA NYID LA DGA' ZHING SPRO BA STE, STONG PA NYID DGA'
STE, CHOS THAMS CAD KYI CHOS NYID DE BZHIN NYID KYI PHYIR RO,
,DON DAM PAR NI DE YANG NYE BAR MI DMIGS PA'I PHYIR RO, ,DE NYID
KYI PHYIR NA MCHOG GI BLO ZHES SO, ,SRID PA'I DOD CHAG SOGS LAS
'DAS NI, ,DE 'DOD PA'I SRID PA DANG,

GZUGS KYI SRID PA DANG, GZUGS MED PA'I SRID PA GSUM LAS 'DOD
CHAGS SO, ,GZUGS DANG GZUGS MED PA'I SRID PA NI SRID PA'I 'DOD
CHAGS KHO NA STE, 'DOD PA'I 'DOD CHAGS NI MA YIN NO, ,DE LTAR
YANG CHOS MNGON PA LAS GSUNGS PA, KHAMS GNYIS LAS SKYES SRID

@91A *, ,'DOD CHAGS, ,ZHES SO, ,DE DE LTAR 'DOD PA'I 'DOD CHAGS
LA SOGS PA LAS 'DAS SHING BRGAL BAS NA, SRID PA'I 'DOD CHAGS SOGS
LAS 'DAS, ,ZHES GSUNGS TE, DE NYID BCOM LDAN 'DAS 'JAM DPAL LO,
,SRID GSUM DGA' BA CHEN PO PA NI 'DOD PA'I KHAMS LA

SOGS PA'I SRID PA GSUM PO YANG SNGA MA DE BZHIN TE, SA DE LAS
SKYES PA'I LHA'I BU RNAMS LA PHAN GDAGS PA'I DON DU DE DANG DE RU
SKYE BA BSTAN PA'I PHYIR NA, SRID GSUM DGA' BA CHEN PO PA, ,ZHES
SO, ,SPRIN DKAR DAG PA BZHIN DU DKAR, ,'OD BZANGS STON KA'I ZLA
BA'I 'OD, ,NYI MA 'CHAR KA'I

DKYIL LTAR MDZES, ,SEN MO'I 'OD NI SHAS CHER DMAR, ,COD PAN BZANG
PO MTHON KA'I RTZE, ,SKRA MCHOG MTHON KA CHEN PO 'CHANG, ,NOR BU
CHEN PO 'OD CHAGS DPAL, ,SANGS RGYAS SPRUL PA'I RGYAN DANG LDAN,
,ZHES PA NI DE LA DAG PA NI MA RIG PA'I DRI MA SPANGS PA'I PHYIR
RO, ,LHAG MA TSIGS

BCAD RNAMS NI SHES RAB KYI 'KHOR LO'I NANG DU GTOGS PA DE BZHIN
GSHEGS PA THAMS CAD KYI YE SHES KYI SKU'I RNAL 'BYOR DANG PO LAS
BSHAD PA'I TSIG KHYAD PAR CAN GZHAN RNAMS YIN PA DE BAS NA 'DIR
MA BKROL LO, ,'JIG RTEN KHAMS BRGYA KUN BSKYOD PA, ,RDZU 'PHRUL
RKANG PA'I STOBS DANG LDAN, ,

DE NYID DRAN PA CHEN PO 'CHANG, ,DRAN PA BZHI PO TING 'DZIN
RGYAL, ,ZHES PA NI DE LA 'JIG RTEN KHAMS BRGYA KUN BSKYOD BA NI
'JIG RTEN KHAMS BRGYA RNAMS NI 'JIG RTEN KHAMS BRGYA'O, ,DE KUN
BSKYOD PA'I TSUL DANG GANG LDAN PA DE 'JIG RTEN GYI KHAMS BRGYA
KUN BSKYOD PA'O, ,DES NI SA RAB TU DGA' BA

LA RNAM PAR GNAS PA'I BYANG CHUB SEMS DPA'I RDZU 'PHRUL GYI CHE
BA'I BDAG NYID BSTAN PA YIN NO, ,DE LTAR YANG ZLA BA GRAGS PA'I
ZHABS KYIS GSUNGS PA, 'DI NI DE BZHIN GSHEGS PA'I RIGS SU SKYE
'GYUR ZHING, ,DE YI KUN SBYOR GSUM YANG THAMS CAD ZAD PAR BYAS,
,'JIG RTEN KHAMS BRGYA G-YO

BA SKYED PAR NUS PA STE, ,GZHAN YANG DGA' BA RNAMS 'CHANG DE NI
BYANG CHUB SEMS DPA'O, ,ZHES SO, ,RDZU 'PHRUL RKANG PA'I STOBS
CHEN LDAN NI LUS DANG SEMS RNAM PAR DBEN PA LA BRTEN TE, MI MTHUN
PA'I PHYOGS LA 'DOD CHAGS DANG BRAL PA DANG, 'GOG BA LA YANG DAG
PAR BSTAN NAS

@91B MNGON PAR 'DU BYA BA MED PAR 'JUG PA YONGS SU MTHAR PHYIN
PAR BYED PA RNAMS NI RDZU 'PHRUL GYI RKANG PA BZHI RNAMS SO,
,RDZU 'PHRUL GYI RKANG PA DE RNAMS KYI STOBS CHEN PO DANG GANG
LDAN PA PHA ROL GNON PA GANG YIN PA DE RDZU 'PHRUL RKANG PA'I
STOBS CHEN LDAN NO, ,DE NYID KUN BRTAGS DANG, GZHAN DBANG

DANG; YONGS SU GRUB PA NYID KYI PHYIR RO, ,NGO BO NYID GSUM PO
'DI LA DE NYID DU CI LTAR 'DOD CE NA, NGO BO NYID GSUM RTAG MED
DANG, ,YOD DANG KHO NA MA YIN DANG, ,YOD DANG MED DE KHO NA STE,
NGO BO NYID NI GSUM DU 'DOD, ,CES SO, ,KUN BRTAGS KYI MTSAN NYID
NI RTAG TU MED PA'O, ,DE NI KUN BRTAGS

PA'I MTSAN NYID LA KHO NA ZHES BYA STE, PHYIN CI MA LOG PA'I
PHYIR RO, ,GZHAN GYI DBANG GI MTSAN NYID NI YOD KYANG YANG DAG PA
MA YIN TE 'KHRUL PA'I PHYIR RO, ,DE BAS NA 'DI NI GZHAN GYI DBANG
GI NGO BO NYID KYI DE KHO NA ZHES BYA'O, ,YONGS SU GRUB PA'I
MTSAN NYID NI YOD PA DANG MED PA KHO NA STE, DE BAS 'DI NI

YONGS SU GRUB PA'I MTSAN NYID KYI DE KHO NA NYID LA DE KHO NA
NYID DE, DE KHO NA GSUM SBYOR BAS BCOM LDAN 'DAS DE NYID LA DE
NYID CES GSUNGS SO, ,DRAN PA CHEN PO 'CHANG NI SHIN TU CHE BA'I
DRAN PA NI DRAN PA CHEN PO STE, DE YANG 'DRES PA'I DNGOS PO MA
BRJED PA'I MTSAN NYID DO, ,DE 'DZIN PAS NA DE LA DE SKAD

GSUNGS SO, ,DRAN PA BZHI BO TING 'DZIN RGYAL NI DRAN PA NYE BAR
GZHAG PA BZHI'O, ,'DI LTA STE, LUS DRAN PA NYE BAR GZHAG PA NI
YAN LAG SNA TSOGS PA LA ZHEN PA TZAM GYI DNGOS PO NI MA LUS TE,
GZUNG BA LA SOGS PA RNAMS DBEN PA NYID KYI MTSAN NYID DO ZHES LUS
DRAN PA NYE BAR GZHAG PA'O, ,DE LTAR

TSOR BA DRAN PA NYE BAR GZHAG PA DANG, CHOS DRAN PA NYE BAR GZHAG
PA'O, ,RNAM PA BZHI RAL YANG BRTZON 'GRUS DANG, TING NGE 'DZIN
DANG, DRAN PA DANG, SHES BZHIN DU SBYOR BA'I PHYIR RO, ,TING NGE
'DZIN NI SEMS RTZE GCIG PA'O, ,DE RGYAL BAS RGYAL BA'O, ,DRAN PA
NYE BAR GZHAG PA BZHI PO RNAMS KYI TING

NGE 'DZIN RGYAL BA NI DRAN PA BZHI PO TING NGE 'DZIN RGYAL TE,
BCOM LDAN 'DAS DE NYID DO, ,BYANG CHUB YAN LAG ME TOG DGA', ,DE
BZHIN GSHEGS PA'I YON TAN MTSO, ,LAM GYI YAN LAG BRGYAD TSUL RIG
,YANG DAG SANGS RGYAS LAM RIG PA, ,ZHES PA NI DE LA BYANG CHUB
YAN LAG ME TOG DGA' NI MNGON

@92A *, ,PAR 'DUS MA BYAS PAR 'JUG CING MCHOG TU GYUR BA'I DAD PA
LA SOGS PA RNAMS MTHONG BA'I LAM YONGS SU CHUB PA CHOS KYI
DBYINGS KYI SPYOD YUL BYANG CHUB KYI YAN LAG BDUN PO GSUNGS PA'I
MTSAN NYID DE RNAMS NYID NI ME TOG STE, BSGOM PA'I LAM 'BRAS BU'I
RGYU'I DNGOS

PO NYID KYI PHYIR NA BYANG CHUB KYI YAN LAG NI ME TOG RNAMS ZHES
GSUNGS SO, ,DE RNAMS KYI DGA' BA NI THOS PA'I RANG BZHIN GYI YE
SHES KYIS RIG PA'I NGO BO NYID KYIS 'GRO BA RNAMS RMI LAM DANG,
SMIG RGYU DANG, DRI ZA'I GRONG KHYER RNAMS KYI TSUL DU SO SOR
SNANG BA'I MTSAN NYID KYI MTHONG BA'I LAM DE MNGON

DU BYED PA NYID KYI PHYIR SEMS RAB TU DGA' BAR GYUR BAS NA, BYANG
CHUB YAN LAG ME TOG DGA', ,ZHES GSUNGS SO, ,DE BZHIN GSHEGS PA'I
YON TAN MTSO NI DE BZHIN GSHEGS PA'I YON TAN RNAMS NI DE BZHIN
GSHEGS PA'I YON TAN RNAMS TE, MA 'DRES PA BCO BRGYAD LA SOGS PA
SANGS RGYAS KYI

CHOS RNAMS SO, ,DE RNAMS NYID MTSO STE RGYA CHE BA'I PHYIR DANG,
GZHAN YON TAN RIN PO CHE RNAMS KYI YANG 'BYUNG GNAS YIN PA'I
PHYIR NA DE BZHIN GSHEGS PA'I YON TAN MTSO NI BCOM LDAN DAS SO,
,LAM GYI YAN LAG BRGYAD TSUL RIG NI BSGOM PA'I LAM RAB TU BSGOMS
PA'I 'PHAGS PA'I LAM YAN

LAG BRGYAD SNGON DU BSHAD PA RNAMS SO, ,DE RNAMS KYI TSUL NI LAM
STE, THABS ZHES BA'I BAR DU STE, DE RIG CING SHES PA NI LAM GYI
YAN LAG BRGYAD TSUL RIG GO, ,YANG DAG SANGS RGYAS LAM RIG PA NI
YANG DAG SANGS RGYAS NI GZHAN GYIS MNANG GNYE BAR MA BSTAN PAR
RANG NYID KYIS DE KHO NA

THUGS SU CHUD PA'I PHYIR DANG, DAM PA'I LAM KUN DU RTOGS PA'I
PHYIR RO, ,YANG DAG PAR RDZOGS PA'I SANGS RGYAS DE'I LAM NI CHOS
KYI DBYINGS SO, ,DE SHES PAS NAS YANG DAG SANGS RGYAS LAM RIG
STE, DE NYID BCOM LDAN 'DAS SO, ,SEMS CAN KUN LA SHAS CHER CHAGS,
,NAM MKHA' LTA

BUR CHAGS PA MED, ,SEMS CAN KUN GYI YID LAS SKYES, ,SEMS CAN KUN
GYI YID LTAR MGYOGS, ,ZHES PA NI DE LA SEMS CAN KUN LA SHAS CHER
CHAGS NI CHEN PO YANG DE YIN LA CHAGS PA YANG DE YIN PAS NA SHAS
CHER CHAGS PA STE, SEMS CAN KUN LA SHAS CHER CHAGS PA NI SEMS

@92B CAN KUN LA SHAS CHER CHAGS SO, ,DE LA BSDU BA'I DNGOS PO NI
BZHI STE, SBYIN PA DANG, SNYAN PAR SMRA BA DANG, DON MTHUN PA
DANG, DON BZHIN SPYOD PA RNAMS LAS SBYIN PA NI RNGAS SHES PA'O,
,SNYAN PAR SMRA BA NI DUS SHES PA'O, ,DON MTHUN PA NI 'KHOR SHES
PA'O, ,DON SBYOR PA NI

CHOS SHES PA'O, ,SEMS CAN MCHOG DANG MCHOG MA YIN PA SHES PAR
BSGRUB PA BSDU BA'I DNGOS PO DE RNAMS KYIS SEMS CAN THAMS CAD LA
BDAG NYID MNGON DU BYED PAS NA, SEMS CAN KUN LA SHAS CHER CHAGS,
,ZHES GSUNGS SO, ,BCOM LDAN 'DAS DE NYID KUN RDZOB TU'O, ,DON DAM
PAR

NI BCOM LDAN 'DAS DE NYID CHAGS PA MED PA ZHES PA STE, STONG BA
NYID KYI NGO BO NYID KYI PHYIR RO, ,DE NYID KYI PHYIR NA BCOM
LDAN 'DAS NAM MKHA' LTA BU ZHES TE, SHES RAB KYI PHA ROL TU PHYIN
PA'I BDAG NYID KYI PHYIR RO, ,SEMS CAN KUN GYI YID LAS SKYES PA
NI SEMS CAN GYI YID LAS SKYES SO, ,

DE LTAR YANG GSUNGS PA, SEMS CAN THAMS CAD NI DE BZHIN GSHEGS
PA'I SNYING PO CAN ZHES SO, ,SEMS CAN KUN GYI YID LTAR MGYOGS NI
DE BZHIN GSHEGS PA'I SHUGS ZHES GSUNGS PA STE, SEMS CAN THAMS CAN
GYI YID LTAR MGYOGS PA NI SEMS CAN THAMS CAD KYI YID LTAR MGYOGS

PA STE; SEMS CAN THAMS CAD KYI SEMS KYI SBYOR PA LA 'JUG PAS SO,
,SEMS CAN KUN GYI DBANG DON SHES, ,SEMS CAN KUN GYI YID 'PHROGS
PA, ,PHUNG PO LNGA DON DE NYID SHES, ,RNAM DAG PHUNG PO LNGA
'CHANG BA, ,ZHES PA NI DE LA SEMS CAN KUN GYI DBANG DON SHES NI
SEMS CAN THAMS CAD KYI DBANG BO

RTUL PO DANG, 'BRING PO DANG, RNON PO DE RNAMS KYI DON NI SEMS
CAN GYI DBANG DON TE, DE MKHYEN PAS NA SEMS CAN GYI DBANG DON
SHES TE, DE NYID BCOM LDAN 'DAS SO, ,SEMS CAN KUN GYI YID 'PHROGS
PA NI SEMS CAN THAMS CAD KYI YID KYI CHA STE, SEMS CAN RNAMS KYI
SKAL PA JI LTA BA

BZHIN DU CHOS BSTAN PA'I SBO NAS 'PHROGS PAS DE DE LA DE SKAD CES
BYA'O, ,PHUNG BO LNGA DON DE NYID SHES NI, DE LA PHUNG BO LNGA NI
GZUGS DANG, TSOR BA DANG, 'DU SHES DANG, 'DU BYED DANG, RNAM PAR
SHES PA RNAMS KYI MTSAN NYID DO, ,DE LA GZUGS KYI PHUNG PO NI MIG
DANG, RNA BA DANG, SNA DANG,

@93A *, ,LCE DANG, LUS DANG, GZUGS DANG, SGRA DANG, DRI DANG, RO
DANG, REG BYA RNAMS DANG, RNAM PAR RIG BYED MA YIN PA RNAMS KYI
MTSAN NYID DO, ,TSOR BA'I PHUNG PO NI BDE BA DANG, SDUG BSNGAL
DANG, GNYIS KA MA YIN PA'I RANG BZHIN NO, ,'DU SHES KYI PHUNG BO
NI YUL LA

MTSAN MAR 'DZIN PA'I MTSAN NYID DO, ,'DU BYED KYI PHUNG PO NI
SEMS DANG MTSUNGS PAR LDAN PA MA YIN PA NYID DO, ,RNAM PAR SHES
PA'I PHUNG PO NI RNAM PAR SHES BA TSOGS BRGYAD RNAMS SO, ,DE
RNAMS KYI DON NI PHUNG PO LNGA'I DON TE, DE YANG SPUNGS PA'I DON
TO, ,DE'I DE NYID NI RNAM PAR DBEN PA'I

DON DU KHONG DU CHUD PAR BYA STE, PHUNG PO LNGA DON DE NYID DE,
DE YANG GCIG LA SOGS PA'I MTSAN NYID DE LOG PA NI BDAG MED PA
STE, DE LAS NI LHAG MA MED PA'I MYA NGAN LAS 'DAS PA THOB PAR
'GYUR RO, ,DE DE LTAR GYUR BA'I PHUNG BO LNGA'I DON MKHYEN PAS NA
PHUNG PO LNGA'I DON DE NYID SHES TE, DE NYID

BCOM LDAN 'DAS SO, ,DE LTAR YANG SLOB DPON DBYIG GNYEN ZHABS KYIS
GSUNGS PA, CHOS RNAMS RAB TU RNAMS 'BYED MED PAR NYON MONGS
RNAMS, ,GANG PHYIR NYE BAR ZHI BAR BYA BA'I THABS MED PA, ,NYON
MONGS LAS KYANG 'JIG RTEN SRID MTSO 'DIR 'KHYAMS TE, ,DE BAS DE'I
PHYIR 'DI NI

STON PAS GSUNGS SO LO, ,ZHES PA LA SOGS PA'O, ,RNAM DAG PHUNG PO
LNGA 'CHANG NI RNAM PAR DAG PA YANG DE YIN PHUNG PO YANG DE NYID
YIN PAS RNAM DAG PHUNG PO LNGA STE, TSUL KHRIMS DANG, TING NGE
'DZIN DANG, SHES RAB DANG, RNAM PAR GROL DANG, RNAM PAR GROL BA'I
YE SHES BA'I MTSAN NYID RNAMS

SO; ,DE RNAMS 'DZIN PAS NA RNAM DAG PHUNG PO LNGA 'CHANG BA STE,
DE NYID BCOM LDAN 'DAS SO, ,NGES 'BYUNG KUN GYI MTHA' LA GNAS,
,NGES PAR 'BYUNG BA KUN LA MKHAS, ,NGES 'BYUNG KUN GYI LAM LA
GNAS, ,NGES PAR 'BYUNG BA KUN STON PA, ,ZHES PA NI DE LA NGES
'BYUNG KUN GYI MTHA'

LA GNAS NI 'JIG RTEN GYI MYA NGAN LAS 'DAS PA GANG CUNG ZAD DE
RNAMS KYI MTHAR THUG PAR GYUR BA'O, ,DE LA GNAS PAS NA NGES
'BYUNG KUN GYI MTHA' LA GNAS SO, ,NGES PAR 'BYUNG BA KUN LA MKHAS
NI NYAN THOS RNAMS KYI MYA NGAN LAS 'DAS PA LA MKHAS SHING BYANG
BAS NA NGES PAR 'BYUNG BA KUN LA

@93B MKHAS SO, ,NGAS 'BYUNG KUN GYI LAM LA GNAS NI RANG SANGS
RGYAS RNAMS KYI MYA NGAN LAS 'DAS PA'I LAM LA GNAS PA STE, ,NGES
'BYUNG KUN GYI LAM LAG GNAS SO, ,NGES BAR 'BYUNG BA KUN STON PA
NI YANG DAG PAR RDZOGS PA'I SANGS RGYAS RNAMS KYI MYA NGAN LAS
'DAS PA NI DES PAR 'BYUNG BA KUN

NO; ,DE STON PA NI RAB TU STON PA STE, DE NYID BCOM LDAN 'DAS SO,
,YAN LAG BCU GNYIS SRID RTZA BTON, ,DAG PA RNAM PA BCU GNYIS
'CHANG, ,BDEN BZHI'I TSUL GYI RNAM PA CAN, ,SHES PA BRGYAD PO
RTOGS PA 'CHANG, ,ZHES PA LA DE LA YAN LAG BCU GNYIS SRID RTZA
BTON NI, ,YAN LAG BCU

GNYIS RNAMS NI 'DI LTA STE, MA RIG BA DANG, 'DU BYED DANG, RNAM
PAR SHES PA DANG, MING DANG, GZUGS PA DANG, SKYE MCHED DRUG DANG,
REG PA DANG, TSOR BA DANG, SRED PA DANG, LEN PA DANG, SRID PA
DANG, SKYE BA DANG, RGA SHI RNAMS SO, ,DE LA DE KHO NA NYID LA
SGRIB PA'I PHYIR NA MA RIG PA NI JI LTAR

MNGON PAR 'DOD PA'I DON MTHONG BA LA 'GAGS BYED PA NYID KYI PHYIR
DE KHO NA NYID LA SGRIB PA'O, ,'DEBS BA'I PHYIR NA 'DU BYED DE,
DES RNAMS PAR SHES PA LA LAS KYI BAG CHAGS SO SOR 'JOG PA'I PHYIR
RO, ,KHRID PA'I PHYIR NA RNAM PAR SHES PA STE, SKYE BA'I SAR
PHYIN PAR BYED PA'I PHYIR RO, ,KUN 'DZIN PAR

BYED PA'I PHYIR NA MING DANG GZUGS SO, ,BDAG GI DNGOS PO RDZOGS
PAR BYED PA'I PHYIR NA SKYE MCHED DRUG GO, ,GSUM 'DUS NAS YONGS
SU GCOD PA'I PHYIR NA REG PA'O, ,NYE BAR SPYOD PA'I PHYIR NA TSOR
BA'O, ,SDUD PA'I PHYIR NA SRID PA'O, ,LAS KYIS 'PHANGS PA'I SRID
PA PHYI MA DANG SBYAR BA'I PHYIR NA LEN

BA'O; ,RNAM PAR SHES PA SKYE BA DANG MTHUN PA'I DOD CHAGS LA SOGS
PA MNGON DU BYE DPA'I PHYIR NA SRID PA STE, LAS BYAS BA'I SRID PA
PHYI MA LA RNAM PAR SMIN PA 'BYUNG ZHING MNGON DU BYED PA'I PHYIR
RO, ,SDUG BSNGAL GYI PHYIR NA SKYE BA DANG RGA SHI RNAMS SO, ,DE
BAS NA YAN LAG BCU GNYIS, ,DE RNAMS

KYI 'KHOR BA'I SRID RTZA NI NYE BAR LEN PA'I PHYIR PHUNG GO
LNGA'I BDAG NYID DO, ,DE GANG GIS RTZA NAS PHYUNG ZHING BTON PA
DE, YAN LAG BCU GNYIS SRID RTZA BTON, ,ZHES GSUNGS SO, ,DE LTAR
YANG DUS DANG, MTHA' RNAM PAR 'BYED PA LAS GSUNGS PA, SGRIB PA'I
PHYIR DANG 'DEBS PA DANG, KHRID PA'I PHYIR DANG,

@94A *, ,'DZIN PA'I PHYIR, ,RDZOGS BYED PHYIR DANG GSUM GCOD
PHYIR, ,NYE BAR SPYOD CING SDUD PA'I PHYIR, ,SBYOR BA'I PHYIR
DANG MNGON DU'I PHYIR, ,SDUG BSNGAL PHYIR NA 'GRO NYON MONGS,
,ZHES SO, ,DAG PA RNAM PA BCU GNYIS 'CHANG NI, ,RNAM PA BCU GNYIS
NI SKYE MCHED BCU GNYIS RNAM

PAR DAG PA STE, GZUNG 'DZIN GYI RNAM PAR RTOG PA GNYIS DBEN PA'I
PHYIR RO, ,DE RNAMS 'DZIN PAS NA DAG PA RNAM PA BCU GNYIS 'CHANG
NGO, ,BDEN BZHI'I TSUL GYI RNAM PA CAN NI SDUG BSNGAL DANG, KUN
'BYUNG DANG, 'GOG PA DANG, LAM RNAMS NI 'PHAGS PA'I BDEN PA RNAMS
SO, ,BDEN PA

BZHI PO DE RNAMS KYI TSUL NI LAM MO, ,DE NYID KYI RNAM PA'I TSUL
DANG GANG LDAN PA DE BZHIN BZHI'I TSUL GYI RNAM PA CAN TE, DE
NYID BCOM LDAN 'DAS SO, ,SHES PA BRGYAD PO RTOGS PA 'CHANG NI, DE
LA SHES PA BRGYAD NI JI SKAD GSUNGS PA'I CHOS SHES PA DANG, RJES
SU SHES PA DANG, SDUG BSNGAL

SHES PA DANG, KUN 'BYUNG SHES PA DANG, 'OG PA SHES PA DANG, LAM
SHES PA DANG, ZAD PA SHES PA DANG, MI SKYE BA SHES PA RNAMS SO,
,DE RNAMS RTOGS PA NI MNGON DU BYED PA'O, ,DE 'DZIN PAS NA SHES
PAR BRGYAD PO RTOGS PA 'CHANG STE, DE NYID BCOM LDAN 'DAS SO,
,BDEN DON RNAM PA BCU

GNYIS LDAN, DE NYID RNAM PA BCU DRUG RIG ,RNAM PA NYI SHUS BYANG
CHUB PA, ,RNAM PA SANGS RGYAS KUN RIG MCHOG ,CES PA NI DE LA BDEN
DON RNAM PA BCU GNYIS LDAN NI BDEN PA RNAMS KYI DON NI BDEN PA'I
DON TE, DE DAG PA RNAM PA BCU GNYIS KYI RANG TU RNAM PAR 'BYED
PAS CHOS KYI 'KHOR LO RNAM PAR BCU

GNYIS LAN GSUM DU BSKOR BA NI 'DI LTA STE, SDUG BSNGAL GYI BDEN
PA LA MI RTAG PA DANG, SDUG BSNGAL BA DANG, STONG BA'O, ,KUN
'BYUNG GI BDEN PA LA KUN 'BYUNG BA DANG, RGYU DANG TU SKYED PA'O,
,'GOG PA'I BDEN PA LA 'GOG PA DANG, ZHI BA DANG, GYA NOM PA'O,
,LAM GYI BDEN PA LA LAM

DANG; RIGS PA DANG, SGRUB PA'O, ,DE DE LTAR GYUR BA SKAL BA JI
LTA BA BZHIN DU BDEN PA RNAM PA BCU GNYIS KYI CHOS KYI 'KHOR LO
BSKOR BA'I PHYIR NA BCOM LDAN 'DAS 'DI NI, BDEN DON RNAM PA BCU
GNYIS LDAN, ,ZHES GSUNGS SO, ,DE NYID RNAM PA BCU DRUG RIG NI, DE
LA 'DOD PA NA SPYOD PA'I SDUG BSNGAL GYI BDEN PA

@94B LA MI RTAG PA DANG, SDUG BSNGAL BA DANG, STONG BA DANG, BDAG
MED BA RNAMS YID LA BYED PAS SDUG BSNGAL LA CHOS SHES PA'I BZOD
PA DANG, SDUG BSNGAL LA CHOS SHES PA 'BYUNG NGO, ,DE NYIS KYIS
KYANG 'DOD PA NA SPYOD PA'I NYON MONGS PA BCU PO DE RNAMS RAB TU
SPONG NGO, ,GZUGS DANG GZUGS MED PA

NA SPYOD PA'I SDUG BSNGAL GYI BDEN PA LA DE BZHIN DU YID LA BYED
PAS SDUG BSNGAL LA RJES SU CHOS SHES PA'I BZOD PA DANG, SDUG
BSNGAL LA RJES SU SHES PA 'BYUNG NGO, ,DE GNYIS KYIS KYANG DE
RNAMS NYID LAS KHONG KHRO MA GTOGS PA GZUGS NA SPYOD PA DGU DANG,
GZUGS MED PA NA SPYOD PA DGU STE, DE LTAR

BCO BRGYAD YOD PAR 'GYUR RO, ,DE LTAR KHAMS GSUM GYI SDUG BSNGAL
GYI BDEN PA MNGON PAR RTOGS PAS NA CHOS DANG, RJES SU DANG, BZOD
PA DANG, SHES PA'I MTSAN NYID BZHI RNAMS KYI PHRA RGYAS NYI SHU
RTZA BRGYAD NI SDUG BSNGAL GYI BDEN PA MTHONG BA LAS SPONG BAR
'GYUR RO, ,PHRA RGYAS BCU PO 'DI RNAMS NYID

LAS 'JIG TSOGS KYI LTA BA DANG, MTHAR 'DZIN PA'I LTA BA DANG,
TSUL KHRIMS DANG BRTUL ZHUGS MCHOG TU 'DZIN PA RNAMS MA GTOGS PAR
'DOD PA'I KHAMS KYI GZHAN PHRA RGYAS BDUN NI 'DOD PA NA SPYOD
PA'I KUN 'BYUNG GI BDEN PA LA RGYU DANG KUN 'BYUNG BA DANG RAB TU
BSKYED PA DANG RKYEN NYID DU YID LA BYED

PAS DE NYID KUN 'BYUNG LA CHOS SHES PA'I BZOD PA DANG, CHOS SHES
PA DE GNYIS KYIS SPONG BAR 'GYUR RO, ,DE RNAMS NYID LAS KHONG
KHRO MA GTOGS PA KHAMS GNYIS LA PHRA RGYAS BCU GNYIS KUN 'BYUNG
GI BDEN PA MTHONG BAS TE KUN 'BYUNG LA RJES SU SHES PA'I BZOD PA
DANG, SHES PA GNYIS KYIS SPONG BAR 'GYUR

BAS NA DE DE LTAR PHRA RGYAS DGU BCU KUN 'BYUNG GI BDEN PA MTHONG
BAS SPONG BAR 'GYUR RO, ,DE BZHIN DU 'DOD PA NA SPYOD PA'I SDUG
BSNGAL 'GOG PA'I BDEN PA DANG, ZHI BA DANG, GYA NOM PA DANG,
NGES PAR 'BYUNG BA BZHIR YID LA BYAS PAS KUN 'BYUNG LA GSUNGS
PA'I PHRA RGYAS BDUN PO DE KHO NA

'GOG PA LA CHOS SHES PA'I BZOD PA DANG, CHOS SHES PA GNYIS KYIS
YONGS SU SPONG BAR 'GYUR RO, ,DE LTAR RJES SU BZOD PA DANG, RJES
SU SHES PA GNYIS KYIS GZUGS DANG GZUGS MED PA NA SPYOD PA'I PHRA
RGYAS BCU GNYIS SPONG BAR BYED PAS NA KHAMS GSUM GYI PHRA RGYAS
BCU DGU SDUG BSNGAL 'GOG PA'I

@95A *, ,BDEN PA MTHONG BA LAS SPONG BAR 'GYUR RO, ,DE BZHIN DU
'DOD PA NA SPYOD PA'I SDUG BSNGAL 'GOG PAR 'GRO BA'I LAM GYI BDEN
PA LAM DANG, RIGS PA DANG, NGES PAR 'BYIN PA DANG, SGRUB PA DANG,
RNAM PAR BZHIR YID LA BYAS PAS LAM LA CHOS SHES PA'I BZOD PA
DANG,

CHOS SHES PA DE GNYIS KYI GONG DU GSUNGS PA'I BDUN KHO NA LA TSUL
KHRIMS DANG, BRTUL ZHUGS MCHOG TU 'DZIN PA BSNAN PAS BRGYAD NI
LAM GYI BDEN PA MTHONG BAS SPONG BAR 'GYUR RO, ,LAM RJES SU BZOD
PA DANG, SHES PA GNYIS KYI GZUGS DANG GZUGS MED PA NA SPYOD PA
BCU BZHI NI LAM MTHONG

BA LAS SPONG BAR 'GYUR BAS NA DE LTAR NA PHRA RGYAS NYI SHU RTZA
GNYIS LAM GYI BDEN PA MTHONG BAS SPONG BAR 'GYUR RO, ,DE LTAR BAS
NA RNAM PAR BCU DRUG GIS 'PHAGS PA'I BDEN PA BZHI MNGON DU BYED
PAS KHAMS GSUM PA'I NYON MONGS PA MED CING PHYIN CI MA LOG PA'I
DNGOS PO RTOGS PA'I DE KHO NA SKYE BA STE, DE

RIG CING MKHYEN PAS NA, DE NYID RNAM PA BCU DRUG RIG STE, DE NYID
BCOM LDAN 'DAS SO, ,RNAM PA NYI SHUS BYANG CHUB PA NI PHUNG PO
LNGA RNAMS RNAM PA NYI SHU SO SOR KUN DU RTOG PA'I RNAM PAS YANG
DAG PAR RDZOGS PA'I BYANG CHUB MNGON DU MDZAD PA NI 'DI LTA STE,
GZUGS NYID BDAG YIN, ,GZUGS LA

BDAG GNAS, ,GZUGS BDAG GI YIN, ,BDAG GZUGS DANG LDAN, TSOR BA
BDAG YIN, TSOR BA LA BDAG GNAS, TSOR BA BDAG GI YIN, BDAG TSOR BA
DANG LDAN, 'DU SHES BDAG YIN, 'DU SHES LA BDAG GNAS, 'DU SHES
BDAG GI YIN, ,BDAG 'DU SHES DANG LDAN, 'DU

BYED BDAG YIN, 'DU BYED LA BDAG GNAS, ,'DU BYED BDAG GI YIN, BDAG
'DU BYED DANG LDAN, RNAM PAR SHES PA BDAG YIN, RNAM PAR SHES PA
LA BDAG GNAS, RNAM PAR SHES PA BDAG GI YIN, BDAG RNAM PAR SHES PA
DANG LDAN PA'O, ,DE LTAR PHYE BA'I RNAM PA NYI SHU RNAMS KYIS
GANG

GIS RDZOGS PA'I BYANG CHUB RTOG PA MED PA'I YE SHES LA LHAG PAR
RTOGS PA STE, DE RNAM PA NYI SHUS BYANG CHUB PA ZHES GSUNGS SO,
,DE LTAR KLU SGRUB ZHABS KYIS GSUNGS PA, RIG PA YIS NI RNAM DPYAD
NA, ,PHUNG PO LAS NI GZHAN KUN NA, ,MU STEGS RNAMS KYIS GANG
BRTAGS PA'I,

@95B BDAG NI 'GA' YANG YOD MA YIN, PHUNG PO YIN NA MI RTAG, ,DE
YANG BDAG GI TSUL MA YIN, ,RTAG DANG MI RTAG MED PA'I PHYIR, RTEN
DANG BRTEN PA'ANG NAM YANG MED, CES SO, RNAM PAR SANGS RGYAS KUN
RIG MCHOG GI TSIG GSUM GYI DON NI BSHAD ZIN TO, ,SANGS RGYAS KUN
GYI SBRUL

PA'I SKU, ,DPAG MED MTHA' YAS 'BYED PA PO, ,SKAD CIG THAMS CAD
MNGON PAR RTOGS, ,SEMS KYI SKAD CIG DON KUN RIG, ,CES PA NI DE LA
DPAG TU MED PA'I SANGS RGYAS KYI SBRUL PA'I SKU RNAMS NI DPAG MED
SANGS RGYAS SBRUL BA STE, DE RNAMS KYI SKU NI 'DUS PA STE, DPAG
MED SANGS RGYAS SBRUL

PA'I SKU'O, ,JI LTA JI LTAR 'DUL BA'I SEMS CAN RNAMS YONGS SU
SMIN PA'I DBANG GI PHYIR NA DPAG TU MED PA'I SANGS RGYAS KYI
SPRUL PA'I MTHA' 'GYED PAR BYED PA STE, 'PHRO BA GANG YIN PA DE
NYID BCOM LDAN 'DAS KHO NA YIN PAS NA, SANGS RGYAS RNAMS KYI
SBRUL PA'I SKU, ,DPAG MED MTHA' YAS 'GYED

PA PO, ,ZHES GSUNGS SO, ,SKAD CIG THAMS CAD MNGON PAR RTOGS PA NI
SKAD CIG KYANG DE YIN LA, THAMS CAD KYANG DE YIN PAS SKAD CIG
THAMS CAD DE, SKAD CIG BCU DRUG GI BDAG NYID RNAMS SO, ,DE RNAMS
SHES PA NI RGYUN DU ZHUGS PA'I MNGON PAR RTOGS PA STE, DE NYID
BCOM LDAN 'DAS SO, ,

DE LTAR YANG CHOS MNGON PA LAS GSUNGS PA, GO RIMS BZHIN DU CHER
'JUG PA, ,SKAD CIG BCU DRUG MTHONG LAM GYIS, ,DE YI 'BRAS BU
SPANGS PA'O, ,ZHES SO, ,SEMS KYI SKAD CIG DON KUN RIG NI SEMS CAN
THAMS CAD KYI SKAD CIG KUN NO, ,DE'I DON MKHYEN PAS NI SEMS KYI
SKAD CIG DON KUN RIG

STE; DE NYID BCOM LDAN 'DAS SO, ,THEG PA SNA TSOGS THABS TSUL
GYIS, ,'GRO BA'I DON LA 'PHRO BAR BYED, ,THEG PA GSUM GYIS NGES
'BYUNG LA, ,THEG PA GCIG GIS 'BRAS BUR GNAS, ,ZHES PA STE, DE LA
THEG PA SNA TSOGS ZHES PA LA SOGS PA NI SNA TSOGS PAR GYUR BA'I
THEG PA NI THEG PA SNA

TSOGS TE, NYAN THOS LA SOGS PA RNAMS KYI'O, ,DE RNAMS KYI TSUL NI
LAM MO, ,DE'I THABS NI THEG PA SNA TSOGS THABS KYI TSUL LO, DE'I
PHYIR THEG PA SNA TSOGS THABS KYI TSUL DES 'GRO BA RNAMS KYI DON
BYED PA NI 'GRO DON TE, DE LA RNAM PAR RTOGS SHING 'PHRO BAS NA,
,THEG PA SNA TSOGS THABS TSUL

@96A *, ,GYIS; ,'GRO BA'I DON LA 'PHRO BAR BYED DO, ,THEG PA GSUM
GYIS NGES 'BYUNG LA NI 'DUL BA'I DBANG GIS THEG PA GSUM GYIS NGES
PAR 'BYUNG BAS NA THEG PA GSUM GYIS NGES PAR 'BYUNG BA LA'O, ,DON
DAM PAR NI THEG PA GCIG GIS 'BRAS BUR GNAS ZHES PA STE, GCIG KHO

NA'I THEG PA NI THEG PA GCIG GO, ,DE'I 'BRAS BU NI BLA NA MED PA
YANG DAG PAR RDZOGS PA'I BYANG CHUB KYI MTSAN NYID DO, ,DE LA
GNAS PAS NA THEG PA GCIG GIS 'BRAS BUR GNAS TE, DE LTAR YANG THEG
PA NI GCIG KHO NA STE, 'DI LTA STE, THEG PA CHEN PO'O ZHES SO,
,DE LTAR YANG KAMPA LA'I

ZHAL SNGA NAS GSUNGS PA, 'THAB PA'I GLANG CHEN MGON PO BOR NAS
MGON MED BONG BU'I THEG PAS SU ZHIG 'GRO, ,RIGS LDAN PHYUG PO'I
BUD MED KHYAD PAR SPANG NAS SMAD 'TSONG 'DOD PA BZHIN, ,ZHES SO,
,NYON MONGS KHAMS RNAMS DAG PA'I BDAG ,LAS KYI KHAMS RNAMS ZAD
BYED PA, ,

CHU BO RGYA MTSO KUN LAS BRGAL, ,SBYOR BA'I DGON PA LAS BYUNG BA,
,ZHES PA NI DE LA NYON MONGS KHAMS DAG PA'I BDAG NI NYON MONGS
PA'I BDAG NYID KYI KHAMS RNAMS NI NYON MONGS KHAMS RNAMS TE,
KHAMS BCO BRGYAD DO, ,DE'I PHYIR NA DE RNAMS LAS RNAM PAR DAG
PA'I BDAG NYID GANG YIN PA DE NI NYON

MONGS KHAMS RNAMS DAG PA'I BDAG GO, ,LAS KYI KHAMS RNAMS ZAD BYED
PA NI DGE BA LA SOGS PA'I LAS KYI KHAMS RNAMS NI LAS KYI KHAMS
RNAMS TE, 'DOD PA DANG GZUGS DANG GZUGS MED PA'I KHAMS ZHES
BYA'O, ,DE RNAMS ZAD PAR BYED PAS NA ZAD PAR BYED PA STE, 'JOMS
PAR

BYED PAS ZHES PA'I DON TE, DE RNAMS 'JIG PAR 'GYUR BA'I LAS BYED
PA'I PHYIR RO, ,CHU BO RGYA MTSE KUN LAS BRGAL BA NI CHU BO NI
BZHI STE, 'DOD PA'I CHU BO DANG, SRID PA'I CHU BO DANG, LTA BA'I
CHU BO DANG, MA RIG PA'I CHU BO'O, ,DE LA LTA BA DANG MA RIG PA
LAS GZHAN LA 'DOD PA'I ZAG PA NYID 'DOD

PA'I CHU BO RNAMS TE, RDZAS NYI SHU RTZA DGU RNAMS SO, ,SRID PA'I
ZAG PA NYID SRID PA'I CHU BO STE, ,RDZAS NYI SHU RTZA BRGYAD
RNAMS SO, ,KHAMS GSUM GYI LTA BA RNAMS NI LTA BA'I CHU BO STE
RDZAS SUM CU RTZA DRUG RNAMS SO, ,MA RIG PA'I ZAG PA NYID MA RIG
PA'I CHU BO RNAMS TE RDZAS BCO LNGA RNAMS SO, ,DE NYID

@96B RGYA MTSO STE, MANG BA NYID KYI PHYIR RO, ,CHU BO RGYA MTSO
DE RNAMS LAS GANG GIS YANG DAG PAR BRGAL BA DE DE LTAR GSUNGS TE,
NYON MONGS PA DANG NYE BA'I NYON MONGS PA THAMS CAD KYI PHA ROL
TU PHYIN PA NYID KYI PHYIR RO, ,SBYOR BA'I DGON PA LAS BYUNG BA,
,YE SHES TZAM LA SNYOMS 'JUG PA, ,RNAL

'BYOR ZHES NI MNGON PAR BSHAD, ,CES PA NI DE NYID DGON PA STE,
SHES DKA' BA'I PHYIR DANG, RGAL DKA' BA'I PHYIR RO, ,DE LAS NGES
PAR 'BYUNG BA NI BRGAL BA STE, 'JIG RTEN DANG 'JIG RTEN LAS 'DAS
PA'I SBYOR BA RNAMS KYI YONGS SU MTHAR PHYIN PA NYID KYI PHYIR NA
SBYOR BA'I DGON PA LAS BYUNG BA STE,

DE NYID BCOM LDAN 'DAS SO, ,NYON MONGS NYE BA'I KUN NYON MONGS,
,BAG CHAGS BCAS PAR GTAN SPANGS PA, ,SNYING RJE CHEN PO SHES RAB
THABS, ,DON YOD 'GRO BA'I DON BYED PA, ,ZHES PA NI DE LA NYON
MONGS NYE BA'I KUN NYON MONGS LA SOGS PA NI, NYON MONGS PA NI
'DOD CHAGS LA SOGS

PA DRUG GO, ,NYE BA'I NYON MONGS PA NI KHRO BA LA SOGS PA NYI SHU
RTZA BZHI'O, ,KUN NYON MONGS NI SDUG BSNGAL BDUN NO, ,NYON MONGS
PA DANG NYE BA'I NYON MONGS PA DANG KUN NAS NYON MONGS PA'I CHOS
DE RNAMS NYID BAG CHAGS DANG BCAS PAR GTAN DU SPANGS PA DANG GANG
LDAN PA DE NI, NYON MONGS NYE BA'I

KUN NYON MONGS, ,BAG CHAGS BCAS PAR GTAN SPANGS PA, ,ZHES GSUNGS
SO, ,YANG NA NYON MONGS PA NI MA RIG PA DANG, SRID PA DANG, LEN
PA RNAMS SO, ,NYE BA'I NYON MONGS PA NI 'DU BYED DANG, SRID PA'O,
,GZHAN RNAMS NI GONG MA BZHIN NO, ,SNYING RJE CHE DANG SHES RAB
THABS, ,ZHES PA NI

SHES RAB DANG THABS NI SHES RAB DANG THABS TE, SNYING RJE YANG DE
YIN LA SHES RAB CHEN PO YANG DE YIN PAS SNYING RJE CHEN PO'O,
,SHES RAB DANG THABS DANG SNYING RJE CHEN PO GANG YIN PA DE NI,
SNYING RJE DANG SHES RAB THABS TE, DE NI BCOM LDAN 'DAS SO, ,DON
YOD 'GRO BA'I DON BYED PA NI DON YOD PA NI 'BRAS BU

YOD PA'O, ,DON YOD KYANG DE YIN LA 'GRO BA'I DON YANG DE NYID YIN
PAS DON YOD 'GRO BA'I DON BYED PA'O, ,DE BYED PAS NA DON YOD 'GRO
BA'I DON BYED PA STE, DE NYID BCOM LDAN 'DAS SO, ,'DU SHES KUN
GYI DON SPANGS SHING, ,RNAM SHES DON NI 'GOG PAR 'DZIN, ,SEMS CAN
KUN YID YUL

@97A *, ,DANG LDAN, ,SANGS RGYAS KUN GYI THUGS RIG PA, ,ZHES PA
NI, DE LA 'DU SHES KUN GYI DON SPANGS NI 'DU SHES MED PA'I SNYOMS
PAR 'JUG PA DANG, 'DU SHES MED PA DANG, 'GOG PA'I SNYOMS PAR 'JUG
PA RNAMS TE, GZUGS KYI KHAMS SU'O, ,GZUGS MED PA'I

KHAMS SU YANG NYE BAR SKYE BA'I GNAS DANG PO NI NA MA MKHA' YAS
SKYE MCHED DE, DE RNAMS GSUM NI 'DU SHES KYI SGRAR GSUNGS SO,
,'DU SHES GSUM PO DE RNAMS KYIS SPANGS PA'I SEMS DANG SEMS LAS
BYUNG BA'I DON GANG YIN PA DE 'DU SHES DON SPANGS SHING STE, DE
NYID BCOM LDAN 'DAS

SO; ,RNAM SHES DON NI RNAM PAR SHES PA'I DON YIN PAS RNAM SHES
TE, GZUGS MED PA'I KHAMS NYID DO, ,SKYE BA'I GNAS GNYIS PO NI
RNAM SHES MTHA' YAS SKYE MCHED DE, DE RNAM PAR SHES PA KHO NA LA
DMIGS PAR BYED PA NYID KYI PHYIR RO, ,DE NYID KYI DON DANG GANG
LDAN PA DE RNAM SHES TA DE NYID

BCOM LDAN 'DAS SO, ,'GOG PA 'DZIN NI DE NYID KYIS SKYE BA'I GNAS
BZHI PA DANG, 'GOG PA'I SNYOMS PAR 'JUG PA NI ZHES GSUNGS TE, DE
'DZIN PAS NA 'GOG PA 'DZIN TE, DE NYID BCOM LDAN 'DAS SO, ,SEMS
CAN KUN YID YUL DANG LDAN NI SEMS CAN THAMS CAD KYI YID NI NYON
MONGS

PA CAN GYI YID DE, SEMS CAN KUN GYI YID DO, ,DE NYID YUL DANG
GANG LDAN PA DE SEMS CAN KUN YID YUL DANG LDAN TE, DE NYID BCOM
LDAN 'DAS SO, ,SANGS RGYAS KUN GYI THUGS RIG PA NI DUS GSUM NA
GNAS PA'I SANGS RGYAS THAMS CAD KYI THUGS NI SHIN TU RNAM PAR DAG
PA'I CHOS KYI

DBYINGS KYI YE SHES SO, ,DE RIG PAS NA SANGS RGYAS KUN GYI THUGS
RIG PA'O, ,DE LTAR YANG GSUNGS PA, KUN NAS NYON MONGS RNAM PAR
DAG ,DE NI DRIR BCAS DRI MA MED, ,CHU KHAMS GSER DANG NAM MKHA'
RNAMS, ,DAG PA BZHIN DU DAG PAR 'DOD, ,CES SO, ,SEMS CAN KUN GYI

YID LA GNAS, DE DAG SEMS NI MNYAM NYID SON, ,SEMS CAN KUN YID
TSIM PAR BYED, ,SEMS CAN KUN GYI YID DGA' BA, ,ZHES PA NI DE LA
SEMS CAN KUN GYI YID LA GNAS NI SEMS CAN THAMS CAD KYI YID NI
SEMS SO, ,DE'I DKYIL DU GNAS PAS NA SEMS CAN KUN GYI YID

@97B LA GNAS TE, DE NYID BCOM LDAN 'DAS SO, ,DE NYID KYI PHYIR NA
DE DAG SEMS NI MNYAM NYID SON TE, SEMS CAN DE DAG GI SEMS NI
MNYAM PA NYID DE DAG SEMS DANG MNYAM NYID DE, DE BZHIN NYID STONG
PA NYID KYI BAR DU'O, ,DE LTAR YANG SHES RAB BRGYAD STONG BA LAS
GSUNGS PA, GANG SO

SO'I SKYE BO'I DE BZHIN NYID DANG, GANG NYAN THOS KYI DE BZHIN
NYID DANG, GANG RANG SANGS RGYAS KYI DE BZHIN NYID DANG, GANG
BYANG CHUB SEMS DPA'I DE BZHIN NYID DANG, GANG YANG DAG PAR
RDZOGS PA'I SANGS RGYAS KYI DA BZHIN NYID RNAMS NI DE BZHIN NYID
GCIG KHO NA'O ZHES GSUNGS PA DE LTAR BYAS NAS

SEMS CAN KUN GYI SEMS KYI DE BZHIN DANG, DE DAG MNYAM PA NYID DU
SON PAR THOB PA DE NI DE BZHIN NYID DO, ,DE'I PHYIR NA, SEMS CAN
KUN YID TSIM PAR BYED, ,CES TE, ,SEMS CAN DE DAG NYID PHYIN CI
LOG LAS 'DAS PAS BDE BA CHEN PO'I YE SHES BSKYED PA NYID KYIS
SEMS CAN KUN GYI YID

TSIM PAR BYED CES GSUNGS SO, ,DE NYID KYI PHYIR NA, SEMS CAN KUN
GYI YID DGA' BA, ,ZHES GSUNGS TE, SEMS CAN THAMS CAD KYI YID DGA'
BA NI THAMS CAD DE BZHIN GSHEGS PA'I ZAG PA MED PA'I BDE BA'O,
,NGO BO LHAG PAR CHAGS PAS BSKYOD PAS G-YO BA DANG MI G-YO BA'I
DNGOS PO

THAMS CAD BDAG NYID KHO NA'O ZHES YID KYI 'DU BYED KYI DBYE BAS
LHAG PAR CHAGS PA KHO NAS RAB TU 'JUG PA'O, ,GRUB PA'I MTHA' LA
'KHRUL PA MED, ,NOR PA THAMS CAD RNAM PAR SPANGS, ,DON GSUM THE
TSOM MED PA'I BLO, ,KUN DON YON TAN GSUM GYI BDAG ,CES PA NI DE
LA GRUB PA'I MTHA' LA

'KHRUL PA MED NI GRUB PA'I MTHA' STE, BRTZAMS PA'I MTHA' DE LA
'KHRUL BA MED CING MA NGES PA'I BLO GROS BRAL BA GANG YIN PA DE
NI GRUB PA'I MTHA' LA 'KHRUL PA MED PA NI DE NYID DO, ,DE NYID
KYI PHYIR NA, NOR PA THAMS CAD RNAM PAR SPANGS, ,ZHES PA STE, DON
GYI RANG BZHIN JI LTAR GNAS PA YONGS

SU SHES PA'I PHYIR RO, ,YANG, DON GSUM THE TSOM MED PA'I BLO,
,ZHES PA LA THE TSOM MED PA'I BLO DANG GANG LDAN PA DE NI THE
TSOM MED PA'I BLO STE, 'JIG RTEN DANG 'JIG RTEN LAS 'DAS PA'I
GRUB PA'I MTHA' YONGS SU SHES PA'I PHYIR RO, ,DON GSUM NI 'DAS PA
DANG MA 'ONGS PA DANG, DA LTAR GYI DON TE,

@98A *, ,DE'I RANG BZHIN YANG 'JAM DPAL LO, ,KUN DON NI G-YO BA
DANG MI G-YO BA'I DNGOS PO'I RANG BZHIN YIN PA'I PHYIR RO, ,YON
TAN GSUM GYI BDAG NYID NI SNYING STOBS DANG RNGUL DANG, MUN PA LA
'JUG PA'I PHYIR RO, ,DE LTAR YANG GSUNGS PA, SNYING STOBS DANG
RNGUL DANG MUN PA

YANG; ,GANG PHYIR SEMS CAN DON DU GYUR, ,DE PHYIR KUN DU BZANG
PO'I BDAG ,BYANG CHUB SPYOD PA JI BZHIN 'GRO, ,ZHES SO, ,PHUNG PO
LNGA DON DUS GSUM DU, ,SKAD CIG THAMS CAD BYE BRAG PHYED, SKAD
CIG GCIG GIS RDZOGS BYANG CHUB, ,SANGS RGYAS KUN GYI RANG BZHIN
'CHANG, ,ZHES PA NI

DE LA PHUNG PO LNGA DON DUS GSUM DU NI PHUNG PO LNGA RNAMS KYI
DON NI DUS GSUM GYI RNAM GRANGS KYI BDAG NYID KYI PHYIR NA, PHUNG
PO LNGA DON DUS GSUM NYID, ,CES SO, ,DE LTAR YANG CHOS MNGON PA
LAS GSUNGS PA, 'DUS BYAS CHOS RNAMS DE DAG KYANG, ,GZUGS LA SOGS
PA'I PHUNG PO LNGA, ,DE DAG NYID

DUS GTAM BZHI DANG, ,NGES PAR 'BYUNG BCAS BZHI DANG BCAS, ,GANG
DAG ZAG BCAS NYER LEN PA'I, ,PHUNG PO 'ANG DE DAG 'THAB BCAS
DANG, ,SDUG BSNGAL KUN 'BYUNG 'JIG RTEN DANG, ,LHA BCAS SRID PA
'ANG DE DAG YIN, ,ZHES SO, ,SKAD CIG THAMS CAD BYE BRAG PHYED NI
RGYU'I GNAS SKABS NA

SBYIN PA'I PHA ROL TU PHYIN PA LA SOGS PA'I DGE PA'I RTZA BA
BSAGS PA'I DGE BA'I RTZA BA BSAGS SHING THOS PA DANG BSAMS PA
DANG BSGOMS PA LAS BYUNG BA'I THABS DANG SHES RAB KYI CHOS THAMS
CAD RIG PAS NA, SKAD CIG THAMS CAD BYE BRAG PHYED, ,CES GSUNGS
SO, ,'BRAS BU'I GNAS SKABS SU NI, ,SKAD CIG GCIG MNGON

RDZOGS BYANG CHUB STE, SKAD CIG KYANG DE YIN LA GCIG KYANG DE YIN
PAS SKAD CIG GCIG GO, ,GANG GIS SKAD CIG MA GCIG KHO NA LA ZAD
PA'I YE SHES DANG MI SKYE BA'I YE SHES KUN DU BZANG PO ZHES BYA
BA MNGON DU BYED PA DE NI SKAD CIG GCIG GIS RDZOGS SANGS RGYAS
SO, ,SANGS RGYAS KUN GYI RANG

BZHIN 'CHANG NI DUS GSUM DU GNAS PA'I SANGS RGYAS THAMS CAD KYI
RANG BZHIN 'DI KHO NA STE, 'DI LTAR, SKAD CIG GCIG MNGON RDZOGS
BYANG CHUB, ,CES BYA BA'O, ,DE 'DZIN PAS SANGS RGYAS KUN GYI RANG
BZHIN 'CHANG NGO, ,DE LTAR YANG GSUNGS PA, SANGS RGYAS THAMS CAD
TSOGS DANG

@98B NI; ,CHOS SKU 'GRO BA'I DON SPYOD PAS, ,MNYAM PA NYID DU SKU
TSE DANG, ,RIGS DANG SKU BONG TSAD DAG MIN, ,ZHES SO, ,LUS MED
LUS TE LUS KYI MCHOG ,LUS NI BYE BA 'PHRO BAR BYED, ,GZUGS RNAMS
MA LUS STON PA PO, ,NOR BU CHEN PO RIN CHEN TOG ,CES PA NI DE LA
LUS MED LUS

TE NI LUS YOD PA MA YIN PA NI LUS MED DE, MED PA'I LUS DANG GANG
LDAN PA DE LUS MED LUS TE, CHOS KYI DBYINGS KYI RANG BZHIN NYID
KYI PHYIR RO, ,DE NYID KYI PHYIR NA LUS KYI MCHOG STE, LONGS
SPYOD RDZOGS PA LA SOGS PA'I SKU'I NANG NA MCHOG STE, RAB CES
PA'I DON TO, ,LUS RNAMS TE SKU BYE BA NI

LUS BYE BA GRANGS MED PA'O, ,DE RNAMS 'GRO BAR BYED PA STE, 'PHRO
BAR BYED PAS NA LUS NI BYE BA 'PHRO BAR BYED PA'O, ,DE NYID KYI
PHYIR NA, GZUGS RNAMS MA LUS STON PA PO, ,ZHES TE, MA LUS SHING
LUS PA MED PA'I GZUGS KYIS 'DUL BA RNAMS LA YANG DAG PAR STON
PA'I TSUL DANG GANG LDAN PA DE

GZUGS RNAMS MA LUS STON PA PO STE, DE NYID BCOM LDAN 'DAS SO,
,RIN CHEN TOG NI 'GRO BA THAMS CAD CHAGS PAR BYED PA'I DON GYIS
RIN CHEN NO, ,RIN CHEN DES MTSAN PA'I TOG GO, ,DE NYID PHYAG RGYA
STE, DE 'DZIN PA YANG BCOM LDAN 'DAS TE, SBYIN PA'I PHA ROL TU
PHYIN PA NYID KYIS BSAM PA

THAMS CAD YONGS SU RDZOGS PA'I PHYIR DANG, DE BZHIN GSHEGS PA
THAMS CAD SBYIN PA'I PHA ROL TU PHYIN PA LA NGES PAR SBYOR BA
NYID KYI PHYIR NA RIN CHEN TOG NI 'JAM DPAL ZHES SO, ,DA NI RIN
CHEN 'BYUNG LDAN GYI RANG BZHIN DU YANG BCOM LDAN 'DAS DE BSTAN
PA NYE BAR BSDU BA GSUNGS PA, NOR BU CHEN PO

ZHES TE, DE BZHIN GSHEGS PA THAMS CAD MTHA' YAS PA NYID KYIS 'DI
LTAR GSUNGS PAR 'GYUR TE, DE BZHIN GSHEGS PA MTHA' YAS PA NOR BU
CHEN PO LAS BYUNG BA'I PHYIR NA MNYAM PA NYID KYI YE SHES TE, DES
KYANG DE BZHIN GSHEGS PA THAMS CAD MNGON PAR RDZOGS PAR SANGS
RGYAS PA RNAMS RANG GI

PHYAG RGYAS KHAMS GSUM PA'I CHOS KYI RGYAL PO CHEN POR DBANG
BSKUR BA SBYIN PAR BYED PAS NA DE'I PHYIR NA NOR BU CHEN PO ZHES
GSUNGS TE, BCOM LDAN 'DAS 'JAM DPAL NYID DO, ,DE NAS DA NI NAM
MKHA'I SNYING PO'I TING NGE 'DZIN LA GNAS PA'I BCOM LDAN 'DAS
'JAM DPAL PHYOGS BCU MTHA'

@99A *, ,YAS 'BYAM KLAS PA'I SANGS RGYAS KYI ZHING DU GSHEGS NAS
SEMS CAN GYI KHAMS RNAMS KYI SER SNA BCOM STE, RANG GI RNAM PAR
THAR PA'I SGO NAS DAG PAR BYAS NAS GANG MTSAN GYI SNGAGS KYI YI
GE'I TSIG BRGYA RTZA BZHI DE RNAMS RTAG PA LA SOGS PA'I RIGS KYI
DBYE BAS RNAM PA

LNGAR BGOS TE, RIGS RE RA LAS NYI SHU RTZA RE RER MTSAN PA RNAMS
RJAS SU SBYAR TE, DE RNAMS KYIS KYANG SANGS RGYAS KYI MDZAD PA
BYAS TE, YANG SLAR LOG NAS RDO RJE DBYINGS KYI DKYIL 'KHOR CHEN
PO'I PHYI ROL 'KHOR LO BZHI PA LA RANG RANG GI KHA DOG GIS KHA
DOG BSGYUR BA'I YI GE RNAMS SU GYUR TE, JI

LTAR GO RIMS BZHIN DU RNAM PAR GZHAG GO, ,DE LTAR YANG GONG DU
GSUNGS PA'I GZUGS RNAM PA GSUM DU BDAG NYID DMIGS TE, SNGAGS KYI
SGO NAS SPYAD PA SPYOD PA'I RIGS KYI BU 'AM RIGS KYI BU MOS
'PHAGS PA MTSAN YANG DAG PAR BRJOD PA KLOG PAS NI 'OG NAS GSUNGS
PA'I YON TAN CHER THOB CES

MAN NGAG GO, ,TSIGS SU BCAD PA NI NYI SHU RTZA BZHI'O, ,MTSAN GYI
SNGAGS KYI YI GE GRANGS NI BRGYA RTZA BZHI'O, ,'PHAGS PA MTSAN
YANG DAG PAR BRJOD PA'I RGYA CHER 'GREL PA MTSAN GSANG SNGAGS KYI
DON DU RNAM PAR LTA BA ZHES PA LAS MNYAM PA NYID KYI YE SHES KYI
RANG BZHIN GYI BSTOD PA'I RIM PA'I DBANG

DU BYAS PA STE DGU PA'O,, ,,DA NI BYA BA NAN TAN GYI YE SHES KYI
SGO NAS BCOM LDAN 'DAS DE BZHIN GSHEGS PA THAMS CAD KYI YE SHES
KYI SKU'I BSTOD PA 'DI BRJOD PA'I DBANG DU BYAS NAS GSUNGS PA,
,SANGS RGYAS KUN GYIS RTOGS BYA BA, ,SANGS RGYAS BYANG CHUB BLA
NA MED, ,GSANG SNGAGS

LAS BYUNG YI GE MED, ,GSANG SNGAGS CHEN PO RIGS GSUM PA, ,ZHES PA
NI, DE LA SANGS RGYAS KUN GYIS RTOGS BYA BA NI DUS GSUM DU BZHUGS
PA'I SANGS RGYAS THAMS CAD KYIS RTOGS PAR BYA ZHING SHES PAR BYA
BA MNGON DU BYA BA NI BCOM LDAN 'DAS DE NYID YIN PAS SANGS RGYAS
KUN GYIS RTOGS

BYA BA'O, ,DE LTAR YANG DPAL DE NYID 'DUS PA LAS GSUNGS PA,
,MNGON PAR BYANG CHUB KHYED LA BRTEN, ,KHYED NI KUN GZIGS YAB YIN
TE, ,BYUNG DANG 'BYUNG BAR 'GYUR BA YI, ,DE BZHIN GSHEGS RNAMS
KHYED LA BRTEN, ,ZHES SO, ,SANGS RGYAS BYANG CHUB NI NYAN THOS LA
SOGS PA GSUM

@99B PO'I BYANG CHUB NI SANGS RGYAS BYANG CHUB PO, ,'DI LTA STE,
BYANG CHUB RNAM PA GSUM NI JI SKAD GSUNGS PA'I NYAN THOS KYI
BYANG CHUB DANG, RANG SANGS RGYAS KYI BYANG CHUB DANG, YANG DAG
PAR RDZOGS PA'I BYANG CHUB RNAMS SO, ,RNAM PA GSUM YIN YANG DE
NYID BLA NA MED PA ZHES BYA BA STE, 'DI LAS BLA NA

MED PAS BLA NA MED PA'O, ,GSANG SNGAGS LAS BYUNG BA NI 'JIG RTEN
DANG 'JIG RTEN LAS 'DAS PA'I GSANG SNGAGS RNAMS KYI SKYE BA'I
GNAS NYID KYI PHYIR NA GSANG SNGAGS 'BYUNG BA STE, BYED RGYU ZHES
PA'I DON TO, ,YI GE MED NI GANG LA BRJOD PAR BYA BA DANG, BRJOD
PA'I MTSAN NYID KYI YI GE RNAMS MED PA

DE NI YI GE RNAMS MED PA STE, CHOS KYI DBYINGS KYI RANG BZHIN GYI
PHYIR RO, ,GSANG SNGAGS CHEN PO RAGS GSUM PA NI SNGAGS KYANG DE
YIN LA CHEN PO YANG DE NYID YIN PAS GSANG SNGAGS CHEN PO STE,
RTAG PA DANG, MI BSKYOD PA DANG, SNANG BA MTHA' YAS TE RIGS GSUM
PO RNAMS NI RIGS GSUM

MO; ,GSANG SNGAGS CHEN PO'I BDAG NYID RIGS GSUM DANG GANG LDAN PA
DE NI GSANG SNGAGS CHEN PO RIGS GSUM PA STE, SKU GSUNG THUGS NAM
MKHA' DANG MNYAM PA NYID KYI PHYIR RO, ,DE YANG DPAL GSANG BA
'DUS PA LAS, DE NAS BYANG CHUB SEMS DPA' SEMS DPA' CHEN PO DE DAG
GIS DE

BZHIN GSHEGS PA THAMS CAD KYI SKU DANG GSUNG DANG THUGS RDO RJE
NAM MKHA'I TSUL NGES PAR SBYOR ZHING CHED DU BRJOD PA 'DI CHED DU
BRJOD DO ZHES SO, ,GSANG SNGAGS DON KUN SKYED PA PO, ,THIG LE
CHEN PO YI GE MED, ,STONG PA CHEN PO YI GE LNGA, ,THIG LE STONG
PA YI GE DRUG ,CES PA NI DE LA GSANG

SNGAGS DON KUN SKYED PA PO NI 'JIG RTEN DANG 'JIG RTEN LAS 'DAS
PA'I GSANG SNGAGS THAMS CAD KYI DON TE, DE SKYED PA NI 'BYIN PAR
BYED PA STE, DE NYID BCOM LDAN 'DAS SO, ,THIG LE CHEN PO NI DANG
PO'I YI GE AA NAS HA LA THUG PA'I BAR DU DBYANGS DANG GSAL BYED
RNAMS NI THIG LE CHEN PO ZHES GSUNGS

TE; DE YANG BCOM LDAN 'DAS NYID DO, ,YI GE MED NI DON DAM PA'I
NGO BO NYID KYI PHYIR RO, ,STONG PA CHEN PO NI STONG PA NYID RNAM
PA BCU DRUG GI RANG BZHIN NYID KYI PHYIR RO, ,YI GE LNGA NI RTAG
PA LA SOGS PA'I YI GE 'BRU A'A AOm H'Um HR'I; AA; ZHES PA'I BDAG
NYID KYI PHYIR NA YI GE AA ZHES GSUNGS SO, ,

@100A *, ,THIG LE STONG PA ZHES PA LA THIG LE NI SA BON GYI YI
GE'O, ,DE LA DON DAM PAR MI DMIGS PA'I RANG BZHIN GYI PHYIR RO,
,YI GE DRUG NI AOm WA' G'I SHVA RI MUm ZHES TE YI GE DRUG PA'I
BDAG NYID KYI PHYIR RO, ,RNAM PA KUN GYI RNAM PA MED, ,BCU DRUG
PHYED PHYED THIG LE CAN, ,YAN LAG MED

PA'I RTZIS LAS 'DAS, ,BSAM GTAN BZHI YI RTZE MO CAN, ,ZHES PA NI
DE LA RNAM PA KUN GYI RNAM PA MED NI RNAM PA KUN NI SKYES BU CHEN
PO'I MTSAN SUM CU RTZA GNYIS LA SOGS PA'I CHOS DE RNAMS KUN GANG
YIN PA LAS 'DAS SHING MED PA'I RNAM PA'I YAN LAG DANG GANG LDAN
PA DE DE LAR GSUNGS SO, ,

DE LTAR YANG 'PHAGS PA SHES RAB KYI PHA ROL TU PHYIN PA SUM BRGYA
PA LAS GSUNGS PA, RAB 'BYOR DE JI SNYAM DU SEMS, MTSAN PHUN SUM
TSOGS PAS DE BZHIN GSHEGS PAR BLTA'AM, RAB 'BYOR GYIS GSOL PA,
BCOM LDAN 'DAS MTSAN PHUN SUM TSOGS PAS DE BZHIN GSHEGS PAR BLTA
BAR

BYA BA 'DI NI MA LAGS SO, ,DE CI'I PHYIR ZHE NA, GANG MTSAN PHUN
SUM TSOGS PA DE BZHIN GSHEGS PAS GSUNGS PA DE NYID MTSAN PHUN SUM
TSOGS PA MA LAGS PA'I SLAD DU'O, ,BCOM LDAN 'DAS KYIS TSE DANG
LDAN PAR RAB 'BYOR LA BKA' STZAL PA, RAB 'BYOR JI SRID JI SRID DU
MTSAN PHUN SUM TSOGS PA DE SRID

DU BRDZUN NO, ,JI SRID DU MTSAN PHUN SUM TSOGS PA MED PA DE SRID
DU BRDZUN PA MA LAGS SO, ,DE CI'I PHYIR ZHE NA, DE BZHIN GSHEGS
PA'I MTSAN MA YIN PAR BLTA BAR BYA'O ZHES TE, DE KUN RDZOB DANG
DON DAM PA'I RANG BZHIN YIN PA'I PHYIR RO, ,BCU DRUG PHYED PHYED
THIG LE CAN, ,YAN LAG

MED PA'I RTZIS LAS 'DAS, ,BSAM GTAN BZHI YI RTZE MO CAN NI DE
BDAG GI BLA MA'I LUNG YIN PA'I PHYIR NA TSIG RKANG GSUM GYI DON
BDAG GIS MA BSHAD DO, ,DE'I PHYIR NA BDAG CAG GI BLA MAS JI LTA
BA BZHIN DU BDAG LA GSUNGS PA, SNGAGS KYI SGO NAS SPYAD PA SPYOD
PA LAS THAMS CAD SO SOR

RTOGS PA DAD PA DANG YANG DAG PAR LDAN PA'I SLOB MA RNAMS DUS
RING POR MNYES PAR BYED PA'I BSAM PA'I KHYAD PAR LAS SGYU 'PHRUL
DRA BA'I MNGON PAR BYANG CHUB PA'I BLA MA'I MAN NGAG SNYAN KHUNG
NAS SNYAN KHUNG DU BRGYUD PA RAB TU BSTAN PAR BYA'O, ,DE'I PHYIR
DE'I SBYOR BA 'TSAM DE'I SBYOR BA 'TSAMS PA BGOMS PAS

@100B ,'JIGS PAS t'I K'A LAS 'DI RNAM PAR MA SPROS SO, ,BSAM GTAN
YAN LAG KUN SHES SHING, ,TING 'DZIN RIGS DANG RGYUD 'CHANG BA,
,TING 'DZIN LUS CAN LUS KYI MCHOG ,LONGS SPYOD RDZOGS SKU KUN GYI
RGYAL, ,ZHES PA NI DE LA BSAM GTAN YAN LAG KUN SHES SHING NI BSAM
GTAN KUN NI

BZHI RNAMS TE, RTOG PA DANG, DPYOD PA DANG, DGA' BA DANG, BDE BA
ZHES PA RNAMS LAS SO, ,DE LA RTOG PA DANG BCAS, DPYOD PA DANG
BCAS, DBEN PA LAS SKYES PA'I DGA' BA DANG BDE BA CAN NI BSAM GTAN
DANG PO'O, ,RTOG PA DANG DPYOD PA SPANGS PA NI BSAM GTAN GNYIS
PA'O, ,DGA' BA

YANG MED CING BTANG SNYOMS DANG DRAN PA YANG DAG PAR LDAN PA NI
BSAM GTAN GSUM PA'O, ,SDUG BSNGAL YANG MA YIN BDE BA YANG MA YIN
PA'I BTANG SNYOMS DANG DRAN PA YONGS SU DAG PA NI BSAM GTAN BZHI
PA'O, ,BSAM GTAN BZHI PO DE DAG GI YAN LAG STE CHA SHAS 'DI RNAMS
SO, ,LDE SHES NA

NI MKHAS PA STE, BSAM GTAN DE RAB TU 'BYED PA LA YANG SBYOR BA'I
PHYIR TE, DE LA MOS PA'I SEMS CAN KUN DU BZANG PO'I DON YIN NO,
,DE LTAR YANG GSUNGS PA, BYANG CHUB SEMS DPA' RNAMS KYIS BSAM
GTAN DANG PO LA SOGS PA MNGON DU BYED DE, SEMS CAN GYI DON GYIS
GNAS PAS

NA DE'I DBANG GIS SKYE BA NI MA YIN NO, ,DRE BZHIN DU 'OG NAS
BSHAD PA LAS KYANG LHA CHO RING POR MI SKYE BAR SHES PA STE, DE
RNAMS SU SKYE BA LA DBANG THOB PA'I PHYIR RO, ,TING 'DZIN RIGS
DANG RGYUD 'CHANG BA NI TING NGE 'DZIN RNAMS NI DE YANG MCHOG TU
DGE BA LA RTZE GCIG PA'I RNAM PAR BSGOM PA NYID

KYI PHYIR NA BSAM GTAN DANG PO LA SOGS PA'I MTSAN NYID DO, ,GO
RIMS BZHIN DU RANG GI MING DANG DON GYI RJES SU DRAN PA'I RAB TU
DBYE BA DPAG TU MED DE, DE BAS NA DE RNAMS KYI RIGS DANG RGYUD NI
GDON MI ZA BAR NYAN THOS LA SOGS PA STE, DE 'DZIN PAS NA TING
'DZIN RIGS DANG RGYUD 'CHANG BA'O, ,TING

'DZIN LUS CAN LUS KYI MCHOG NI TING NGE 'DZIN GYI LUS NI LUS KYI
SKU'O, ,DE NYID KYI PHYIR SPRUL PA LA SOGS PA'I LUS THAMS CAD LAS
MCHOG DANG RAB YIN PAS NA TING 'DZIN LUS CAN LUS KYI MCHOG STE,
DE NYID BCOM LDAN 'DAS SO, ,LONGS SPYOD RDZOGS SKU KUN GYI RGYAL
NI LONGS SPYOD

@101A *, ,RDZOGS PA'I SKU THAMS CAD DU GYUR PA BCOM LDAN 'DAS
'JAM DPAL 'KHOR THAMS CAD KYI NANG NA CHE BA'I BDAG NYID PHUN SUM
TSOGS PA BDEN PA'I DON 'BRAS BU DANG BCAS PA SNA TSOGS PA BSAM DU
MED PA'I 'JIG RTEN LAS 'DAS PA'I BYANG CHUB SEMS DPA' THAMS CAD

DGA' BA'I RGYU RAB TU STON PAR BYED PA'I PHYIR NA BSTAN TO, ,DE
'ANG DE NYID BSTAN PA'I SGO NAS MDZES SHING 'BAR BAS NA LONGS
SPYOD RDZOGS SKU KUN GYI RGYAL LO, ,DE LTAR YANG GSUNGS PA, BDAG
GI SBYOR BA 'JIG RTEN LAS 'DAS BSAM GYIS MI KHYAB LEGS MDZAD LEGS
PA'I 'BRU, ,BLO CHEN

RNAMS KYI DGA' BA'I RGYU NI 'KHOR BA'I NANG DU SNA TSOGS RAB STON
CING, ,DAM PA'I CHOS KYI SGRA CHEN RTAG TU 'JIG RTEN KHAMS RNAMS
KUN DUR RAB 'PHRO BA, ,SANGS RGYAS CHOS KYI RGYAL SRID CHE LA
BZHUGS PA DE LA 'DIR NI PHYAG 'TSAL LO, ,ZHES SO, ,SPRUL PA'I SKU
STE SKU YI MCHOG ,SANGS RGYAS

SPRUL PA'I RGYUD 'CHANG BA, ,PHYOGS BCUR SPRUL PA SNA TSOGS
'GYED, ,JI BZHIN 'GRO BA'I DON BYED PA, ,ZHES PA NI DE LA SPRUL
PA'I SKU STE SKU'I MCHOG NI SPRUL PA'I BDAG NYID KYI SKU NI SPRUL
PA'I SKU'O, ,DE 'ANG GZHAN 'JIG RTEN PA'I SPRUL PA RNAMS KYI NANG
NA RAB KYI PHYIR NA SKU'I MCHOG CES GSUNGS

SO; ,DE LTAR YANG GSUNGS BA, SEMS CAN RNAMS KYI SMIN PA'I RGYU
PHYIR LA LAR 'BAR PA'I ME BZHIN GANG SNANG ZHING, ,LA LAR YANG NI
RDZOGS BYANG CHUB DANG CHOS KYI 'KHOR LO RAB BZHIR GANG SNANG BA,
,RNAM PA DU MAR 'JUG CING SRID GSUM RAB 'DZIN SNA TSOGS THABS
KYIS 'JOMS MDZAD PA, ,THUB

PA RNAMS KYI DON CHEN PHYOGS BCUR RJES MNGON SPRUL SKU DE LA
PHYAG 'TSAL LO, ,ZHES SO, ,SANGS RGYAS SPRUL PA'I RGYUD 'CHANG BA
NI DUS GSUM NA BZHUGS PA'I SANGS RGYAS RNAMS KYI SPRUL PA DE
RNAMS KYI RGYUD NI RIM PA STE, SANGS RGYAS SPRUL PA'I RGYUD DO,
,DE 'DZIN PAS NA SANGS RGYAS

SPRUL PA'I RGYUD 'CHANG BA STE, DE BZHIN GSHEGS PA THAMS CAD KYI
GDUNG RGYUN MI GCOD PA NYID KYI PHYIR RO, ,PHYOGS BCUR SPRUL PA
SNA TSOGS PA NI PHYOGS BCU PO RNAMS SU RNAM PA SNA TSOGS THA DAD
PA'I SPRUL PA'I CHO 'PHRUL DANG GANG LDAN PA DE PHYOGS BCUR SPRUL
PA SNA TSOGS 'GYED PA'O, ,

@101B DE NYID KYI PHYIR NA JI BZHIN 'GRO BA'I DON BYED PA STE,
,JI BZHIN PHYIN CI MA LOG PAR DON BSTAN PA'I SGO NAS 'GRO BA'I
DON BYED PAS NA JI BZHIN 'GRO BA'I BYED PA'O, ,LHA YI DBANG PO
LHA YI LHA, ,LHA MIN DBANG PO LHA MIN BDAG ,'CHI MED DBANG PO LHA
YI BLA, ,'JOMS BYED 'JOMS BYED DBANG PHYUG

PO; ,ZHES PA NI DE LA LHA'I DBANG PO NI KHYAB 'JUG GI RANG BZHIN
NYID KYI PHYIR RO, ,LHA'I LHA NI TSANGS PA'I BDAG NYID KYI PHYIR
RO, ,LHA MIN DBANG PO NI RNAM PAR SNANG BYED 'BE LE'I GZUGS KYIS
SO, ,LHA MIN BDAG NI GZA' R'A HU LA'I RANG BZHIN NYID KYI PHYIR
RO, ,'CHI MED DBANG PO NI GRONG KHYER 'JIG GI

GZUGS NYID KYI PHYIR RO, ,LHA'I BLA NI GZA' PHUR BU'I GZUGS NYID
KYI PHYIR RO, ,'JOMS BYED NI TSOGS BDAG GI RANG BZHIN NYID KYI
PHYIR RO, ,'JOMS BYED DBANG PHYUG NI MA H'A DE WA'I RANG BZHIN
NYID KYI PHYIR RO, ,LHA'I DBANG PO LA SOGS PA RNAMS KYIS BCOM
LDAN 'DAS DE NYID LA MNGON PAR BRJOD

PAR BYA'O, ,SRID PA'I DGON PA LAS BRGAL BA, ,STON PA GCIG PO 'GRO
PA'I BLA, ,'JIG RTEN PHYOGS BCUR RAB GRAGS PA, ,CHOS KYI SBYIN
BDAG CHE BA PO, ,ZHES PA NI DE LA SRID PA'I DGON PA LAS BRGAL BA
NI SRID PA NI 'KHOR BA'O, ,DE NYID KYI DGON PA STE BRGAL DKA' BA
NYID KYI PHYIR NA SRID PA'I

DGON PA'O, ,GANG GIS SRID PA'I DGON PA LAS BRGAL BA DE NI SRID
PA'I DGON PA LAS BRGAL BA'O, ,GCIG PU NI GNYIS SU MED PA STE, ,DE
DANG 'DRA BA MED PA'I PHYIR RO, ,DE NYID KYI PHYIR NA STON PA
ZHES PA STE, STON PA NI GANG SEMS CAN THAMS CAD KYI BYA BA STON
PAR BYED PAS NA STON PA YIN NO, ,

DE LA SEMS CAN THAMS CAD KYI STON PA NI KHYAD PAR MED PA BCOM
LDAN 'DAS 'DAM DPAL DE NYID DE, SEMS CAN THAMS CAD KYI BYA BA
STON PAR BYED PA NYID KYIS BYED PA'O, ,'DI LTA STE, NGAN SONG DU
SKYES PA RNAM LA YANG DE BZHIN GSHEGS PA'I SKU YI 'OD ZER LAS DE
BZHIN GSHEGS PA'I SKU

BSTAN PAS RAB TU DANG BAR BYAS TE MTHO RIS LA SO SOR 'JOG PAR
BYED DO, ,MTHO RIS SU SKYES PA RNAMS LA YANG SKAL PA DANG MI LDAN
PA KHA CIG RNAMS LA GONG DU GSUNGS PA'I TSOGS BSAM PA YONGS SU
DAG PAR BYAS NAS 'KHOR BA'I BDE BA'I LAS SBYIN PA LA SOGS PA LA
SO SOR 'JOG

@102A *, ,PAR BYED DE, ,SKAL PA DANG LDAN PA RIGS RNAMS LA YANG
BSAM PA RNAM PA GNYIS KYIS NYE PAR STON PA RNAMS KYIS TE, DGE
BA'I RTZA BA MA BSAGS PA RNAMS KYA DGE BA'I RTZA BA BSKRUN PAR
BYA BA DANG, DGE BA'I RTZA BA YONGS SU BSKRUN PA RNAMS NI DGE
BA'I RTZA BA YONGS SU SMIN PAR

BYED DO, ,DGE BA'I RTZA BA YONGS SU SMIN PA RNAMS NI YONGS SU
GROL BAR BYAS TE, RIGS JI LTA BA BZHIN DU NYAN THOS LA SOGS PA LA
SO SOR 'JOG GO, ,DA LTAR NGAN SONG DANG MTHO RIS SU SKYES PA
RNAMS KYI SKAL BA DANG LDAN PA DANG MI LDAN PA'I RIGS RNAMS LA
BYA BA MTHUN PAR BSGRUB PA'I PHYIR

NA DE NYID SEMS CAN THAMS CAD KYI STON PA ZHES GSUNGS SO, ,DE
NYID KYI PHYIR NA 'GRO BA'I BLA MA STE, 'GRO BA RNAMS KYI BLA MA
YIN PAS 'GRO BA'I BLA MA'O, ,'JIG RTEN PHYOGS BCUR RAB GRAGS PA,
,CHOS KYI SBYIN BDAG NI PHYOGS BCU RNAMS KYI 'JIG RTEN NI PHYOGS
BCU'I 'JIG RTEN NO, ,PHYOGS

BCU'I 'JIG RTEN KYANG DE YIN LA RAB GRAGS KYANG DE NYID YIN PAS
'JIG RTEN PHYOGS BCUR RAB GRAGS PA STE, 'JIG RTEN NA PHYOGS BCUR
GRAGS PA STE, DE RNAMS LA CHOS KYI SBYIN BDAG GANG YIN PA DE,
'JIG RTEN PHYOGS BCUR RAB GRAGS PA, ,CHOS KYI SBYIN BDAG GO, ,DE
NYID CHE BA PO ZHES

TE; ,G-YO BDANG MI G-YO BA'I DNGOS PO RNAMS LA KHYAB PA'I PHYIR
RO, ,DE LTAR YANG DBAL BDE MCHOG GI RGYUD LAS GSUNGS PA, KUN DU
KUN NAS THAMS CAD DU, ,BDAG NYID RTAG TU RNAM PA KUN, ,SANGS
RGYAS LA SOGS BRTAN G-YO KUN, ,KUN GYI DNGOS POR BDAG GYUR TO,
,ZHES SO, ,

BYAMS PA'I GO CHA CHAS PA STE, ,SNYING RJE YI NI YA LAD BGOS,
,SHES RAB RAL GRI MDA' GZHU THOGS, ,NYON MONGS MI SHES G-YUL NGO
SEL, ,ZHES PA NI DE LA BYAMS PA'I GO CHA CHAS PA STE NI, BYAMS PA
NI SEMS CAN THAMS CAD LA BSHES DANG GROGS DANG BU GCIG PA BZHIN
DU BYAMS PA RNAMS

SO; KHYAMS PA DES GO CHA NI BYAMS PA'I GO CHA GANG GIS CHAS PA
STE, BYAMS PA'I GO CHA CHAS PA'O, ,SNYING RJE YI NI YA LANG BGOS
NI SNYING RJE NI JI SNYED GSUNGS PA'I MTSAN NYID DO, ,DE NYID YA
LAD DE SNYING RJE'I YA LAD DO, ,SNYING RJE'I YA LAD DE BGOS PAS
BSRUNG BA GANG YIN DE SNYING RJE'I YA LAD

@102B BGOS SO, ,SHES RAB RAL GRI MNGA' GZHU THOGS NI, SHES RAB NI
SHES RAB KYI PHA ROL TU PHYIN PA'I PU STI'O, ,RAL GRI NI YE SHES
KYI RAL GRI'O, ,MDA' NI SEMS PHRA MO YONGS SU 'BIGS PA'I BDAG
NYID DO, ,GZHU NI RDO RJE'I GZHU'O, ,DES KYANG CI GSUNG BAR 'GYUR
ZHE NA, BYAMS

PA'I GO CHA CHAS SHING SNYING RJE'I YA LAD KYIS BSRUNGS PA'I SHES
RAB LA SOGS PA'I PHYAG RGYA DANG LDAN PA NYON MONGS PA'I MI SHES
PA NI 'DOD CHAGS PA'I GTI MUG GO, ,DE NYID G-YUL TE 'THAB MO'O,
,DE SEL ZHING SPONG BAS NA BCOM LDAN 'DAS DNGOS PO DE NYON MONGS
MI SHES G-YUL NGO SEL BA YIN NO, ,

MAN NGAG NI 'DI'O, ,MDOG DMAR BA DANG PHYAG BZHI PAR SHES PAR
BYA'O, ,DPA' BO BDUD DGRA BDUD 'DUL BA, ,BDUD BZHI'I 'JIGS PA SEL
BAR BYED, ,BDUD KYI DPUNG RNAMS PHAM PAR BYED, ,RDZOGS PA'I SANGS
RGYAS 'JIG RTEN 'DREN, ,ZHES PA NI DE LA BDUD DGRA NI BDUD RNAMS
TE BGEGS KYI DGRA

STE BDUD DGRA'O, ,DE NYID BDUD 'DUL ZHES PA STE, RDO RJE GDAN LA
BZHUGS NAS BDUD MI MTHUN PA'I PHYOGS RNAMS 'JOMS PAS NA BDUD
'DUL BA'O, ,DE NYID KYI PHYIR NA DPA' PO STE, MI MTHUN PA'I
PHYOGS GZHAN RNAMS KYIS ZIL MI NON PA NYID KYI PHYIR RO, ,BDUD
BZHI'I 'JIGS PA SEL BAR BYED NI BDUD

RNAMS NI BDUD BZHI'O, ,DE RNAMS 'JIGS PA NI BDUD BZHI 'JIGS SO,
,DE SEL BAR BYED CING MED PAR BYED PAS NA BDUD BZHI'I 'JIGS PA
SEL BAR BYED DO, ,BDUD KYI DPUNG RNAMS PHAM BYED PA NI BDUD THAMS
CAD KYI DPUNG NI BDUD KYI DPUNG STE DE'O, ,DE PHAM BAR BYED PA'I
TSUL DANG GANG LDAN PA DE NI

BDUD KYI DPUNG RNAMS PHAM BYED PA'O, ,RDZOGS BA'I SANGS RGYAS NI
MTSAN RNAMS NYE BAR BSDU BA GSUNGS PA YIN NO, ,'DI LTAR SANGS
RGYAS BCOM LDAN 'DAS, ,RDZOGS PA'I SANGS RGYAS ZHES PA DANG PO
NAS JI TZAM 'DI'I MTHAR THUG PA'I BAR DU NA 'JAM DPAL GYI MTSAN
YANG DAG PAR BRJOD PA PHAL CHER

LA GSUNGS PA'O, ,'JIG RTEN 'DREN NI 'JIG RTEN RNAMS KYI 'DREN PA
PO 'JIG RTEN 'DREN TE, 'GRO BA KUN MNGON PAR 'DOD PA'I PHYIR RO,
,MCHOD 'OS BSTOD 'OS PHYAG GI GNAS, ,RTAG TU RI MOR BYA BA'I 'OS,
,BKUR 'OS RJED PAR BYA BA'I 'OS, ,PHYAG BYAR 'OS PA BLA MA'I RAB,
,CES

@103A *, ,PA NI DE LA MCHOD 'OS NI THOS PA DANG DRAN PA RNAMS
YONGS SU MTHAR PHYIN BA NI MCHOD 'OS ZHES BRJOD PA, BCOM LDAN
'DAS 'JAM DPAL YANG GRUB PA'I MTHA' THAMS CAD KYI PHA ROL TU SON
PA'I PHYIR NA MCHOD 'OS ZHES GSUNGS SO, ,BSTOD 'OS NI BSTOD PAR
'OS PA NYID KYI

PHYIR RO, ,PHYAG GI GNAS NI LHA RNAMS DANG BCAS PA'I 'JIG RTEN
RNAMS KYIS PHYAG BYA BAR 'OS PA NYID KYI PHYIR RO, ,RTOG TU RI
MOR BYA BA'I 'OS NI NYAN THOS LA SOGS PA THAMS CAD KYIS RI MOR
BYA BAR 'OS PA NYID KYI PHYIR RO, ,BKUR 'OS NI YON TAN THAMS CAD
YONGS SU RDZOGS PA NYID KYI PHYIR NA 'JAM

DPAL NYID BYANG CHUB SEMS DPA' THAMS CAD KYIS SO, ,RJED PAR BYA
BA'I MCHOG NI DE BZHIN GSHEGS PA THAMS CAD KYIS RJED PAR BYA BA
NYID KYI PHYIR RO, ,PHYAG BYAR 'OS PA NI SNGAGS KYI SGO SPYAD PA
SPYOD PA RNAMS KYIS PHYAG BYAR 'OS PA NYID KYI PHYIR RO, ,BLA MA
NI SEMS CAN 'DI DAG THAMS CAD LA RJES SU

STON PA'I PHYIR DANG, DE BZHIN GSHEGS PA THAMS CAD KYI THUGS KAR
GNAS PA NYID KYI PHYIR RO, ,DE NYID KYI PHYIR NA RAB NI MCHOG GI
PHYIR TE, DE NYID BCOM LDAN 'DAS SO, ,'JIG RTEN GSUM NYID GOM
GCIG BGROD, ,MKHA' LTAR MTHA' MED RNAM PAR GNON, ,GSUM RIG GTZANG
MA DAG PA

STE; ,MNGON SHES DRUG LDAN RJES DRAN DRUG ,CES PA NI DE LA 'JIG
RTEN GSUM NYID GOM GCIG BGROD NI 'JIG RTEN GSUM PO RNAMS MNYAM
POR BSDUS PA NI 'JIG RTEN GSUM STE, 'JIG RTEN GSUM NYID NI 'JIG
RTEN GSUM MO, ,'JIG RTEN GSUM PO DE LA GOM PA GCIG KHO NAS BGROD
PA'I

ZHABS DANG GANG LDAN PA DE 'JIG RTEN GSUM NYID GOM GCIG BGROD DO,
,DES NI BCOM LDAN 'DAS DE'I RDZU 'PHRUL CHEN PO'I BDAG NYID YANG
DAG PAR BSTAN PA YIN NO, ,MKHA' LTAR MTHA' MED RNAM PAR GNON NI
MKHA' NI MKHA'O, ,DE YONGS SU MTHA' YAS PA NI MTHA' LTAR MTHA'
MED PA'O, ,DE RNAM

PAR GNON PA NI PA ROL GNON PA GANG YIN PA DE NI MKHA' LTAR MTHA'
MED RNAM PAR GNON NO, ,TSIG DES KYANG BCOM LDAN 'DAS DE'I SEMS
CAN GYI DON DU GNON PA NGES PAR STON PA YIN NO, ,GSUM RIG NI RIG
BYED RIG PAR BSTAN PA GSUM STE, NGES BRJOD DANG, MCHOD SBYIN
DANG, SNYAN NGAG GI

@103B MTSAN NYID RNAMS NI RIG BYED GSUM PO GSUM LDAN DANG, RJES
SU LTA BA DANG, GTAM GYI MTSAN NYID KYANG RUNG BA BSGRUB PA 'AM
RIG PAS NA GSUM RIG GO, ,DE'I RANG BZHIN YANG BCOM LDAN 'DAS SO,
,YANG NA THEG PA GSUM PO NYID KYIS BSDUS PA STE SDE SNOD GSUM GYI
RANG BZHIN RIG PA NI GSUM

PO SGRUB PAS SAM RIG PAS NA'O, ,YANG RDZU 'PHRUL DANG, PHA ROL
GYI SEMS SHES PA DANG, ZAG PA ZAD PA'I MNGON PAR SHES PA'I RANG
BZHIN RIG PAS NA GSUM RIG PA'O, ,DE NYID KYI PHYIR NA GTZANG MA
ZHES PA STE, RIG BYED RIG PA'I RANG BZHIN LTA BA YIN LA, 'DUN PAS
'DOD PHYIR NA GTZANG MA ZHES

GSUNGS SO, ,BCOM LDAN 'DAS 'JAM DPAL YANG GRANGS MED PA'I THEG PA
LA 'DUN PAS 'DOD PA'I PHYIR NA GTZANG MA ZHES GSUNGS SO, ,DAG PA
NI DES DAG PAR BYED PAS NA DAG PA STE, DAG PA'I RGYU YIN PA'I
PHYIR RO, ,DE LTAR YANG BSHAD PA CHEN PO LAS GSUNGS SO, ,SA LA
CHU'I SA YONGS

SU DAG ,CHU LA 'ANG SNGAGS RNAMS MCHOG TU DAG ,DE YANG DUS TSOD
TSOGS PAS DAG ,DRANG SRONG CHEN POS LUNG BSTAN GSUNGS, ,ZHES
GSUNGS SO, ,DE LTAR YANG BCOM LDAN 'DAS DAG PA NYID KYI PHYIR NA
DAG PA ZHES GSUNGS SO, ,MNGON SHES DRUG LDAN NI LHA'I RNA BA DANG
PHA ROL GYI SEMS

SHES PA DANG, SNGON GYI GNAS RJES SU DRAN PA DANG, RDZU 'PHRUL
DANG, ZAG PA ZAD PA'I MNGON PAR SHES PA RNAMS SO, ,MNGON PAR SHES
PA DE RNAMS DRUG DANG GANG LDAN PA DE MNGON SHES DRUG LDAN NO,
,RJES DRAN DRUG NI JI SNYED GSUNGS PA'I SANGS RGYAS RJES SU DRAN
PA DANG, CHOS RJES SU DRAN PA DANG,

DGE 'DUN RJES SU DRAN PA DANG, RIGS RJES SU DRAN PA DANG, KHRO BO
RJES SU DRAN PA DANG, DAM TSIG RJES SU DRAN PA RNAMS SO, ,DE'I
PHYIR RJES SU DRAN PA DANG GANG LDAN PA DE LA DE SKAD CES GSUNGS
SO, ,BYANG CHUB SEMS DPA' SEMS DPA' CHE, ,RDZU 'PHRUL CHEN PO
'JIG RTEN 'DAS, ,SHES RAB PHA ROL

PHYIN PA'I MTHA', ,SHES RAB DE NYID DE NYID THOB, ,CES PA NI DE
LA BYANG CHUB SEMS DPA' NI CHOS THAMS CAD LA CHAGS PA MED PAS
BYANG CHUB STE, RANG GI DON PHUN SU MA TSOGS PA LA SEMS DPA'I BLO
DANG DANG LDAN PA DE BYANG CHUB SEMS DPA'O, ,DE LTAR YIN NA NYAN
THOS LA THAL BAR 'GYUR RO, ,DE'I

@104A *, ,PHYIR GSUNGS PA, SEMS DPA' CHE ZHES PA STE, GZHAN GYI
DON PHUN SUM TSOGS PA CHEN PO LA SEMS DPA'I BLO DANG GANG LDAN PA
DE SEMS DPA' CHE'O, ,CHEN PO YANG GZHAN DU 'GYUR TA, MU STEGS KYI
SKYE BO BZANG PO LTA BU'O ZHE NA, DE'I PHYIR BYANG CHUB SEMS DPA'
ZHES

GSUNGS SO, ,DE BAS NA TSIG DE GNYIS KYIS NYE BAR MTSON PA NI BCOM
LDAN 'DAS DE NYID YIN NO, ,DE YANG 'JIG RTEN 'DAS ZHES PA STE,
'KHOR BA'I CHU BO CHEN PO'I RGYUD LAS KUN DU BRGAL BA'I PHYIR RO,
,RDZU 'PHRUL CHEN PO NI BSOD NAMS DANG YE SHES KYI TSOGS YONGS SU
RDZOGS PA'I PHYIR RO,

SHES RAB KYI PHA ROL TU PHYIN PA'I MTHA' NI CHOS RAB TU RNAM PAR
'BYED PA'I MTSAN NYID SHES RAB KYI PHA ROL TU PHYIN PA NI SHES
RAB KYI PHA ROL TU PHYIN PA'O, ,DE'I MTHA' NI MTHAR PHYIN CING
MJUG BRTUL BAR SON PA GANG YIN BDE SHES RAB KYI PHA ROL TU PHYIN
PA'I MTHA'O, ,SHES RAB DE NYID NI SHES RAB DE KHO NA

STE; SHES RAB GNYIS SU MED PA'I YE SHES TE, BCOM LDAN 'DAS DE
NYID DO, ,DE NYID THOB PA NI GNYIS SU MED PA'I YE SHES KHO NA
STE, DE THOB CING MNGON DU GYUR PA GANG YIN PA DE LA DE SKAD CES
GSUNGS SO, ,BDAG RIG GZHAN RIG THAMS CAD PA, ,KUN LA PHAN PA'I
GANG ZAG MCHOG,

DPER BYA KUN LAS 'DAS PA STE, SHES DANG SHES BYA'I BDAG PO MCHOG
,CES PA NI DE LA BDAG RIG NI BDAG NYID RIG PAS NA BDAG RIG GO,
,GZHAN RIG NI GZHAN RNAMS RIG PAS NA GZHAN RIG GO, ,THAMS CAD NI
MA LUS PA'I DNGOS PO BSTAN PA'I PHYIR RO, ,KUN LA PHAN PA NI
THAMS

CAD LA PHAN PA BYED PAS NA KUN LA PHAN PA STE, 'GRO BA KUN LA BU
GCIG PA BZHIN DU BYAMS PA'I PHYIR RO, ,RGYU DE'I PHYIR NA GANG
ZAG MCHOG STE, BCOM LDAN 'DAS SO, ,DPER BYA KUN LAS 'DAS PA STE
NI DNGOS PO 'DI THAMS CAD KYI DPER BYA KUN NO, ,DPER BYA DE KUN
LAS 'DAS PA SHIN TU 'DAS PA

GANG YIN PA DE NI DPER BYA KUN LAS 'DAS SO ZHES BYA BA NI GZUNG
BA'I NGO BO NYID KYI PHYIR RO, ,SHES PA'I BDAG PO NI 'DZIN PA
PO'I RANG BZHIN GYI PHYIR RO, ,MCHOG NI RAB NYID KYI PHYIR RO,
,CHOS KYI SBYIN BDAG GTZO BO STE, ,PHYAG RGYA BZHI PO'I DON STON
PA, 'GRO BA'I BSNYEN BKUR GNAS KYI MCHOG,

@104B NGES 'BYUNG GSUM PO BGROD PA PO, ,ZHES PA NI, DE LA CHOS
KYI SBYIN BDAG NI SKAL BA JI LTA BA BZHIN DU PHYIN CI MA LOG PAR
CHOS KYI SBYIN PA'I PHYIR RO, ,DE NYID KYI PHYIR NA GTZO BO ZHES
BYA BA STE, MNGON PAR 'GRO BAR BYA BA RNAMS KYI NANG NA MCHOG
STE, BCOM LDAN 'DAS DE NYID DO, ,PHYAG RGYA BZHI

PO'I DON STON PA NI PHYAG RGYA CHEN PO LA SOGS PA BZHI RNAMS KYI
DON NI PHYAG RGYA BZHI'I DON TE, DE'I STON PA PO NI RAB TU STON
PA PO'O, ,DE BZHIN GSHEGS PA THAMS CAD KYI YE SHES KYI SKU'I RANG
BZHIN NYID KYI PHYIR, 'GRO BA'I BSNYEN BKUR GNAS KYI MCHOG, CES
BYA'O, ,NGES 'BYUNG GSUM PO NI NYAN THOS LA

SOGS PA'I NGES PAR 'BYUNG BA STE, DES BGROD PA'I TSUL DANG GANG
LDAN PA DE NI NGES 'BYUNG GSUM GYIS BGROD PA'O, ,DE BAS NA NGES
'BYUNG GSUM GYIS BGROD BA'I 'GRO BA THAMS CAD KYI BSNYEN BKUR GYI
GNAS NI BCOM LDAN 'DAS DE NYID DE, THAR BA THAMS CAD KYI RANG
BZHIN NYID KYI PHYIR RO, ,DON GYI

DAM PA RNAM DAG DPAL, ,'JIG RTEN GSUM NA SKAL BZANG CHE, ,DPAL
LDAN 'BYOR PA KUN BYED PA, ,'JAM DPAL DPAL DANG LDAN PA'I MCHOG
,CES PA NI DE LA DON DAM CHOS KYI DBYINGS KYI RNAM PAR DAG PA'I
DPAL DANG GANG LDAN PA DE NI DON GYI DAM PA RNAM DAG DPAL TE,
THABS DANG SHES RAB

KYI BDAG NYID KYI PHYIR RO, ,DE NYID KYI PHYIR NA 'JIG RTEN GSUM
NA SKAL BZANG NI 'JIG RTEN GSUM KHO NA LA SKAL BA BZANG PO STE,
SEMS CAN KUN GYI DON BYED PA'I PHYIR RO, ,DE LTAR YANG DPAL BDE
MCHOG GI RGYUD LAS GSUNGS PA, SEMS CAN KUN DON BYED PHYIR NA,
,SKAL BZANG BCOM LDAN RDO RJE

CAN; ,GTAN DU MYA NGAN 'DAS PHYIR NA, ,NYAN THOS THAMS CAD SKAL
NGAN YIN, ,ZHES GSUNGS SO, ,CHE NI KUN LA KHYAB BA NYID KYI PHYIR
RO, ,DPAL LDAN NI SKAL BA PHUN SUM TSOGS PA DANG LDAN PA NYID KYI
PHYIR RO, ,'BYOR PA KUN BYED PA NI PHUN SUM TSOGS PA THAMS CAD
KYI RTEN GYI DNGOS PO NYID

KYI PHYIR RO, ,'JAM DPAL NI MTSAN BRJOD PA YIN NO, ,DPAL DANG
LDAN PA'I MCHOG NI DE DANG LDAN PA'I NANG NA RAB CES PA'I DON TO,
,DE LTAR DE NAS DE NI BYA BA NAN TAN GYI YE SHES KYI RANG BZHIN
GYIS BCOM LDAN 'DAS DE NYID DE BZHIN GSHEGS PA THAMS CAD KYI YE
SHES SEMS DPA' DE BZHIN GSHEGS

@105A *, ,PA THAMS CAD KYI PHYAG RGYA KUN YANG DAG PAR RIG PA'I
BYA BA SNA TSOGS MDZAD PA'I PHYIR MA LUS SHING LUS PA MED PA'I
SEMS CAN GYI KHAMS THAMS CAD LA BSAM PA KUN YONGS SU RDZOGS PAR
BYED PA DE NYID PHYOGS BCU MTHA' YAS MU MED PA'I 'JIG RTEN GYI
KHAMS THAMS CAD

YONGS SU KHYAB PAR SON PAS, MTSAN GYI SNGAGS KYI YI GE TSIG DGU
BCU RTZA LNGA RNAMS RIGS KYI DBYE BAS RNAM PA LNGAR BGOS TE, RNAM
PA RE RE ZHING YANG MTSAN GYI YI GER GYUR PA RNAM PA BCU DGU BCU
DGUR BYAS TE, DE RNAMS KYIS SEMS CAN THAMS CAD KYI LE LO MED PAR
BYAS NAS DGE BA'I

PHYOGS LA GNAS PAR BYAS TE, RANG GI RNAM PAR THAR PA'I SGO NAS
DE'I 'OD KYIS YANG DE BZHIN GSHEGS PA'I 'KHOR GYI DKYIL 'KHOR
THAMS CAD GSAL BAR BYAS NAS YANG DE RNAMS SLAR LOG NAS GONG DU
GSUNGS PA'I MTSAN NYID RNAMS KYI SNGAGS KYI YI GE'I TSIG RNAMS SU
GYUR TE, RDO RJE DBYINGS KYI

DKYIL 'KHOR CHEN PO'I PHYI ROL 'KHOR LO LNGA PA LA JI LTA BA'I
RIM PAS RNAM PAR GNAS SO, ,YANG JI LTAR GSUNGS PA'I GZUGS SU BDAG
NYID DMIGS TE, SNGAGS KYI SGO NAS SPYAD PA SPYOD PA'I RIGS KYI BU
'AM RIGS KYI BU MO 'PHAGS PA MTSAN YANG DAG PAR BRJOD PA KLOG PAS
'OG NAS 'BYUNG

BA'I YON TAN THOB PO ZHES PA NI MAN NGAG GO, ,'DI LA TSIGS BCAD
NI BCO LNGA'O, ,MTSAN GYI SNGAGS KYI TSIG RNAMS NI DGU BCU RTZA
LNGA STE GRANGS SO, ,'PHAGS PA MTSAN YANG DAG PAR BRJOD PA'I RGYA
CHER 'GREL PA MTSAN GSANG SNGAGS KYI DON DU RNAM PAR LTA BA LAS
BYA BA NAN TAN GYI YE SHES KYI SGO NAS

BSTOD PA'I RIM PA'I DBANG DU BYAS PA STE BCU PA'O,, ,,DA NI
RNAM PAR SNANG MDZAD CHEN PO LA SOGS PA DE BZHIN GSHEGS PA LNGA'I
BDAG NYID KYI TSIGS BCAD RNAMS KYI BCOM LDAN 'DAS KYI YE SHES KYI
SKU RDO RJE DBYINGS KYI DKYIL 'KHOR CHEN PO'I DBUS NA BZHUGS PA
LA BSTOD

PA 'DI LTA STE, MCHOG SBYIN LA SOGS PAS NI ME LONG LTA BU'I YE
SHES KYI SGO NAS SO, ,SANGS RGYAS CHAGS PA LA SOGS PAS NI CHOS
KYI DBYINGS KYI RANG BZHIN GYI SGO NAS SO, ,SANGS RGYAS 'DZUM PA
LA SOGS PAS NI SO SOR KUN DU RTOG PA'I YE SHES KYI SGO NAS SO,
,MED PA LAS BYUNG

@105B LA SOGS PAS NI MNYAM PA NYID KYI YE SHES KYI SGO NAS SO,
,SGYU 'PHRUL DRA BA LA SOGS PAS NI BYA BA NAN TAN GYI YE SHES KYI
SGO NAS SO, ,TSIGS BCAD LNGA'O, ,'PHAGS PA MTSAN YANG DAG PAR
BRJOD PA'I RGYA CHER 'GREL PA MTSAN GSANG SNGAGS KYI DON DU RNAM
PAR LTA BA LAS NYE BAR BSDU BA'I

SGO NAS BSTOD PA'I RIM PA'I DBANG DU BYAS PA BCU GCIG BA STE
YONGS SU RDZOGS SO,, ,,DE NAS DA NI YON TAN GYI SGO NAS BSTOD PA
LA, DE LA RE ZHIG RDO RJE DBYINGS KYI DKYIL 'KHOR DANG PO'I SGO
NAS YON TAN GSUNGS PA, PHAG NA RDO RJE RDO RJE 'CHANG ZHES PA LA
SOGS PA STE, BCOM LDAN

'DAS SH'AKYA THUB PAS RDO RJE 'DZIN PA POS PA NI DE KHO NA GSOL
PA BTAB PA'I PHYIR RO, ,DE KHO NA LA BOS PA MDZAD DE, MTSAN YANG
DAG PAR BRJOD PA YON TAN DANG BCAS PA GSUNGS PA NI DANG PA LDAN
PA RAB TU 'JUG PA'I PHYIR NAS GSUNGS PA STE, PHAG NA RDO RJE RDO
RJE 'CHANG 'DI DANG 'DI DANG 'DI NI ZHES PA NI 'DI

DANG 'DI NI MTSAN YANG DAG PAR BRJOD PA'O, ,KYE PHYAG NA RDO RJE
ZHES PA NI DBANG BSKUR BA'I SGO NAS SO, ,RDO RJE 'CHANG NI YE
SHES KYI SGO NAS SO, ,YON TAN DE GNYIS DANG LDAN PAS SDUD PAR
BYED PA NYID KYI DBANG DU BYAS PA'I PHYIR RO, ,BCOM LDAN 'DAS YE
SHES KYI SKU, DE BZHIN GSHEGS PA THAMS

CAD KYI SKU 'JAM DPAL YE SHES SEMS DPA' DANG 'BREL PA'I MTSAN
YANG DAG PAR BRJOD PA YIN TE, MI 'DRA BA ZHIG CE NA, THUN MONG MA
YIN PA'I YONGS SU DAG PA ZHES PA NI, ,DE LA THUN MONG NI NYON
MONGS PA DANG 'DRES PA'O, ,NYON MONGS PA RNAMS DANG LHAN CIG MA
'DRES PA NI THUN MONG MA YIN

PA STE, DAG PA'I RANG BZHIN NI, SRID PA DANG MA 'DRES PA YONGS SU
DAG PA'I MTSAN YANG DAG PAR BRJOD PA DE DAG GIS ZHES BSTAN TO
ZHES PHYIS 'BYUNG BA'I TSIG DANG 'BREL PA, CI'I DON DU ZHE NA,
GSUNGS PA, KHYOD KYIS DGA' BA DANG, DANG BA DANG, MGU BA CHEN PO
BLA NA MED PA BSKYED PA'I DON

DANG ZHES PA NI, DE LA DGA' BA NI SPRO BA'O, ,DAD PA NI DAD PA
STE, DE YANG LAS DANG, 'BRAS BU DANG, BDEN PA DANG, DKON MCHOG
RNAMS LA YID CHES PA'O, ,MGU BA CHEN PO NI BRTZON 'GRUS SO, ,DE
YANG DGE BA'I CHOS LA MNGON PAR SPRO BA'O, ,PHYAG NA RDO RJE
KHYOD KYIS DE RNAMS BSKYED

@106A *, ,PA NI 'BYUNG BAR BYA BA'I DON DU'O, ,LUS DANG NGAG DANG
YID KYIS GSANG BA YONGS SU DAG PAR BYA BA'I DON DANG ZHES PA LA,
LUS NGAG YID RNAMS KYI GSANG BA NI BYANG CHUB SEMS RDO RJE'I RANG
BZHIN TE, DE YONGS SU DAG PAR BYA BA'I DON DU'O, ,YONGS SU MA
RDZOGS PA'I DANG,

YONGS SU MA DAG PA'I SA DANG PHA ROL TU PHYIN PA DANG, BSOD NAMS
DANG YE SHES KYI TSOGS DE YONGS SU RDZOGS PA DANG YONGS SU DAG
PAR BYA BA DANG ZHES PA, YONGS SU MA RDZOGS PA'I SA RNAMS DANG
YONGS SU DAG PA NI PHA ROL TU PHYIN PA RNAMS TE, YONGS SU MA
RDZOGS PA RNAMS DANG, YONGS SU

MA DAG PA'I SA DANG, PHA ROL TU PHYIN PA RNAMS SO, ,DE RNAMS KYI
BSOD NAMS DANG YE SHES KYI TSOGS DE YONGS SU RDZOGS PA DANG YONGS
SU DAG PAR BYED PA'I DON DU'O, ,BLA NA MED PA'I DON MA RTOGS PA
RTOGS PAR BYA BA DANG ZHES PA NI BLA NA MED PA'I DON YANG DE YIN
LA MA RTOGS PA YANG DE NYID YIN

PAS BLA NA MED PA'I DON MA RTOGS PA STE, DE RTOGS PAR BYA BA'I
DON DU'O, ,MA THOB PA THOB PA THOB PAR BYA BA DANG ZHES PA NI MA
THOB PA'I SANGS RGYAS KYI CHOS LA SOGS PA THOB PAR BYA BA'I DON
DU'O, ,JI SRID DE BZHIN GSHEGS PA THAMS CAD KYI CHOS KYI TSUL
YANG DAG PAR GZUNG BA'I PHYIR ZHES PA NI JI SRID KYI SGRA'I

RIM PA LA LTOS PA'O, ,DE BZHIN GSHEGS PA THAMS CAD KYI DAM PA'I
CHOS KYI TSUL NI SHES RAB KYI PHA ROL TU PHYIN PA STE, DE GNYIS
SU MED PA'I YE SHES KYI RANG BZHIN GYIS YANG DAG PAR GZUNG BAR
BYA BA'I DON DU NGAS BSHAD CING ZHES PA NI BYANG CHUB SEMS RDO
RJE'I RANG BZHIN GYI SGO NAS SO, ,KHA STAN

TE ZHES PA NI SHIN TU RNAM PAR DAG PA'I CHOS KYI DBYINGS KYI YE
SHES KYI SGO NAS SO, ,BKROL ZHING ZHES PA NI ME LONG LTA BU'I YE
SHES KYI SGO NAS SO, ,RNAM PAR PHYE LA ZHES PA NI MNYAM PA NYID
KYI YE SHES KYI SGO NAS SO, ,BYIN GYIS BRLAB PAR BYA'O ZHES PA NI
BYA BA NAN TAN GYI YE SHES KYI SGO NAS SO, ,KYI

LAG NA RDO RJE ZHES PA NI BOD PA'I DON TO, ,'DI NI ZHES PA NI
MTSAN YANG DAG PAR BRJOD PA'I ZHES PA'I DON TO, ,NGAS ZHES PA NI
SH'AKYA THUB PA NGAS ZHES PA'I DON TO, ,KHYOD KYI RGYUD LA ZHES
PA NI KHYOD KYI SEMS KYI RGYUD LA'O ZHES PA'I DON TO, ,GSANG
SNGAGS THAMS CAD KYI CHOS NYID KYIS BYIN GYI RLABS

@106B KYIS BRLAB PO ZHES PA NI GSANG SNGAGS THAMS CAD KYI CHOS
NYID NI GSANG SNGAGS THAMS CAD KYI CHOS NYID DE, STONG BA NYID
DO, ,DE BYIN GYIS BRLABS PA NI BRTAN PAR BYED PA'O, ,'KHOR LO
DANG PO YIN TAN TE, TSIGS BCAD BCU GCIG STE GRANGS SO, ,DA NI
'KHOR LO GNYIS PA'I PHAN YON GYI

DBANG DU BYAS TE GSUNGS PA, LAG NA RDO RJE RDO RJE 'CHANG GZHAN
YANG MTSAN YANG DAG PAR BRJOD PA 'DI NI DE BZHIN GSHEGS PA THAMS
CAD KYI SHIN TU DAG CING YONGS SU BYANG BA'I THAMS CAD MKHYEN
PA'I YE SHES DANG, SKU DANG GSUNG DANG THUGS GSANG BAR GYUR BA'O
ZHES PA LA, KUN NAS YONGS SU BYA BA NI SHIN

TU YONGS SU DAG CING YONGS SU BYANG BA YANG DE YIN LA THAMS CAD
MKHYEN PA'I YE SHES KYANG DE NYID YIN PAS SHIN TU DAG CING YONGS
SU BYANG BA'I THAMS CAD MKHYEN PA'I YE SHES SO, ,DE'I SKU GSUNG
THUGS KYI CHA DE RNAMS GSANG BAR GYUR PA NI SNANG BA MA YIN PA'I
NGO BO NYID KYI PHYIR RO, ,SANGS RGYAS KYI

BYANG CHUB PO ZHES PA NI SANGS RGYAS RNAMS KYI BYANG CHUB NI,
SANGS RGYAS KYI BYANG CHUB STE, NYAN THOS KYI BYANG CHUB MA YIN
ZHES PA'I DON TO, ,YANG DAG PAR RDZOGS PA'I SANGS RGYAS RNAMS
KYIS MNGON PAR RTOGS PA'O ZHES PA NI MNGON PAR RTOGS PA NI YE
SHES TE, ,THAMS CAD MKHYEN PA'I YE SHES SO, ,

DE BZHIN GSHEGS PA THAMS CAD BLA NA MED PA'O ZHES PA NI DE'I GONG
NA MED PA'I PHYIR BLA NA MED PA'O, ,BDE BAR GSHEGS PA RNAMS KYI
CHOS KYI DBYINGS THUGS SU CHUD PA'O ZHES PA NI STONG PA NYID KYI
NGO BO NYID KYI PHYIR RO, ,RGYAL BA RNAMS KYIS BDUD KYI STOBS
THAMS CAD PHAM PAR MDZAD PA'O ZHES PA NI, BDUD

BZHI'I STOBS KYIS MI THUB PA'I PHYIR RO, ,STOBS BCU DANG LDAN PA
THAMS CAD KYI STOBS BCU NYID DO ZHES PA NI STOBS BCU NI GONG DU
GSUNGS PA'I MTSAN NYID DO, ,DE RNAMS DANG MTSAN YANG DAG PAR
BRJOD PA DANG LDAN PA DE STOBS BCU'O, ,DE'I DNGOS PO NI STOBS BCU
NYID DO, ,THAMS CAD MKHYEN PA'I

YE SHES RNAMS NI THAMS CAD MKHYEN PA NYID DO ZHES PA NI THAMS CAD
SHES PAS NA THAMS CAD MKHYEN PA'O, ,DE'I NGO BO NI THAMS CAD
MKHYEN PA NYID DO, ,SANGS RGYAS KYI CHOS THAMS CAD KYI LUNG NGO
ZHES BYA BA NI GZHAN LAS 'ONGS PA'I PHYIR LUNG NGO, DE YANG RNAM
PA GNYIS TE, LUNG GI MTSAN NYID DANG,

@107A *, ,RTOGS PA'I MTSAN NYID DO, ,SANGS RGYAS THAMS CAD KYIS
YANG DAG PAR GRUB PA'O ZHES PA NI NYAN THOS LA SOGS PA'I SANGS
RGYAS RNAMS KYIS TE, NYAN THOS LA SOGS PA'I SANGS RGYAS KYI RANG
GI NGO BOS MA DEN DU BYED PA'I PHYIR RO, ,BYANG CHUB SEMS DPA'
CHEN PO THAMS CAD KYI BSOD

NAMS DANG YE SHES KYI TSOGS YONGS SU RDZOGS PA'I DRI MA MED CING
SHIN TU RNAM PAR DAG PA'O ZHES PA NI, SHIN TU RNAM PAR DAG PA
YANG DE YIN LA DRI MA MED PA YANG DE NYID YIN PAS NA DRI MA MED
CING SHIN TU RNAM PAR DAG PA STE, DE NYID BSOD NAMS DANG YE SHE
KYI TSOGS DE YIN LA DRI MA MED CING

SHIN TU RNAM PAR DAG PA YANG DE NYID YIN LA NA DRI MA MED CING
SHIN TU RNAM PAR DAG PA'I BSOD NAMS DANG YE SHES KYI TSOGS YONGS
SU RDZOGS PA'I DRI MA MED CING SHIN TU RNAM PAR DAG PA'O, ,DE
YONGS SU RDZOGS PA GANG YIN PA DE NI MTSAN YANG DAG PAR BRJOD PA
STE, DE DANG GANG LDAN PA DE LA DE SKAD CES

GSUNGS SO, ,NYAN THOS DANG RANG SANGS RGYAS THAMS CAD KYI SKYE
GNAS NI DE RNAMS KYI 'BYUNG BA'I GNAS NYID KYI PHYIR RO, ,LHA
DANG MI THAMS CAD KYI PHUN SUM TSOGS PA THAMS CAD KYI ZHING NGO
ZHES PA NI, ,DE LA ZHING NI PHUN SUM TSOGS PA THAMS CAD KYI
'BYUNG GNAS KYI PHYIR RO, ,THEG PA CHEN PO'I GZHI'O ZHES

PA NI SNGAR MTSAN NYID GSUNGS PA'I THEG PA CHEN PO'I GNAS PA'I
NGO BO NYID KYI PHYIR RO, ,BYANG CHUB SEMS DPA'I SPYOD PA RNAMS
KYI 'BYUNG KHUNGS SO ZHES PA NI, DE LA 'BYUNG KHUNGS NI SKYE BA'I
GNAS NYID KYI PHYIR RO, ,'PHAGS PA'I LAM THAMS CAD KYI MTHA'O
ZHES PA NI, DE LA MTHA' NI MJUG BSDU BA'O, ,

RNAM PAR GROL BA RNAMS KYI BRTAG PA'I ZHES PA NI DE LA BRTAG PA
NI YONGS SU BRTAG PA'I GNAS TE, JI LTAR GSER LA SREG PA DANG BCAD
PA DANG BDAR BA'I GNAS LTA BU'O, ,DES PAR 'BYUNG BA'I LAM SKYE
BA'I GNAS SO ZHES PA NI MYA NGAN LAS 'DAS PA'I THABS KYI RGYUR BA
YIN PA'I PHYIR RO, ,

DE BZHIN GSHEGS PA THAMS CAD KYI GDUNG MI 'CHAD PA'O ZHES PA NI,
DE LA GDUNG MI 'CHAD PA NI RGYUN RNAM PAR MI 'CHAD PA STE, DE
BZHIN GSHEGS PA'I BYA BA BYED PA'I PHYIR RO, ,BYANG CHUB SEMS
DPA' SEMS DPA' CHEN PO'I RIGS DANG RGYUD RAB TU 'PHEL BA'O ZHES
PA NI DE KHO NAR PHUL DU BYUNG

@107B BAS MCHOG TU DGA' BA 'PHEL BAR 'GYUR RO, ,PHA ROL RGOL BA
THAMS CAD TSAR GCOD PA'O ZHES PA NI GANG GIS TSAR GCOD PAR BYED
PA NI GCOD PA'O, ,DE LTAR YANG DPAL BDE MCHOG GI RGYUD LAS GSUNGS
PA, KHA CIG PHA ROL MU STEGS RNAMS, ,CHOS DANG MTHUN PAR TSAR
GCOD DO, ,

ZHES SO, ,MU STEGS THAMS CAD RNAM PAR 'JOMS PA'O ZHES PA NI, ,DE
LA 'JOMS PA NI CHANG GI CHE BA'I BDAG NYID RAB TU BSTAN PA'I SGO
NAS SBA 'GONG BAR BYED PA STE, DPER NA LHA LAS BABS PA'I TSE LTA
BU'O, ,BDUD BZHI'I STOBS KYI DPUNG DANG SDE PHAM PAR BYED PA'O
ZHES PA NI, DE LA STOBS

NI YAN LAG BZHI'I STOBS SO, ,DPUNG NI RNAM PAR BKOD PA'O, ,DE NI
BSDUS PA'O, ,DE'I PHYIR NA DON 'DI LTAR 'GYUR RO, ,BDUD BZHI
RNAMS KYI STOBS DANG DPUNG DANG SDE PHAM PAR BYED PA'I MTSAN YANG
DAG PAR BRJOD PA DE'O, ,SEMS CAN THAMS CAD YANG DAG PAR SDUD PA'O
ZHES PA NI DE LA SBYIN PA

DANG; SNYAN PAR SMRA BA DANG, DON SPYOD PA DANG, DON MTHUN PA'I
MTSAN NYID DE, DE NYID DES BSDUS PA NI BSDUS PA'O, ,NGES PAR
'BYUNG BA BGROD PA THAMS CAD KYI 'PHAGS PA'I LAM YONGS SU SMIN
PA'O ZHES PA DANG, DE LA 'PHAGS PA'I LAM YONGS SU SMIN PA NI
'PHAGS PA'I LAM YAN LAG

BRGYAD PA YONGS SU SMIN PA NYID DO, ,TSANGS PA'I GNAS PA BZHI LAG
NAS PA RNAMS KYI TING NGE 'DZIN TO ZHES PA NI, DE LA TING NGE
'DZIN NI NYE BAR BRTAGS PA'I GZHI LA SEMS RTZE GCIG PA'O, ,DE
YANG BYAMS PA DANG, SNYING RJE DANG, DGA' BA DANG, BTANG SNYOMS
RNAMS KYI'O, ,SEMS RTZE GCIG

PA RNAMS KYI BSAM GTAN NO ZHES PA NI, DE LA BSAM GTAN NI RTOG
DPYOD DANG DGA' BDE ZHES BYA BA'O, ,LUS DANG, NGAG DANG YID 'DUL
BA LA BRTZON PA RNAMS KYI RNAL 'BYOR RO ZHES PA NI, DE LA RNAL
'BYOR NI SEMS TZAM LA SNYOMS PAR 'JUG PA'O, ,KUN DU SBYOR BA
THAMS CAD DANG BRAL BA'O ZHES PA NI,

DE LA KUN DU SPYOR BA DGU DANG BRAL BA STE, KUN DU SBYOR BA DGU
NI RJES SU CHAGS PA'I KUN DU SBYOR BA DANG, KHONG KHRO BA'I KUN
DU SBYOR BA DANG, NGA RGYAL GYI KUN DU SBYOR BA DANG, MA RIG PA'I
KUN DU SBYOR BA DANG, LTA BA'I KUN DU SBYOR BA DANG, MCHOG TU
'DZIN PA'I KUN DU SBYOR BA DANG, THE TSOM GYI KUN DU SBYOR

@108A *, ,BA DANG, PHRAG DOG GI KUN DU SBYOR BA DANG, SER SNA'I
KUN DU SBYOR BA RNAMS SO, ,NYON MONGS PA DANG, NYE BA'I NYON
MONGS CAD SPONG PA'O ZHES PA NI 'DOD CHAGS LA SOGS PA DANG, KHONG
KHRO BA LA SOGS PA RNAMS SPONG BA'O, ,SGRIB PA THAMS CAD NYE BAR
ZHI BA'O

ZHES PA NI SHES BYA DANG NYON MONGS PA DANG LAS DANG RNAM PAR
SMIN PA'I SGRIB PA RNAMS GTAN DU MED PA'O, ,'CHING BA THAMS CAD
LAS RNAM PAR GROL BA'O ZHES PA NI 'DOD CHAGS DANG ZHE SDANG DANG
GTI MUG GI 'CHING BA RNAMS LAS RNAM PAR GROL BA'I RGYU NYID KYI
PHYIR RO, ,PHUNG PO THAMS CAD LAS

THAR PA'O ZHES PA NI LHAG MA DANG BCAS PA DANG LHAG MA MED PA'I
MTSAN NYID DE, DE DAG GI RANG BZHIN NYID KYI PHYIR RO, ,SEMS KYI
G-YENG BA THAMS CAD ZHI BA'O ZHES PA NI ZHI BAR BYED PAS ZHI BAS
ZHI BA STE ZHI BAR GNAS PA NYID KYI PHYIR RO, ,'BYOR BA THAMS CAD
KYI 'BYUNG GNAS SO ZHES PA NI 'JIG RTEN DANG 'JIG

RTEN LAS 'DAS PA THAMS CAD KYI 'BYOR PA'I 'BYUNG GNAS NYID KYI
PHYIR RO, ,RGUD PA THAMS CAD SEL BA'O ZHES PA NI SKYON THAMS CAD
SPONG BA'I NGO BO NYID KYI PHYIR RO, ,NGAN SONG GI SGO THAMS CAD
GCOD PA'O ZHES PA NI DMYAL BA DANG, YI DAGS DAG, BYOL SONG GI
BDAG NYID KYI NGAN SONG GI SGO RNAMS

GCOD PA'I PHYIR RO, ,RNAM PAR GROL BA'I GRONG KHYER GYI LAM BZANG
PO'O ZHES PA NI LAM RNAMS KYANG DE YIN LA BZANG PO YANG DE NYID
YIN PAS LAM BZANG PO'O, ,'KHOR BA'I 'KHOR LOR MI 'JUG PA'O ZHES
PA NI RAB TU 'JUG PA NI 'JUG PA'O, ,'JUG PA MED PA NI MI 'JUG
PA'O, ,CHOS KYI 'KHOR LO

BSKOR BA'O ZHES PA NI SKAL BA JI LTA BA BZHIN DU CHOS KYI 'KHOR
LO BSKOR BA'I PHYIR RO, ,DE BZHIN GSHEGS PA'I BSTAN PA'I GDUGS
DANG RGYAL MTSAN DANG BA DAN BSGRENG BA'O ZHES PA NI, PHYI ROL BA
DANG NYAN THOS LA SOGS PA RNAMS KYI BSOD NAMS ZIL GYIS GNON PA'I
GDUGS DANG RGYAL

MTSAN DANG, BA DAN BSGRENG BA NI MTSAN YANG DAG PAR BRJOD PA NYID
KYI PHYIR RO, ,CHOS THAMS CAD BSTAN PA'I GNAS SO ZHES PA NI GNAS
NI BSTAN PAR BYED PA'O, ,BYANG CHUB SEMS DPA' GSANG SNGAGS KYI
SGO'I SPYAD PA SPYOD PA RNAMS KYI MYUR DU 'GRUB PA'O ZHES PA LA,
DE LA MYUR DU 'GRUB PA NI YANG

@108B SPYOD PA LA MI LTOS PA NYID KYIS MYUR DU 'GRUB PA'O, ,BYANG
CHUB SEMS DPA' SHES RAB KYI PHA ROL TU PHYIN PA LA MNGON PAR
BRTZON PA RNAMS KYI SGOM PA RTOGS PA'O ZHES PA LA, BSGOM PA NI
YANG DANG YANG DU GOMS PA'O, ,RTOGS PA NI MNGON DU BYED PA'O,
,GNYIS SU MED PAR SO SOR RTOGS PA

BSGOM PA LA MNGON PAR BRTZON PA RNAMS KYI STONG PA NYID SO SOR
RTOGS PA NI YANG DANG YANG DU 'BIGS PA'O, ,STONG BA NYID LA SOR
SOR RTOGS PA NI STONG BA NYID LA SO SOR RTOGS PA'O, ,PHA ROL TU
PHYIN PA DANG TSOGS THAMS CAD NGES PAR 'GRUB PA'O ZHES PA LA NGES
PAR 'GYUR BA NI PHUN SUM TSOGS PA RDZOGS

PA'O; ,SA THAMS CAD YONGS SU RDZOGS PA YONGS SU DAG PA'O ZHES PA
NI, KUN DU YONGS SU DAG PA'I YONGS SU DAG PA'O, ,'PHAGS PA'I BDEN
PA BZHI PO YANG DAG PA'O ZHES PA NI GRUB PA'I RTOGS PA'O, ,CHOS
THAMS CAD KYI DRAN PA NYE BAR GZHAG PA BZHI PO RNAMS KYI CHOS
THAMS CAD SEMS RTZE GCIG

GIS RTOGS PA'O ZHES PA NI, DE LA CHOS THAMS CAD NI NYE BAR LEN
PA'I PHUNG PO LNGA'O, ,DE RNAMS LA SEMS RTZE GCIG GI DMIGS PA NYID
KYIS DE RTOGS PA'O, ,DE'I DON NI BSHAD ZIN TO, ,MTSAN YANG DAG
PHAR BRJOD PA 'DI NI SANGS RGYAS BYI YON TAN THAMS CAD KYI BAR DU
YONGS SU RDZOGS

PAR BYED PA'O ZHES PA'I BAR DU'O, ,RNAM PAR SNANG MDZAD CHEN PO'I
'KHOR LO GNYIS PA'I YON TAN TE TSIG RKANG LNGA BCU RTZA GNYIS SO,
,DE NAS DA NI 'KHOR LO GSUM PA'I YON TAN GYI DBANG DU BYAS NAS
GSUNGS PA, LAG NA RDO RJE RDO RJE 'CHANG GZHAN YANG MTSAN YANG
DAG PAR BRJOD PA 'DI NI

SEMS CAN THAMS CAD KYI LUS DANG NGAG DANG YID LA KUN DU SPYOD
PA'I SDIG PA MA LUS PAR RAB TU ZHI BAR BYED PA'O ZHES PA NI MA
LUS MI LUS PA'I LUS NGAG YID GSUM GYI SPYOD PA STE, LUS DANG NGAG
DANG YID KYI LAS KYI SDIG PA GANG YIN PA ZHI BAR BYED PA'O, ,SEMS
CAN THAMS CAD KYI NGAN SONG

THAMS CAD RNAM PAR SBYONG BA'O, ,NGAN 'GRO THAMS CAD BZLOG PA'O
ZHES PA NI NGAN 'GRO THAMS CAD LAS TE GSUM LAS BZLOG PA NI NGAN
'GRO THAMS CAD LAS BZLOG PA'O, ,LAS KYI SGRIB PA THAMS CAD YANG
DAG PAR GCOD PA'O ZHES PA NI LAS KYI SGRIB PA THAMS CAD YANG DAG
PAR GCOD PA'I

@109A *, ,PHYIR RO, ,MI KHOM PA BRGYAD PO THAMS CAD KYI SKYE BA'I
RGYUN MI SKYE BAR BYED PA'O ZHES PA NI, DE LA MI KHOM PA THAMS
CAD NI, KHOM PA DANG GO SKABS YOD PA DANG LONG YOD PA ZHES PA NI
DON GYI RNAM GRANGS TE, MNGON PAR RTOGS PA'I SGRUB PA'I GO SKABS
MED PA'I PHYIR NA

MI KHOM PA ZHES GSUNGS SO, ,DE YANG BRGYAD DE, 'DI LTA STE, DMYAL
BAR SKYE BA DANG, BYOL SONG DU SKYE BA DANG, YI DAGS SU SKYE BA
DANG, MTHA' 'KHOB TU SKYE BA DANG, GZUGS MED PA DANG 'DU SHES MED
PA'I SRID PAR SKYE BA DANG, LONG BA DANG 'ON PA DANG GLEN PA LA
SOGS PA SKYE BAR

'GYUR BA DANG, LTA BA LOG PA NYID DANG, SANGS RGYAS MED PA'I SKAL
BA LA SKYES PA RNAMS SO, ,'JIG PA CHEN PO BRGYAD RNAM PAR ZHI BAR
BYED PA'O, ,RMI LAM NGAN PA THAMS CAD SEL BAR BYED PA'O, ,LTA BA
NGAN PA THAMS CAD SEL BAR BYED PA'O, ,SDANG BA DANG DGRA BGEGS
THAMS

CAD ZHI BAR BYED PA'O, ,BDUD KYI DGRA'I LAS THAMS CAD RING DU
SBONG BAR BYED PA'O, ,DGE BA'I RTZA BA DANG BSOD RNAMS THAMS CAD
'PHANG BAR BYED PA'O ZHES PA RNAMS KYI DON GO BAR ZAD DO, ,TSUL
BZHIN MA YIN PA YID LA BYED PA THAMS CAD MI SKYE BAR BYED PA'O
ZHES PA NI TSUL BZHIN MA YIN PA

YID LA BYED PA NI TING NGE 'DZIN GYI MI MTHUN PA'I PHYOGS SU GYUR
BA RNAMS MED PAR BYED PA'I PHYIR RO, ,RGYAGS PA DANG, DREGS PA
DANG, NGA RGYAL DANG, NGA YIR 'DZIN PA THAMS CAD MA LUS PAR 'JOMS
PAR BYED PA'O ZHES PA NI, DE LA RGYAGS PA NI RANG GI PHUN SUM
TSOGS PA LA CHAGS PA DANG DGA'

BA'I SEMS KYI ZHEN PA'O, ,DREGS PA NI BDAG TU 'DZIN PA'O, ,NGA
RGYAL NI KHENGS PA'O, ,NGA YIR 'DZIN PA NI BDAG GIR 'DZIN PA'O,
,DE RNAMS MA LUS PAR 'JOMS PAR BYED PA DE LA DE LTAR GSUNGS SO,
,SDUG BSNGAL BA DANG YID MI BDE BA THAMS CAD MI SKYE BAR BYED
PA'O ZHES PA NI, DE LA LUS DANG

YID LAS SKYES PA'I SDUG BSNGAL BA DANG YID MI BDE BA THAMS CAD MI
SKYE BAR BYED PA'I PHYIR RO, ,DE BZHIN GSHEGS PA THAMS CAD KYI
SNYING POR GYUR BA'O ZHES PA NI 'DI LAS SKYES PA'I PHYIR RO,
,BYANG CHUB SEMS DPA' THAMS CAD KYI GSANG BAR 'GYUR BA NI SBA BAR
BYA BA NYID KYI PHYIR RO, ,NYAN THOS

@109B DANG RANG SANGS RGYAS THAMS CAD KYI GSANG CHEN DU GYUR BA
NI RAB TU MA BSTAN PA'I PHYIR RO, ,PHYAG RGYA DANG GSANG SNGAGS
THAMS CAD DO ZHES PA NI PHYAG RGYA THAMS CAD NI PHYAG RGYA
BZHI'O, ,GSANG SNGAGS THAMS CAD NI SNYING PO LA SOGS PA RNAMS TE,
DE'I BDAG NYID YIN PA'I PHYIR RO, ,CHOS THAMS CAD

BRJOD DU MED PA'I SMRA BA RNAMS KYI DRAN PA DANG SHES BZHIN YANG
DAG PAR BSKYED PA'O ZHES PA NI, CHOS THAMS CAD NI PHUNG PO LA
SOGS PA RNAMS SO, ,DE RNAMS KYI BRJOD PA NI BRJOD PAR BYA BA MA
YIN PA NYID DO, ,DE SMRA BA'I TSUL DANG GANG LDAN PA DE DE LTAR
GSUNGS SO, ,DE BAS NA DE RNAMS KYI DRAN PA NI 'DRIS

BA'I DNGOS PO LA SEMS KYIS MI BRJOD PAR SEMS KYIS MNGON PAR BRJOD
PA NYID DO, ,SHES BZHIN NI LUS NGAG GI RANG DBANG DU GNAS PA STE,
DE GNYIS YANG DAG PAR BSKYED PAR BYA BA'I DON TO, ,BLA NA MED
PA'I SHES RAB BSKYED PA DANG YID GZHUNGS PAR BYED PA'O ZHES PA NI
SHES RAB DANG YID GZHUNGS PAR

BYED PA GNYIS NI SHES RAB DANG YID GZHUNGS PA'O, ,BA NA MED PA'I
SHES RAB DANG YID GZHUNGS PAR BYED PA'I TSUL DANG GANG LDAN PA DE
LA DE LTAR RO, ,NAD MED PA DANG, STOBS DANG, DBANG PHYUG PHUN SUM
TSOGS PAR BYED PA'O ZHES PA NI, DE LA NAD MED PAR BYED PA NI NAD
MED PA NYID DO, ,STOBS NI

LUS KYI NUS PA'O, ,DBANG PHYUG NI GLANG PO CHE DANG RTA LA SOGS
PA'O, ,PHUN SUM TSOGS PA NI NOR DANG 'BRUL LA SOGS PA, ,DE KUN
BYA BA'I TSUL DANG GANG LDAN PA DE LA DE LTAR GSUNGS SO, ,DPAL
DANG, DGA' BA DANG, ZHI BA DANG, LEGS PAR RAB TU 'PHEL BAR BYED
PA'O ZHES PA NI, DE LA DPAL NI

G-YANG NGO, ,DGE BA NI BZANG PO'O, ,ZHI BA NI BDE LEGS SO, ,LEGS
PA NI BKRA SHIS TE DE RNAMS RAB TU 'PHEL BAR BYED PA'I PHYIR RO,
,GRAGS PA DANG, SNYAN PA DANG, TSIGS SU BCAD PA DANG, BSTOD PA
GRAGS PAR BYED PA'O ZHES PA NI, DE LA SNYAN PA NI CHOS KYI SBYIN
PA'I SGO NAS SO, ,GRAGS

PA NI ZANG ZING GI SBYIN PA'I SGO NAS SO, ,TSIGS SU BCAD PA NI MI
'JIGS PA'I SBYIN PAS SO, ,BSTOD PA NI DBANG BSKUR BA'I SBYIN PAS
SO, ,DE YANG DE RNAMS KYI SBYIN PA BZHI PO 'DI RNAMS RAB TU STON
PAR BYED PA'I PHYIR RO, ,NAD DANG 'JIGS PA CHEN PO THAMS CAD RAB
TU ZHI BAR BYED PA'O ZHES

@110A *, ,PA NI NAD THAMS CAD KHO NA 'JIGS PA CHEN PO RNAMS YIN
PAS NAD NYID 'JIGS PA CHEN PO'O, ,DE RNAMS RAB TU ZHI BAR BYED
PA'O, ,SHIN TU RNAM PAR DAG PA RNAMS KYI YANG SHIN TU RNAM PAR
DAG PA'O, ,SHIN TU DAG PAR BYED PA RNAMS KYI YANG SHIN TU DAG PAR
BYED PA'O ZHES PA

NI; HA RI NI RKYEN GYI SGO NAS SO, ,RAB TU BYANG BA RNAMS KYI
YANG RAB TU BYANG BA'O, ,RAB TU BKRA SHIS PA THAMS CAD KYI YANG
RAB TU BKRA SHIS PA'O ZHES PA NI TA MA'I RKYEN GYI RANG BZHIN
BSTAN PA YIN NO, ,SKYABS 'DOD PA RNAMS KYI YANG SKYABS SO ZHES PA
NI SKYABS NYID DO, ,GNAS MED PA RNAMS KYI

GNAS SO ZHES PA NI CHER GNAS PA NYID DO, ,SKYOB PA 'DOD PA RNAMS
KYI YANG RAB TU BYA ZHES PA NI SRUNG BA NYID DO, ,DPUNG GNYEN
'DOD PA RNAMS KYI YANG DPUNG GNYEN NO ZHES PA NI GZHAN DON NYID
DO, ,GLING 'DOD PA RNAMS KYI GLING NGO ZHES PA NI, DE LAS CHUS
BSKOR BA NI GLING NGO, ,GLING 'DOD PA RNAMS LA DE

LTAR GYUR PA NYID DO, ,'KHRAS 'DOD PA RNAMS KYI 'KHRAS BLA NA MED
PA'O ZHES PA NI BLA NA MED PA'I 'KHRAS NYID KYI PHYIR RO, SRID
BA'I RGYA MTSO'I PHA ROL TU 'GRO BA RNAMS KYI GRU'O ZHES PA NI
CHOS KYI PHA ROL TU 'GRO BA'I NGO BO NYID KYI PHYIR RO, ,NANG
THAMS CAD SEL BA'I SMAN GYI RGYAL PO'O ZHES PA NI DON GO BAR ZANG

DO; ,BLANG BA DANG, DOR BA'I DNGOS PO BYE BRAG PHYED PA'I RGYU
NYID KYI PHYIR RO ZHES PA NI BLANG BA DANG DOR BA NI GO BAR BYED
PA RNAMS KYI RGYU NYID KYI PHYIR RO, ,LTA BA NGAN PA'I MUN NAG
THAMS CAD SEL BA'I YE SHES KYI SNANG BA'O ZHES PA NI DE'I PHYIR
NA DE DE LTAR GSUNGS SO, ,SEMS CAN THAMS CAD KYI SEMS KYI BSAMS

PA JI LTA BA BZHIN DU YONGS SU RDZOGS PAR BYED PA'I YID BZHIN GYI
NOR BU LTA BU'O ZHES PA NI SEMS CAN THAMS CAD KYI YID LA 'DOD PA
YONGS SU RDZOGS PA NYID KYI PHYIR RO, ,'JAM DPAL YE SHES KYI SKA
THOB PAR BYA BA THAMS CAD MKHYEN PA'I YE SHES SO ZHES PA NI YE
SHES DANG MTSUNGS PAR LDAN PA NYID KYI PHYIR RO,

SPYAN LNGA THOB PAR BYA BA'I PHYIR YE SHES MTHONG BA YONGS SU
THOB PA'O ZHES PA NI, SPYAN DE LAS MTSUNGS PAR LDAN PA'I BDAG
NYID KYI PHYIR RO, ,ZANG ZING DANG MI 'JIGS PA DANG CHOS KYI
SBYIN PA GTONG BA'I PHYIR PHA ROL TU PHYIN PA DRUG YONGS SU
RDZOGS PA'O ZHES PA NI, SBYIN PA'I PHA ROL TU PHYIN PA LA SOGS

@110B PA RNAMS MTHAR SON PA'I PHYIR RO, ,BSOD NAMS DANG YE SHES
KYI TSOGS DANG TING NGE 'DZIN YONGS SU RDZOGS PA'I PHYIR SA BCU
THOB PA'O ZHES PA NI, BSOD NAMS LA SOGS PA RNAMS YONGS SU MTHAR
BYIN PA'I PHYIR RO, ,CHOS GNYIS DANG BRAL BA'I PHYIR GNYIS SU MED
PA'I CHOS NYID NGO ZHES PA NI

GZUNG 'DZIN GNYIS SU MED PA'I PHYIR RO, ,SGRO BTAGS BA MED PA'I
PHYIR DE BZHIN NYID KYI RANG BZHIN DANG GZHAN MA YIN PA'I CHOS
NYID DO ZHES PA NI SGRO 'DOGS PA DANG SKUR BA 'DEBS PA'I MTHA'
LAS 'DAS PA'I PHYIR RO, ,DE BZHIN GSHEGS PA'I YE SHES YONGS SU
DAG PA'I NGO BO NYID YIN PA'I PHYIR

YANG DAG PA'I MTHA'I RANG BZHIN NYID DO ZHES PA NI CHOS KYI
DBYINGS KYI BZHIN NYID KYI PHYIR RO, ,LTA BA NGAN PA'I TSANG
TSING BRGYA STONG DU MA MA LUS PAR SEL BA'I PHYIR RNAM PA RNAMS
CAD MKHYEN PA STONG BA NYID KYI RANG BZHIN NO ZHES PA NI DE DE
LTAR RO, ,MTSAN YANG DAG PAR BRJOD PA 'DI NI 'DI LTA STE GNYIS SU

MED PA'I CHOS NYID KYI DON GYI MTSAN YANG DAG PAR 'DZIN PA STON
PA'I PHYIR CHOS THAMS CAD BRJOD DU MED PA'I RANG BZHIN NYID DO
ZHES PA NI, DE LA CHOS GNYIS SU MED PA NI STONG BA NYID DO, ,DE
LA 'JUG PA'I DON DU MTSAN RNAM PAR 'DZIN PA DE'I STON PA STE
RGYUR GYUR BA NYID DO, ,DE NI 'KHOR LO GSUM PA'I YON

TAN TE, DE'I TSIG RNAMS NI LNGA BCU RTZA GNYIS GRANGS SO, ,'KHOR
LO BZHI BA'I YON TAN GYI DBANG DU BYAS NAS GSUNGS PA, LAG NA RDO
RJE RDO RJE 'CHANG GZHAN YANG ZHES PA LA SOGS PA STE, DE LA SMAD
PA LA SOGS PA DANG 'BREL BA'I SKYE BA LAS BZLOG PA DE RIGS TE,
RGYAL RIGS LA SOGS PA DE RGYAL BAR

BYED CING BRTAN PAR BYED BDAG 'KHOR BA LAS BRGAL BA'I DON GYIS NA
BU STE, RIGS KYI BU DANG RIGS KYI BU MO'O, ,RIGS KYI BU 'AM ,RIGS
KYI BU MO GSANG SNGAGS KYI SGO NAS SPYAD PA SPYOD PA GANG LA LAS
BCOM LDAN 'DAS 'JAM DPAL YE SHES SEMS DPA'I DE BZHIN GSHEGS PA
THAMS CAD KYI THAMS CAD MKHYEN PA'I YE

SHES KYI SKU GNYIS SU MED PA'I DON DAM PA'I MTSAN YANG DAG PAR
BRJOD PA MTSAN GYI GTZUG GI NOR BU 'DI NI THAMS CAD YONGS SU
RDZOGS DANG, MA NYAMS SHING LHAG CHAD MED PAS TSIGS SU BCAD PA'I
TSIG DANG YIG 'BRU 'DI DAG NYID KYIS ZHES PA NI, DE LA 'DI NI
GONG DU GSUNGS PA RNAMS KYIS SO, ,

@111A *, ,NYIN GCIG BZHIN DU NI NYI MA RE RE ZHING NGO, ,DUS GSUM
DU 'CHANG BA DANG ZHES PA NI GZHUNG DANG DON GYIS SO, ,KLOG PA
DANG ZHES PA NI GLEGS BAM KLOG PA'O, ,KUN CHUB PAR BYED PA DANG
ZHES PA NI BSAM PA'O, ,TSUL BZHIN YID LA BYED PA DANG GZHAN LA
YANG ZHES PA NI

'DUL BA RNAMS LA'O, ,DAM TSIG JI LTA BA BZHIN DU BSTAN PA DANG
ZHES PA NI DUS JI LTA BA BZHIN DU PHYIN CI MA LOG PAR BSTAN TO
ZHES PA'I DON TO, ,MTSAN GYI DON GANG YANG RUNG BA RE RE NAS
KYANG ZHES PA NI, ,MTSAN RNAMS KYI DON NI MTSAN GYI DON TO, ,'JAM
DPAL YE SHES SEMS DPA'I SKU LA DMIGS

TE SEMS RTZE GCIG TU BSGOM PA ZHES PA NI, DE LA SEMS RTZE GCIG NI
MNYAM PAR GZHAG PA'I YID DO, ,KUN NAS SGO'I GNAS PAS GNAS PA DANG
ZHES PA LA SOGS PA NI, DE LA MOS PA NI DE BZHIN DU 'DZIN PA'O,
,DE KHO NA NYID NI PHYIN CI MA LOG PA'O, ,DE BAS NA MOS PA DANG
DE KHO NA NYID GNYIS YID

LA BYED PAS KUN NAS SGO'I GNAS PAS GNAS PA ZHES PA'O, ,CHOS THAMS
CAD RTOGS PA NI ZHES PA NI, DE LA CHOS THAMS CAD NI PHUNG PO LA
SOGS PA'O, ,DE RNAMS RTOGS PA'I BDAG NYID KYI DAD PAS SO, ,DES CI
'DRA BA ZHE NA, MCHOG NI RAB BO, ,RNYOG PA MED PA NI SKYON MED
PA'O, ,SHES

RAB RJES SU 'BIGS PA'I DAD PA DANG ZHES PA NI, DE LTAR YANG
GSUNGS PA, DAD PA NYID KYIS CHOS STON TO, ,SHES RAB KYIS NI DE
NYID RIG ,DE GNYIS LA YANG SHES RAB GTZO, ,DE'I YANG SNGON DU DAD
PA 'GRO, ,ZHES SO, ,LDAN BZHIN NI GSANG SNGAGS KYI SGO NAS SPYAD
PA SPYOD PA CAN GYI'O, ,

DE LA DUS GSUM GYI DUS MED PA NI DUS GSUM NI DUS RNAM PA GSUM MO,
,DE LA DUS MED PA'O, ,LDAN PA NI YONGS SU 'BREL PAR BYED PA DANG
LDAN PA'O, ,SANGS RGYAS DANG BYANG CHUB SEMS DPA' THAMS CAD 'DUS
TE GSHEGS NAS NI ZHES PA NI 'DUS NAS 'GRO BA'I DON TO, ,CHOS KYI
SGO THAMS CAD NI

STONG PA NYID DANG, MTSAN MA MED PA DANG, SMON PA MED PA'I RNAM
PAR THAR PA'I SGO'O, ,RTOGS PAR MDZAD DE SKU YANG STON TO ZHES
SO, ,MA RUNGS PA 'DUL BA KHRO BO'I RGYAL PO CHEN PO RNAMS DANG,
RDO RJE 'CHANG CHEN PO LA SOGS PA 'GRO BA YONGS SU SKYOB PA RNAMS
KYANG SPRUL PA'I LUS KYI GZUGS SNA

@111B TSOGS DANG MDANGS DANG STOBS DANG ZHES PA NI STOBS NI SHED
MO'O, ,GZI BRJID ZIL GYIS MI NON PA DANG ZHES PA NI GZI BRJID ZIL
GYIS MI GNON ZHING MI 'PHROGS PA'O, ,GSANG SNGAGS DANG PHYAG RGYA
RNAMS KYI MNGON PAR RTOGS PA'I DKYIL 'KHOR RNAMS ZHES PA NI RDO
RJE DBYINGS LA SOGS

PA RNAMS SO, ,DE RNAMS SGRUB PAR BYED BA'O ZHES PA'O, ,GSANG
SNGAGS DANG RIG SNGAGS KYI RGYAL PO MA LUS PA DANG, BGEGS DANG,
LOG 'DREN DAG, BDUD KYI DRA DANG, PHYIR RGOL PA DANG, GZHAN GYIS
MI TSUGS PA CHEN PO THAMS CAD KYANG NYIN MTSAN PHYED PAR SKAD
CIG RE

RE LA ZHES PA NI, DE LA MA LUS PA NI LUS PA MED PA'O, ,MTSAN MO
DANG LHAN CIG TU GYUR PAS NA NYIN MTSAN PHYED DO, ,SKAD CIG MA RE
RE NI SKAD CIG DANG SKAD CIG NYID PAS SKAD CIG RE RE'O, ,SPYOD
LAM THAMS CAD NI BZHI LA'O, ,SRUNG BA DANG SKYOB PA DANG SPED PA
BYED DO ZHES PA NI SRUNG BA YANG DE SKYOB

PA YANG DE RNAMS NYID DO, ,DE RNAMS KYI SPED PA DE BYED PA ZHES
SO, ,SANGS RGYAS DANG BYANG CHUB SEMS DPA' THAMS CAD KYIS BYIN
GYIS RLOB PAR MDZAD DO, ,SKU GSUNG THUGS THAMS CAD KYIS DE'I
RGYUD LA YANG DAG PAR BYIN GYIS RLOB BO, ,SANGS RGYAS DANG BYANG
CHUB SEMS DPA' THAMS CAD KYI

PHAN GDAGS PAS KYANG PHAN GDAGS PAR MDZAD DE, CHOS THAMS CAD LA
MI 'JIGS PA'I SPOBS PA YANG GRUB PAR MDZAD DO ZHES PA NI, DE LA
CHOS THAMS CAD KYI MI 'JIGS PA DE'I SPOBS PA NI CHOS THAMS CAD LA
MI 'JIGS PA'I SPOBS PA'O, ,DE SGRUB PAR MDZAD PAS DBUL BAR

MDZAD CES PA'I DON TO, ,DGRA BCOM BA DANG, NYAN THOS DANG, RANG
SANGS RGYAS THAMS CAD KYANG 'PHAGS PA'I CHOS LA SDUG PAR 'DZIN
PA'I BSAM PAS LUS STON PAR BYED DO ZHES PA NI 'PHAGS PA RNAMS KYI
CHOS NI 'PHAGS PA'I CHOS SO, DE LA SDUG PA NI BYAMS PA'I BLO NYID
KYIS RANG GI

LUS KYI NGO BO NYID DE YANG NYE BAR BSTAN TO, ,TSANGS PA DANG,
BANG PO DANG, NYE DBANG DANG, DRAG PO DANG, TSAN PO CHE DANG, KUN
'GYED GZHON NU DANG, DBANG PHYUG CHEN PO DANG, SMIN DRUG GI BU
DANG, NAG PO CHEN PO DANG, DGA' BYED DBANG PHYUG DANG, GSHIN RJE
DANG, CHU LHA DANG,

@112A *, ,KU BE RA DANG, 'PHROG MA DANG, PHYOGS BCU'I 'JIG RTEN
SKYONG PA GANG YIN PA DE DAG KYANG RTAG TU RGYUN MI 'CHAD PAR NI
DUS THAMS CAD DU'O, ,NYIN MTSAN PHYAD PAR 'GRO YANG RUNG, 'GRENG
YANG RUNG, 'DUG KYANG RUNG, NYAL YANG RUNG, GNYID LOG KYANG RUNG,
MA LOG KYANG

RUNG BA NA SRUNG BA DANG, SKYOB PA DANG, SPED PA BYED PAR 'GYUR
RO, ,MNYAM PAR BZHAG KYANG RUNG, MA BZHAG KYANG RUNG, GCIG PUR
'DUG KYANG RUNG, SKYE BO MANG PO'I NANG DU 'DUG KYANG RUNG STE,
GRONG NI GRONG KHYER GYI PHYIR ROL GYI MTHA' MA'O, ,GRONG KHYER
DANG GRONG RDAL NI YUL LO, ,LJONGS NI

DPYA 'DU BA'I SA'O, ,YUL 'KHOR DANG, RGYAL PO'I PHO BRANG DANG,
SRA DANG, SRA CHUNG DANG, GRONG KHYER GYI GO DANG, KHRI LAM NI
RGYAL BO 'GRO BA'I LAM MO, ,SRANG DANG BZHI MDO NI LAM KHA BRAG
GO, ,SUM MDO NI LAM SUM MA DO'O, ,GRONG BAR DANG TSONG KHANG NI
'TSONG BAR BYED PA'I RDZA 'TSONG PA'O, ,

DE'I MDZOD NI TSONG KHANG NGO, ,DE LA 'DUG PA NI 'DUG PA'O,
,KHANG STONG DANG, RI DANG, CHU KLUNG DANG, NAGS TSAL DANG, NAGS
TSANG TSING NI NAGS KYI TSANG TSING DO, 'JUG KYANG RUNG, GTZANG
SBRA MA BYAS PA DANG, RA RO NI CHANG GIS GZHAN DU 'GYUR BA'O,
,BAG MED PA NI DBANG PHYUG

GIS GZHAN DU GYUR PA'I PHYIR RO, ,RTAG TU RNAM PA THAMS CAD DU
CI'I SGO NAS KYANG MCHOG TU SRUNG BA DANG, SKYOB PA DANG, SPED
PAR BYED DO, ,NYIN MTSAN DU YANG MCHOG TU BDE LEGS SU 'GYUR 'GYUR
BYED DO, ,LHA DANG, KLU DANG, GNOD SPYIN DANG, DRI ZA DANG, ,LHA
MA YID DANG, NAM MKHA'

LDING DANG, MI 'AM CI DANG, LTO 'PHYE CHEN PO DANG, ZHES PA DANG,
DE LA LTO 'PHYE CHEN PO NI KLU'I RIGS BRGYAD DO, ,MI DANG MI MA
YIN PA NI YI DVAGS LA SOGS PA'O, ,GZHAN DAG KYANG GZA' DANG, RGYU
SKAR DANG, MA MO RNAMS DANG, TSOGS KYI BDAG PO GZHAN DANG, MA MO

BDUN PO GANG YIN PA RNAMS DANG, GNOD SPYIN MO DANG, SRIN MO DANG,
SHA ZA MO GANG YIN PA DE DAG KYANG 'DU ZHING ZHES PA NI TSOGS
PA'O, ,GCIG TU MTHUN PA YONGS SU RDZOGS PA'I DPUNG DANG BCAS PA
NI YAN LAG GI STOBS BZHI'O, ,'KHOR DANG BCAS PA NI RJES SU 'BRANG
BA DANG

@112B BCAS PA'O, ,SRUNG BA DANG SKYOB PA DANG SPED PA THAMS CAD
BYED PAR 'GYUR RO, ,MDANGS DANG STOBS DANG GZI BRJOD MCHOG KYANG
DE'I LUS LA 'JUG PAR BYED DO, ,NAD MED PA DANG STOBS DANG TSE NUR
PA YANG 'GRUB PAR BYED DO ZHES PA NI RJES SU 'DOGS PAR BYA BA'I
DON TE, ,'KHOR LO BZHI PA'I

YON TAN TE DE'I TSIG RNAMS NI GRANGS BCU DGU'O, ,DE NAS DA NI
'KHOR LO LNGA PA'I YON TAN GYI DBANG DU BYAS NAS GSUNGS PA, LAG
NA RDO RJE RDO RJE 'CHANG ZHES PA LA SOGS PA STE, GZHAN YANG
MTSAN GYI GTZUG GI NOR BU GANG GIS NYIN GCIG BZHIN DU ZHES PA NI
NYI MA RE RE'O, ,DUS GSUM DU MNYAM

PAR YI DAM DU LAN GSUM DU NI SUM 'GYUR DU BYAS PA'O, ,KHA DON DU
'DON TAM GLEGS BAM DU BYAS BA KLOG CING BRJOD PA NI KLOG PA'O,
,BCOM LDAN 'DAS 'JAM DPAL YE SHES SEMS DPA'I GZUGS YID LA DMIGS
SHING, GZUGS DANG MTHUN PAR SEMS TE, DE'I GZUGS DANG MTHUN PAR
SEMS TE, DE'I GZUGS DANG MTHUN PAR

BSAM GTAN BYED PA NI ZHES PA NI GONG DU GSUNGS PA'I RIM PAS GZUGS
RNAM PA GSUM DU RJES SU BSAMS NAS BKLAG PAR BYA'O, ,'DUL BA'I
DBANG GI PHYIR RING PO MI THOGS PA DE NYID SPRUL PA'I GZUGS KYI
LUS MTHONG BAR 'GYUR RO ZHES PA NI SEMS KYI BSAM PA'I DBANG GIS
MTHONG MGO, ,SANGS

RGYAS DANG BYANG CHUB SEMS DPA' THAMS CAD KYI GZUGS KYI SKU RNAM
PAR SNA TSOGS DANG LDAN PA NAM MKHA'I DKYIL NA BZHUGS PA DAG
KYANG MTHONG BAR 'GYUR RO, ,SEMS CAN CHEN PO DE NI NAM YANG JI
LTAR GYUR KYANG DAN 'GRO NGAN SONG DU LTUNG BAR MI 'GYUR RO, RIGS
NGAN DU SKYE BAR MI 'GYUR RO ZHES PA NI GDOL

PA LA SOGS PA'O, ,YUL MTHA' 'KHOB TU SKYE BAR MI 'GYUR RO ZHES PA
NI GRONG GI MTHA' GANG NA SANGS RGYAS KYI SGRA MI SHES PA DER
SKYE BAR MI 'GYUR RO, ,DBANG PO MA TSANG BAR SKYE BAR MI 'GYUR
RO, ,MIG LONG BA DANG 'ON PA DANG, GLEN PA LA SOGS PA'I NGO BOR
MI 'GYUR RO, ,LOG PAR LTA

BA DANG; LTA BA NGAN PA'I RIGS SU SKYE BAR MI 'GYUR RO NI LTA BA
LOG PA NI MED PAR LTA BA STE, LTA BA THAMS CAD RTZAD NAS 'BYIN
PA'O, ,DE'I RIGS NI LTA BA LOG PA'I RIGS SO, ,DE DE LA MI SKYE
BAR 'GYUR RO, ,SANGS RGYAS MI BZHUGS PA'I SANGS RGYAS KYI ZHING
DU SKYE BAR MI 'GYUR RO, ,SANGS

@113A *, ,RGYAS BZHUGS NA YANG DES BSTAN PA'I CHOS SPONG BA DANG
BSKAL PAR MI 'GYUR RO, ,SANGS RGYAS 'BYUNG BA DANG MI MJAL BA
DANG DE YIS BSTAN PA'I CHOS DANG MA PHRAD PAR MI 'GYUR RO, ,LHA
TSO RING PO RNAMS KYI NANG DU SKYE BAR MI 'GYUR RO, ,MU GE DANG
NAD DANG MTSON GYI BSKAL

PA'I NANG DU SKYE BAR MI 'GYUR RO, ,DE LTAR YANG CHOS MNGON PA
MDZOD LAS GSUNGS PA, BSKAL PA MTSON DANG NAD DANG NI, ,MU GES
NGES PAR MTHAR 'BYIN NO, ,ZHAG RNAMS DANG NI ZLA BA DANG, ,LO
BDUN DAG TU GO RIMS BZHIN, ,ZHES SO, ,DE RNAMS LA YANG SKYE PAR
MI 'GYUR BA'O, ,

SNYIGS MA LNGA'I DUS SU YANG SKYE BAR MI 'GYUR RO NI SNYIGS MA
LNGA NI SEMS CAN DANG, TSE DANG, LTA BA DANG, BSKAL PA DANG, NYON
MONGS PA LA SOGS PA NYID DO, ,SNYIGS MA'I DBYINGS NI SNYIGS MA'I
PHYIR DANG, GZIR BA'I PHYIR NI SNYIGS MA ZHES GSUNGS SO, ,DE'I
DUS LA YANG SKYE BAR

'GYUR RO, ,RGYAL PO DANG DANG DRAG DANG CHOM RKUN GYI 'JIGS PA
YANG 'BYUNG BAR MI 'GYUR RO, ,CI NAS KYANG DMAN PA DANG DBUL BA'I
'JIGS PA YANG 'BYUNG BAR MI 'GYUR RO, ,GOS LA SOGS PA'I YO BYANG
THAMS CAD DANG BRAL BA'I DBUL BA'I 'JIGS PA DE YANG 'BYUNG BAR MI
'GYUR RO, ,DRI NGAS DANG

SKUR PA DANG, SMAD PA DANG, MI SNYAN PA DANG, GTAM NGAN GYI 'JIGS
PA 'BYUNG BAR MI 'GYUR RO, ,DRI NGAS LA SOGS PA NI BSHAD ZIN TO,
,DE YANG BSKAL PA STONG GI BAR DU YANG DE'I 'JIGS PA 'BYUNG BAR
MI 'GYUR RO, ,RGYUD DANG RUS DANG, RIGS BZANG PO DANG YANG LDAN
PAR 'GYUR RO, ,KUN NAS

MDZES PA DANG GZUGS DANG KHA DOG DANG LDAN PAR 'GYUR RO NI, ,KUN
NI THAMS CAD DO, ,DE RNAMS KYIS LDAN PAR 'GYUR RO, ,'JIG RTEN
RNAMS LA SDUG PA NI TSIG 'JAM PA'O, ,YID DU 'OD BA NI SEMS CAN
THAMS CAD KYI YID LA KHYAB PA'O, ,'GROGS NA BDE BA NI SDUG BSNGAL
MED PA'I PHYIR RO, ,MTHONG

BA DGA' BAR 'GYUR RO NI MDZES PA'I GZUGS NYID KYI PHYIR RO, ,SEMS
CAN GYI 'JIG RTEN RNAMS LA'O, ,SKAL BA DANG LDAN PA DANG TSIG
BTZAN PAR YANG 'GYUR RO NI GANG DGE BA'I SKAL BA DANG LDAN PA
DANG TSIG BTZAN PA DE DE LTAR SBYAR RO, ,GANG DANG GANG DU SKYE
BA DE DANG DER YANG TSE RABS DRAN PAR 'GYUR

@113B RO; ,LONGS SPYOD KYI GZHI CHEN PO NI NOR DANG 'BRUL SOGS PA
RNAMS KYIS SO, ,'KHOR MANG BA NI BRAN G-YOG DANG SKYE BO MANG PO
PHUN SUM TSOGS PA'O, ,LONGS SPYOD KYI GZI MI ZAD PA DANG 'KHOR MI
ZAD PAR 'GYUR RO NI JI TZA MA 'TSO'I PAR DU RGYUN MI 'CHAD PA'I
PHYIR RO, ,SEMS CAN THAMS CAD

CAD KYI MCHOG TU NI MDUN DU 'GRO BA'O, ,YON TAN GYI MCHOG DANG
LDAN PAR 'GYUR RO NI 'BYOR PA NYID DO, ,RANG BZHIN GYIS KYANG PHA
ROL TU PHYIN PA DRUG GI YON TAN DANG LDAN PAR 'GYUR RO, ,TSANGS
PA'I GNAS BZHI LA YANG GNAS PAR 'GYUR RO, DRAN PA DANG SHES BZHIN
DANG THABS DANG STOBS DANG

SMON LAM DANG YE SHES DANG LDAN PAR 'GYUR RO NI DE DAG GI DON GO
BAR ZAD DO, ,BSTAN BCOS THAMS CAD LA 'JIGS PA MED PA NI MI SKRAG
PA'O, ,SMRA MKHAS PAR YANG 'GYUR RO, ,MI BLUN PA NI SHES RAB DANG
LDAN PAR 'GYUR BA'O, ,TSIG GSAL BA NI GSAL POR SMRA BA'O, ,SGRIN
POR YANG 'GYUR

RO NI SPOBS PA DANG LDAN PA'O, ,SHES NYEN CAN NI BYAS PA KUN LA
MOS PA DANG LDAN PA'O, ,LE LO MED PA NI DGE BA'I PHYOGS LA BRTZON
PA'O, ,CHOG SHES PA NI 'DOD PA CHUNG BA NYID KYI PHYIR RO, ,DON
CHE PA NI SEMS CAN THAMS CAD KYI DON BYED PA NYID KYI PHYIR RO,
,SRID PA MED PAR YANG 'GYUR RO

NI YUL THAMS CAD LA MI LTA BA'O, ,SEMS CAN THAMS CAD KYI MCHOG TU
YID BRTAN PAR BYA BA NI GDON MI ZA PAR BYA BA'O, ,SLOB DPON DANG
BLA MA BKUR BAR YANG 'GYUR RO NI BKUR 'DOD PA'O, ,DES SNGON MA
THOS PA'I BZOD DANG, SGYUR RTZA LA DANG, MNGON PAR SHES PA DANG,
BSTAN BCOS

THAMS CAD KYANG DON DANG YI GE'I SGO NAS SHES PAR 'GYUR RO, ,DE
DAG NI DON GO BAR ZAD DO, ,TSUL KHRIMS DANG, 'TSO BA DANG, KUN DU
SPYOD PA SHIN TU YONGS SU DAG PAR SPYOD PA DANG, LEGS PAR RAB TU
BYUNG BA DANG, LEGS PAR BSNYEN PAR RDZOGS PAR 'GYUR RO ZHES PA LA
LEGS

PAR YANGS SU DAG PA NI SHIN TU YONGS SU DAG PA'I TSUL KHRIMS DANG
LDAN PA DES 'TSO BAR GNAS PA DE NYID KYIS YANG DAG PAR SPYOD PA'I
THA SNYAD DES SPYOD PA'I TSUL DANG GANG LDAN PA DE DE LTAR TE,
LOG PAR 'TSO BA MED PA'I PHYIR RO, ,LEGS PAR RAB TU BYUNG BA NI
TSUL KHRIMS MNYAM PA'I

@114A *, ,PHYIR RO, ,LEGS PAR BSNYEN PAR RDZOGS PAR BYUNG BA NI
TSUL KHRIMS LA RAL BA MED PA'O, ,THAMS CAD MKHYEN PA NYID KYI
BYANG CHUB KYI SEMS KYANG MI BRJOD PAR 'GYUR RO ZHES PA LA, MI
BRJED PA NI THAMS CAD MKHYEN PA'I BYANG CHUB KYI SEMS DANG GANG
LDAN PA DE DE

LTAR RO, ,NYAN THOS DANG, DGRA BCOM PA DANG, RANG SANGS RGYAS KYI
NGES PA LA NAMS KYANG 'JUG PAR MI 'GYUR RO, ,NYAN THOS DANG DGRA
BCOM PA DANG RANG SANGS RGYAS KYI NGES PA DE'I BYANG CHUB MYUR BA
RNAMS KYANG MI 'GYUR RO, ,LAG NA RDO RJE RDO RJE 'CHANG ZHES PA
NI BSDUS PA'I SGO NAS YON

TAN RNAMS KYI MTHAR GSUNGS PA'O, ,DE LTAR YANG YON TAN DPAG TU
MED PA DANG LDAN PAR 'GYUR RO, ,GSANG SNGAGS KYI SGO NAS SPYAD PA
SPYOD PA DE LTAR YANG THOB PAR 'GYUR RO, ,GZHAN YANG RNAMS PA DE
LTA BU'I YON TAN GYI TSOGS DPAG TU MED PA NI DE DANG RIS MTHUN
PA'O, ,GZHAN

DANG YANG LDAN BAR 'GYUR RO, ,LAG NA RDO RJE RDO RJE 'CHANG DON
DAM MTSAN YANG DAG PAR BRJOD PA 'DI YANG DAG PAR 'DZIN PA'I SKYES
BU GANG ZAG DE NI GTZO BO ZHES PA'I DON DO, ,DE NYID YI PHYIR NA,
BSOD NAMS DANG YE SHES KYI TSOGS YANG DAG PAR BSAGS SHING SANGS
RGYAS KYI YON TAN RNAMS

SHIN TU MYUR DU NI THOGS PA MED PA'O, ,BSGRUBS PA NI BZUNG PA'O,
,RING POR MI THOGS PAR BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR 'CHANG RGYA BAR 'GYUR RO, ,BSKAL
PA MANG POR YONGS SU MYA NGAN LAS 'DA' BA'I CHOS SU MI 'GYUR BAR
SEMS CAN THAMS CAD

LA BLA NA MED PA'I CHOS STON PA DANG, PHYOGS BCUR DAM PA'I CHOS
KYI RNGA SGRA CHEN PO RGYUN MI 'CHAD PAR SGROGS PA'I CHOS KYI
RGYAL PO CHEN POR 'GYUR RO ZHES SO, ,'KHOR LO NGA BA'I YON TAN
TE, DE'I TSIGS BCAD KYI GRANGS LNGA BCU RTZA GCIG GO, ,DE NAS LAG
NA RDO RJE ZHES PA NAS BRTZAMS TE, DZI

TZAM CHOS KYI RGYAL PO ZHES PA'I BAR DU YON TAN RNAM PA GCIG TU
BYAS TE, 'PHAGS PA MTSAN YANG DAG PAR BRJOD PA'I RGYA CHER 'GREL
PA MTSAN GSANG SNGAGS KYI DON DU RNAM PAR LTA BA LAS YON TAN GYI
RIM PAR PHYE BA STE BCU GNYIS PA'O,, ,,DE NAS DA NI DRUG PA BYANG
CHUB KYI SEMS RDO RJE SHES RAB

@114B KYI 'KHOR LO'I DANG PO SANGS RGYAS KYI THUGS KAR BSGOMS PA
GANG YIN PA DE LA BKOD PA'I SNGAGS KYI DBANG DU BYAS NAS GSUNGS
PA, AOm SARBBA DHARM'A BH'A BA SVA BH'A WA BI SHUDDHA BADZRA AA
A'A AOm AA:, ZHES PA DE MTSAN YANG DAG PAR BRJOD PA DE'I RTZA
BA'I SNGAGS SO, ,PRA KRi TI PA RI

SHUDDHA:SARBBA DHA RM'A ZHES PA NI LHUN GYIS GRUB PA RANG BZHIN
GYIS YONGS SU DAG PA NI, PRA KRi TA PA RI SHUDDHA DE GANG ZHE
NA, SRAB DHARM'A STE, PHUNG PO LA SOGS PA'I CHOS THAMS CAD DO,
,YA DU TA SARBBA TA TH'A GA TA DZNY'A NA KA YA MANYDZU SHR'I PA RI
SHUDDHI T'A NI YONGS SU DAG PA'I CHOS KYI BZHIN GANG YIN PA DE,

MU P'A D'A YA TI NI KHAS BLANG NGO, ,GZUNG BAR BYA'O, ZHES PA'O,
,AA A'A: AOm SRAB TA TH'A GA TA HRi DA YA, LHA RA LHA RA, AOm
H'Um HR'I:, BHA GA B'AN, DZNY'A NA MURTI, ,W'A G'I SHVA RA, MA
H'A W'A TZA, SRAB DHA RM'A, GA GA NA, AA MA LA SU PA RI SHUDDHA
DHARMA DH'A TU DZNY'A NA GARBHA Y'A:ZHES PA NI 'PHAGS PA MTSAN
YANG DAG PAR

BRJOD PA'I SNGAGS KYI PHRENG BA'O, ,'PHAGS PA MTSAN YANG DAG PAR
BRJOD PA'I RGYA CHER 'GREL PA MTSAN GSANG SNGAGS KYI DON DU RNAM
PAR LTA BA LAS SHES RAB KYI 'KHOR LO LA BSKONG PA'I SNGAGS KYI RIM
PAR PHYE BA STE BCU GSUM PA'O,, ,,DE NAS DA NI BSDUS PA'I SGO NAS
BCOM LDAN 'DAS

RDO RJE 'DZIN PAS LAG NA RDO RJE MANG PO DANG LHAN CIG GIS MGON
PO ZHES PA NI ME LONG LTA BU'I YE SHES KYI BDAG NYID DO, ,BCOM
LDAN ZHES PA NI SO SOR KUN DU RTOG PA'I YE SHES KYI RANG BZHIN
GSHEGS PA ZHES PA NI BYA BA NAN TAN GYI YE SHES KYI NGO BO NYID
DO, ,RDZOGS PA'I

SANGS RGYAS ZHES PA NI MNYAM PA NYID KYI YE SHES KYI GZUGS SO,
,DE LTAR YE SHES BZHI'I BDAG NYID SH'AKYA THUB PA LA PHYAG 'TSAL
NAS, GSANG BSTOD NAS NI TSIG 'DI GSOL, ,ZHES PA DANG 'BREL TO,
,DE'I PHYIR GSUNGS PA, DE NAS DPAL LDAN RDO RJE 'CHANG, ,DGA'
ZHING MGU NAS THAL

MO SBYAR, ,MGON PO BCOM LDAN DE BZHIN GSHEGS, ,RDZOGS SANGS RGYAS
LA PHYAG 'TSAL NAS, ,DE NI MGON PO GSANG BA'I BDAG ,LAG NA RDO
RJE KHRO BO'I RGYAL, ,SNA TSOGS GZHAN DANG LHAN CIG TU, ,GSANG
BSTOD NAS NI TSIG 'DI GSOL, ,MGON PA BDAG CAG YI

@115A *, ,RANG NGO; ,LEGS SO LEGS SO LEGS PAR GSUNGS, ,BDAG CAG
YANG DAG RDZOGS PA YI, ,BYANG CHUB THOB PA'I DON CHEN MDZAD, ,CES
PA NI DE LA, ,KYE MGON PO BDAG CAG YI RANG NGO, ,LEGS SO LEGS SO
LEGS PAR GSUNGS SO, ,SHIN TU GSUNGS PA

NI LEGS PAR GSUNGS SO, ,BDAG CAG GI DON CHE BYAS SO, ,DON CI 'DRA
BA ZHE NA GSUNGS PA, YANG DAG RDZOGS PA'I BYANG CHUB THOB PA NI
SANGS RGYAS THOB PAR BYED PA'O, ,RNAM GROL 'BRAS BU 'TSAL PA YI,
,'GRO BA MGON MED RNAMS KYI YANG, ,SGYU 'PHRUL DRA BA'I TSUL STON
PA, ,

'DI NI RNAM DAG LEGS PA'I LAM, ,ZHES PA NI DE LA BDAG CAG NYI
TSO'I MA YIN TE, MGON PO SGYU 'PHRUL DRA BA'I TSUL 'DI NI, ,RNAM
GROL 'BRAS BU 'DOD PA YI, ,'GRO BA MGON MED RNAMS KYI YANG DON
CHEN YIN NO, ,DE CI 'DRA ZHES NA, RNAM DAG CES TE, CHOS KYI
DBYINGS YI RANG

BZHIN NYID KYI PHYIR RO, ,LEGS PA'I LAM NI MYA NGAN LAS 'DAS PA'I
RGYU NYID KYI PHYIR RO, ,ZAB ZING YANGS LA RGYA CHE STE, ,DON
CHEN 'GRO BA'I DON BYED PA, ,SANGS RGYAS RNAMS KYI YUL 'DI NI,
,RDZOGS PA'I SANGS RGYAS KUN GYIS BSHAD, ,CES PA NI DE LA DON
CI'I PHYIR NA ZAB CING YANGS PA'I

DON CHE BA YIN PA DE'I PHYIR SANGS RGYAS RNAMS KYI SPYOD YUL YIN
TE, NYAN THOS LA SOS PA GZHAN RNAMS KYI NI MA YIN NA, DE CI 'DRA
ZHE NA, 'GRO BA'I DON BYED PA ZHES PA STE, SNYING RJE CHEN POS
YONGS SU BZUNG BA NYID KYI PHYIR RO, ,RDZOGS PA'I SANGS RGYAS KUN
GYIS BSHAD, ,CES PA NI

DUS GSUM LA GNAS PA'I RDZOGS PA'I SANGS RGYAS RNAMS KYIS 'DI
BSHAD PA YIN NO, ,'PHAGS PA MTSAN YANG DAG PAR BRJOD PA'I RGYA
CHER 'GREL PA MTSAN GSANG SNGAGS KYI DON DU RNAM PAR LTA BA LAS
BSDUS PA'I RIM PAR PHYE BA STE BCU BZHI PA'O,, ,,BDAG GI BLO GROS
'DRA

BA'I NUS PAS MTSAN YANG DAG PAR BRJOD PA'I TSUL LA NI, ,BLO GROS
ZHAN PAS GZUNG BAR DKA' BA'I RIM PAS RNAM PAR 'GREL PA BYAS PA
YIN, ,DE YI DGE BAS DRI MA MED PA GRANGS MED THOB PAS SEMS CAN
SDUG BSNGAL BA'I, ,SRID PA'I 'DOD CHAGS ZHI BAR BYAS NAS MCHOG GI
BYANG

@115B CHUB DAM PA THOB GYUR CIG, ,'PHAGS PA MTSAN YANG DAG PAR
BRJOD PA'I RGYA CHER 'GREL PA MTSAN GSANG SNGAGS KYI DON DU RNAM
PAR LTA BA ZHES BYA BA RGYA GAR GYI MKHAN PO SGEG PA'I RDO RJE
NYI MA CAN GYI RIN PO CHE GLING NA BZHUGS PA DPAL LDAN BYANG CHUB
MCHOG GI SLA BA DANG LDAN PA GANG GI

MTSAN DPAL SNA TSOGS GZUGS CAN DU GRAGS PA DES MDZAD PA RDZOGS
SO,, ,,RGYA GAR GYI MKHAN PO SMRi TI DZNY'A NA K'I RTIS BSGYUR TE
BSHAD NAS GTAN LA PHAB PA'O, ,PHYIS RGYA GAR GYI MKHAN PO PHYAG
NA RDO RJE DANG, LO TZ'A BA KLOG SKYA SHES RAB BRTZEGS KYIS BCOS
NAS GTAN LA

PHAB PA'O, ,'DI LA GZHUNG TSAD NI SHLO KA NYIS STONG LNGA
BRGYA'O,, 