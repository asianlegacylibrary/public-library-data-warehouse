@110A *, ,GRUB THOB BRGYAD CU
RTZA BZHI'I GSOL 'DEBS BZHUGS SO, ,#, ,DKON MCHOG GSUM LA PHYAG
'TSAL LO, ,BLA MA SANGS RGYAS BLA MA CHOS, ,DE BZHIN BLA MA DGE
'DUN TE, ,BLA MA DPAL LDAN RDO RJE 'CHANG, ,BLA MA RNAMS LA PHYAG
'TSAL LO, ,

GSOL BA 'DEBS SO, ,THUGS RJES SU DGONGS LA BYIN GYIS BRLAB TU
GSOL, ,DGE SLONG LUS LA DNGOS GRUB BRNYES, ,NAGS KYI LHA MOS BDUD
RTZE PHUL, ,KLU SGRUB SNYING PO ZHES BYA BA'I, ,BLA MA DE LA
PHYAG 'TSAL LO, ,BLA MA LA GUS DNGOS GRUB BRNYES, ,PADMA LAS
'KHRUNGS LUS MCHOG 'DZIN, ,

@110B A'ARYA DE BA ZHES BYA BA'I, ,BLA MA DE LA PHYAG 'TSAL LO,
,YIG MKHAN RIGS LA SKAL BAR LDAN, ,NYA LTO ZA ZHING DNGOS GRUB
BRNYES, ,L'U YI PA ZHES BYA BA YI, ,BLA MA DE LA PHYAG 'TSAL LO,
,KHYIM PA'I LUS LA THAR BU'I RIGS, ,SHING THOG ZA ZHING LAM MCHOG
BRNYES, ,PADMA BADZRA ZHES BYA BA'I, ,

BLA MA DE LA PHYAG 'TSAL LO, ,BRAM ZE'I RIGS LA GAR MKHAN LUS,
,DPAL GYI RI LA DNGOS GRUB BRNYES, ,SA RA HA ZHES BYA BA YI, ,BLA
MA DE LA PHYAG 'TSAL LO, ,ZLA BA'I RIGS LA DNGOS GRUB BRNYES,
,PADMA NI DANG LHAN CIG BZHUGS, ,MTSO SKYES RDO RJE ZHES BYA
BA'I, ,BLA MA DE LA PHYAG 'TSAL

LO; ,GDING BA BTING NAS GANGG'A BRGAL, ,STAG LA ZHON NAS DNGOS
GRUB PA BRNYES, ,dOm BI HE RA KA ZHES BYA'I, ,BLA MA DE LA PHYAG
'TSAL LO, ,CHU BO CHEN PO GYEN LA BZLOG ,'CHANG LA NYI MA GTEL
BAR BTZUD, ,BI R'U PA ZHES BYA BA YI, ,BLA MA DE LA PHYAG 'TSAL
LO, ,NA LENDRA THUGS DAM

GZIGS; ,BSTAN BCOS RTZOM ZHING MKHA' LA GSHEGS, ,BU SU KU RA ZHES
BYA BA'I, ,BLA MA DE LA PHYAG 'TSAL LO, ,BU SMAD BCAS SHING DNGOS
GRUB BRNYES, ,BHAm GA LA RU LUNG BSTAN THOB, ,RDO RJE DRIL BU
ZHES BYA BA'I, ,BLA MA DE LA PHYAG 'TSAL LO, ,DKA' THUB MDZAD
CING DNGOS GRUB

BRNYES; ,RAL GRI KHYER NAS MKHA' LA GSHEGS, ,NA LENDRA PA ZHES
BYA BA'I, ,BLA MA DE LA PHYAG 'TSAL LO, ,DGE SLONG LUS LA GDOL
PA'I RIGS, ,PHYAG RGYA MA DANG DNGOS GRUB BRNYES, ,KU KU RI PA
ZHES BYA BA'I, ,BLA MA DE LA PHYAG 'TSAL LO, ,DGE SLONG LUS LA YE
SHES SPYAN, ,SHING

KUN GNAS SU GSANG 'DUS GZIGS, ,SANGS RGYAS YE SHES ZHES BYA BA'I,
,BLA MA DE LA PHYAG 'TSAL LO, ,DKA' THUB DOR NAS SPYOD PA MDZAD,
,LTA STANGS MDZAD CING DNGOS GRUB BRNYES, ,NAG PO RDO RJE ZHES
BYA BA'I, ,BLA MA DE LA PHYAG 'TSAL LO, ,RGYAL RIGS AU RGYAN GNAS
NA

BZHUGS; ,LCAM DANG LHAN CIG DNGOS GRUB BRNYES, ,AINDRA BH'U TI
ZHES BYA BA'I, ,BLA MA DE LA PHYAG 'TSAL LO, ,BRAM ZE RANG GI BU
MO BSTEN, ,RDO RJE BSNUN ZHING SA 'OG BGROD, ,N'A RO PA ZHES BYA
BA YI, ,BLA MA DE LA PHYAG 'TSAL LO, ,THA RU'I RIGS LA SHING
MKHAN LUS, ,PHYAG RGYA MA DANG

@111A *, ,DNGOS GRUB BRNYES, ,TOG TZE PA ZHES BYA BA YI, ,BLA MA
DE LA PHYAG 'TSAL LO, ,BRAM ZE DMAN PA'I SPYOD PA MDZAD, ,THAGS
KYIS 'TSO ZHING DNGOS GRUB BRNYES, ,TANTRA LA ZHES BYA BA YI,
,BLA MA DE LA PHYAG 'TSAL LO, ,DGE SLONG SPROS MED SPYOD PA
MDZAD, ,'JAG SPYIL

NANG DU DNGOS GRUB BRNYES, ,LA BA PA ZHES BYA BA YI, ,BLA MA DE
LA PHYAG 'TSAL LO, ,MU STEGS RTZOD PA LAS RGYAL ZHING, ,RGYA
MTSO'I GLING LA SGROL MAS SKYABS, ,TZANDRA GO MI ZHES BYA BA'I,
,BLA MA DE LA PHYAG 'TSAL LO, ,RGYAL RIGS DMAN PA'I SPYOD PA
MDZAD, ,'BRAS SO 'DRU ZHING

DNGOS GRUB BRNYES, ,SH'ANTI PA ZHES BYA BA YI, ,BLA MA DE LA
PHYAG 'TSAL LO, ,RIG PA'I GNAS LNGA MKHYEN PAS BRGYAN, ,BDAG
GZHAN GNYIS SU MED BAR MDZAD, ,MAR ME MDZAD CES BYA BA YI, ,BLA
MA DE LA PHYAG 'TSAL LO, ,TIL BRDUNG MCHOG GI DNGOS GRUB BRNYES,
,BHAm GA

LA RU SANGS RGYAS MJAL, ,TE LO PA ZHES BYA BA YI, ,BLA MA DE LA
PHYAG 'TSAL LO, ,BLA MA'I BKA' BCAG SPYOD PA MDZAD, ,SRID PA BAR
DOR RDZOGS SANGS RGYAS, ,NAG PO SPYOD PA ZHES BYA BA'I, ,BLA MA
DE LA PHYAG 'TSAL LO, ,BRAM ZE SANGS RGYAS DNGOS DANG MJAL, ,DGE
BSNYEN LUS

LA DNGOS GRUB BRNYES, ,PHAG TSANG PA ZHES BYA BA YI, ,BLA MA DE
LA PHYAG 'TSAL LO, ,NYI SHU RTZA BZHI'I GNAS MCHOG BTZAL, ,TA LAR
GSHEGS NAS BA LIm SGROGS, ,BZANG PO PA ZHES BYA BA YI, ,BLA MA DE
LA PHYAG 'TSAL LO, ,GAR MKHAN DPAL GYI RI LA BZHUGS, ,LCAM SRING
GNYIS

KYIS DNGOS GRUB BRNYES, ,SHA BA RI PA ZHES BYA BA'I, ,BLA MA DE
LA PHYAG 'TSAL LO, ,RGYAL RIGS THA MAL SPYOD PA MDZAD, ,SMAD
'TSONG MA DANG DNGOS GRUB BRNYES, ,DA RI KA PA ZHES BYA BA'I,
,BLA MA DE LA PHYAG 'TSAL LO, ,BA LANG SKYONG ZHING DNGOS GRUB
BRNYES, ,LUS MCHOG DPAL GYI RI LA

BZHUGS; ,N'A GA BO DHI ZHES BYA BA'I, ,BLA MA DE LA PHYAG 'TSAL
LO, ,SNA TSOGS LUS LA DNGOS GRUB BRNYES, ,DUR KHROD GNAS SU RGYAN
DRUG GSOL, ,MAR ME LHA ZHES BYA BA YI, ,BLA MA DE LA PHYAG 'TSAL
LO, ,'BRAS BU SPYOD CING DNGOS GRUB BRNYES, ,MDA' 'TSONG LNGA
BRGYA MKHA' LA

@111B GSHEGS; ,DA KI PA ZHES BYA BA YI, ,BLA MA DE LA PHYAG 'TSAL
LO, ,GZHAN GYI RTZOD PA LAS RGYAL ZHING, ,BHAm GA LA RU DNGOS
GRUB BRNYES, ,DZEE TA RI ZHES BYA BA YI, ,BLA MA DE LA PHYAG
'TSAL LO, ,SMON LAM DBANG GIS THUGS DAM GZIGS, ,YID CHES MCHOG GI
DNGOS GRUB BRNYES, ,SA RA

KA PA ZHES BYA BA'I, ,BLA MA DE LA PHYAG 'TSAL LO, ,RGYAL RIGS
SPYOD PA MTHAR PHYIN NAS, ,'DUL 'DZIN GSANG SNGAGS DNGOS GRUB
BRNYES, ,SH'ANTI PA ZHES BYA BA YI, ,BLA MA DE LA PHYAG 'TSAL LO,
,GDOL BA'I RIGS LA THAGS MKHAN LUS, ,PHYAG RGYA MA DANG DNGOS
GRUB BRNYES, ,THA GA PA

ZHES BYA BA YI, ,BLA MA DE LA PHYAG 'TSAL LO, ,RDO RJE PHAG MOS
BYIN GYIS BRLABS, RGYUD SDE BZHI YI DGONGS PA MKHAS, ,DZ'A LANDHA
RA ZHES BYA BA'I, ,BLA MA DE LA PHYAG 'TSAL LO, ,SGRA TSAD LUNG
RIGS BSTAN BCOS MKHAS, ,RIG 'DZIN TSE YI DNGOS GRUB BRNYES, ,KA
MA LA ZHES BYA BA

YI; ,BLA MA DE LA PHYAG 'TSAL LO, ,THABS DANG SHES RAB PHA ROL
PHYIN, ,SDE SNOD DGONGS PA THUGS LA SHAR, ,GSER GLING PA ZHES BYA
BA YI, ,BLA MA DE LA PHYAG 'TSAL LO, ,GDOL PA'I RIGS LA MAR NAG
MKHAN, ,PHYAG RGYA MA DANG DNGOS GRUB BRNYES, ,BIR YA PA ZHES BYA
BA YI, ,

BLA MA DE LA PHYAG 'TSAL LO, ,BRAM ZE'I RIGS LA SNYAN DNGAGS
MKHAN, ,BU SMAD BCAS SHING MKHA' LA GSHEGS, ,KONGKA NA ZHES BYA
BA YI, ,BLA MA DE LA PHYAG 'TSAL LO, ,RGYAL RIGS LKUGS PA'I SPYOD
PA MDZAD, ,GSANG SPYOD MCHOG GI DNGOS GRUB BRNYES, ,PA KA PA L'A
ZHES BYA

PA'I; ,BLA MA DE LA PHYAG 'TSAL LO, ,BRAM ZE'I RIGS LA ZANGS MGAR
LUS, ,RDZU 'PHRUL RKANG MGYOGS DNGOS GRUB BRNYES, ,TAm PA KA ZHES
BYA BA YI, ,BLA MA DE LA PHYAG 'TSAL LO, ,RGYAL RIGS PI WANG
GLING BU 'KHROL, ,THUGS DAM ZHAL GZIGS MKHA' LA GSHEGS, ,BHI NA

SA ZHES BYA BA YI, ,BLA MA DE LA PHYAG 'TSAL LO, ,BRAM ZE'I RIGS
LA DMAN PA'I LUS, ,SMAD 'TSONG MA DANG DNGOS GRUB BRNYES, ,SU TA
LO KI ZHES BYA BA'I, ,BLA MA DE LA PHYAG 'TSAL LO, ,MU STEGS RIGS
LA SGRA TSAD MKHAN, ,PHYIR RGOL TSAR BCAD MKHA' LA GSHEGS,
,DHARMMA

@112A *, ,K'I RTI ZHES BYA BA'I, ,BLA MA DE LA PHYAG 'TSAL LO,
,LHAM MKHAN RIGS LA SKAL BAR LDAN, ,DUR KHROD GNAS SU DNGOS GRUB
BRNYES, ,KU M'A RA ZHES BYA BA YI, ,BLA MA DE LA PHYAG 'TSAL LO,
,DGE TSUL LUS KYIS MDZE MO KHUR, ,GANGG'AR BZHUGS NAS MKHA' LA

GSHEGS; ,TSEM BU BA ZHES BYA BA YI, ,BLA MA DE LA PHYAG 'TSAL LO,
,RAMS MKHAN RIGS LA DGE BSNYEN LUS, ,TSANGS SPYOD AU RGYAN GNAS
NA BZHUGS, ,N'I LA PA ZHES BYA BA YI, ,BLA MA DE LA PHYAG 'TSAL
LO, ,DGE SLONG LUS KYIS PHYAG RGYA BSTEN, ,LHO NUB SRIN PO'I KHA
GNON MDZAD, ,

PADMA K'A RA ZHES BYA BA'I, ,BLA MA DE LA PHYAG 'TSAL LO, ,SHAN
PA'I RIGS LA SKAL BAR LDAN, ,SENG GE ZHON NAS SPYOD PA MDZAD,
,SIDHA PA ZHES BYA BA YI, ,BLA MA DE LA PHYAG 'TSAL LO, ,NYA PA'I
RIGS LA DGE BSNYEN LUS, ,RGYA MTSO'I GLING DU DNGOS GRUB BRNYES,
,MI NAR PA ZHES BYA BA'I, ,BLA

MA DE LA PHYAG 'TSAL LO, ,RGYAL RIGS RIG PA'I GNAS LNGA MKHAS,
,NAM MKHA'I LHA DANG THE TSOM SEL, ,SPRIN GYI SHUGS CAN ZHES BYA
BA'I, ,BLA MA DE LA PHYAG 'TSAL LO, ,THA RU'I RIGS LA MNYEN BA'I
LUS, ,SDUG BSNGAL RGYA MTSO KUN LAS BRGAL, ,KA RU PA KA ZHES BYA
BA'I, ,BLA MA DE

LA PHYAG 'TSAL LO, ,RGYUD SDE BZHI YI SGRA DON MKHAS, ,DBANG BZHI
RDZOGS NAS MKHA' LA GSHEGS, ,DA SI RI PA ZHES BYA BA'I, ,BLA MA
DE LA PHYAG 'TSAL LO, ,BRAM ZE'I RIGS LA SPYOD PA BYED, ,RTOG MED
SEMS LA RANG DBANG THOB, ,AA NANTA ZHES BYA BA YI, ,BLA MA DE LA
PHYAG 'TSAL LO, ,

SPYAN RAS GZIGS KYIS BYIN GYIS BRLABS, ,BUM PA THOGS NAS DRI MA
'KHRUD, ,SENG GE PA ZHES BYA BA YI, ,BLA MA DE LA PHYAG 'TSAL LO,
,BRAM ZE'I RIGS LA RNAL 'BYOR LUS, ,LDOM BU MDZAD CING DNGOS GRUB
BRNYES, ,ZLA BA BZANG PO ZHES BYA BA'I, ,BLA MA DE LA PHYAG 'TSAL
LO, ,

SGROL MA DKAR MOS BYIN GYIS BRLABS, ,RNAL 'BYOR RGYUD LA 'GREL BA
MDZAD, ,KUN DGA' SNYING PO ZHES BYA BA'I, ,BLA MA DE LA PHYAG
'TSAL LO, ,'JAM DPAL SKU YI SBRUL BAR 'KHRUNGS, ,KLU SGRUB DGONGS
PA THUGS LA CHUD, ,ZLA BA GRAGS PA ZHES BYA BA'I, ,BLA MA DE LA
PHYAG

@112B 'TSAL LO, ,MI G-YO ZHAL GZIGS SPYOD PA MDZAD, ,GCER BU
BRTUL ZHUGS DUR KHROD GNAS, ,SMAD DKRIS PA ZHES BYA BA YI, ,BLA
MA DE LA PHYAG 'TSAL LO, ,RGYAL PO DMAN PA'I SPYOD PA MDZAD,
,RIGS NGAN MA DANG DNGOS GRUB BRNYES, ,KARnA PA ZHES BYA BA YI,
,BLA MA DE LA

PHYAG 'TSAL LO, ,THUGS RJE SGROL MAS BYIN GYIS BRLABS, ,GNOD BYED
'JIGS PA BRGYAD LAS THAR, ,AA WA DH'U T'I ZHES BYA BA'I, ,BLA MA
DE LA PHYAG 'TSAL LO, ,RTZA RLUNG THABS KYI LAM LA MKHAS, ,'BYUNG
BA RLUNG LA RANG DBANG THOB, ,TZARYA PA ZHES BYA BA YI, ,BLA MA
DE LA PHYAG 'TSAL

LO; ,SHING THUN RIGS LA DNGOS GRUB BRNYES, ,THEG CHEN KLU SGRUB
RJES SU 'BRANGS, ,SH'AKYA BSHES GNYEN ZHES BYA BA'I, ,BLA MA DE
LA PHYAG 'TSAL LO, ,NYA BA'I RIGS LA RTZA RLUNG MKHAN, ,BDE LA
LAM SLONG GCER BU MDZAD, ,TZAndA L'I ZHES BYA BA YI, ,BLA MA DE
LA PHYAG 'TSAL LO, ,

RANG BYUNG RTEN LA BSKOR BA MDZAD, ,THUGS DAM ZHAL GZIGS MKHA' LA
GSHEGS, ,GLU DBYANGS MKHAN ZHES BYA BA YI, ,BLA MA DE LA PHYAG
'TSAL LO, ,BRAM ZE'I RIGS LA DGE SLONG LUS, ,SBYANGS PA BCU GNYIS
SPYOD PA MDZAD, ,BHA GA LA NA ZHES BYA BA'I, ,BLA MA DE LA PHYAG
'TSAL

LO; ,RI KHROD MEE TRI'I BRGYUD PA 'DZIN, ,PHYAG RGYA CHEN PO
THUGS LA SHAR, ,SGRA MKHAN ZHABS ZHES BYA BA YI, ,BLA MA DE LA
PHYAG 'TSAL LO, ,DUR KHROD LA SOGS MTHA' RU BZHUGS, ,SKAL LDAN
'DUL ZHING TSOGS 'KHOR MDZAD, ,KONTAm LI ZHES BYA BA YI, ,BLA MA
DE LA PHYAG 'TSAL LO, ,

RTA MGRIN ZHAL GZIGS GDUG PA 'DUL, ,'DOD YON SPYOD CING MKHA' LA
GSHEGS, ,TZA BA RI ZHES BYA BA YI, ,BLA MA DE LA PHYAG 'TSAL LO,
,RGYAL RIGS DMAN PA'I SPYOD PA MDZAD, ,DUR KHROD RGYU ZHING SHA
CHEN GSOL, ,SI YA LI ZHES BYA BA YI, ,BLA MA DE LA PHYAG 'TSAL
LO, ,SGROL MAS

ZHAL GZIGS LUNG YANG BSTAN, ,GTZUG LAG KHANG DU DNGOS GRUB
BRNYES, ,NYI MA SBAS PA ZHES BYA BA'I, ,BLA MA DE LA PHYAG 'TSAL
LO, ,RGYAL RIGS NYI MA'I ZER LA GSHEGS, ,RI LU MIG SNAM SA 'OG
SPYOD, ,NGAG GI DBANG PHYUG CES BYA BA'I, ,BLA MA DE LA PHYAG
'TSAL LO, ,DMAN

@113A *, ,PA'I RIGS LA DGE SLONG LUS, ,GDAN GCIG MDZAD CING DNGOS
GRUB BRNYES, ,HI LA BA ZHES BYA BA YI, ,BLA MA DE LA PHYAG 'TSAL
LO, ,GLANG CHEN ZHON NAS DUR KHROD RGYU, ,RGYAL PO BTUL NAS MKHA'
LA GSHEGS, ,KA LA KA ZHES BYA BA YI, ,BLA MA DE LA PHYAG

'TSAL LO, ,BDE MCHOG ZHAL GZIGS SPYOD PA MDZAD, ,DUG SBRUL CHEN
PO DBU LA BCINGS, ,KU BHU TZA ZHES BYA BA YI, ,BLA MA DE LA PHYAG
'TSAL LO, ,RGYA MTSO'I GLING DU DKA' THUB MDZAD, ,AO dYAN GNAS SU
DBANG BZHI RDZOGS, ,SENG GE PA ZHES BYA BA YI, ,BLA MA DE LA
PHYAG 'TSAL

LO; ,NAGS TSAL NANG DU DKA' THUB MDZAD, ,BYAMS PA'I ZHAL GZIGS
BSTAN BCOS BRTZAMS, ,THOGS PA MED PA ZHES BYA BA'I, ,BLA MA DE LA
PHYAG 'TSAL LO, ,DPAL GYI RI LA BSKOR BA MDZAD, ,AO dYAN GNAS SU
DKA' THUB BYAS, ,NA TA PA ZHES BYA BA YI, ,BLA MA DE LA PHYAG

'TSAL LO, ,AO TA PA YI GTZUG LAG TU, ,DGYES PA RDO RJES BYIN GYIS
BRLABS, ,GLING BU MKHAN ZHES BYA BA YI, ,BLA MA DE LA PHYAG 'TSAL
LO, ,BHAm GA LA RU DKA' THUB MDZAD, ,RDO RJE GDAN DU THUGS DAM
GZIGS, ,SA RA HA ZHES BYA BA YI, ,BLA MA DE LA PHYAG 'TSAL LO,
,AOdYAN

GNAS KYI DUR KHROD DU, ,MKHA' 'GRO MA YIS BYIN GYIS BRLABS, ,SA
RA SU KA ZHES BYA BA'I, ,BLA MA DE LA PHYAG 'TSAL LO, ,BHAm GA LA
YI BYANG SHAR DU, ,GSHIN RJE DMAR POS BYIN GYIS BRLABS, ,KA LA
LAm GE ZHES BYA BA'I, ,BLA MA DE LA PHYAG 'TSAL LO, ,SENG LDENG
NAGS LA

DKA' THUB MDZAD, ,,BARSA PA nI THUGS DAM GZIGS, ,BHA YA NI ZHES
BYA BA YI, ,BLA MA DE LA PHYAG 'TSAL LO, ,MA GA DHA RU RGYAL PO
BTUL, ,DUR KHROD GNAS SU ROL BA MDZAD, ,ME TOG PA ZHES BYA BA YI,
,BLA MA DE LA PHYAG 'TSAL LO, ,GZHAN YANG GSANG SNGAGS LAM BRTEN
PA'I,,

MKHA' SPYOD GSHEGS PA THAMS CAD DANG, ,DNGOS GRUB THOB PA THAMS
CAD LA, ,BDAG NI GUS PAS PHYAG 'TSAL LO, ,PHYAG 'TSAL GSOL BA
'DEBS PA NA, ,THUGS RJES DGONGS LA BYIN GYIS RLOBS, ,DE LTAR
GSANG SNGAGS SPYOD MDZAD PA, ,GRUB THOB BRGYAD CU RTZA BZHI LA,
,BDAG

@113B NYID GUS PAS GSOL 'DEBS NA, ,THUGS RJES BYIN GYIS BRLAB TU
GSOL, ,SKU YI BYIN GYIS BRLAB TU GSOL, ,LUS LA BDE CHEN SPAR DU
GSOL, ,GSUNG GI BYIN GYIS BRLAB TU GSOL, ,NGAG LA NUS PAR BYIN
GYIS RLOBS, ,THUGS KYI BYIN RLABS YE SHES PHOB, ,SEMS LA 'OD

GSAL BSKYED DU GSOL, ,SKU GSUNG THUGS KYIS BYIN GYIS RLOBS, ,BYIN
RLABS CHU RGYUN MA GCOD CIG ,CHOS SKU GCIG TU MA GYUR BAR, ,THUGS
RJE'I LCAGS KYUS MA BTANG ZHIG ,KHYED LA BDAG GIS GSOL BTAB PA,
,DE LAS BYUNG BA'I BSOD NAMS KYIS, ,'GRO DRUG SEMS

CAN DON MDZAD NAS, ,PHYAG RGYA CHEN PO'I DON RTOGS SHOG ,GRUB
THOB BRGYAD CU RTZA BZHI'I GSOL 'DEBS BLA MA RDO RJE GDAN PAS
MDZAD PA RDZOGS SO,, ,,PAndI TA BEE RO TZA NA DANG LO TZ'A BA
SHR'I CHOS KYI GRAGS PAS BSGYUR CING ZHUS TE GTAN LA PHAB BA'O,, ,,

