@138A #, ,RGYA GAR SKAD DU, SHR'I
BANDHA BI MUKTA SH'A STRA, BOD SKAD DU, DPAL 'CHING BA RNAM GROL
GYI BSTAN BCOS, BCOM LDAN 'DAS 'JIG RTEN DBANG PHYUG LA PHYAG
'TSAL

@138B LO, ,GANG ZHIG MA RTOGS RTOGS DKA' RTOGS NA DE NYID DUS,
,'CHING BA MI BZAD SHIN TU GROL DKA' GROL 'GYUR BA, ,BDAG DANG
GZHAN DON PHUN TSOGS RDZOGS PA'I SANGS RGYAS LAM, ,NGO MTSAR DE
NI 'GRO BA BSGRAL PHYIR BDAG GIS BSHAD, ,GYAD KYI NOR BU LA SOGS
BZHIN, ,

SNYING PO DE NI GZHAN MIN GNAS, ,GANG PHYIR THAMS CAD RANG GIS
RANG, ,'CHING DANG GOL BAR 'GYUR BA'I PHYIR, ,'DI NA 'CHING BA
GANG YANG MED, ,'CHING BA GANG YIN DE GROL BA'O, ,DE NI STONG
DANG RTEN 'BREL 'JUG ,DE PHYIR PHONGS PAS MI RTOGS SO, ,DMAN DANG
LOG PA'I BSHES

GNYEN GYIS, ,ZIN GYUR BSOD NAMS BRTZON 'GRUS ZHEN, ,SBYANGS STOBS
BLO GROS CHUNG BA YI, ,SKYE BO RNAMS KYIS RTOGS DKA'O, ,RTOGS
LDAN SNYING BRTZE MAN NGAG MKHAS, ,BSHES GNYEN DAM BA BTZAL BAR
BYA, ,DE NI SROG LUS LONGS SPYOD SOGS, ,RNAM KUN DRI MED GUS PAS
BSTEN, ,

JI SRID BDAG SEMS BRTAN GYUR PA, ,DE SRID LUS DANG GRIB MA BZHIN,
,DE YI RJES SU BSTAN PA NI, ,RTEN 'BREL STONG NYID BDUD RTZI'I
CHU, ,SKOM PAS GDUNGS LA CHU BSIL BZHIN, ,DGA' MGU MI ZAD DANG
BAS BTUNG, ,LA MA GZHAN PHUN TSOGS NGES 'BYUNG MIN, ,DE SHES

THABS DANG SHES RAB YIN, ,DE NI CHOS SGO KUN GYI SGO, ,RTOGS DKA'
RTOGS BYED DAM PA'I LAM, ,JI LTAR RTEN 'BREL TZAM NYID PHYIR, ,DE
NI JI LTAR STONG MA YIN, ,GANG PHYIR STONG PA NYID YIN NA, ,DE NI
MKHA' LTAR 'GAG MED PHYIR, ,CI PHYIR RTEN CING 'BREL MI 'BYUNG, ,

DE PHYIR DE GNYIS GNYIS MA YIN, ,DE LA RTEN 'BREL JI LTA BU, ,DE
YI STONG NYID GANG ZHE NA, ,NYON CIG 'DI LTAR SNANG BA'I DNGOS,
,DBANG PO'I GZHU LTAR RAB GSAL BA, ,SNA TSOGS BDE DANG SDUG
BSNGAL SOGS, ,'DI DAG RANG 'BYUNG RGYU MED MIN, ,RGYU GZHAN MA
YIN MA NGES

MIN, ,MNGAR SKYUR KHA LA RANG RGYU YIN, ,SEMS NYID RTEN CING
'BREL PAR 'BYUNG, ,JI LTAR MKHA' LA SPRIN BZHIN NO, ,KYE MA SRID
PA'I NAGS TSAL DU, ,SDUG BSNGAL LO 'BRAS CHER LHAGS SHING, ,NYES
PAR SPYAD PA'I YAL GA CAN, ,'DZIN PA'I ME TOG RAB GSAL

@139A *, ,BA'O, ,DE RGYU CHAGS SDANG TSUL MIN SDONG, ,BDAG TU LTA
BA'I RTZA BRTAN TE, ,MI SHES BAG CHAGS BCAS DROD GSHER, ,SA CHEN
'BYUNG BA LAS BSKYED BA'O, ,MKHA' LA SNOD KYI 'JIG RTEN LTAR, ,AE
MA'O RTEN MED RTEN GYUR PA, ,RTEN 'BREL BRTAN PA

RNAMS KYI MCHOG ,RE ZHIG RTEN NI MA GRUB NA, ,BRTEN PA JI LTAR
RNAM GZHAG RUNG, ,BDAG MED DE LTA BDEN MIN NA, ,DES BSKYED CHAGS
SOGS LAS RNAMS SOGS, ,GANG DU JI LTAR NGES PAR BYA, ,DE MA GRUB
NA SDUG BSNGAL GANG, ,DE MYONG NYID KYANG SU ZHIG BRJOD, ,

JI LTAR SDONG PO'I RTZA PHYUNG NA, ,BCAD PA'I BYA BA GRUB PA
LTAR, ,GZHIR GYUR BDAG RTOGS RNAMS BZLOG PAS, ,MKHAS PA DE BZHIN
SRID PA GZHIG ,BSREGS BCAD BDAR BAS GSER SOGS BZHIN, ,'DI LTAR
BDAG DANG GZHAN BA ZHES, ,BYA BA JI LTAR RTEN DANG GNAS, ,

NGO BO MTSAN NYID BRTAG PAR BYOS, ,DE LA LUS DAG RLUNG DANG YID,
,PHYI NANG BAR SOGS 'DI DAG NI, ,NAM YANG RTEN BYED GNAS GYUR PA,
,SUS KYANG NGES PAR MI NUS SO, ,GANG PHYIR BDAG DE SNANG RUNG NA,
,DMIGS GYUR DMIGS PA MED PA'I PHYIR, ,MI SNANG SEMS DANG

SEMS MIN SMOS, ,SEMS NI RANG BZHIN STONG BDAG NYID, ,SEMS MIN MI
RTAG RTEN 'BREL BDAG ,RNAM PAR DPYAD NA SPROS MED DO, ,RTAG LA
BYA BA 'GAL BA'I PHYIR, ,GANG NA CI 'DRA BDAG BSTAN BYOS, ,MDOR
NA 'DIR MANG SMRA MI BYA, ,BDAG DE RANG GI SGO GSUM LAS, ,

GZHAN NA 'DIR SNOD CI ZHIG BYAS, ,MTSON GYI RMA LTAR NYES PA
YANG, ,BYIS PA RNAMS KYI RANG RTAGS DANG, ,LOG SRED SKYE BO'I
RTZOD PAR ZAD, ,GZHAN MIN DE DAG RNAM DPYAD NA, ,JI LTAR GANG
ZHIG BDAG TU 'GYUR, ,DE MIN DE RTEN DE GNAS GANG, ,GANG YANG 'DI
DAG DE RTEN DANG, ,DE

GNAS PHYOGS KYANG RNAM DPYAD KYI, ,TSUL 'DIS BDAG DNGOS BDAG
MTSAN NYID, ,SGYU LTAR LEGS GRUB BSTAN PA YIN, ,LTOS SHIG TSUL
'DI CHU SHING 'DRA, ,NGAG NI BRAG CA MKHA' 'DRA YID, ,RDUL TZAM
DMIGS PA YOD MIN NA, ,'DI LA JI LTAR BDAG TU BRTAG ,PHYI NI PHYI

@139B ROL NANG YANG GZHAN, ,DES NA BAR YANG DE DAG MIN, ,GANG
YANG DE NI DKAR SOGS MIN, ,RING DANG THUNG DANG SBOM DANG PHRA,
,MTHUG DANG SRAB CES BYA LA SOGS, ,MTSAN NYID NGES PAR NUS MA
YIN, ,CI STE SHING LA 'KHRIL SHING BZHIN, ,DE NI KUN GZHI 'AM BAG
CHAGS LA, ,

BRTEN TE MI MNGON GNAS SHE NA, ,SNANG DANG MI SNANG RNAM DPYAD
DANG, ,DE NYID SEMS DANG SEMS MIN ZHES, ,SNGAR BZHIN BRTAG PA
MTSUNGS PAR 'GYUR, ,'ON TE SEMS NI GANG YIN PA, ,DE NYID BDAG CES
BYA ZHE NA, ,SEMS NI DMIGS MED 'OD GSAL PHYIR, ,DA NI BDAG DE

BDAG MED 'GYUR, ,AE MA'O SHIN TU RTOGS DKA'I GNAS, ,AE MA'O AE MA
SHIN TU RMAD, ,AE MA'O MKHAS PAS SHES PAR RUNG, ,AE MA'O SHES
BRAL SHES PA'I DBYINGS, ,DE LTAR 'GRO PA 'DI NA BDAG ,MED KYANG
NGA DANG NGA YI ZHES, ,GZUNG DANG 'DZIN PAS BRLABS PA YI, ,SKYE
BO

SMYOS PA 'DI DAG CI, ,'ON KYANG 'JIG RTEN LOG PAS MIG ,BSGRIBS
NAS GZUNG DANG 'DZIN PA NI, ,JI LTAR SNANG BA JI BZHIN BZHAG
,SNANG LA SNANG LTAR RAB CHAGS SRID, ,SDUG BSNGAL 'KHOR LOS SGYUR
BA'I RGYU, ,BDAG CAG DE LAS 'DA' MIN NAM, ,GAL TE BDAG NYID MA
GRUB KYANG,,

DE 'DZIN NYID DU BDEN ZHE NA, ,'DI NYID AE MA'O 'GRO KUN GYI,
,LOG PAR 'CHING BA MI BZAD PAS, ,MGO LA ME SHOR BSGRIMS PA BZHIN,
,RINGS PAR MYUR DU LDOG PAR BYA, ,GROGS DAG 'DI LTAR MNGON SUM
DU, ,YANG DAG RIG PA'I MIG NYID KYIS, ,BDAG DE MA GRUB DES NA

'DIR, ,GZHAN ZHES BYA BA'ANG YOD MIN NA, ,YU BU THAMS CAD SNYAM
DANG, ,NGA'O SNYAM DANG GZHAN SNYAM DANG, ,GZHAN GYI'O ZHES LOG
RTOG PA, ,'DI DAG JI LTAR GANG DU DOGS, ,DPER NA RMI LAM BU SHI
BA, ,BU NYID MED NA DE SHI YANG, ,BDEN PAR YOD PA MA YIN PA, ,DE
BZHIN

YU BU'I 'DZIN PA YANG, ,AE MA'O SHIN TU NGO MTSAR GNAS, ,GANG
ZHIG GCIG NYID RTOGS PA YIS, ,THAMS CAD RNAM PAR GROL 'GYUR BA,
,'DI LA THE TSOM SU ZHIG SKRAG ,'KHOR DANG MYA NGAN 'DAS PA'I
CHOS, ,PHUNG PO KHAMS DANG SKYE MCHED SOGS, ,THEG GSUM THEG GSUM

@140A *, ,NGES 'BYUNG LAM, ,MA LUS BDAG MIN BDAG GIS MIN, ,BDAG
MED STONG PA'I MTSAN NYID DE, ,MED PHYIR MED LA MED NYID DU,
,TSUL BZHIN NGES PAR BYAS PA LA, ,KYE MA KHYOD LA SKYON CI YOD,
,GANG GANG BDAG DANG BDAG GI ZHES, ,'DZIN PA'I 'CHING

BA THAMS CAD KYANG, ,PHYI MIN NANG MIN PAR YANG MIN, ,DE BZHIN
LUS NGAG YOD MA YIN, ,DE DAG LAS MIN DER GNAS MIN, ,DE BZHIN
CHAGS DANG SDANG SOGS KYI, ,MA LUS YID LA BYED PA YANG, ,DPYAD NA
RE ZHIG GANG LA GANG, ,GANG DU GANG GIS CHAGS PA DANG, ,SDANG

BAR 'GYUR BA'ANG GANG YOD, ,GZUGS SDUG SGRA SNYAN DRI ZHIM DANG,
,RO MNGAR REG 'JAM YID BDE'I RKYEN, ,'DI DAG GANG GIS DE SHES LA,
,CI ZHIG PHAN BTAGS 'BREL BA YOD, ,DE SHES PAS KYANG DE DAG LA,
,CHAGS DANG RAB TU CHAGS 'GYUR GANG, ,DE NI PHYI NANG BAR DAG

DANG; ,LUS SOGS DNGOS PO GANG ZHIG YIN, ,DE MIN DE LA DE BRTEN
DANG, ,SKYES DANG GNAS DANG 'GAG 'GYUR BA, ,SGYU MA YI NI RTA
GLANG LTAR, ,DON DU GRUB PA YOD MA YIN, ,GANG GIS BDAG LA BRNYAS
SOGS DANG, ,SMAD SOGS BRDEG SOGS BYAS PA'I RGYU, ,SDANG DANG RAB

SDANG SEMS 'BYUNG BA, ,'DI YANG SNGAR BZHIN BDAG SEMS DANG, ,GANG
YANG PHA ROL DE YI SEMS, ,MKHA' 'DRA MTSAN MA MED PA YIN, ,DE
BZHIN GZHAN DE'I NGAG NYID DANG, ,LUS NI DRI SGRA SHING LTA BU,
,YIN NA SGYU MAS SGYU MA YI, ,RGYAL LTAR DES 'DIR BDAG

GNOD GANG, ,BDAG GI'ANG DE BZHIN NGAG DANG LUS, ,DE LTAR LUS CAN
THAMS CAD KYI'ANG, ,MTSUNGS PHYIR 'DI DAG SKYE BA DANG, ,GNAS
DANG 'GAG 'GYUR MI DMIGS SO, ,GANG PHYIR PHAN TSUN 'BREL MED
PHYIR, ,DPYAD NA THAMS CAD SPROS MED PHYIR, ,YUL DUS RNAM

KUN DRI MED PHYIR, ,MKHA' LA 'PHUR BA'I BYA RJES BZHIN, ,DE LTAR
STOD PA'I SPYOD YUL 'DIR, ,RMI LAM SGRA DANG 'JA' BZHIN DU, ,GANG
LA GANG ZHIG JI LTAR CHAGS, ,DE BZHIN SDANG BA 'ANG GANG DU DOGS,
,PHA DANG MA DANG CHUNG MA BU, ,GNYEN DANG BSHES PA DE BZHIN
DGRA, ,

@140B SGYU MA JI BZHIN DE BZHIN PAS, ,'DZIN PA THAMS CAD GZHIG
PAR BYA, ,DE NYID KYIS NA CHAGS SOGS KYIS, ,LAS BYED DE YANG JI
LTA BU, ,YANG YANG SHES RAB BRTAN PO YIS, ,MKHAS PAS SNGAR BZHIN
BRTAG PAR BYOS, ,DE PHYIR BDE DANG SDUG BSNGAL YANG, ,BEMS POS

RNAM PAR MYONG MIN LA, ,RIG LA DNGOS PO YOD MIN TE, ,THOG MED DUS
NAS LOG SBYANGS PA, ,'KHRUL PAS 'DZIN PA NYI TSE BA, ,DE YANG
DNGOS PO MED PA NYID, ,DE LTAR MED LA MED NYID DU, ,BLO BZANG
RNAMS KYIS GOMS BYAS NA, ,SMYOS BAS GNYEN LA DGRA BZHIN DU, ,

MI BZAD 'CHING BAS BCINGS PA DE, ,SPRUL MDUD RANG GIS 'GROL BA
BZHIN, ,NGES PAR RNAM PAR GROL BAR 'GYUR, ,RNAM GROL RNAM GROL
LAS BYUNG BA'I, ,'BRAS BU LHUN GYIS GRUB PA GANG, ,DON GNYIS PHAN
TSOGS NGO MTSAR BA, ,DE NI BUM PA BZANG PO BZHIN, ,DPAL

'CHING BA RNAM GROL GYI BSTAN BCOS RGYA GAR GYI SLOB DPON CHEN PO
GRUB PA BRNYES PA'I DPAL NI SKAL LANGKAS MDZAD PA RDZOGS SO,,
,,RNAL 'BYOR GYI DBANG PHYUG CHEN PO SHR'I DZA GA TA MI TR'A
NANDA'I ZHAL SNGA NAS, KHA CHE'I PAndI TA CHEN PO BUDDH'A SHR'I
BHA DRAS GTAN LA PAB NAS BOD KYI LO CHUNG

GNUBS TSUL KHRIMS SHES RAB KYIS BSGYUR BA'O,,