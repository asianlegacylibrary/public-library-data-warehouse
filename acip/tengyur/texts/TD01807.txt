@117A #, ,RGYA GAR SKAD DU, ,MA HO MA BI DHI:, BOD SKAD DU,
RO BSREG PA'I CHO GA ,DPAL RDO RJE SEMS DPA' LA PHYAG 'TSAL LO,
,THAMS CAD STONG PA 'OD GSAL BA, ,GNYIS MED ZHE SDANG RDO RJE
GTZO, ,SRID PA'I RGYA MTSO'I GRUR GYUR LA, ,GUS PAS RAB TU

PHYAG 'TSAL LO, ,LAS LAS SKYES PA'I SEMS CAN RNAMS, ,TSE 'DAS
SDIG PA SBYANG BA DANG, ,SRID PA'I GZE BA LAS BSGRAL BA'I PHYIR,
,DPAL LDAN 'DUS PA'I RO BSREG BRTZAM, ,DGON PA CHEN PO'I SA
PHYOGS SAM, ,ME TOG 'BRAS BU SOGS PAS BRGYAN, ,RI BO DBEN PA'I SA

PHYOGS GANG, ,SLOB DPON LAS LA MKHAS PA DANG, ,LAS KYI RDO RJE
DAG GIS NI, ,DE RU BSREG PA DAG TU GSUNGS, ,DANG POR LAS KYI RIM
PA DAG ,BLA MA NYID KYI ZHAL SNGA NAS, ,CHO GA NYI SHUR RGYAS
MDZAD PAS, ,RIM PA BDAG GIS 'DIR MA BRIS, ,DE LTAR RIM PAR BYAS
NAS KYANG,,

STA GON GNAS PA'I DUS DAG TU, ,DAG CING BYIN BRLAB GNANG BYA'I
PHYIR, ,DRI DANG BDUD RTZIS BKRU BA DANG, ,SRUNG SKUD BYIN RLABS
TSUL BZHIN BYA, ,BDE GSHEGS SA BON RNAMS KYANG DGOD, ,DE NAS
DKYIL 'KHOR THIG GDAB NI, ,CHO GA NYI SHU'I TSUL DAG TU, ,BTAB
NAS ME THAB BCA'

BAR BYA, ,ME THAB TSAD NI PHO BRANG TSAD, ,PHO BRANG DKYIL 'KHOR
TSAD DAG NI, ,BDAG NYID JI TZAM 'DOD KYI BAR, ,DE SRID DU NI BDAG
GIS BYA, ,RDO RJER BA'I ZHING TSAD DU, ,DBANGS KYANG DE BZHIN
SHES PAR BYA, ,ZABS SU KHRU GANG SOR BZHI BRU, ,BA YI LCI BAS
BYUGS PA DANG, ,DE LTAR

BYI DOR BYAS NAS KYANG, ,DANG PO'I THIG SO BZUNG NAS NI, ,DE
BZHIN DU NI GDAB PAR BYA, ,DE NAS LHA NI SUM CU GNYIS, ,TSUL
BZHIN DU NI BRI BAR BYA, ,SHING BU DAG KYANG BRTZIG PAR BYA,
,SLOB DPON RIG MAR BCAS PA'AM, ,YANG NA THUGS KA LAS PHYUNG STE,
,RIM PA BZHIN DU BSKYED NAS

@117B KYANG; ,DAM TSIG LHA RNAMS DBYUNG BAR BYA, ,YE SHES DKYIL
'KHOR SPYAN DRANG DANG, ,GZHUG DANG BCING DANG DGYES BSKYED NAS,
,MCHOD DBUL BSTOD BA BYA BA DANG, ,ZHU GNAS GSOL BA LA SOGS BYA,
,RDZOGS NAS RO NI DRANG BA'O, ,GDUGS DANG RGYAL MTSAN BA DAN
DANG, ,

SNA TSOGS PA YIS BRGYAN BYAS NAS, ,SHAR SGOR BCUG STE LAN GSUM
BSKOR, ,DE NAS RIM BZHIN DBANG BSKUR BYA, ,DBANG BSKUR ZIN DANG
GNAS SU GZHAG ,BDAG GIS BYANG DU KHA BLTAS TE, ,CHO GA NYI SHU'I
TSUL DAG TU, ,MCHOD RDZAS LA SOGS TSUL BZHIN GZHAG ,BDUD RTZI

'KHYIL PAS BSANG GTOR BYA, ,BSIL YAB KYIS NI ME SBAR RO, ,AOm
DZVA LA DZVA LA H'Um PHAt, GCO BO SPYAN DRANGS ME LHA BSKYED,
,RAm LAS BYUNG BA'I ME LHA NI, ,KHA DOG DKAR PO 'OD ZER 'BAR,
,SPYAN GSUM RAL PA'I THOR TSUGS CAN, ,PHYAG BZHI MCHOD PHYIR
THOGS 'CHANG BA, ,

G-YAS PAS THO BA MCHOG SBYIN BYA, ,G-YON PA GUNDHE BGRANG PHRENG
'DZIN, ,DE LTAR TSUL BZHIN BYAS NAS KYANG, ,YE SHES ME LHA SPYAN
DRANG BA, ,AOm tAKKI TI NI P'A PA KA AAGNA YE tAKKI NI H'Um DZA:,
GZHUG DANG BCING DANG DGYES PA BSKYED, ,DE LA ZHAL BSIL MCHOD YON
DANG, ,SREG RDZAS

LNGA'AM BDUN DU DBUL, ,AOm DZA:H'Um BAm HO:KHAm RAm, MCHOD YON
GYI SNGAGS SO, ,AOm NI RI TI H'Um KHAm, ZHAL BSIL GYI'O, ,AOm
A'A:BADZRA PUshPE SV'A H'A, ,ME TOG GI'O, ,AOm A'A:BADZRA DH'U
PPE H'Um SV'A H'A, SPOS ME'I'O, ,AOm A'A:BADZRA GANDHE H'Um SV'A
H'A, DRI CHAB KYI'O, ,AOm A'A:BADZRA D'I PE H'Um SV'A H'A, MAR

ME'I'O, ,AOm A'A:BADZRA NEE BI TYE H'Um SV'A H'A, LHA BSHOS
KYI'O, ,AOm AAGNA YE SV'A H'A, MAR GYI'O, ,AOm SARBA P'A PAm DA
HA NA BADZR'A YA SV'A H'A, TIL GYI'O, ,AOm BADZRA BI DZ'A YA SV'A
H'A, D'UR BA'I'O, ,AOm BADZRA MA H'A BEE G'A YA SV'A H'A, ZHO'I
'O, ,AOm BADZRA MA H'A BA L'A YA SV'A H'A, ,'BRAS KYI'O, ,AOm
BADZRA

GHA SMA RI SV'A H'A, KU SHA'I'O, ,AOm BADZRA A'A DZNY'A PA YA
SV'A H'A, AU DUMW'A RA'I'O, ,AOm PO DHI BHRiKshA YE SV'A H'A, AA
SHVADTHA'I'O, ,AOm BADZRA LA T'A YA SV'A H'A, PA LA SHA'I'O,
,AOm BADZRA KU BE R'A YA SV'A H'A, NYA GRO DHI'O, ,AOm BADZRA HA
SA KA R'A YA SV'A H'A, AA MRA'I'O, ,MA LHA'I RGYAL PO LAS KYI
GTZO, ,

@118A *, ,PHRIN LAS KUN LA SNYOMS MDZAD PA, ,THAMS CAD KUN GYI
BDAG PO STE, ,MNYAM SNYOMS KHYOD LA PHYAG 'TSAL LO, ,BSTOD NAS ME
LHAR GSOL BA GDAB, ,ME LHA RDO RJE LAS KYI GTZO, ,TSE 'DAS SEMS
CAN SBYANG BA DANG, ,LHA RNAMS TSIM PAR BYA BA'I PHYIR, ,DE

NYID DU NI PHRIN LAS MDZOD, ,PHRIN LAS RNAM PA GNYIS ZHES BYA,
,ME LHA'I RGYAL PO'I THUGS KA NAS, ,YE SHES 'BAR BA'I ME PHYUNG
STE, ,TSE 'DAS SEMS CAN MI MTHUN PHYOGS, ,RNAM RTOG BAG CHAGS
BSREG PA DANG, ,LHA RNAMS TSIM PAR BYA BA'O, ,RTOG PA'I DNGOS PO

BSREGS NAS KYANG, ,SGYU MA CHU ZLA LTA BU YI, ,RDO RJE SEMS DPAR
BYIN GYIS BRLAB, ,RDO RJE SEMS DPA' LHA RNAMS KYI, ,THUGS KAR YE
SHES TSUL DU BZHUGS, ,TSIM PAR BYA BA'I RIM PA DAG ,RANG LA MCHOD
YON DBUL BA DANG, ,SREG RDZAS RIM PA BZHIN DU NI, ,RNAL

'BYOR PA YIS GRUB TSAD DBUL, ,SNGAGS KYI THOG MAR RANG SNGAGS
GZHUG ,THAL BAR GYUR PA'I PHUNG PO DAG ,BSHAD GCI'I MTHAR NI RNAM
PAR BRTAG ,DE NAS BSTOD DANG BSDU BA BYA, ,YI GE GSUM GYIS BSDU
PA'O, ,TSE 'DAS DON DU BDAG GIS NI, ,RO BSREG CHO GA 'DI BYAS
PAS,,

'DI LAS DGE BA GANG THOB PAS, ,THAMS CAD GNYIS MED THOB PAR SHOG
,TSE 'DAS PA YI SEMS CAN 'DI, ,DBANG BSKUR BYANG CHUB SEMS BSKYED
NAS, ,LHA RNAMS TSIM PAR BYAS PA DANG, ,RTOG PA'I DNGOS PO BSREGS
PA YIS, ,BSKYED PA'I RIM PA MTHAR PHYUNG STE, ,RDO RJE BZLAS PA

THOB PAR SHOG ,RDO RJE BZLAS NAS RNAL 'BYOR PAS, ,SEMS LA DMIGS
PA THOB PAR SHOG ,SEMS LA DMIGS PA THOB GYUR NAS, ,BDAG BYIN
BRLAB PA'I RIM THOB SHOG ,BDAG BYIN BRLAB PA'I RIM THOB NAS, ,'OD
GSAL BA NI THOB GYUR CIG ,'OD GSAL BA NI THOB GYUR NAS, ,CHOS SKU
MKHA' DANG 'DRA

BA LAS, ,ZUNG 'JUG LONGS SPYOD RDZOGS PA'I SKU, ,SPRIN LTA BU NI
'BYUNG GYUR CIG ,DE LAS SPRUL SKU CHAR LTA BUS, ,SRID PA'I RGYA
MTSOR SPRUL GYUR NAS, ,SEMS CAN THAMS CAD SGROL BAR SHOG ,GSANG
BA 'DUS PA'I RO BSREG GI CHO GA 'PHAGS PA LHAS MDZAD PA RDZOGS
SO,, ,,RGYA GAR GYI

@118B MKHAN PO SHRADDH'A KA RA WARMA DANG, BOD KYI LO TZ'A BA
DGE SLONG RIN CHEN BZANG POS BSGYUR CING ZHUS TE GTAN LA PHAB
PA,,