@73B #, ,RGYA GAR SKAD DU, SHR'I TZATUR P'I thA YO GA TANTRA S'A
DHA NO PI KA ,BOD SKAD DU, RNAL 'BYOR GYI RGYUD DPAL GDAN BZHI
PA'I

SGRUB THABS, DPAL RDO RJE SEMS DPA' LA PHYAG 'TSAL LO, ,YI GE
BZHI DANG PHYAG RGYA NI, ,BZHI LA SOGS PAS RNAM BRGYAN DANG,
,SLOB MA MAN NGAG 'GYED PA'I BLA, ,KLU SGRUB LA YANG PHYAG 'TSAL
TE, ,CHO GA RDZOGS SHING RNAM GSAL BA, ,SNGAGS DANG PHYAG RGYA
SOGS PAS BRGYAN, ,SEMS

CAN KUN LA PHAN BSKYED BA, ,RNAL 'BYOR GRUB PA BSHAD PAR BYA,
,SDE BA SBYOR DANG NI TSIG PHRAD MED, ,SGRA YI MTSAN NYID RNAM
SPANGS LA, ,RNAL 'BYOR TSIG GIS RNAL 'BYOR PA'I, ,RNAL 'BYOR
BSTAN BCOS YIN PAR BSHAD, ,'DI LA DANG POR DPAL GDAN BZHI PA ZHES
BYA BA'I,

@74A *, ,RNAL 'BYOR MA'I RGYUD CHEN PO'I LHA RNAMS MNYES PAR BYED
'DOD PAS, ZHI BA LA SOGS PA'I YON TAN DANG LDAN PA'I RNAL 'BYOR
PAS YID DANG RJES SU MTHUN BA'I GNAS GANG YANG RUNG PAS SEMS CAN
THAMS CAD LA PHAN PA DANG BDE BAR BYA BA'I PHYIR DPAL

RNAL 'BYOR GYI NAM MKHAR BDAG NYID GYUR CIG SNYAM PA'I BSAM PAS
NANG TSANGS CAN GYI STAN 'JAM PO LA SOGS PA LA SEMS DPA'I SKYIL
MO KRUNG DU 'DUG STE, DRI'I DKYIL 'KHOR KHRU GANG BA, GRU BZHI
PAR MNYAM ZHING RNAM PAR DAG PAR BYAS LA ME TOG YID DU 'ONG BA'I
SIL MAS GTOR

BAR BYA'O, ,DE SKAD DU YANG, DRI LA SOGS PA G-YAS SU GZHAG ,BSANG
GTOR G-YON DU GZHAG BYA ZHING, ,MDUN DU MCHOD YON LA SOGS DANG,
,YUNGS KAR ME TOG TZANDAN GZHAG ,CES GSUNGS PA'I PHYIR RO, ,DE
NAS TING NGE 'DZIN DANG PO LA DMIGS NAS LKOG MAL SOGS PA

SBYANG BAR BYA STE, LAG PA G-YAS PAR NYI MA'I DKYIL 'KHOR DMIGS
LA, H'Um LAS BYUNG BA'I RDO RJE RTZE MO LNGA PA LA, ,AOm H'Um SUm
KshUm YUm YONGS SU GYUR PA LAS, LHA MO RNAMS RTZE MO RNAMS LA
BSGOM PAR BYA'O, ,LAG PA G-YON PAR ZLA BAR RNAM PAR BKOD LA,
HR'I: LAS BYUNG BA'I PADMA 'DAB MA

BRGYAD PAR AOm HMRYUm SMRYUm YMRYUm YONGS SU GYUR PA LAS, ,BYUNG
BA'I LHA MO RNAMS BSAM PAR BYA'O, ,DKAR PO DANG DUD KA DANG DUNG
DANG PADMA LA SOGS PA NI LAG PA G-YAS PA'I SOR MO LA DGOD DO, ,GI
WANG DANG DRI MA GSUM DANG 'JIGS PA DANG SA'I GDUGS NI G-YON PA
LA DGOD DO, ,YE SHES DANG

RNAM PAR SHES PA GNYIS NI MTHE BONG GNYIS LA STE, LAG
PA LA SOGS PA'I LAS CAN MA RNAMS SO, ,LKOG MAR ZLA BA LEGS PAR
BSAMS PA LA GNAS PA'I PADMA'I 'DAB MA GCIG GIS, RDO RJE BZANG PO
NAS 'BRU TZAM DBUS SU YI GE AOm DANG LDAN PAR LCE LA BSAMS TE
SBYANG NGO, ,

SNYING GA'I NYI MA'I DKYIL 'KHOR GYI RDO RJE'I LTE BA LA GNAS
PA'I YI GE H'Um GI 'OD ZER GYI SPRIN GYI TSOGS KYIS SEMS CAN
RNAMS 'BAD PAS YANG DAG PAR SBYANGS NAS 'OD ZER GYI PHRENG BA
RNAMS SKAD CIG TZAM GYIS YONGS SU GYUR PA LAS, RIN PO CHES BRGYAN
PA'I GNAS SU PADMA DANG ZLA BA'I GDAN

@74B LA BZHUGS PA DUNG DANG KUNDA LTAR DKAR ZHING 'OD BZANG BA,
PHYAG GNYIS PA SEMS DPA'I SKYIL MO KRUNG DU BZHUGS PA, SANGS
RGYAS LNGAS DBANG BSKUR PA'I COD PAN MNGA' BA, PHYAG G-YAS PA RDO
RJE THUGS KAR GDENGS SHING 'JOG PA, G-YON PA DKUR BSTEN PAS DRIL
BU BSNAMS

PA; SKU LA RGYAN THAMS CAD KYIS BRGYAN PA, ,NA BZA' SHIN TU MDZES
PAS BRGYAN PA, 'OD ZER GYI PHRENG BA DPAG TU MED PA 'PHRO BAR
BSAMS LA, BADZRA SATVA HAm ZHES BRJOD DE, G-YAS PAS RDO RJE GSOR
NAS 'OD ZER LNGA'I TSOGS KYIS SA 'OG RIM PA BDUN DANG, BGEGS

RNAMS TSIG PAR GYUR PAR BSAM MO, ,DE SKAD DU, BZHI DANG RNAM BZHI
NYID DANG NI, ,GZHI NYID GZHI MED RO YIS BZHI, ,GZHI BZANGS DANG
NI NGES PA'I BZHI, ,SA 'OG BDUN DU BSGRAGS PA YIN, ,ZHES PAS
BSHAD PAS SO, ,DE LTAR YONGS SU SBYANGS NAS GZUNG PA DANG 'DZIN

PA LAS RNAM PAR GROL ZHING, SBYIN PA RNAM PAR DAG PA'I RDO RJE'I
RA BA RIM PA GSUM BYA'O, ,STENG DU TSUL KHRIMS RNAM BAR DAG PA'I
RDO RJE'I DRA BA RNAMS GSUM BYA'O, ,'OG TU BZOD PA RNAM PAR DAG
PA'I PHUR BU'I RA BA LA GNOD PAR BYED PA 'GOG PAR BYED PA GZHOM
PA'I PHYIR

PHUR BUS GDAB PO, ,DE LTAR SRUNG BA'I 'KHOR LO BSAMS NAS, LCAGS
KYUS YE SHES KYI MKHA' 'GRO MA DANG LHAN CIG SBYOR BAS BKUG LA,
DAM TSIG GI PHYAG RGYA BSTAN PAR BYA STE, RDO RJE KHU TSUR GNYIS
BCINGS LA, ,G-YON PA SNYING GAR BZHAG NAS G-YAS PA DKUR

BSTOD DE, 'JOG PA'I DAM TSIG GI PHYAG RGYA BSTAN PAR BYA'O, ,DE
NAS GDAN DBUL BAR BYA'O, ,RIN PO CHE'I SENG GE'I GDAN GYI STENG
DU PADMA DANG, ZLA BA'I STENG DU BZHUGS NAS, GDUGS DKAR POS
BRGYAN PAR BYAS LA, MCHOD YON DANG ZHAL BSIL DANG, MCHOD PA RNAM
LNGAS

YANG DAG PAR MCHOD DE, RDO RJE DRIL BU BLANGS LA AOm K'A YA TU
shYA HO, B'A KA TU shYA HO, ,TZITTA TU shYA HO, ,ZHES DRIL BU
DKROL ZHING BSTOD PA'I MCHOD PAS BSTOD PAR BYA'O, ,DE NAS THA MA
LA PA'I SBYOR PAS DMIGS LA, LHA DE NYID KYI SPYAN SNGAR BDAG NYID
DBUL BAR BYA'O, ,AOm PANYTZA R'A KI N'I PU DZO PASTH'A

@75A *, ,N'A YA A'ATMA N'Am NIRY'A TA Y'A MI, AOm A'A TZRYA P'U
DZO PA STHA N'A YA A'ATMA N'Am NIRY'A TA Y'A MI, AOm SATV'A RTHA
AUTTA RA Y'A YA A'ATMA N'Am NIRY'A TA Y'A MI, KHRO DANG NGA RGYAL
LAS LDOG CING, ,BRDZUN DANG ZHE GCOD TSIG RNAMS DANG, ,SDIG PA'I
GROGS DANG 'TSE BA'I GZHI, ,MA BYIN LEN PAS LDOG PAR BGYI, ,SANGS
RGYAS CHOS DANG DGE

'DUN LA, ,RTAG PAR BDAG NYID SKYABS SU MCHI, ,THEG PA GSUM NI
THAMS CAD DANG, ,RNAL 'BYOR GSANG SOGS MKHA' 'GRO MA, ,DPA' BO
DPA' MO DBANG PHYUG MA, ,BYANG CHUB SEMS DPA' BDAG NYID CHE,
,KHYAD PAR DU YANG SLOB DPON LA, ,BDAG NI RTAG PAR SKYABS

SU MCHI, ,RANG NYID KYI BYANG CHUB KYI SEMS TSIGS SU BCAD PA YANG
BRJOD PAR BYA STE, PHA DANG MA NI GSAD PA DANG, ,RGYAL PO GTZANG
SPRAR SPYOD GNYIS DANG, ,PHO BRANG 'KHOR BCAS BCOM PA NI, ,DAG
PA'I LUS ZHES BYA BAR BSHAD, ,DE NAS SNYING GI PADMA DKAR PO LA
KshUm BSAMS LA,

DE LAS BYUNG BA'I 'OD ZER GYI TSOGS KYIS SEMS CAN THAMS CAD DANG,
BDAG NYID KYANG MI SNANG BAR BYA STE, SGRA LA 'GAGS BAR BSAMS LA,
,AOm SVA BH'A BA SHUDDHA:SARBA DHARM'A:SVA BH'A BA SHUDDHO&HAm,
ZHES BRJOD DO, ,YUm KshUm SUm H'Um LAS RLUNG DANG ME DANG CHU
DANG SA'I DKYIL 'KHOR BSAMS LA, KshUm LAS 'O MA CAN

GYI RGYA MTSO, ,SUm LAS RI RAB BSAMS PA'I STENG DU RDO RJE'I
BHR'Um GYI 'OD ZER GYI TSOGS KYIS BGEGS THAMS CAD BSREGS NAS, 'OD
ZER DE RNAMS YONGS SU GYUR PA LAS, RIN PO CHEN SNA TSOGS BKOD
PA'I KHANG PA BRTZEGS PA BSAM PAR BYA STE, ,ZUR BZHI PA LA SGO
BZHI PA, ,RTA BABS BZHIS NI

RNAM PAR BRGYAN, ,RDO RJE'I KA BAS BRGYAN PAR YANG, ,SNA TSOGS
MTSAN MAR RNAM PAR DGOD, ,DRIL BU DRA BA'I PHRENG BA DANG, ,DRA
BA DRA PHYED BSKOR BA LA, ,ZUR BZHI DAG TU RDO RJE DANG, ,RIN
CHEN ZLA BA BYED PAS BRGYAN, ,SGO RNAMS SU NI BUM PA LA, ,GNAS
PA'I RGYAL MTSAN BSGRENG BAR BYA, ,

SHAR GYI SGOR NI PADMA LA, ,SENG GE MTSAN MA BSGRENG BYA STE,
,BYANG SGOR PADMA RMA BYA YI, ,MTSAN MA DAG NI BSGRENG BAR BYA,
,PADMA DANG PAS MTSAN PA YI, ,RGYAL MTSAN NUB TU GZHAG PAR BYA,
,PADMA CHU SRIN GYIS MTSAN PA, ,DE BZHIN LHO YI PHYOGS SU GZHAG
,DANG PO'I DKYIL 'KHOR PHYOGS

@75B KYI MDOG ,GNYIS PA KHRAG LTAR DMAR BA'O, ,GSUM PA MKHA' LTAR
SNGO BSANGS TE, ,SNAM BU GSER GYI MDOG CAN NO, ,RNAL 'BYOR DBANG
PHYUG CHE RNAMS KYANG, ,RTAG TU TSUL NI 'DI BZHIN BRTAG ,DBUS SU
SENG GE YI NI GDAN, ,SHAR DU GLANG PO CHE YI GDAN, ,BYAD PHYOGS

SU NI RMA BYA'I GDAN, ,NUB TU NAM MKHA' LDING GI GDAN, ,LHO RU CI
BGYI ZHES BYA'I GDAN, ,DBANG LDAN PHYOGS SU SENG GE'I GDAN, ,ME
PHYOGS RDO RJE GDONG GI GDAN, ,BDEN BRAL PHYOGS SU MA HE'I GDAN,
,RLUNG GI PHYOGS SU CE SBYANG GDAN, ,SGO BZHI DAG TU NGO YI GDAN,
,GNYIS

PA'I 'KHOR LO ZLUM PO LA, ,PADMA DANG NI ZLA BA'I GDAN, ,RIM PA
GSUM PA NYID LA NI, ,'JIG RTEN PA YI RAB GRAGS LDAN, ,DE LTAR
GDAN YONGS SU BRTAGS NAS DE BSRUNG BAR BYA BA'I PHYIR, ,RDO RJE
RAB LA SOGS PA DANG, DRA BA DANG PHUR BU LA SOGS PA BYA LA, ,GTZO
BO'I GDAN PADMA

DKAR PO LA A'A LI YONGS SU GYUR PA LAS, ZLA BA'I DKYIL 'KHOR,
DE'I STENG DU K'A LI YONGS SU GYUR PA LAS, NYI MA'I DKYIL 'KHOR
TE, GNYIS PA DE'I STENG DU YI GE H'Um LA PHYOGS KYI 'DAB MA LA
GNAS PA'I LHA MO BZHIS BSKUL BAR BSAM PAR BYA STE, DZA DZA DZA
DZA BADZRA SATVA AA BATRA NA RA

SIDDHI, MA H'A MA H'A HA HA HA HA H'Um KA RA N'A THA, SA MA YO
HAm NA MA TA MI TE, BA BA BA BA BA BADZRA SPO tA GU HYO NG+GA TE
DE HA DHARM'A, AA AA AA AA A'A HO TO shA tA, BADZRA AA LI ME KA
SHU LO YA NA H'Um, BZHI PO DES DE LTAR BSKUL NAS, YI GE H'Um DER
THIM PAR GYUR PAR BSAMS LA, DE'I 'OD ZER YONGS SU GYUR

PA LAS RDO RJE RTZE LNGA PA BSAM PAR BYA STE, MNYAM PA NYID KYI
YE SHES SO, ,AOm BADZRA SHUDDHA:SARBA DHARM'A BADZRA SHUDDHO&HO,
,ZHES BRJOD LA LTE BA'I YI GE H'Um GI 'OD ZER GYI CHOGS KYIS SEMS
CAN THAMS CAD YONGS SU SBYONGS NAS, BYA BA SGRUB PA LA RO GCIG
PAR GYUR PA DANG, SENG GE'I

GDAN GYI STENG DU RANG GI GNAS SU SBYANG ZHING, NYI MA'I DKYIL
'KHOR YANG BSAMS LA, GDUGS DKAR POS BRGYAN TE, DE NAS, ZHAL GSUM
PA DANG PHYAG DRUG PA, ,SEMS DPA'I SKYIL MO KRUNG GIS BZHUGS,
,SKRA NI GROL ZHING RNAM PAR 'PHRO, ,THOD PA'I PHRENG BAS RNAM
PAR BCINGS,

@76A *, ,RDO RJES BRGYAN PA'I RTZE BRAN YANG, ,SANGS RGYAS LNGAS
NI RNAM PAR BRGYAN, ,SKU MDOG SNGO ZHING SHAS CHER GRAGS, ,SPRUL
GYI RGYAN GYIS RNAM PAR BRGYAN, ,KHRO BO SGEG PA RNAM PAR BSHAD,
,ZHAL GSUM SPYAN NI RNAM PA GSUM, ,GAD RGYANGS HA HAS ZHAL GDANGS
PA,,

NA BZA' DMAR POS NYE BAR MDZES, ,KHA tV'Am GA NI GYEN DU BSGRENG,
,GNYIS PA LA NI DGRA STA NYID, ,GSUM PA RTAG TU RDO RJE CAN,
,G-YON GYI DRIL BU NGES DKROL ZHING, ,GNYIS PAS RNAL 'BYOR BA YI
SNOD, ,DE BZHIN GSUM PAS RAL GRI RNAMS, ,'OD ZER DPAG MED LDAN
PAR NI, ,

MKHAS PAS DBUS SU BSGOM PAR BYA, ,SKU MDOG DKAR ZHING RAB MDZES
PA'I, ,PHYAG GNYIS MGRIN PAR 'KHYUD NAS SU, ,MA MCHU TSEMS KYIS
'DAS PAR MDZAD, ,ZHABS KYI TSIGS KYIS BKRES NAS SU, ,RDO RJE
PADMAR THIM PAR MDZAD, ,YAN LAG RGYAN KUN GYIS BRGYAN CING, ,

SHIN TU MDZES PA'I GOS GSOL NAS, ,SHES RAB DANG NI 'DUS NAS
BZHUGS, ,DE NAS BA DAN GSUM PA'I PHYAG RGYAS YI GE BRGYAD DGOD
PAR BYA STE, KshUm NI SPYI BOR RNAM PAR BSAM, ,YI GE H'Um NI MIG
GNYIS SU, ,YUm NI RNA BA SNA GNYIS SU, ,SUm NI LCE LA YANG DAG
'BAR, ,LKOG

MAR SMRYUm BSAM PAR BYA, ,NANG 'TSONG DE BZHIN HMRYUm BSAM,
,SNYING GI PHYOGS SU YMRYUm NGO, ,LTE BAR KshMRYUm DGOD PAR BYA,
DE LTAR BSAMS NAS LCAGS KYU DKAR POS YE SHES KYI MKHA' 'GRO MA
BKUG LA, DAM TSIG GI PHYAG RGYA BSTAN CING MCHOD YON DANG, ZHAL
BSIL DANG GDAN BSTABS LA YANG

DAG PAR MCHOD DO, ,AOm BADZRA AAm KU SHA DZA: H'Um BAm HO:,
,ZHES BYA BAS YU RNAL 'BYOR YU GYIS NI NAM MKHA'I THUGS KAR NYI
MA'I DKYIL 'KHOR LA BCUG LA, BCINGS TE DBANG DU BYAS NAS MNYES
PAR BYA'O, ,AOm H'Um A'A SV'A H'A, ZHES BYA BA'I SNGAGS 'DIS, NYI
MA'I LAG BAS SANGS

RGYAS LNGA'I DBANG BSKUR BA BRTAG PAR BYA'O, ,SNGAGS 'DIS RGYAN
GYI PHYAG RGYA DBUL BAR BYA'O, ,BSHAD MA THAG PA'I RIM PAS GSANG
SNGAGS KYIS BSKYED PA'I LHA'I SKU LA MNGON PAR ZHEN PA GSAL BAR
BYA BA'I PHYIR SNGAGS 'DIS BRJOD PAR BYA STE, AOm YOG
SHUDDHA:SARBA DHA RM'A YO GA SHUDDHO&HAm,

@76B DE NAS THABS DANG SHES RAB SHIN TU THIM ZHING, SGYU MA LTA
BUR LHAG PAR MOS PAS, BDAG DANG GZHAN GYI DON RDZOGS PAR BYED
PA'I DKYIL 'KHOR DBYUNG BAR BYA STE, SUm BZLAS PA LAS YANG DAG
BYUNG, ,DUNG DANG KUNDA ZLA 'OD BCAS, ,PHYAG GNYIS SKRA NI RNAM
PAR GROL, ,

SANGS RGYAS PHRENG BAS RNAM PAR BRGYAN, ,YAN LAG RGYAN RNAMS RNAM
PAR BRGYAN, ,RIGS GSUM KHRO BO H'Um MDZAD PA, ,KHA tV'Am GA DANG
RNAL 'BYOR SNOD, ,'OD ZER DPAG TU MED PA 'BAR, ,SHAM THABS GLANG
PO'I PAGS PA STE, ,NA RI'I PAGS PA GOS SU MNABS, ,DE YI DKYIL

'KHOR 'OD 'KHOR LO, ,GLANG CHEN ROL PA'I STABS KYIS BZHUGS, ,RDO
RJE LCAGS KYUS BKUG NAS NI, ,RDO RJE MKHA' 'GRO MA SHAR DU, ,AOm
A'A:SV'A H'A, SA YI DBUGS PHYIN LAS BYUNG BA, ,A'A SKYES MI BZAD
MKHA' 'GRO MA, ,SKU MDOG SER MO SHIN TU MDZES, ,RNAM PAR GTZIGS

PA HA HAR BZHAD, ,DBU SKRA GYEN DU RNAM PAR 'BAR, ,SANGS RGYAS
LNGA YI DBU RGYAN CAN, ,RMA BYA'I GDAN NI RNAM MNAN NAS, ,SKYIL
KRUNG DAG NI PHYED PAS BZHUGS, ,RGYAN RNAMS KUN GYIS SKU LA
BRGYAN, ,PHYAG GNYIS RNAM PAR MDZES PAS NA, ,KHA tV'Am RNAL 'BYOR
SNOD DAG BSNAMS, ,ME

YI DKYIL 'KHOR LA BZHUGS PAS, ,SHAM THABS GLANG PO'I PAGS BA STE,
,NA RA'I PAGS PA GOS SU MAN BAS, ,LHA MO DE LTAR BSGOM BYA BA,
,RTAG TU BYANG GI PHYOGS SU BZHUGS, ,AOm AAAA SV'A H'A, AAAAAA SKYES
ME YI DBUGS LAS BYUNG, ,RO LANGS MA NI NUB TU DGOD, ,MKHA' LDING
GDAN LA

BZHUGS NAS NI, ,TZOG BU'I 'DUG STANGS DAG GIS BZHUGS, ,KHA DOG
DMAR ZHING SHIN TU MDZES, ,PHYAG GNYIS 'JIGS PA'I H'Um MDZAD PAS,
,SKRA NI 'BAR ZHING RNAM PAR GYES, ,SANGS RGYAS LNGA YIS RNAM PAR
BRGYAN, ,KHA tV'Am RNAL 'BYOR SNOD BSNAMS SHING, ,RGYAN RNAMS KUN
GYIS RNAM

PAR BRGYAN, ,SHAM THABS GLANG PO'I PAGS PA STE, ,NA RA'I PAGS PA
GOS SU MAN BAS, ,MI G-YO 'TSE BA MED PA YI, BSAM BAS KUN NAS
BSGOM PAR BYA, ,AOm AAAA:AAm SV'A H'A, AAAAAA SKYES RLUNG GIS DBUGS
'BYIN 'BYUNG, ,GTUM MO LHA YI DBANG PHYUG MA, ,MDOG SNOD MI
BZANG CHEN MO STE,,

@77A *, ,HA HA'I GAD RGYANGS 'JIGS PA SGROGS, ,CI BGYI'I GDAN LA
GNAS NAS NI, ,PUS MO'I SKYIL KRUNG DAG GIS BZHUGS, ,DBU SKRA DMAR
PO RNAM PAR 'THOR, ,SANGS RGYAS LNGA YIS RNAM PAR BRGYAN, ,PHYAG
GNYIS RNAL 'BYOR SNOD DANG NI, ,KHA tV'Am GA NI RAB TU BSNAMS, ,

SKU LA RGYAN RNAMS KUN GYIS BRGYAN, ,SHAM THABS GLANG PO'I PAGS
PA STE, ,NA RA'I PAGS PA GOS SU MNABS, ,LHO RU RTAG TU BSGOM PAR
BYA, ,AOm AAA AAm SV'A H'A, Ri YI SA BON LAS BYUNG BA, ,LHA MO'I
MING NI SENG GE CAN, ,SENG GE'I GDAN LA RNAM PAR BZHUGS, ,ROL
PA'I STANG STABS

DAG DANG LDAN, ,DKAR DANG SER LA SOGS MDOG CAN, ,'BAR BA'I 'OD
DANG 'DRA BA'I 'OD, ,PHYAG GNYIS NA BZA' DMAR PO BSNAMS, ,RGYAN
RNAMS KUN GYIS RNAM PAR BRGYAN, ,LAG PA GYEN GDENGS SA RAL GRI
DANG, ,G-YON PA SDIGS MDZUB ZHAGS PA'O, ,BDUD RNAMS THAMS CAD
SKRAG

BYED PA, ,DBANG LDAN PHYOGS SU RNAM PAR DGOD, ,AOm Ri SV'A H'A,
R'i YI SA BON LAS BYUNG BA, ,RDO RJE CHU CAN ZLA BAS BRGYAN,
,DKAR DANG GNAG LA SOGS MDOG LDAN, ,DKYIL 'KHOR TSAM NGAM GNAS
PAS BZHUGS, ,PHYAG GNYIS KHRO BO'I BSHAD PAR LDAN, ,NA BZA' DMAR
POS RNAM PAR

BRGYAN, ,LCAGS KYU ZHAGS PA SDIGS MDZUB LDAN, ,STAG MO ME YI
PHYOGS SU BKOD, ,AOm R'i SV'A H'A, Li YI SA BON LAS BYUNG BA, ,WA
MO NAG MO RNAM PAR MDZES, ,MA HE'I GDAN LA RNAM GNAS SHING,
,SKYIL KRUNG PHYED PAR YANG DAG LDAN, ,PHYAG GNYIS DGRA STA ZHAGS
PA BSNAMS, ,ME YI

DKYIL 'KHOR DAG GIS BRGYAN, ,MCHE BA'I GZUGS NI GTZIGS PA DANG,
,HA HA BZHAD CING SHIN TU 'JIGS, ,NA BZA' DAG NI DMAR BOR MNABS,
,BDEN BRAL PHYOGS KYI LHA MO YIN, ,AOm Li SV'A H'A, ,L'i YI SA
BON LAS BYUNG BA'I, ,LHA MO 'UG PA MI NI DBYUNG, ,SKU MDOG DMAR

DANG SER BAR SNANG, ,CE SBYANG GI NI GDAN LA BZHUGS, ,TZOG BU'I
'DUG STANGS YANG DAG LDAN, ,PHYAG GNYIS DBYIG PA SNOD BSNAMS
SHING, ,RGYAN RNAMS KUN GYIS RNAM PAR BRGYAN, ,NA BZA' DAG NI
DMAR PO GSOL, ,'BAR BA'I ME DANG MNYAM PA'I 'OD, ,LHA MO DE LTAR
BSGOM BYA BA, ,

@77B SHAN PA RLUNG GI PHYOGS SU GNAS, ,AOm L'i SV'A H'A, NANG GI
DKYIL 'KHOR SGO RNAMS SU, ,SGO SRUNG RNAM PA BZHI DAG NI, ,LHA
'GUGS LA SOGS RNAM PAR 'GREL, ,BSGOM BA DE NYID BDAG GIS BSGOM,
,RANG SNGAGS LAS BYUNG MKHA' 'GRO MA, ,RGYAL BA'I DBANG MO ZHES
BYA BA, ,MDOG

DKAR PHYAG NI GNYIS DANG LDAN, ,RGYAN RNAMS KUN GYIS SKU LA
BRGYAN, ,GTUM MO'I SGRA NI RNAM PAR 'THOR, ,DE YI ZHAL DU PHYAG
'DZUD CING, ,HA HA ZHES BZHAD RAB 'JIGS MA, ,YI DAGS KYI NI GDAN
LA BZHUGS, ,'GUGS PA LA NI RAB BRTZON PA'I, ,LHA MO SHAR GYI SGO
RU DGONG, ,AOm

AIm SV'A H'A, RANG SNGAGS LAS BYUNG LHA MO NI, ,GLANG PO'I DBANG
MO ZHES BYA BA, ,DRAG MO CHEN MO SKU MDOG SER, ,YI DAGS GDAN LA
RNAM PAR BZHUGS, ,PHYAG GNYIS THAL MO SBYAR BA DANG, ,DBU SKRA
GYEN DU ME LTAR 'BAR, ,MI BZAD GZUGS KYIS BZHAD BYA ZHING, ,SHIN
TU MDZES

PA'I 'OD KYIS BRGYA NA, ,'OD ZER 'BAR BAS 'KHRUGS SHING GSAL,
,BYANG GI PHYOGS SU RNAM PAR DGOD, ,AOm A'Am SV'A H'A, RANG
SNGAGS LAS BYUNG 'JIB MA NI, ,RGYAL BA'I DBANG MO ZHES BYA BA,
,MDOG DMAR 'JIGS PA'I SGRA SGROGS PA, ,YI DAGS KYI NI GDAN LA
BZHUGS, ,

RAB MDZES GOS NI RNAM PAR MNABS, ,PHYAG MTHIL GNYIS NA SRAD BU
DMAR, ,THAL MO SBYAR BAS KHRAG GSOL BAS, ,ME 'BAR BA YI 'OD MNGA'
BA, ,DRAG PO 'CHING BAR BYED PA YI, ,'JI BA MA NUB TU BSGOM PAR
BYA, ,AOm HRIm HAm SV'A H'A, RANG SNGAGS LAS BYUNG LHA MO NI,
,KAm BU DZI NI ZHES

BYA BA, ,MDOG GNAG RO YI GDAN LA BZHUGS, ,PHYAG GNYIS SKRA NI
RNAM PAR 'THOR, ,RAB MDZES NA BZA' DMAR PO MNABS, ,SANGS RGYAS
KUN GYIS RNAM PAR BRGYAN, ,PHYAG NA THO BA SDIGS MDZUB LDAN,
,'GRO BA'I SEMS NI RMONGS PAR BYED, ,DRAG CING ME 'BAR 'DRA PA'I
'OD, ,LHO

PHYOGS SU NI BSGOM PAR BYA, ,RIM PA DAG NI GNYIS PA LA, ,RNAL
'BYOR MA RNAMS MKHAS PAS DGOD, ,SPOS BYED 'DU BYED GTUM MO NI,
,SHAR GYI PHYOGS KYI LHA MO YIN, ,BDUD RTZIS GANG PA'I THOD PA
LA, ,SGEG PA'I PHYAG NI RNAM PAR MDZES, ,DRAG PO KHRAG 'THUNG SHA
ZA MA, ,BYANG GI PHYOGS

@78A *, ,KYI LHA MO YIN, ,LCAGS KYU LA SOGS LNGA RNAMS KYIS,
,BKANG BA'I THOD PA PHYAG NA BSNAMS, ,GTUM 'BAR 'JIGS SU RUNG BA
NI, ,NUB KYI PHYOGS KYI LHA MO YIN, ,LAG PA GNYIS KYIS PADMA'I
SNOD, ,THOGS PA RU NI RNAM PAR DGOD, ,THOD CAN RDO RJE CAN

KUN NI, ,LHO YI PHYOGS KYI LHA MO YIN, ,THOD PA BZA' BTUNG GIS
KHENGS DANG, ,RDO RJE DAG NI PHYAG NA BSNAMS, ,SGEG MO DRI NI
DBANG LDAN DU, ,PI WANG ME TOG ME YI PHYOGS, ,GLU MA BDUG SPOS
BDEN BRAL DU, ,,GAR MA MAR ME RLUNG GI PHYOGS, ,'DUG PA'I LHA MO
NYI SHU YANG, ,

RGYAN RNAMS KUN GYIS RNAM PAR BRGYAN, ,'DI DAG RGYAN SOGS PHYOGS
DANG MTSUNGS, ,PADMA ZLA BA'I STENG NA GNAS, ,GSUM PA GZHAN GYI
GDAN LA NI, ,SHAR SGOR KHYAB 'JUG GSOL KA'I TSUL, ,TSANGS PA LAG
NA RNGA YAB BSNAMS, ,BYANG GI SGOR NI RNAM PAR GNAS, ,DRAG PO LA
SOGS

BSTOD SGRAR LDAN, ,NUB KYI SGOR NI GZHAG PAR BYA, ,BRGYA BYIN RIN
CHEN GDUGS THOGS LA, ,LHO YI PHYOGS SU GZHAG PAR BYA, ,RNGA DAG
BRDUNG ZHING RNGA YAB THOGS, ,GAR DANG GLU YIS BRGYAN PA DANG,
,SDER BCAS CHUNG MAR BCAS PA YI, ,BRGYA BYIN BYANG SHAR MTSAMS SU
GZHAG, ,

LAG NA RIN CHEN MYU GU THOGS, ,MU TIG DO SHAL DAG GIS BRGYAN,
,SDE DANG BCAS SHING CHUNG MAR BCAS, ,KU BE RA NI SHAR LHO GZHAG,
,RGYAL MTSAN GDUGS DANG BLA BRER BCAS, ,SDE DANG BCAS SHING CHUNG
MAR BCAS, ,'BYUNG PO'I TSOGS KYI RGYAL DBANG PO, ,LHO NUB PHYOGS
SU GZHAG

PAR BYA, ,PI WANG GLING BU DUM YIS, ,GLU DANG GAR LA SOGS PA
MKHAS, ,CHUNG MAR BCAS PA'I KLU DBANG NI, ,NUB BYANG MTSAMS SU
GZHAG PAR BYA, ,DE LTAR DKYIL 'KHOR BA'I LHA'I 'KHOR LO'I GNAS JI
LTA BA BZHIN DU GZHAG LA, YANG LCAGS KYU DKAR POS YE SHES KYI
DKYIL 'KHOR

SPYAN DRANGS NAS, DAM TSIG DKYIL 'KHOR LA GZHAG STE, SNGAR BSHAD
PA'I SNGAGS DANG PHYAG RGYA DANG BCAS PAS DAM TSIG GI PHYAG RGYA
BSTAN LA, RANG GI GZUGS RNAMS LA YE SHES SEMS DPA' GZHUG PAR
BYA'O, ,DE RNAMS KYI THUGS KAR SNGAGS KYI PHRENG BAR RAB TU 'BAR
BA NI CHOS KYI

@78B PHYAG RGYA'O, ,SPRO BA DANG BSDU BA NI LAS KYI PHYAG RGYA'O,
,DE LTAR PHYAG RGYA BZHI DANG SBYAR NAS THAMS CAD KYI COD PAN LA
RNAL 'BYOR NAM MKHA'I DBANG BSKUR BA NYID DU BSAM PAR BYA'O, ,DE
NAS PHYAG RGYA BSTAN PAR BYA BA'I PHYIR GSUNGS PA, DE RNAMS MING
GI GSANG SNGAGS NI, AOm DANG

BSREGS PA'I MTHA' MA'O, ,DRI MA GSUM GYI TSIGS GSUM LA, ,RO TZA
NA NI LCAGS KYUR SBYAR, ,AOm AA K'ARsh'A nI H'Um PHAt SV'A H'A,
'JIG RTEN PA LA SOGS PA DGUG PA'I SNGAGS DANG PHYAG RGYA'O, ,KHU
TSUR GNYIS SBYAR BRTAN BCINGS NAS, ,DRI MA GSUM GYI BDUG SPOS
BTANG, ,GNYIS

PO REG PA'I SBYOR BA YIS, ,RDO RJE MDUNG THUNG BSTAN PAR BYA,
,AOm TIshthA A'A LA NA SV'A H'A, GDAN GYI SNGAGS DANG PHYAG
RGYA'O, ,PADMA YE SHES DKRIS PA YIS, ,SA YI GDUGS DANG RNAM SHES
MNAN, ,GNYIS PO LCAGS SGROG DKRIS NAS NI, ,LHAG MA BA DAN GSUM
PAR BSGRENG, ,DRI MA GSUM

NI BDUG SPOS REG ,RDO RJE RTZE NI LNGA PA YIN, ,AOm H'Um HA SV'A
H'A, RNAL 'BYOR NAM MKHA'I SNGAGS DANG PHYAG RGYA'O, ,KHU TSUR
GNYIS NI BRTAN BCINGS LA, ,GUNG MO GNYIS NI BRKYANG BAR BYA,
,MDZUB MO MDUN DU KHA SPRAD LA, ,YE SHES LHA MO DAG LA BSTAN,
,AOm AOm AA SV'A H'A, YE SHES MKHA'

'GRO MA'I SNGAGS DANG PHYAG RGYA'O, ,LAG PA DANG NI LAG PAR
SBYAR, ,MTHE BONG DBUS SU GZHUG PAR BYA, ,YANG DANG YANG DU
BSKYOD BYAS LA, ,SHAR GYI RDO RJE CAN LA BSTAN, ,AOm SUm SA SV'A
H'A, RDO RJE CAN MA'I SNGAGS DANG PHYAG RGYA'O, ,KHU TSUR MNYAM
PAR BRTAN BCING LA, ,MTHE BONG GNYIS NI

RNAM PAR BRKYANG, ,DRAG MO LA NI PHYAG RGYA BSTAN, ,BYANG GI
PHYOGS SU BRTZAM PAR BYA, ,AOm KshUm KshA SV'A H'A, DRAG MO'I
SNGAGS DANG PHYAG RGYA'O, ,'DI YI PHYAG RGYA BRTAN BCINGS LA,
,GUNG MO GNYIS NI RNAM BAR BRKYANG, ,NUB KYI PHYOGS SU RO LANGS
MA, ,PHYAG RGYA LA SBYAR BAR BYA, ,AOm YUm YA SV'A H'A,

RO LANGS MA'I SNGAGS DANG PHYAG RGYA'O, ,PHYAG RGYA DE NYID BRTAN
BCINGS LA, ,MTHE'U CHUNG GNYIS NI RNAM BAR BRKYANG, ,LHO YI
PHYOGS SU GTUM MO LA, ,PHYAG RGYA DE NI RNAM PAR BRKYANG, ,AOm
H'Um SV'A H'A, GTUM MO'I SNGAGS DANG PHYAG RGYA'O, ,PHYAG RGYA
KUN GYI DANG PO RU, ,PADMA'I BSKOR BA

@79A *, ,SNGON DU BYA, ,RDO RJE BSDAMS PA GNYIS BYAS LA, ,RO TZA
NA DKAR PO'I LCAGS SGROG YIN, AOm SMRAm SV'A H'A, SENG GE MA'I
SNGAGS DANG PHYAG RGYA'O, ,DE YI PHYAG RGYA BRTAN BCINGS LA, ,DRI
MA GSUM DANG BDUG SPOS BTANG, ,AOm HMRYUm SV'A H'A, STAG MO'I
SNGAGS DANG PHYAG

RGYA'O, ,DE YI PHYAG RGYA BRTAN BCINGS LA, ,SA YI GDUGS DANG PAD
LCAGS SGROG, ,AOm YMRYUm SV'A H'A, WA MO'I SNGAGS YU DANG PHYAG
RGYA'O, ,RDO RJE BCINGS BA GNYIS LAS NI, ,PHAN TSUN DU NI MNGON
PAR BSKYOD, ,AOm KshMAm SV'A H'A, 'UG PA MO'I SNGAGS YU DANG
PHYAG RGYA'O, ,LAG PA GNYIS

KA KHAR BCUG STE, ,DGOD PA BLA NA MED PA BYA, ,AOm H'Um HU SV'A
H'A, MKHA' 'GRO RGYAL PO'I DBANG YU MO'I SNGAGS DANG PHYAG
RGYA'O, ,THAL MO SPYI BOR SBYAR NAS GZHAG ,AOm PHAt H'Um SV'A
H'A, SGROL MA'I SNGAGS DANG PHYAG RGYA'O, ,YI DAGS THAL MO KHAR
BCUG STE, ,H'Um ZHES BYA BA RAB TU SGROGS,,

AOm PHEm H'Um SV'A H'A, 'JIB MA'I SNGAGS DANG PHYAG RGYA'O, ,ZLA
BA'I KHU TSUR BRTAN BCINGS LA, ,RNA BA'I RTZA RU SBYAR BAR BYA,
,AOm HR'I H'Um SV'A H'A, KAm PO DZI'I SNGAGS DANG PHYAG RGYA'O,
,DKYIL 'KHOR NANG GI LHA MO BCU GSUM GYI SNGAGS DANG PHYAG
RGYA'O, ,ZLA BA'I LAG PA BRKYANG NAS SU, ,RNAM SHES DAG

NI DGUG BAR BYA, ,MDUN GYI GNYIS NI SBYAR BAR BYA, ,BDUD RTZI'I
CHU NI SNGON 'GRO BA'I, ,AOm HA HO HRI:SV'A H'A, SHAR GYI PHYOGS
KYI RNAL 'BYOR MA GSUM GYI SNGAGS DANG PHYAG RGYA'O, ,NYI MA ZLA
BA SBYAR NAS NI, , NYI MA'I STENG DU SBYAR BAR BYA, ,AOm GRIm
GHRA SV'A H'A, BYANG GI PHYOGS KYI RNAL 'BYOR MA,,

GSUM GYI SNGAGS DANG PHYAG RGYA'O, ,RDO RJE THAL MO BRTAN BCINGS
LA, ,NYI MA DANG NI ZLA BA SPRO, ,AOm KU RU KU RU SV'A H'A, NUB
KYI PHYOGS KYI RNAL 'BYOR MA GSUM GYI SNGAGS DANG PHYAG RGYA'O,
,ZLA BA NYI MA GNYIS BRKYANG NAS, ,RGYAB KYI RGYAB TU SBYAR BAR
BYA, ,SOR MO'I RTZE MO SPRAD PA NI, ,LHO YI RNAL

'BYOR MA GSUM RGYA, ,AOm BETT'A L'I H'Um SV'A H'A, RDO RJE KHU
TSUR GNYIS BCINGS LA, ,RKED PA GNYIS KYI MTSAMS SU GZHAG ,AOm
H'Um HO SV'A H'A, SGEG MO'I SNGAGS DANG PHYAG RGYA'O, ,ZLA BA'I
KHU TSUR BRGYANG NAS SU, ,MTHE BONG BSGRENG BAR SHES BYAS LA,
,BZUNG NAS NYI MA'I LAG PA NI, ,DUNG LTAR

@79B SBYAR BA DRI YI RGYA, ,AOm SU PRI YA GANDHE H'Um SV'A H'A,
DRI'I SNGAGS DANG PHYAG RGYA'O, ,PI WANG 'DRA BA'I PI WANG GIS,
,AOm H'Um SV'A H'A, PI WANG GI SNGAGS DANG PHYAG RGYA'O, ,THAL MO
GNYIS KA SBYAR NAS NI, ,SPYI BOR BSKOR NAS DBYE BAR BYA, ,AOm
SHR'Im SV'A H'A, ME TOG GI SNGAGS DANG PHYAG RGYA'O, ,

RDO RJE KHU TSUR GNYIS BCINGS TE, ,DKAR PO BTEG NAS MDUN DU
SBYAR, ,GLU LEN PA LTAR BYA BA NI, ,GLU YI PHYAG RGYA YIN PAR
BSHAD, ,AOm H'Um AOm SV'A H'A, GLU'I SNGAGS DANG PHYAG RGYA'O,
,RDO RJE KHU TSUR BRTAN BCINGS LA, ,ZLA BAS MTSAN NI GZUNG BAR
BYA, ,AOm AI SV'A H'A, BDUG PA'I SNGAGS

DANG PHYAG RGYA'O, ,ZLA BA'I LAG PA G-YAS PA YI, ,PHRAG PA DAG TU
RNAM PAR GZHAG ,AOm SU NRI TYE SV'A H'A, GAR GYI SNGAGS DANG
PHYAG RGYA'O, ,THAL MO BCINGS NAS SPYI BOR GZHAG ,AOm KshUm SV'A
H'A, MAR ME'I SNGAGS DANG PHYAG RGYA'O, ,RIM PA GNYIS PA'I LHA MO
NYI SHU'I SNGAGS DANG PHYAG RGYA

BSHAD ZIN TO, ,NYI MA'I KHU TSUR BCINGS NAS SU, ,GYEN DU RNAM PAR
DGROL BAR BYA, ,AOm KshUm SV'A H'A, KHYAB 'JUG GI SNGAGS DANG
PHYAG RGYA'O, ,RDO RJE KHU TSUR BCINGS NAS NI, ,SNYING GA DAG TU
RNAM PAR BSKYOD, ,AOm SA SV'A H'A, TSANGS PA'I SNGAGS DANG PHYAG
RGYA'O, ,BA DAN GSUM PA GYEN DU BSGRENG, ,AOm

H'Um H'Um SV'A H'A, DRAG PO'I SNGAGS DANG PHYAG RGYA'O, ,ZLA BA'I
KHU TSUR BRTAN BCINGS LA, ,DE NAS NYI MA'I LAG PA BRKYANG, ,RO
TZA NI NI GZHUG PAR BYA, ,AOm MAm MU H'Um SV'A H'A, BRGYA BYIN
GYI SNGAGS DANG PHYAG RGYA'O, ,NYI MA'I KHU TSUR BRTAN BCINGS LA,
,DKAR PO DUD PA BSGRENG BAR BYA, ,DPRAL BA'I STENG GI

THAD SOR BYUG ,DBANG PO YI NI DAM TSIG 'DOD, ,AOm MU MU SV'A H'A,
DBANG PO'I SNGAGS DANG PHYAG RGYA'O, ,RDO RJE KHU TSUR BRTAN
BCINGS LA, ,RO TZAN NI DKAR PO BRKYANG, ,SNGON MA GNYIS NI KHA
SPRAD LA, ,RIN CHEN LTA BUR SBYAR BAR BYA, ,AOm DHA N'A GRE H'Um
SV'A H'A, KU BA RA'I SNGAGS DANG PHYAG RGYA'O, ,LAG

PA GNYIS NI BRKYANG NAS NI, ,AOm GH'A DHA NI H'Um PHAt SV'A H'A,
'BYUNG PO'I SNGAGS DANG PHYAG RGYA'O, ,KHU TSUR BYAS NAS DKAR PO
BSGRENG, ,AOm BHUR BHU BA SV'A H'A, KLU'I BDAG PO'I SNGAGS DANG
PHYAG RGYA'O, ,LAG PA G-YON PA RGYAB BSTAN CING, ,LAG PA G-YAS PA
MDUN BSTAN LA, ,DBANG LDAN GYI

@80A *, ,NI PHYOGS DAG TU, ,LAN GSUM BAR DU BSKYOD PAR BYA, AOm
BADZRA PR'A KA RA H'Um PHAt, RDO RJE RA BA'I SNGAGS DANG PHYAG
RGYA'O, ,LAG PA GNYIS NI BRKYANG NAS SU, ,RTZE MO DAG TU REG PAR
BYA, ,AOm DZUm SV'A H'A, RDO RJE RA BA'I SNGAGS DANG PHYAG
RGYA'O, ,LAG G-YON KHU TSUR BYAS NAS SU, ,MTHE

BONG BRKYANG NAS SMAD PAR BYA, ,AOm BRUm SV'A H'A, PHUR BU'I
SNGAGS DANG PHYAG RGYA'O,, NYI MA'I LAG PA BRKYANG NAS NI, ,RNAL
'BYOR MA RNAMS KUN LA BSNYEN, ,AOm PRA T'I TSTSA SU GANDHE H'Um
SV'A H'A, DRI'I SNGAGS DANG PHYAG RGYA'O,,DE NYID LEGS PAR BCINGS
NAS NI, ,RKED PA'I 'OG TU SBYAR BAR BYA, AOm PUshPE

SV'A H'A, ME TOG GI'O, ,DE NYID BCING LA BDUG SPOS DBUL, ,AOm DH'U
PE M'A LI NI H'Um SV'A H'A , ,BDUG PA'O'O, ,NYI MA'I KHU TSUR MTHE
MONG BRKYANG, AOm NA DRI T'I KAshnA D'I PE H'Um SV'A H'A, MAR
ME'O, ,LAG PA GNYIS NI BRKYANG NAS KYANG ,DBUS SU MTHE BONG
BSKYOD PAR BYA, ,AOm KU RU KU RU MA H'A BHAKshA SHR'I

SHR'I H'Um SV'A H'A, LHA BSHOS KYI'O, ,DE LTAR SNGAGS DANG PHYAG
RGYA DANG BCAS PA'I MCHOD PA RNAM PA NYI SHU H'Um DANG SBYAR BAS
LHA MO RNAMS KYIS MCHOD CING BSTOD BZHIN PA'I BDAG NYID YE SHES
MKHA' 'GRO MA'I GZUGS SU BSAM PAR BYA'O, ,DE NAS BDAG DANG GZHAN
MCHOD BAR BYA BA'I PHYIR, BDUD

RTZIS BKANG PA'I DUNG CHOS BLANG LA, ,RNAL 'BYOR MA THAMS CAD KYI
MDUN DU, SNGAGS 'DIS SE GOL GSUM GTOGS PAR BYA'O, ,AOm HA HO HR'I
SV'A H'A, BDUD RTZI LNGA SBYIN PA'I SNGAGS DANG PHYAG RGYA'O,
,SNGAR BSHAD PA'I RNAM PAR DAG PA'I RDO RJE DANG DRIL BU BLANGS
LA, ,YI GE H'Um GI DBYANGS DANG

BCAS PA'I SNGAGS 'DI 'DON PAR BYA'O, ,AOm H'Um H'Um, AOm
PRADZNY'A H'Um H'Um H'Um, AOm PHEm GHE, AOm PHEEm GHE ,AOm GAHRAm
GAHRAm GAHRAm H'Um SV'A H'A, MNYES PA CHEN POR BYA BA'I SNGAGS
SO, ,DE NAS RDO RJE DRIL BU DKROL, ,'BAD PA YIS NI GSANG SNGAGS
'DON, ,RDO RJE KHU TSUR GNYIS BCINGS LA, ,RGYAB KYI RGYAB TU
SBYAR BAR BYA, ,

SA GDUGS PADMA BCINGS PA DANG, ,H'Um LA SOGS PAS BSKYOD PAR BYA,
,AOm BADZRA GHAntA HO, ,AOm BADZRA GHAndA RA NI TA PRA RA ni TA,
SARBA BUDDHA KEshA TRA PRA TZA LI TE, PRADZNY'A P'A RA MI T'A N'A
DA SVA BH'A BE BADZRA DHARM'A HRi DA YA SAm TO shA nI H'Um H'Um
H'Um SV'A H'A, RDO RJE DRIL BU'I SNGAGS SO, ,RDO RJE KHU TSUR
GNYIS BCINGS NAS, ,RKAD PA'I MTSAN SA

@80B SU GZHAG PAR BYA, ,KHRO BO'I BGEGS DANG BZHAD PA DANG, ,LUS
NI DGUG GSUM LTAR GZHAG STE, ,SGEG MO'I TSUL GYIS SGEG PA DANG,
,PI WANG TSUL GYIS PE WANG DANG, ,GLING BU'I TSUL GYIS 'DUD PA
DANG, ,SIL SNYAN TSUL GYIS DKROL BA DANG, ,BRDABS PA'I TSUL GYIS

BRDEBS PA DANG, ,GAR GYI TSUL GYIS YAN LAG BSKYOD, ,RLUNG YAB
TSUL GYIS G-YOB PA DANG, ,RGYAL MTSAN TSUL GYIS BSGRENG PA DANG,
,BLA BRE'I TSUL GYIS BRE BA DANG, ,BA DAN TSUL GYIS 'PHYAR BA DANG,
,GDUGS KYI TSUL GYIS DGAB PA DANG, ,CANG HE'U'I TSUL GYIS BRDEGS
PA

DANG; ,RNGA YI TSUL GYIS BRDUNG BA DANG, ,BZHAD PA'I TSUL DU
'DZUM PA DANG, ,GAR GYI TSUL GYIS GAR BYED PA, ,KHRO BO'I TSUL
GYIS KHRO BA DANG, ,SGEG PA'I TSUL GYIS SGEG PA DANG, ,'GYING
PA'I TSUL GYIS BSGYINGS PA DANG, ,MDA' 'DREN NU MA 'KHYUD PA
DANG, ,RDO RJE GSOR ZHING PHYAG 'TSAL

BA'I; ,TSUL GYIS 'DUD PAR BYED PA STE, ,MCHOD PA NYI SHU DE NYID
KYIS, ,H'Um GI GLU DANG SBYAR BAR BYA, ,DE NAS BSTOD PAS MCHOD
BYA STE, ,SEMS DPA' CHEN PO DANG PO'I MCHOG, ,DGYES CHEN RNAMS
KYI DGA' BA CHE, ,KUN DU BZANG PO KUN GZIGS PA'I, ,RDO RJE SNYEMS
PA BDAG PO'I

BDAG ,THUGS KYI SEMS DPA'I TING 'DZIN MCHOG ,RDO RJE CHEN PO
STOBS PO CHE, ,KUN DU BZANG PO SPYOD PA'I MCHOG ,SNYING POR GYUR
CING BDUD 'JOMS PA'I, ,SANGS RGYAS KUN GYI BYANG CHUB CHE, ,SANGS
RGYAS BYANG CHUB RDZOGS PA'I MCHOG ,H'Um MDZAD H'Um STE 'JIG RTEN
GYI, ,BDAG PO

THUGS KYI GTZO BO NYID, ,'DOD CHAGS CHEN PO BDE BA CHE, ,'DOD
DANG THAR PA'I NOR CHE BA, ,DUS GSUM SRID GSUM MCHOG GSUM STE,
,'JIG RTEN GSUM MCHOG KHAMS GSUM PA, ,MI RGYU BA NA MCHOG TU
GSAL, ,SHIN TU PHRA DANG SBOM PA'I TSOGS, ,RGYU BA RNAMS KYI RAB
MCHOG

BSNYAMS ,SRID PA'I 'KHOR LO SBYONG MDZAD PA, ,THOG MTHA' MED CING
GSAL BA MIN, ,SNGON DU SDUG PA RNAM PAR GNAS, ,THUGS KYI PHYAG
RGYA SBYOR BA CHE, ,DAM TSIG DE NYID BLO GROS CHE, ,RDO RJE KHRO
BO CHE, ,'BAR ZHING 'JIGS PA 'DUL BA'O, ,GDUG PA MCHOG NI GDUG PA
CHE, ,DRAG CING

@81A *, ,KHRO LA 'JIGS PAR BYED, ,DE BZHIN GSHEGS PA'I DNGOS GRUB
CHE, ,MCHOG GI LAS CAN LAS CHEN PO, ,DAM TSIG LAS NI BZANG PO'I
LAM, ,BYANG CHUB SEMS NI RTOGS MDZAD PA, ,THAMS CAD DAG BYAS
PADMA CHE, ,SHES RAB THABS KYI NOR CHE BA, ,'DOD CHAGS DAG

PA'I TING 'DZIN MCHOG ,SNA TSOGS PA YI DBANG PHYUG CHE, ,NAM
MKHA' MTHA' YAS RTAG PA'I NOR, ,SEMS CAN KUN GYI GNAS CHEN PO,
,DPAL GYI 'BYOR PA 'BYOR PA'I DPAL, ,BSAM PA THAMS CAD RDZOGS
MDZAD PA, ,PHYAG 'TSAL BDUD RTZI PHYAG 'TSAL 'DUD, ,PHYAG 'TSAL
BDUD

RTZI PHYAG 'TSAL LO, ,DAD PAS KHYOD LA 'JUG BGYID PAS, ,DENG BDAG
RDO RJE SEMS GRUB MDZOD, ,RDO RJE DRIL BU'I SGRA DANG NI, ,BSTOD
PA 'DI YIS BSTOD PAR BYA, ,DE NAS RDO RJE GLU LA SOGS PA BLANG
BAR BYA STE, H'Um H'Um H'Um, DE PA'U PA'U NA RA SA, ,BA RU DO M'A
DA LING GA NA JO YA BA YU, ,HA BAD DZA'U

STE nA nA H'Um, TE TE H'Um, BHA B'A BHA B'A, BI MUD TI DE SE SU
BHU DZA NA, KU TI MA RA RA HO, ,PU DZI NI BO TI KADZDZA TI HI, DE
NA nA H'Um H'Um, TE NA NA TE TE H'Um, AA MA TI, AA NA GA GHA, AA
SAD TI, BI MUD TI, SUN NA BI SUN NA, NAm SA NA SA RA, B'I DA NI
B'I, TE NA NA H'Um H'Um TE NA NA H'Um, TE TE H'Um MA RA PA PA NA
TZE BA H'Um BA HA DE H'Um, SU NA SAN SA RE KADZDZU

TU H'Um HA'U DZA NA PA TE TE NA NA H'Um, DE NAS PHYI ROL GYI RNAL
'BYOR MA DPAG TU MED PAS KYANG, ,PA'U NA GO NA DAM H'Um LI NI
SHAN NAM, DHA BA LA SANGS GA ,KA MA NI TI NA MA, AA MI TA BI BI
SHUDDHA SI HI DHA NU KAN TZA KAN TZA, NA BA RA TA DHA nUm KA nA
TI MA H'Um, AA TI BA SA GHO RE MA nA dI NA YI, SADZDZA KA BA LE
SO NI BAKshA KHE, DZ'A YA DZ'A YA,

AUD DHA RI TE BHA BA H'Um, MA RA GA YA RA YA, SO RU HI H'Um, KIN
TU BA RA BHI SA NA GHO RU DAN dA, SA DZA BA KA LA MA, BA SYA MI
TE BA nA MI PA H'Um, SO HI LI LU nI TSA BI DZDZA LU, MU TRA TRI
PA, DA PA H'Um, M'A RA BI DHA RA RU NA KO TA YAm NA MA H'A MA H'A
H'Um, RNGA YI NI PA H'Um, RDO RJE'I GLU NI DE NYID DANG, ,RDO RJE
DRIL BU'I RAB MCHOD CING, ,

PANYTZA MA DANG KO SHI KA, ,BSRES PA'I MTSAN NYID BZANG POS
BLANG, ,DE NAS RIM PA GSUM PA 'JIG RTEN PA LA SOGS PA BSTOD PAR
BYED PA, ,DPAL LDAN DE NYID RGYAL PO'I DBANG PHYUG DAM PA COD PAN
MDZES, ,GSANG BA'I GDAN LA SKU MCHOG 'OD 'BAR DANG LDAN ZHING,
,DPAL LDAN RDO RJE DRIL BU BSKYOD

@81B SGRAS RNAL 'BYOR MNYES, ,DPAL GYI YE SHES DAM PA'I DBANG
PHYUG LONGS SPYOD RNAMS LA SPYOD, ,DE LA SOGS PA'I BSTOD PA RNAM
PA SNA TSOGS PAS BSTOD PAR BYA'O, ,RDO RJE THAL MO SBYAR NAS NI,
,SNYING GA'I PHYOGS SU GZHAG PAR BYA, ,AOm SHUDDHA DHA RM'A H'Um,
AOm AA AOm AA SV'A H'A, DE LTAR MNYES

PAR BYAS NAS, JI SKAD BSHAD PA'I LHA MO'I 'KHOR LO THUN BZHI'I
RIM PA JI LTA BA BZHIN DU BSGOM PAR BYA'O, ,BSGOM PAS SKYON GSANG
SNGAGS BZLAS BYA STE, HA CANG MYUR MIN DAL BA MIN, ,GSAL BA MA
YIN GSANG SNGAGS NI, ,MA TSANG BA YANG MA YIN PAS, ,KUN RTOG
THAMS CAD

SPANGS TE BZLA, ,DE NAS KYANG NI SKYO GYUR NA, ,BSTOD DE RDO RJE
BZUNG NAS NI, ,RDO RJE DRIL BUS RAB BSKUL LA, ,'KHOR LO CAN RNAMS
GLU YIS BSTOD, ,GUS PAS LEGS PAR MCHOD NAS NI, ,DGE BA RNAMS NI
YONGS SU BSNGO, ,MNYES PAR BYAS NAS GSHEGS SU GSOL, ,SLAR YANG
GSHEGS

PA MDZAD PAR GSOL, ,GSHEGS SU GSOL BA'I SBYOR BA YI, ,RDO RJE
THAL MO SNYING GAR BSDAM, ,AOm NA MA STE H'Um, NA MA MI H'Um, NA
MO NA MA H'Um SV'A H'A, RDO RJE KHU TSUR GNYIS BCINGS LA, ,SNYING
GA RU NI ZLA BA BSDAMS, ,NYI MA SA LA BZHAG NAS NI, ,GSANG SNGAGS
'BAD DA BRJED PAR BYA, ,AOm GATZTSA

GATZTSA SVA BH'A BA NAm H'Um SV'A H'A, 'JIG RTEN LAS 'DAS PA'I YE
SHES KYI LHA RNAMS GSHEGS SU GSOL BA'O, ,AOm GATZTSA GATZTSA PU
NA R'A GA MA NA YA H'Um PHAt SV'A H'A, SE GOL LAN GSUM BRDEB PA
DANG BCAS PA NI 'JIG RTEN PA'I LHA RNAMS GTANG BA'I SNGAGS SO,
,DE LTAR DKYIL 'KHOR BA'I YE SHES

KYI DKYIL 'KHOR GYI LHA RNAMS GSHEGS SU GSOL NAS, DAM TSIG GI LHA
RNAMS SNYING GA'I PADMA DKAR PO LA THIM PAR GYUR PAR BSAMS LA, GO
CHA CHEN PO DANG, NGANG PA'I GSHOG PA LA SOGS PA BYAS LA, YI GE
BRGYA BAS BRTAN PA NYID DU BYA'O, ,DE LA YI GE BRGYA PA NI 'DI
YIN TE, AOm DZNY'A NA

d'A KI N'I SA MA YA, MA NU P'A LA YA, DZNY'A NA d'A KI R'I TVE NO
PA TIshthA, DRi dHO ME BHA BA, SU TO shYO ME BHA BA, AA NU RAKTO
ME BHA BA, SU PO shYO ME BHA BA, SARBA SIDDHI MME PRA YATZTSA,
SARBA KARMA SU TZA ME, TZITTAm SHRE YA: KU RU H'Um, HA HA HA HA
HO: BHA GA WA T'I DZNY'A NA d'A KI N'I, M'A ME MUNYTZA BADZR'I
BHA BA MA H'A SA MA YA SA TVA AA: ZHES PAS PHYAG

@82A *, ,RGYA CHEN POR DBANG BSKUR LA, BA RA KA BA TZE NA AOm tU
ZHES BYA BA DANG, SNGAR BSHAD PA'I PHYAG RGYA NYID KYI GO CHA
BCINGS NAS PHYOGS BCU NA BZHUGS PA'I DE BZHIN GSHEGS PA THAMS CAD
LA BCOM LDAN 'DAS JI LTAR BDE BAR MDZOD CIG ,CES GSOL BA BTAB STE

LDANG BAR BYA'O, ,RIM PA 'DIS LHA'I YID LA BYA BA NYID KYIS, JI
SRID MCHOG DAM PA MA THOB PA'I BAR DU RTAG TU GNAS PAR BYA'O, ,DE
NAS RGYUD LAS GSUNGS PA YI, ,SPRUL PA'I CHO GA'I MAN NGAG GIS,
,NGES PAR BDAG GIS BSGRUB PAR BYA, ,AOm H'Um H'Um GHRI, DZR'Im
MIm P'Im H'Um, KHRUm HOm HO, ,

DAM TSIG BCU PA'I SA BON NI DE DAG GO, ,SBYANG ZHING RTOG DANG DE
BZHIN SBYAR, ,MI RTOG PA YI SEMS KYIS NI, ,DGA' BA'I SEMS DANG
BZA' BYA ZHING, ,DE BZHIN GSHEGS KUN TSIM PAR BYA, ,DPAL GDAN
BZHI PA ZHES BYA BA'I RNAL 'BYOR CHEN PO'I RGYUD KYI SGRUB PA'I
THABS SLOB DPON RJE BTZUN

A'ARYA DE BA'I ZHAL SNGA NAS KYIS MDZAD PA RDZOGS SO,, ,,RGYA GAR
GYI MKHAN PO KA MA LA GUPTA DANG, ZHU CHEN GYI LO TZ'A BA DGE
SLONG RIN CHEN BZANG POS BSGYUR CING ZHUS TE GTAN LA PHAB PA'O,,
,, 