@268A *, ,BDUN TSIGS KYI CHO GA BZHUGS,

*, ,GANG ZHIG TSE 'PHOS TE BDUN TSIGS KYI DUS SU DGE RTZA BYED NA
MING BYANG NGAM GOS LA SOGS PA'I MTSAN MA CIG LA RTEN BCAS LA,
,DE NAS MAndALA BYA BA DANG, MCHOD PA DANG GTOR MA GZHUNG BZHIN DU
BSHAMS TE, DE NAS BDAG LHAG PA'I LHAR BSGOMS LA, YE SHES KYI

DKYIL 'KHOR SPYAN DRANGS LA, MDUN GYI NAM MKHA' LA BSGOMS LA,
MCHOD PA'I KHYAD PAR RNAMS KYIS MCHOD, MKHA' 'GRO MA RNAMS LA
GTOR MA BSNGOS LA, DE NAS BSTOD PA DANG 'DOD PA'I DON LA GSOL BA
GDAB PAR BYA'O, ,DE NAS BDAG NYID KYI SNYING GA'I SA BON GYIS

'OD ZER SPROS TE, TSE 'DAS KYI SEMS YI GE AA THUNG NGU'I GZUGS
'OD ZER GYI LCAGS KYUS BKUG LA, ,RTEN GANG YIN PA DE LA BSTIM
STE, RNAM SMIN GYI LUS DE NYID DU BSAMS TE, BDAG GI SNYING GA'I
SA BON GYIS 'OD ZER SPROS TE, BSGRUB BYA'I SNYING GAR THIM PAS,

@268B LAS DANG NYON MONGS PA'I BAG CHAGS KYI SGRIB PA SBYANGS
NAS, LUS SHEL DAG PA DANG 'DRA BAR BSAM MO, ,DE NAS NAM MKHA' LA
BSGOMS PA'I YE SHES KYI DKYIL 'KHOR RNAMS KYI RIG PA'I LHA MO
RNAMS KYIS PHYAG NA BSNAMS PA'I BUM PA'I BDUD RTZI'I CHU RGYUN
RNAMS KYIS DBANG

BSKUR BAS, SGRIB PA THAMS CAD BYANG BAR BSAM, ,DE NAS BZLAS PA
BYA STE, BDAG GI SNYING GA'I SA BON GYI YI GE LAS, BZLAS PA'I
SNGAGS KYI PHRENG BA LAS SBRUL 'KHYIL PA'I TSUL DU BSKOR BAR
BSAMS LA, DE NAS PHRENG SNGAGS GANG YIN PA'I BZLAS PA BYAS LA,

SNGAGS KYI PHRENG BA LAS 'OD ZER 'PHROS PAS, BSGRUB BYA'I SNYING
GAR THIM NAS LUS NGAG YID GSUM GYI BAG CHAGS KYI SGRIB PA'I DRI
MA THAMS CAD SBYANGS PAR BSAM ZHING BZLAS PA BYA'O, ,DE NAS SMON
LAM GDAB CING DGE BA'I RTZA BA BSNGO, ,DE NAS BSGRUB BYA'I SHES

PA AA THUNG NGU DE YANG RLUNG GI DKYIL 'KHOR GYIS BTEG NAS, NAM
MKHA' LA BZHUGS PA'I GTZO BO'I THUGS KAR THIM PAR BSAMS TE GNAS
BTAB PA'O, ,GAL TE RTEN MED PAR GYUR NA, GANG YIN PA'I RNAM SMIN
GYI LUS DE NYID MNGON SUM DANG 'DRA BAR BSAMS LA, BSAM

RGYUD GONG MA BZHIN DU BYA'O, ,DE LTAR BDUN PA THAMS CAD LA
BYA'O, ,SLOB DPON CHEN PO NAG PO PAS MDZAD PA RDZOGS SO,,