@246B *, ,MTHU CAN LA GDAMS PA BZHUGS, #, ,GDUG
BA TSAR GCOD YE SHES CHEN PO'I KLONG, ,RAB 'BAR 'JIGS BYED HE RU
KA LA 'DUD, ,THABS DANG LDAN PA RNAL 'BYOR CHEN PO'I

GZHUNG, ,MA LUS RGYAL PA'I RJES SU 'JUG PAR BYA, ,SDANG BA'I SEMS
CAN ZHI BAS MI 'DUL BA, ,GNYEN POS TSAR GCOD PHRIN LAS CHEN PO'I
LUGS, ,BLA MA LA SMOD BSTAN LA SDANG SOGS LA, ,RANG GZHAN GROL
PHYIR BSGRAL PA'I SBYOR BA TZAM, ,MNYAM NYID RIG PA'I RNAL 'BYOR
CHOS

GUN NI, ,RO GCIG ZHI BAS SDUG BSNGAL RGYU 'BRAS BCAD, ,THABS LDAN
LCAGS KYUS 'KHOR LO PHUNG PO DGUG ,THUGS RJE'I LCID MNAN SHES RAB
MTSON GYIS DRAL, ,CHU SHING KHA PHYE MA RIG MUN PA BSAL, ,YE SHES
'OD KYIS 'BYUNG BA RIM PAR SBYANGS, ,DE SEMS GSAL BA NYI

@247A *, ,ZLA'I GDAN STENGS SU, ,AA H'Um SBYOR BAS 'OD KYI SEMS
DPA'I TSUL, ,'OG MIN GNAS SU YA YIS RAB TU BSKUL, ,GNYIS MED
RGYAL BA'I SRAS GYUR RDO RJE SEMS, ,RIG PA'I DBANG BSKUR GZHAN
DON MDZAD PA CAN, ,NGO MTSAR SGYU MA'I DPE BYAD RNAMS KYIS SBAS,
,PHUNG PO

LA SOGS 'BYUNG BA DBANG PO RNAMS, ,MCHOD PA'I SPRIN DU PHYOGS BCU
KHYAB PAR SPRO, ,MNYAM DU SBYOR BAS DE NYID NGES PA YI, ,AA YI
RANG BZHIN THOG MTHA' MED PA'I NANG, ,TA LA MNGON MTSON BRIS PA'I
GZUGS LA BLTA, ,H'Um BLTAS PHUR BUS BTAB BSKOR RTZAD NAS BCAD,
,PHYAG RGYA RI

SNYING PO BDAG PO DGU 'DAS PAS, ,GO 'PHANG STER BYED CHAGS PAS
SDIG PA SGROL, ,THABS DANG SHES RAB 'BREL PA GSANG BA'I THABS,
,DKA' THUB TSOGS DANG BRAL BA GRUB PA'I LAM, ,NYI ZLA'I RTZI ZIN
ZHE SDANG BDE BAR THIM, ,NYON MONGS DRAN RTOG SHES RAB SNANG BAR
GSAL, ,GOMS

PA'I SBYOR BA LEGS GZHAG BSTAN PA YIS, ,RTEN MED 'DZIN PA BRAL BA
YE SHES LHA, ,MNYAM PAR SBYOR BAS ZAG MED BDE BA CHE, ,GNYIS
'DZIN BUD SHING ME LTAR RANG TSIG 'GYUR, ,DE LTAR SHES PA'I SKYES
BU 'DZIN PA DANG, ,'PHEL 'GRIB ZAG PA YOD MED LA SOGS PA, ,'CHING

GROL KHANG PAR SNA TSOGS SNANG BA KUN, ,SGYU MA'I SBYOR BA RGYAL
BA'I MDZAD PAS GNAS, ,SBYOR BAS GDUG PA MA LUS BSGRAL BYA ZHING,
,BSGRAL BAS SKYE MED DBYINGS SU NGES PAR SBYOR, ,DNGOS PO DNGOS
MED 'JIG RTEN 'JIG RTEN 'DAS, ,SPYOD YUL BRAL BAS GSANG BA'I LAM

MCHOG GO, ,GNOD SBYIN SRIN PO'I MTHU RTZAL NGAN SONG LAM, ,GNYIS
'DZIN ZHEN PAS RANG RGYUD 'KHOR BA STE, ,DE NYID MED PAR GROL BA
SRIN PO'I LAS, ,YANG DAG DON LA GNAM SA LTA BUR 'GYUR, ,THAMS CAD
RANG BYUNG BYANG CHUB SEMS YIN PAS, ,'DI NYID MA SKYES PHYOGS

RIS CHA SHAS BRAL, ,MA DMIGS MI DMIGS DMIGS SU MED PA YI, ,PHRIN
LAS CHEN POS MI MTHUN DRI MA SEL, ,DGUG DANG BKUG DANG 'THAB DANG
DGAR BA DANG, ,'DREN DANG 'DZIN DANG 'KHYIL BAR BYA BA STE,
,SBYANGS DANG SPEL BA'I LAS LA LEGS BRTZAMS

@247B PAS, ,RGYUN CHAD MED PA'I BDE BA CHEN POR 'GYUR, ,GSANG
MCHOG THEG LA DBYINGS LA RAB TU RDZOGS, ,PHYI NANG SNOD BCUD YE
SHES CHEN PO'I SKU, ,GANG GIS DPAG PAR MI NUS BSAM LAS 'DAS,
,RANG BYUNG MTHA' DBUS MAD PA SNYING PO'I GSANG, ,DBANG PO DMAN
DANG RTOG GE'I

YUL MIN ZHING, ,GANG DU 'CHING BA'I LAS LA SPYAD PAS KYANG, ,DE
NYID GROL BA'I MCHOG STER RGYAL SRAS LAM, ,'PHRO 'DU MED PA RGYAL
BA'I DKYIL 'KHOR RO, ,RNAL 'BYOR GYI DBANG PHYUG TILLI PAS, GYAD
KYI NOR BU'I GRONG DU MTHU CAN LA GDAMS PA PHRIN LAS BSAM GYIS MI
KHYAB PA ZHES

BYA BA AI THI,, 