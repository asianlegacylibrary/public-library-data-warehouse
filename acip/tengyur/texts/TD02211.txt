@183B #, ,RGYA
GAR SKAD DU, MANTRA AA LAm K'A RA N'A MA t'I K'A, ,BOD SKAD DU,
,SNGAGS BA RGYAN GYI 'GREL BA ZHES BYA BA, ,BCOM LDAN 'DAS

RDO RJE BSNAMS LA PHYAG 'TSAL LO, ,DUS MTHA' RTZOD PA RGYAS DUS
SU, ,NYI ZLA LTA BU'I MTHU MNGA' ZHING, ,THAMS CAD SEL CING SNAD
PA YI, ,DUS GSUM SANGS RGYAS KUN GYI DANG, ,RDO RJE CAN LA PHYAG
'TSAL LO, ,BLA MA'I MAN NGAG BRTZON PA YI, ,NYI MAS MUN PA SEL BA
BZHIN, ,TSIG

SGRIB SNAD PAR BYED PA YI, ,RTZA BA'I 'GREL DU GSUNGS PA YIN, DE
LA MYUR DU NAS BSHAD PA'I BAR DU MA BKRAL LO, ,GANG ZHIG RNAL
'BYOR BA YIS NI, ,SNGAGS LA GTZO CHER BYED PA YI, ,RIGS BZANG DON
DANG LDAN PA YIS, ,ZHES PA LA, GANG ZHIG RIGS KYI BU'AM RIGS KYI
BU MO GANG GIS

'OG TU SNGAGS BZLAS PAR 'BREL TO, ,SNGAGS LA GTZO BOR NI ZHI GNAS
DANG LHAG MTHONG MA YIN TE, SNGAGS KHA NAS BZLAS PAR 'BREL TO,
,RIGS BZANG DON LDAN NI RIN PO CHE'I RIGS LA DBANG LA SOGS PA
BZHI DANG LDAN PA'O, ,YID DANG MTHUN PA'I GNAS DAG TU, SNGAGS KYI

MI MTHUN KUN SPANGS NAS, ,BSNYEN PA'I GNAS SU LEGS 'DUG STE, ,YID
DANG MTHUN PA'I GNAS NI, RANG SDE NYAM DGA' BA'I YUL LO, ,SNGAGS
KYI MI MTHUN ZHES PA NI DGE BA DANG SDIG BYED MA NAG LA SOGS
PA'O, ,BSNYEN PA'I GNAS NI BYANG RIS SKYOB PA LA SOGS PA, SNYAN
PA

PHUN SUM TSOGS PA'O, ,DER TSES BZHI LA 'DUG CES 'OG MA DANG 'BREL
TO, ,SEMS SBYANG LHAG PA'I LHAR GYUR TE, ,BSRUNG DANG TSOGS BSAG
STONG BAR BSGOM, ,ZHES PA LA, SEMS SBYANG LHAG PA'I LHA NI SEMS
NI SMON 'JUG STE, THEG PA CHEN POR SEMS BSKYED PA'O, ,'JUG PA'I

RIM PA YANG STONG PA NYID LAS RANG LHAG PA'I LTAR H'Um GIS BSKYED
PAR 'BREL TE RANG GIS SO, ,BSRUNG BA NI BKA' BSGO ZHING BSKRAD PA
DANG MA SONG BA LA BSAD PA'I THOG DBAB CING RDO RJE LA SOGS PA'I
BSRUNG BA'I GZHI BSGOM PAR 'BREL TO, , DE NI DAG DANG LUS KYI LAS
SU GSUNGS TE,

@184A *, ,MTHAR PHYIN PAR BYED PA'O, ,TSOGS BSAG CES PA NI BSOD
NAMS KYI YAN LAG BCU STE, RTEN DANG BA'I NGO BOS BSHAGS PAR 'BREL
TO, ,STONG PA NI YE SHES KYI YAN LAG STE, MED CING MI DMIGS PA
STE PHYI NANG NGO, ,DE LAS RANG GI SEMS NYID NI YI GE H'Um GI

RNAM PA LAS, BH'Um 'PHROS GZHAL YAS KHANG PAR GYUR, ,ZHES PA LA
STOD PA DE'I DAD LAS SEMS NYID H'Um BYUNG STE, DE LAS GZHAL YAS
KHANG GI BH'Um RNAM PAR BSKYED PA'O, ,YANG NA NI RANG GI SGRUB
THABS LAS BYUNG BA BZHIN BSKYED PAR GSUNGS SO, ,DE STENG H'Um LAS
CHO GA GSUM, ,DPAL

LDAN GTUM PO'I GZUGS SU SNANG, ,ZHES PA LA, GDAN LNGA DANG LDAN
PA'I THOG TU H'Um LAS CHO GA GSUM GYIS GTUM PO NI MI'U THUNG GI
GZUGS BSKYED PAR GSUNGS SO, ,G-YAS NA RDO RJE RTZE LNGA PA,
,G-YON PAS BYA KHYUD NGES PAR BSNAMS, ,SKU MDOG SNGON PO DPA'
BO'I CHAS, ,ZHES PA LA, G-YAS PA'I

PHYAG NA YE SHES LNGA DANG LDAN PA'I RDO RJE RTZE LNGA PA BSNAMS
PA, RIGS LNGA YANG YONGS SU GZUNG NGO, ,G-YON NA BYA KHYUD BSNAMS
PA STE, KLU'I GDON DRUG 'DUL BAR BYED PA'O, ,SKU MDOG SNGON PO NA
BZA' SNGON PO STE, ,RANG GI NGO BO PHYIR BYUNG BA DES 'DUL BA'O,
,DPA' BO'I CHAS NI RAKTA SO

RIS TSOM BU DANG, ,STAG LA SOGS PA BRGYAD DU GSUNGS, ,ZHES LUNG
LAS 'BYUNG BA STE, DPA' BO'I CHAS BRGYAD DO, ,G-YON BRKYANG G-YAS
BSKUM 'BYING BAG CAN, ,ZHES PA LA ZHABS G-YON BRKYANG G-YAS BSKUM
PA NI, SEMS CAN 'DUL BA DANG RANG LA SKYON MED PAR YONGS SU GZUNG
NGO, ,

'GYING BAG NI RANG GI STOBS NYE BAR STON PA STE, NYAM DA MED PA'I
LHA YONGS SU GSAL BAR BSGOM PAR GSUNGS SO, ,YE SHES BSTIM DANG
BYIN BRLABS NAS, ,DBANG BSKUR 'BRAS BU LNGA DANG LDAN, ,ZHES PA
NI H'Um LAS YE SHES PA SPYAN DRANGS TE, BGEGS NYE BAR ZHI BAR BYA
STE

RANG GI LUS NGAG YID GSUM LA, YI GE GSUM GSAL BAR BYA STE, BSTIM
PA DANG DBANG BSKUR BA NI CHU DAD DBU RGYAN DANG RDO RJE DRIL
BU'I DBANG DANG LNGAS, KUN GZHI DANG NYON MONGS PA DANG RNAMS PAR
RTOG PA DANG SGO LNGA'I RNAM SHES GNAS PA NI YE SHES LNGA DANG
'BRAS BU RIGS LNGA DANG LDAN PAR

@184B GSUNGS SO, ,DE YANG LUNG LAS, BDAG NYID GSAL BAR GYUR PA
NI, ,YE SHES BYIN BRLAB DBANG BSKUR NAS, ,SNGAGS BZLAS PA LA
YONGS 'JUG, ,'BRAS BU YONGS SU 'BYIN BA YIS, ,RDO RJE SNGAGS KYI
BZLAS PA BYA, ,BDAG DANG GZHAN PA'I RNAM PA YIS, ,RAGS PA DANG NI
PHRA

BA YIS, ,ZHES PA LA, RDO RJES NI BSGOM PA'I RJES LA BZLAS PA BYA
STE, DE MIN PAR NI MA YIN NO, ,BDAG GSAL BA DANG GZHAN GSAL BA
DANG, GTZO BO GSAL BA NI BDAG KHYAB BYED MIN PAS GTZO BO LA BDAG
CES BYA BA'I SGRA 'JUG PAS DE SKAD GSUNGS SO, ,DE NI GZHAL YAS

KHANG DANG DUR KHROD MI RO LA SOGS PA GSAL BA'O, ,RAGS PA NI RNAM
PA CI GSAL BA PHRA BA NI SPYAN DANG SMIN MA DANG, ZHAG GI ZO RIS
LA SOGS PA YONGS SU GZUNG DO, ,SHIN TU PHRA BA'I RNAM PA STE,
SEMS DPA' SUM BRTZEGS GZHAL YAS KHANG, ,GSAL BAR BYED PA DE NYID

DE; ,RNAL 'BYOR TSUL GYIS YONGS SU SGRUB, ,CES PA LA, SHIN TU
PHRA BA NI RIN PO CHE NANG GI YE SHES DANG RDO RJE DANG H'Um GI
RNAM PAR GSUNGS SO, ,DE YANG YE SHES PA'I NGO BO GSUM DU GSUNGS
TE BRTZEGS MAR 'DUG PAS BRTZEGS MA'O, ,GZHAL YAS KHANG RAGS PA
GSAL BA STE,

GONG GI DON GYIS YONGS SU GSAL BAS 'DIR MA BRIS SO, ,RNAL 'BYOR
NI RANG GI ZHI GNAS KYI LHA GSAL BA STE, BLTA BAR BYA BA'I DO
BO'I RIGS PAS ZIN PA NI, THUN BZHI'I TSUL DU BYED PA NI CHEN PO'I
RNAL 'BYOR, DE YANG STONG BA NYID LA ZHUGS RNAL 'BYOR, ,ZHES
GSUNGS SO, ,'DOD

CHAGS ZHE SDANG NI ZHES PA NAS SPANG BAR BYA BA'I BAR LA, DRUG
RTZA BA'I NYON MONGS PA 'DOD CHAGS LA SOGS PA DRUG DANG, KHRO BA
LA SOGS PA NYI SHU NYE BA'I NYON MONGS PA RNAMS SNGAGS PAS SPANGS
TE,, DE DANG 'BYAR BA'I SNGAGS NI DNGOS GRUB MI 'BYUNG BAR GSUNGS
SO, ,DE NAS DE BSKYED PA'I

RGYU DANG 'BRAS BU GNYIS KA SPANG BAR GSUNG TE, KUN KA'I RGYU RU
'GRO CHAD DO, ,DES NA CHANG NI NYON MONGS PA'I TZA BAR GSUNGS SO,
,GZUGS DANG SGRA DANG DRI DANG RO, DE BZHIN REG BYA LA SOGS PA,
,G-YENG BAR GYUR PA MA LUS PA, SNGAGS KYI DUS SU SPANG BAR BYA,
,ZHES PA LA

@185A *, ,SGRUB PA POS 'DOD PA'I YON TAN LNGA PO G-YENG BA'I RGYU
YIN PAS DES DE NI YONGS SU SPANG BAR GSUNGS TE DGRA YIN PA'I
PHYIR RO, ,SGRA CHEN PO DANG SGRA CHUNG DANG, ,SKYEN PA DANG NI
BUL BA DANG, ,MI GSAL YAN LAG NYAMS PA DANG, ,GSANG SNGAGS PAR DU
SGRA ZHUGS DANG, ,

DMIGS PA MA RDZOGS 'JOG PA DANG, ,SNGAGS KYI DUS SU SPAD BAR BYA,
,ZHES BYA BA LA SGRA CHE BA NI, NAM MKHA'I SGRA STE GSANG BA'I
MAN DAG NYAMS PA'O, ,CHUD BA NI SNGAGS KYI BRJOD PA NYAMS PA STE
SBANG BA'O, ,SKYEN PA DANG BUL BA NI SGRA DMA' ZHING NYAMS PA
SOGS SKYON DU MA

LAS NUS PA 'BYUNG BA'I RGYU NI RGYU GCIG LAS MA YIN TE, SGRA MI
GSAL ZHING YI GE MTHU NYAMS PA DANG BAR DU MI TSIG GIS MA CHOD
PAR BYA STE MI TSIG GIS BAR CHOD PA NI SNGAGS MA YIN TE, MTHU MED
PA'I PHYIR RO, ,DES NA DE RNAMS SKYON YIN PAS SPANG BAR GSUNGS
SO, ,DE RTZA BA'I RGYUD

LAS; SGRA CHE 'BYUNG PO'I BAR CHOD 'BYUNG, ,SGRA CHUD NUS PA CHUD
BAR 'GYUR, ,SKYEN 'GYUR LUS KYI PHRAD PA NYAMS, ,BUL 'GYUR SNGAGS
KYI GRONGS MA SKYOL, ,MI GSAL YAN LAG NYAMS PA YIS, ,BZLAS PA'I
MTHU RNAMS MED PAR 'GYUR, ,GSANG SNGAGS ZHUGS NA GDUG PA'I BAR

CHOD 'BYUNG, ,ZHES GSUNGS SO, ,DMIGS PA MA RDZOGS 'JOG PA DANG,
SNGAGS KYI DUS SU SPAD PAR BYA, ,RJES KYI RNAL 'BYOR MA LUS PAR,
,ZHES PA LA DMIGS BA RDZOGS PAR , ,DAM CAD PA'I GRANGS LAS 'DAS
PA'O, ,DE MA RDZOGS PAR NI BZAS PA BYA BA STE MI BYA

BA NI SPAD BAR GSUNGS SO, RJES KYI RNAL 'BYOR NI THUN BZHI'I RNAL
'BYOR GYIS PHYAG BTZAL BA LA SOGS PA YONGS BYAS PA 'GRO 'DUG NYAL
BA'I SPYOD LAM GYIS BSGRUB PAR GSUNGS SO, ,DUS DANG GRANGS DANG
MTSAN MA DANG, ,RO DANG DBANG BSKUR LA SOGS PA, ,ZHES

BYA BA LA; DUS NI LO'AM ZLA BA'I BAR DU'O, ,GRANGS NI, NYIS 'BUM
SUM 'BUM BCU LA SOGS, ,NYI SHU RTZA BA'I GRANGS SU'O, ,BSNYEN PA
NYE BSNYEN BSGRUB PA DANG, ,BSGRUB PA CHEN PO'I TSUL DU BSGRUB,
,CES GSUNGS SO, ,RO DANG DBANG BSKUR NI SHI BA'I RO LA DANG PO
BGEGS BSKRAD KHRUS BYAS

@185B RGYAN GDAGS TE RGYUN CHAGS DANG RTZAM LUS PAR BYA STE,
,SNGAGS ZLOS SHING RNAL 'BYOR PA RNAM PA GSUM BSGRUB PA LA RO
LHA'I NGO BOR BSKYED LA ZHAG BDUN GYI NANG PAR SREG KHANG ME'I
GZHAL YAS KHANG DU MCHOD PAR 'BREL TO, ,DE NI RO'I CHO GA'O,
,DBANG GI BSNYEN PA NI GONG DU MTSAN MA THOB BAS

GTZO BOR 'BUM DANG 'KHOR RNAMS KHRI RU GSUNGS SO, ,SEMS DPA' SUM
BRTZEGS GSAL BA YIS, ,RANG NYID THIG LE'I NGO BO YIS, ,'OD ZER LA
NI YIG 'BRU ZHON, ,'OD DKAR ZHI BA'I TSUL DU BZLAS, ,ZHES PA LA
SEMS DPA' SUM BRTZEGS NI SKU DANG GSUNG DANG THUGS GSAL

BA LAS, RANG NYID H'Um GI THIG LE LAS SNGAGS DANG 'OD GSAL BA NI
'OD ZER LA YIG 'BRU ZHON NAS SNYING GAR MGAL ME BZHIN BSKOR BA'O,
,DE LAS 'OD ZER NYI MA'I TSUL GYIS 'OD DE YANG DKAR PO SDIG PA
'KHRUNG PA'O, ,DE NI 'OD DKAR POS ZHI BAR BYA BAR GSUNG, ,YAN NI
'OD

'PHROS SKU GSUM GYI , ,RANG BZHIN TSUR 'DUS GDUG RTZUB SPYOD,
,ZHES PA LA YANG NI GONG MA BTAGS PA YIN TE, 'OD 'PHROS NAS YE
SHE 'KHOR LO'I GNAS GSUM 'OD ZER GYIS SKU GSUM MNYES NAS TSUR LA
'GUS PAS GNOD PA'I GDUG SEMS DANG RANG GI BAG CHAGS LA SOGS PA
SPYOD PA'O, ,

YANG NA DMIGS PA MED PA LAS, ,'PHRO DANG 'DU BAS BYED PA YIN,
,ZHES PA LA DMIGS PA NI DNGOS PO'O, ,DNGOS PO LA MED PAR YE SHES
PA LAS 'OD 'PHROS NAS, TSUL BYIN DANG 'OD ZER DANG SKU'I RNAM PAR
GSUNGS TE MAN DAG GO, ,'OD ZER DKAR DMAR 'PHRO 'DU YIS, ,RNAM
SMIN LA

SOGS BSREG CING SBYONG, ,ZHES PA LA RANG GI THIG LE LAS 'OD PHAR
'PHROS PAS MNYES TE DKAR DMAR 'DUS PAS NI BSREG CING SBYONG BA'I
LAS SO, ,RNAM PAR SMIN PA DAD NUS MTHU LA SOGS PA SPYOD ZHING BA
SREG PA'O, ,DES NI ZHI BA DANG DRAG POR GSUNGS TE, MI SMRA BA'I
NGO BOS BZLAS

PAR GSUNGS SO, ,'KHOR DAD NYE 'KHOR SUM 'KHOR SOGS, ,MTSAN MA
'DOD PA NAM PA LNGA, ,ZHES BYA BA LA, RANG NYIS 'KHOR LA MOS NA
'KHOR GANG YANG RUNG BA BSKYED LA BZLAS PAR GSUNGS SO, ,LNGA PO
DE NI GONG DU BSNYEN PA'O BZLAS PAR GSUNGS SO, ,SUM 'BUM

@186A *, ,ZHES PA NAS TSAD KYI BAR LA GCIG LA SOGS PA 'BUM DANG,
NYIS 'BUM NI GRANGS KYI BZLAS PAR GSUNGS TE, RTZA BA NA GSAL BAS
MA BRIS SO, ,DE YI GROGS 'GYUR BZLAS PA NI, ,SDIG PA DBYUNG DANG
BSREG PA NI, ,BKUR BA'I DON LA DMIGS PA STE, ,RAGS DANG

PHRA BA'I DBANG DAG TU, ,DRUG DANG DGU RU SHES PAR BYA, ,ZHES PA
LA, BSNYEN PA'I GROGS LUS NGAG YID KYI SDIG PA DBYUNG BA DANG
BSREG PA DANG BSKUR BA STE, GDON PA NI SNYING GA DANG LTE BAR
BSREG PA DANG, SPYI BO NAS BKRU BAR GSUNGS SO, ,RAGS PA'I DBANG
DU DRUG GIS BKRU

BA MA YIN TE DNGOS PO 'DON PA DANG BSREG PA NI RAGS PAR GSUNGS PA
BKRU BA'I CHA DANG 'BREL BAS DGU RU GSUNGS SO, ,SDIG PA DBYUNG BA
LA SOGS KYANG, ,MI DRUG GZUGS DANG DE BZHIN DU, ,YI GE'I GZUGS
DANG 'OD KYI GZUGS, ,DE DAG DBYUNG GTOR BSREG CING BKRU, ,

ZHES PA LA, SDIG PA NI LUS NGAG YID KYI LAS SAM RNAM PAR SMIN
PA'I SGRIB PA'O, ,LUS NI SNGOM MAM SDIG PA'I GZUGS SO, ,NGAG GI
KAm DAM DU'O, ,YID NI 'OD DPUNG NAG POR GSUNGS SO, ,DE YANG
SNYING LAS AU SAT YA MTHA' CAN GYIS GDON PA DANG, LTE BA'I HAm
LAS ME 'BAR NAS

DZV'A LA RAm GYI SNGAGS KYIS BSREG PAR GSUNGS SO, ,BKRU BA NI AA
LAS SPYI BO NAS CHU 'BEBS PAS SHU TO'I SNGAGS KYIS BKRU'O, ,H'Um
DANG HAm DANG AA YIS NI, ,GDON DANG BSREG DANG BKRU BA NI, ,MA
LUS LAS RNAMS 'GRUB PAR GSUNGS, ,DMIGS PA GSAR RNYING BYE BRAG
GIS, ,MGAL

ME PHRENG BA NYI MA'O, ,ZHES PA LA, DMIGS PA GSAR PA NI RNAL
'BYOR PA THOG MAR MGAL ME LA BRTEN PAR GSUNGS PA NI PHRENG BA
DANG NYI MA'O, ,MCHOG GIS NI GSUM TSANG BA LA BZLAS PAR GSUNGS
SO, ,SNGAGS KYI DNGOS GRUB NAS GROGS SU 'GRO BA'I BAR LA RTZA BA
NA GSAL

BAS MA BRIS SO, ,RJES KYI RNAL 'BYOR TSUL DANG LDAN, ,BSNYEN
SGRUB CHEN PO LA SOGS PAS, ,YONGS SU BSGRUBS PAS DNGOS GRUB
'BYUNG, ,ZHES PA NI, RJES KYI RNAL 'BYOR NI SPYOD LAM GYI RIM
PA'I DUS SU TSA TSA LA SOGS PA YONGS SU BYA'O, ,DE NAS BSNYEN PA
DANG,

@186B NYE BSNYEN DANG, SGRUB PA CHEN PO LA SOGS PAS YONGS SU
BSGRUB PO, ,DE BSGRUB NA DNGOS GRUB YONGS SU 'BYUNG BAR GSUNGS
SO, ,SKU GSUM ZHES PAS, ,'DI YANG SGRUB PA'I RTAGS SU GSUNGS,
,ZHES PA'I BAR DU DNGOS DANG RMI LAM NA GRUB RTAGS BSTAN PA YIN
PAS BRJOD PA MED

DE GSAL BAR MA SMRAS SO, ,DE DAG BZLAS PA NAS SHES PAR BYA BA'I
BAR DU BZLAS PA'I DNGOS TE BZLAS PA'I SNGAGS SU GSUNGS SO, ,MIG
GI MNGON SHES BSGRUB PA NI, ,SKU GSUNGS THUGS KYI RNAM PA LA, ,YE
SHES 'PHRO 'DUS BYIN RLABS SDUD, ,BSNYEN PA SKYOL BAS DE BZHIN
BYA, ,ZHES PA

LA; DA NI KHYAD PAR GYI BZLAS PA GSUNGS TE, MIG GI MNGON SHES
'DOD PAS, RANG LA SKU GSUNG THUGS KYI YI GE BKOD LA, YE SHES PA'I
'OD ZER 'PHROS SHING TSUL 'DUS PAS MIG GI SGRIB PA DAG PAS SHA'I
SPYAN DANG LDAN PAR GSUNGS SHING, ,MTSAN MA'I BSNYEN

BA SKYOL BAS 'GRUB PAR GSUNGS SO, ,RNA BA DANG NI DBANG PO GZHAN,
,GONG MA DE BZHIN SBYOR SHES BYA'O, ,ZHES PA LA, RNA BA LA SOGS
PA GZHAN RNAMS LA NI, SKU GSUM MAM A'A: DANG H'Um GYIS 'PHROS PA
DANG 'DUS PAS, DE'I DNGOS POR DAG PAR BYAS TE, SNANG BA DAG

PAR BSGRUB PAR GSUNGS SO, ,GANG ZHIG PHRIN LAS RNAM BZHI LAS,
DANG PO ZHI BA GSUNGS PA NI, ,ZHI BA NI ZHI BA'I STE DGRA BGEGS
ZHI BAR 'DOD PA'O, ,KHA DOG DKAR PO'I 'PHRO 'DU YIS, ,RANG GI
SDIG DANG BAG CHAGS DANG, ,GZHAN GYI GDUG RTZUB ZHI BAR BYED,
,CES PA

LA; KHA DOG DKAR PO 'PHROS PAS RANG GI SDIG PA'I DNGOS PO DANG,
KUN NAS DKRIS PA'I BAG CHAGS ZHI BA DANG, GZUGS DANG SGRA MED
KHAMS KYI GNOD BYED KYI DBAL DANG GDUG RTZUB ZHI BAR SONG ZHES
GSUNGS SO, ,TSE DANG RIGS RGYUD LONGS SPYOD RNAMS, ,RGYAS PAR
'DOD PA 'OD

ZER SER, ,ZHES PA NI DE LA DES TSE RING BA DANG, RANG GI RIGS
RGYUD DAR BA DANG, LONGS SPYOD NI LHA'I LONGS SPYOD DANG LDAN PAR
'DOD PA RNAMS KYIS 'OD DANG LHA DANG SER PO'I 'PHRO 'DUL BA BRTEN
TE, ,RANG GI SNYING PO LA PUshtIm KU RU AOm ZHES PA GDAGS SO,
,BDE GSHEGS 'OD BSKUL

@187A *, ,RANG LUS KYI, ,RANG BZHIN TSE RNAMS RGYAS PAR BYED,
,CES PA, RANG GI 'OD RIN CHEN GOS SNGON CAN LA 'PHROS TE, DES
H'Um GI DNGOS PO GSAL BAR SBYANGS PA NI NYI MA DANG ZLA BA'I BAR
DU A'A LI DANG LDAN PAS GSUNGS SO, ,DKAR DMAR KHU BA'I 'PHRO 'DU
YIS,

'JIG RTEN RIGS RGYUD RGYAS PAR BYED, ,CES PA LAS, RANG DANG LDAN
PA'I 'OD YE SHES 'KHOR LO LA PHOG BAS THIG LE A'A LI DANG K'A
LI'I NGO BOR SPYAN DRANGS PA'I NGO BO DES DE LA SRUNG BA DANG
'BREL TE, LAS DES BU LA SOGS PA DAR ZHING RGYAS BAR 'GYUR RO,
,NOR DANG RDZAS

NI RGYAS 'DOD PAS, ,RIN CHEN BCUD KYI TSUL DU SGRUB, ,CES PA LA,
NOR DANG RDZAS RGYAS NAS BDE BAR GSHEGS PA MCHOD PAR 'DOD PAS,
RAm GYIS BDUD RTZI STER BA BUM PA KHA RGYAN DANG LDAN PA'I NANG
DU, RGYAL PO BSKYED LA MCHOD PAS MCHOD DE, AOm BEE SHRA BA nA YE
SA MA YA BA SHAm KU RU

HO: ,ZHES PA DANG 'BREL BA NI SGRUB PA'O, ,BYA GRUB YE SHES NGO
BO STE, ,RIN CHEN MCHOD RTEN NE'U LE BSNAMS, ,SGRUB PA'I DGOS
'DOD SKONG MDZAD MA, ,RNAM THOS NOR STER KHYOD LA BSTOD, ,CES PA
DANG 'BREL TO, ,DE'I NOR NI SUM CHA GSUM DU SPYOD PAR GSUNGS SO,
,KHA DOG

DMAR PO'I 'OD ZER GYIS, ,DMIGS PA MA LUS DBANG DU SDUD, ,CES PA
LA, 'OD ZER DMAR PO KHA DOG DMAR PO LHA LA PHOG PAS GANG DMIGS PA
NI LHA DANG KLU DANG SRIN PO LA SOGS PA DBANG DU SDUD DE DE YANG
BA SHAm KU RU HO: ZHES PA DANG 'BREL TO, ,TSAR GCOD DUS KYI SBYOR
BA NI, , 'KHOR

LO 'OD ZER SKUR GYUR TE, ,BKUG CING THOB LA SOGS PAS, ,ZHES PA
LA, GRU GSUM DANG LDAN PA'I DKYIL 'KHOR DU LING+GA'I GZUGS BCUG
LA YE SHES KYI 'KHOR LO LAS 'OD ZER DMAR PO 'PHROS PA'I 'OD LAS
LCAGS KYU THOGS PA MANG PO 'PHROS NAS RANG DBANG MED PAR BKUG STE

THIM PA NI BSDIGS PA STE, SNGAGS BZHIS BSTIMS LA THOB DANG, RAL
GRI LA SOGS PAS PHAB NAS MED PAR BYAS PA'O, ,DRAG PO'I MTSON CHA
THOG PHAB PAS, ,SPYI BO GTZUG GNAS RNAMS SU NI, ,PHUNG PO GZHIG
PA'I SBYOR BA BYA, ,ZHES PA LA, ,LUS NGAG DRAG PO DANG BCAS PA'I

@187B KHRO BOS MTSON CHA'I THOG 'BEBS PA'O, ,SPYI GTZUG NAS RKANG
PA'I MTHIL DU, PHUR PA BRGYAB CING DE'I PHUNG PO LNGA LA SOGS PA
'JIG PAR 'GYUR TE DE NI PHUNG BO BSHIG PA'O, ,SA BON 'JOMS DANG
'BYED BYED PAS, ,'GRUB PAR 'GYUR BAR GSUNGS PA YIN, ,ZHES PA LA
SA BON 'JOMS PA NI

BYANG SEMS BSKAM PA STE, RAm LAS ME 'BAR BA DANG PHUR PA YANG
BRDEG PAR GSUNGS SO, ,'BYED PA YANG LHA DANG DBRAL BA STE, DONG
DU GU GUL SBYAR MA BDUG CING, BANDHA KU RU SHAG SHAG A'ARYA AA CA
LA SHAG SHAG CES PAS SNGAGS KYIS 'BYED PAR GSUNGS SO, ,DE LA SOGS

PA'I SBYOR BA RNAMS, ,MKHAS PA YIS NI SHES PAR BYA, ,ZHES PAS
BSREG PA DANG MNAN PA DANG 'PHANGS PA LA SOGS PA MKHAS PAS SHES
PAR BYA'O, ,DE RNAMS SNGAGS KYI MTHA' LA NI, ,ZHES PA NAS, MAN
NGAG GO BAR BYAS LA SHAM BU'I SNGAGS GSAD BA DANG SRUNG BA LA
SOGS BLA MA'I

MAN DAG LAS SHES PAR BYA'O, ,MKHAS PA'I TSIG CES PA NI MA BRIS
SO, ,BDAG GIS GZHAN DON RGYAS PA NI, ,BRIS PAS MA LEGS NYEN SRID
PAS, ,BLA MA MKHAS PA DE LA BZOD PAR GSOL, ,KLU MO MKHA' 'GROS
BYIN GYIS BRLABS PA DANG, ,SEMS CAN BDAG PAS DMAN LA PHAN

PAR BYA PHYIR DANG, ,RANG MOS SHUGS KYIS GZHUNG 'DI BRTZAMS, ,'DI
BRTZAMS PA YI DGE BA YIS, ,SEMS CAN MA LUS THAMS CAD KUN, ,SNGAGS
KYI MI MTHUN ZAD GYUR NAS, ,YONGS SU DAG PA'I SA THOB SHOG
,SNGAGS KYI RGYAN GYI 'GREL PA MCHOG RAB KYIS MDZAD PA RDZOGS

SO,, ,,BLA MA DAM PA'I MAN NGAG SNYAN NAS SNYAN DU THOB PA RDZOGS
SO,,