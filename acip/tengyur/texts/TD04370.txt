@271A ,,GTI MUG MUN PA BAG CHAGS BCAS PAR GTAN
SPANGS NAS, ,'GRO BA'I DON DU RTEN 'BREL ZAB MO'I GSUNG SGROGS
LA, ,RAB TU DANG BA SNGON DU 'GRO BAS PHYAG 'TSAL TE, ,DANG

PO'I LAS CAN GTI MUG SHAS CHE'I DON DU BSHAD, ,SDOM NI, RTAGS
DANG PHAN YON SHES BYA DANG, ,TSOGS DANG BSGOM DANG TSOD GZUNG
DANG, ,SKYE RIM GNAS TSAD BRTAN PA'I THABS, ,LOG RTOG SPANG DANG
BCU YIN NO, ,DE LA GANG ZAG GTI MUG SPYAD PA'I RTAGS RNAMS GANG
ZHE NA,

'DI NI GANG ZAG GTI MUG SPYAD PA NI, RMONGS PAR 'GYUR BA'I DNGOS
PO CHUNG NGU LA YANG GTI MUG GIS KUN NAS DKRIS PA STUG PO DANG,
MANG PO SKYED PAR BYED NA, 'BRING DANG CHEN PO DAG LA LTA SMOS
KYANG CI DGOS TE GTI MUG GIS KUN NAS DKRIS PA DE YANG YUN RING DU
SEMS KYI RGYUD LA GNAS

@271B PAR BYED CING, GTI MUG GIS KUN NAS DKRIS PA DE YANG YUN
RING DU RJES SU 'BREL BAR 'GYUR BA DANG, DE RMONGS PAR 'GYUR BA'I
CHOS RNAMS KYIS ZIL GYIS NON PAR 'GYUR ZHING, RMONGS PAR 'GYUR
BA'I CHOS RNAMS ZIL GYIS NON PAR MI NUS PA DANG, DBANG PO RTUL PA
DANG, DBANG PO

BLUN PA DANG, DBANG PO ZHAN PA DANG, LUS KYI LAS KYI MTHA' LHOD
PA DANG, NGAG GI LAS KYI MTHA' LHOD PA DANG, NYES PAR BSAMS PA
SEMS PA DANG, NYES PAR SMRA BA BRJOD PA DANG, NYES PAR BYA BA'I
LAS BYED PA DANG, LE LO CHE BA DANG, BSGRUB MI PHOD PA DANG, SMRA
BA ZHAN

PA DANG, YID MI GZHUNGS PA DANG, BRJED NGAS PA DANG, SHES BZHIN
DU MI SPYOD PA DANG, LOG PAR 'DZIN PA DANG, BRAL BAR DKA' BA
DANG, YID DBYUNG BAR DKA' BA DANG, DMAN PA LA MOS PA DANG, GLEN
PA DANG, DIG PA DANG, LKUGS PA DANG, LAG PAS BRDA BYED PA

DANG, LEGS PAR GSUNGS PA DANG, NYES PAR BSHAD PA'I CHOS RNAMS KYI
DON KUN SHES PAR MI NUS PA DANG, RKYEN GYIS PHROGS PA DANG, GZHAN
GYI DRING 'JOG PA YIN TE, DE LTA BU DANG MTHUN PA DAG NI GANG ZAG
GTI MUG SPYAD PA'I RTAGS RNAMS YIN PAR RIG PAR BYA'O, ,ZHES

GSUNGS SO, ,DE LA PHAN YON NI RTEN CING 'BREL BAR 'BYUNG BA LA
GOMS NA MA RIG PA SPONG ZHING YANG DAG PA'I LTA BA SKYE BAR 'GYUR
RO, ,DE SKAD DU, GANG DAG DNGOS RNAMS BRTEN BYAS NAS, ,CHU YI ZLA
BA LTA BUR NI, ,YANG DAG MA YIN LOG MIN PAR, ,'DOD PA DE DAG LTAS
MI PHROGS, ,

ZHES GSUNGS SO, ,DE LA SHES PAR BYA BA NI MDOR BSDU NA BZHI STE
GRANGS DANG, NGO BO DANG, NGES PA'I TSIG DANG, DE GANG GIS BSDU
BA'O, ,DE LA GRANGS NI BCU GNYIS TE, MA RIG PA DANG, MA RIG PA'I
RKYEN GYIS 'DU BYED DANG, 'DU BYED KYI RKYEN GYIS RNAM PAR SHES
PA DANG, RNAM

PAR SHES PA'I RKYEN GYIS MING DANG GZUGS DANG, MING DANG GZUGS
KYI RKYEN GYIS SKYE MCHED DRUG DANG, SKYE MCHED DRUG GI RKYEN
GYIS REG PA DANG, REG PA'I RKYEN GYIS TSOR BA DANG, TSOR BA'I
RKYEN GYIS SRED PA DANG, SRED PA'I RKYEN GYIS LEN PA DANG, LEN
PA'I RKYEN GYIS SRID PA DANG,

@272A *, ,SRID PA'I RKYEN GYIS SKYE BA DANG, SKYE BA'I RKYEN GYIS
RGA SHI DANG, MYA NGAN DANG, SMRE SNGAGS 'DON PA DANG, SDUG
BSNGAL BA DANG, YID MI BDE BA DANG, 'KHRUG PA'O, ,MA RIG PA'I NGO
BO NI KHAMS DRUG PO 'DI DAG NYID LA GANG GCIG BUR 'DZIN PA DANG,
RIL

POR 'DU SHES PA LA SOGS PA'O, ,DE LTAR MA RIG PA YOD PAS YUL
RNAMS LA, 'DOD CHAGS DANG, ZHE SDANG DANG, GTI MUG 'JUG STE, DE
LA YUL RNAMS LA, 'DOD CHAGS DANG, ZHE SDANG DANG GTI MUG GANG YIN
PA 'DI NI, MA RIG PA'I RKYEN GYIS 'DU BYED RNAMS ZHES BYA'O, ,

DNGOS PO SO SOR RNAM PAR RIG PA NI, RNAM PAR SHES PA ZHES BYA'O,
,RNAM PAR SHES PA DANG LHAN CIG 'BYUNG BA NYE BAR LEN PA'I PHUNG
PO BZHI PO 'DI DAG NI MING DANG GZUGS SO, ,MING DANG GZUGS LA
BRTEN PA'I DBANG PO RNAMS NI SKYE MCHED DRUG GO, ,CHOS GSUM 'DUS
PA NI REG PA'O, ,REG PA

MYONG BA NI TSOR BA'O, ,TSOR BA LA ZHEN PA NI, SRED PA'O, ,SRED
PA LA 'PHEL BA NI LEN PA'O, ,LEN PA SKYES PA YANG SRID PA SKYED
PA'I LAS NI SRID PA'O, ,RGYU DE LAS PHUNG PO 'BYUNG BA NI SKYE
BA'O, ,SKYES NAS PHUNG PO SMIN PA NI RGA BA'O, ,RGAS NAS PHUNG PO
'JIG PA NI 'CHI BA'O, ,'CHI ZHING MYOS TE,

MNGON PAR CHAGS PA DANG BCAS PA'I NANG GI YONGS SU GDUNG BA NI
MYA NGAN NO, ,MYA NGAN LAS BYUNG BA'I TSIG TU SMRA BA NI SMRE
SNGAGS 'DON PA'O, ,RNAM PAR SHES PA LNGA'I TSOGS DANG LDAN PA'I
YID MI BDE BA MYONG BA NI SDUG BSNGAL LO, ,YID LA BYED PA DANG
LDAN PA NI YID KYI SDUG BSNGAL LO, ,YID LA

BYED PA DANG LDAN PA'I YID KYI SDUG BSNGAL NI YID MI BDE BA'O,
,GZHAN YANG 'DI LTA BU LA SOGS PA NYE BA'I NYON MONGS PA GANG YIN
PA DE DAG NI 'KHRUGS PA ZHES BYA'O, ,NGES PA'I TSIG NI MUN PA
CHEN PO'I PHYIR MA RIG PA'O, ,MNGON PAR 'DU BYED PA'I PHYIR 'DU
BYED RNAMS SO, ,RNAM PAR RIG PA'I

PHYIR RNAM PAR SHES PA'O, ,BRTEN PA'I PHYIR MING DANG GZUGS SO,
,SKYE BA'I SGO'I PHYIR SKYE MCHED DRUG GO, ,REG PA'I PHYIR REG
PA'O, ,MYONG BA'I PHYIR TSOR BA'O, ,SKOM PA'I PHYIR SRED PA'O,
,NYE BAR LEN PA'I PHYIR NYE BAR LEN PA'O, ,YANG SRID PA SKYED
PA'I PHYIR SRID PA'O, ,PHUNG PO 'BYUNG

@272B BA'I PHYIR SKYE BA'O, ,PHUNG PO SMIN PA'I PHYIR RGA BA'O,
,'JIG PA'I PHYIR 'CHI BA'O, ,MYA NGAN BYED PA'I PHYIR MYA NGAN
NO, ,TSIG GI SMRE BA'I PHYIR SMRE SNGAGS 'DON PA'O, ,LUS LA GNOD
PA'I PHYIR SDUG BSNGAL BA'O, ,SEMS LA GNOD PA'I PHYIR YID MI BDE
BA'O, ,NYON MONGS

PA'I PHYIR 'KHRUGS PA'O, ,DE GANG GIS BSDUS SHE NA, GSUM PO 'DI
DAG GIS BSDUS TE, NYON MONGS PA DANG LAS DANG SDUG BSNGAL LO, ,DE
LA TSOGS NI TSUL KHRIMS RNAM PAR DAG PA LA SOGS PA GZHAN DU
BLTA'O, ,'DIR BYE BRAG CUNG ZAD TZAM ZHIG BSAM PAR BYA STE, GTI

MUG 'DIS 'JIG RTEN LAS 'DAS PA'I BYA BA'I THABS MI SHES SHING MI
MTHONG STE, DES NA NGAN 'GRO 'BA' ZHIG TU LHUNG NA BYANG CHUB LTA
GA LA 'THOB, DE SKAD DU, RMONGS PAS CHOS RNAMS MI MTHONG NGO,
,GANG DAG GTI MUG RTEN BYED PA, ,DE DAG NGAN 'GROR 'GRO BAR
'GYUR, ,ZHES GSUNGS

SO; ,DE BAS NA BDAG GIS GTI MUG SBYANG BA'I CHED DU RTEN CING
'BREL PAR 'BYUNG BA LA GUS PAR BSGOM MO SNYAM DU SEMS BSKYED PAR
BYA'O, ,DE LA BSGOM PA GANG ZHE NA, THOG MAR BYA BA THAMS CAD
YONGS SU RDZOGS PAR BYAS LA STAN BDE BA'I STENG DU SKYIL MO KRUNG
BCAS LUS DRANG POR BSRANGS

LA; YID TZAM ZHIG BSDAD DO, ,DE NAS 'DI SNYAM DU RTEN 'BREL NI MA
RIG PA NAS 'KHRUG PA'I BAR 'DI LAS MED PAR GSUNGS PAS 'DI NYID CI
GSAL DU BSGOM MO SNYAM DU BSAM MO, ,DE NAS RIM GYIS BGRANG ZHING
GRANGS MI BRJOD PA GO RIMS MA 'KHRUGS PAR SGRA SPYI DANG, DON
SPYI'I RNAM PA

YID KYI BRJOD PA DE LA SHES PA SHIN TU BSGRIMS LA RAB TU GSAL BAR
GTAD DO, ,KHAMS KYI TSOD GZUNG BA NI SPYIR KHAMS RAB 'BRING GSUM
YOD KYANG DGE SBYONG GZHAN LA RAB TU 'JUG LA BSGOM PA LA ZHAN PA
YANG SNANG BAS KHAMS RAB KYIS KYANG THUN THUNG NGU NAS BSLABS NA
LEGS SO, ,DE

BAS NA GSUM KAS KYANG DANG PO NAS SLOB LUGS GCIG PAR BYA'O,
,MTSAN MO BTANG SNYOMS SU BZHAG STE, GNYID JI TZAM LOG PA DE TZAM
GYIS KHAMS BRTAS PA DE TZAM LOG CING GDAL LO, ,NYIN PAR ZHAR LA
TSOD BZUNG ZHING BSGOM MO, ,JI LTAR DANG PO'I NYIN PAR SNGA DRO'I

@273A *, ,THUN GCIG LA YUN GOM PA THA MAL BA'I MDA' RGYANG PHYED
DU PHYIN PA TZAM ZHIG BSGOM MO, ,PHYI DRO THUN GCIG LA YANG DE
BZHIN DU BSGOM MO, ,DE NAS NYI MA BCU'I BAR DU NYI MA RE RE LA
THUN RE BSNAN ZHING BSGOM MO, ,NA TSA PHRAN TSEGS BYUNG NA THUN
GYI GRANGS DA BRI BA

DANG; THABS GZHAN GYIS KYANG RUNG STE, 'PHRAL LA ZHI BAR BYA,
BSRAN BSKYED CING MI BSGOM MO, ,NA TSA MED NA GONG DU BSTAN PA
BZHIN DU BSGOM MO, ,DE LTAR NA KHAMS KYI TSOD ZHAR LA SHES PAR
'GYUR RO, ,DE LA SEMS KYI SKYE BA'I RIM PA NI BZHI STE, DANG PO
NI RAB TU BSGRIMS

KYANG GRANGS BRJED CING 'GRO, ,GO RIMS KYANG 'KHRUGS SHING 'GRO
BA DANG, GNYIS PA NI GRANGS MI BRJED LA GO RIMS KYANG 'KHRUGS PA
MED PAR 'JUG GO, ,GSUM PA NI GRANGS DANG GO RIMS MI 'KHRUGS SHING
RTEN 'BREL GZUGS CAN GANG DAG YIN PA DE DAG PHAL CHER SNANG BAR
'GYUR RO, ,

BZHI PA NI GZUGS CAN RNAMS GSAL BAR RTZOL BA DRAG ZHAN GNYIS KA
LA SNANG BA DANG, GZUGS CAN MA YIN PA YANG SHIN TU NGES PA'O,
,GANG LA GTAD KYANG BDE ZHING 'OG MAR 'PHOR MI 'DOD PA SNYAM BYED
CING BDE BA DANG SEMS KYI DGA' BA DANG LDAN PA YIN NO, ,DE LA JI
TZAM GYIS NA RTEN

CING 'BREL BAR 'BYUNG BA LA SEMS GNAS PA YIN ZHE NA, 'DI LTAR
RNAL 'BYOR PA DES RTEN CING 'BREL PAR 'BYUNG BA LA KUN TU BSTEN
CING GOMS PAR BYAS, ,LAN MANG DU BYAS PA'I RGYUS, RGYU YANG RUNG
GNAS KYANG RUNG STE, MI RTAG PA DANG, SDUG BSNGAL BA DANG, STONG
PA DANG, BDAG MED

PAR CHES MANG DU SNANG LA, RTAG PA DANG, BDE BA DANG, 'JIG TSOGS
LA LTA BA DANG LDAN PA MED PA DANG, KUN TU RMONGS PAR 'GYUR BA'I
MTSAN MA DANG, KUN TU RMONGS PAR 'GYUR BA DANG MTHUN PA'I CHOS
RNAMS LA SEMS MI 'JUG PA YIN NO, ,DE LA BRTEN PA'I THABS NI SEMS
GNAS PAR SHES

NAS SNGAR BSGOMS PA BAS THUN GYI GRANGS NYUNG BAR BYA STE, YUN
CUNG ZAD RING BAR BSGOM MO, ,SROD DANG THO RANGS LA YANG BSGOM
MO, ,SNGAR JI TZAM GSAL BA DE TZAM LAS RTZOL BAR MI BYA'O, ,BYE
BRAG NI 'DI YIN TE, SKYE BA SNGA MA'I MA RIG PA LAS 'DU BYED
'BYUNG BAS DE GNYIS KYIS SKYE BA 'DI'I MANG LA DU

@273B RNAM PAR SHES BZHUGS NAS SRID PA'I BAR DU SKYE BA 'DI DANG
LEN PA NAS SRID PA'I BAR DU MA 'ONGS PA'I RGYU BYAS SHING, DE MA
'ONGS PA NAS DANG PO MNGAL DU 'JUG PA NI SKYE BA'O, ,DE RGA BA LA
SOGS PA RIM GYIS 'BYUNG STE, DES YANG MA RIG PA DANG 'DU BYED
'BYUNG STE, DE YANG MA 'ONGS PA NA NYING

MTSAMS SBYOR RO, ,DES RGYUN MI CHAD PAR RLUNG GI RGYUN BZHIN DU
'JUG GO SNYAM DU BSAM MO, ,JI SRID DU LUS NGAL BA 'AM, SEMS DUB
PA 'AM, BSGOM TZAM NA DNGANG BA 'AM, SHUGS 'BYUNG BA 'AM, MGO
BAGS KYIS LCI BA 'AM, YAM YOM BYED PA 'AM, 'DAR BA 'AM, NUB MO

GNYID SRAB PA 'AM, ZAS MI ZHIM PA 'AM, NGAG GI 'KHRUL PA MANG DU
'BYUNG BA LA SOGS PA KHAMS MI BDE BA'I MTSAN MA CUNG ZAD MA BYUNG
GI BAR DU BSGOM MO, ,DE NAM BYUNG NA NGAL BSO STE, LUS LA BSKU
MNYE BYA, CHOS DANG MTHUN PA'I ZAS SKOM KYIS LUS DUB PA BRTAS SU
GZHUG STE,

KHAMS SOR MA CHUD KYI BAR DU NYIN MTSAN GNYIS LA NAM BSGOM SNYING
'DOD PA'I DUS SU, THUN CHUNG NGU RE RE LTA BA TZAM BSGOM MO, ,NUS
PA BRTAS NAS SROD THO RANGS THUN RE MI CHAGS PAR BSGOM, NYIN PAR
THUN GSUM GSUM DU BSGOM ZHING SNYING RJE SNGON DU 'GRO BA DANG,
SMON LAM LA SOGS PA YANG

BYA'O; ,DE LA LOG PAR RTOG PA SPANG BA GANG ZHE NA RTEN CING
'BREL BAR 'BYUNG BA'I PHYIR, RANG BZHIN YOD PAR RTOG PA NI LOG
PAR RTOGS PA'O, ,DE SKAD DU 'PHAGS PA KLU SGRUB KYIS KYANG, SANGS
RGYAS LAM LA BRTEN NAS NI, ,THAMS CAD MI RTAG SMRA BA RNAMS,
,RTZOD PA YIS NI DNGOS PO LA, ,

CHAGS GNAS GANG YIN DE SMAD DO, ,ZHES GSUNGS SO, ,RTEN CING 'BREL
BAR 'BYUNG BA NI SANGS RGYAS KYI LAM MO, ,DE BAS NA DNGOS PO
THAMS CAD RTEN CING 'BREL BAR 'BYUNG BA'I PHYIR DON DAM PAR RANG
BZHIN MED DE DPER NA SGYU MA LTA BU'O ZHES GSUNGS PA DE'I RJES SU
'BRANG BAR BYA'O, ,LAS

TSUL BSAM GYIS MI KHYAB KYANG, ,BDAG PAS BLO ZHAN MI SRID DE,
,'ON KYANG DON DU MI GNYER BAS, ,MKHAS PA'I GDAMS NGAG MA THOS
LA, ,PHAN SRID BSAMS NAS BRIS PA LAGS, ,RAB RIB CAN GYIS GZUGS
BLTAS NAS, ,GZHAN LA 'DI ZHES STON 'DRA BAS, ,MKHAS PA RNAMS LA

@274A *, ,BZOD PAR GSOL, ,RTEN CING 'BREL BAR 'BYUNG BA BGRANG
BA'I SGO NAS SEMS GNAS PAR BYA BA'I THABS CUNG ZAD BRIS PA RDZOGS
SO,,