@138B #, ,RGYA GAR SKAD DU, AA M'A NA SI KA RA AU
DA RA

N'A MA, BOD SKAD DU, YID LA MI BYED PA STON PA ZHES BYA BA, DPAL
RDO RJE SEMS DPA' LA PHYAG 'TSAL LO, ,YID LA MI BYED PA ZHES BYA
BA 'DI NI PHAL CHER LOG PAR RTOG PA STE, DE LA KHA CIG 'DI SKYON
CAN GYI TSIG TU SMRA STE, SDUG PA'I YID LA MI BYED PA ZHES RTOG
PAR 'GYUR RO, ,DE LA

BRJOD PAR BYA STE, DE NI SKYES BU BYAS PA'I LA ZHES BYA BA'I TSIG
GIS BDUN PA PHYIS PA STE, ,LA PHYIS BSDU BA BYAS PAS YID LA MI
BYED PA DANG, ,YID LA MI BYED PA STE, PAGS PA'I SNYING PO DANG,
PAGS PA'I SNYING PO'O, ,G-YUL NGO LA BRTZAN PA ZHES BYA BAS DE
DAG GIS

GZUGS GRUB PA'O, ,DE'I PHYIR 'DI SKYON CAN GYI TSIG MA YIN NO,
,GZHAN YANG TSIG 'DI MTSAN NYID KYIS GRUB PA YIN TE, 'ON KYANG
SANGS RGYAS PA'I TSIG MA YIN NO, ,DE NI MA YIN TE, MDO SDE DU MAR
MTHONG BA'I PHYIR RO, ,'PHAGS PA SANGS RGYAS THAMS CAD KYI YUL LA

@139A *, ,'JUG PA YE SHES SNANG BA DAM PA'I RGYAN ZHES BYA BA
THEG PA CHEN PO'I MDO LAS, YID LA MI BYED PA'I CHOS RNAMS DGE
BA'O, ,YID LA BYED PA'I CHOS RNAMS MI DGE BA'O ZHES BA DANG, DE
BZHIN DU, KUN DU RTOG PAS MA BRTAGS PA, ,RAB TU MI GNAS PA YI
YID, ,DRAN

PA MED CING YID BYED MED, ,DMIGS PA MED LA PHYAG 'TSAL 'DUD, ,DE
BZHIN DU RNAM PAR MI RTOG PA LA 'JUG PA'I GZUNGS LAS, ,BYANG CHUB
SEMS DPA' SEMS DPA' CHEN PO RNAM PAR RTOG PA THABS KYI MTSAN MA
NI SNANG BA LA RTOG PA STE, ,YID LA MI BYED PA'I YONGS SU

SPANGS PA'O, ,MDO SDE GZHAN DANG GZHAN GYI GZHUNG MANGS KYIS DGOS
PAS 'DIR MA BRIS SO, ,DA NI GZHAN BRJOD PA TSIG 'DI NI MDO SDE
PA'I TSIG NYID DE, SNGAGS KYI MA YIN NO, ,CI'I PHYIR ZHE NA, MDO
SDE RNAMS LAS MTHONG BA'I PHYIR RO ZHES, ,DE NI MA YIN TE, HE
BADZRA

LAS GSUNGS PA, ,NGO BO NYID KYIS SEMS MED CING, ,SEMS BYUNG BA
'ANG MED PA'O, ,DE BZHIN, GANG PHYIR YID KYIS MA BSGOMS NA, ,'GRO
BA THAMS CAD BSGOM PAR BYA, ,ZHES PA'I DON GYIS YID LA MI BYED
PA'O ZHES RTOGS PAR BYA'O, ,GZHAN YANG BRJOD PA,

RGYUD NA'ANG YOD DE MED PAR DGAG PA NI MED PA'I YUL YIN PA'I
PHYIR RO, ,DNGOS PO MED PAR BRJOD PAR BYA'O, ,DE NI MA YIN TE,
YOD PA'I DNGOS PO'I DGAG PA NI MED PAR DGAG PA'O, ,YANG NA THAL
BA MED PA'I THAL BAR 'GYUR BA 'GOG PA'O ZHES PA NI MED PA DGAG

PA'O; ,JI LTAR RGYAL PO'I BTZUN MO NYI MA MTHONG BA NI 'DI'I DON
TO, ,'DI LTA BU MI MIN ZER ZHES PA YANG RGYAL PO'I CHUNG MA DE
SHIN TU SBAS PAS NYI MA YANG MI MTHONG BA'O, ,'DIR BKAG PA'I NYI
MA MED PAR MA BYAS PA'O, ,GANG ZHE NA, RGYAL BO'I CHUNG MA RNAMS
GANG GIS NYI MA

MTHONG BA YOD NA DE 'GOG PA STE, ,YID LA MI BYED PA LA YANG YID
LA BYED PA GANG GZUNG BA DANG 'DZIN PA LA SOGS PAR YOD PA DE 'GOG
PA STE, YANG NI MA YIN TE, 'DI LA SKYON MED DO, ,GANG GI TSE LAS
'DI SKAD 'CHAD DE, RTAG PA DANG CHAD PA'I MTSAN NYID NI YID LA

@139B MI BYED PA'O SNYAM SEMS NA DE'I PHYIR BRJOD PA, RTAG PA
DANG CHAD PA LA SOGS PAR YID LA BYED PA YID LA MI BYED NA, DE DAG
GIS NI CHAGS PA THAMS CAD LA GNOD PAR BYED PA STE YID LA MI BYED
PA'I SGRA YIS SO, ,DE LTAR YANG BCOM LDAN 'DAS KYIS RNAM PAR MI
RTOG PA LA 'JUG PA'I GZUNGS LAS,

RIGS KYI BU RGYU GANG GIS RNAM PAR MI RTOG PA'I DBYINGS LA YID LA
BYED PA ZHES BRJOD, ,RNAM PAR RTOG PA THAMS CAD KYI MTSAN MA LAS
YANG DAG PAR 'DAS NA BLANG PA'O, ,DE DAG GIS NI RNAM PAR RTOG PA
THAMS CAD LAS YANG DAG PAR 'DAS PA BSTAN PAR 'GYUR TE, YID LA
BYED PA'I SGRA

YIS SO, ,MA YIN PAR BRTAGS PA'I PHYOGS KYANG SKYON MED DE, BRAM
ZE MA YIN PAR KHRID LA SHOG CES PAS BRAM ZE DANG 'DRA BA'I RGYAL
PO LA SOGS PA KHRID LA SHOG CES PA GSAL GYI, ,RIGS MI MTHUN PA
SHING RTA MKHAN LA SOGS PA NI MA YIN NO, ,'DI LA YANG RANG BZHIN
MED PA'I RIG PA

LA GNAS PAR BYAS PA STE, DE DAG GIS NI SGYU MA LTA BUR GNYIS SU
MED PAR SMRA BAR GNAS PAR 'GYUR RO, ,GANG LAS CHAD PAR LTA BAR
THAL BAR 'GYUR, ,'ON KYANG MED PA'I THA SNYAD TZAM STE, TSIG 'DI
NI GNYIS BRJOD PAR BYA'O, ,SGYU MA'AM YANG DAG PAR GRUB PA MED
PAS YOD PA

'GEGS PA NI MA YIN TE, DE MED PA YANG MA YIN NO, ,RIGS PA 'DI YIS
'GRO BA 'GEGS PA'I DON NI NYAMS PAR 'GYUR, ,'DIR BRJOD PA TZAM
BYAS PA'O, ,AI YIG GTZO BOR GYUR PA'I YID LA BYED PA NI YID LA MI
BYED PA STE, LO MA'I RGYAL PO BZHIN TSIG DBUS MA PHYIS PA'I

BSDUS PA'O, ,DE GANG GIS NI YID LA BYED PA GANG YIN PA THAMS CAD
NI AA STE SKYE BA MED PA'I DON TO, ,BCOM LDAN 'DAS KYIS GANG
BSTAN ZHE NA, ,SKYE BA MED PA'I ZHES BYA BA'I TSIG GIS AA YIG
CES BYA BA 'DI LTA STE, DGYES PA'I RDO RJE'I SNGAGS KYI LE'U LAS
KYANG, AA K'A RO MU KHAm

SARBA DHARM'A n'Am A'ADYA NUTPAN NA TVAT TA ZHES PA LA SOGS PA
GSUNGS TE, 'DI'I DON YANG CHOS THAMS CAD THOG MA NAS SKYE BA MED
PA'I PHYIR PA'I SGO GTZO BOR GYUR PA STE, AA ZHES MA SKYES PA'I
MTSAN NYID DU SBYAR RO, ,DE STAR YANG MTSAN YANG DAG PAR BRJOD PA
LAS, AA NI YIG 'BRU KUN GYI

@140A *, ,MCHOG ,DON CHEN YI GE DAM PA YIN, ,KHONG NAS 'BYUNG BA
SKYE BA MED, ,TSIG TU BRJOD PA SPANGS PA STE, ,ZHES PA STE, YANG
NA 'DIR AA NI BDAG MED PA'I SA BON NO, ,DE SKAD DU YANG DGYES
PA'I RDO RJE LAS, A'A LI DANG PO NI BDAG MED MA'O, ,DE DAG GIS NI
YID

LA BYED PA THAMS CAD BDAG MED PAS RANG BZHIN MED PA ZHES BRJOD
PAR 'GYUR RO, ,DANG PO DBYANGS YIG RANG BZHIN TE, ,BLO ZHES PA NI
SHES RAB BRTAGS, ,DE NYID BCOM LDAN 'DAS SHES RAB, ,RDZOGS PA'I
RIM PA'I SBYOR BA NYID, ,YANG NA AA ZHES PA NI 'OD GSAL BA'I TSIG

LA; YID LA BYED PA NI BDAG LA BYIN GYIS BRLAB PA'I TSIG STE, 'DI
YANG AA YANG YIN LA YID LA BYED PA YANG YIN PAS YID LA MI BYED
PA'O, ,'DIS NI YID LA MI BYED PA'I GNAS BSAM GYIS I KHYAB PA 'OD
GSAL BA BDAG LA BYIN GYIS BRLAB PA'I BDAG NYID STONG

PA NYID DANG, SNYING RJE DBYER MED PA ZUNG DU 'JUG PA GNYIS SU
MED PA'I RGYUN YANG DAG PAR RIG PA BSKYED PAR 'GYUR RO, ,YID LA
MI BYED PA STON PA BDAG MED PA GSAL BA SLOB DPON CHEN PO GNYIS
MED RDO RJES MDZAD PA RDZOGS SO,, ,,RGYA GAR GYI MKHAN PO BDZRA
P'A n'I DANG,

BOD KYI LO TZ'A BA GNYAN CHUNG GIS BCOM PA'O,,