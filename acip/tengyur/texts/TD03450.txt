@107A #, ,RGYA GAR
SKAD DU, MUG TE KE NA AA RA PA TZA NA S'A DHA NAm, BOD SKAD DU,
TSIG LHUG PA'I AA RA PA TZA NA'I SGRUB THABS, 'PHAGS PA 'JAM DPAL
LA PHYAG 'TSAL LO, ,

DANG PO RE ZHIG SNGAGS PAS YID DANG MTHUN PA'I PHYOGS 'GA' ZHIG
TU STAN BDE BA LA NYE BAR 'DUG STE, RANG GI SNYING GAR YI GE DANG
PO LAS BYUNG BA'I ZLA BA LA LNGA PA'I BZHI PA'I SA BON LA A'A YIG
DANG MTHAR THIG LE GNYIS DANG LDAN PA RNAM PAR BSGOMS LA, DE NAS
DE'I 'OD ZER GYI TSOGS KYIS SNYING LA GNAS PA'I NYON

MONGS PA'I MUN PA BSAL NAS BYAMS PA DANG, SNYING RJE DANG, DGA'
BA DANG, BTANG SNYOMS ZHES PA TSAD MED PA'I GNAS BZHI BSGOM PAR
BYA'O, ,'CHAD PAR 'GYUR BA'I RIM PAS BYAMS PA GANG ZHE NA, SEMS
CAN THAMS CAD LA BU GCIG PA LTAR RAB TU DGA' BA'O, ,SNYING RJE
GANG ZHE NA, SDUG BSNGAL GSUM

GYIS GDUNGS PA'I SEMS CAN RNAMS 'KHOR BA'I RGYA MTSO LAS GDON PAR
'DOD PA'O, ,DGA' BA GANG ZHE NA, DGE BA'I RTZA BA BSKYED PAS
GZHAN GYI DBANG PHYUG LA SOGS PA RNAMS LA LONGS SPYOD PA LA SEMS
DGA' BA'O, ,BTANG SNYOMS GANG ZHE NA, RNAM PA THAMS CAD DU KHONG
KHRO BA DANG, RJES SU CHAGS PA DANG

@107B BRAL ZHING GZHAN LA PHAN PA'I CHOS NYID RANG GI NGANG GIS
'BAB CING RAB TU 'JUG PA'O ZHES PA'I TSAD MED PA'I GNAS BZHI
BSGOMS NAS, DE'I RJES SU RANG GI SNYING GA'I SA BON NYID LAS
BYUNG BA'I 'OD ZER GYIS NAM MKHA'I PHYOGS MTHA' DAG KHYAB PA'I
BLA MA DANG SANGS RGYAS DANG BYANG CHUB SEMS DPA' RNAMS SPRO BA
DANG

BSDU BAS GZHAN 'GRO BA RNAMS KYI DON GYI BYA BA GCIG TU BYED PAR
BLTAS LAS, RANG GI SNYING GA'I SA BON GYI 'OD ZER GYIS DE BZHIN
DU LHA'I DRI BZANGS DANG ME TOG LA SOGS PA KHYAD PAR 'PHAGS PA
BYUNG STE, MAndAL SNGON DU 'GRO BAS THAL MO SBYAR TE, BLA MA DANG
SANGS RGYAS DANG BYANG CHUB SEMS DPA' RNAMS

KYI ZHABS KYI CHU SKYES LA SPYI BOS BTUD CING GUS PAS PHYAG 'TSAL
NAS, 'OD ZER DE NYID LAS BYUNG BA'I ME TOG DANG, BDUG PA DANG,
MAR ME DANG, PHYE MA DANG, DRI DANG, NA BZA' DANG, RGYAL MTSAN
DANG, DRIL BU DANG, BA DAN LA SOGS PA RNAMS KYIS DE RNAMS LA PHYI
DANG NANG GI MCHOD PA RNAMS KYIS MCHOD PA NI

MCHOD PA'O, ,DE NAS SDIG PA BSHAGS PA LA SOGS PA BYA'O, ,'DOD
CHAGS ZHE SDANG GTI MUG LAS GYUR PA'I, ,LUS DANG NGAG DANG GZHAN
YANG YID KYIS KYANG, ,SDIG PA BGYIS DANG DE BZHIN BGYID STZAL
RNAMS, ,THAMS CAD RGYAL BA RNAMS KYI MDUN DU BSHAGS, ,ZHES PA NI
SDIG PA BSHAGS PA'O,,

GANG YANG DE BZHIN GSHEGS KUN BSOD NAMS DANG, ,GZHAN YANG RDZOGS
PA'I BYANG CHUB LAM BSTEN DANG, ,RANG SANGS RGYAS DANG BLA MA
MCHOG RNAMS KYI, ,DGE BA KUN LA BDAG NI RJES YI RANG, ,ZHES PA NI
BSOD NAMS LA RJES SU YI RANG BA'O, ,DUS GSUM KUN DU GSHEGS PA'I
SANGS RGYAS DANG, ,

NAM MKHA'I PHYOGS KHYAB BRTZE LDAN YON TAN TSOGS, ,SKYON SPANGS
'PHAGS PA'I TSOGS DANG DAM PA'I CHOS, ,GUS PAS BDAG NI SKYABS SU
NYE BAR MCHI, ,ZHES PA NI GSUM LA SKYABS SU 'GRO BA'O, ,YONGS SU
DAG PA RGYAL BA'I LAM BSTEN PA, ,TSANGS DBANG DRAG PO SOGS PAS
RNYED DKA'

BA; ,GANG 'DIR BSOD NAMS TSOGS NI NYER BSAGS PA, ,BYANG CHUB SEMS
'DI RAB TU BSKYED PAR BGYI, ,ZHES PA NI RGYAL BA'I LAM LA BSTEN
PA DANG, BYANG CHUB TU SEMS BSKYED PA'I TSIG GO, ,DE BZHIN DU BLA
NA MED PA'I MCHOD PA RNAM PA BDUN GYIS MCHOD NAS, DE'I RJES SU
BLA MA'I GSUNG

@108A *, ,GIS PHYI DANG NANG DU BCAS PA THAMS CAD STONG PA NYID
DU BSGOMS NAS YANG BRTAN PAR BYA BA'I PHYIR, AOm SVA BH'A BA
SHUDDHA:SARBA DHARM'A:SVABH'A BA SHUDDHO&HAm, ZHES PA'I TSIGS SU
BCAD PA BRJOD PAR BYA'O, ,DE'I RJES SU RANG GI SEMS KYI SNANG BA
TZAM DANG SA SHING THOGS PA MED PA'I GZUGS DBYANGS YIG DANG PO

LAS BYUNG BA'I ZLA BA'I DKYIL 'KHOR GYI RNAM PAR BSAMS LA, DE'I
STENG DU SNGON DU GSUNGS PA'I SA BON, DE NAS ZLA BA DANG SA BON
YONGS SU GYUR PA LAS RAL GRI 'OD 'PHRO BA'I GZUGS SO, ,DE NAS
TSANGS PA'I DBUS SU RI BONG 'DZIN PA'I STENG DU SNGON DU GSUNGS
PA'I SA BON DANG, RAL GRI YONGS SU GYUR PA LAS

'JAM DPAL DBYANGS STON KA'I ZLA BA DANG MTSUNGS PA'I 'OD PHYOGS
BCU'I 'JIG RTEN GSAL BAR BYED PA'I 'OD KYI TSOGS 'CHANG BA, PHYAG
GNYIS PA GZHON NU'I RNAM PA CAN, PHYAG G-YAS PA NA MI SHES PA MA
LUS PA GCIG TU GCOD PAR BYED PA'I RAL GRI BSNAMS PA, G-YON NA
THABS SU GYUR PA MA LUS PA'I

BSTAN BCOS KYI PO TI PHYAG NA BSNAMS PA, RGYAN THAMS CAD KYIS
BRGYAN PA, NA BZA' DMAR PO MNABS PA, BSAM GTAN LA RTZE GCIG TU
GNAS PA, PADMA RAB TU RGYAS PA'I ZHAL MNGA' BA, PADMA'I SPYAN
MNGA' BA, SKYES BU CHEN PO'I MTSAN GYIS SPRAS PA, AINDRA N'I LA'I
NOR BU LTA BU'I DBU SKRA'I TSOGS ZUR

PHUD LNGA DANG LDAN PA, CHU SKYES DKAR PO 'DAB MA BRGYAD PA DANG
ZLA BA LA RDO RJE SKYIL KRUNG GIS NYE BAR BZHUGS PA, DE BZHIN
GSHEGS PA THAMS CAD KYI YE SHES KYI NGO BO NYID 'JAM DPAL GYI
SKUR BDAG NYID BSGOMS LA, DE LTAR RNAL 'BYOR PA DAM TSIG SEMS
DPA'I NGA RGYAL DANG LDAN PAS RANG GI SNYING GAR AA YIG

LAS SKYES PA'I 'KHOR LO RTZIBS BRGYAD PA, 'OD ZER GYI TSOGS 'PHRO
BAS MI SHES PA MA LUS PA 'JOMS PAR BYED PA MYUR DU G-YAS SU 'KHOR
BAR BYED PA'I RIM PA BLTAS LA, DE'I STENG DU BAR SNANG LA DBYANGS
YIG DANG PO LAS ZLA BA'I DKYIL 'KHOR, DE'I STENG DU YI GE LNGA
RIM PA JI LTA BA BZHIN DU MAR ME

'BAR BA'I RNAM PA LTA BUS 'OD ZER DANG BCAS PAS MI SHES PA MTHA'
DAG GCOD PAR BYED PA BLA MA'I MAN NGAG GIS BSGOM PAR BYA'O,
,LHA'I RNAM PA RDZOGS PA LAS SNGAGS PAS LE LO MED PAR SPRO BA LA
SOGS PA BYAS NAS BZLAS PA BYA'O, ,YANG NA SNYING GA'I ZLA BA'I
DBUS SU AA YIG DKAR PO'I RNAM PA

@108B RDZOGS PA LAS AA RA PA TZA NA ZHES PA DKAR PO RGYAN THAMS
CAD KYIS BRGYAN PA, DGA' BA'I BSAM GTAN LA RTZE GCIG TU GNAS PA,
RDO RJE SKYIL MO KRUNG GIS NYE BAR BZHUGS PA, PHYAG G-YAS PA DANG
G-YON PA DAG GIS RAL GRI DANG PO TI BSNAMS PA, AINDRA N'I LA LTA
BU'I RAL PA'I LCANG LO LNGA DANG LDAN PA,

'OD 'PHRO BA'I ZLA BA'I ZHAL ZLA BLTA BUS SMRA BA'I MCHOG GO,
,ZLA BA LA RANG GI SA BON DANG BCAS PA SNYING GAR BSGOMS LA, DE'I
MDUN DU RA YIG DKAR PO LAS BYUNG BA'I DRA BA CAN GYI 'OD RANG GI
SA BON GNAS PAR BLTA'O, ,DE'I RJES SU RGYAB TU PA YIG DKAR PO LAS
BYUNG BA'I ZLA 'OD RANG GI SNYING GA'I ZLA BA LA SA

BON DANG LDAN PAR BLTA'O, ,DE NAS G-YAS SU TZA YIG DKAR PO LAS
BYUNG BA'I SKRA CAN MA DKAR MO RGYAN THAMS CAD KYIS BRGYAN PA, NU
MA RGYAS PA RANG GI SNYING GA'I SA BON DANG LDAN PA BSGOM PAR
BYA'O, ,DE NAS G-YON DU NA YIG DKAR PO LAS BYUNG BA'I NYE BA'I
SKRA CAN MA RANG GI SNYING GA'I ZLA BA LAS SA BON DANG

LDAN PAR BSGOM PAR BYA'O, ,THAMS CAD AA RA PA TZA NA DANG 'DRA
BAR RNAM PAR BSAM PAR BYA'O, ,LHA'I TSOGS 'DI RNAMS SNYING GA'I
SA BON GYI 'OD ZER LAS SPRO BA DANG BSDU BAS 'GRO BA RNAMS KYI MI
SHES PA'I TSOGS GCOD CING CHOS KYI BDUD RTZI DANG, BSTAN BCOS
MTHA' DAG DANG, BZO'I TSOGS RNAMS

KYIS SEMS CAN THAMS CAD YANG DANG YANG DU YANG DAG PAR TSIM PAR
MDZAD PA, DRI MA MED CING THOGS PA MED PA'I RANG BZHIN DU BDAG
NYID BSGOM PAR BYA'O, ,BLA MA'I MAN NGAG GIS TING NGE 'DZIN DANG
SNGAGS BZLAS PAR BYA STE, AOm YIG DANG POR BYAS LA SA BON GYI YI
GE LNGA PO DBUS SU BYAS NAS DAM

TSIG SEMS DPA'I SA BON GYI MTHAR SNGAGS SO, ,GANG GI TSE LDANG
BAR 'DOD PA DE'I TSE RANG GI SNGAGS BLA MA'I MAN NGAG GIS BZLAS
PAR BYA'O, ,DE'I RJES SU YI GE BRGYA PA'I TSIGS SU BCAD PA BRJOD
PAR BYA'O, ,AOm BADZRA SA TVA SA MA YA, MA NU P'A LA YA, BADZRA
SATVA TVE NO PA, TIshthA DRi dHO ME BHA BA,

SU TO shYO ME BHA BA, SU PO shYO ME BHA BA, AA NU RAKTO ME BHA
BA, SARBA SIDDHI MME PRA YATZTSA, SARBA KARMMA SU TZA ME, TZITTAm
SHRE YA:KU RU H'Um, HA HA HA HA HO:, BHA GA B'A NA SARBA TA TH'A
GA TA, BADZRA M'A ME MUNYTZA BADZR'I BHA BA MA H'A SA MA YA SA
TVA A'A:ZHES PA'I YI GE BRGYA PA BKLAGS NAS SPRO BA DANG BSDU BA
LA SOGS PA BYAS NAS, DAM TSIG

@109A *, ,SEMS DPA'I NGA RGYAL GYIS CI BDER GNAS PAR BYA'O, ,TING
NGE 'DZIN DANG LDAN PA'I RNAL 'BYOR PAS YANG DAG PA'I YE SHES KYI
RGYA MTSO'I PHA ROL DU PHYIN PAR GYUR NAS DUS RING POR MI THOGS
PAR BLA NA MED PA'I BYANG CHUB THOB PAR 'GYUR RO ZHES SO, ,TSIG
LHUG GSAL PO 'DI YIS NI, ,

DKAR PO'I SGRUB THABS YANG DAG BRIS, ,PADMA'I 'BYUNG GNAS BSOD
NAMS GANG, ,DE YIS SRID LAS GROL BAR SHOG ,TSIG LHUG PA'I AA RA
PA TZA NA'I SGRUB THABS RDZOGS SO,,