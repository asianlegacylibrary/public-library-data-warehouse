@302B #, ,RGYA GAR SKAD DU, MA H'A Y'A NA PA

TH'A S'A DHA NA SAm GRA HA, BOD SKAD DU, THEG PA CHEN PO LAM GYI
SGRUB THABS SHIN TU BSDUS PA, SANGS RGYAS DANG BYANG CHUB SEMS
DPA' THAMS CAD LA PHYAG 'TSAL LO, ,'DAS DANG DA LTAR BDE GSHEGS
KUN, ,SKYED PA'I YAB DANG YUM GYUR PA, ,SGRUB PA'I CHOS LA RAB
GUS SHING, ,NGAG

@303A *, ,YID DANG BAS PHYAG 'TSAL LO, ,BSAM GYIS MI KHYAB CHE BA
MNGA', ,BLA MA BYANG CHUB THOB 'DOD NA, ,BYANG CHUB BSGRUB LA RAG
LAS PAS, ,SGRUB PA LHUR BLANG SNYING POR BYA, ,DE YIS GSUM LA
SKYABS 'GRO ZHING, ,MI DGE KUN LAS LDOG PA YIS, ,LHAG PA'I TSUL

KHRIMS DAG PAR BSRUNG, ,BYANG CHUB SEMS KYI BZHON PA LA, ,BRTEN
NAS 'CHI BA RJES DRAN GYI, ,LCAG NI YANG DANG YANG BRDAB CING,
,SRID LAM 'JIGS PA CHE SA YI, ,LAM 'DI MYUR DU 'DAS BYAS LA,
,'JIGS MED SANGS RGYAS SAR PHYIN BYA, ,SMON PA'I GZHI LA GNAS PA

YIS; ,SEMS DPA'I SDOM PA RAB BZUNG ZHING, ,PHA ROL PHYIN DRUG LA
SOGS PA, ,SEMS DPA'I SPYOD PA TSUL BZHIN SPYAD, ,DE BSDUS THABS
DANG SHES RAB LA, ,MI GNAS MYA NGAN 'DAS PHYIR BSLAB, ,DE YI
SNYING PO RNAM PA GNYIS, ,ME DON GNYER BAS GTZUB SHING LTAR, ,

CHAGS PA'I LDAN DANG BRAL BA YIS, ,RTAG TU RGYUN LDAN GUS PAR
BSGOM, ,DE YIS MYUR DU DE 'TSANG RGYA, ,NOR BU BZHIN DU GZHAN GYI
DON, ,LHUN GYIS GRUB PAR DE BYED 'GYUR, ,THEG CHEN SGRUB THABS
BSDUS 'DI LA, ,SKAL LDAN RNAMS KYIS LEGS PAR BSLAB, ,SNYING LA

BDUD RTZI'I THIGS PA CHAGS, ,BLO MA SBYANGS PAS BLOS REG DKA',
,'DI BSDUS DGE BAS 'GRO BA KUN, ,THEG CHEN SGRUB PA LHUR LEN SHOG
,BDAG KYANG SANGS RGYAS SA THOB NAS, ,'GRO BA'I 'DREN PA BYED PAR
SHOG ,THEG PA CHEN PO LAM GYI SGRUB THABS SHIN TU BSDUS PA, SLOB

DPON CHEN PO DPAL MAR ME MDZAD YE SHES KYIS MDZAD PA RDZOGS SO,,
,,RGYA GAR GYI MKHAN PO PAndI TA DE NYID DANG, LO TZ'A BA DGE
SLONG DGE BA'I BLO GROS KYIS BSGYUR CING ZHUS TE GTAN LA PHAB
PA,, 