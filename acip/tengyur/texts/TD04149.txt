@253B #, ,RGYA GAR SKAD DU, YE DHARM'Asht'I KA ,BOD SKAD DU, YE
DHARM'A'I 'GREL BA, SANGS RGYAS LA PHYAG 'TSAL LO, ,DA NI YE
DHARM'A HE TU PRA B'A WA HE TUm, ZHES BYA BA LA SOGS PAS RGYUD
RAB TU GNAS PA'I DON DU GRUB PA'I MTHA' GSUNGS PA YIN TE, 'CHAD
PA PO

RNAMS LA YANG GSUNGS PA YIN NO, ,MDO SDE DANG NI RNAL 'BYOR GYI,
,KHANG PAR YANG NI 'JUG PA NANG, ,YE DHARM'A SOGS TSIGS BCAD
KYIS, ,SANGS RGYAS GRUB MTHA'I PHYAG RGYAS BTAB, ,CES SO, ,DE
YANG YE DHARM'A SOGS NI BOD KYI SKAD DU, CHOS RNAMS

GANG DAG RGYUS 'BYUNG DE DAG NI, ,RGYU DANG DE LA 'GOG PA GANG
YIN PA'ANG, ,DE BZHIN GSHEGS PA NYID KYIS BKA' STZAL TE, ,DE SKAD
GSUNGS PA'I TSUL CAN DGE SBYONG CHE, ,ZHES BYA BA'O, ,CHOS RNAMS
GANG DAG RGYUS BYUNG ZHES PA LA GANG DAG NI RAB TU

GRAGS PA BDUN PO RNAMS TE, MA RIG PA LA SOGS PA'I LCAGS SGROG GIS
KUN DU BSKOR BA'I 'KHOR LO NI RGYU DANG 'BRAS BU'I BDAG NYID CAN
NO, ,DE DAG NI ZHES PA NYON MONGS PA DANG, LAS DANG SDUG BSNGAL
GYI YAN LAG GSUM DANG, GNYIS DANG

BDUN GYIS PHYE BAS GSUM DU YANG GYUR PA YIN TE, MA RIG PA'I THOG
MA YIN PAR SANGS RGYAS NYID KYIS GSUNGS PA YIN NO, ,MA RIG PA
DANG, 'DU BYED DANG, RNAM PAR SHES PA DANG, MING DANG, GZUGS
DANG, SKYE MCHED DRUG DANG, REG PA DANG,

TSOR BA DANG, SRED PA DANG, LEN PA DANG, SRID PA DANG, SKYE BA
DANG, RGA SHI STE BCU GNYIS PO RNAMS SO, ,MA RIG PA NI 'DOD CHAGS
DANG, ZHE SDANG DANG, GTI MUG GI BDAG NYID CAN NO, ,'DU BYED NI
SNGON GYI LAS SO, ,RNAM PAR SHES PA NI MNGAL

DU 'JUG PA'O, ,MING DANG GZUGS NI NUR NUR PO LA SOGS PA LNGA'O,
,SKYE MCHED DRUG NI MIG LA SOGS PA LA 'DOD DO, ,REG PA NI YUL
DANG, DBANG PO DANG, RNAM PAR SHES PA RNAMS PHRAD PA'O, ,TSOR BA
NI BDE BA LA SOGS PA'I BDAG

@254A *, ,NYID CAN NO, ,SRED PA NI 'KHRIG PA'I 'DOD CHAGS SO,
,LEN PA NI 'DOD PA'I YUL LEN PA'O, ,SRID PA NI 'BYUNG BAR 'GYUR
BA'I SRID PA'I 'BRAS BU CAN GYI LAS SO, ,SKYE BA NI SLAR YANG
PHUNG PO NYID MTSAMS SBYOR BA'O, ,RGA SHI

NI GSAL LO, ,DANG PO DANG, BRGYAD PA DANG, DGU PA RNAMS NI NYON
MONGS PA'O, ,LAS NI GNYIS PA DANG, BCU PA'O, ,LHAG MA BDUN NI
SDUG BSNGAL LO, ,DE GSUM GYIS BSDUS PA'I PHYIR BCU GNYIS NI CHOS
RNAMS SO, ,GSUM LAS GSUM DANG GNYIS

LAS GNYIS 'BYUNG LA, ,BDUN LAS BDUN YIN PA'I PHYIR, DE KHO NA
'KHOR BA'I 'KHOR LO RGYU DANG 'BRAS BU YANG STE, 'GRO BA THAMS
CAD DE, 'DIR SEMS CAN GZHAN NI 'GA' YANG YOD PA MA YIN TE, STONG
PA 'OD ZER LTAR CHOS RNAMS LAS STONG PA'I CHOS

RNAMS 'BYUNG BAR 'GYUR TE, KHA TON DANG, MAR ME LTA BU DAG NI
RGYU LAS BYUNG BA'I DON DU'O, ,RGYU DANG DE RNAMS KYI YANG DE
BZHIN GSHEGS PA NYID KYIS BKA' STZAL TE ZHES PA NI, DE JI LTAR
THUGS SU CHUD PA DE BZHIN DU GSUNGS PA'I PHYIR TE, GZHAN MA

YIN PAR GSUNG BA NYID KYI PHYIR 'KHOR BA'I RGYU DANG RKYEN GSUNGS
PA YIN NO, ,DE LA 'GOG PA GANG YIN PA'ANG, ,ZHES BYA BA LA, 'ANG
GI SGRA LAS DE KHO NA RGYU DANG BSAMS PAR GSUNGS PA YIN GYI,
SANGS RGYAS RNAMS KYI MYA NGAN LAS 'DAS PA YAN LAG BCU GNYIS

'GOG PA'I MTSAN NYID KYANG GSUNGS PA YIN TE, ZUNG 'JUG PA'I BDE
BA BRTAGS PA NAM MKHA'I ME TOG MA YIN ZHING SEMS MED PA BEMS PO
MA YIN PA'I RANG BZHIN NO, ,DE SKAD GSUNGS PA'I TSUL CAN DGE
SBYONG CHE, ,ZHES BYA BA NI ZUNG DU 'JUG PA GSUNG

BA'I TSUL CAN YANG DAG PAR RDZOGS PA'I SANGS RGYAS TE, PHYIN CI
MA LOG PAR GSUNG BA'I TSUL CAN GYI TSANGS PA'I CHO GA'O, ,'DI NI
SLOB DPON RTAG PA'I RDO RJES GSUNGS PA GZHON NUS BSGYUR BA'O,, ,,