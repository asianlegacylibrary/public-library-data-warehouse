@160B #, ,RGYA GAR SKAD DU, ,SARBA DHARMMA P'A LA BA LIN TA BI DHI:,
BOD SKAD DU, ,CHOS SKYONG THAMS CAD PA'I GTOR MA'I CHO GA ,DPAL
PHYAG NA RDO RJE LA PHYAG 'TSAL LO, ,BSOD NAMS TSOGS SOGS BAR
CHAD ZHI, ,PHRIN LAS RNAM BZHI 'GRUB PA DANG, ,CHOS KYONG THAMS
CAD MNYES PAR 'GYUR, ,DE PHYIR GTOR MA'I CHO GA RTZOM, ,

DAD DANG LDAN PA'I SGRUB PA POS, ,SNYING RJE CHE ZHING GZHAN PHAN
DGA', ,SER SNA MED CING GTOR BRTZAMS PAS, ,GSANG BA'I BTUNG BA
LCAGS KYU RNAMS, ,NYA DANG KHUR BA 'BRAS CHAN RNAMS, ,LA PHUG LA
SOGS BZA' BTUNG RNAMS, ,BRTZON PAS NYE BAR TSOGS PA NA, ,'DOD
LHA'I RNAL 'BYOR DANG LDAN PAS, ,

DBEN ZHING GTZANG BA'I SA PHYOGS SU, ,DBANG CHEN DKYIL 'KHOR
RNAMS LNGAS GYUR, ,DE STENG PAD SNOD MDZES PA'I NANG, ,SNGAR
BSAGS RDZAS KYIS YONGS SU DGANG, ,BYANG CHUB MCHOG TU SEMS BSKYED
LA, ,'OG TU G-YO BA'I DKYIL 'KHOR BSGOM, ,DE STENGS 'BAR BA GRU
GSUM BSAM, ,'BRU GSUM STENG DU PAD SNOD

BSAM, ,RLUNG BSKYOD ME 'BAR RDZAS RNAMS ZHU, ,THOG MAR NYI MA
SHAR LTA BU, ,DE NAS SBYANG DANG SBAR RTOGS NI, ,ZLA BA RDO RJE
AOm GYIS BSGRUB, ,YE SHES BDUD RTZIS SANGS RGYAS SOGS, ,'BAD PAS
DE NYID THIM PAR BSAM, ,SKU GSUNG THUGS KYIS BYIN BRLAB BYA,
,RANG SNYING SA BON 'OD ZER GYIS, ,PHYOGS

BCU'I SANGS RGYAS ZHING RNAMS NA, ,'JIG RTEN 'JIG RTEN 'DAS PA
YI, ,CHOS SKYONG SRUNG MA THAMS CAD RNAMS, ,MDUN GYI NAM MKHAR
SPYAN DRANGS LA, ,THOG MAR ZHAL BSIL BSANG GTOR BYA, ,DE NAS ME
TOG SOGS LNGA MCHOD, ,RJES SU GTOR MA DBUL BA NI, ,RDO RJE THAL
MO'I STENG BZHAG

@161A *, ,NAS, ,DAD PA'I BLO YIS KUN LA BSTABS, ,THAMS CAD DGYES
PA'I THUGS KYIS NI, ,LJAGS KYI MYU GUS DRANGS GSOL BSAM, ,AOm
SARBA DHA RMMA P'A LA, ,SARBA KshE TRA P'A LA, ,AA K'A RO MU KHAm
SARBA DHA RMMA n'Am A'A DYA NU TPA NNA TV'A TA AOm A'A:H'Um PHAt
SV'A H'A, SARBA SH'ANTIm KU RU, SARBA PU shtIm KU RU, SARBA ME BA
SHA

NA YA HO:, ,SARBA DU sht'A NA M'A RA YA H'Um PHAt CES BRJOD LA
DBUL BAR BYA'O, ,DE NAS GSOL GDAB LAS BCOL BYA, ,PHYOGS BCU'I
ZHING KHAMS MTHA' YAS NA, ,BZHUGS PA'I SANGS RGYAS BYANG CHUB
SEMS, ,GNYIS MED THUGS RJE'I DBANG GIS NI, ,DPAL DANG MKHA'
'GRO'I TSOGS SU SPRUL, ,'BAR BA'I SKU

RNAMS KHRO GTUM CHE, ,RDZU 'PHRUL SNA TSOGS MTHU STOBS LDAN, ,RAB
ZHI 'OD GSAL THUGS CHUD KYANG, ,THABS MANG THUGS RJES 'GRO 'DUL
BA'I, ,DPA' BO DPA' MO'I TSOGS RNAMS LA, ,BSNYEN BKUR GTOR MA YID
'ONG 'BUL, ,SANGS RGYAS BSTAN PA BSRUNG DU GSOL, ,BDAG CAG SGRUB
PA PO RNAMS LA, ,ZHI RGYAS

DBANG DANG MNGON SPYOD KYI, ,PHRIN LAS RNAM BZHI'I DNGOS GRUB
STZOL, ,SGRUB LA BAR CHAD BYED PA YI, ,DGRA BGEGS THAMS CAD ZHI
BAR MDZOD, ,BSOD NAMS TSOGS CHEN BSAGS LAS BYUNG, ,RGYAL CHEN
BZHI DANG PHYOGS SKYONG BCU, ,LAG NA RDO RJE GOS SNGON TSOGS,
,GZHAN YANG MTHU RTZAL CHE LDAN PA'I, ,LHA DANG LHA MIN MI 'AM
CI,,

LTO 'PHYE GRUL BUM NAM MKHA' LDING, ,SHA ZA SRIN PO PHRA MED
TSOGS, ,SMAN DANG BTZAN LA SOGS PA YI, ,CHOS LA DGA' BA'I DGE
BSNYEN RNAMS, ,DKON MCHOG GSUM LA SKYABS SONG NAS, ,BSTAN PA
BSRUNG BAR KHAS BLANGS PA'I, ,DGE BSNYEN PHO MO THAMS CAD LA,
,BSNYEN BKUR GTOR MA RGYA CHEN DBUL, ,BSTAN PA GNYEN PO BSRUNG DU

GSOL, ,BDAG CAG SGRUB PA PO RNAMS LA, ,RANG RANG LAS KYI DNGOS
SGRUB STZOL, ,DKON MCHOG GSUM GYI BKA' NYON LA, ,RNAL 'BYOR KUN
GYI LAS BCOL SGRUBS, ,LOG 'DREN THAMS CAD TSAR BCAD NAS, ,KUN
KYANG DAM TSIG LA GNAS TE, ,RTAG PAR TSOGS GNYIS RAB BSAGS NAS,
,'PHAGS PA RNAMS KYIS BRNYES PA YI, ,RAB ZHI BDE CHEN THOB

PAR SHOG, ,YI GE BRGYA PA BRJOD LA AOm A'A:H'Um BADZRAMU:, ZHES
PAS THAMS CAD GSHEGS SU GSOL, ,GTOR MA SUM MDO'AM BZHI MDOR SA
GTZANG SAR BSKYAL LO, ,CHOS SKYONG THAMS CAD PA'I GTOR MA'I CHO
GA SLOB DPON CHEN PO BA LIm A'A TZARYAS MDZAD BA RDZOGS SO,,
,,BOD KYI LO TZ'A BA RMA BA NA CHOS 'BAR GYIS BSGYUR BA'O,, ,,

