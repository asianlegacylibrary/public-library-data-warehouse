@255B #, ,RGYA GAR
SKAD DU, MA H'A M'A Y'A MAndALA KRA MA PRA PYOO N'A MA BI DHI:,
BOD SKAD DU, SGYU 'PHRUL CHEN MO'I DKYIL 'KHOR GYI CHO GA'I RIM
PA GSAL BA ZHES BYA BA,

DPAL RDO RJE MKHA' 'GRO MA LA PHYAG 'TSAL LO, ,YE SHES LNGA DANG
SKU GSUM GYI, ,RANG BZHIN HE RU KA DPAL GTZO, ,MKHA' 'GRO MA
DANG BCAS PA DANG, ,BLA MA DAM PA LA BTUD DE, ,GCES PA BSDUS PA'I
RGYUD DAG LAS, ,RIM PA GSAL BA MA MTHONG BAS, ,BLA MA DAM PA'I
DRIN GYIS NI, ,RIM PA GSAL

@256A *, ,BA BDAG GIS BSHAD, ,SLOB DPON MTSAN NYID ZANG LDAN
ZHING, ,SGYU 'PHRUL CHEN MO'I RGYUD DAG TU, ,DBANG BSKUR DAM TSIG
LDAN PA YIS, ,GZHAN DAG GUS PAS GSOL 'DEBS SAM, ,RANG GI DON DU
'DOD PA YIS, ,SLOB MA MTSAN NYID BZANG LDAN LA, ,RNAL 'BYOR

NUS BA DRI BYAS LA, ,NGES PAR TSIG TU SMRA GYUR NA, ,DE LA SBYAR
BA'I LAS BYA'O, ,DUR KHROD LA SOGS 'JIGS GNAS SAM, ,BAS MTHA'I
GNAS SAM NYAMS DGA' BAR, ,RTOG BRAL SEMS CAN GDON PA YI, ,BSAM
PAS RGYUD LAS 'BYUNG BA BZHIN, ,BSKYED PA'I TSUL GNAS SLOB DPON

GYIS; ,DE YI BDAG PO 'BUM BZLAS SHING, ,LHAG MA RNAMS LA KHRI
KHRI'O, ,DE NAS LHA YIS GNANG BA'AM, ,MTSAN MA BZANG DANG LDAN
GYUR NA, ,DES NI DKYIL 'KHOR BRI BA'I PHYIR, ,DBEN PA'I GNAS SAM
DUR KHROD DAM, ,SNGON BYAS PA'AM YID 'ONG SAR, ,DE DBUS MAndALA
BYAS

'OG TU, ,CHU LA SOGS PA'I RNAM LNGA DANG, ,DBUGS DBYUNG SOGS PAS
SKYONG NU LA BYA, ,DER NI SIL MA'I PHYOGS BKRAM LA, ,LHAG GNAS
'KHOR LO RDZOGS BSKYED LA, ,DE LA KHE YIG SOGS PA DANG, ,YE SHES
DGUG LA KYO SOGS KYIS, ,DGUG SOGS BYAS TE DBANG BSKUR LA, ,MCHOD

BSTOD RDZOGS BYAS BDAG NYID KYIS, ,DE LA GSOL BA GDAB PAR BYA,
,BDE GSHEGS THAMS CAD BDAG LA DGONGS, ,KHYED RNAMS MCHOD PA'I
PHYIR DANG NI, ,SLOB MA RNAMS LA PHAN PHYIR DU, ,SGYU 'PHRUL CHEN
MO ZHES BYA YI, ,DKYIL 'KHOR BZANG PO BRI BAR 'TSAL, ,BDAG LA
BYIN BRLABS

GNANG BAR MDZOD, ,DE SKAD LAN GSUM GSOL BTAB LA, ,DE NAS BDAG
NYID HE RU KA'I, ,GZUGS SU BDAG NYID GNAS NAS SU, ,MCHOD DANG
GTOR MAR LDAN PA YIS, ,LHA MO MDZES MA BSKUL PA'I PHYIR, ,SNGON
GYI RGYAL BA'I MDZAD SPYOD DANG, ,LAG PA SA LA LAN GSUM BRDAB,
,RDO RJE

SA YI LHA MO NI, ,BTZO MA GSER GYI MDOG 'DRA LA, ,MDZES PA'I
RGYAN DANG LDAN PA LA, ,GSER GYI BUM THOGS CI BGYI SMRA, ,DE LA
MCHOD YIN SNGON 'GRO BAS, ,MCHOD PA KUN GYIS MCHOD BYAS LA,
,SKYOB PA SANGS RGYAS THAMS CAD KYI, ,SPYOD PA'I TSUL DANG KHYAD
PAR GYIS, ,SA DANG PHA

@256B ROL PHYIN PA LA, ,LHA MO KHYOD NI DBANG DU GYUR, ,SKYOB PA
SH'AKYA SENG GE YIS, ,JI LTAR BDUD KYI SDE BCOM LTAR, ,DE BZHIN
BDAG GIS BDUD SDE LAS, ,RGYAL BAR BYAS TE DKYIL 'KHOR BRI, ,DE
LTAR LAN NA GSUM BRJOD RJES LA, ,DGA' BA'I MDANGS KYIS LHA MO
DES, ,KHYOD NI

SLOB DPON MCHOG YIN GYI, ,DKYIL 'KHOR GYI NI LAS GYIS SHIG ,ZER
ZHING SA LA THIM PAR BSAM, ,DE RJES PHYOGS SKYOD RNAM DAG LA,
,GTOR MA TSUL BZHIN BYIN NAS NI, ,SA PHYOGS 'DIR GNAS LHA DANG
KLU, ,GNOD SBYIN DRI ZA LHA MA YIN, ,GANG DAG RDZU 'PHRUL CHER
LDAN

PA; ,RDO RJE'I SPYAN DANG SNYAN MNGA' BA, ,BDAG MING 'DI ZHES BYA
BA YIS, ,BDE GSHEGS RNAMS LA MCHOD PA DANG, ,SEMS CAN KUN LA PHAN
PA'I PHYIR, ,DGE BA'I SA PHYOGS 'DI NYID DU, ,DKYIL 'KHOR DAM PA
CHER 'GYUR LA, ,SGYU 'PHRUL CHEN MO'I RGYUD KYI RGYAL, ,DKYIL
'KHOR CHEN PO'I LAS BYED PAR, ,KHYED KYIS

BAR CHAD MA BYED PAR, ,DGE BA'I GROGS PO NYID DU MDZOD, ,DE LTAR
LAN GSUM GSOL 'DEBS PA, ,SA BSLAD BA YI CHO GA'O, ,DE NAS SA
PHYOGS DE NYID DU, ,ME YI LAS LAS BYUNG BA LTAR, ,TSAR GCOD ZHI
PA'I LAS BYA'O, ,DE NAS DUS KYI BYE BRAG GIS, ,LTO 'PHYE'I RIM PA
SHES PA

YIS; ,G-YAS SKOR LTO NAS BRKO BAR BYA, ,DE NA RO BSAL MGAL DUM
DANG, ,GYO MO RUS DANG RE BA BSAL, ,SA DE MA 'CHI BCU PHYED DANG,
,DRI ZHIM CHU LA H'Um BZLAS DGANG, ,DER NI TSAD LDAN DKYIL 'KHOR
LA, ,SHAR DANG BYANG DU GZHOL SOGS BYA, ,BA YI LCIBS BA KO TZAM,
,BYUGS TE DRI MA CHU DANG NI,,

GA BUR TZANDAN DAM PA DANG, ,ME TOG SNA TSOGS BKRAM PA DANG,
,H'Um BZHI YIS NI SA SBYANG BA'O, ,DE NAS THAL GOS LA SOGS PA'I,
,RANG GI RGYAN LDAN SLOB DPON GYIS, ,RDO RJE DRIL BU DANG LDAN
PAS, ,H'Um DANG KHAMS ZHES BYA BA YI, ,RNAM DAG NAM MKHAR BSAMS
NAS NI, ,H'Um GI SNGAGS

KYIS GSER GYI NI, ,SA GZHI RDO RJE DANG LDAN BSAM, ,ME D'I'I
SNGAGS KYIS BYIN BRLAB PA'O, ,DE NAS BDAG NYID HE RU KAR, ,BSKYED
PA'I CHO GA'I TSUL RDZOGS PAS, ,BSAM PA'AM DNGOS SU MKHA' 'GRO
MA, ,GZHI'I GNAS LA GNAS PA YI, ,PHYI NANG MCHOD PAS MNYES BYAS
LA,,

@257A *, ,RANG BZHIN RNAM DAG CES BYA BA, ,SOGS PAS BSTOD DE GSOL
BA NI, ,DKYIL 'KHOR GTZO BO KUN GYI DNGOS, ,SDIG PA THAMS CAD ZAD
BYED PA, ,SGYU 'PHRUL CHEN MO'I DKYIL 'KHOR NI, ,MGON PO CHEN PO
BSHAD DU GSOL, ,GSOL BA'I TSIG DE MKHYEN NAS SU, ,

SDUG BSNGAL CAN LA GZIGS NAS NI, ,KHRO BO'I NGI RGYAL LDAN PA
YIS, ,MIG TU MA DANG tA YIG LAS, ,NYI MA ZLA BA GSAL BSAMS LA,
,MIG 'BRAS H'Um LAS GYUR BA YI, ,RDO RJE NAG PO BSAM PAR BYA,
,RKANG PA GNYIS SU AA: LAS NI, ,SNA TSOGS RDO RJE 'BAR BA BSAM,
,RDO RJE LTE BA'I

MIG 'BRAS LA, ,KHRO TSOGS SPROS PAS BGEGS BSKRAD LA, ,RKANG PAS
RDO RJE RAB 'BAR SPRUL, ,RDO RJE DRIL LDAN 'GYING BAG GIS, ,DBANG
LDAN MTSAMS SU SONG NAS NI, ,H'Um SONG SHIG BGEGS TSOGS MA LUS
KUN, ,LHA DANG LHA MIN GSANG BA PO, ,BGEGS KYI TSOGS CHEN MA LUS
KUN,,

GNOD PAR BYED PA'I BGEGS TSOGS RNAMS, ,SGYU 'PHRUL CHEN MO'I BDAG
NYID GTZO, ,BDE CHEN YE SHES LAS BYUNG PA'I, ,NGA NI DPAL LDAN
RDO RJE'I DNGOS, ,BKA' YI 'KHOR LOR RAB SBYOR BYED, ,GAL TE BKA'
LAS 'DAS GYUR NA, ,RDO RJE RAB TU 'BAR BA YIS, ,MGO BO TSAL PA

BRGYAR 'GAS SHING, ,ZHI BAR 'GYUR BAR GDON MI ZA, ,DE BAS GZHAN
DU 'GRO BAR GYIS, ,ZHES PAS BGEGS RNAMS BSKRAD BYA BA, ,ROL PA'I
GOM STABS BRGYAD PAS BSKOR, ,RKANG PA BSKYOD DANG LAG PA BSKYOD,
,SMIN MA 'DEGS SOGS GAR GYIS NI, ,GDUG PA'I TSOGS NI

BSKRAD BYAS LA, ,H'Um LAS BSKYED PA'I PHUR BU NI, ,AOm BADZRA K'I
LA YA ZHES PA NI, ,DE YIS BYIN BRLABS BZLAS RDZOGS NAS, ,GHA GHA
LA SOGS SNGAGS KYIS GDAB, ,DE NAS RAB DRA BA BYA, ,SA SRUNG BA'I
CHO GA'O, ,DE NAS DRI ZHIM CHU DANG NI, ,MI 'CHI BCU PHYED BYUGS
PA'I SAR, ,THIG LE'I

STENG DU ME TOG BZHAG ,DER NI CHU SKYES BSAMS STENG DU, ,NYI MA'I
DKYIL 'KHOR STENG DU NI, ,RANG RANG SA BON GYUR PA LAS, ,LHA YI
'KHOR LO BSAM PAR BYA, ,MGON PO DGUG LA SOGS BYAS NAS, ,tIKKA
DZA:, tIKKA H'Um, tIKKA BAm, tIKKA HO: RNAM BZHIS, ,DKYIL 'KHOR
RNAM GNYIS BSDUS

@257B PA LAS, ,PROKshA n'Am DANG AARGHAm SOGS, ,GZHAN YANG RDO RJE
MKHA' 'GRO RNAMS, ,MCHOD NAS BSTOD DE GSOL BA NI, ,HE RU GA DPAL
BCOM LDAN 'DAS, ,SANGS RGYAS MKHA' 'GRO MA DANG LDAN, ,PHYOGS
BZHI'I MKHA' 'GRO MA RNAMS DANG, ,RIG PA'I LHA MO RDZU 'PHRUL
CAN, ,BYANG CHUB

SEMS DPA' LA SOGS KUN, ,THAMS CAD BDAG LA DGONGS SU GSOL, ,SLOB
MA RNAMS LA PHAN GDAGS DANG, ,KHYED LA YANG NI MCHOD BA'I PHYIR,
,BDAG GIS SDIG PA 'JIG BYED PA'I, ,NANG PAR DKYIL 'KHOR BRI LAGS
NA, ,RJES SU BRTZE BAR DGONGS NAS NI, ,BYIN GYIS BRLAB

PAR MDZAD DU GSOL, ,DER NI PHYI NANG MCHOD PAS MCHOD, ,DKYIL
'KHOR GYI NI LHA RNAMS KUN, ,LHAG PAR GNAS PA'I CHO GA'O, ,DE NAS
GSER LA SOGS PA YI, ,RIN CHEN RGYU LAS BYUNG BA YI, ,LTO CHE
MGRIN PA RING BA DANG, ,MCHU 'PHYANG NAG PO RA RI MED, ,DRI ZHIM
SA DKAR GYIS

BYUGS NAS, ,NGANG DANG RANG GI MTSAN MA GDAB, ,RNAM RGYAL LAS NI
THAMS CAD DO, ,SNA TSOGS RDO RJE LAS KYI LHA, ,KHA DOG MTHUN PA'I
RAS ZUNG RE, ,BUM PA'I MGUL DU BCING BAR BYA, ,TZU TA LA SOGS
SHING DAG NI, ,LO MA ME TOG DANG LDAN PAS, ,'DIS NI BUM PA'I KHA
BRGYAN NO, ,

CHU DANG LDAN PA'I BUM PA RU, ,BYANG CHUB SEMS KYI RTAGS SU NI,
,SHA TA BRI HA TI DANG NI, ,AA PA RA DANG TZANDAN DANG, ,AUTPALA
KA ntA KA RI DANG, ,HA SA DE BDAG GZHUG GO, ,SO BA 'BRAS DANG MA
SHA SRAN, ,NAS DANG TIL DANG GRO RNAMS NI, ,THUGS KYI RANG BZHIN
'DI DAG GO, ,SHEL DANG

DNGUL DANG MU TIG DANG, ,BYU RU DUNG DANG RNAM LNGA YI, ,LHA
RNAMS KUN MDOG RTAGS SU'O, ,NYI MA ZLA BA CHU DANG SMAN, ,DRI
DANG RNAM PA LNGA GZHUG GO, ,DE NAS DKAR BA'I RAS STENG DU, ,ME
TOG BKRAM LA BUM PA DER, ,GZHAG STE BYIN GYIS BRLABS PA NI, ,BUM
PA'I RANG BZHIN DAG

BSAM STE, ,BRUm LAS MTSAN NYID BZANG LDAN BSKYED, ,DE YI NANG DU
CHU SKYES NI, ,NYI MA DANG LDAN SA MNGON LAS, ,RNAM RGYAL DAG TU
THAMS CAD BSKYED, ,GZHAN YANG RANG RANG SA BON LAS, ,SKU BSKYED
CHO GA THAMS CAD KYANG, ,SNGON LTAR BYAS TE BZLAS PA YI, ,STOBS
KYIS BYANG CHUB SEMS KYI CHUS,,

@258A *, ,GANG BA LHAG PAR GNAS PA'O, ,SLOB MA BSRUNG DANG LDAN
PA YIS, ,ME TOG PHRENG 'DZIN SLOB MA NI, ,YID GZHUNGS SPRO CHEN
BYAS PA GZO, ,RIGS BTZUN DANG RGYAL MED PA DANG, ,GZUGS DANG LANG
TSO KHA DOG LDAN, ,GSANG PA'I DON LA MNGON BRTZON NA, ,GZUGS NGAN

YON TAN MED PA DANG, ,DE LAS GZHAN PA'ANG GZHUG PAR BYA, ,LUS
BKRUS GTZANG MA'I GOS BGOS LA, ,SNYIM PA ME TOG GIS BKANG NAS,
,DGA' CHEN KHYOD BDAG STON PA BAS, ,SLOB DPON KHYOD NI DGONGS SU
GSOL, ,BYANG CHUB CHEN PO'I TSUL BSTAN PA, ,MGON PO CHEN PO BDAG

PHYAG 'TSAL, ,DAM TSIG DE NYID BDAG LA STZOL, ,BYANG CHUB SEMS
KYANG BDAG LA STZOL, ,SANGS RGYAS CHOS DANG DGE 'DUN TE, ,SKYABS
GSUM DAG KYANG BDAG LA STZOL, ,THAR PA CHEN PO'I GRONG MCHOG TU,
,MGON PO CHEN PO BDAG 'JUG MDZOD, ,DE LTAR GSOL BA

GSUM BTAB STE, ,'DI SKAD CES NI BRJOD PAR BYA, ,BU TSUR THEG PA
CHEN PO LA, ,KHYOD NI TSUL CAN SNOD YIN TE, GSANG SNGAGS SPYOD
TSUL CHO GA NI, ,KHYOD LA YANG DAG BSTAN PAR BYA, ,SANGS RGYAS
DUS GSUM LAS 'DAS PA, ,SKU GSUNG THUGS KYI RDO RJE CAN,,

MNYAM NYID YE SHES THOB PA NI, ,RDO RJE SNGAGS RAB BSGOM PA'O,
,GSANG SNGAGS SPYOR BA MNYAM MED DE, ,HE RU KA DPAL SKYOB PA YIS,
,BDUD SDE SHIN TU MI BZAD PA'I, ,DPUNG CHEN DAG KYANG DE YIS
BCOM, ,DE BAS KUN MKHYEN THOB BYA'I PHYIR, ,BU YIS BLO GROS 'DI
GYIS SHIG ,DE NAS

SLOB MA CHO GA 'DIS, ,SDIG PA BSHAGS SOGS BYA BA STE, ,BDAG GIS
SDIG PA BGYIS PA DANG, ,BGYID DU STZAL DANG YI RANG BA, ,SANGS
RGYAS SPYAN SNGAR BDAG GIS SU, ,MA LUS SO SOR BSHAGS PAR BGYI,
,SANGS RGYAS BYANG CHUB SEMS DPA' DANG, ,RANG RGYAL DGRA BCOM
'GRO RNAMS KYI, ,

TSOGS LA BDAG NI YI RANG NGO, ,SGYU 'PHRUL GTZO BO YAB YUM DANG,
,MKHA' 'GRO MA DANG BCAS PA DANG, ,CHOS MCHOG LA YANG SKYABS SU
MCHI, ,DUS GSUM BDE GSHEGS THAMS CAD DANG, ,BYANG CHUB SEMS DPA'
THAMS CAD KYIS, ,BYANG CHUB SEMS MCHOG BSKYED PA LTAR, ,DE BZHIN

@258B BDAG GIS SEMS BSKYED DO, ,'GRO BA'I MGON PO BDAG LA DGONGS,
,MA LUS BZHUGS PA'I BDE GSHEGS RNAMS, ,'DI NYID NAS BZUNG SANGS
RGYAS PAR, ,BLA MED BDAG LA GZIGS PAR MDZOD, ,SANGS RGYAS RNAL
'BYOR SDOM PA LA, ,TSUL KHRIMS KYI NI BSLAB PA DANG,,

DGE BA'I CHOS RNAMS SDUD PA DANG, ,SEMS CAN DON BYED TSUL KHRIMS
GSUM, ,BDAG GIS BRTAN POR GZUNG BAR BGYI, ,SANGS RGYAS CHOS DANG
DGE 'DUN TE, ,BLA NA MED PA'I DKON MCHOG GSUM, ,SANGS RGYAS RNAL
'BYOR SDOM PA NI, ,YANG DAG NYID DU GZUNG BAR BGYI,

RDO RJE'I RIGS MCHOG CHEN PO LA, ,RDO RJE DRIL BU PHYAG RGYA
YANG, ,YANG DAG NYID DU GZUNG BAR BGYI, ,SLOB DPON DAG KYANG
GZUNG BAR BGYI, ,RIN CHEN RIGS MCHOG CHEN PO YI, ,DAM TSIG YID DU
'ONG BA LA, ,NYIN RE BZHIN DU LAN DRUG TU, ,SBYIN PA RNAM BZHI
RTAG TU

SBYIN, ,BYANG CHUB CHEN PO LAS BYUNG PA'I, ,PADMA'I RIGS MCHOG
DAG PA LA, ,PHYI NANG GSANG BA'I THEG PA GSUM, ,DAM PA'I CHOS
KYANG GZUNG BAR BYA, ,LAS KYI RIGS MCHOG CHEN PO LA, ,SNGOM PA
THAMS CAD LDAN PAR NI, ,YANG DAG NYID DU GZUNG BAR BGYI

MCHOD PA'I LAS KYANG CI NUS BGYI, ,GNYIS SU MED PA'I TSANGS SPYOD
DANG, ,RANG GI DAM TSIG BSRUNG BAR BGYI, ,BDAG GIS DGE BA'I LAS
RNAMS KYIS, ,SANGS RGYAS MYUR DU BSGRUB BYA STE, ,SEMS CAN 'KHOR
BA'I RGYA MTSO LAS, ,BLA MED GNAS SU BSGRAL BAR BGYI, ,ZHES

PA GUS PAS SMRA BA DANG, ,DE NYID GSUM ZLOS SLOB DPON GYIS, ,RDO
RJE KHU TSUR DRI YI CHUS, ,SNYING MGRIN SPYI BOR THIG LE LA,
,H'Um LA SOGS PA'I YIG GSUM LAS, ,RDO RJE LA SOGS RNAM GSUM NI,
,RANG RANG YI GES MTSAN PA NI, ,GO RIMS BZHIN DU BSAM PAR BYA,
,YIG GSUM

'OD KYIS BKUG BSTIM NAS, ,MCHOD PA'I LAS SU BYAS PA LA, ,ME TOG
SPYI BOR MDUN DU SPOS, ,DRI DANG MAR ME SNYING GAR RO, ,SNA TSOGS
MKHA' 'GRO REG PA YIS, ,BTAB STE RANG RANG SNGAGS KYIS SO, ,DE
NAS AA SHVATTHA SOGS LAS, ,SOR BCU GNYIS KYI TSAD DAG LAS, ,

@259A *, ,SKYON MED ME TOG RTZE LDAN SBYIN, ,DES KYANG SHAR RAM
BYANG BLTAS PAS, ,MI SMRA BAR NI BCA' ZIN NAS, ,BA KO TZAM NI
BYUGS PA RU, ,SO SHING MDUN NI DRANG POR DOR, ,DE TSE BDAG DANG
STENG LTA NA, ,DNGOS GRUB MCHOG TU DE BSHAD DE, ,PHYOGS SU KHA
BLTAS DNGOS

GRUB 'BRING, ,MTSAMS SU BLTAS NA 'JIG RTEN PA'I, ,ZHI SOGS LAS
BRGYAD DE LAS 'GRUB, ,SO SHING BRGYA LA THUR BLTAS NA, ,DAS PAR
SA 'OG DNGOS GRUB THOB, ,DE NAS SKYOR CHU BLUD BYA BA, ,AOm
HRA'I: BI SHUDDHA: SARBA DHARM'A: P'A PAm NI SCHA SYA SAm SHO DHA
YA SARBA BI KA LBA'N AA PA NA YA H'Um, ZHES

GSUM BRJOD PAS NGAG SBYANGS NAS, ,'JIG RTEN DU NI KUN MKHYEN DAG
,AU DU MB'A RA'I ME TOG LTAR, ,BRGYA LAM NA NI RES 'GA' ZHIG
,'BYUNG 'GYUR YANG NI MI 'BYUNG NGO, ,SNGAGS KYI SPYOD PA'I TSUL
'DI NI, ,DE BAS KYANG RNYED DKA' BA STE, ,GANG GIS MNYAM MED SEMS
CAN

DON, ,BLA NA MED PA BYED NUS PA, ,GNYIS MED ZAB MO'I SPYOD TSUL
'DI, ,SEMS CAN SANGS RGYAS THOB BYED PA'I, ,DANG PO BSKAL PA
GRANGS MED NAS, ,BSAGS PA'I SDIG PA GANG DANG GANG, ,DE KUN ZAD
PAR GYUR PA NI, ,ZAB MO'I DKYIL 'KHOR MTHONG BAS SO, ,DE NAS AOm
A'A: H'Um

GIS NI, ,KUN SHA BYIN BRLABS DE LA SPYIN, ,DES KYANG SNGAGS DANG
STAN BYA'O, ,DE NYID SNGAGS KYIS SRUNG SKUD NI, ,MDUD PA GSUM
DANG LDAN PA NI, ,BSRUNG PHYIR DPUNG PA G-YON PAR BCING, ,DES
KYANG SENG GE'I NYAL STABS KYIS, ,KU SHA'I STAN LA NYAL NAS SU,
,NANG PAR BZHIN

BZANG SA RNAMS LONGS SHIG ,SANG GI NANG PAR KHYOD KYIS NI, ,THAR
PA CHEN PO'I RING BZHIN GYI, ,GRONG KHYER DAM PA MTHONG ZHES
BRJOD, ,DE NAS NANG PAR DUS SU NI, ,RMI LAM MTSAN MA DRI BAR BYA,
,DES KYANG MTSAN MA MTHONG BA RNAMS, ,SLOB DPON MDUN DU BRJOD PAR
BYA, ,MTSAN

MA BZANG DANG LDAN SMRAS NA, ,DE YI DNGOS GRUB BSTAN PAR BYA,
,NGAN PA MTHONG NA BSRUNG BA DANG, ,ME YI LAS KYIS RTOG PA BSAL,
,LHAG PAR GNAS PA BYAS 'OG TU, ,SLOB DPON MTSAN NYID DANG LDAN
PAS, ,RNAL 'BYOR BYAS TE NANG PAR SNGAGS, ,SDIG PA THAMS CAD 'JIG
BYED

@259B PA'I, ,DKYIL 'KHOR DAM PA BRI BA'I PHYIR, ,DKYIL 'KHOR NAM
MKHAR BTEG NAS NI, ,DE NAS THIG LE'I LAS BYA'O, ,NA RA'I SKRA'AM
BA SU TAS, ,BYA'AM YANG NA RAS BAL LAS, ,KHRAG CHEN DU NI SBAGS
PA LA, ,SHES NAS DKYIL 'KHOR DE NYIS 'GYUR, ,TSAD BYAS KHA DOG

LNGAR BYAS TE, ,PADMA'I SNOD BZHAG DANG MOS PAS, ,RGYU LAS BYUNG
BA'I BDE GSHEGS LNGA, ,BSKYED DE YE SHES SPYAN DRANGS PAS, ,DZA:
LAS NYI ZLA GNYIS BSAM PA, ,RAB TU MYUR BAR G-YO PA'I MIG ,MIG GI
RDZI MA 'DREN PA NI, ,'BAR PA'I LTA BA DAM PA STE, ,'DIS NI YE
SHES

THIG DGUG GO, ,DKYIL 'KHOR CHEN PO'I THIG GDAB PHYIR, ,RDO RJE
THIG NI BDAG LA STZOL, ,MCHOD PA RNAMS NI BYAS NAS SU, ,AOm AA
N+YO N+YA AA NU GA TA SARBBA DHARM'A: PAR S'A RA AA NU GA TA
SARBA DHARM'A: AA TYANTA AA NU PRA BIshthA SARBBA DHARM'A:, ZHES
BRJOD THIG DE BSGRIL NAS SU, ,MI 'CHI LNGA LA SPANGS

PA DANG, ,CHO GA SHES SHING BLO LDAN PAS, ,YE SHES THIG NI DE
GDAB PO, ,DZDZA: DZDZA'I SGRA NI BTANG NAS SU, ,DES KYANG RGYAB
NAS 'GRO BAR BYA, ,LTE BAR RDO RJE KHU TSUL GYIS, ,NUB DANG SHAR
NAS DANG PO STE, ,AOm BADZRA SA MA YA S'U TRA M'A TI KRA MA H'Um,
LHO DANG BYAD NAS DE BZHIN TE, ,NAM MKHA' YI NI

THIG GDAB PO, ,'OG GI THIG KYANG DE BZHIN TE, ,DE TSE 'JIG RTEN
KHAMS KUN GYI, ,SANGS RGYAS LA SOGS 'GRO DON DU, ,KHYED KYIS DON
NI BYA DUS YIN, ,SLOB DPON ME DANG RLUNG GNAS TE, ,SLOB MA DBANG
LDAN BDEN BRAL DU, ,'DUG LA SHAR DANG NUB GDAB PO, ,DE NYID GNAS

DANG BYANG GI THIG ,BYIN ZA SRIN POR GNAS PAS LHO, ,DE NYID GNAS
DANG BDEN BRAL DANG, ,SLOB MA RLUNG DANG DBANG LDAN DU, ,GNAS
PAS MTSAMS KYI THIG GNYIS SO, ,BSTAN BCOS MTHONG DANG BLO LDAN
PAS, ,DE LTAR GSAL BAR DBYE SHES NA, ,SLOB DPON DES NI THIG GDAB
PO, ,

GRU BZHI PA LA SGO BZHI PA, ,RTA BABS BZHI YIS MDZES PAR BRGYAN,
,DRA BA DRA PHYED NYI ZLA DANG, ,DRIL BU G-YER KA'I SGRA SGROGS
PA'O, ,KHYAMS KYI NANG DANG SGO KHYUD DU, ,RDO RJE RIN CHEN GYIS
BRGYAN PA'O, ,NANG DU CHU SKYES BRGYAD PA LA, ,RDO RJE PHRENG BA
DANG LDAN PA'O, ,'KHOR LO'I BRGYAD CHA SGO

@260A *, ,YIN TE, ,SGO KHYUD SGO DANG 'DRAR SHES BYA, ,DE YI
KHYAMS KYI TSAD YIN TE, ,TSON SNA LNGA YANG DE BZHIN PHYED, ,RTA
BABS DE LA MDZES PA DANG, ,RIN CHEN PHA GU TSON GYI CHANG, ,NYIS
'GYUR DRA BA DRA PHYED TSAD, ,RTA BABS GDUGS SOGS MDZES PA LA,
,DUR KHROD BRGYAD

DANG LDAN PA'O, ,PHYOGS BCUR RDO RJE RGYA GRAM MDZES, ,DE LTAR
THIG GDAB NYES PA NI, ,CHAD NA BLA MA 'CHI BAR 'GYUR, ,RING THUNG
KHYER NAN BAR 'GYUR, ,NGES PAR PHYOGS 'KHRUL SLOB MA MYOS, ,DE
BAS 'BAD PA THAMS CAD DU, ,RIG GI LAS LA BRTZON PAR BYA, ,DE NAS
RIN CHEN SNA LNGA'AM,

'BRAS KYI PHYE MA ZHI BA MO'AM, ,YANG NA RUS PHYE SO PHAG DANG,
,'DAB MA LJANG GU SOGS PA LA, ,BYAS PA PADMA'I SNOD BZHAG STE,
,YE GE THIG BZHIN DAG PA'O, ,CHOS DBYINGS 'DI NI RNAM PAR DAG
,SEMS CAN KHAMS NI RAB GROL BYED, ,SGYU 'PHRUL ZHES BYA RGYAL PO
CHE, ,TSON GYI LAS NI YANG

DAG BRTZAMS, ,BRTAN PA'I SEMS KYIS MNYAM GZHAG STE, ,G-YON PA RDO
RJE KHU TSUR BYA, ,DANG POR RDO RJE SLOB DPON GYIS, ,DBANG LDAN
MTSAMS NAS BRI BAR BYA, ,DKAR DANG SER DANG DMAR DANG LJANG,
,SNGON PO 'DI NI NANG DU 'DOD, ,G-YAS SKOR RGYUN MI 'CHAD PAR
BRI, ,MI YO BAR NI

TSON BRI ZHING, ,NAS GANG BAR LA MTHE CHUNG TSAD, ,SBOM NA NANG
'DEBS NOR 'JIG PHRAD, ,CHAD NA SLOB DPON BLA MA 'CHI, ,DE BAS
'BAD PAR MO BRI, ,NAN TAN DU NI BRI BAR BYA, ,CHU SKYES SHAR GYI
'DAB MA SNGO, ,LHO DANG NUB NI SER DANG DMAR, ,BYANG LJANG MTSAMS
BZHI DKAR BA LA,,

KA P'A LA BZHI MDZES PAR BRI, ,PHYOGS KYI 'DAB MA BZHI PO LA,
,RIGS KYI MTSAN MA NYI MA BRI, ,DE RGYAB RDO RJE'I PHRENG BA GNAG
,DE BZHIN SHAR SOGS RIGS KYI NI, ,SGO YI RIM PA SHES PAR BYA, ,DE
NI TSON GYI CHO GA'O, ,DE LTAR RDZOGS PA'I DKYIL 'KHOR DU, ,SLOB
DPON

MCHOG GIS LUS BKRUS TE, ,DRI ZHIM PA YIS LUS BYUGS TE, ,RGYAN CHA
MCHOG DANG LDAN PA YIS, ,BUM PA RNAMS LA SOGS PA YI, ,RDZAS RNAMS
THOGS TE LAN GSUM BSKOR, ,DE NAS SLOB DPON HE RU KA'I, ,NGA RGYAL
MCHOG GIS H'Um SGROGS SHING, ,PHYAG GNYIS

@260B RDO RJE DRIL LDAN BAS, ,SLOB DPON NANG DU BZHUGS NAS NI,
,DBUS SU GNAS LA MNYAM GZHAG PAS, ,YID KYIS SGO BZHI DBYE BAR
BYA, ,AOm BADZRA AUTGHA tA YAS MA YA PRA BE SHA YA H'Um, ,DE NAS
RNAM RGYAL LA SOGS PA, ,GNAS DANG GO RIMS BZHIN DU DGOD, ,BLA RE
DAM

PA BRE BA DANG, ,SNA TSOGS GOS DANG RGYAN RNAMS PRE, ,SPOS DANG
ME TOG MAR ME NI, ,MCHOG GI DKYIL 'KHOR MDZES PAR BRGYAN, ,DE NAS
RGYAN LDAN BLA MA YIS, ,CHO GA'I TSUL GYIS DKYIL 'KHOR GYI,
,'KHOR LO RDZOGS PAR BSKYED BYAS LA, ,SE GOL SGRA YI SBYOR

PA YIS, ,BDE GSHEGS THAMS CAD BSDU BAR BYA, ,MDUN DU ZHAL BSIL
MCHOD YON SOGS, ,PHUL TE DGUG GZHUG BYAS NAS SU, ,DE LA ME TOG
SPOS SOGS DANG, ,MCHOD PA'I TSOGS KYIS MCHOD PA DANG, ,BKRA SHIS
GLU YIS MCHOD PA DANG, ,TSOGS KYI DGA' STON

BSKOR NAS NI, ,SLOB DPON RDO RJE DRIL 'DZIN PAS, ,DKYIL 'KHOR DAM
PA DE DAG LA, ,BSKOR BA BYAS LA PHYAG 'TSAL TE, ,DES NI SBYIN
SREG LAS BYA BA, ,DKYIL 'KHOR DE YI SHAR PHYOGS SU, ,DKAR LA ZLUM
PA'I THAB DAG TU, ,'O MA CAN GYI SHING DAG LAS, ,B'A PA KA

DE RAB BSKYED DE, ,ME YI CHO GA RDZOGS PA DANG, ,DKYIL 'KHOR CHEN
PO TSUL BZHIN BSKYED, ,MTHAR NI DGANG BLUGS DBUL BYAS TE, ,MCHOG
BSTOD RANG GNAS GSHEGS SU GSOL, ,SLOB DPON DE SA NI RDZAS LHAG
MAS, ,BYIN ZA MCHOD DE GSHEGS SU GSOL, ,ZAN DRON

SHA DANG BZAR BCAS DANG, ,MI 'CHI BCU PHYED LDAN PA YIS, ,GTOR MA
BZANG PO MTSAN PHYED SBYIN, ,DE NAS MCHOD PA RDZOGS PA DANG,
,SLOB MA 'JUG PA'I TSUL DU NI, ,DANG PO SLOB DPON 'JUG PAR BYA,
,DE NAS SLOB MA GZHUG PAR BYA'O, ,MDZES PA'I RGYAN DANG GOS BGOS
TE,,

GDONG PA RAS KYIS BKAB NAS SU, ,'DI SKAD CES NI BRJOD PAR BYA,
,SANGS RGYAS KUN GYI RANG BZHIN SKU, ,SLOB DPON MGON LA SKYABS SU
MCHI, ,GTZO BO MKHA' 'GRO MAR BCAS PA'I, ,LHA RNAMS KUN LA PHYAG
'TSAL LO, ,THAR PA CHEN PO'I GRONG MCHOG TU, ,MGON PO BDAG NI
GZHUG TU

@261A *, ,GSOL, ,DE NAS SLOB DPON GYIS 'DI SKAD CES BRJOD DO, ,DE
BZHIN GSHEGS PA KUN GYI GNAS, ,HE RU KA DPAL GRONG KHYER MCHOG
,SNYING PO'I DKYIL 'KHOR 'DI RU NI, ,BDAG GIS SLOB MA GZHUG PAR
BYA, ,DE NAS DKYIL 'KHOR LHA RNAMS LA, ,SGO

GSUM NGAD PAS PHYAG 'TSAL TE, ,AOm NA MO TE H'Um, NA MA:ME H'Um,
NA MO NA MA:H'Um SV'A H'A, DE NAS KYANG NI SHAR SGO RU, ,THAL
SBYAR SNGAGS 'DIS PHYAG 'TSAL TE, AOm BADZRA d'A KI N'I P'U DZO
PASTHA N'A YA A'ATMA N'Am NIRY'A TA Y'A MI, AOm SARBA TA TH'A GA
TA AAKshO BHYA AA DHI TIshthA SVA M'Am, DE YIS

SNYING GAR MI BSKYOD PA, ,DE YI SNYING GAR BCUG BSAM BYA, ,RATNA
d'A KI N'I P'U DZO PASTHA N'A YA A'ATMA N'Am NI RY'A TA Y'A MI
SARBA TA TH'A GA TA RATNA SAm BHA WA AA DHI TIshthA SVA M'Am,
DPRAL BAR THAL SBYAR LHO PHYOGS SU, ,PHYAG 'TSAL RIN CHEN 'BYUNG
LDAN NO, ,DE LTAR NUB DANG BYANG DANG NI, ,MGRIN PA SPYI

BOR PHYAG BYAS PA, ,SNANG BA MTHA' YAS DON GRUB LA'O, ,AOm PADMA
d'A KI N'I P'U DZA PASTHA N'A YA A'ATMA N'Am NIRY'A TA Y'A MI
SARBA TA TH'A GA TA PADMA DHA RA AA DHI TIshthA SVA M'Am, AOm BI
SHVA d'A KI N'I P'U DZO PASTHA N'A YA A'ATMA N'Am NIRY'A TA Y'A
MI, SARBA TA TH'A GA TA AA MO GHA SIDDHI AADHI TIshthA SVA M'Am,
DE LTAR PHYAG BZHI BYAS

'OG TU, ,SLOB MDE LA THAMS CAD PA'I, ,LAS KYI BUM PA'I CHU YIS
BKRU, ,DE NAS SHAR PHYOGS SGOR PHYOGS LA, ,LAG NA ME TOG DANG
BCAS PAS, ,SLOB DPON LA NI PHYAG BYAS TE, ,DAM TSIG SDOM PA 'DOD
PA'I PHYIR, ,DE LA GSOL BA GDAB PAR BYA, ,DAM TSIG DE NYID

BDAG LA STZOL, ,BDAG LA SDOM PA RNAMS KYANG STZOL, ,BYANG CHUB
MCHOG TU ME SAS BSKYED LA, ,SLOB DPON CHEN PO BDAG LA STZOL, ,DE
NAS RDO RJE SLOB DPON GYIS, ,SLOB MA DE LA DAM TSIG DBAB, ,SANGS
RGYAS CHOS DANG DGE 'DUN TE, ,DKON MCHOG GSUM LA

SKYABS SU GSOL, ,'DI NI SANGS RGYAS RIGS YID 'ONG, ,SDOM PA BRTAN
POR GYUR PA'O, ,RDO RJE DRIL BU'I PHYAG RGYA RNAMS, ,BLO CHEN
KHYOD KYIS GZUNG BAR BGYI, ,BYANG CHUB SEMS GANG DE RDO RJE,
,SHES RAB DRIL BU ZHES BRJOD DO, ,BLA MA SANGS RGYAS DANG MNYAM
PAS, ,SLOB

@261B DPON DAG KYANG GZUNG BAR GYIS, ,'DI NI RDO RJE'I RIGS DAG
PA'I, ,DAM TSIG SDOM PA YIN PAR BRJOD, ,RIN CHEN RIGS LA RTAG TU
NI, ,NYIN DANG MTSAN MO LAN GSUM DU, ,ZANG ZING MI 'JIGS CHOS
DANG BYAMS, ,SBYIN PA RNAM BZHI RTAG TU SBYIN, ,PHYI NANG GSANG
BA THEG PA

GSUM, ,DAM PA'I CHOS KYANG MA LUS GZUNG, ,'DI NI PADMA'I RIGS DAG
PA'I, ,DAM TSIG DANG NI SDOM PA MCHOG ,LAS KYI RIGS MCHOG CHEN PO
LA, ,SDOM PA THAMS CAD LDAN PAR NI, ,KHYOD KYIS YANG DAG GZUNG
BAR BYA, ,MCHOD PA'I LAS KYANG CI NUS BYA, ,DE LTA'I

YON TAN SLOB MA LA, ,DAM TSIG SDOM PA BYIN PA LA, ,SLOB MAS PHYAG
BYAS SDOM PA GZUNG, ,SANGS RGYAS KUN LA PHYAG 'TSAL LO, ,HE RU KA
DPAL MKHA' 'GROR BCAS, ,KUN NAS BDAG LA DGONGS SU GSOL, ,CHE GE
ZHES BYA DE RING NAS, ,BZUNG STE JI SRID BYANG CHUB KYI, ,

SNYING PO LA NI MCHIS KYI BAR, ,BYANG CHUB SEMS NI BSKYED PAR
BGYI, ,ZHES BYA BA LA SOGS PA NAS, SEMS CAN MYA NGAN 'DAS LA
DGOD, ,CES PAS SDOM PA BZUNG NAS NI, ,AOm SARBA YO GA TZITTA
AUTP'A DA Y'A MI, DE LTAR RNAL 'BYOR SEMS BSKYED LA, ,ME TOG
PHRENG DANG BCAS

PA YIS, ,RDO RJE SNYING GAR BZHAG NAS SU, ,AOm YU RA TE SA MA YA
STVAm HO SIDDHI BADZRA YA TH'A SU KHAm, DE LTAR RNAL 'BYOR SEMS
BSKYED NAS, ,ME TOG PHRENG LDAN SLOB MA DE, ,AOm A'A KHAm B'I RA
H'Um ZHES PAS, SLOB MA DKYIL 'KHOR GZHUG BYAS NAS, ,SLOB DPON
GYIS NI TSIG 'DI BRJOD, ,

DENG KHYOD HE RU KA DANG MKHA' 'GRO MA RNAMS KYI RIGS SU ZHUGS
KYIS, NGAS KHYOD LA HE RU KA'I YE SHES BSKYED PAR BYA STE, YE
SHES DES KHYOD DE BZHIN GSHEGS PA THAMS CAD DANG, HE RU KA DANG
MKHA' 'GRO MA'I, ,DNGOS GRUB DAG KYANG THOB 'GYUR NA, ,DNGOS GRUB
GZHAN LTA CI ZHIG

SMOS, ,KHYOD KYIS DKYIL 'KHOR MA MTHONG BA'I, ,MDUN DU BRJOD PAR
MI BYA STE, ,DAM TSIG NYAMS PAR GYUR TA RE, ,DE NI 'KHOR LOR
GZHUG BYAS NAS, ,LAG GI RDO RJE SPYIR GZHAG LA, ,KHYOD KYIS SU
YANG RUNG BA LA, ,GAL TE 'DI NI SMRAS GYUR NA, ,KHYOD KYIS DAM
TSIG RDO RJE YIS, ,RANG

@262A *, ,GI MGO BO 'GAS PAR 'GYUR, ,DE NAS BDUD RTZI LNGA LDAN
PA'I, ,PADMA'I SNOD KYI DRI YI CHUS, ,SNYING PO BZLAS TE 'THUNG
NGU GZHUG ,HE RU KA DPAL DENG KHYOD KYI, ,SNYING LA YANG DAG DE
RING GZHUG ,GAL TE TSUL 'DI SMRAS NA NI, ,DE YI MOD LA DRAL TE
GSHEGS, ,

BADZRA AU DA KA AOm A'A:H'Um, DE NAS 'DI YANG BRJOD PAR BYA, ,'DI
NI KHYOD KYI DMYAL BA'I CHU, ,DAM TSIG 'DAS NA SREG PAR BYED,
,DAM TSIG BSRUNGS NA DNGOS GRUB NI, ,RDO RJE BDUD RTZI'I CHU 'DIS
'GRUB, ,DENG NAS BRTZAMS TE KHYOD KYIS NI, ,HE RU KA DPAL NGA YIN
GYI, ,NGA YIS BSGO BA

KHYOD KYIS GYIS, ,KHYOD KYIS NGA LA BRNYAS BYAS NA, ,MI BDE MA
SPANGS DUS BYAS NAS, ,DMYAL BAR LTUNG BAR GYUR TA RE, ,DE NAS
SLOB MA'I GTZO BO YIS, ,DE BZHIN GSHEGS PA THAMS CAD KYIS, ,BDAG
LA BYIN GYIS RLOB MDZOD LA, ,RDO RJE'I YE SHES DBAB TU GSOL,
,SLOB DPON RGYAN CHA

BGOS BYAS TE, ,'GYINGS DANG BCAS PAS SLOB MA LA, ,BLTAS TE RDZAS
KYIS BDUGS PA DANG, ,AOm BADZRA A'A BE SHA YA A'A:, ZHES BYA
BRGYA RTZA BRGYAD DU BZLAS, ,DRIL BU'I SGRA BSGRAGS RANG SNYING
BZLAS, ,'OD KYIS BDE GSHEGS BKUG STE GZHUG ,DES KYANG BABS PAR MA
GYUR NA,,

SLOB MA'I SNYING GA'I ZLA BA LA, ,HE RU KA DPAL YUM BCAS BSAM,
,DE YI RDO RJE DPAL BSKYOD PAS, ,'OD ZER DMAR POS YAN LAG KUN,
,GANG STE GCIG GYUR SNGAGS BZLAS NA, ,GDON MI ZA BAR 'BAB PAR
'GYUR, ,BABS NAS LCE LA YI GE A'A:, ,KHA DOG DMAR PO BSAMS

NAS NI, ,SMROS SHIG 'DOD CHAGS CHES CHEN PO, ,DPAG TU MED PA BDE
BA CHE, ,DGE DANG MI DGE 'DI 'DRI BAS, ,BABS NA DGE DANG MI DGE
STON, ,'DAS DANG MA 'ONGS STON GYUR NA, ,BRGYA PA'I SNGAGS KYIS
BRTAN BYAS NAS, ,DE NAS SLOB DPON 'DI SKAD BRJOD, ,'DIR NI BSOD

NAMS JI LTA BAR, ,RIGS KYI RIM BZHIN 'DI YI LHA, ,'DIS NI DNGOS
GRUB GANG YIN DANG, ,RIGS NI GANG GI SNOD DU 'GYUR, ,'DI YI BSOD
NAMS GANG YIN LAS, ,DKYIL 'KHOR DU NI DE BZHIN 'GYUR, ,SLOB MAS
ME TOG PHRENG BA DE, ,PRA T'ITZTSA BADZRA HO:ZHES PAS,,

@262B DKYIL 'KHOR DU NI ME TOG DOR, ,LHA DE RANG LA 'GRUB PA'I
PHYIR, ,ME TOG DE YIS MGO LA BCINGS, ,DE NAS SLOB MA'I LAG PA LA,
,BZUNG NAS DE YI MIG DBYE BYA, ,HE RU KA DPAL DENG KHYOD KYIS,
,MIG DBYE BAR NI BRTZON PAR MDZAD, ,MIG NI THAMS CAD DBYE MDZAD

DE; ,RDO RJE'I MIG NI BLA NA MED, ,AOm BADZRA NI TR'A YA HO HA RA
PA tA LAm HR'I:, ZHES PAS GDONG G-YOGS BKROL NAS NI, ,DKYIL 'KHOR
BZANG PO 'DI LA LTOS, ,DA NI DAD PA RAB TU BSKYED, ,KHYOD NI RNAL
'BYOR MA RIG SKYES, ,SNGAGS DANG PHYAG RGYAS BYIN GYIS BRLABS,
,'GRO

BA'I PHUN SUM TSOGS PA KUN, ,DNGOS GRUB KUN KHYOD MNGON DU 'GYUR,
,DAM TSIG THAMS CAD BSKYANG BA DANG, ,GSANG SNGAGS LA YANG BRTZON
PAR GYIS, ,ZHES BRJOD ME TOG LHUNG BA'I LHA, ,GTZO BO DE LA BSTAN
PAR BYA, ,DKYIL 'KHOR DE YI LHA NYID KYANG, ,NAN TAN DU NI DE LA
BSTAN,,

DE NAS SLOB MA DANG LDAN PAS, ,BLA MA'I ZHABS LA PHYAG 'TSAL TE,
,MCHOD YON DAM PA PHUL NAS SU, ,DBANG BSKUR DON DU GSOL BTAB BYA,
,HE RU KA DPAL DBANG BSKUR BA, ,'GRO BA SKYOB PHYIR RDO RJE CAN,
,DE LTAR YON TAN 'BYUNG GNAS SOGS, ,DE BZHIN BDAG LA DENG STZOL

CIG ,DPA' BO CHEN POS MI LDOG PA'I, ,DBANG BSKUR BA NI BDAG LA
STZOL, ,SEMS CAN KUN GYI DON GYI PHYIR, ,BDAG NI RTAG TU SLOB
DPON BGYI, ,DE SKAD GTZO LA GSOL BTAB NAS, ,DE NAS 'JUG PA'I SGO
RU NI, ,PADMA 'DAB MA BRGYAD BRIS LA, ,STENG DU SENG GE'I KHRI
BSHAMS TE,,

SNA TSOGS MDZES PA'I GDAN BTING NAS, ,GNYIS MED BLO LDAN DER
BZHAG STE, ,HE RU KA DPAL DER SPRUL BA, ,GDUGS DKAR SLOB MA'I
STENG BZUNG NAS, ,'BAD DE MCHOD PA CI NUS MCHOD, ,DE NAS ME TOG
CHU SOGS PA'I, ,DBANG NI DAM PA BLANG BA'I PHYIR, ,DBANG BSKUR
BAR CHOD ZHI

BA'I PHYIR, ,YUNGS KAR BSNGAGS TE BGEGS BZLOG LA, ,SLOB MAS KHRUS
BYAS RGYAN BZANG BGO ,KHRIR GZHAG SNYIM PA'I ME TOG NI, ,DKYIL
'KHOR LA NI GTOR BAR BYA, ,AOm PHRA T'ITZTSA HO:ZHES BRJOD LA,
,ME TOG BLANGS TE SLOB MA YI, ,MGO LA BCINGS TE SNGAGS 'DI

@263A *, ,BRJOD, ,AOm DHARM'A KUndA AA BHI shINYTZA ZHES BRJOD
DO, ,DE NAS DANG PO SLOB DPON GYIS, ,RNAM RGYAL BUM PA LA SOGS
NAS, ,CHU RNAMS THOD PAR BSDUS NAS NI, ,GLU BLANG DRIL BU SOGS
SGRA BSGRAGS, ,AOm BADZRA AA BHI shINYTZA ZHES, ,BZLAS TE RANG
NYID 'OD KYIS NI, ,RIG PA'I LHA MO DAM PA RNAMS, ,

BDUD RTZI'I CHU YIS BAG CHAGS BKRU, ,CHU YI DBANG BSKUR DAM PA'O,
,LUGS BLUGS THANG KA 'BUM BRIS PA, ,GSER SOGS BYAS PA'I DBU RGYAN
LA, ,RIN CHEN 'BYUNG LDAN DER BCUG NAS, ,DBU RGYAN DAM PA DE
BSKON TE, ,DAR DPYANGS BCINGS LA 'DI BRJOD DO, ,THOR GTZUG COD

PAN GYIS BRGYAN PA, ,BDE GSHEGS KUN GYIS BSNGAGS PA YI, ,RIN CHEN
DBU RGYAN DAM PA DANG, ,DAR DPYANGS DBANG BSKUR SBYIN PAR BYA,
,AOm BADZRA PA DA KA BADZRA A'A RA LI HO, ,DBU RGYAN DBANG MCHOG
DAM PA'O, ,RIN CHEN RGYU YI RDO RJE LA, ,SNANG BA MTHA' YAS DER
BCUG LA, ,

LAG TU GTOD TSE 'DI SKAD BRJOD, ,SANGS RGYAS RDO RJE'I DBANG
BSKUR BAS, ,DE RING KHYOD LA DBANG BSKUR BYA, ,'DI NI SANGS RGYAS
THAMS CAD KYI, ,SHIN TU BSGRUB PHYIR RDO RJE GZUNG, ,AOm BADZRA
AA DHI PA TI STVAm, AA BHI shINYDZ'A MI, LAG TU RDO RJE'I DBANG
BSKUR RO, ,DRIL BU DON

YOD DPAL BCUG STE, ,LAG G-YON GTOD TSE 'DI SKAD BRJOD, ,'DI LTAR
SANGS RGYAS THAMS CAD KYI, ,SHES RAB DBYANGS KYI RJES 'GROR
BSHAD, ,KHYOD KYIS KYANG NI RTAG TU BCAD, ,BYANG CHUB MCHOG TU
RGYAL BA BZHED, ,DE TSE DRIL BU'I SGRA SGROGS SO, ,SRID PA NGO BO
NYID KYIS DAG ,

NGO BO NYID KYIS DNGOS MED BYAS, ,RANG BZHIN DAG PA'I SEMS DPA'
NI, ,MCHOG GI SRID PA BYED PAR 'GYUR, ,AOm SHR'I HE RU KA AA DHI
PA TI STVAm, AA BHI shINYTZA TIshthA P'I RA SA MA YA, ZHES BRJOD
G-YON DU DRIL BU'O, ,PHYAG RGYA CHE DANG LDAN PA LA, ,SNGAGS KYIS
DBANG BSKUR MING GDAGS

TE; ,AOm SHR'I HE RU KA AA DHI PA TI STVAm, AA BHI shINYTZA MI,
SHR'I HE RU KA N'A MA, AA BHI shE KA TA KYE DENG DPAL LDAN MING
DBANG NGO, ,DE NAS RDO RJE BRTUL ZHUGS TE, ,'DI NI SANGS RGYAS
THAMS CAD NYID, ,HE RU KA DPAL PHYAG NA BSNAMS, ,KHYOD KYIS KYANG
NI RTAG TU BCAD, ,HE RU KA DPAL

@263B BRTUL ZHUGS BRTAN, ,AOm SARBBA TA TH'A GA TA SIDDHI BADZRA
SA MA YA TIshthA AE shA STVAm, DHA RA YA MI HI HI HI HI H'Um,
ZHES BRJOD PA NI DRIL BU DANG 'BREL BA'I BRTUL ZHUGS SBYIN PA'O,
,DE LTAR RDZOGS PAS GSANG BA YI, ,DBANG MCHOG SNOD GYUR SLOB MA
LA, ,SLOB DPON MDUN DU SLOB MA DE, ,PADMA ZLA BAR BZHUGS

BSAMS LA, ,GSANG BA'I DBANG PHYIR GSOL BA GDAB, ,GSANG PA'I DBANG
BSKUR CHEN PO LA, ,GTZO BO GSANG BA BDAG LA STZOL, ,DE LTAR BRJOD
RJES SLOB DPON GYIS, ,LHA YI RNAL 'BYOR DANG LDAN PAS, ,SNGON
BZHIN CHU LA SOGS PA YI, ,DBANG RNAMS RDZOGS NAS SLOB DPON

GYIS, ,GSANG BA'I GO 'PHANG 'DI BRJOD DO, ,DAM TSIG PHYAG RGYA
RAB GSUNGS PA, ,YID KYI LUS NI BRTAN PHYIR RO, ,GANG GI LUS KUN
BRTAN BYED PA, ,SA YI PHYAG RGYAR RAB TU GRAGS, ,DE SKAD SLOB MA
LA SMRAS NAS, ,RANG DANG RIG MA LHAN CIG TU, ,YID DANG RJES MTHUN
BZA'

DANG BCA', ,BTUNG BA LA SOGS RJES SU BYA, ,KHA LA SOGS PA GA PUR
GYIS, ,DRI ZHIM MCHOG TU BSGOS PA DANG, ,YID 'PHROG BA YI DGA' BA
DANG, ,SGEG DANG ROL SOGS SNGAR BYAS TE, ,KYE MA GNYEN MCHOG SOGS
PA YIS, ,LHA MOS BDAG LA BSKUL BA DANG, ,DBANG PO GNYIS

NI SNYOMS 'JUG BYA, ,DGA' BA'I BDE BA 'BYUNG BA DANG, ,NAM MKHAR
GNAS PA'I BDE GSHEGS RNAMS, ,BKRA SHIS GLU LA SOGS PA YIS, ,YID
LA YANG DAG BSKUL BSAMS TE, ,DBANG BSKUR RDO RJE CHEN PO NI,
,KHAMS GSUM KUN GYIS PHYAG BYAS PA, ,GSANG GSUM GNAS

LAS BYUNG BA NI, ,SANGS RGYAS KUN GYIS BYIN PA YIN, ,DE SKAD
BRJOD NAS NOR BU DBYUNG, ,MTHE BONG SRIN LAG GNYIS KYIS KHAR,
,BDE GSHEGS ZHU BA'I RANG BZHIN GYI, ,BYANG CHUB SEMS DE SLOB
DPON GYIS, ,DRI DANG BCAS PAS SLOB MAR SBYIN, ,DES KYANG AA HO SU
KHA ZHES, ,

BRJOD DE DGA' BAS DE BTUNG NGO, ,KHAMS GSUM THABS DANG SHES RAB
GCIG ,BDE CHEN GNYIS MED YE SHES GSAL, ,GSAL BYAS SLOB MA NUS
LDAN 'GYUR, ,GSANG BA'I SLOB DPON DBANG BSKAR RO, ,DE NAS CHO
GA'I RIM PA 'DIS, ,RJES GNANG DBANG BSKUR SBYIN BYA STE, ,

@264A *, ,RTZA BA'I DKYIL 'KHOR PHYI ROL DU, ,SNGON BZHIN DKYIL
'KHOR RDZOGS BYAS TE, ,DE DBUS SLOB DPON RANG NYID NI, ,SGYU
'PHRUL CHEN PO'I TING 'DZIN GNAS, ,SLOB MA BZANG POS SLOB DPON
LA, ,GUS PAS YON PHUL MCHOD BYAS LA, ,PHYAG RGYAS DBANG PO GNYIS
SBYOR

BAS; ,DKYIL 'KHOR GYI NI 'KHOR LO KUN, ,SPRO DANG BSDU BA'I TSUL
BSTAN PA, ,DBANG BSKUR 'DOD PHYIR GSOL BA GDAB, ,RANG BZHIN SLOB
DPON GO 'PHANG CHE, ,SKAL BA CHEN PO BDAG LA STZOL, ,BDE GSHEGS
RNAMS KYI DBANG BSKUR NI, ,SANGS RGYAS BYANG CHUB RAB BSGRUB PA,
,DE NI SEMS

CAN DPAG MED DON, ,BRTUL ZHUGS MCHOG NI KHYOD DRIN GYIS, ,JI LTAR
'DUL BZHIN BDAG BGYID DO, ,DE LTAR GSOL BA BTAB RJES LA, ,RDO RJE
SLOB DPON DAM PA LA, ,SNYOMS 'JUG TING 'DZIN BTANG NAS NI, ,SLOB
MA 'DOD LHA'I NGO BOR BSKYED, ,RANG LUS 'KHOR LO RNAM SPROS NAS,,

RDO RJE MKHA' 'GRO LA SOGS PA, ,LAG PA'I LO MAS BUM PA NI, ,BDUD
RTZI'I CHU DANG BKRA SHIS GLUS, ,DBANG NI BSKUR BAR BSAM PAR BYA,
,RNAM RGYAL BUM PA LA SOGS PAS, ,SNGON BZHIN CHU LA SOGS PA NAS,
,GSANG BA'I DBANG GI BAR DAG GIS, ,CHO GA RDZOGS RJES SHES RAB
LA, ,BRTEN PA'I

YE SHES SBYIN BYA STE, ,SNGON BZHIN SLOB MA RANG STAN LA, ,BZHAG
STE GUS BCAS 'DI BRJOD DO, ,MDZES PA 'DI NI GZUNG BA DANG, ,BRTEN
PAR BDE GSHEGS KUN GYIS BRTAG ,'DI NI GA ZUNGS MA YID DGA' MA,
,KHYOD KYIS RTAG TU BRJOD PAR BYA, ,DE SKAD SMRAS LA SLOB DPON
GYIS, ,PHYAG

RGYA DAM PA BYIN BRLABS TE, ,SLOB MA DE LA GTAD PAR BYA, ,DES NI
DNGOS PO THAMS CAD KYI, ,SLOB DPON NYID DU DE 'GYUR RO, ,DE NAS
SLOB MA STAN BDE LA, ,THABS DANG SHES RAB SNYOMS 'JUG PA'I, ,BSAM
GTAN GNAS DANG PHYI DANG NANG, ,GSANG LA SOGS PAS MCHOD BYA STE,
,MCHOD

PA GZUGS DANG SGRA SOGS KUN, ,DMIGS MED SBYOR BA RANG BZHIN NO,
,MNYAM PA NYID DU MOS PAR BYA'O, ,DE NAS GSER GYI THUR MA YIS,
,MIG SMAN BYUG PA'I TSUL DU NI, ,MIG NI DBYE BAR BYA BA'O, ,AOm
BADZRA NI TR'A PA HA RA BA tA LAm HR'I:, JI LTAR MIG MKHAN RGYAL
PO YIS, ,'JIG

@264B RTEN RAB RIB BSAL BA LTAR, ,BU KHYOD KYIS NI MI SHES PA'I,
,RAB RIB RGYAL BA RNAMS KYIS BSAL, ,DE NAS ME LONG BSTAN RJES LA,
,CHOS KYI MTSAN NYID BRJOD PAR BYA'O, ,CHOS RNAMS GZUGS BRNYAN
DAG DANG MTSUNGS, ,DAG CING GSAL LA RNYOG PA MED, ,GZUNG DU MED

CING BRJOD DU MED, ,RGYU DANG 'BRAS LAS THAMS CAD 'BYUNG, ,DE
SKAD BRJOD LA CHOS RNAMS KUN, ,RNAM DAG SBYOR BA GSAL BA LAS,
HO:YIS SLOB MA'I LAG PA RU, ,MDA' DANG GZHU BYIN NGES KYANG NI,
,BSKYOD DE PHYOGS BZHIR 'PHEN TSUL BYA, ,STENG 'OG DBUS SU DE
NYID KYIS, ,

BDUD BZHI LAS NI RNAM RGYAL BYA, ,DE NAS YI GE H'Um GYIS NI,
,'KHOR LO BYIN LA 'DI SKAD BRJOD, ,DENG NAS BZUNG STE 'JIG RTEN
LA, ,SKYOB PA RNAMS KYIS 'KHOR LO BSKOR, ,CHOS KYI 'KHOR LO BLA
MED PAS, ,KUN DU SDIG MED DRI MED PA'O, ,DE TSE LAG TU DUNG BYIN
TE, ,KHYOD KYIS

THE TSOM DOGS MED PAS, ,SEMS NI YID GNYIS MED PA YIS, ,CHOS DUNG
BLA NA MED PA NI, ,DRI MA MED PAS KUN DGA' YIS, ,CHOS KYI DE NYID
BSTAN PA DANG, ,ZHI RGYAS DBANG DANG DGUG PA DANG, ,SDANG BYED
GSOD BYED BSKRAD PA DANG, ,GANG GANG BSHAD PA DE DE RNAMS,,

YANG NA DANG PO'I DBANG DU KUN, ,BSRUNG DANG BZA' SOGS SDOM PAR
BCAS, ,CHO GA DER YANG RDZOGS PAR 'DOD, ,DE NAS RTZA BA'I DKYIL
'KHOR DU, ,ZHUGS NAS SNGON BZHIN 'CHI MED DANG, ,BZA' BTUNG LA
SOGS KUN SPYAD LA, ,LUNG BSTAN 'DI NI SBYIN BYA STE, ,LHA YI RNAL

'BYOR DANG LDAN PAS, ,LAG PA G-YON PA'I KHU TSUR GYIS, ,CHOS GOS
THA MA SNYING GAR BZUNG, ,G-YAS PA MI 'JIGS TSUL GYIS GNAS, ,DE
NAS TSIG 'DI BRJOD PAR BYA, ,'DI NI NGAS KHYOD LUNG BSTAN YIN,
,HE RU KA DPAL DE BZHIN GSHEGS, ,SRID PA KUN TU

BSGRUB PA YIS, ,SRID BA'I NGAN 'GRO RNAMS LAS BTON, ,HO SHR'I AA
MU KAm BADZRA TA TH'A GA TA SIDDHA YA, HO SHR'I AA MU KAm BADZRA
TA TH'A GA TA SIDDHI SA MA YA STVAm, DE TSE HE RU KA DPAL DANG,
,MKHA' 'GRO MA DANG SLOB DPON BCAS, ,MGRIN GCIG LUNG STON BSAM
PAR BYA, ,DE NAS DBUGS

@265A *, ,DBYUNG SBYIN BYA BA, ,GSANG CHEN MCHOG GI DKYIL 'KHOR
DU, ,MTHONG BA DANG NI BCUG PA YIS, ,SDIG PA KUN LAS GROL 'GYUR
BAR, ,KHYOD NI SHIN TU DI RING NAS, ,SLOB DPON BRNYAS PAR MI BYA
ZHING, ,GUS PA YIS NI MCHOD PAR BYA, ,RDO RJE DRIL

BU PHYAG RGYA YANG, ,YONGS SU GTANG BAR MI BYA'O, ,DAM TSIG SDOM
PA BSRUNG BYA STE, ,RNAM PAR RTOG PAS GOS MED PA, ,RANG LHA'I
RNAL 'BYOR GNAS PA YIS, ,'DOD PA'I YON TAN BSTEN PAR BYA, ,KHYOD
RANG SANGS RGYAS KUN RIGS SKYES, ,'DI NI SLOB MA DBUGS

DBYUNG BA'O, ,DE NAS SLOB MA DANG LDAN PAS, ,RTA DANG GLANG PO
SHING RTA DANG, ,SROG NOR RIN CHEN SNA TSOGS DANG, ,NOR BU ME TOG
RGYAN SOGS PAS, ,PHYAG BYAS BLA MA DAM PA LA, ,MA ZHEN PA YI SEMS
KYIS DBUL, ,SLOB DPON MNYES BYAS DE RJES LA, ,SLOB MAS RDO RJE
DRIL

BZUNG LA, ,SLOB DPON DAM PAS SLOB MA'I MGOR, ,GDUGS BZUNG BKRA
SHIS SPYOD LDAN PAS, ,SLOB MAS DKYIL 'KHOR LAN GSUM BSKOR, ,DE YI
RJES LA SHAR PHYOGS NAS, ,PHYAG BYAS LANGS LA DER GNAS LA, ,RNAL
'BYOR MA YI TSOGS RNAMS KYIS, ,BZA'

BTUNG LA SOGS DGA' BA YI, ,ROL MO PHUL LA SMON LAM GDAB, ,DE NAS
CI BDER GSHEGS SU GSOL, ,DE NAS THO RANGS DUS SU NI, ,TSON RTZI
LA SOGS THAMS CAD KUN, ,BSDUS TE GSER GYI BUM BCUG STE, ,CHU BO
CHEN POR DOR BAR BYA, ,BUM PA GZHAN RNAMS MA

LUS KUN, ,CHU BO CHEN POR BKRU BAR BYA, ,DE NAS MI 'CHI BCU PHYED
DANG, ,BA YI RNAM LNGA TZANDAN DANG, ,GUR GUM SBYAR BA'I TSON
GYIS NI, ,THIG MI MNGON PAR DBYI BAR BYA, ,DE NAS ZHI BA'I SBYIN
SREG NI, ,ME YI LAS LAS 'BYUNG BA LTAR, ,BDAG DANG SLOB MAR BCAS
PA RNAMS, ,

SDIG PA ZHI PHYIR SBYIN SREG BYA, ,BUM PA MA GSAL MTSAN MED GO
SKABS MED MOD KYANG, ,RGYUD CHUD DAM PAR SLOB MA'I RMI LAM GSAL
MED NAS, ,DKYIL 'KHOR CHO GA MA MTHONG DE DON GSAL BA DANG, ,CUNG
ZAD BLA MA'I GDAMS DAG LA BRTEN RIM PA GSAL, ,DE LA MA GSAL

@265B BLA MA DAM PAS BZOD PAR GSOL, ,ZHES PA BSDUS PA'I RGYUD DAG
TU, ,RIM PA GSAL BA MA MTHONG NAS, ,RIM PA GSAL ZHES BYA BA YI,
,DKYIL 'KHOR CHO GA SBYAR BA LAS, ,DE YIS BSOD NAMS GANG THOB PA,
,BDAG DANG SEMS CAN THAMS CAD KUN, ,SGYU 'PHRUL CHE DANG MNYAM

'GYUR SHOG ,SGYU 'PHRUL CHEN MO'I DKYIL 'KHOR GYI CHO GA'I RIM PA
GSAL BA ZHES BYA BA NAG PO SPYOD PA BAS MDZAD PA RDZOGS SO,,
,,RGYA GAR GYI MKHAN PO KARMMA BADZRA DANG, LO TZ'A BA DGE SLONG
GZHON NU TSUL KHRIMS KYIS BSGYUR BA'O,, 