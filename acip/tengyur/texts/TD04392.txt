@320B #, ,RGYA GAR SKAD DU,
PRA nI DH'A NA SAPTA NI N'A MA G'A TH'A, BOD SKAD DU, SMON LAM
BDUN BCU PA ZHES BYA BA'I TSIGS SU BCAD PA, BYANG CHUB SEMS DPA'
KUN TU BZANG PO LA PHYAG 'TSAL LO, ,YON

TAN RIN CHEN DPAG MED TSOGS MNGA' ZHING, ,NYES PA'I DUG SDONG
MTHA' DAG DRUNG PHYUNG BA, ,PHYOGS BCU DAG NA DUS GSUM BZHUGS PA
YI, ,BDE BAR GSHEGS PA RNAMS LA PHYAG 'TSAL LO, ,MI SHES PA YI
RAB RIB SEL MDZAD PA'I, ,BAG LA NYAL BA'I MDA' DUG

'BYIN PA'I THABS, ,'GRO BA GSUM PO KUN GYI BLO GROS KYI, ,MIG
'BYED PA YI CHOS LA PHYAG 'TSAL LO, ,BDE GSHEGS SRAS PO DGE 'DUN
MI BZLOG PA, ,THUGS RJE CHEN POS YID NI DRANGS GYUR TE, ,BLO CAN
BYE BAR GYUR BA MA LUS LA, ,RGYUN MI 'CHAD PAR MGO BOS PHYAG

@321A *, ,'TSAL LO, ,'GRO BA RNAMS SU BDAG GIS MI DGE GANG, ,CUNG
ZAD BGYIS SAM BGYID STZAL RJES YI RANG, ,RGYAL BA RNAMS LA DE DAG
BSHAGS NAS NI, ,SLAN CHAD MI BGYID PA YI SDOM PA NOD, ,BDE GSHEGS
RANG RGYAL DANG NI NYAN THOS DANG, ,RGYAL BA'I

SRAS KYIS DGE BA BSAGS PA DANG, ,'JIG RTEN PA YIS LEGS PAR SPYAD
PA BZHIN, ,MA LUS PA YANG BDAG NI YI RANG NGO, ,SKYE BO NYON
MONGS DUG GIS MGO RMONGS PA, ,DE DAG RNAMS LA MI DGE GANG MCHIS
PA, ,DE NI BDAG NYID KHO NA DGA' BZHIN DU, ,CI NAS DMYAL BA

RNAMS SU GZHOL BAR BGYI, ,'JIG RTEN RAB ZHI BDE BA'I BDUD RTZI
YIS, ,TSIM NAS YID NI DGE BA BGYID GYUR CIG ,'GRO BA DAG GIS SDUG
BSNGAL JI SNYED PA, ,DE NI BDAG GIS DANG DU LEN PAR SHOG ,'GRO BA
'DI DAG YID LA MYUR DU NI, ,YANG DAG BYANG CHUB NYID NI SKYE GYUR

CIG ,YID LA BYANG CHUB DAG NI BSKYED PA DAG ,BYANG CHUB TSOGS
RNAMS YANG DAG SGRUB PAR SHOG ,DGE BA'I TSOGS SGRUB NAS NI SA
THOB CING, ,SRID PA GSUM GYI MGON PO'I GDUNG BZUNG NAS, ,DGRA
RNAMS BCOM NAS 'JIG RTEN GSUM DAG NA, ,CHOS KYI RGYAL SRID CHEN

PO'I GNAS THOB SHOG ,BYANG CHUB SHING DRUNG SANGS RGYAS RANG
SANGS RGYAS, ,NYIN ZHAG JI SNYED GZHES SHING BZHUGS PA DAG ,DPE
MA MCHIS PA'I CHOS KYI BDUD RTZI'I CHAR, ,'GRO LA DBAB PA'I SLAD
DU GSOL BAR BGYI, ,GZHAN DON PHUN SUM TSOGS PA RDZOGS BYAS NAS,
,MYA NGAN

'DAS PA MCHOG TE GSHEGS PA GANG, ,GZHAN LA PHAN PA MDZAD CING YUN
RING DU, ,BZHUGS PAR BLO BZANG DE LA GSOL BAR BGYI, ,'JIG RTEN
GSUM PO THIBS PO DER RGYU BA'I, ,SEMS CAN SU DAG JI SNYED MCHIS
PA DAG ,DE DAG RAB TU ZHI BA'I BDE BA YI, ,BDUD RTZI'I

LONGS SPYOD MGRON DU GNYER BAR BGYI, ,DE LTAR DGE BA GANG DAG
BSGRUBS PA 'DI, ,MA LUS YANG DAG BYANG CHUB BSNGO BAR BGYI, ,DES
NI BDAG NI BYANG CHUB SEMS DANG NI, ,SKAD CIG TZAM YANG 'BRAL BAR
MA GYUR CIG ,JI SRID PHUN SUM TSOGS PA'I GZHIR GYUR PA, ,BDE

@321B BAR GSHEGS PA'I GO 'PHANG MA MNAN PA, ,DE SRID DU NI THUB
PA'I KHYU MCHOG DANG, ,BYANG CHUB SEMS DPA' RNAMS DANG BRAL MA
GYUR, ,DE DAG KHO NAS GZHAN LA DMAN PA YI, ,SPYOD PA'I LAM DAG
NYE BAR BSTAN PA LA, ,SKYO BA MA MCHIS PAR NI SANGS RGYAS KYI,
,SRAS KYI

KUN LA YANG NI SBYAR BAR BGYI, ,BDAG GI LUS KYI YAN LAG NYING LAG
DAG ,TSANG ZHING SKYE BO KUN GYIS BSTOD 'OS PA'I, ,YON TAN PHUNG
PO TSE RABS DRAN PA DANG, ,CHO RIGS BTZUN ZHING LUS NI MDZES PAR
SHOG ,GZHAN PHAN SPONG ZHING RANG DON LHUR LEN PA, ,THA CHAD DUG

DANG 'DRA BA SPANGS NAS SU, ,SNYING RJES GDUNGS PA'I YID KYIS
SKYE BO KUN, ,GCIG TU GZHOL BAR RJES SU 'DZIN PAR SHOG ,BDAG GIS
BDOG PA RNAMS LA GZHAN GYIS BLO, ,GZHAN GYI NOR SNYAM CUNG ZAD MI
'DZIN CING, ,RANG GI NOR LA SOM NYI MA MCHIS LTAR, ,BAG YANGS

DAG TU LEN CING SPYOD PAR SHOG ,BDAG GI SHA ZHIG SLONG BA MCHIS
NA YANG, ,BROD LA 'DZUM PA'I MIG GIS STZAL BAR BGYI, ,BDAG GI
RKANG LA SOGS PA RTAG TU YANG, ,LUS CAN RNAMS KYI DON DU GTONG
BAR SHOG ,BDAG NI YID BZHIN NOR BUS 'GRO BA YI, ,'DOD PA'I

DNGOS PO MTHA' DAG SGRUB PA DANG, ,YID LA RE BA YONGS RDZOGS
BGYID PA YI, ,DPAG BSAM GYI NI SHING DANG 'DRA BAR SHOG ,BDAG NI
RANG GI NGANG GIS SDIG PA DAG ,MI GTZANG BA LTAR RGYANG RING
SPONG BA DANG, ,THUB PA'I SKYES MCHOG GIS NI BSLAB BCAS PA'I,
,CHU LON

'DRAL BAR BGYID PAR MA GYUR CIG ,LUS DANG SROG LA LTA BA RKYANG
BSRING NAS, ,RTAG PAR DGON PA RNAMS SU DGA' BAR BGYI, ,RNYED PA
DAG DANG BKUR STI MTHA' DAG LA, ,SLON PA'I ZAS BZHIN BLO NI BZLOG
PAR BGYI, ,'GRO BA RNAMS LA GDOL BA'I PHRU GU BZHIN, ,RGYAGS

DANG NGA RGYAL DREGS PA SPANGS PA DANG, ,RIGS BTZUN PA YI NYE
DU'I TSOGS BZHIN DU, ,RJES SU MTHUN PA SGRUB CING SPYAD PAR BGYI,
,ZLA ZER PADMA RTZAL LAG DRI MA BRAL, ,MA RAL MA 'DRES NAG NOG MA
MCHIS LA, ,MA LUS RAB TU ZHI BA'I RGYUR GYUR PA'I, ,TSUL KHRIMS
LA NI BDAG NI

@322A *, ,GOMS PAR BGYI, ,SU DAG NONGS MA MCHIS PAR BDAG GI MGO
,SOG LES TSAL BA BRGYAR NI GSHAGS BGYID KYANG, ,DE LA 'ANG BU
GCIG GCES PA BZHIN DU'ANG, ,RGYUN MI 'CHAD PAR SEMS NI PHANGS PAR
BGYI, ,SU DAG SNYING NAS BDAG LA KHROS

GYUR TE; ,DGOS PA MA MCHIS BZHIN DU SROG 'PHROG NA'ANG, ,DE
LA'ANG LAS KYI 'BRAS BU MI BZAD PAR, ,MI 'TSAL BA DAG 'BYUNG BAR
MA GYUR CIG ,KHRO BA DANG NI GSHE DANG MTSANG 'BRU DANG, ,BRDEG
PAR GYUR KYANG BZOD PA MI BTANG STE, ,RGYAL BA'I SRAS KYI SPYOD
PA SGRUB PA'I

PHYIR; ,SDUG BSNGAL MA LUS PA DAG DANG DU BLANG, ,SNGON CHAD
RNYED MA MYONG BA THUB PA'I CHOS, ,SHIN TU ZAB CING RIGS PA'I
MCHOG LA YANG, ,BDAG GIS SEMS LA SKAD CIG TZAM YANG NI, ,SOM
NYI'I DPYANG THAG G-YO BAR MA GYUR CIG ,BDAG GI SKYE BA TSE RABS
TSE RABS SU, ,

'GRO BA KUN LA SMAN PA LHUR SPYOD KYIS, ,SKAD CIG TZAM YANG DGE
BA RGYA CHEN PO, ,BGYID PAR MI 'GYUR BAR NI MA GYUR CIG ,BRAN
DANG 'DRA BAR 'GRO BA THAMS CAD KYI, ,BGYI BA MA LUS PA DAG
BSGRUB PAR BGYI, ,BDAG GIS KUN GYIS BGYI BA'I KHUR SPANGS NAS,
,SEMS

CAN RNAMS NI BDE BAR GNAS PAR SHOG ,LUS NI GZHAN GYI BRAN BGYID
TSIG SMRA NA'ANG, ,GZHAN LA CHOS STON PA LA DGA' BA DANG, ,BDAG
GI YID KYANG RTAG TU GZHAN DAG LA, ,PHAN PAR SEMS PA'I DBANG DU
BGYID PAR SHOG ,GAL TE DMYAL BAR BSKAL BA GRANGS MED DU, ,

GCIG TU SDUG BSNGAL NYAMS SU MYONG NA YANG, ,'ON KYANG SKYO BA
DAG NI MA MCHIS PAR, ,SEMS CAN YONGS SU SMIN PAR BGYID PAR SHOG
,GCIG NAS SGRUB PA'I RIM PA 'DI NYID KYIS, ,LUS CAN RNAMS NI 'DUL
BAR BGYI SLAD DU, ,'GRO BA GSUM PO YONGS SU SMIN

BGYID PA'I, ,GO CHA 'DI NYID KYANG NI BGO BAR BGYI, ,ME YI 'DAG
MAS BAR MTSAMS MA MCHIS PA'I, ,'OBS RNAMS GANG LAS BRGAL NAS LEGS
GSUNGS PA'I, ,TSIG GCIG TZAM YANG MNYAN PA'I CHED DU NI, ,LE LO
MA MCHIS SPRO BA BGYID PAR SHOG ,BSAM GTAN

@322B GZUGS MED TING 'DZIN MTHA' DAG NI, ,'BRAS BU RNAMS LA DGA'
BA SPANGS NAS NI, ,RAB TU MTHAR PHYIN PA YI GNAS PA YIS, ,DGA'
BAR 'GYUR BA DAG TU GOMS PAR BGYI, ,ZHEN PA MA MCHIS ZHI GNAS RTA
ZHON NAS, ,RANG BZHIN G-YO BA'I SEMS KYI GLANG PO CHE, ,SHIN

TU GDUL BAR DKA' BA LOG PA YI, ,LAM DU ZHUGS PA RNAMS NI 'DUL BAR
BGYI, ,LHA DBANG DAG DANG 'KHOR LOS SGYUR BA YI, ,'BYOR PA DAM PA
MCHOG DAG MCHIS PA RNAMS, ,'DOD PA'I RANG BZHIN MI GTZANG BA
BZHIN DU, ,BDAG GI YID NI LTOS PA MA MCHIS SHOG ,

LCAGS KYI KHANG PA 'BAR BA 'DRA BA YIS, ,SREG PAR RGYU BAR BDAG
NI DGAR MA GYUR, ,SNYING RJES DRANGS NAS GZHAN LA SMAN PA DAG
,BGYIS PAR RJES SU MTHUN PAR SKYE BAR SHOG ,'GRO BA'I MGON GYI
SRAS PO THAMS CAD KYI, ,TING 'DZIN GANG ZHIG LA NI DBANG BRNYES
PAS, ,

RNAM PAR BSGYINGS PA BSAM GYIS MI KHYAB PA, ,DPA' BO ROL PA SNA
TSOGS MDZAD PA YIS, ,DPA' BAR 'GRO BA DAG DANG NAM MKHA'I MDZOD,
,DRI MED LA SOGS MA LUS THOB BGYIS NAS, ,'GRO BA GSUM PO MA LUS
PA DAG GIS, ,BDE BA GYA NOM BSGRUBS NAS CHER

STZAL TO, ,BZO DANG BSTAN BCOS SGYU RTZAL RGYA MTSO DAG ,MCHOG TU
PHA MTHA' PHUL DU PHYIN PA DANG, ,SEMS CAN THAMS CAD KYIS NI TSIG
GI DON, ,MA LUS PA DAG RTOGS SHING MKHAS PAR SHOG ,TSIG DON MA
LUS SPYOD PA'I SHES RAB NI, ,DRI MED RNON PO DPAG TU MED

THOB NAS, ,SEMS CAN RNAMS LA SHIN TU ZAB PA YI, ,RIGS PA'I CHOS
RNAMS KYI NI BGO BSHA' BGYI, ,SANGS RGYAS GSUNG DAG MTHAR PHYIN
MA RTOGS PA'I, ,SEMS CAN MA LUS PA NI MTHA' DAG LA, ,SEMS LA YI
GE BRIS PA 'DRA BAR NI, ,MANG PO DAG

GIS RAB TU BSTAN PAR BGYI, ,CI NAS 'BRAS BUR BCAS PA'I STOBS BCU
YIS, ,GO 'PHANG MNGON PAR 'DZEGS GNAS 'GRO BA'I DON, ,MA TSANG MA
LUS 'BRAS MCHIS BGYID PA YI, ,THABS KYIS SPYOD PA DE DAG BSGRUB
PAR BGYI, ,JI LTA JI LTAR SEMS CAN PHAN PA'I

@323A *, ,RGYU; ,THUB PA RNAMS KYI SMON LAM MA LUS PA, ,DE LTA DE
LTAR RGYUN DU SMON LAM GYI, ,PHA ROL PHYIN PA DAG NI THOB PAR
BGYI, ,YUL GYI DGRA YI TSOGS NI MI BZAD PA, ,MOD LA MA LUS CI
DGAR ZIL MNAN NAS, ,SEMS KYI SPYOD PA RNAMS NI MI G-YO

ZHING; ,SA STENG PHAN PA KHO NAS GNAS PAR BGYI, ,CHOS 'DI DAG NI
SGYU MA SMIG RGYU DANG, ,SPRUL PA LTA BUR YANG DAG RTOGS BGYIS
NAS, ,RTOG PA'I DRI MA RNAMS NI SPANGS NAS SU, ,'JIG RTEN GSUM LA
PHAN PAR BGYID GYUR CIG ,PHA DAG BU GCIG LA HAG PAR GCES

PA BZHIN, ,NAG NOG MA LUS PA DAG SPANGS NAS SU, ,RGYUN MI 'CHAD
PAR 'GRO BA MTHA' DAG LA, ,BYAMS PA'I BSGOM PA DAG GIS GNAS PAR
BGYI, ,JI LTAR MA DAG BRTZE BA'I KHUR LCI BA'I, ,BUN PA LA RJES
SU MTHUN SPYOD PA, ,DE BZHIN BDAG KYANG 'GRO BA SEMS CAN

LA; ,SNYING RJES RGYAS 'GYUR SO SOR BGYID PAR SHOG ,PHA ROL BDE
BA'I 'BYOR BA MTHONG NAS NI, ,LHAG PAR DGA' BA MANG PO SKYES NAS
SU, ,SNYING GI BU GCIG PA LA BDE SKYED BZHIN, ,DGA' BA'I BSGOM PA
DAG GIS GNAS PAR BGYI, ,SEMS CAN RNAMS LA PHAN DANG GNOD

PA'I RGYU, ,KHONG KHRO RJES SU CHAGS PA SPANGS NAS NI, ,RANG GI
BU LA BGYI BA BSGRUB PA BZHIN, ,'JIG RTEN GSUM PO KUN GYI BGYI BA
BSGRUB, ,DBANG DANG MNGON SHES SO SOR RIG PA DANG, ,GZUNGS DANG
RNAM PAR THAR BA'I SGO RTOGS NAS, ,'JIG RTEN KHAMS NI DPAG TU MA

MCHIS PA'I, ,SEMS CAN RNAMS LA PHAN PA DUS GCIG BGYI, ,SANGS
RGYAS ZHES BGYI'I SGRA NI RNA LAM DU, ,THOS MA GYUR BA'I YUL
KHAMS GANG LAGS PA, ,DER NI THABS KYI RNAM PA SNA TSOGS KYIS,
,SANGS RGYAS MDZAD PA DAG DANG MTHUN PAR BGYI, ,NAM ZHIG

'JIG RTEN 'DIR NI SRID GSUM GYI, ,BLA MA NYI MA SHAR BAR MA GYUR
BAR, ,DER NI BDAG GIS NYI MA BZHIN DU NI, ,LUS CAN KUN GYI RAB
RIB BSAL BAR BGYI, ,BDE GSHEGS RAB TU MANG POS SPANGS PA YI, ,YID
DAG SDIG PAS SPAGS PA GANG LAGS PA'I, ,'GRO

@323B BA DE NI BDAG GI TSIG DAG GIS, ,SPYOD YUL RNAMS LA BRTEN
NAS 'DUL BAR SHOG ,BDAG NI 'JIG RTEN MA LUS PA DAG GIS, ,BSNYEN
BKUR BGYID PA DAG LA NYE DU DANG, ,BYAMS LA MDZA' BSHES MA BZHIN
SGRUB PA DANG, ,PHA BZHIN PHAN PA'I GDAMS NGAG 'DOMS PAR SHOG ,

BDAG GI MING NI DRAN PA TZAM GYIS KYANG, ,'GRO BA MA LUS PA DAG
'JIGS PA LAS, ,MOD LA SKYOB PAR GYUR CIG SRID GSUM GYI, ,SDUG
BSNGAL MA LUS PA DAG SPONG BAR SHOG ,PHONGS PA BRGYA PHRAG BSTEN
PA'I MI DAG LA, ,BUM PA BZANG DANG NAD PA'I SMAN DAG NI, ,YI

DAGS SOGS LA RGYUN MI 'CHAD PAR YANG, ,BDUD RTZI'I CHAB KYI
RDZING BU BZANG POR SHOG ,BDAG NI GRANG BA'I DMYAL BAR DRO BA
DANG, ,TSA BA RDZI CHAR BCAS PA'I CHAR 'BEBS SHING, ,GZHAN YANG
SHIN TU SMAD PA'I NGAN 'GRO DAG ,GNOD PA MA LUS ZHI BAR BGYID PAR
SHOG ,

'GRO BAS BDAG NI DRAN PA TZAM GYIS KYANG, ,PHONGS PA MNGON SUM
GYUR LA GNYEN BSHES DANG, ,NYAM THAG MDA' CHAR 'BAB LA GOS SRA
DANG, ,MYA NGAN MI LA BSIL BA'I CHAB GYUR CIG ,'GRO BA DAG GIS
DRAN NA NYON MONGS PA'I, ,DUG GI GNYEN POR GYUR CING SRID GSUM

GYI; ,CHU BO DAG LA ZAM PA BRTAN PO DANG, ,NGAN SONG GNAS KYI SGO
GTAN BGYID PAR SHOG ,BDAG GI MING TZAM DRAN NA'ANG 'JUS PA BZHIN,
,'GRO BA MA LUS SRID PA'I G-YANG SA RU, ,LHUNG BA ZHI BA DAG GI
RTZE MO LA, ,'DZEG PAR GYUR PA'I THEM SKAS GZHIR GYUR CIG,

SKAD CIG TZAM YANG KHRO ZHI DAG GI MING, ,BLO LA DRAN PA TZAM
ZHIG BGYID NA YANG, ,NGAN SONG RNAMS SU LTUNG BAR MI 'GYUR ZHING,
,NGES PAR BYANG CHUB YANG DAG SGRUB PAR SHOG ,BDAG GI YON TAN ZLA
ZER DRI MED LTAR, ,'JIG RTEN MA LUS PA LA BDER GYUR CIG ,DBUGS

TZAM PHYUNG BA RNAMS KYANG PHA ROL LA, ,BDE BA DPAG MED SKYED PAR
BGYID PAR SHOG ,SHIN TU PHAN SUM TSOGS PA MA LUS PA, ,MTHAR PHYIN
PA YI SANGS RGYAS NYID THOB NAS, ,DAM PA'I SANGS RGYAS DE NYID
KHO NA LA, ,'GRO BA MA LUS PA YANG SBYAR BAR BGYI, ,DE YI TSE

@324A *, ,NA SU YI SEMS LA YANG, ,NYES BYAS PHRAN TSOGS TZAM YANG
MI 'BYUNG LA, ,SKYE BO GZHAN LA RGYUN DU PHAN BYED CING, ,DGE BA
BCU YI LAM LA GNAS PAR SHOG ,SU YANG RUNG STE NGAN SONG GNAS
RNAMS NI, ,RMI LAM NA YANG MTHONG BAR MI 'GYUR ZHING, ,NGAN

'GRO RNAMS KYI GNAS NI MTHA' DAG KYANG, ,LHA YI 'JIG RTEN BZHIN
DU DGA' BAR SHOG ,JI SRID 'JIG RTEN GSUM GYI MI DGE BA'I, ,MTSO
KLUNG DBUS SU 'GA' ZHIG CHUD NA YANG, ,SANGS RGYAS BGYI BA YONGS
SU MTHAR PHYIN KYANG, ,DE SRID DE YI CHED DU BSDAD PAR

BGYI; ,BDAG NI MYA NGAN 'DAS 'GRO STON PA NA, ,GSUNG RAB RNAMS NI
'KHRUG PAR MI 'GYUR ZHING, ,DE LA 'GA' YANG SOM NYI'I DPYANG THAG
LA, ,SKAD CIG TZAM YANG 'JU BAR MA GYUR CIG ,DE LTAR RGYAL BA'I
SRAS KYI RNAM 'PHRUL LA, ,MNGON DGAS BDAG GIS DGE

BA BSGRUBS PA GANG, ,DES NI 'GRO BA MA LUS DE DAG GI ,MA LUS PAR
NI THUN MONG 'GYUR BAR SHOG ,SLOB DPON BTZUN PA GZHAN LA PHAN
PA'I DBYANGS DGON PA BA GSUNG RAB MTHA' DAG CHUB PAR BYAS PA STAG
GIS RANG LA BSKYON TE NAGS KHUNG DU PHYIN PA NA SNYING RJES GDUNG
BA'I YID

KYIS 'GRO BA'I DON SGRUB PA'I SMON LAM BDUN CU MDZAD PA RDZOGS
SO,, ,,PAndI TA DHARMM'A SHR'I PRA BH'A DANG, LO TZ'A BA BANDE
DPAL GYI LHUN PO'I SDES BSGYUR CING ZHUS TE GTAN LA PHAB PA'O,,