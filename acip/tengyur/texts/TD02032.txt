@120B #, ,RGYA GAR
SKAD DU, AU PA DE SHA SVA AA DHIshth'I NA KRA MA RAKTA YA M'ANTA
KA AA BHI SA MA YA, BOD SKAD DU,

RANG BYIN GYIS BRLAB PA'I RIM PA'I MAN NGAG DANG BCAS PA GSHIN
RJE MTHAR BYED DMAR PO'I MNGON PAR RTOGS PA, BCOM LDAN 'DAS GSHIN
RJE GSHED DMAR PO LA PHYAG 'TSAL LO, ,GANG GI DNGOS GRUB DUG ZHI
DBANG DU BYED, ,RGYAS PA DANG NI MNGON SPYOD GNOD SPYIN SOGS,
,ZHI BYED GANG

YANG DAG 'BYED BLO YOD PA, ,DPA' BO GSHIN RJE GSHED DE'I BLO LDAN
GYUR, ,ZHAL GCIG PHYAG GNYIS MA HE'I GDAN LA BZHUGS, ,SKU LUS NYI
MDOG DAG PAS YONGS SU TSIM, ,GNYUG MA'I GROGS KYIS NGOR RGYAL
DBANG GIS NI, ,DE YI SGRUB GZHABS THABS BRTZAM BYA GROGS DAG
NYON, ,

@121A *, ,DE LA DBANG GI SEMS NI RNAM PAR DAG ,RNAL 'BYOR BDAG
NYID DAG BYA DANG POR NI, ,SEMS DANG RJES SU MTHUN PA'I SA PHYOGS
SU, ,BRTUL ZHUGS LA GNAS 'JAM PA'I STAN LA 'DUG ,DE NAS MGO BOR
PADMA DKAR PO DANG ZLA BA LA GNAS PA'I AOm YIG DANG, MGRIN

PAR PADMA DMAR PO DANG NYI MA LA GNAS PA'I A'A: YIG DANG, SNYING
GAR SNA TSOGS PADMA DANG NYI MA LA GNAS PA'I H'Um YIG SNGON PO
BSGOMS TE, AOm A'A: H'Um RIM PA BZHIN BRJOD CING LAG PA G-YON PAS
DGOD DE LAN GSUM MGO BO NAS BRTZAMS NAS BDAG NYID BSRUNG BAR
BYA'O, ,GDAN YANG

RDO RJE'I RANG BZHIN DU BSGOMS TE LAG PA G-YON PAS REG LA, AOm
A'A: H'Um BADZRA A'A SA NA H'Um ZHES PAS GDAN BSRUNG BAR BYA'O,
,DE NAS 'GRO BA DRUG NA GNAS PA'I SEMS CAN RNAMS LA YID KYIS
BLTAS NAS BYAMS PA'I SEMS BSGOM PAR BYA STE, JI LTAR BDAG GI BU
LA SOGS PA DANG RANG

GI LUS LA BYAMS PA DE LTAR BDAG GIS SEMS CAN THAMS CAD LA BYAMS
PAR BYA'O ZHES BYA'O, ,JI LTAR SEMS CAN DE RNAMS SKYE BA DANG,
DGA' BA DANG, NA BA DANG, 'CHI BA DANG, MYA NGAN DANG SMRE SNGAGS
'DON PA DANG, BKRES PA DANG SKOM PA LA SOGS PA'I SDUG BSNGAL RNAM
PAR BSAMS LA

SNYING RJE'I SEMS BSGOM PAR BYA STE, JI LTAR BDAG GI BU LA SOGS
PA DANG, RANG GI LUS KYI SDUG BSNGAL SEL BAR BYA BA DE LTAR BDAG
GIS SEMS CAN THAMS CAD KYI SDUG BSNGAL BSAL BAR BYA'O ZHES PA'O,
,JI LTAR SEMS CAN DE RNAMS 'DOD YON LNGA LA NYE BAR SPYOD PA'I
BDE BA DANG DBANG

PHYUG RNAMS RIG PAR BYAS NAS DGA' BA'I SEMS BSGOM PAR BYA STE,
'KHOR BA JI SRID PAR SEMS CAN RNAMS BDE BA 'DI NYID KYIS GNAS PAR
'GYUR NA LEGS SO LEGS SO ZHES BYA'O, ,DE BZHIN DU SEMS CAN DE
RNAMS RNAL 'BYOR BA LA RNYED PA DANG, MA RNYED PA DANG BSTOD PA
DANG SMAD PA

DANG; GRAGS PA DANG MA GRAGS PA DANG, BDE BA DANG SDUG BSNGAL
STONG PAR RIG PAR BYAS LA BTANG SNYOMS KYI SEMS BSGOM PAR BYA
STE, SEMS CAN DE RNAMS BZANG PO BYED KYANG RUNG NGAN PA BYED
KYANG RUNG STE, DE LTAR NA YANG BDAG GIS SEMS CHAGS PA DANG SDANG
BA RNAM PA KUN DU

@121B BTANG SNYOMS BYA'O ZHES PA'O, ,'DIS NI TSANGS PA'I GNAS
BZHI BSGOM PA BSTAN PA'O, ,DE NAS RANG GI LUS LA BSAM PAR BYA
STE, RE ZHIG BDAG GI LUS 'DI NI SDUG BSNGAL BRGYA STONG DU MA'I
SNOD DU BYAS PA SEMS KYANG RANG BZHIN GYIS MI BRTAN PA DE'I PHYIR
JI SRID 'CHI BDAG GI DBANG DU MA GYUR

PA DE SRID DU BDAG GIS GSHIN RJE GSHED KYI GZUGS SU BDAG NYID
BSGRUB LA SEMS CAN THAMS CAD SDUG BSNGAL GYI MTHAR PHYIN PAR
BYA'O, ,BCOM LDAN 'DAS KYIS KYANG SHIN TU BRTZON 'GRUS DANG LDAN
PAS NI RE ZHIG SKYE BA 'DI NYID LA DA LTAR BYUNG BA'I SANGS RGYAS
NYID DU NUS PA YIN NO ZHES

GSUNGS SO, ,DE BAS NA BDAG GIS BRTZON 'GRUS BRTAN PAR BRTZAMS TE,
DE LTAR YANG, 'DI LTAR BRTZON LA BYANG CHUB GNAS, ,ZHES GSUNGS
SO, ,BRTZON 'GRUS KYANG DGE BA LA SPRO BA NYID DE, DE LTAR YANG,
BRTZON 'GRUS GANG DGE LA SPRO BA'O, ,ZHES GSUNGS SO, ,DES NA
BRTZON 'GRUS

BYAS TA DPA' BO GSHIN RJE GSHED BSGRUB PAR BYA'O, ,RANG GI DON
SGRUB PA PO THAMS CAD KYANG BKRA SHIS SNGON DU 'GRO BA KHO NAS
SGRUB PAR BYED DO, ,DE BAS NA DANG POR RE ZHIG BKRA SHIS PAR
BYA'O, ,GANG YANG SANGS RGYAS NYID KYI RGYU NI BSOD NAMS KYI
TSOGS RDZOGS PA'O ZHES BSAMS LA

RANG GI SNYING GAR SEMS RTZE GCIG PAR BYAS NAS SKAD CIG GIS SNA
TSOGS PADMA DANG NYI MA LA GNAS PA'I H'Um YIG DMAR PO 'OD ZER
DANG BCAS PA BSGOMS TE, DE'I 'OD ZER GYIS SPYAN DRANGS PA'I BLA
MA DANG, SANGS RGYAS DANG BYANG CHUB SEMS DPA' DANG, YI DAM GYI
LHA LA SOGS PA MDUN DU

BLTAS LA, YID LAS BYUNG BA'I P'U DZAS MCHOD PAR BYA STE, DE LA ME
TOG DANG, BDUG SPOS DANG MAR ME DANG, DRI MCHOG DANG, PHRENG BA
DANG, BYUG PA DANG, PHYE MA DANG, CHOS GOS DANG, GDUGS DANG,
RGYAL MCHAN DANG, DRIL BU DANG, BA DAN LA SOGS PAS MCHOD PAR
BYA'O, ,

MCHOD PA BLA NA MED PA BDUN YANG 'DIS BYA STE, SDIG PA THAMS CAD
BDAG GIS BSHAGS, ,DGE LA DGA' BAS RJES YI RANG, ,BCOM LDAN THUB
PA DAM CHOS SKU, ,JI SRID 'KHOR PAR BZHUGS SU GSOL, ,DKON MCHOG
GSUM LA SKYABS SU MCHI, ,SANGS RGYAS BYANG CHUB YID

@122A *, ,KYIS GZUNG, ,LAM 'DI YANG DAG BSTEN PAR BYA, ,DGE BA
CHO GAS BYANG CHUB BSNGO, ,DE NAS PHYAG BYAS LA BZOD PAR GSOL TE
GZHAG PAR BYA'O, ,DE LA 'DI LTAR BSGOM PAR BYA STE TING NGE 'DZIN
DU GTOGS PA'I BSOD NAMS KYI TSOGS KYANG JI SRID YE SHES KYI TSOGS
PA

RDZOGS PA DE SRID DU SANGS RGYAS SU MI 'GYUR RO, ,DE'I PHYIR RE
ZHIG YE SHES KYI TSOGS RDZOGS PAR BYA'O, ,GZHAN YANG MI'I LUS
YONGS SU GYUR PA KHO NA LAS SANGS RGYAS NYID DE, DES NA MI'I LUS
KYANG BSGYUR BAR BYA'O ZHES RNAM PAR BSAMS LA, STONG PA NYID
BSGOMS TE, DNGOS

PO MED PA BSGOM PA MED, ,SGOM PA BSGOM PA MA YIN NYID, ,DE LTAR
DNGOS PO DNGOS MED PAS, ,BSGOM PA DMIGS SU MED PA'O, ,ZHES PA
'DI'I DON YID KYIS BSAMS TE, RANG GI SNYING GI NANG DU SON PA'I
SNGAGS LA SEMS GTAD DE, DE'I 'OD ZER GYIS GA BUR BSREGS PA

BZHIN DU RANG GI LUS BZHU BAR BSAMS LA, DE NAS PADMA BZHU BAR
BSAM MO, ,DE NAS NYI MA'O, ,DE NAS A'U YIG GO, ,DE NAS HA YIG GO,
,DE NAS ZLA TSES SO, ,DE NAS THIG LE'O, ,DE NAS N'A DA'O, ,DE NAS
JI LTAR BUD SHING ZAD PAS ME NAM MKHAR THIM PA DE LTAR 'OD KYI
PHUNG PO

YANG ZHU BAR BSAMS TE CUNG ZAD KYANG BSGOM PAR MI BYA'O, ,SHING
LTAR BRTAN PAR BYAS LA YUD TZAM GNAS TE SNGAGS BRJOD DO, ,AOm
SH'U N+YA T'A DZNY'A NA BADZRA SVA BH'A BA A'ATMA KO&HAM, DE
NAS SKAD CIG GIS BDAG NYID SHA DANG RUS PA DANG KHRAG LA SOGS PA
MED PA SHIN TU DANG ZHING GZHOM DU MED PA ZHAL

GCIG PHYAG GNYIS PA TING NGE 'DZIN GYI PHYAG RGYA 'DZIN PA GCER
BU RTAGS GYEN DU BRTAN PA RAL PA 'PHYANG BA DKAR PO PADMA DANG
ZLA BA LA GNAS PA ZHI BA'I GZUGS CAN SEMS DPA'I SKYIL KRUNG CAN
RLUNG SEMS ZUNG DU 'JUG PA BSGOM MO, ,DE NAS 'DI LTAR BSAMS TE YE
SHES KYI TSOGS KYANG

RDZOGS LA MI'I LUS KYANG YONGS SU GYUR PAS DE'I PHYIR NA DA NI
BDAG NYID GSHIN RJE GSHED KYI GZUGS SU BSGRUBS LA RANG GZHAN GYI
DON DU DNGOS GRUB BSKYED PAR BYA'O, ,DE YANG RGYU KHYAD PAR DU
'PHAGS PA'I RJES SU 'BRAS BU KHYAD PAR DU 'PHAGS PA 'GRO BA DE'I
PHYIR KHYAD PAR DU 'PHAGS PA'I RGYU NYE

@122B BAR BRTAG GO ZHES BSAMS LA, AOm DMAR PO YONGS SU GYUR PA'I
NYI MA LA GNAS PA'I H'Um LAS SKYES PA'I SNA TSOGS RDO RJE BSGOMS
TE DE YONGS SU GYUR PA LAS RDO RJE'I SA GZHI DANG, RDO RJE'I RA
BA DANG RDO RJE'I GUR DANG, RDO RJE'I MDA'I DRA BA LA SOGS PA
BSGOM MO, ,DE'I DBUS SU PAm GYI RNAM PAR

YONGS SU GYUR PA LAS SNA TSOGS PADMA DANG ZLA BA LA GNAS PA'I SAm
YIG YONGS SU GYUR PA LAS GRU GSUM GYI DKYIL 'KHOR DKAR PO'O,
,DE'I DBUS SU SNA TSOGS PADMA LA GNAS PA'I SNA TSOGS RDO RJE BSAM
MO, ,DE NAS SNA TSOGS RDO RJE'I LTE BA'I DBUS SU YI GE YAm SNGON
PO YONGS SU

GYUR PA LAS RLUNG GI DKYIL 'KHOR SNGON PO GZHU LTA BU RTZE MO
GNYIS SU BA DAN GYIS MTSAN PA'O, ,DE'I STENG DU YI GE RAm DMAR PO
YONGS SU GYUR PA LAS ME'I DKYIL 'KHOR GRU GSUM DMAR PO 'BAR BAS
MTSAN PA'O, ,DE'I STENG DU YI GE BAm DKAR PO YONGS SU GYUR PA LAS
CHU'I DKYIL 'KHOR ZLUM

PO DKAR PO BUM PAS MTSAN PA'O, ,DE'I STENG DU YI GE LAm SER PO
YONGS SU GYUR PA LAS SA'I DKYIL 'KHOR GRU BZHI SER PO RDO RJE
RTZE GSUM PAS MTSAN PA'O, ,DE'I STENG DU YI GE SUm YONGS SU GYUR
PA LAS RI RAB LHUN PO GRU BZHI PA DNGUL DANG BEE d'URYA DANG SHEL
DANG GSER GYI RANG BZHIN LCOG BRGYAD

KYIS MDZES PA'O, ,DE'I STENG DU YI GE BHR'Um SER BO BSGOMS TE DE
MTHA' DAG YONGS SU GYUR PA LAS DKYIL 'KHOR GYI 'KHOR LO BSGOMS
TE, GRU BZHI PA LA SGO BZHI PA, ,RTA BABS BZHI YIS RNAM PAR
BRGYAN, ,RIN CHEN DRA BA DRA PHYED DANG, ,'DOD YON LNGA YIS NYE
BAR MDZES, ,DE'I DBUS SU

PAm YIG LAS BYUNG BA'I SNA TSOGS PADMA'I STENG DU YI GE AOm LAS
SKYES PA'I NYI MA'I DKYIL 'KHOR MNYAM PA NYID KYI YE SHES SO,
,A'A: LAS ZLA BA ME LONG LTA BU'I YE SHES NYI MA DANG LHAN CIG
BSGOM PAR BYA'O, ,DE'I STENG DU YI GE H'Um DMAR PO LAS DBYUG PA
DKAR PO NYI MA LA GNAS PA'I H'Um

GIS MTSAN PA BYA BA GRUB PA'I YE SHES SO, ,DE NAS BDAG NYID SKAD
CIG GIS SKAR MDA' 'PHO BA LTAR ZHUGS NAS GCIG TU 'DRES PA SHIN TU
RNAM PAR DAG PA CHOS KYI DBYINGS KYI YE SHES RNAM PAR BSAM MO,
,RNAM PA LNGAS MNGON PAR BYANG CHUB BA 'DI NI RNAL 'BYOR RO, ,DE
NAS

@123A *, ,DBYUG PA DNGUL CHU DMAR PO'I RNAM PA NYI MA'I DKYIL
'KHOR GYI STENG DU KHU BA'I GZUGS SU BSGOMS LA, KHU BA DE LAS
SKAD CIG GIS RDO RJE TZARTZI K'A DANG, RDO RJE PHAG MO DANG, RDO
RJE DBYANGS CAN MA DANG, RDO RJE DKAR MO STE LHA MO DE DAG 'THON
NAS SHAR DANG, LHO DANG

NUB DANG, BYANG PHYOGS SU GNAS TE KHU BA DE DBYANGS DANG BCAS PAS
BSKUR BAR BSAM STE, THUGS RJE'I KHRO BO RJE BTZUN NYID BZHENGS
SHIG ,SA GSUM MTHA' DAG RMONGS PA SOL MDZOD CIG ,TZARTZI K'A YIS
SO, ,JO BO BDUD BZHI PO 'DI LAS RGYAL BA, ,SEMS NI G-YENGS

SO RJE BTZUN NYID BZHENGS SHIG ,PHAG MO YIS SO, ,'JIG RTEN MGRON
GNYER STONG NYID BZHUGS SAM CI, ,RJE BTZUN 'JIG RTEN BSOD NAMS
NYID KYIS BZHENGS, ,DBYANGS CAN MAS SO, ,KHYOD NI STONG NYID SEMS
SHING CI LA BZHUGS, ,BYAMS SEMS RANG BZHIN 'JIG

RTEN MGRON GNYER BAS, ,DKAR MO YIS SO, ,BSKUL NAS DE RNAMS SLAR
BCUD DE NYID LA THIM STE, DE NAS KHU BA DE GYUR BAS, ,BDAG NYID
LHA YI RANG BZHIN TE, ,MA HE DMAR PO'I RGYAB TU BZHUGS, ,GAR GYI
NYAMS DGU DANG LDAN PA, ,BAN DU KA YI ME TOG 'DRA, ,ZHAL GCIG

PHYAG NI GNYIS PA STE, ,SBOM ZHING THUNG LA GSUS PA 'PHYANG,
SPYAN GSUM DMAR LA ZLUM PA PO, ,SMAR DMAR SER SHIN TU 'JIGS, ,DBU
SKRA DMAR SER GYIS DU BRDZES, ,ZHAL NI MCHE BA RNAM PAR GTZIGS,
,LJAGS NI BSGYUR ZHING GAD RGYANGS CAN, ,DBYUG PA DKAR PO MGO BOS
MTSAN, ,

PHYAG NI G-YAS PA DAG GIS BSNAMS, ,G-YON GYI PHYAG NA PADMA YI,
,SNOD NI MDZES PA DANG BCAS PA, ,NYI MA BYE BA'I 'OD 'BAR BA,
,G-YON BRKYANG BA YI ZHABS KYIS BZHUGS, ,MA HE YI NI RGYAB NAS
SU, ,GSHIN RJE 'GYEL ZHING 'JIGS MDZAD PA, ,BRGYAD GNYIS LON PA'I
RNAM PA

CAN, ,KLU BRGYAD POS NI RNA MA BRGYAN PA, ,DBU LA MGO BO'I PHRENG
BA BCINGS, ,MGO BO'I DO SHAL 'PHYANG BA PO, ,KHYAB BDAG STAGS
LPAGS NA BZA' CAN, ,RDO RJE RO LANGS MA YIS 'KHYUD, ,BCOM LDAN
SKU MDOG DAG DANG NI, ,LDAN ZHING GRI GUG THOD PA BSNAMS, ,PHYAG
RGYA LNGA YIS SKU LA

@123B BRGYAN, ,DE DAG MCHOG TU BSGOM PAR BYA, ,DE NAS BDAG GI
GRUB THOB NYID, ,THE TSOM MED CES NGA RGYAL BYA, ,DE NAS, AOm
DHARMA DH'A TU SVA BH'A BA A'ATMA KO&HAM, ZHES PA'I SNGAGS
BRJOD DO, ,'DI NI RJES SU RNAL 'BYOR RO,, ,,DE NAS BCOM LDAN 'DAS
MA'I THUGS RJES SU CHAGS PAR BYAS LA YAN

LAG DANG NYID LAG THAMS CAD BLTAS TE PADMA DANG RDO RJE G-YO BAS
GNYIS KA'I STAG LPAGS KYI NA BZA' 'PHYAR BAR BSGOMS TE DE NAS 'DI
DAG RJES SU CHAGS PAR BYA'O ZHES PADMA DANG RDO RJE LA SEMS GTAD
LA AOm YIG DMAR PO YONGS SU GYUR PA LAS RDO RJE RTZE GCIG PA AOm
YIG SER POS RTZE MOR MTSAN PA

BSGOM MO, ,PADMA YANG A'A: YIG DMAR PO LAS BYUNG BA 'DAB MA GSUM
PA KHA BYE BA ZE 'BRUL YI GE A'A: SA MTSAN PA 'DAB MA GSUM PA KHA
BYE BAR BSAM MO, ,DE NAS AOm SARBA TA TH'A GA TA A'A NU R'A GA nA
BADZRA SVA BH'A BA A'ATMA KO&HAm, ZHES PA BRJOD DE RDO RJE DANG
PADMA'I SBYOR BAS BDAG NYID BDE BAR BSGOM

BAR BYA'O, ,PHYI ROL GYI GNYIS GNYIS LTAR 'PHO BA'I GNAS SKABS
GNYIS PAR BDAG NYID BSGOMS LA LHA MO'I PADMA'I DKYIL DU DUS
MTSUNGS PAR 'PHOS PAS KHAMS GNYIS 'DRES PAR BSGOMS TE DKAR PO
DANG DMAR PO'O, ,DE NAS YONGS SU GYUR PA LAS GTI MUG GSHIN RJE
GSHED LA SOGS

BA GNAS JI LTAR BAR PADMA'I DBUS SU BSGOMS LA BCOM LDAN 'DAS MA
LAS BYUNG BAR BSGOMS TE, DE NAS DE RNAMS MDUN DU BLTAS LA RANG
RANG GI GNAS SU BZHUGS PAR BSGOM MO, ,DE NAS SHAR GYI 'DAB MAR
NYI MA LA GTI MUG GSHIN RJE GSHED DKAR PO LA TZARTZI KA SKU LUS
SKAM ZHING NAG

BAS 'KHYUD PA'O, ,LHO'I 'DAB MAR NYI MA LA SER SNA GSHIN RJE
GSHED SER PO PHAG MO SER MO PHAG ZHAL CAN GYIS 'KHYUD PA'O, ,NUB
KYI 'DAB MAR NYI MA LA 'DOD CHAGS GSHIN RJE GSHED DMAR PO DBYANGS
CAN MA DKAR MO'I SBYOR BA CAN NO, ,BYANG GI 'DAB MAR NYI MA LA
PHRAG DOG GSHIN RJE

GSHED LJANG GU DKAR MO LJANG SER DANG MNYAM PAR LDAN PA'O, ,'DI
DAG KUN KYANG GSHIN RJE GSHED DMAR PO DANG RO LANGS MA LTA BUR
BSGOM PAR BYA'O, ,ME'I MTSAMS SU MU MEN GYI BUM PA BZHI MNYAM
GYIS GANG BA BSGOM MO, ,BDEN BRAL GYI MTSAMS SU GSER GYI BUM PA
GLA RTZIS

@124A *, ,GANG BA'O, ,RLUNG GI MTSAMS SU BYU RU'I BUM PA'I LHAS
GANG BA'O, ,DBANG LDAN GYI MTSAMS SU DNGUL GYI BUM PA GA BUR GYIS
GANG BA'O, ,'DI DAG THAMS CAD KYI KHA THOD PAS BRGYAN PA'O, ,DE
NAS RANG GI SNYING GAR PADMA DANG NYI MA LA GNAS PA'I DBYUG PA
DKAR PO YI GE H'Um DANG

BCAS PA BSGOMS LA, DE'I 'OD ZER GYIS THOG MA MED PA NAS YANG DAG
PAR GRUB PA'I DKYIL 'KHOR GYI 'KHOR LO SPYAN DRANGS TE BLOS YANG
DAG PAR MCHOD LA DZA: H'Um BAm HO: ZHES BYA BA 'DIS DGUG PA DANG,
GZHUG PA DANG, BCING BA DANG DGYES PAR BYA'O, ,'DI NI SHIN TU
RNAL 'BYOR

RO;, ,,DE NAS PHYOGS BCU NA BZHUGS PA'I GRUB PA'I RNAL 'BYOR DANG
RNAL 'BYOR MA'I TSOGS SPYAN DRANGS LA BLOS MCHOD LA DBANG ZHU BAR
BYA STE, RNAL 'BYOR DANG RNAL 'BYOR MA'I TSOGS THAMS CAD KYIS
GSHIN RJE GSHED KYI GO 'PHANG GTAN PA THOB PAR BYA BA'I PHYIR
BDAG LA DBANG

BSKUR DU GSOL ZHES PA'O, ,DE NAS DE RNAMS DGA' BA DANG BCAS PAS
BKRA SHIS KYI KLU DANG ROL MO SNGON DU 'GRO BAS BDUD RTZI LNGAS
GANG BA'I GSER GYI BUM PAS, DBANG BSKUR BA NI RDO RJE CHE, ,KHAMS
GSUM PA YIS PHYAG BYAS PA, ,SANGS RGYAS KUN GYI GSANG GSUM GYI,
,GNAS

LAS BYUNG BA SPYIN PAR BYA, ,ZHES BRJOD PAS DBANG BSKUR TE, DE
NAS DBANG BSKUR BA'I CHUS SPYI BOR RDO RJE SEMS DPA'I BDAG NYID
CAN BSGOM MO, ,DKYIL 'KHOR PA'I SPYI BOR NI RANG GI GZUGS BRNYAN
NO, ,DBANG BSKUR NAS RNAL 'BYOR DANG RNAL 'BYOR MA'I TSOGS THAMS
CAD DANG DKYIL

'KHOR BA'I LHA RNAMS KYANG SGRUB PA POS BSTOD PAR BSGOM MO, ,GTI
MUG RDO RJE'I RANG BZHIN KHYOD, ,GSHIN RJE GSHED DO SHIN TU
'JIGS, ,STON PA SANGS RGYAS KUN RANG BZHIN, ,SKU YI RDO RJE KHYOD
PHYAG 'TSAL, ,SER SNA RDO RJE'I RANG BZHIN KHYOD, ,GSHIN RJE
GSHED PO SHIN TU 'JIGS,,

SEMS KYI RDO RJE RAB GSAL BA, RIN CHEN RDO RJE KHYOD PHYAG 'TSAL,
,'DOD CHAGS RDO RJE'I RANG BZHIN KHYOD, ,KHYAB BDAG 'DOD CHAGS
CHOS 'BYUNG GNAS, ,DBYANGS MCHOG KUN GYI MCHOG GI MCHOG ,GSUNG GI
RDO RJE KHYOD PHYAG 'TSAL, ,PHRAG DOG RDO RJE'I RANG BZHIN KHYOD,
,GSHIN RJE

@124B GSHED PO LAS KUN BYED, ,SKU YI RDO RJE RAB GSAL BA, PHYAG
NA RAL GRI KHYOD PHYAG 'TSAL, ,SANGS RGYAS KUN GYI RANG BZHIN
KHYOD, ,SANGS RGYAS THAMS CAD GCIG BSDUS PA, ,SANGS RGYAS KUN RAB
MCHOG GI MCHOG, ,DKYIL 'KHOR DBANG PHYUG KHYOD PHYAG 'TSAL, ,AE
MA KYE KYE

GSHIN RJE GSHED DMAR PO, ,BLA MA SRIN PO'I GZUGS RANG BZHIN,
,KHRO BO KHYOD MTHONG RAM PAR 'JIGS, ,BLA MA KHRO BO'I RANG BZHIN
SPONGS, ,KHYOD KYIS GAR MDZAD SA STENG DANG, ,SA BLA DANG NI SA
'OG G-YO, ,CHAGS PAS BRGYAN PA'I KHRO BO YI, ,GAR MDZAD KHYOD NI
RO LANGS LAGS, ,SKU

LUS BONG THUNG DMAR PO STE, ,RNAM PA SNA TSOGS SPRUL PA'I SKU,
,RDO RJE DBYANGS CAN MA YIS BTUD, ,GAR MDZAD KHYOD NI BDE BA CHE,
,HR'I: shtRi: GSANG SNGAGS DAG GIS NI, ,KHYOD NI SA GSUM 'KHRUL
PA SEL, ,RJE BTZUN SNYING RJE'I KHRO BO LAS, ,GAR MDZAD KHYOD NI
'JIG RTEN GZIGS, ,ZHES

PAS SO, ,DE NAS SNGAGS BRJOD DO, ,AOm SARBA TA TH'A GA TA P'U DZA
BADZRA SVA BH'A BA A'ATMA KO&HAm, ZHES PA'O, ,DE NAS SNGAR
BZHIN RLUNG GI DKYIL 'KHOR GYI STENG DU ME'I DKYIL 'KHOR BSGOMS
LA, DE'I STENG DU YI GE AOm YONGS SU GYUR PA LAS MGO BO SKAM BO
GSUM GYI STENG DU YI GE A'A: YONGS SU GYUR PA

LAS THOD PA BSGOM STE DE'I NANG DU ZHO DANG 'O MA DANG CHANG DANG
NYA LA SOGS BA BDUD RTZI LNGA DANG, SGRON MA LNGA DANG DBYUG PA
LA SOGS PA DES RO MNYAM PAR BYAS PA SMIN PA RGYA SKYEGS KYI BCUD
LTA BUR BLTAS LA AOm A'A: H'Um ZHES PA 'DIS BSIL BAR BYAS LA, YI
GE H'Um YONGS SU GYUR PA LAS LJAGS RDO

RJE'I SBU GUR BSGOMS NAS BTUNG NGO, ,RANG GI ZHAL NAS LHA MO'I
ZHAL DU STE, DKYIL 'KHOR SO SO LA YANG RGYUN SPYIN NO, ,DE LTAR
BDUD RTZI MYANGS PAS TSIMS PAR BYAS NAS SNGAGS BZLAS TE, THUGS
KAR GNAS PA'I SA BON DANG PHYAG MTSAN LA SEMS BRTAN PAR BYAS LA,
AOm HR'I: shtRi: WI

KRi T'A NA NA H'Um H'Um PHAt PHAt, SV'A H'A, JI SRID 'DOD PAR
BSGOM ZHING BZLAS LA, LDANG BAR 'DOD NA RANG LUS GYI 'OD ZER
GYIS SEMS CAN THAMS CAD KYI DON BYAS NAS THAMS CAD BDAG NYID LA
YID KYIS BCUG LA LHAN CIG SKYES PA'I GSHIN RJE GSHED KYI RNAL
'BYOR GYI NGA RGYAL GYIS JI LTAR BDE

@125A *, ,PAR GNAS PAR BYA'O, ,LHAN CIG SKYES PA'I GSHIN RJE
GSHED KYI RNAL 'BYOR NI BDAG NYID KYI GZUGS KHO NA RANG BZHIN
GYIS GRUB PA'I GSHIN RJE GSHED KYI NGA RGYAL BRJOD DE BDAG NYID
GSHIN RJE GSHED ZHAL GCIG PHYAG GNYIS PA NYID DU RANG BZHIN GYIS
GRUB PA NYID DO ZHES PA'O,,

DE NI RNAL 'BYOR CHEN PO'O,, ,,RNAL 'BYOR BZHI'I RIM PA 'DIS THUN
GSUM MA MTHUN BZHI 'AM JI LTAR 'DOD PA'I DUS SU BSGOM PAR BYA'O,
,'BUM YONGS SU BZLAS PA DE SRID DU BZLAS SO, ,DE NAS 'BUM GYI
MTHAR MTSAN THOG THAG BZLAS TE SNGON DU BSNYEN PA BYAS PAR 'GYUR
RO, ,DE NAS

LAS THAMS CAD PA'I THAB KHUNG DU CHO GA BZHIN DU MNGAR GSUM GYIS
BSKUS PA'I ME TOG DMAR PO STONG PHRA BCU SPYIN SREG BYA STE
SNGAGS RE RE NAS BZLAS NAS SO, ,AOm HR'I: shtRi: WI KRi T'A NA NA
MAN TRA SI DDHIm ME DE HI H'Um H'Um PHAt PHAt SV'A H'A, DE NAS
GSANG SNGAGS KYI DNGOS GRUB 'BYUNG NGO, ,LAS THAMS CAD

BSGRUB PA LA'O, ,DE NAS PHYAG RGYA CHEN PO'I DNGOS GRUB BSGRUB
PAR 'DOD NA RE ZHIG SKAD CIG GI RNAM PAR RNAL 'BYOR GYIS BDAG
NYID BCOM LDAN 'DAS KYI SKUR BSGOMS TE RGYUN MI 'CHAD PA CHU BO'I
RGYUN 'BAB PA LTA BUS SO, ,BSGOM PAS SKYON SNGAGS BZLAS TE JI
SRID LUS YONGS SU GYUR NAS GSHIN

RJE GSHED KYI SKUR MA GYUR GYI BAR DU'O, ,DE NAS PHYAG RGYA CHEN
PO GRUB PAR 'GYUR TE LHA'I SKUR GRUB PA NYID PHYAG RGYA CHEN PO'I
DNGOS GRUB PO, ,DE DAG KYANG GOMS PA TZAM KHO NA 'BYUNG STE, DE
SKAD DU, ,YANG DAG MA YIN MDUN GNAS PA, ,SKYES BU GOMS PA'I SBYOR
BAS 'GRUB 'GYUR TE, ,'DOD

PAS 'KHRUGS PAS BZHIN DU NYAMS DGA' BDE, ,SEMS KYANG RJES SU
'BRANG BA NGES SBYONG LDAN, ,ZHES GSUNGS SO, ,GZHAN YANG, ,GOMS
PA'I SPYOD YUL MA GYUR MED, ,CES SO, ,DE NYID KYI PHYIR BCOM LDAN
'DAS KYIS KYANG SKYES BA 'DI NYID LA SANGS RGYAS NYID DU GSUNGS
SO, ,GZHAN YANG

BSTEN PA'I CHO GAS BCOM LDAN 'DAS BSGRUB PAR BYA STE, DE LA CHO
GA NI 'DI YIN TE, BCOM LDAN 'DAS KYI SKU GZUGS SAM THANG KA
BZHUGS SU GSOL TE CI 'BYOR BA'I MCHOD PA BYA STE BYA BA THAMS CAD
SPANGS NAS, BYA BA DE LA SEMS RTZE GCIG PAS BZLAS PAR BYA STE, JI
SRID RANG NYID BYON

@125B NAS KYE KYE SGRUB PA PO KHYED LA MCHOG CI SPYIN PAR BYA
ZHES GSUNGS PA'I BAR DU'O, ,DE NAS MCHOD YON PHUL TE BTUD NAS
MNGON PAR 'DOD PA'I DON ZHU BAR BYA STE DE GNANG BAR 'GYUR RO,
,AOm HR'I: shtRi: WI KRAm T'A NA NA A'A GATZTSA H'Um H'Um PHAt
PHAt SV'A H'A, ZHES PA'I SNGAGS BZLAS SO, ,GZHAN YANG RDO RJE RO
LANGS MA

BSGRUB PAR 'DOD NA RDO RJE RO LANGS MA'I SKU GZUGS BYA ZHING RAS
SAM SHING LA BRI BAR BYA STE, SKU MDOG DMAR MO SPYAN GSUM MA,
PHYAG GNYIS GRI GUG DANG THOD PA DANG LDAN PA THUNG ZHING SBAM LA
LTO BA 'PHYANG BA NU MA MKHRANG BA ZHABS G-YON BRKYANG BA, PHYAG
RGYA LNGA DANG LDAN PA DBU SKRA DMAR SER GYEN DU

BRDZES PA 'DZAG PA DANG BCAS PA'I MGO BO'I PHRENG BA DANG LDAN PA
SNA TSOGS PADMA DANG NYI MA LA BZHUGS PA MA HE LA ZHON PA'O, ,DE
NAS DE'I MDUN DU 'DUG LA JI LTAR 'BYOR BA'I MCHOD PA BYA STE BDAG
NYID KYANG DE'I GZUGS BRNYAN 'BA' ZHIG TU BLTAS LA JI SRID BYON
NAS SGRUB PA PO LA 'KHYUD NAS

KYE KYE SGRUB PA PO CI BKA' STZAL LAGS ZHES GSUNGS PA DE SRID
BZLAS SO, ,SGRUB PA POS KYANG MCHOD YON PHUL LA KYE LHA MO BDAG
GI MCHIS BRANG MDZOD CIG CES BRJOD DO, ,DE NAS BRTZAMS TE MCHIS
BRANG DU 'GYUR RO, ,DES REG PA TZAM GYIS GSHIN RJE GSHED KYI
GZUGS SU 'GRUB

PAR 'GYUR RO, ,AOm DVE shA RA TI A'A GATZTSA A'A GATZTSA NU tA NU
tA TRU tA TRU tA H'Um DZA: SV'A H'A, YANG NA, AOm BADZRA BE T'A
L'I A'A GATZTSA A'A GATZTSA H'Um DZA: SV'A H'A, ZHES BZLAS SO,
,BU MO LO BCU DRUG MA'AM GZHON NU MA YAN LAG RAGS PA BAG MA 'AM
GROGS MOR BSGRUBS LA SNOD LDAN DU BYED STE DBANG BSKUR BA'I

RNAL 'BYOR MA SNGAGS DANG SGOM PA LA SOGS PAS MDUN DU BZHAG LA
YANG DAG PAR MCHOD DE LA GA PA G-YON PAS DE LA 'KHYUD LA RNAL
'BYOR MA'I NGO BOR BSGOMS NAS BZLAS TE 'BAR PA DE SRID DU'O, ,DE
NAS DE BZUNG NAS GSHIN RJE GSHED KYI NGO BOR GRUB PAR 'GYUR RO,
,AOm BADZRA BA T'A L'I

DZVA [*DZRA?] LA DZVA LA H'Um DZA: SV'A H'A, ZHES BZLAS SO, ,DE NAS GTI
MUG GSHIN RJE GSHED BSGRUB PAR 'DOD NA GTI MUG GSHIN RJE GSHED
KYI GZUGS BRNYAN G-YAS PA DANG G-YON PA'I ZHABS KYI PADMA'I MTHIL
GYIS MNAN LA JI SRID KYE SGRUB PA PO BKA' CI STZOL LAGS ZHES SMRA
BA DE SRID DU'O, ,SGRUB

@126A *, ,PA POS BDAG GI BKA' SDOD DU MDZOD CIG CES BRJOD DO, ,DE
NAS BRTZAMS NAS KHAMS KYI RGYAL SRID KYANG STER BAR 'GYUR NA
DNGOS GRUB GZHAN LTA CI SMOS, DE LTAR SNA GSHIN RJE GSHED DANG,
'DOD CHAGS GSHIN RJE GSHED DANG, PHRAG DOG GSHIN RJE GSHED KYANG

BSGRUB PAR BYA STE 'BRAS BU DE LTA BU NYID DO, ,'DIR SNGAGS NI,
AOm MO H'ANTA KRiTA A'A GATZTSA A'A GATZTSA H'Um H'Um PHAt PHAt
SV'A H'A, AOM PI SHU N'ANTA KRi TA A'A GATZTSA H'Um H'Um PHAt
PHAt SV'A H'A, AOm R'A G'ANTA KRi TA A'A GATZTSA A'A GATZTSA H'Um
H'Um PHAt PHAt SV'A H'A, AOm AI RMY'A NTA KRi TA A'A GATZTSA A'A
GATZTSA H'Um H'Um PHAt PHAt SV'A H'A, ZHES PA

BZLAS SO, ,DE NAS GTI MUG DGA' MA 'BA' ZHIG BSGRUB PAR 'DOD NA
GTI MUG DGA' MA'I SKU GZUGS SNGAR BSHAD PA'I LHA MO'I GZUGS CAN
MA HE MED PA BDAG NYID KYI SKU MDOG DANG BCAS PA BYED DU BCUG LA
SNGAR BZHIN MNAN NAS BZLAS PAR BYA STE, JI SRID BYON NAS BKA'
SDOD BYED KYI BAR

DU'O, ,DE NAS BRTZAMS TE SGRUB PA PO'I MNGON PAR 'DOD PA THAMS
CAD SGRUB PAR BYED DO, ,DE BZHIN DU SER SNA DGA' MA DANG, 'DOD
CHAGS DGA' MA DANG, PHRAG DOG DGA' MA RNAMS BSGRUB PAR BYA'O,
,'DI'I SNGAGS NI, AOm MO HA RA TI A'A GTZTSA A'A GATZTSA H'Um
H'Um DZA:, AOm PI SHU NA RA TI A'A GATZTSA A'A

GATZTSA H'Um DZA:, AOm R'A GA RA TI A'A GATZTSA H'Um DZA:, AOm AI
RshYA RA TI A'A GATZTSA A'A GATZTSA H'Um DZA:, AOm BADZRA TZA
RTZI K'A A'A GATZTSA A'A GATZTSA H'Um DZA:, AOM BADZRA B'A R'A
H'I A'A GATZTSA A'A GATZTSA H'Um DZA;, AOm BADZRA SA RA SVA T'I
A'A GA TZTSA A'A GA TZTSA H'Um DZA:, AOm BADZRA GOO R'I A'A
GATZTSA A'A GATZTSA H'Um DZA:, ZHES BZLAS SO, ,DE NAS GNOD SPYIN

BSGRUB PAR 'DOD NA DE'I TSE 'JIG RTEN PA'I LUNG LA GRAGS PA'I THA
SNYAD KYIS GNOD SPYIN GYI GZUGS BRNYAN BYED DU BCUG LA DE KHO NA
BZHIN DU MNAN NAS BSGRUB PAR BYA'O, ,BKA' THAMS CAD SGRUB PAR
'GYUR RO, ,MI DANG MI MO LA SOGS PA GZHAN THAMS CAD KYANG BSGRUB
PAR BYA'O, ,AOm HR'I: shtRi: WI KRi T'A NA NA

CHE GE MO S'A DHA YA S'A DHA YA H'Um H'Um PHAt PHAt SV'A H'A,
ZHES BZLAS SO, ,DE NAS RDO RJE'I DBYUG PA BSGRUB PAR 'DOD NA,
RGYAL LA PA DA RA'I SHING LAS BYAS PA'I DBYUG PA SOR SUM CU SO
GNYIS PA BYAS LA BA'I RNAM LNGAS BKRUS LA TZANDAN DANG ME TOG GI
PHRENG BA LA SOGS PAS MDZES PAR BYAS LA SHUBS NAS RAL

@126B GRI 'DON PA'I STANGS KYIS LAG PA GNYIS KYIS BZUNG LA JI
SRID 'BAR BA DE SRID BZLAS SO, ,DE NAS DBYUG PA'I RIG PA 'DZIN
PAR 'GYUR RO, ,GSHIN RJE GSHED DANG MTSUNGS PAR PHA ROL GNON PAR
'GYUR RO, ,AOm HR'I: shtRi: WI KRi T'A NA NA BADZRA DAndA RDZVA
L'A YA H'Um H'Um PHAt PHAt SV'A H'A, ZHES PA BZLAS SO, ,DE

NAS THOD PA BSGRUB PAR 'DOD NA SHING S'A LA LAS THOD PA SOR SUM
CU SO GNYIS PA BYED DU BCUG LA SNGAR BZHIN DU LAG PA G-YON DU
BZHAG LA LAG PA G-YAS KYIS BKAB LA JI SRID 'BAR BA DE SRID DU
BZLAS SO, ,'BRAS BU DE KHO NA BZHIN NO, ,SNGAGS LA KA P'A LA DZVA
L'A YA ZHES PA KHYAD PAR RO, ,DE NAS DBYUG

PA'I PHYAG RGYA BSGRUB PAR 'DOD NA DE'I TSE LAG PA G-YAS KHU TSUR
BSDAMS TE SDIGS MDZUB BRKYANG BAR BYA BA'I PHYAG RGYA'I BCINGS LA
JI SRID 'BAR BA DE SRID BZLAS SO, ,DE NAS GSHIN RJE GSHED KYI
GZUGS SU GRUB PAR 'GYUR RO, ,SNGAGS LA DAndA MU DR'I DZVA L'A YA
ZHES PA KHYAD PAR RO, ,'DI DAG

THAMS CAD 'DOD YON LNGA LA NYE BAR SPYOD PA KHO NAS BSGRUB PAR
BYA'O, ,JI LTAR RNYED PA'I DAM TSIG GI RDZAS SEMS GSAL BA'I DON
DU BZA' BAR BYA'O, ,GANG CUNG ZAD ZA BA DANG 'THUNG BA DE THAMS
CAD GSHIN RJE GSHED LA DANG POR PHUL TE BZA' BTUNG BYA'O, ,'DI NI
GRUB PA CHEN MO'I CHO GA'O, ,DE NAS

DNGOS GRUB PHRAN TSEGS BSGRUB PAR 'DOD NA DE'I TSE ZHI BA LA SOGS
PA BSGRUB PAR BYA'O, ,DE LA CHO GA NI 'DI YIN TE, GROG LA BRGYA
RTZA BRGYAD BSNGAGS TE 'O MAS RTZIBS BCU GNYIS PA'I 'KHOR LO
GNYIS THA DAD DU BRIS LA DE'I SHAR GYI RTZIBS NAS BRTZAMS TE YI
GE H'Um GNYIS DANG PHAt GNYIS GCIG PAS

BCU GNYIS G-YAS SKOR DU BRI'O, ,AOm HR'I: shtRi T'A NA NA H'Um
H'Um PHAt PHAt SV'A H'A, DBUS SU CU'I SA BON BAm YIG B RIS TE,
BAm YIG GNYIS KHA SBYAR BA'I BSGRUB BYA'I MING DE'I LTE BA'I DBUS
SU BRI'O, ,PHYI ROL DU BA'I RAM PA GSUM GYIS BSKOR RO, ,DE NAS
KHA SBYAR LA SKUD PA DKAR POS BCINGS LA

MYOS BYED DANG SPRA TSIL GYIS DKRIS SHING BRGYA RTZA BA RGYAD DU
BYIN GYIS BRLABS SHING 'O MAS GANG BA'I BUM PAR BCUG LA SNGAGS
BZLAS SO, ,CI 'BYOR PA'I MCHOD PA BYAS LA, AOm HR'I: shtRi T'A NA
NA BAm LHA SPYIN GYI SH'A NTIm KU RU BAm H'Um H'Um PHAt PHAt SV'A
H'A, ZHES PA JI SRID ZHI BAR MA GUR PA DE SRID BZLAS SO,,

@127A *, ,'JIG RTEN THAMS CAD LA SDIG PA'I NAD LA SOGS PAS NYE
BAR 'TSE BA LA NI GRONG GI PHYOGS BCUR, AOm HR'I: shtRi; WI KRi
T'A NA NA GRONG CHE GE MO'I NYE BAR 'TSE BA THAMS CAD SH'A NTIm
KU RU HE HE BA LIm GRi HnA GRi HnA H'Um H'Um PHAt PHAt SV'A H'A,
ZHES PA 'DIS LA NA BDUN GYIS BYIN GYIS BRLABS PA'I GTOR MCHO [*MA CHO?]

GA BZHIN PHUL LA ROL MO LA SOGS PA SNGON DU 'GRO BAS GRONG GI
DBUS SU 'O MA LA BSGRES PA'I TIL GYIS SPYIN SREG BYA STE JI SRID
DU NYE BAR 'TSE BA THAMS CAD ZHI BAR GYUR PA'O, ,DE NAS RGYAS PAR
BYED PAR 'DOD NA GUR GUM GYIS SNGAR LTA BU'I 'KHOR LO GNYIS KYIS
DBUS SU YI GE BCU GNYIS KYANG BRIS

LA DBUS SU YI GE BH'Um DKYIL 'KHOR GYI 'KHOR LO'I SA BON BRI'O,
,DE'I DBUS SU BSGRUB BYA'I MING BOO shAt GNYIS KYIS KHA SBYAR BA
BRI'O, , PHYI ROL DU GRU BZHI PA'I RI MO GSUM GYIS BSKOR RO, ,DE
NAS SKUD PA SER POS DKRIS LA LAN BRGYA RTZA BRGYAD DU BYIN GYIS
BRLABS SHING MAR DANG SBRANG RTZIS GANG BA'I BUM PAR

BCUG LA SNGAGS BZLAS TE, 'BYOR PA JI LTA BAS MCHOD PA BYAS LA,
AOm HR'I: shtRi: WI KRi T'A NA NA BHR'Um BOO shAtA LHA SPYIN GYI
PU shtIm KU RU BOO shAt H'Um H'Um PHAt PHAt SV'A H'A, ZHES BLAS
SO, ,RGYAS PA 'PHEL BA'I MTSAN NYID DU GYUR PA DE SRID DU'O,
,SNGAGS BZLAS PA'I MJUG THOGS SU ZHO ZAN GYI SPYIN SEG BYA'O,,

DE NAS DBANG DU BYA BAR 'DOD NA SNGAR BZHIN RGYA SKYEGS KYI KHU
BAS 'KHOR LO GNYIS DANG YI GE BCU GNYIS BRIS LA DBUS SU KU RU
LLE'I SA BON YI GE HR'I:'O, ,DE'I DBUS SU YI GE HO: GNYIS KHA
SBYAR BA'I BSGRUB BYA'I MING BRI'O, ,PHYI ROL TU GRU GSUM GYI RI
MO GSUM GYIS BSKOR RO, ,DE NAS SKUD PA DMAR

POS DKRIS LA BRGYA RTZA BRGYAD KYIS BYIN GYIS BRLABS PA'I SBRANG
RTZI DANG RGYA SKYEGS DANG SKE TSES GANG BA'I THOD PA'AM KHAM
PHOR KHA SBYAR DU BCUG LA CI 'BYOR PA'I MCHOD PA BYA STE SNGAGS
BZLAS SO, ,AOm HR'I: shtRi: WI KRi T'A NA NA HR'I: HO: LHA SPYIN
BA SHA MA NA YA HO H'Um H'Um PHAt PHAt SV'A H'A, ZHES PA DBANG DU
GYUR PA

JI SRID DU BZLAS SO, ,SNGAGS BZLAS PA'I MTHAR NI LAN TSVA DANG
BCAS PA'I ME TOG DMAR POS SPYIN SREG BYA'O, ,DE NAS GONG BUS DGUG
PAR 'DOD NA DE'I TSE DUR KHROD KYI SOL BA DANG SA LAS BYAS PA'I
GZUGS BRNYAN GYI SNYING GA'I DBUS SU BCUG LA DER RKANG PA G-YON
PA'I MTHE BONG BZHAG LA

@127B BZLAS TE, DE NYID BSGRUB BYA'I GONG BUR BSGOMS NAS JI SRID
GONG BU KHUGS PA DE SRID DU BZLAS SO, ,SNGAGS LA BA SHA MA NA'I
SHUL DU A'A KARshA YA DANG HO:'I SHUL DU DZA:, ZHES PA BYED BRAG
GO, ,DE NAS RKANG PA DGUG PAR 'DOD NA BSGRUB BYA'I SNYING GAR YI
GE HR'I: DMAR PO DANG, RTAGS KYI LTE BA 'AM

SKYE GNAS KYI LTE BAR BO'I RNAM PA DKAR PO BSGOMS LA JI SRID
RKANG PA KHUGS PA DE SRID BZLAS SO, ,SNGAGS BZLAS PA'I MTHAR SKYE
TSE'I SPYIN SREG BYA'O, ,DE NAS SKROD PAR 'DOD NA SNGAR BZHIN
'KHOR LO GNYIS DANG YI GE BCU GNYIS BRIS LA DBUS SU YI GE YAm
RLUNG GI SA BON NO, ,DE'I DBUS SU

DGRA BO'I MING YA: YIG GNYIS KHA SBYAR BA CAN TE PHYI ROL DU ZLA
BA PHYED PA'I RNAM PA'I RI MO GSUM GYIS BSKOR RO, ,SREG PA 'AM
BYA ROG GI KHRAG GIS SO, ,DE NAS SKUD PA LJANG GUS DKRIS LA BRGYA
RTZA BRGYAD MNGON PAR BSNGAGS PAR BYAS LA CHU BO'I RGYUN LA BSKUR
RO, ,YANG NA BYA ROG GI SKE LA BTAGS

LA YUL GZHAN DU KHRID LA DOR TE DE NAS JI SRID BSKRAD PAR GYUR PA
DE SRID BZLAS SO, ,AOm HR'I: shtR'I: WI KRi T'A NA NA TZA LA YA
TZA LA YA S'A D'A TZA LA NA YA LHA SPYIN AUTZTSA tA YA H'Um H'Um
PHAt PHAt SV'A H'A, BZLAS PA'I MTHAR BYA ROG GI KHRAG GIS SPYIN
SREG BYA'O, ,BRGYA RTZA BRGYAD KYIS BYIN GYIS BRLABS PA'I KHVA
TA'I SGRO

DGRA'I KHYIM DU SBA'O, ,DE NAS DGRA'I SROG NYAMS PAR 'DOD NA
SNGAR BZHIN 'KHOR LO GNYIS DANG YI GE BCU GNYIS BRIS LA DKYIL DU
ME'I SA BON RAm BRI'O, ,DE'I DBUS SU DGRA'I MING GHU YIG DANG
SPEL PA'O, ,DE'I PHYI ROL DU RI MO GRU GSUM PA GSUM GYIS BSKOR
RO, ,TSA BA GSUM DANG DUG DANG

SKYE TSE LA SOGS PAS SO, ,SKUD PA NAG POS DKRIS LA DUR KHROD KYI
SO LA BA DANG SA LAS BYAS PA'I GZUGS BRNYAN GYI SNYING GAR BCUG
LA LCAGS KYI PHUR PAS SGO BCU DANG SNYING GAR BTAB LA SKAM POR
BYA STE DUG DANG SKYE TSE LA SOGS PAS BYUGS LA TSA BA'I SHING GI
ME DU BA CAN LA SKAM PAS BZUNG

LA SNGAGS ZLOS SHING JI SRID SROG DANG BRAL BA DE SRID BA SRO BAR
BYA'O, ,BZLAS PA'I MTHAR NI DGRA BO'I SKRA DANG, BSHAD BA DANG,
RKANG PA'I RDUL DANG, SEN MO DOR BA DANG, ZOS PA'I LHAG MA DANG,
ME TOG DANG, GOS DANG, DRIL PHYIS KYI DRI MA LA SOGS PA JI LTAR
RNYED PA'I SPYIN SREG

@128A *, ,BYA'O, ,MED NA PHAG SHA DGRA BO'I SHA BZHIN DU BSGOMS
LA BSREG GO, ,AOm HR'I: shtRi: WI KRi T'A NA NA RAm GHU: LHA
SPYIN M'A RA YA GHU: H'Um H'Um PHAt PHAt SV'A H'A, ZHES BZLAS SO,
,DE NAS RENGS PAR 'DOD NA SNGAR BZHIN 'KHOR LO GNYIS DANG YI GE
BCU GNYIS BRIS PA'I SA BON YI GE LAm YIG DANG BAm

GNYIS KYIS SPEL PA'I BSGRUB BYA'I MING BRI BAR BYA'O, ,GRU BZHI
PA'I RE KH'A GSUM GYIS BSKOR RO, ,YUNG BA'I KHU BAS SO, ,DE NAS
SKUD PA SER POS DKRIS LA MYOS BYED KYI GZUGS BRNYAN GYI NANG DU
BYAS LA JI LTAR RNYED PA'I TSER MAS YAN LAG THAMS CAD PHUG LA,
BRGYA RTZA BRGYAD KYIS BYIN GYIS

BRLABS PA'I YUNG BA'I CHUS GANG BA'I BUM PAR BCUG LA RGYAS BTAB
STE SNGAGS BZLAS SKO, ,JI SRID RE DAS PAR GYUR PA DE SRID SNGAGS
BZLAS SO, ,BZLAS PA'I MTHAR NI YUNG BA'I SPYIN SEG BYA'O, ,AOm
HR'I: shtRi: WI KRi T'A NA NA LAm BAm LHA SPYIN STVAm BHA YA LAm
BAm H'Um H'Um PHAt PHAt SV'A H'A, ZHES BZLAS SO, ,DAG

RENGS PAR BYED NA B'A TZAm STAm BHA YA ZHES PA SPEL LO, ,DE NAS
MKHA' 'GRO MA DANG TSANGS PA SRIN PO LA SOGS PA LAS GROL BAR 'DOD
NA DE'I TSE SNGAR BSHAD PA'I DBYUG PA'I PHYAG RGYAS LUS DAG YID
GSUM GYI GNAS SU BRDEG CING SNGAGS BZLAS NA MKHA' 'GRO MA LA SOGS
PA LAS GROL BAR 'GYUR

RO; ,AOm HR'I: shtRi: WI KRi T'A NA NA CHE GE MO'I LUS KYI d'A KI
NI N'Am BRAHMA R'A KshA SAm B'A AA PA SV'A RA YA H'Um H'Um PHAt
PHAt SV'A H'A, BRDEG PA'I MTHA' NI GTOR MA SPYIN LA LUS LA GSHIN
RJE MTHAR BYED YID KYIS SBYAR BAR BYA'O, ,DE LTAR RIMS DANG SDIG
PA'I NAD DANG GDON DANG SBRUL DANG MCHE BA DANG DUG DANG GZA'
DANG

'BRAS LA SOGS PA LAS GROL BAR BYA STE, JI LTAR RJES SU MTHUN PA'I
SNGAGS LA SPEL TSIG REG PAR BYA'O, ,THAMS CAD DU 'KHRUL 'KHOR
BSHIG NA GZHI BAR 'GYUR RO, ,BDAG SNYAN DAG MKHAN NO ZHES NGA
RGYAL DU BSGOMS NAS BZLAS NA SNYAN NGAG MKHAN DU 'GYUR RO, ,DE
NAS CHAR MA 'BAB NA

GTOR MA CHEN PO BYIN PAS NYE BAR 'TSE BA THAMS CAD ZHI BAR 'GYUR
RO, ,BDUD RTZI MYANG BA'I CHO GAS GTOR MA BSGRUBS LA MDUN DU
GSHIN RJE GSHED DMAR PO'I 'KHOR LO SKAD CIG GIS KHAMS GSUM GYI
SEMS CAN YONGS SU GYUR PAR BSAMS LA DRIL BU DKROL ZHING SNGAGS
BRJOD DO, ,AO

@128B BKTA MU KU t'A YA, RAKTA DZ'A t'A YA, RAKTA MU KH'A YA,
RAKTA SH'A RI R'A YA, RAKTA BHU DZ'A YA, SA RAKTA MUndA M'A L'A
BHA RA n'A YA, RAKTA RA THA SA M'A R'U DDH'A YA, RAKTA PADMA A'A
SA N'A YA, RAKTA A'A BHA RA nA BH'U shA n'A YA, AI DAm BA LIm GRi
HnA GRi GRiHNA MA MA BI GHn'Am HA RA HA RA TZA TU RM'A R'A NA NI
B'A RA YA NI B'A RA YA BHR'A MA YA BHR'A MA YA,

TZTSINDA TZTSINDA, BHI NDA BHINDA, N'A SHA YA N'A SHA YA, SHO shA
YA SHO shA YA, TZTSE DA TZTSE DA, BHE DA BHE DA, H'Um H'Um PHAt
PHAt SV'A H'A, AOm MO HA YA M'A RA YA H'Um H'Um PHAt PHAt SV'A
H'A, AOm PI SHU N'A YA M'A RA YA H'Um H'Um PHAt PHAt SV'A H'A,
AOm R'A G'A YA M'A RA YA H'Um H'Um PHAt PHAt SV'A H'A, AOM AI
RshYA YA M'A RA YA H'Um H'YUm PHAt PHAt SV'A H'A,

AOm MARMM'A MARMM'A BI GA TE H'Um BADZRA TZARTZI KE HA RA HA RA
BU KKAm M'A RA YA M'A RA YA BI GHN'Am DZA:, AOm GHO nE SU GHO nE
BADZRA M'A MA K'I BH'A RA BH'A RA SAMBH'A RA SAMBH'A RA HA RA HA
RA BIGHN'Am DZA:, AOm MARMME MARMMA Ksho BHA NI BADZRA SA RA SVA
STI DA RA DA RA, THA RA THA RA, DZA RA KAMPA THU NA THU NA H'Um
BIGHN'Am DZA:, AOm GAm BH'I RE BADZRA K'A RTI KE GHA: GHA: H'Um
RA KTA SHRO nI TA

PRI YE GOO RYEE BIGHN'Am DZA;, AOm AINDRA YA HR'i:, YA M'A YA
shtRi:, BA RU n'A YA BI, KU BE R'A YA KRi, AI SHA N'A YA TA,
AAGNE YE A'A, NEE Ri TA YE NA, B'A YA BE NA, TZANZ'A YA H'Um,
AARK'A YA H'Um, BRAHMA nE PHAt, BA SU DH'A RA YE PHAt, BE MA TZI
TRA nE SV'A, SARBA BH'U TE BHYO H'A, H'A H'A H'A, H'I H'I H'I,
H'Um H'Um H'Um,

PHEm PHEm PHEm SV'A H'A, ZHES SO, ,DE NAS ME TOG LA SOGS PAS YANG
DAG PAR MCHOD LA SO RTZI LA SOGS PA YANG DBUL TE, BZOD PAR GSOL
ZHING GSHEGS SU GSOL TE AA: YIG GSUM DANG SE GOL GSUM GYIS GSHEGS
SU GSOL NAS SHAR LA SOGS PA'I PHYOGS THAMS CAD DU DOR RO, ,

JI SRID 'DOD PA'I DON GRUB PA DE SRID DU BYA'O, ,MED NA CHU DANG
BSRES PA'I BZA' BA'I SNOD LA MNGON PAR BSNGAGS LA SPYIN NO, ,DE
LTAR LAS GZHAN STONG PHRAG LA YANG BCOM LDAN 'DAS SBYAR BAR
BYA'O, ,BSGOM PA'I BDAG NYID CAN GYIS THAMS CAD 'GRUB PAR THE
TSOM MED DO, ,'DI NI

DNGOS GRUB PHRAN TSEGS KYI CHO GA'O, ,DE NAS BCOM LDAN 'DAS MCHOD
PAR 'DOD NA, DE'I TSE AOm BADZRA SA TVA SARBA BIGHN'Am AU TZA TA
YA H'Um PHAt, CES PA 'DIS TZANDAN DMAR PO 'AM SINDHU RA BDUD RTZI
LNGA DANG BSRES PA 'AM 'BA' ZHIG PAS DKYIL 'KHOR GRUB BZHI PA NYE
BAR BYUGS LA, AOm A'A:

@129A *, ,BADZRA RE KHE H'Um DKYIL DU ZLUM PO BYAS TE AOm SU RE
KHE SARBA TA TH'A GA TA AA DHIshthI NTU SV'A H'A, 'DIS ME TOG
BZHAG NAS LAG PA BKRUS NAS SKAD CIG GIS RANG GI LUS LAS 'THON
PA'I DKYIL 'KHOR GYI 'KHOR LO MAndALA DU BZHUGS PAR BSGOMS LA
MCHOD PAR BYA STE, AOm RAKTA YA M'A RA YEE

BADZRA BE T'A LA MA A'A LIm GI TA KANDHA R'A YA A'A: H'Um PHAt
SV'A H'A, DBUS SU'O, ,AOm MO H'A YA M'A RA YE BADZRA TZARTZI KA
A'A LIm GI TA KANDHA R'A YA A'A: H'Um PHAt SV'A H'A, SHAR DU'O,
,AOm PI SHU N'A YA M'A RA YE BADZRA B'A R'A H'I AA LIm GI TA
KNDHA R'A YA A'A: H'Um PHAt SV'A H'A, LHO PHYOGS SU'O, ,AOm R'A
GA YA M'A RA YE BADZRA SA RA SVA STI AA LIm GI

TA KANDHA R'A YA A'A: H'Um PHAt SV'A H'A, NUB TU'O, ,AOm AI
RshY'A YA M'A RA YE BADZRA GOO R'I A'A LIm GI TA KANDHA R'A YA
A'A: H'Um PHAt SV'A H'A, BYANG DU'O, ,AOm R'A DZA PAttA GHA t'A
YA TZA TU: SA MA P'U Rn'A YA A'A: H'Um PHAt SV'A H'A, ME MTSAMS
SU'O, ,AOm S'U BARnA GHA t'A YA KASTSU RI K'A P'U Rn'A YA A'A:
H'Um PHAt SV'A H'A, BDEN BRAL DU'O, ,AOm

PRA B'A LA GHA t'A YA SIHLA KA P'U Rn'A YA A'A: H'Um PHAt SV'A
H'A, RLUNG DU'O, ,AOm R'A DZA TA GHA t'A YA KARB'U RA P'U Rn'A YA
A'A: H'Um PHAt SV'A H'A, DBANG LDAN DU'O, ,SNGAGS 'DI NYID KYIS
JI LTA BA BZHIN MNGON PAR BSNGAGS PA'I MCHOD RDZAS BCOM LDAN 'DAS
LA DBUL LO, ,BSTOD PA BSDUS PA YANG BYA STE, PHYAG BTZAL NAS

BZLAS PA BYAS NAS GSHEGS SO, ,AOm MU: SV'A H'A, ZHES PA 'DIS RANG
NYID KYI LUS KHO NA LA GZHUG GO, ,DE LA 'DI NI BSTOD PA'O, ,MA HE
DBANG PHYUG CHEN PO LHA BDAG PO, ,GNYUG MAR GSUNGS PA'I DNGOS
GRUB MNGA' BDAG PO, ,SDIG PA 'JIGS RUNG BGEGS RNAMS 'JOMS BDAG
PO, ,

GSHIN RJE'I 'KHRUL 'KHOR GSANG SNGAGS MCHOG BDAG PO, ,DBYUG PA
DKAR BSNAMS DBYUG DKAR BSNAMS PA PO, ,MI THOD PHYAG NA MI THOD
'DZIN PA PO, ,ZUNG 'JUG BDE LDAN ZUNG 'JUG BDE BA PO, ,GSHIN RJE
GSOD MDZAD GSHIN RJE GSOD PA PO, ,MI THOD KLU YIS BRGYAN BYAS

'JIGS PA PO, ,BCOS MA'I SKU LUS SPRUL GZHI MDZAD PA PO, ,MTHAR
BDE'I GO 'PHANG GNAS GZUGS 'GOD PA PO, ,BRTAN STER BLO STE TE
RING STER PA PO, ,DE BZHIN YID MDZAD PHA ROL PHYIN PA PO, ,LHAN
SKYES BDE CHEN GCIG THUGS DGYES PA PO, ,THUGS RJE RO GCIG BSOD
NAMS

@129B MDZAD PA PO, ,THUGS GSUNG BSTOD DGE'I LAS KYI LAM PA PO,
,ZHABS LA LHA MO COD CAN BTUD PA PO, ,BGEGS TSOGS MTHA' DAG GO
'PHANG BCOM PA PO, ,NOR STER SKU MDOG NYI LTAR DMAR PA PO, ,BDE
CHEN GSHIN RJE GSHED LA PHYAG 'TSAL LO, ,DE NAS RNAM PAR DAG PA
BSGOM PAR 'DOD

NA; DE'I TSE BSAM GTAN DANG SNGAGS BZLAS PAS SKYON RNAM PAR DAG
PA BSGOM PAR BYA'O, ,GEGS RNAMS ZHI PHYIR BSRUNG BA BYAS, ,DE
NYID RGYUR NI BYAMS LA SOGS, ,SMON LAM 'BRAS BU RNYED PA'I PHYIR,
,MCHOD PA BSOD NAMS 'PHEL BYA'I PHYIR, ,LTA BA GZHOM PHYIR STONG
PA NYID, ,RANG

LUS MCHOG TU LTA BA YI, ,SANGS RGYAS ZHING NI RNAM DAG PHYIR,
,RGYAL BA RNAMS KYIS DKYIL 'KHOR GSUNGS, ,GRU BZHI BDEN BZHI
BSGRUB PHYIR SPRUL, ,BDUD BZHI BZLOG PA'I DON DU NA, ,SGO BZHI PO
NI KUN NAS GSUNGS, ,ZUR BZHI DAG NI TSANGS PA YI, ,GNAS BZHI
RDZOGS PAR BYA

BA'I PHYIR, ,SGYU PHRUL SNA TSOGS BSGRUB DON DU, ,KA BA BRGYAD NI
GSAL BAR BSHAD, ,KUN RTOG THAMS CAD GZHOM PA'I PHYIR, ,DRA BA DRA
PHYED RIN PO CHE, ,BSDU BA'I DNGOS PO BZHI BSGRUB PHYIR, ,RTA
BABS BZHI PO KHO NA STE, ,PHUN SUM TSOGS PA'I RGYU YI PHYIR, ,SA
BON LA SOGS

ZHU BA'I TSUL, ,BYAMS SOGS 'BRAS BU LTA BA'I PHYIR, ,TZARTZI KA
LA SOGS PAS BSKUL, ,GSHIN RJE'I DGRA RU RAB GRAGS PHYIR, ,GSHIN
RJE GSHED GZUGS BSGOM PA'O, ,CHAGS CAN SEMS CAN GDUL BYA'I PHYIR,
,SKU YI KHA DOG DMAR PO'O, ,DUS GSUM YE SHES GRUB BYA'I

PHYIR, ,SPYAD GSUM PAR NI BRTAGS PA'O, ,PHYAG GNYIS GNYUG MA'I
NGO BO'I PHYIR, ,SHES RAB DE NYID RGYU YI PHYIR, ,DBYUG PAS GDUG
PA GDUL BA'I PHYIR, ,BSRUNG BA'I DON DU THOD PA PHYAG ,G-YON
BRKYANG SHIN TU CHOM PA'I PHYIR, ,KLU NI KLU RNAMS 'DUL BA'I
PHYIR, ,GDUG PA

BSDIGS PHYIR MGO BO'I PHRENG, ,MA HE GDUL DKA' 'DUL BYED PHYIR,
,KHRO BO SHIN TU CHAGS SBYOR PHYIR, ,SBOM PA GANG BA THOB PA'I
PHYIR, ,STAG LPAGS LA SOGS KHRO BO'I PHYIR, ,SKRA GROL BA NI GROL
BA'I PHYIR, ,SNYING RJE'I NGO BO'I RTOGS PA'I PHYIR, ,SKYES PA'I
GZUGS NI RTAG

@130A*, ,TU BSHAD, ,SHES RAB GRI GUG DNGOS PO DANG, ,DNGOS MED
LTA BA BZLOG PA'I PHYIR, ,LTA RDZAS BDUD RTZI MYANG BA'I PHYIR,
,RO DANG LDAN PHYIR THOD PA'O, ,STONG NYID NGO BO RTOGS BYA'I
PHYIR, BUD MED GZUGS SU YANG DAG BSTAN, ,STONG NYING SNYING RJE'I
SBYOR BA LA,

GNYIS KYIS SBYOR BA BSHAD PA'O, ,DBANG PHYUG BRGYAD KYI KHYAB
BDAG NYID, ,PHYIR NI DKYIL 'KHOR PA RNAMS BSTAN, ,DE PHYIR RDO
RJE THUGS BSGRUB PHYIR, 'DI LA RNAL 'BYOR GZHAN YOD MAN, ,ZHES
PA'I RNAM PAR DAG PA BSAM PAR BYA'O, ,BZANG PO'I BLO YIS 'DUD KYI
BRTZON PAS

SPRUL PA'I BRJOD PA RGYA CHEN NUS GUR CIG ,DE NYID DE NYID RIGS
PAS NGES BYAS 'DI NI SEMS CAN DON RNAMS BSGRUB BYA'I PHYIR, ,DPAL
LDAN GSHIN RJE'I DGRA YIS RAB BSGRAGS RGYUD CHEN SNA TSOGS BLA MA
DAM PA YI, ,ZHAL LAS RTOGS NAS THE TSOM MED PA'I YID KYIS BSAM PA
RNAM PAR

DAG PAS BYAS, ,DAD PA MED PAR 'BRAS BU MI 'THOB NYID, ,DES NA DAD
PA NYAMS PA NYID MI BYA, ,BLO GROS BZANG PO MKHAS PAS SGRUB THABS
MCHOG ,DAG BYAS GSHIN RJE GSHED DMAR SKUR GYUR CIG ,GSHIN RJE
GSHED DMAR SGRUB PA'I THABS, ,BYAS LA BSOD NAMS GANG

BSAGS PA, ,DE YIS GSHIN RJE GSHED NYID DE'I, ,RNAL 'BYOR MCHOG LA
BRTZON PAR SHOG ,RANG BYIN GYIS BRLAB PA'I RIM PA MAN NGAG DANG
BCAS PA GSHIN RJE GSHED DMAR PO'I MNGON PAR RTOGS PA RDZOGS SO,,
,,SLOB DPON CHEN PO MKHAS SHING DNGOS GRUB BRNYES PA BLO GROS

BZANG POS MDZAD PA, ,PAndI TA CHEN PO BLA MA RJE BTZUN NYI MA'I
DBANG PO'I 'OD ZER GYI ZHAL SNGA NAS GUS PAS MNYAN NAS CHAG LO
TZ'A BA DGE SLONG CHOS RJE DPAL GYIS BA SGYUR CING ZHUS TE GTAN
LA PHAB PA'O,,