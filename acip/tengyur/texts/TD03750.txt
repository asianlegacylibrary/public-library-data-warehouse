@84B #, RGYA GAR SKAD DU, DZAMBHA LA STO TRA,

@85A *, ,BOD SKAD DU, DZAMBHA LA'I BSTOD PA, DZAMBHA LA LA PHYAG
'TSAL LO, ,LHA DANG LHA MIN DRI ZA MI'AM CI RNAMS KYI, ,COD PAN
'OD KYIS ZHABS KYI KHRI NI GSAL MDZAD PA, ,BYANG CHUB MCHOG TU
NGES MDZAD GNOD SBYIN DBANG PHYUG LA, ,SEMS CAN RNAMS LA SMAN
PA'I BSAM

PAS BDAG GIS GSOL, ,GANG ZHIG BRTZE BA'I BDAG NYID BYANG CHUB
SBYIN MDZAD KHYOD, ,SNYING RJE'I RTZA BA SEMS CAN DON DU RAB TU
GRAGS, ,MGON KHYOD SEMS CAN RNAMS LA BRTZE BAR MI MDZAD NA,
,KHYOD KYIS SANGS RGYAS DRAN PAR GANG GI 'GYUR TE 'TSAL, ,SHIN TU
MI BZANG

DBUL BA'I SDUG BSNGAL NANG DU NI, ,'GRO RNAMS LHUNG BA KHYOD KYIS
MTHONG BAR MA GYUR TAM, ,RIN CHEN GTER CHEN RNAMS KYI MTSAN NAS
BZUNG BYAS NAS, ,KHYOD KYIS CHU BO YANG NI RDZING GIS BCING BAR
MDZOD, ,SHIN TU DBUL PA'I BYIN ZA MI BZAD DRAG PO YIS, ,'GRO BA
GANG ZHIG

NYIN DANG MTSAN DU SREG PAR BYED, ,BRTZE BA NYID KYIS SER SNA
RNAM PAR SPONG MDZOD LA, ,RIN CHEN BDUD RTZI'I CHAR GYI CHAR
RGYUN DRAG TU PHOB, ,KHYOD NI RGOD PAS BRGYA BYIN GYIS NI RGYAL
SRID DANG, ,SPYAN ZUR TZAM GYIS KHYAB 'JUG GIS NI DPAL MO DANG,
,MNYES PAS DBANG PHYUG

GIS NI GANGS RI'I GNAS KYANG THOB, ,MGON PO SDUG PHONGS 'GRON BU
TZAM YANG MI STER RAM, ,'GRO BA'I DBANG PHYUG RNAMS LA DPAG MED
BDE BA RNAMS, ,RTAG TU KHYOD STER SDUG BSNGAL CAN LA DE LTA MIN,
,KHYOD KYIS SNGON MA MTHONG BA SNYING RJE'I YUL GYUR PA'I, ,DBUL
BA'I SDUG

BSNGAL CAN LA JI LTAR KHYOD 'JIGS SAM, ,NOR GYIS NOR SLONG GUS
LDAN RNAMS LA KHYOD 'GENGS KYI, ,YANG DAG SKAL MED SDIG BYAS
RNAMS LA KHYOD MIN ZHING, ,NOR GTONG NOR GYIS NOR LDAN PAR NI
'DZIN GYUR TE, ,MGON PO SLOD BA'I TSOGS RNAMS NGES PAR SPONG BYED
DAM, ,GAL TE

KHYOD KYIS NOR GTONG RNAMS LA KHYOD KYIS STER, ,SKYE BO TSEG NGAN
RNAMS LA JI LTAR KHYOD 'JIGS SAM, ,RAB TU 'BAD PAS NGES PAR SMRA
BA DE YIS MCHOG ,GNOD SBYIN RGYAL PO BDAG GIS GSOL BA GSAN DU
GSOL, ,RAB TU 'BAD BYAS DE 'DRA'I NOR DANG LDAN GYUR NAS, ,JI
LTAR

@85B DBUL PO'I SGRA NI THOS PAR MA GYUR CIG, ,DBUL PO'I ME NI RAB
TU 'BAR BAS 'GRO BA RNAMS, ,SREG PAR NGES MTHONG YID KYIS NGO
MTSAR NYID DU GYUR, ,GANG ZHIG BDAG GIS SMRAS BA'I TSIG RTZUB
TSIG RNAMS NI, ,CHU YI DBANG POS BRTZE PHYIR 'DI RNAMS BZOD PAR
MDZOD, ,GANG ZHIG

BSTOD PA 'DI YIS NI, ,RTAG TU 'BAD PAS DZAm LA BSTOD, ,DES NI
DBUL POR MI 'GYUR ZHING, ,SHIN TU MI G-YO'I DPAL THOB SHOG, ,MI'I
DBANG PO NYI MA RNAM PAR GNON PAS DZAMBHA LA LA BSTOD PA MDZAD PA
RDZOGS SO,, ,,KALY'A nA MI TRA GZHON NU SHES RAB BKYIS BSKUL NAS,

RGYA GAR GYI MKHAN PO DHARMMA DH'A RA DANG YAR LUNGS PA GRAGS PA
RGYAL MTSAN GYIS DPAL SA SKYA'I GTZUG LAG KHANG DU BSGYUR BA'O,,
