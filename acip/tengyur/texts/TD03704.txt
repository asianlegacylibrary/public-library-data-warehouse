@344B #, ,RGYA GAR SKAD DU, SV'A RA
SVA T'I

STO TRA N'A MA, BOD SKAD DU, LHA MO DBYANGS CAN GYI BSTOD PA,
STON ZLA RAB RGYAS KU MUD DUNG DANG CHU SHEL GANGS RI LTAR DKAR
BA, ,RAB DKAR DKAR GSAL GZI LDAN YID 'PHROG LHA MO DBYANGS CAN LA
PHYAG 'TSAL, ,BDAG BLO'I MI SHES GTI MUG RMONGS PA'I TSOGS

NI KUN NAS 'JOMS PA DANG, ,SMRA NGAN SUN 'BYIN THOGS MED KUN
GZIGS SPOBS PA'I GTER MCHOG RGYAS PAR MDZOD, ,SGRIB GNYIS SPRIN
BRAL BLO GROS 'OD ZER STONG LDAN RAB TU 'CHAR KA YI, ,NYI MA'I
ZER GYIS GDUL BYA'I PADMO RAB DUL KHA 'BYED RNAM

RGYAS PAS, ,RAB TU DRI ZHIM BSIL NGAD DANG LDAN PADMO'I ZE'U
'BRU'I NGOS DAG LA, ,BDAG BLOS GUS PAS 'THUNGS PAS BLO GROS CHER
RGYAS SBRANG RTZIS 'GRO RNAMS SKYONG, ,GSER GYI RI DANG KUN
MKHYEN CHU GTER LTA BUR KUN NAS LHUN CHAGS PA, ,RTZOD PA'I PHYE
MA

LEB DANG, BDUD SDE DUS KYI RLUNG GIS BSKYOD MA YIN, ,BCU DRUG NA
TSOD LTA BU'I BU MO RAB MDZES SGEG PA'I NYAMS DANG LDAN, ,LHA YI
RGYAN RNAMS DU MAS KHYOD KYI LUS DANG YAN LAG MDZES PA YIS, ,CHU
GTER 'GRAM GNAS MGRIN SNGON DGA' BSKYED RGYA MTSO'I LHA MO
DBYANGS

@345A *, ,CAN MA, ,KHYOD LA PHYAG 'TSAL BRTZE BAS BDAG BLO'I MI
SHES MUN PA MYUR DU GSOL, ,RAB TU SNYAN PA'I DBYANGS LDAN DRI
ZA'I BU MO RAB MDZES YID 'PHROG MA, ,LAG GI 'DU BYED RAB TU
BSGYUR BAS TSANGS PA'I GSUNG DBYANGS RNAM 'BYUNG BAS, ,SGRA

DANG TSAD MA SNYAN DNGAGS MNGON BRJOD SDEB SBYOR LEGS BSHAD CHOS
RNAMS KUN, ,PHA ROL YID 'PHROG 'DZIN PAR NUS PA CI PHYIR BDAG LA
MI STZOL LAGS, ,KHYOD KYI THUGS NI KUN DU MI G-YO RGYA MTSO CHEN
PO LTA BU STE, ,THUGS RJE'I RLABS SHUGS DRAG TU BSKYED PAS 'GRO

BA'I GDUNG BA RAB TU SOL, ,DBANG GI RGYAL PO'I 'BYUNG GNAS YID
BZHIN RE SKONG DBYANGS CAN RGYA MTSO YIS, ,RMONGS PA'I GDUNG BAS
GDUNGS PA'I SKYE BO RINGS PAR SKYONG BA DANG, ,GTI MUG DAG GIS
BLO DMAN SKYE BO'I RE BA MYUR DU SKONGS, ,BDAG BLO'I KU MU DA NI
RAB

DU KHA ZUMS RNAM PAR GNAG PA LA, ,BSIL ZER BYED PA RAB TU SPRIN
BRAL DKYIL 'KHOR RNAM PAR RGYAS PA YIS, ,KU MUD KHA BYE RAB RGYAS
ZE'U 'BRU YI BSIL DNGAR RNAM PAR SPEL BAR MDZOD, ,RAB TU DRI BRAL
RKYEN GYI DRI MAS MA PHOG MA 'GAGS KHYOD KYI SKU, ,KUN

DU TSANGS PA'I DBYANGS CAN CA CO'I DRI BRAL KHYOD KYI GSUNG,
,SHES BYA KUN LA THOGS PA MED PA'I YE SHES DANG LDAN KHYOD KYI
THUGS, ,BSTOD PA 'DI YIS BSTOD LA DBYANGS CAN MA YIS BLO GROS
MCHOG RAB STZOL, ,DBYANGS CAN GYI BSTOD PA 'DI NI, LHO PHYOGS

KYI RGYUD DU BYUNG BA'I MKHAS PA CHEN PO PAndI TA NAG MO'I KHOL
GYIS DBYANGS CAN ZHAL GZIGS PA'I DUS SU DGYES TE BSTOD PA RDZOGS
SO,, ,,GANG ZHIG 'DI 'DON PA LA SHES RAB STZOL BAR KHAS BLANGS

SO; ,RGYA GAR GYI MKHAN PO PAntI TA DZNY'A NA SH'I LA DANG, LO
TZ'A BA DGE SLONG CHOS 'BAR GYIS BSGYUR BA'O,, ,,