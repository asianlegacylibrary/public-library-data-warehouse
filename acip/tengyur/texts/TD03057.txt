@109B #, ,'PHAGS PA RTA MGRIN BSGRUB PAR 'DOD PAS THOG MAR
SNGAGS 'DI BRJOD PAR BYA'O, ,AOm SVA BH'A BI SHUDDHA:SARBA
DHARM'A:

SVA BH'A BA BI SHUDDHO&HA% ZHES LAN GSUM MAM BDUN BRJOD PAS SNANG
SRID KYI DNGOS PO 'DI THAMS CAD DAG PAR BSAM MO, ,KHYAD PAR DU
BDAG GI LUS SHEL SGONG DAG PA LTA BUR RNAM PAR DAG PAR BSAM MO,
,DE NAS RANG GI SNYING GAR RAm SER PO CIG LAS 'OD 'PHROS SHING
'DUS PA LAS

NYI MA'I DKYIL 'KHOR BSAM MO, ,NYI MA'I DKYIL 'KHOR GYI STENG DU
YI GE HR'I:DMAR PO CIG BSAM MO, ,DE LAS 'OD ZER ZHAGS PA LTA BU
DANG LCAGS KYU LTA BU PHYOGS BCUR 'PHROS PAS SANGS RGYAS DANG
BYANG CHUB SEMS DPA' DPAL RTA MGRIN DANG BLA MA LA SOGS PA MDUN
DU SPYAN DRANGS

LA RANG GI SNYING GA'I YI GE HR'I:LAS MCHOD PA'I LHA MO BDUG SPOS
MA PHYAG NA SPOS THOGS PA DANG, ME TOG MA PHYAG NA AUTPA LA THOGS
PA DANG, MAR ME MA PHYAG NA RIN PO CHE'I SGRON ME THOGS PA DANG,
DRI CHAB MA GSER GYI BUM PA'I NANG DU GA PUR GYI CHUS BKANG BA
THOGS PA DANG, ZHAL ZAS MA GSER

@110A *, ,GYI GZHONG PA'I NANG DU BDUD RTZI RI RAB TZAM THOGS PA
RNAMS KYIS SANGS RGYAS DANG BYANG CHUB SEMS DPA' DANG DPAL RTA
MGRIN DANG BLA MA LA SOGS PA LA MCHOD LA SNGAGS 'DI RNAMS BRJOD
DO, ,AOm BADZRA DH'U PE A'A:H'U% SV'A H'A, AOm BADZRA PUshPE
A'A:H'U% SV'A H'A, AOm BADZRA A'A LO KE A'A:

H'U% SV'A H'A, AOm BADZRA GANDHE A'A:H'U% SV'A H'A, AOm BADZRA
NEE BI DYE A'A:H'U% SV'A H'A, DE NAS 'DI SKAD CES BRJOD PAR BYA
STE, GANG YANG BDAG GIS DUS KUN DU, ,SDIG PA BGYIS PAR GANG GYUR
PA, ,SKRAG NAS RMI 'DRAR 'CHAGS BGYID CING, ,DENG NAS BRTZAMS NAS
'BYUNG MI BGYID, ,DGE BA RNAMS LA

RJES YI RANG, ,SANGS RGYAS BYANG CHUB YID KYIS GZUNG, ,THAMS CAD
BYANG CHUB MCHOG TU BSNGO, ,DE THOB LAM LA GNAS BGYID CING, ,DAM
PA'I SKYABS GSUM LA SKYABS MCHI, ,DE NAS BYAMS PA DANG, SNYING
RJE DANG, DGA' BA DANG, BTANG SNYOMS DANG, TSANGS PA'I GNAS RNAMS

RIM GYIS BSGOM, AOm SH'U N+YA T'A DZNY'A NA BADZRA SVA BH'A BA
A'ATMA KO&HAm, ZHES LAN GSUM BRJOD LA TING NGE 'DZIN GYIS CHOS
THAMS CAD NAM MKHA' LTA BUR STONG PAR BSAM, DE NAS NAM MKHA'I
DKYIL DU RAm SER PO LAS 'OD 'PHROS PA LAS NYI MA'I DKYIL 'KHOR
CIG BSAM, NYI MA'I DKYIL 'KHOR GYI STENG DU

H'U% MTHING GA LAS 'OD 'PHROS PA LAS RDO RJE RTZE LNGA PA CIG
BSAM, RDO RJE RTZE LNGA PA DE LAS 'OD PHYOGS BCUR 'PHROS PAS RDO
RJE'I RA BA DANG DRA BA SA GZHI GUR DU BSAM, RDO RJE'I SA GZHI'I
DBUS SU NYI MA'I DKYIL 'KHOR GYI STENG DU YI GE BHR'Um DKAR PO
CIG BSAM, DE LAS 'OD 'PHROS PAS SHAR

PHYOGS DNGUL LAS GRUB PA, LHO BEE d'URYA LAS GRUB PA, NUB SHEL
DMAR PO LAS GRUB PA, BYANG GSER LAS GRUB PA, SGO BZHI YOD PA,
GSER GYI KA BA BRGYAD KYIS BTEG PA RIN PO CHE BEE d'URYA'I LJON
SHING GIS STENG PHUB PA, RIN PO CHE'I 'PHAN DU MA 'PHYANG BA'I
GZHAL YAS KHANG DU BSGOM

PA'AM; YANG NA THOD PA'I GZHAL YAS KHANG STONG GSUM GYI STONG
CHEN PO'I 'JIG RTEN GYI KHAMS KYI RGYA KHYON TZAM, STENG ZHING
CHEN GYI G-YANG GZHIS BKAB PA, SGO BZHI YOD PA, SENG LDENG GI KA
BA BRGYAD LA THOD PAS KA ZHU BYAS PA'I KA BA BRGYAD KYIS BTEG PA
PHYI NAS BLTAS NA NANG

@110B GSAL BA, NANG NAS BLTAS NA PHYI GSAL BA'I GZHAL YAS KHANG
CIG TU BSGOM MO, ,SGRUB PA PO RANG GI SEMS YI GE RAm CIG TU
BSGOM, RAm SER PO DE LAS 'OD 'PHROS SHING 'DUS PA LAS NYI MA'I
DKYIL 'KHOR CIG BSGOM, NYI MA'I DKYIL 'KHOR GYI STENG DU RANG
HR'I:DMAR PO CIG TU BSGOM,

HR'I:DMAR PO DE LAS 'OD ZER PHYOGS BCUR 'PHROS PAS SEMS CAN GYI
DON BYAS, 'PHAGS PA MCHOD NAS SLAR 'OD DE YI GE HR'I:LA THIM PAS
HR'I:DE NYID 'OD DU ZHU BA LAS TSE THOG MA MED PA NAS NYON MONGS
PA DANG SHES BYA'I SGRIB PA THAMS CAD YE SHES KYI MES BSREG PAR
BSAM, YE SHES KYI ME

'OD 'PHROS PA DANG, 'DUS PA LAS BDAG NYID BCOM LDAN 'DAS DPAL RTA
MGRIN DBU GSUM PHYAG DRUG PA, SKU MDOG DMAR PO, DBUS DMAR BA,
G-YAS DKAR PO, G-YON MTHING BA, ,SPYAN GSUM PA, DBU GSUM GYI
STENG NA RTA MGO LJANG GU GSUM YOD PA, TSEMS GTZIGS PA

ZHAL RE RE NAS KYANG 'BRUG STONG STONG LDIR BA, THOD PA SKAM PO
LNGA'I THOD CAN, THOD PA RLON PA'I PHRENG BAS SE RAL KHAR BRGYAN
PA, SBRUL DKAR NAG GIS YAN LAG BRGYAN PA, STAG LPAGS RLON PA'I
SHAM THABS BYAS PA, GLANG PO CHE'I KO RLON GOS SU GYON PA, PHYAG
DRUG LA G-YAS PA DANG

PO RDO RJE RTZE LNGA PA BSNAMS PA, G-YON DANG PO NA DUNG CHEN
KHRAG GIS BKANG BA BSNAMS PA, G-YAS GNYIS PA NA GSER GYI ZHAGS PA
BSNAMS PA, G-YAS THA MA NA SENG LDENG GI DBYUG THO BSNAMS PA,
G-YON GNYIS PA NA RAL GRI ,G-YON GYI THA MA NA SOR MO LNGA LA
MTHE BO CHE NAS BDE BAR

GSHEGS PA'I RIGS KYI BYA KHYUNG GA RU dA DKAR PO BYE BA 'GYED PA,
MDZUB MO NAS RDO RJE'I RIGS KYI MTHING GA BYE BA 'GYED PA, GUNG
MO NAS RIN PO CHE'I RIGS KYI SER PO BYE BA 'GYED PA, SRIN LAG NAS
PADMA'I RIGS KYI DMAR PO BYE BA 'GYED PA, MTHE CHUNG NAS LAS KYI
RIGS LJANG GU BYE BA 'GYED PA,

ZHABS DRUG GIS KLU THAMS CAD BRDZIS PA, RDO RJE'I GSHOG PA RE RE
NAS BYA KHYUNG GA RU dA BSAM GYIS MI KHYAB PA BYE BA 'GYED PA,
BSKAL PA ME LTAR 'BAR BA'I YE SHES KYI ME'I KLONG DKYIL NA BZHUGS
PAR BSAM, YANG NA BCOM LDAN 'DAS DPAL RTA MGRIN SKU MDOG DMAR PO,
PHYAG G-YAS

@111A *, ,NA SENG LDENG GI DBYUG TO, PHYAG G-YON PA NA SDIGS
MDZUB 'PHYAR BA, NYI MA'I DKYIL 'KHOR LA BZHUGS PA PHYAG MTSAN
BSGOM, LCE RDO RJE RTZE LNGA PAR BSGOMS LA, SARBA KA RI ZHES BYA
BA'I YIG 'BRU RDO RJE RTZE LNGA PA LA DGOD, SNYING GA G-YON PAR
NYI MA'I DKYIL 'KHOR GYI

STENG DU RDO RJE RTZE LNGA PA DKAR PO BSAM, SNYING GA G-YAS PAR
ZLA BA'I DKYIL 'KHOR GYI STENG DU RDO RJE RGYA GRAM LJANG GU CIG
BSAM, SPYI BOR ZLA BA'I DKYIL 'KHOR GYI STENG DU AOm DKAR PO CIG
BSAM, MGRIN PAR ZLA BA'I DKYIL 'KHOR GYI STENG DU A'A:DMAR PO CIG
BSAM, SNYING GAR ZLA BA'I DKYIL 'KHOR GYI

STENG DU H'U% MTHING GCIG BSAM, SNYING GA'I RDO RJE RTZE LNGA PA
LAS 'OD KHA DOG LNGA PA LCAGS KYU LTA BU 'PHROS, BCOM LDAN 'DAS
DPAL RNAM PAR SNANG MDZAD DANG, BCOM LDAN 'DAS MI 'KHRUGS PA
DANG, RIN CHEN 'BYUNG LDAN DANG, TSE DPAG MED DANG, DON YOD GRUB
PA DE RNAMS MDUN

GYI NAM MKHA' LA SPYAN DRANGS LA, BCOM LDAN 'DAS RNAM PAR SNANG
MDZAD KYIS AOm ZHES PAS BDUD RTZI'I CHUS SPYI BO NAS DBANG BSKUR
BAR BSAM, H'Um ZHES PAS MI 'KHRUGS PAS DPRAL PA NAS DBANG BSKUR
BAR BSAM, TR'Am ZHES PAS RIN CHEN 'BYUNG LDAN GYIS RNA BA G-YAS
PA NAS DBANG BSKUR BAR

BSAM; HR'I:ZHES PAS SNANG BA MTHA' YAS KYIS LTAG PA NAS DBANG
BSKUR BAR BSAM MO, ,AA ZHES PAS RNA BA G-YON PA NAS DON YOD GRUB
PAS BDUD RTZI'I DBANG BSKUR BAR BSAM MO, ,SNYING GA'I RDO RJE
RGYA GRAM LAS 'OD ZER LCAGS KYU LTA BU 'PHROS PAS DE NAS GRUB
PA'I DPAL RTA MGRIN NYI MA'I

DKYIL 'KHOR LA BZHUGS PA CIG SPYAN DRANGS LA, RGYA GRAM LJANG GU
LAS 'OD 'PHROS PAS MCHOD PA'I LHA MO LNGA BYUNG BAS SNGA MA BZHIN
DU MCHOD PAR BYA'O, ,RGYA GRAM GYI CHANG BA LA DZA:H'U% BAm
HO:BSAMS LA DZA:LAS 'OD ZER LCAGS KYU LTA BUS DPAL RTA MGRIN
SPYAN DRANGS LA, H'U% LAS 'OD 'PHROS PAS YE

SHES SEMS DPA' LA PHOG PAS BDAG LA ZHUGS, BAm LAS 'OD 'PHROS PAS
BCINGS, HO:LAS 'OD 'PHROS PAS YE SHES SEMS DPA' DGYES PA'I TSUL
DU BZHUGS PAR BSAM, SKU LA GTAD LA BSGOM PAS DUB NA SA BON GYI YI
GE LA GTAD LA SNGAGS 'DI BZLAS SO, ,AOm BADZRA KRO DHA HA YA

@111B GR'I BA HU LU HU LU H'U% PHAt CES CI MANG DU BZLAS SO, ,SA
BON GYI YI GE LAS 'OD 'PHROS PAS NAM MKHA'I MTHAS GTUGS PA THAMS
CAD LA 'PHAGS PA RTA MGRIN DU GYUR PAR BSAM, BZLAS PAS DUB NA YE
SHES PA MDUN DU BTON LA LHA MO LNGAS SNGA MA BZHIN DU MCHOD DO,
,TSE 'DI NYID LA DNGOS GRUB THOB PAR BYA BA'I PHYIR

YI GE BRGYA PA BZLAS, 'PHAGS PA RTA MGRIN LA BSTOD PA, H'U% SKU
MDOG CHAGS MED NUB KHA'I DMAR THAG 'DRA, ,'BAR BA'I DBUL RAL BA
GYEN DU BRDZES, ,MA RIG TSANGS PA KHA SBUB GNON PA'I LHA, ,PADMA
RIG SNGAGS RGYAL LA PHYAG 'TSAL LO, ,YE SHES HA YA GRI BA RTA
MCHOG DPAL, ,

ZHAL NAS 'BRUG STONG DI RI RI, ,TSEMS GTZIGS TZAM NA TSEMS NANG
NAS, ,GDUG PA'I ME STAG KHAM KHAM 'BAR, ,KHRO RGYAL DBANG GI RTA
SKAD TZER TZER MTSER, ,ZHES BSTOD, MKHYEN PAR GSHEGS PAR BYA BA'I
PHYIR DZA:DZA:ZHES LAN GSUM BRJOD DO, ,RDZOGS PA'I RIM PA 'DI
LTAR BSGOM PAR

BYA STE, BDAG NYID RTA MGRIN DU BSGOMS PA'I SNYING GAR NYI MA'I
DKYIL 'KHOR, DE'I STENG DU YI GE HR'I:DMAR PO LAS PHYOGS BCUR 'OD
'PHROS TE, PHYI SNOD KYI 'JIG RTEN DANG NANG BCUD KYI 'JIG RTEN
LA PHOG PAS 'OD DU ZHU NAS KUN RTA MGRIN GYI NGO BOR BSAM, 'OD DE
DAG THAMS CAD RANG GI LUS LA BSDU,

DAM TSIG SEMS DPA' YE SHES SEMS DPA'I RTA MGRIN DMAR PO LA BSDU,
HR'I:DMAR PO THIG LE DKAR ZHING 'TSER BA YUNGS KAR TZAM CIG LA
BSDU, YUNGS KAR TZAM PO DE YANG MI DMIGS PAR BSGOM STE GSAL LA MI
RTOG PA CIG TU BSGOM MO, ,LHA'I BU'I BDUD 'DUL BAR 'DOD NA, RDO
RJE RTZE LNGA PA

THOGS PA'I PHYAG LA MCHOD PA BYA, LHA KLU MTHU BO CHE THAMS CAD
DBANG DU SDUD PAR 'DOD NA DUNG CHEN THOGS PA'I PHYAG LA MCHOD PA
BYA, BDAG DANG GZHAN GYI SDUG BSNGAL ZHI BAR 'DOD NA ZHAGS PA
THOGS PA'I PHYAG LA MCHOD PA BYA, BYIS PA'I GDON BCO BRGYAD DANG,
BGEGS RIGS STONG PHRAG BRGYAD

CU DANG, LHA 'DRE MA RUNGS PA THAMS CAD 'DUL BAR 'DOD NA RAL GRI
THOGS PA'I PHYAG LA MCHOD PA BYA, LHA 'DRE MTHU BO CHE THAMS CAD
BRAN BZHIN DU 'KHOL BAR 'DOD NA, SENG LDENG GI RTA THOGS PA'I
PHYAG LA MCHOD PA BYA, KLU MA RUNGS PA THAMS CAD GDUL BAR 'DOD
NA, BYA KHYUNG THOGS PA'I PHYAG

@112A *, ,LA MCHOD PA BYA, CHU GRONG KHYER RAM YUL DU BYUNG BA
BZLOG PAR 'DOD NA, SENG LDENG GI PHUR BU SOR BRGYAD PA LA RTA
MGRIN GYI SNGAGS SNGON DU 'BUM BSNYEN PA BYAS LA LAS KYI DUS SU
YANG 'BUM BYAS TE BTAB NA CHU'I RGYUN BZLOG PAR 'GYUR RO, ,SHVA
BZLOG PAR 'DOD NA ZANGS DANG

LCAGS LA 'BRUG GI GZUGS BRIS LA SENG LDENG GI PHUR BU SOR BRGYAD
PA CIG LA SNGAGS BRGYA RTZA BRGYAD BTAB LA SHVA SAR BTAB NA BZLOG
PAR 'GYUR RO, ,SER BA BSRUNG BAR 'DOD NA YUNGS KAR LA SNGAGS
BRGYA RTZA BRGYAD BTAB LA YUNGS KAR LA CHA'I NANG DU DRIL LA
PHYOGS BZHI MTSAMS BRGYAD DKYIL DANG DGU

RU SBA, GDONG ZLOG LA BYE MA LA SNGAGS LAN BRGYA RTZA BRGYAD
BZLAS LA 'BRUG DANG, SPRIN DANG, GLOG RGOD PA'I SAR BTAB NA SER
BA BZLOG PAR 'GYUR RO, ,'BRAS DANG GAG PA DANG, LHOG PA KUN LA
'JIM PA LA SNGAGS BTAB STE BYUGS NA ZHI BAR 'GYUR RO, ,MI NAD
DANG, PHYUGS NAD DANG,

YAMS GYI NAD LA SENG LDENG GI PHUR BU SOR BZHI BA LA SNGAGS STONG
PHRAG BDUN BZLAS LA PHYOGS BZHIR BCUGS [*BTZUGS] LA SNGA DRO'I
DUS SU CHU GTZANG MA LA SNGAGS BRGYA RTZA BRGYAD BZLAS TE, KHANG
THOG NAS GTOR NA YAMS NAD THAMS CAD ZHI BAR 'GYUR RO, ,GTOR MA
GTONG PAR 'DOD PAS BDAG NYID DPAL RTA MGRIN DU

BSGOMS LA SNYING GAR HR'I:DMAR PO LAS 'OD PHYOGS BCUR 'PHROS PAS
SEMS CAN THAMS CAD RTA MGRIN DU BSGOMS LA, YANG RTA MGRIN GYI
THUGS KA NAS 'OD ZER PHYOGS BCUR 'PHROS PAS RTA MGRIN DU GYUR PA
DE GTOR MA'I STENG DU SPYAN DRANGS TE, GTOR MA'I STENG DU BAm
DMAR PO CIG BSAM, BAm DE LA SA

'OD 'PHROS TE, SLAR BAm LA THIM PAS SHEL DMAR PO LAS GRUB PA'I
RIN PO CHE'I SNOD YANGS SHING RGYA CHE BA CIG BSAM, RANG RTA
MGRIN DU BSGOMS PA'I SNYING GA'I HR'I:DMAR PO DE'I 'OD NAM MKHA'
LA 'PHROS PAS, HR'I:DKAR DMAR SER SNGO, GNAG 'OD BYUNG PAS BDUD
RTZI'I CHU RGYUN BABS PAS GANG

BAR BSAM, DE NAS GTOR MA RNAM PAR DAG PAR BYA BA'I PHYIR SARBA KA
RI ZHES LAN BDUN BRJOD PAR BYA'O, ,GTOR MA NYID BDUD RTZIR BYIN
GYIS BRLAB PA'I PHYIR, NA MA:SARBA TA TH'A GA TA AA PA LO KI TE,
AOm SAm BHA RA SAm BHA RA H'U% ZHES NYI SHU RTZA GCIG BRJOD PAR
BYA STE, YANG NA SNGAGS BDUN TSAN BZHI

@112B BRJOD LA CHU LA GDAB PO, ,YE SHES KYI CHOS SKYONG LA NYI
SHU RTZA GCIG BRJOD PAR BYA'O, ,PHYOGS SKYONG 'JIG RTEN PA LA
YANG SNGAGS BDUN TSAN BZHI BRJOD DO, ,YANG NA AOm A'A:H'U%
HR'I:ZHES NYI SHU RTZA GCIG BRJOD BAR BYA'O, ,'PHAGS PA RTA MGRIN
GYI SGRUB THABS ZHES BYA BA, SLOB DPON DPAL MAR

ME MDZAD YE SHES KYIS MDZAD PA RDZOGS SO,, 