@1B [DD] #, ,RGYA GAR SKAD DU, SHR'I HE BADZRA S'A DHA NAm, BOD
SKAD DU, DPAL DGYES PA RDO RJE'I SGRUB THABS, DPAL DGYES PA'I RDO
RJE LA PHYAG 'TSAL LO, ,DPAL LDAN DGYES PA'I RDO RJE DANG, ,BDAG
MED MA LA GUS [DD]

PHYAG 'TSAL, ,RDO RJE SLOB DPON BKA' DRIN GYIS, ,DE YI SGRUB
THABS CHO GA BSHAD, DANG PO KHO NAR RNAL 'BYOR PAS, ,SEMS CAN
THAMS CAD KYI DON DU BLO BSKYED NAS, BLA MA BCOM LDAN 'DAS YANG
DAG PAR BSNYEN TE, CHO GA

JI LTA BA BZHIN DU DPAL DGYES PA'I RDO RJE'I DKYIL 'KHOR DU ZHUGS
SHING RIM PA JI LTA BA BZHIN DU DBANG BSKUR TE, YANG DAG PAR RJES
SU GNANG BA SHIN TU RNAM PAR DAG PA'I DE KHO NA NYID MA NOR BA'I
YE SHES THOB CING MTSAN MA

RNYED PA DANG, BDUD RTZI LNGA LA SOGS PA'I DAM TSIG BSTEN PA,
DPAL DGYES MDZAD RDO RJE BSGRUB PAR 'DOD PAS RIG MA DANG LHAN CIG
DUR KHROD LA SOGS PA YID DU 'ONG BA'I GNAS SU 'DUG NAS MCHOD PA
DANG, GTOR MA LA

SOGS PA BYAS TE, RANG GI SNYING GAR RAm LAS BYUNG BA'I NYI MA LA
H'U% YIG SNGON PO BLTAS TE, H'U% YIG DE LAS 'OD ZER RNAM PA LNGA
NAM MKHA'I PHYOGS SU YONGS SU SPROS NAS, 'OD ZER DES BCOM LDAN
'DAS RDO RJE LAS BYUNG BA'I

@2A *, ,SKU MDOG SNGON PO PHYAG DANG PHYAG MTSAN 'OG NAS 'BYUNG
BA BZHIN DU PHYAG BCU DRUG PA'AM, PHYAG DRUG PA'AM, PHYAG BZHI
PA'AM, PHYAG GNYIS PA YANG RUNG STE, ,RANG GI RIG MA LA 'KHYUD PA
SPYAN GSUM PA DBU SKRA KHAM PA GYEN DU 'GRENG

BA; PHYAG RGYA DRUG DANG LDAN PA, LHA MO BRGYAD KYIS YONGS SU
BSKOR BA, SKU RNAMS SPRO BA DANG SDUD PA MDUN GYI NAM MKHA'I
PHYOGS SU BKUG STE BSGOM PAR BYA'O, ,DE'I MDUN NA GOO R'I NAG MO
PHYAG NA BYANG CHUB KYI SEMS KYI ZLA BA CAN NO, ,LHO PHYOGS SU

CHOM RKUN MA BTZOD KYI MDOG CAN PHYAG NA RANG BYUNG GI NYI MA
ZHES BYA BA'I ME TOG CAN NO, ,RGYAB TU RO LANGS MA SER MO RDO
RJE'I CHU SNOD CAN NO, ,BYANG PHYOGS SU ZA PHOD MA MA RA KA TA
LTA BU GSANG BA'I SMAN BSNAMS PA'O, ,DBANG LDAN GYI MTSAMS SU NI
SPOS MO

MDOG SNGON MO SNA TSOGS PA'I SHA BSNAMS PA'O, ,ME'I MTSAMS SU DUR
KHROD MA DKAR MO PHYAG NA RO BSNAMS PA'O, ,SRIN PO'I MTSAMS SU
GTUM MO DMAR SKYA RDE'U CHUNG GI SGRA SGROGS PA'O, ,RLUNG LHA'I
MTSAMS SU SME MA SNA TSOGS KYI MDOG RANG GI

SKU LA 'KHYUD PA STE, DE LTAR BU'I BCOM LDAN 'DAS KYI SKU RNAM
PAR 'PHRO BA DANG SDUD PA NAM MKHA' LA BLTAS NAS, RANG GI SNYING
GAR NYI MA LA GNAS PA'I SA BON LAS 'OD 'PHROS PA'I PHYI NANG
GSANG BA DANG, DE KHO NA NYID KYI MCHOD PA'I KHYAD PAR GYIS YANG
DAG

@2B PAR MCHOD NAS, DE'I SPYAN SNGAR SDIG PA BSHAGS PA LA SOGS PA
BYA'O, ,JI SRID THOG MTHA' MED PA'I 'KHOR BA PHYIN CI LOG GI RTOG
PAS BSAGS PA'I SDIG PA'I LAS BDAG GIS BGYIS PA DE DAG THAMS CAD
BCOM LDAN 'DAS KYI SPYAN SNGAR BSHAGS SHING PHYIS SDOM PAR
BGYI'O, ,SEMS CAN

THAMS CAD KYI DGE BA JI SNYED PA THAMS CAD LA RJES SU YI RANG
ZHING BLA NA MED PA YANG DAG PAR RDZOGS PA'I BYANG CHUB TU YONGS
SU BSNGO BAR BGYI'O, ,GZHAN YANG KHAMS GSUM THAMS CAD BDE BA CHEN
PO'I RNAM PAR RO GCIG PA'I SANGS RGYAS DGYES MDZAD RDO RJE DANG,
DES GSUNGS PA'I SNGAGS DANG PHYAG RGYA DANG

DKYIL 'KHOR LA SOGS PA'I CHOS DANG DE'I 'KHOR LO LA 'KHOR BAR
GNAS PA'I LHA MO'I TSOGS LA BDAG SKYABS SU MCHI BAR BGYI'O, ,SEMS
CAN THAMS CAD KYI DON BYA BA'I RGYUR GYUR PA'I RNAM PA THAMS CAD
KYI MCHOG DANG, STONG PA NYID KYI BDAG NYID DU SEMS BRTAN PAR
BYA'O, ,DE NAS SEMS

CAN THAMS CAD LA BU GCIG PA LTAR BYAMS PA CHEN PO BSGOM PAR
BYA'O, ,DE'I RJES LA RNAM PAR RTOG PA'I RGYA MTSOR BYING BA'I
SEMS CAN SKYABS MED PA RNAMS MTHONG NAS DE DAG THAMS CAD BSGRAL
BAR 'DOD PA'I SNYING RJE CHEN PO'I RANG BZHIN BRTAN PAR BYA'O,
,DE LTAR DGA' BA CHEN PO THOB PA'I SNGAGS PAS

BRTAGS PA'I YUL RNAMS LA BTANG SNYOMS SU BYAS NAS, DNGOS PO MA
LUS PA BSDUS PA'I SNYING PO DE KHO NA NYID KYI SNGAGS, AOm SH'U
N+YA T'A DZNY'A NA BADZRA SVA BH'A BA A'ATMA KO&HAm ZHES BRJOD
PAR BYA'O, ,'DI'I RJES LA SNGAGS KYI DON BDAG KHAMS GSUM PO NGO
BO NYID DANG BRAL BAR BSGOM PAR BYA'O, ,DE

NAS SNGON GYI SMON LAM RJES SU DRAN PA LAS NAM MKHAR RA% LAS
BYUNG BA'I NYI MA'I DKYIL 'KHOR GYI DBUS SU H'U% YIG LAS YANG DAG
PAR BYUNG BA'I 'OD ZER LNGA'I BDAG NYID KYI RTZE GSUM PA'I SNA
TSOGS RDO RJE'I 'OD ZER LAS YANG DAG PAR BYUNG BA'I JI SNYED 'DOD
PA'I 'BAR BA'I TSOGS CAN GYI RDO RJE RA BA BLTA BAR

BYA'O; ,DE'I NANG DU RDO RJE'I DRA BA BGEGS RNAMS SEL BAR BYED PA
RNAM PAR BSGOM MO, ,DE'I DBUS SU NAM MKHA' KHYAB PA'I SHES RAB
AE'I RNAM PA LTA BU DKAR PO BSGOM PAR BYA'O, ,DE'I STENG DU SA'I
DKYIL 'KHOR LA% LAS BYUNG BA'I GRU BZHI PA LJANG GU'O, ,DE'I
STENG DU CHU'I DKYIL 'KHOR BA%

@3A *, ,LAS SKYES PA'I ZLUM PO DKAR PO'O, ,DER ME'I DKYIL 'KHOR
RA% LAS SKYES PA GRU GSUM DMAR PO'O, ,DER RLUNG GI DKYIL 'KHOR
YAm LAS SKYES PA'I ZLA BA PHYED KYI RNAM PA LTA BU MDOG SNGON
PO'O, ,DE NAS DE'I DBUS SU RNAM PAR SHES PA GNAS PAR BLTA'O, ,DE
DAG GNAS PAR

GYUR PA LAS DKYIL 'KHOR 'KHOR LO'I KHANG PA 'OD KYI SNANG BA CAN
SKAD CIG TZAM GYIS BSGOM PAR BYA STE, GRU BZHI PA SGO BZHI DANG
KA BA BRGYAD KYIS NYE BAR MDZES PA, DRA BA DANG DRA BA PHYED PA
DANG TVA RA NA LA SOGS PAS SPRAS PA SEMS LAS GRUB PAR RNAM PAR
BSAM MO, ,DE'I DBUS SU ZLA BA DANG NYI MA KHA

SBYOR BAR CHUD PA'I H'U% DANG AAm GYI SA BON GNYIS LAS YANG DAG
PAR BYUNG BA'I GRI GUG DANG THOD PA LA LTE BAR LHA'I SA BON GNYIS
KYIS MTSAN PA BLTA'O, ,DE DAG THAMS CAD YONGS SU GYUR PA LAS,
,BDAG NYID DPAL DGYES MDZAD RDO RJE'I GZUGS SKU MDOG SNGON PO
ZHAL BRGYAD PA, PHYAG BCU DRUG

PA ZHABS BZHI PA BDAG MED MA DANG LHAN CIG MCHOG TU DGA' BA BDE
BA CHEN POR RO GCIG PA, PHAN TSUN 'KHRIGS PAS CHAGS PA DANG LDAN
PAR BLTA BAR BYA'O, ,DE NAS AOm PADMA SU KHA DHA RA MA H'A R'A GA
SU KHAm DA DA TZA TUR A'A NANDA BHA GA BI SHVA H'U% H'U% H'U% KA
RYAm KU RU shtA ME, ,AOm BADZRA MA H'A DVE shA TZA TU RA A'A
NANDA YA KA KHA MU KHE KA R'A

SO N'A THA H'U% H'U% H'U% KA RYAm KU RU shVA ME ZHES BYA BA 'DIS
PHYI ROL GYI CHAGS PA'I BYA BA LA RDO RJE DANG PADMA BYIN GYIS
BRLAB PAR BYA'O, ,DE NAS BSRUB CING SRUBS PA'I SBYOR BAS LHA'I
'KHOR LO DBYUNG BAR BYA STE, DE LA SHAR LA SOGS PA'I SGO RU RIM
PA JI LTA BA BZHIN DU TSANGS PA DANG, ,DBANG PO DANG, NYE BA'I
DBANG PO DANG, DRAG PO'O, ,DE

BZHIN DU DBANG LDAN LA SOGS PA'I MTSAMS SU NI GSHIN RJE DANG NOR
BDAG DANG BDEN BRAL DANG, THAGS BZANGS RIS DANG, DE LTAR GDAN
BRGYAD PO DAG BSGOM PAR BYA'O, ,DE'I STENG DU ZLA BA DANG NYI MA
KHA SBYOR BAR CHUD PA'I GA% TZA& BA% GHA% BA% SHA% LA% dA% ZHES
BYA BA'I SA BON BRGYAD KYI BDAG NYID BLTA'O, ,DE DAG

YONGS SU GYUR PA LAS, DKAR MO LA SOGS PA'I MTSAN MA GRI GUG DANG,
RDE'U CHUNG DANG, RUS SBAL DANG, SBRUL DANG, SENG GE DANG, DGE
SLONG DANG, 'KHOR LO DANG, RDO RJE DAG BSAM PAR BYA'O, ,DE'I
STENG DU YANG SA BON BRGYAD KYI MTSAN MA STE, DE DAG THAMS CAD SO
SOR GCIG TU YONGS SU GYUR PA LAS

@3B DKAR MO LA SOGS PA YONGS SU RDZOGS PAR BYA'O, ,DE LAS SHAR
PHYOGS KYI SGOR NI DKAR MO GZUGS KYI PHUNG PO'I RANG BZHIN GA%
YIG LAS BYUNG BA MDOG SNGON MO PHYAG G-YAS NA GRI GUG G-YON NA RO
HI TA'I NYA BSNAMS SHING TSANGS PA MNAN PA DGOD PAR BYA'O, ,LHO
SGOR NI CHOM RKUN MA TSOR BA'I PHUNG PO'I RANG

BZHIN TZA% YIG LAS YANG DAG PAR BYUNG BA BTZOD KYI MDOG CAN PHYAG
G-YAS NA RDE'U CHUNG G-YON NA PHAG PA BSNAMS SHING DBANG PO MNAN
PA DGOD PAR BYA'O, ,NUB KYI SGO RU NI RO LANGS MA 'DU SHES KYI
PHUNG PO LAS SGRUB CING BA% YIG LAS SKYES PA GSER BSREGS PA'I
MDOG CAN PHYAG G-YAS NA RUS SBAL

G-YON NA PADMA'I SNOD BSNAMS SHING NYE BA'I DBANG PO MNAN PA BSAM
PAR BYA'O, ,BYANG PHYOGS KYI SGOR NI ZA PHOD MA 'DU BYED KYI
PHUNG PO'I RANG BZHIN, GHA% YIG LAS SKYES PA MA RA KA TA LTA BU
PHYAG G-YAS NA THOD PA BSNAMS SHING DRAG PO MNAN PA BLTA BAR
BYA'O, ,DBANG LDAN GYI MTSAMS SU SBOS MO SA'I

KHAMS KYI RANG BZHIN BA% YIG LAS SKYES PA MDOG SNGON MO G-YAS NA
SENG GE G-YON NA DGRA STA BSNAMS SHING GA SHIN RJE MNAN PAR BSGOM
PAR BYA'O, ,ME'I MTSAMS SU RI KHROD MA CHU'I KHAMS KYI RANG BZHIN
SHA% YIG LAS YANG DAG PAR BYUNG BA MDOG DKAR MO PHYAG G-YAS NA
DGE SLONG G-YON NA BSIL

BYED BSNAMS SHING NOR BDAG MNAN PA BSGOM PAR BYA'O, ,BDEN BRAL
GYI MTSAMS SU NI GTUM MO ME'I KHAMS KYI RANG BZHIN LA% YIG LAS
SKYES PA NAM MKHA'I MDOG CAN G-YAS NA 'KHOR LO 'DZIN PA G-YON NA
THOD PA BSNAMS SHING SRIN PO MNAN PA BSGOM PAR BYA'O, ,RLUNG GI
MTSAMS SU NI

SME MA RLUNG GI KHAMS KYI RANG BZHIN dA% YIG LAS YANG DAG PAR
BYUNG BA SNA TSOGS KYI MDOG CAN PHYAG G-YAS NA RDO RJE BSNAMS PA
G-YON NA SDIGS MDZUB MDZAD CING LHA MA YIN MNAN PA BSGOM PAR
BYA'O, ,DE DAG THAMS CAD KYANG SPYAN GSUM PA MCHE BA GTZIGS PA
DBU SKRA KHAM PA GYEN DU 'GRENG BA

GCER BU PHYAG RGYA LNGA DANG LDAN PA PHYED KRUNG BCAS PA'I GAR
GYIS BZHUGS PA'I BYANG CHUB KYI SEMS 'PHROS PA LAS YANG DAG PAR
BYUNG BA BSGOM PAR BYA'O, ,'DI'I MTHAR BCOM LDAN 'DAS SHIN TU
'JUNGS PAS MCHOG TU BDE BA CHEN POR RO GCIG PAR LDAN PA'I RIG MA
DANG LHAN CIG TU ZHU,

@4A *, ,SA BON GYI GZUGS SU GNAS PAR GYUR TO, ,DE LA SPOS MO LA
SOGS PA'I LHA MO BZHI BDAG GI BDAG PO MED PAR SHES NAS CHER YID
MI BDE BA THOB STE, MYA NGAN GYIS GDUNGS NAS, BCOM LDAN 'DAS KYI
THUGS SAD PAR BYED PA'I RDO RJE'I GLUS SLONG BAR BYED PA NI,
SNYING RJE'I

YID KYIS BCOM LDAN BZHENGS, ,SBOS MO BDAG LA YONGS SU SKYOBS,
,STONG BA'I TING 'DZIN SPANGS NAS SU, ,BDE CHEN 'DOD PAS BDAG LA
SBYOR, ,KHYOD MI BZHUGS PAS BDAG 'GUM PAS, ,STONG PA'I RANG BZHIN
SPANGS NAS SU, ,RI KHROD MA DGOS BSGRUB PA'I PHYIR, ,DGYES PA'I
RDO RJE KHYED

BZHENGS SHIG ,'DOD PAS 'JIG RTEN SNYAN MNAN NAS, ,GTZO BO CI
PHYIR STONG NYID BZHUGS, ,KHYOD MI BZHUGS NI PHYOGS RMONGS PAS,
,GTUM MO BDAG NI GSOL BA 'DEBS, ,BDAG GIS KHYED KYI THUGS 'TSAL
GYIS, ,SGYU 'PHRUL LTA BUR KHYED BZHENGS CIG ,'GRO GTZO SME MA
BDAG LAGS ZHES,,

THUGS RJE RGYUN CHAD MA MDZAD CIG ,DE KHO NA NYID KYI GLU 'DIS
GNYID BSANGS PA DANG 'DRA BAR BCOM LDAN 'DAS ZLA BA ZHU BA LTA
BU'I BDUD RTZI'I GZUGS LAS BZHENGS TE, DE'I STENG DU SA BON GNYIS
LAS BYUNG BA'I MTSAN MA GNYIS KYI STENG DU YANG H'U% DANG AAm GYI
SA BON GNYIS KYIS MTSAN PA'O, ,DE DAG NYI MA'I

DKYIL 'KHOR DANG BCAS PA THAMS CAD GCIG TU YONGS SU GYUR PA LAS,
NYI MA'I DKYIL 'KHOR GYI DBUS SU H'U% YIG LAS BYUNG BA AAm YIG
LAS YANG DAG PAR BYUNG BA'I BDAG MED MA DANG YANG DAG PAR LDAN
PA'I BCOM LDAN 'DAS DPAL DGYES MDZAD RDO RJE BDAG NYID SPRUL PAR
BYA STE, SKU MDOG

SNGON PO CHER DRAG PA SPYAN GSUM PA DBU SKRA KHAM PA GYEN DU 'BAR
BA DBU LA SNA TSOGS RDO RJES MTSAN PA, DPRAL BA'I STENG DU THOD
PA LNGA'I PHRENG BAS BRGYAN PA, ,SMIN MA GNYER MA'I KHRO GNYER
CAN GYI ZHAL DANG PO SNGON PO, G-YAS KYI DKAR PO, ,G-YON GYI DMAR
PO, ,YANG G-YON GYI ZHAL

GNYIS SNGO BA, DE BZHIN DU G-YAS KYI ZHAL GNYIS SNGO BA, STENG GI
ZHAL DU BA'I MDOG CAN RNAM PAR GTZIGS PA'O, ,ZHAL DE DAG THAMS
CAD MCHE BA GTZIGS SHING SPYAN GSUM PA'O, ,G-YAS PA'I PHYAG
BRGYAD NA PADMA'I SNOD BRGYAD LA GNAS PA'I RIM PA JI LTA BA BZHIN
DU GLANG PO CHE

@4B DANG, RTA DANG, BONG BU DANG, BA LANG DANG, RNGA MO DANG, MI
DANG, KHYI DANG, MA HE'O, ,DE BZHIN DU G-YON PA'I PHYAG BRGYAD NA
NI SA'I LHA MO DANG, CHU LHA DANG, ME LHA DANG, RLUNG LHA DANG,
ZLA BA DANG, NYI MA DANG, GSHIN RJE DANG, NOR SBYIN NO, ,SKU LA
MGO BO RLON PA'I PHRENG BAS BRGYAN BA, PHYAG RGYA DRUG

DANG LDAN PA GCER BU ZHABS G-YAS BRKYANG BAS BZHUGS PA, NYI MA'I
DKYIL 'KHOR LA PHUNG PO DANG, NYON MONGS PA DANG, 'CHI BDAG DANG,
LHA'I BU'I BDUD BZHI MNYAM PAR MNAN PA'I GAR GYIS ROL PAS BZHUGS
PAR BSGOM MO, ,BDAG MED MA NI SNGON MO PHYAG GNYIS NA GRI GUG
DANG

THOD PAR LDAN PA STE, PHYAG G-YAS PA DANG GZHAN GYIS LHAN CIG
MNYAM PAR 'KHYUD PA GCER BU PHYAG RGYA LNGA DANG LDAN PA SPYAN
GSUM PA THOD PA'I PHRENG BAS MGO BOR BRGYAN PA, SKU LA SKYES PA'I
MGO BO'I PHRENG BA SKAM POS BRGYAN PA, G-YON BRKYANG BA BCOM LDAN
'DAS DANG MNYAM PAR LDAN PAS

MCHOG TU BDE BA'I ROL CHAGS PA'I BCOM LDAN 'DAS MA BSGOM PAR
BYA'O, ,RIG PA'I TSOGS KYI DKYIL 'KHOR GYI 'KHOR LO JI LTA BA DE
BZHIN DU YANG BLTA STE, RANG GI 'OD ZER GYI TSOGS KYIS NAM MKHA'
THAMS CAD YONGS SU KHYAB PA BSGOM MO, ,DE NAS RANG GI SNYING GAR
GNAS PA'I RANG GI

SA BON LAS 'OD ZER 'PHROS TE, 'OD ZER DES KHAMS GSUM THAMS CAD DU
KHYAB NAS SLAR YI GE DE NYID DU GZHUG GO, ,YANG NAM MKHA'I NGOS
SU YONGS SU 'PHROS NAS YE SHES KYI 'KHOR LO MNGON SUM DU SPYAN
DRANGS TE MDUN DU BYON PA LA, YANG DAG PAR MCHOD CING BSTOD NAS,
RANG GI

DAM TSIG GI 'KHOR LO LA GZHUG PAR BYA STE, ZHUGS NAS LHA DANG
GCIG TU GYUR PA'I NGA RGYAL BSKYED PAR BYA'O, ,DE NAS RANG GI
SKU'I 'OD ZER GYI TSOGS LAS BYUNG BA'I DE BZHIN GSHEGS PA DANG
BYANG CHUB SEMS DPA' DANG, RIG PA'I LHA MO DANG, KHRO BO'I RGYAL
PO LA SOGS PA

RNAMS LA MCHOD PA SNA TSOGS PA'I KHYAD PAR GYIS YANG DAG PAR
MCHOD DE, DE DAG GIS BDUD RTZI LNGAS YONGS SU GANG BA'I BUM PAS
BDAG LA DBANG BSKUR BA BSGOM PAR BYA'O, ,'DI LTAR RIM PA JI LTA
BA BZHIN DU RNAM PA DU MA DANG RNAM PAR SMIN PA DANG, RNAM PAR
'JOMS PA'I DANG,

@5A *, ,RNAM PA'I MTSAN NYID KYI SKAD CIG MA BZHI PO DAG LAS DGA'
BA DANG, MCHOG TU DGA' BA DANG, RNAM PA'I DGA' BA DANG, LHAN CIG
SKYES PA'I DGA' BA'I MTSAN NYID MNGON DU 'GYUR RO, ,DGOD PA DANG,
BLTA BA DANG, 'KHYUD PA DANG, 'KHRIG PA BZHI RNAM PAR DAG PA LAS

SLOB DPON DANG, GSANG BA DANG, SHES RAB YE SHES DANG, MCHOG TU
DGA' BA'I BDE BA CHEN PO'I DBANG BZHI BLANG BAR BYA'O, ,DBANG
BSKUR BAS RANG GI RIGS KYI GTZO BOS MGO BOR MTSAN PA STE, 'DI
LTAR SEMS KYI GTZO BO DANG, RTAG PA DANG, RIN CHEN 'BYUNG LDAN
DANG, 'OD DPAG TU MED PA

RNAMS KYIS DKAR MO LA SOGS PA LA GDAB PAR BYA'O, ,ZHE SDANG DANG,
GTI MUG DANG, NGA RGYAL DANG, 'DOD CHAGS RNAMS KYIS NI SBOS MO LA
SOGS PA'I SPYI BOR MTSAN PAR BYA'O, ,DE DAG BCOM LDAN 'DAS KYI
'KHOR LO DANG LHAN CIG YE SHES LNGA'I BDAG NYID DO, ,DE LA A'A LI
YONGS SU GYUR

PA'I ZLA BA NI ME LONG LTA BU'I RANG BZHIN NO, ,K'A LI YONGS SU
GYUR PA'I NYI MA NI MNYAM PA NYID KYI RANG BZHIN NO, ,DE DAG GI
DBUS SU GYUR PA'I SA BON DANG MTSAN MA NI SO SOR KUN DU RTOG
PA'O, ,THAMS CAD GCIG TU YONGS SU GYUR PA NI BYA BA GRUB PA'O,
,GZUGS BRNYAN RDZOGS PA NI SHIN TU RNAM PAR DAG PA

CHOS KYI DBYINGS KYI YE SHES TE, DE LTAR KHAMS GSUM THAMS CAD
DKYIL 'KHOR GYI 'KHOR LO'I RNAM PAR MOS PAR BYA'O, ,'DI LTA BU'I
SHES RAB DANG LHAN CIG MCHOG TU DGA' BA'I BDE PA CHEN PO RO GCIG
PA'I BYANG CHUB SEMS PHYUNG BA LAS YANG DAG PAR BYUNG BA SHES PAR
BYA STE, DKAR MO LA SOGS PA'I LHA

MO BRGYAD RANG GI SKU'I ZHAL BRGYAD DU RIM PA BZHIN DU ZHUGS PAR
BSAM PAR BYA'O, ,DE LTAR KHAMS GSUM THAMS CAD THABS DANG SHES RAB
KYI RANG BZHIN GCIG GI TSUL DU BYAS PA, RANG GI GNAS JI LTA BA
BZHIN DU RGYAS BTAB STE, MGO BOR NI BDE BA CHEN PO'I 'KHOR LO LA
PADMA 'DAB MA SUM CU RTZA GNYIS

PA'I PADMA'O, ,DE'I LTE BA LA HA% DKAR PO 'OD ZER DKAR PO SNANG
BA DANG LDAN PAR BLTA'O, ,MGRIN PAR NI LONGS SPYOD RDZOGS PA'I
'KHOR LO 'DAB MA BCU DRUG PA'I PADMA'O, ,DE'I DBUS SU AOm DMAR
PO'O, ,SNYING GAR NI CHOS KYI 'KHOR LO LA 'DAB MA BRGYAD PA'I
PADMA'O, ,DE'I DBUS SU NI H'Um SNGON PO'O, ,

@5B LTE BAR NI SPRUL PA'I 'KHOR LO 'DAB MA DRUG CU RTZA BZHI PA'I
PADMA'O, ,DE'I SNYING PO LA AA 'OD ZER LNGA'I BDAG NYID BSGOM PAR
BYA'O, ,'KHOR LO DE DAG YANG DAG PAR BSGOMS NAS DE'I 'OD ZER GYI
TSOGS KYIS NAM MKHA' LA SPRO ZHING BSDUS TE DE NYID DU THIM PAR
BYA'O, ,DE NAS RANG GI LUS LA

GNAS PA'I PHYAG RGYA DRUG GI GZUGS DE BZHIN GSHEGS PA'I BDAG NYID
KYI GO CHA BCING BAR BYA STE, 'KHOR LO GZUGS NI MI BSKYOD PA,
,RNA CHA 'OD DPAG MED PA'I BDAG ,MGUL GYI PHRENG BA RIN CHEN
GTZO, ,LAG RGYAN RNAM PAR SNANG MDZAD GNAS, ,SKA RAGS LA NI DON
GRUB BZHUGS, ,YAN LAG KUN

SPYOD RDO RJE 'DZIN, ,DE BZHIN DU, MIG GNYIS GTI MUG RDO RJE MA,
,SNYAN LA ZHE SDANG RDO RJE MA, ,SNA LA SER SNA RDO RJE MA, ,KHA
LA 'DOD CHAGS RDO RJE MA, ,REG NI PHRAG DOG RDO RJE MA'O, ,YID NI
BDAG MED RNAL 'BYOR MA'O, ,DE DAG NI DAM TSIG TU GYUR PA'O, ,DE
NAS CHO GA SNA TSOGS PA'I SNGAGS BZLAS PA NI SNGAGS KYI

YI GE'I TSOGS BRJOD PAS, DE DAG LHA MO'I ZHAL NAS PHYUNG STE 'OD
ZER DANG BCAS PA RANG GI ZHAL DU ZHUGS NAS RDO RJE'I LAM NAS
BYUNG STE, RANG GI LHA MO'I PADMAR DBAB PO, ,DE YANG LHA MO'I
ZHAL NAS BDAG GI ZHAL DU STE, RIM PA DU MAR RGYUN MI 'CHAD PAR
SNGAGS KYIS 'KHOR BAR BYA'O, ,LAS KYI BYE

BRAG LAS NI KHA DOG GI BYE BRAG TU BYAS TE, DE LTAR MI SKYO'I BAR
DU SNGAGS YONGS SU BZLA'O, ,DE NAS RANG GI SNYING GAR NYI MA DANG
ZLA BA'I BAR DU SNGON PO'I RNAM PAR SPRO BA DANG BSDU BA'I LUS
BSGOM STE, BDAG MED MA'I SNYING GAR YANG ZLA BA LA AAm BLTA STE,
AA% DANG ZLA BA'I DKYIL 'KHOR DE DAG LHAN CIG

TU ZHU BA DANG LDAN PA'I BCOM LDAN 'DAS MA BCOM LDAN 'DAS KYI
THUGS KAR ZHUGS PAR RNAM PAR BSAM MO, ,DE NAS BCOM LDAN 'DAS KYI
THUGS KA NA GNAS PA'I ZLA BA DANG NYI MA'I DBUS KYI H'U% LAS
'PHROS PA'I A'A LI K'A LI'I 'OD ZER GYI TSOGS 'BYUNG BA DANG 'JUG
PA'I DBUGS KYIS SPRO BA DANG

BSDU BAS RANG GI DE NYID DU ZHUGS NAS GCIG TU GYUR TE, ZLA BA
DANG NYI MA KHA SBYOR BA'I NANG SA BON GYI LUS KYIS GNAS PA DE'I
TSE, 'DI LTAR BSAM MO, ,THOG MA THA MA MED PA YI, ,'KHOR MIN MYA
NGAN 'DAS MA YIN, ,GZHAN MIN BDAG NYID MA YIN PA, 'DI NI MCHOG TU
BDE CHEN YIN, ,DE BZHIN

@6A *, ,DU SA BON YI GE ZLA BA DANG NYI MA DANG 'DRES PAR GYUR
PA'I BDUD RTZI'I RANG BZHIN GYI 'OD KYI GONG BU'I RNAM PA DANG
MAR ME'I RTZE MO LTA BU'I RIM PA BZHIN DU MCHOD PA DANG GTOR MA'I
YO BYAD SNGON DU 'GRO BAS BSGOM PAR BYA'O, ,AOm AINDA DZA MA DZA
LA DZAKKHA BH'U TA BAHNI B'A AU R'AKKHA TZANDA

SUDZDZA M'A DA P'APPA TA LA P'A T'A LE, AAttA SAPPA SV'A H'A, AI
DAm BA LI BHUNYDZA DZI GHAm PHULLA DH'UPPA M'Am SA PIm GA AAm BA
SAPPA KADZDZA SA D'A KHANTI KHU nI PHEt G'A DA, AOm AA K'A RO MU
KHAm SARBA DHARM'A n'Am, A'A DYA NUTPANNA TVATA AOm A'A:H'U% PHAt
SV'A H'A, 'BYUNG PO THAMS CAD PA'I GTOR MA'I SNGAGS SO, ,AOm
AAsht'A NA N'A YA, PIm GORDHA

KE SHA WARTMA NE, TZA TURBIm SHA TI NE TR'A YA, shO dA SHA BHU
DZ'A YA, KRishnA DZ'I M'U TA WA PU shE, KA P'A LA M'A L'A NE K'A
DH'A RI nE, A'ADHMA TA KR'U RA TZITT'A YA, AARDHENDU DAm shtRi
nE, AOm M'A RA YA M'A RA YA, K'A RA YA K'A RA YA, GARDZDZA YA
GARDZDZA YA, TARDZDZA YA TARDZDZA YA, SHO shA YA SHO shA YA,
SAPTA S'A GA R'AN, BANDHA BANDHA, N'A GA AAshtA

K'A NA GRiHnA GRiHnA SARBBA SHA TR'Um NA, HA H'A HI H'I HU H'U HE
HEE HO HOO HAm HA:, PHAt SV'A H'A, BCOM LDAN 'DAS KYI RTZA BA'I
SNGAGS SO, ,AOm DE BA PI TZU BADZRA H'U% H'U% H'U% PHAt SV'A H'A,
SNYING PO'O, ,AOm BADZRA KARTA RI HE BADZR'A YA H'U% H'U% H'U%
PHAt, NYE BA'I SNYING PO'O, ,AOm AA KA TZA tA TA BA YA SHA SV'A
H'A, GRONG KHYER BSKYOD PA'I SNGAGS SO, ,MCHOD

PA DANG GTOR MA BYA BA'I CHO GA'I DUS SU DANG PO DANG THA MAR DAM
TSIG PA'I MCHOG GI GLU BRJOD PAR BYA STE, KOLLA AI RE TTHI AA PO
L'A, MUMMU nI RE KAKKO L'A, GHA nE KRi PI TA HO B'ADZDZA AI, KA
RU nE KI YA BI NA RO L'A, TA HIm BA LA KH'ADZDZA YI, G'A dHEMMA
AA n'A BIDZDZA YI, HE LE K'A LINYDZA RA PA nI YA YI, DUNDU RA
B'ADZDZI AA AI,

TZA HU SA M'A KA TTHU R'I SITL'A, KAPPU RA L'A Y'I AA AI, M'A LA
AINDHA nA S'A LIm DZA, TA HIm BHA RU KH'A HI AA AI, PHREm KHA nA
KHE tA KA RENTE, SUDDHA AA SUDDHA NA MU nI AA AI, NI R'Am SU AAm
GE TZA d'A PI AA AI, TA HIm DZA SA R'A WA PA nI AA AI, MA LA YA
DZE KUNDU RU B'A tA AI, dIndI MA TA HINNA B'ADZDZI YA YI, 'DI
LTAR MTSAMS SU LHAG

PAR GNAS PA DANG, TSOGS KYI MCHOD PA'I DUS SU RDO RJE DANG DRIL
BU 'DZIN PA'I SNGAGS PAS DNGOS GRUB THAMS CAD NYE BAR BYA BA'I
PHYIR GLU 'DI SHIN TU DAL BAS BLANG BAR BYA'O, ,JI LTAR BSTAN
PA'I RIM PA DE BZHIN DU, DKYIL 'KHOR GYI 'KHOR LO'I NANG DU BCOM
LDAN 'DAS

@6B ZHAL GCIG PHYAG GNYIS PHYAG G-YAS PA NA RDO RJE G-YON PA NA
THOD PA DANG, ,KHA tV'Am GA GCER BU ZHABS G-YAS PA BRKYANG BAS RO
LA GNON PA BSGOM PAR BYA'O, ,DE BZHIN DU PHYAG BZHI PA NI G-YAS
NA RDO RJE G-YON NA THOD PA LHAG MA'I PHYAG GNYIS KYIS RANG GI
RIG MA LA 'KHYUD PA'O, ,DE DAG JI

LTA BA BZHIN DU ZHAL GSUM PA PHYAG DRUG PA LA NI ZHAL G-YON PA
DMAR PA G-YAS PA DKAR PO, ,PHYAG G-YON NA RTZE GSUM PA DANG DRIL
BU, PHYAG G-YAS NA RDO RJE DANG GRI GUG, PHYAG LHAG MA GNYIS KYIS
RANG GI RIG MA LA 'KHYUD PA'O, ,DE'I BCOM LDAN 'DAS MA NI GRI GUG
DANG THOD PAR LHAN CIG LDAN PA'I

PHYAG GIS BCOM LDAN 'DAS LA MNYAM PAR 'KHYUD PA'O, ,PHYAG GNYIS
PA DANG PHYAG BZHI PA DANG PHYAG DRUG PA 'DI DAG KYANG MDOG SNGON
PO SPYAN GSUM PA SKRA KHAM PA GYEN DU 'GRENG PA PHYAG RGYA DRUG
DANG LDAN PA, ZHABS G-YAS PA BRKYANG BAS RO LA GNON PAR BSAM MO,
,'ON KYANG ZHAL BRGYAD PA MI SGOM PAS

KYANG LHA'I 'KHOR LO RANG GI LUS LA GZHUG PAR BSGOM MO, ,AOm TREE
LOKY'A KshE PA H'U% H'U% H'U% PHAt SV'A H'A, PHYAG GNYIS PA'I
SNGAGS SO, ,AOm DZV'A LA DZV'A LA BHYOm H'U% H'U% H'U% PHAt SV'A
H'A, PHYAG BZHI PA'I SNGAGS SO, ,AOm KI tI KI tI BADZRA H'U% H'U%
H'U% PHAt SV'A H'A, PHYAG DRUG PA'I SNGAGS SO, ,CHO GA LHAG MA
RNAMS NI SNGA MA BZHIN DU BYA'O, ,

GZHAN YANG 'DI LTAR SHES PAR BYA STE, SNYING RJE'I SPYAN NI DMAR
PO STE, YAN LAG SNGON PO BYAMS PA'I SEMS, ,BSDU DNGOS BZHI NI
ZHABS BZHIR BSHAD, ,ZHAL BRGYAD RNAM PAR THAR PA BRGYAD, ,PHYAG
NI STONG PA BCU DRUG STE, ,RUS RGYAN PHYAG RGYA RNAM PA LNGA,
,KHRO BO GDUG PA 'DUL BA STE, ,SHA NI PUKKA S'I RU BSHAD, ,

KHRAG NI RI KHROD MA RU BRTAG ,TZAndA L'I NI KHU BA'I GZUGS, ,SME
MA RKANG DANG TSIL BU STE, ,PAGS PA BYANG CHUB YAN LAG BDUN, ,RUS
PA 'PHAGS PA'I BDEN PA BZHI, ,DE LTAR SNGAGS PAS MOS BYAS NAS,
LHA YI SBYOR BAS RAB TU RGYU, ,DE NAS SMON LAM GDAB PAR BYA,
,RIGS SKYES RJES SU MA NYAMS SHING,

DAM TSIG CAN DGYES RDO RJE 'CHANG, ,SNYING RJE LDAN ZHING BLA MA
GUS, ,SKYE ZHING SKYE BAR BDAG GYUR CIG ,LAG NA RDO RJE DRIL
SGROGS SHING, ,ZAB MO'I CHOS NI RAB 'DON PA, ,SHES RAB 'DUS PA'I
KHU BA CAN, ,SKYE ZHING SKYE BAR BDAG GYUR CIG ,CUNG ZAD TZAM GYI
SGRUB THABS 'DI, ,DAD PA'I SHUG KYIS BDAG

@7A *, ,GIS BRIS, ,BLO GROS RAB DMAN BDAG LA NI, ,DE NYID MKHYEN
RNAMS BZOD PAR GSOL, ,BLA MA'I ZHABS KYI PADMAR GUS SHING SEMS
CAN BRTZE, ,ZLA BA'I THIGS PA'I RIGS RNAMS RAB DGA' BA, ,MNGON
PA'I NGA RGYAL DGRA LAS RANG RGYAL BA'I, ,LHA YI MTSAN MA RNYED
NAS BDAG

GIS BRIS PA YIN, ,DGYES PA'I RDO RJE RNYED DKA' BA'I, ,SGRUB PA'I
THABS SU BYAS PA YIS, ,BSOD NAMS GANG ZHIG RNYED PA DES, ,'JIG
RTEN RDO RJE 'DZIN GRUB SHOG ,DPAL DGYES PA'I RDO RJE'I SGRUB
THABS, ,SLOB DPON PADMAS MDZAD PA RDZOGS SO,, ,,