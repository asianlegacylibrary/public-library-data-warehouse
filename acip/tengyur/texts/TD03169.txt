@186B #, ,RGYA GAR SKAD DU,
STHI RA TZA KRA S'A DHA NAm, BOD SKAD DU, BRTAN PA'I 'KHOR LO
SGRUB THABS, BRTAN PA'I 'KHOR LO 'DI NI DPAL DANG LDAN, ,'JAM
PA'I RDO RJE SKYOB PAR MDZAD PA NYID, ,BTUD NAS BYIS PA RNAMS

KYIS RTOGS BYA'I PHYIR, ,RNAM PAR GSAL BA'I TSIG GIS BRI BAR BYA,
,BDE BA'I STAN LA NYE BAR GNAS PA'I RNAL 'BYOR PAS BLA MA DANG
SANGS RGYAS DANG BYANG CHUB SEMS DPA' RNAMS NAM MKHA' LA GNAS PAR
BSAMS LA, DE RNAMS LA YID KYIS RANG BZHIN GYI MCHOD PA RNAM PA
SNA

TSOGS PAS CHO GA BZHIN DU MCHOD DE, SDIG PA BSHAGS PA LA SOGS PA
RNAMS BYA BA'O, ,DE NAS SNA TSOGS 'DI DAG SEMS TZAM GYI NGO BO
STE GZUNG BA DANG 'DZIN PA DANG BRAL BA RMI LAM DANG MTSUNGS
ZHING GZUGS BRNYAN DANG MTSUNGS PAR BDAG NYID KYANG NGES PAR BYAS
LA, GUR GUM GYI

'OD DANG LDAN PA'I YI GE MU:LAS BYUNG BA'I AA LA SOGS PA'I
DBYANGS YIG GI 'OD ZER 'PHROS PA LAS ZLA BA DMAR POR BLTA BA'O,
,DE'I STENG DU YI GE MU: YI GE 'OD 'PHROS BA LAS BYUNG BA'I YI GE
KA LA SOGS PA'I 'OD ZER GYIS NYI MA'I DKYIL 'KHOR DMAR PO BSGOM
PAR BYA BA'O, ,DE'I

STENG DU YI GE MU: LAS BYUNG ZHING DRI MA MED CING 'OD 'PHRO BA
DANG LDAN PA'I AUTPALA'I MCHOG LTE BA LA YI GE MU: GNAS PAR BSAM
MO, ,DE YANG YONGS SU GYUR PA LAS GUR GUM GYI MDOG DANG LDAN
ZHING ZUR BUD LNGA LA GZHON NU'I RGYAN CAN GCIG TU SGEG PA'I
NYAMS DANG LDAN PA RAL GRI GLEGS

@187A *, ,BAM BSNAMS PA'I NGAG GI DBANG PHYUG ZLA BA LA BZHUGS
PAR BDAG NYID BSGOM PAR BYA'O, ,DE'I THUGS KAR YI GE MU: LAS
BYUNG BA'I 'KHOR LO BRTAN PO RTZIBS BRGYAD PA STE, 'OD ZER GYI
RANG BZHIN 'BAR BA LAS YI GE AA LA SOGS PA RNAMS KYI PHRENG BAS
BSKOR

BA'O, ,'PHROS PA LAS PHYI ROL DU YI GE KA LA SOGS PA'I PHRENG BAS
YONGS SU BSKOR BA'O, ,DE'I LTE BA LA YI GE AA'O, ,SHAR GYI RTZIBS
LA RA'O, LHO'I RTZIBS LA PA'O, ,NUB KYI RTZIBS LA RTZA'O, ,BYANG
GI RTZIBS LA NA'O, ,ME LA SOGS PA'I MTSAMS RNAMS SU YANG YI GE
NI: PRA SANYTZA

RNAMS GUR GUM GYI MDOG DANG LDAN PA RNAM PAR BSAM PAR BYAS LA,
'KHOR LO'I 'OD ZER GYI TSOGS DE DAG RNAMS KYI NANG DU LUS KUN DU
GSAL BAR BYA STE, BA SPU'I BU GA'I GSEB RE RE NAS SPROS PAS
PHYOGS BCU'I 'JIG RTEN GYI KHAMS KUN SNANG BAR BYAS SHING SLAR
YANG BA SPU'I BU GA'I KHUNG BU

DE DAG RNAMS NYID DU LEGS PAR BCUG STE, LUS KUN NAS GSAL BAR BYA
BA NI DUS YUN RING DU RNAM PAR BSAM PAR BYA'O, ,AOm AA RA TZA NA
MU: ZHES BYA BA NI BZLAS PA'I SNGAGS SO, ,BRTAN 'KHOR SGRUB THABS
BYAS PA YIS, ,BSOD NAMS BDAG LA GANG SKYES PA, ,DES NI 'GRO BA MA
LUS

KUN; ,GZI BRJID 'JAM RDOR MTSUNGS PAR SHOG ,TSIG LHUG PA'I BRTAN
PA'I 'KHOR LO'I SGRUB THABS SO,, ,,DGE SLONG TSUL KHRIMS RGYAL
MTSAN GYIS BSGYUR BA'O,, 