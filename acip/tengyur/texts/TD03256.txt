@16A #, ,RGYA GAR SKAD DU, AA THA AA BA
BA D'A N+YA PA NYTZA DE BA T'A SU SH'A SA NAm, BOD SKAD DU, DE
NAS GDAMS NGAG GZHAN GYI LHA LNGA LEGS PAR BSTEN PAR BYA BA'O, ,

DE LA SO SOR 'BRAD MA CHEN MO SER MO ZHAL GSUM MA STE, ZHAL SO
SOR SPYAN GSUM GSUM MA, NAG MO DANG DKAR MO NI G-YAS PA DANG CIG
SHOS KYI ZHAL LO, ,PHYAG BCU LAS G-YAS KYI PHYAG LNGA NA NI RIM
PA JI LTA BA BZHIN DU RAL GRI DANG RDO RJE DANG MDA' DANG MCHOG
SBYIN PA DANG SNYING GA

NA GNAS PA'I PHYAG GIS GDUGS 'DZIN PA'O, ,DE BZHIN DU G-YON PA'I
PHYAG LNGA NA YANG GZHU DANG, RGYAL MTSAN DANG RIN PO CHE'I GDUGS
DANG MDUNG DANG DUNG NGO, ,DBU RGYAN LA NI RIN CHEN 'BYUNG LDAN
NO, ,STOD SHAG NI NAG PO'O, ,STOD G-YOGS DMAR PO BSNAMS PA'O,,

SKYIL KRUNG PHYED PA'I ROL PAS BSKYOD PA, LHA RDZAS KYIS RGYAN
RNAMS KYIS KYANG BRGYAN PA NI RDZOGS SO,, *, ,RMA BYA CHEN MO'I
SKU MDOG LJANG GU ZHAL GCIG PHYAG GNYIS MA STE, PHYAG G-YAS PA
DANG G-YON PAS NI MCHOG SBYIN PA DANG LHA RDZAS KYI RMA BYA'I
MJUG SGRO BSNAMS PAS

KYANG RDZOGS PA YANG YIN NO, ,STOD CHEN MO RAB TU 'JOMS MA NI
SNGA MA NYID KHO NA BZHIN NO, ,GSANG SNGAGS RJES SU 'BRAD BA CHEN
MO NI ZHAL GCIG PHYAG BZHI MA SKU MDOG NAG MO STE, G-YAS PA'I
PHYAG GNYIS NA RAL GRI DANG MCHOG SBYIN PA'O, ,G-YON PA'I PHYAG
GNYIS NA NI

MDUNG DANG ZHAGS PA STE RDZOGS PA YIN NO, ,BSIL BA'I TSAL CHEN MO
NI SKU MDOG DMAR MO ZHAL GCIG PHYAG BZHI MA STE, G-YAS PA'I PHYAG
GNYIS KYIS NI RAL GRI DANG MCHOG SBYIN PA'O, ,G-YON PA'I PHYAG
GNYIS KYIS NI MDUNG DANG ZHAGS PA YIN NO, ,YI GE GSUM GYIS

@16B MTSAN PA'I RANG GI SA BON BAR DU RANG GI MING DANG BCAS BA
NI CHE GE MO'I SNGAGS SO,,