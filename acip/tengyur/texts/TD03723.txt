@36A *, ,SPYI'I DAM TSIG MDOR
BSDUS PA BZHUGS SO, #, ,RDO RJE 'DZIN LA PHYAG 'TSAL TE, ,DE LTAR
STON PA MCHOD BYAS NAS, ,LAM GYI RNAL 'BYOR RNAMS DON PHYIR,
,RGYUD GSUM NGES PAR GSAL BYED PA'I, ,DAM TSIG CHEN PO

MDOR BSHAD BYA, ,LAM GYI RGYUD LA ZHUGS RNAMS KYIS, ,BSLAB PA
GSUM LA GNAS BYAS NAS, ,DON GNYIS MNGON DU BYED PA YANG, ,NANG
RIGS LA LA MUN SNANG BZHIN, ,GCIG GIS 'THAD PA MA YIN LA, ,LA LA
CHA MTHUN SPYOD PA'I RIGS, ,GDUL BYA SKAS KYI RIM SPYOD

PA; ,SANGS RGYAS MDZAD PA DE GSUNGS SO, ,GNYER 'DI LUNG GIS LUS
GZHAG PA, ,NGO BO RNAM GRANGS BSRUNG THABS DANG, ,NYAMS RGYU SNGA
RTAGS SKYON YON GNYIS, ,SKONG THABS DPE DANG MDO BCUR BSHAD, ,NGO
BO RTZA BA BZHI DANG NI, ,THUN MIN THUN MONG YAN LAG GNYIS, ,RTZA
BA

CHEN PO MDOR 'BREL PA'O, ,DAM TSIG RNAM PA'I GRANGS DAG NI, ,SEMS
CAN GRANGS DANG LOG RTOG GRANGS, ,SANGS RGYAS NYID KYIS MI MKHYEN
PHYIR, ,RTOG 'DUL GNYEN PO DAM TSIG GRANGS, ,RGYAL BA NYID KYIS
BRJOD LAS 'DAS, ,'ON KYANG RMONGS PA'I MDO BZUNG NA, ,BYANG CHUB

SEMS GNYIS SLOB DPON DRUG ,MCHED BZHI SNGAGS GSUM PHYAG RGYA
BZHI, ,GSANG BCU RTZA BAR SHES PAR BYA, ,SPYAD PA LNGA DANG MI
SPANG LDA, ,DANG DU BLANG DANG SGRUB DE BZHIN, ,SHES BYA LNGA
RNAMS THUN MONG BSHAD, ,NYID LAG SKABS SU SHES PAR BYA, ,THUN
MONG DAM TSIG MTHA'

YAS PA, ,MDOR BSDUS BDAG GZHAN DON GNYIS PO, ,RNAM GRANGS SKABS
SU SHES BAR BYA'O, ,BSRUNG BA'I THABS NI 'DI LTA STE, ,RANG LUS
RGYAL BA'I PHYAG RGYA CHER, ,SEMS CAN KHAMS KYANG DER SHES SHING,
,SNANG STONG GNYIS MED YE SHES SKU, ,BYAS MTHONG ZOS PA THAMS

@36B CAD LA, ,SEMS PHYIR GANG YANG BYAS SNANG MED, ,DRAN PA SHES
BZHIN SNGON BTANG LA, ,DUS GSUM RGYUN DU MA DRAN NA, ,THEG CHEN
SNGAGS PAR CI STE TSUD, ,LTA SPYOD DAM TSIG 'BREL PA YI, ,SPYI
DANG 'DREN DANG DAM TSIG DBANG, ,NYAMS CHAGS SKONG DANG SHES
RGYUD 'GROL, ,

MAN NGAG LUNG GI SLOB DPON RNAMS, ,LUS LA DBANG BA'I RGYAL PO
DANG, ,KHO BO MA DANG PA DANG MIG ,SNYING BAS LHAG PA'I TSUL
BLTAS TE, ,SGO GSUM ZOL SGYU MED PA YIS, ,YI DAM LHA LTAR RGYUN
DU BSAM, ,BSRUNG RIM 'CHAD PA BZHIN SHES BYA, ,MTHA' YAS SEMS CAN

RANG RIG PHYIR, ,GANG YANG BDAG LAS GZHAN MED DANG, ,BDE GSHEGS
SNYING POS SPUN YIN PHYIR, ,MA 'ONGS SANGS RGYAS RANG BZHIN NO,
,SPYI YI MCHED DE PHA TSAN BZHIN, ,SANGS RGYAS CHOS BZHUGS RING
BA DANG, ,LTA SPYOD MTHUN PA NYE BAR BSHAD, ,PHA GCIG DAM

TSIG GANG 'DRES PA'I, ,NANG TSAN PHA SPUN SPUN BAS KYANG, ,LHAG
PAR BLTAS TE BSRUNG BA NI, ,LUS KYI ZAS NOR MNYES BYA BA, ,SBUR
MA LTA BUR PHONGS PA MED, ,GDAN GDING KHUR SOGS LAS BYA BA, ,BRAN
BZHIN NGES BAR DANG DU BLANG, ,BLA MA'I RIGS 'KHOR DE BZHIN NO,
,NOR

RDZAS BLANGS BA'I RNAM SMIN PHYIR, ,TIL 'BRU TZAM YANG MA 'BAG
CIG ,MAL GOS PHYAGS SOGS BGOM MI BYA, ,MCHOD RTEN BSHIG DANG 'DRA
BAR GSUNGS, ,BRDEG GSOD RKU 'PHROG BSDO BA NI, ,DNGOS SU BYA BA
CI SMOS KYI, ,RTZED MO'I LAS SU'ANG BYA BA MIN, ,DAG GIS

SKYON SPANGS YON TAN BSGRAGS, ,TSUL BRJOD PAS NI NYAMS PAR 'GYUR,
,SGRO SKUR LA SOGS MTSAN NYID CAN, ,BRE MO GTAM YANG ZUR MI BYA,
,YID KYIS G-YO SGYU PHRAG DOG DAG ,NGAN SEMS 'PHYA SEMS NOR LA
BRKAM, ,SE GOL YUL DU'ANG BYA BA MIN, ,SHIN TU'ANG BRTZE

ZHING GDUNG BAR BYA, ,SPYOD LAM CIS KYANG MNYES BYED CING, ,BKA'
YI ZUR YANG MI GCOD PA, ,DE NI LDOG PAR MA GSUNGS SO, ,RTZA BA
BSKYED DANG LAS SNGAGS KYIS, ,DAM TSIG LAS DANG CHOS DANG NI,
,SKU GNYIS PHYAG RGYA CHEN PO BZHI, ,RANG GI SGO GSUM YI DAM GYI,
,SKU GSUNG

@37A *, ,THUGS SU MNGON SBYAR LA, ,RTAG TU BZLAS PA BYED PA NI,
,BYANG CHUB GZUNG LA ZHUGS PA YIN, ,RAB KYIS CHU BO'I RGYUN BZHIN
NAM, ,NYIN GSUM MTSAN GSUM GNYIS GCIG TU, ,MA YENGS PAR NI GANG
GIS BZLAS, ,'BRING GIS ZLA GCIG DUS

DRUG TU, ,DUS BZHI BAR DU MI BCAD CING, ,THA MA SPYAD PA'I RNAL
'BYOR PAS, ,ZLA RE'AM RA BA'I DUS DAG TU, ,BRTZON PAS 'BAD DE MI
BYED PA, ,BYANG CHUB SA BON RLAG PA YIN, ,TSOGS DANG GTOR MA DE
BZHIN TE, ,THA NA LO ZLA MI BZLA'O, ,LTA ZAB SPYOD PA BRLANG PO
DANG, ,LHA

YI GZUGS DANG GRUB RTAGS DANG, ,SPYIR GSANG RNAM PA BZHIR BSHAD
DO, ,SGRUB PA'I GNAS DUS GROGS DANG RDZAS, ,RAB TU GSANG LA
BSGRUB PAR BYA'O, ,GSANG BAR 'OS PA MDOR BSDU NA, ,PHUD DANG GTOR
MA TSOGS DAG DANG, ,BHANDHA PHUR PA MAR ME'I SNOD, ,RDZAS DANG LA
GA

CHA DKYIL 'KHOR DANG, ,SKYE BOS MTHONG BAR YONGS MI BYA, ,DRIL BU
RDE'U CHUNG LA SOGS SGRA, ,SKYE BOS THOS PAR YONGS MI BRDUNG,
,GROGS PO'I SPYOD DANG MTSANG RNAMS DANG, ,SEMS CAN KUN GYI RA NA
SPYOD RNAMS, ,SHIN TU GSANG NA BYANG CHUB RGYU, ,GNYER GTAD PA YI

GDAMS PA STE, ,SNGAR BSHAD SLOB DPON CHED KYIS SO, ,GSANG SNGAGS
SKYON YOD MA YIN TE, ,SEMS CAN DON PHYIR SHIN TU GSANG, ,GSANG
THUB DNGOS GRUB MI YAL BAS, ,GSANG PHYIR GDAMS DAG SNA TSOGS
GSUNGS, ,DAM NYAMS DAM LAS LOG PA DANG, ,DAM

MED DKYIL 'KHOR MA MTHONG ZHING, ,'DRES DANG MA 'DRES THAMS CAD
LA, ,SEMS KYIS BSTAN PAR MI BYA ZHING, ,LUS KYIS THAMS CAD SBAS
LA GZHAG ,DAG GIS RDO RJE LCE YOD KYANG, ,BRJOD PA DAG TU BYA BA
MED, ,DE DAG RTZA BA BZHIR BSHAD DO, ,THUN MONG YAN LAG BSHAD BYA

BA; ,SGROL SBYOR MA BYIN LEN PA DANG, ,BRDZUN SMRA NGAG RTZUB
SPYOD PA LNGA, ,RANG BZHIN GYIS NI SBYOR SGROL DANG, ,DBANG PO'I
YUL DU SBYOR SGROL DANG, ,TING NGE 'DZIN GYI SBYOR SGROL DANG,
,THABS CHEN PO YI SBYOR SGROL DANG, ,SNGON DU BYA BA'I SBYOR
SGROL LNGA'O, ,GNYIS NI SHES BYA'I THUN MONG

@37B BSHAD, ,TING 'DZIN BSLAB PA THUN MONG GSUM, ,DNGOS PHYUNG
DAM TSIG CHEN PO LA, ,BYED PA'I TSIG LNGAR SHES PAR BYA, ,LTA
SPYOD TING 'DZIN 'BREL GOMS PAS, ,DKON MCHOG SLOB DPON SKU DGRA
GNYIS, ,DAM NYAMS LOG DANG 'KHUS PA DANG, ,'DUS PAR 'ONGS DANG
YONGS LA

GNOD; ,DAM SRI NGAN PA'I NGANG TSUL CAN, ,NGAN SONG GSUM DANG BCU
PO NI, ,RNAL 'BYOR KUN GYIS DANG DU BLANG, ,GRANGS NI RTZA BA BCU
BZHI'O, ,TING 'DZIN SNGAGS DANG PHYAG RGYA RNAMS, ,SHIN TU GOMS
PAS DBANG BSGYUR TE, ,BYANG CHUB ZHING DU DGOD PAR BYA, ,TING
'DZIN SNGAGS

RGYAS BAG CHAGS SBYANG, ,RNAM SHES LHAR BSKYED DBANG BSKUR
'PHANG, ,YE SHES TSOGS KYANG RDZOGS PAR 'GYUR, ,PHUNG PO BYIN
BRLABS MCHOD PA BSNGO, ,BSOD NAMS MCHOG TU 'DI 'GYUR RO, ,DE LTAR
BSGRAL BA'I DGOS CHED KYANG, ,BYANG CHUB SPYOD 'PHEL SEMS CAN
BDE, ,LHA

MNYES BDAG GI DAM SKONG ZHING, ,LAS NGAN BAR CHAD SDUG YUN THUNG,
,RANG GIS BSAGS MED NGAN SONG LA, ,BDE LAM 'DI LAS GZHAN MED DO,
,THABS KYI SPYOD PAS 'CHING 'GYUR NA, ,BYANG CHUB SEMS DPA' 'DUL
DBANG GIS, ,RNGON DANG SMAD 'TSONG STON PA LTUNG, ,KHE DANG SPYOD

PA DE MIN PHYIR, ,THABS CHEN LAM LA GNAS PA'I PHYIR, ,SKYE BO KUN
GYIS BYA BAR 'BYUNG, ,GA nA'I DAM TSIG CHEN PO NI, ,LOG PAR CHAGS
YID G-YO SPANGS PA'I, ,DON GNYIS MNGON DU 'DOD PA'I MIS, ,PAD CAN
DUNG CAN RI MO CAN, ,BA LANG CAN DANG LCUG PHRAN MA, ,SDOD CIG

MI REG PHYAL BA BRGYAD, ,MNYEN DANG SKE RING STOD SMAD PHYED,
,YAN LAG PHRA 'JAM TSIGS MIG ZLUM, ,DPRAL BA'I DBYES PHYE SMIN
DKYUS RING, ,DMIG PHRAG DKYIL NA AUTPAL MDOG ,CHU ZHENG GNYIS KA
'BRING DU BSHAD, ,LUS LA CHU KLUNG GA PUR DRI, ,GSANG THUB SHES

RAB SPYOD PA DAL, ,DAD LDAN 'GROGS SHING YID DANG CHE, ,GSANG
BA'I GNAS SU SPYAD PAR BYA'O, ,DBANG BSKUR DAM DBOG CHOS GSUM
BSHAD, ,LUS LA RIGS LNGA'I RDUL TSON DGYE, ,THABS LA MKHAS PAS
SKABS KYIS SBYAR, ,DAM TSIG RNAM GRANGS BCU GNYIS KYI, ,DNGOS

@38A *, ,GRUB YON TAN BSAM MI KHYAB, ,SLOB BU SMIN CING LAS RNAMS
'GRUB, ,SKYE GNAS NGAN 'GRO RIGS SU NGES, ,THABS KYI THEG PA 'DIR
BSHAD DO, ,MTSAN NYID CHA DANG RNAM GRANGS DANG, ,LTOS PA'I KUN
BRTAGS RNAM PA GSUM, ,DNGOS PO DE NYID LAS

BRDZUN ZHES, ,THAMS CAD RANG RIG SNANG PHYIR BDEN, ,SHES NAS KUN
SMRA SKYES BU'I YUL, ,DKON MCHOG GSUM DANG SLOB DPON MCHED, ,SEMS
CAN GNOD PAR 'ONGS PA LA, ,BRDZUN DU SMRA BA'I TSIG DAG BYA,
,GANG LA GSANG BAR BYA RNAMS DANG, ,GSANG BCU LA 'DRI BRDZUN

BCU SMRA, ,BSRUNG BA BCU BDUN NYAMS SU BLANG, ,ZHING BCUR GYUR
PA'I NOR BCU DANG, ,MTSAN LDAN GZUNGS DANG BKRA SHIS RDZAS, ,SBAS
CHOS PHAL 'CHANG BYIN CAN RDZAS, ,BSRUNG BA YOD DANG MED PA'I
GTER, ,PHYUG PO SER SNAS BCINGS PA'I NOR, ,MING GIS BLANGS LA
TSOGS

SU BSNGO, ,DAM TSIG BCU BDUN SPYAD PAR BYA, ,ZHING BCUR GYUR PA'I
SEMS CAN LA, ,BRLANG TSIG BCU YIS ZHE BCAD DE, ,DRAG SHUL SPYOD
PA'I SNGAGS DAG DANG, ,GZUNGS LA BRLANG PO'I SBYOR TSIG DANG,
,SLOB BU SNOD CES ZHE GCOD DANG, ,'BYUNG BO ZHE GCOD RNGAM PA'I
SGRA, ,SNOD

LDAN BU LA BLANG CHOS BSHAD, ,DAG GI DAM TSIG BCO LNGA BSRUNG,
,MI SPANG DAM TSIG BSHAD PAR BYA, ,YANG DAG DUG LNGA LOG DUG
LNGA, ,BSHAD PA'I THABS MKHAS 'DOD CHAGS DANG, ,'DOD SPYOD SEMS
KYI RGYAN SHES NAS, ,SHIN TU ZHEN PA'I LAM DU GSUNGS, ,ZHING

BCU RLAG BYED ZHE SDANG GCOD, ,LTAS NGAN 'JOMS PA DE BZHIN TE,
,THABS LA MKHAS PAS SPYOD PA YIN, ,MNGON BAR MTHO BA'I LTA BA
DANG, ,TING 'DZIN NGES PAR SRAN TSUGS DANG, ,SHIN TU RGYAL BA'I
MCHOG TU GSUNGS, ,LTA BAS PHYOGS RIGS MI 'BYED PA, ,SPYOD PAS

BLANG DOR MI BYED PA, ,THEG PA CHEN PO'I GTI MUG GO, ,LTA SPYOD
DMAN LA PHRAG DOG CING, ,DAM MA 'DRES SOGS SPONG BYED PAS, ,PHRAG
DOG DAM TSIG BSRUNG BA'O, ,LOG DUG SEMS CAN KUN LDAN PAS, ,DUG
LNGA RANG RIG RANG LDAN PHYIR, ,DRAN PA THAMS CAD SHES PA LAS,

@38B SHES PA THAMS CAD RTZOL BA YIN, ,RTZOL BA'I SEMS PHYIR THABS
MKHAS PAS, ,THABS MKHAS RANG RIG YE SHES TE, ,NYI MA'I DKYIL NA
MUN MED LTAR, ,RIG LA RANG SNANG MA GTOGS PA, ,NYON MONGS 'KHOR
BA RANG GIS MED, ,DE SHES YE SHES RANG RIG LAS, ,SPANG BAR

BYA BA DMIGS MI 'GYUR, ,DAM TSIG BCO LNGA GNAS PA YI, ,RNAL 'BYOR
CHEN PO'I DON GNYIS RDZOGS, ,KUN GYIS BLANG BA'I DAM TSIG LNGA,
,DRI CHEN DRI CHU MANG SA DANG, ,ZIL PA LHAG PA'I SEMS RNAMS
DANG, ,GRUB PA BZHI YIS BRGYAN PA'I PHYIR, ,NAD LNGA BSAL PHYIR
BLANG

BA DANG, ,GTZANG SME RTOG SBYANG PHYIR BLANG DANG, ,THUN MONG
DGOS PA LNGA PHYIR DANG, ,RIGS LNGA GRUB PA'I YON TAN NO, ,SDUG
BSNGAL LAS GROL DNGOS GRUB THOB, ,BCUD LDAN BTUNG LNGA LAM GYI
MCHOG ,THABS KYI LUS LA BRTEN SHES NA, ,YON TAN BRJOD LAS 'DAS
PAR

GSUNGS; ,PHYE BA'I DAM TSIG GSUM CU GNYIS, ,SKABS KYIS DANG DU
BLANG BAR BYA'O, ,BSGRUB PAR BYA BA RNAM LNGA LA, ,RIGS DANG YE
SHES YAB YUM LA, ,GCIG LA'ANG LNGA LDAR SHES PAR BYA, ,SKU DANG
GSUNG THUGS YON TAN LA, ,GCIG LA'ANG LNGA LNGAR PHYE BAS NA,
,BZHI

BCU RTZA LNGA'I BYE BRAG RNAMS, ,MTSAN NYID SHES NAS BSGRUB PAR
BYA, ,SHES PA LNGA LAS BYE BRAG TU, ,PHUNG PO LNGA DANG 'BYUNG BA
LNGA, ,DBANG PO YUL DANG YAN LAG GO, ,NYON MONGS DAM RDZAS SHA
DANG NI, ,PHYOGS DANG KHA DOG 'GRO BA DANG, ,SNYIGS MA BAG CHAGS
LNGA LNGA'O, ,BDUN

CU LA SOGS 'KHOR BA'I CHOS, ,YE SHES SKU RIGS YAB YUM SOGS, ,RANG
GZHAN NGANG GIS SKUR DAG LA, ,BLO LA NYAMS SU LON PA NI, ,SPYOD
YUL YANG DAG RNAL 'BYOR PA'O, ,THUN MONG DAM TSIG MDOR BSDU NA,
,BDAG GZHAN DON DU SHES PAR BYA'O, ,RGYAN 'GYED LUS MDZES

'DU LTA DANG, ,CHANG DANG DREGS SPYOD KHENGS SEMS DANG, ,CHE DAG
DGE SMOD SDIG SPYOD DANG, ,LE LO SER SNA GNYID G-YENG DANG, ,KHRO
GTUM YE SHES SNGON MI GTONG, ,BKA' BCAG SDIG PA'I GROGS BSTEN
DANG, ,BAG MED SPYOD DANG DAM CHOS 'DOR, ,CHOG MI SHES DANG RNGOM
LA

@39A *, ,DGA'; ,SBANG BYA NYI SHU GCIG BZLOG PA, ,BDAG DON MCHOG
TU GYUR PA STE, ,KUN GYIS BDAG NYID BKUR BAR GYUR, ,PHA ROL PHYIN
DRUG CHOS SPYOD BCU, ,RNAM BZHI LAS KYI SPYOD PA DANG, ,MTHUN
'JUG LAS KYI SPYOD PA NI, ,THEG PA DGU DANG MU STEGS DGU,,

'GRO BA DRUG GE SPYOD PA RNAMS, ,'DZIN DANG NYAM NGA MED PAR
SPYOD, ,DON 'GYUR CI YANG NYAMS SU BLANG, ,BZHI BCU BZHI LA SOGS
PA YIS, ,GDUL BYA GANG YANG DOR MI BYA, ,BSRUNG BA DE DAG GRANGS
BTAB PA, ,DRAN DANG SHES BZHIN GYIS SPYOD PA, ,RNAL 'BYOR DBANG
PHYUG CHEN

POR GSUNGS, ,NYAMS PAR GYUR BA'I RGYU DAG NI, ,MI CHOS BLON PO
LAS BYED DANG, ,BDAG BSTOD GZHAN SMOD GZUNG 'DZIN MKHAS, ,KHENGS
DREGS GNYIS PHYIR 'DU BA STE, ,RDZAS LA CHAGS SEMS RANG PHYOGS
CHE, ,CHANG DANG RANG MTHONG LTA SPYOD SNYOMS, ,CHOS LA PHYOGS
RIS NGOMS

SKYEN DANG, ,GSANG CHUNG LE LO GTZANG SME CHE, ,SGRO SKUR GROGS
KYI NYAMS LEN DANG, ,'KHOR BA'I RIGS RGYUD SPEL 'DOD CING, ,GCIG
PUR MI DGA' 'DU LA DGA', ,NYI SHU NYAMS PA'I RGYUR 'GYUR RO,
,SNGA RTAGS SNGON DU 'BYUNG BA NI, ,NYAM NGA BA YI NAD RNAMS
DANG, ,DGRA

BGEGS GNYIS LA BDE MI 'JUG ,'KHOR DANG LONGS SPYOD YID 'ONG
'BRAL, ,YA GA MA NYES LA SOGS 'BYUNG, ,BRTZAMS PA'I LAS LA 'BRAS
MED CING, ,YID DU MI 'ONG SNA TSOGS 'BYUNG, ,GAL TE NYAMS LA
RTAGS MED PAR, ,LEGS PAR SNANG NA MI RUNG STE, ,BDE BA

ZAD MED GTAN DU SDUG ,GAL TE NYAMS LA RTAGS BYUNG NA, ,SNGON GYI
RNAM SMIN ZAD 'GYUR PHYIR, ,BSKANG BA'I LAS RNAMS BRTZON BYAS NA,
,NGAN SONG SDUG BSNGAL MYONG MI 'GYUR, ,NYAMS PAR GYUR PA'I SKYON
BSHAD PA, ,BYANG SEMS DAM TSIG NYAMS GYUR NA, ,BSKAL PAR

DGE BA CI BSAGS KYANG, ,GZHI RTEN MED PAR GYUR PA YIS, ,'KHOR
BA'I KHAMS GSUM ZAG PAR 'GYUR, ,SKU YI DAM TSIG NYAMS GYUR NA,
,YA NGA'I NAD SOGS SDUG BSNGAL 'BYUNG, ,DUS MIN TSE ZAD BAR CHAD
MANG, ,BSKAL PAR RDO RJE DMYAL BAR LTUNG, ,BDE BAS RAB TU

@39B BREL BAR 'GYUR, ,GSUNG GI DAM TSIG NYAMS GYUR NA, ,BGEGS
RNAMS THOGS MED 'ONG BA DANG, ,RKYEN DANG YE 'DROG MANG BA DANG,
,CHOS LA BYIN RLABS MED 'GYUR ZHING, ,BSKAL PA GNYIS SU DMYAL BAR
LTUNG, ,SGRUB PA'I DAM LAS 'DAS PAR 'GYUR, ,THUGS KYI DAM TSIG

NYAMS GYUR NA, ,SMYO 'BOG DBANG PO NYAMS DANG 'CHAL, ,MYOS SHING
SKUR PA'I GNAS SU 'GYUR, ,GANG YANG BSGRUBS LA RTAGS MED CING,
,LCE LA ZHING RMO LA SOGS PA'I, ,DMYAL BAR BSKAL PA GSUM LA GNAS,
,RTZA BA KUN NYAMS PHAL PA DAG ,GSO LA NYE BAR MI BRTZON NA, ,RDO

RJE DMYAL BAR DE LTUNG STE, ,DMYAL BA PHAL PA THAMS CAD KYI,
,SDUG BSNGAL GCIG TU BSDOMS PAS NI, ,DE YI 'BUM GYI CHAR MI PHOD,
,SANGS RGYAS STONG GI 'OD ZER DANG, ,BYANG CHUB SEMS DPA'I PHRIN
LAS KUN, ,RGYUN DU MDZAD KYANG PHAN MI 'GYUR, ,BSKAL PA THER 'BUM
LA SOGS

SU; ,DE NI THON PAR MI 'GYUR TE, ,'JIG RTEN 'JIG NA 'ANG GZHAN DU
'PHO, ,SE GOL GCIG GIS PHYIN PAR BYED, ,DE BAS SHIN TU NAN TAN
GYIS, ,YAN LAG DAM TSIG NYAMS GYUR NA, ,LONGS SPYOD MANG DU 'PHEL
BA MED, ,THEG PA CHE LA 'PHYAS DOGS SHING, ,THUN MONG

MCHOG GI DNGOS GRUB RNAMS, ,SHIN TU RING BAR GYUR BA DANG, ,GDUL
BYA'I DON RNAMS YAL 'GYUR ZHING, ,LTA SPYOD YA CHAR GYUR PA YIS,
,THEG PA PHYI NANG 'DRES PA NYID, ,BKA' YI BYIN NYAMS 'GRUB PAR
DKA', ,SRUNG BA'I LHA RNAMS G-YEL BA DANG, ,ZAB MO'I CHOS

LAS RING 'GYUR ZHING, ,BSKAL PAR NGAN SONG LTUNG BAR 'GYUR, ,RNAL
'BYOR SNGO SKAMS NYID DU 'GYUR, ,RNAL 'BYOR SKYES BU CHEN PO YIS,
,DAM TSIG MA NYAMS GZHUNG MTHUN DANG, ,LUS LA NAD NYUNG MTSAN
LDAN ZHING, ,THUN MONG NYES BYAS DAG PAR 'GYUR, ,SRID PA GSUM

LA DBANG BSGYUR ZHING, ,THEG CHEN ZAB MO'I DON THOB GYUR, ,GSUNG
GIS LHA MNYES RGYUD 'PHEL ZHING, ,MTHU DANG BYIN RLABS BSAM MI
KHYAB, ,LAS RNAMS DUS SU 'GRUB PAR 'GYUR, ,BSAM PA THAMS CAD
YONGS SU RDZOGS, ,THUGS KYI SKYO DUB MED PA DANG, ,MAN NGAG SNOD

@40A *, ,GYUR DNGOS GRUB NYE, ,DGONGS ZAB DON LA MKHAS PA DANG,
,LHA RNAMS KYIS NI DBANG BSKUR 'GYUR, ,YAN LAG DAM TSIG MA NYAMS
NA, ,SKYON BZLOG PA NYID YON TAN 'GYUR, ,BDUD BZHI BCOM ZHING
NGAN SONG SKYOB, ,THEG CHEN LTA SPYOD GZHUNG BSRANG

BAS; ,LHA RNAMS 'GO ZHING BSAM PA 'GRUB, ,DON GNYIS YONGS SU
RDZOGS PAR 'GYUR, ,THEG CHEN DAM TSIG LA GNAS NA, ,'OG MA'I 'DUL
SDOM DAM TSIG KUN, ,BSRUNG BA MED PAR THUB PAS NA, ,DGE SLONG
BYANG CHUB SEMS DPA' DANG, ,RNAL 'BYOR RNAL 'BYOR

CHEN PO YIN, ,NYAMS NA BSKANG BA'I THABS RNAMS NI, ,BYANG CHUB
SEMS KYI DAM NYAMS NA, ,MKHAS LA GNAS TE GNAS PAR BYA, ,SKU YI
DAM TSIG NYAMS GYUR NA, ,GANG LA NYAMS PA DER SONG LA, ,NOR RDZAS
MNYES PA DER PHUL NAS, ,GANG NYES TSIG TU BSHAGS BYAS LA,,

PHYIN CHAD SDOM PA LEGS PAR BCA', ,GAL TE GRONGS CHAD GYUR PA NA,
,DE YI SLOB DPON BZHUGS PA LA, ,DAM TSIG GONG MA BZHIN DU BSHAGS,
,MED NA MNYAM PA BRGYA LA BSHAGS, ,DE YANG RNYED PAR MA GYUR NA,
,DE DANG MNYAM PA GSUM BKUG LA, ,SBYIN SREG ME THAB RAB

BRTZIGS NAS, ,DKYIL 'KHOR LHA LA MCHOD RJES SU, ,SPYAN DRANGS
GSANG MCHAN LA SOGS MCHOD, ,GONG DU SMOS PA'I YON RNAMS KYANG,
,MNYAM PO GSUM LA DBUL BAR BYA, ,GAL TE GUS PAR MI LEN NA, ,GNYIS
KA RDO RJE DMYAL BAR SKYE, ,DE PAS MYUR DU TSANGS PAR BYA,

GSUNG GI DAM TSIG NYAMS GYUR NA, ,SGO GSUM SKU GSUNG THUGS NYID
DU, ,NGES PAR SHES TE SKONG PAR 'GYUR, ,BZLAS PA SNGAGS KYIS BSAB
PA DANG, ,SGRUB PA CHEN PO GSUM GYIS BSKANG, ,THUGS KYI DAM TSIG
NYAMS GYUR NA, ,'GRO DRUG SEMS SU GSAL RTOGS NA, ,BDAG

NYID BDAG LA BSAB PAR BYED, ,MI RTOG TING 'DZIN RLUNG ZHUGS TE,
,MA YENGS BLO LA 'DRIS PAR BYA'O, ,YAN LAG DAM TSIG NYAMS GYUR
NA, ,GANG 'DAS DE NYID SOR BCUG LA, ,BRGYA RTZA BRGYAD KYI TSOGS
KYIS BSKANG, ,DE LTAR NYAMS SU BLANGS NA SKONG, ,SNGA RTAGS SDUG

@40B BSNGAL 'BYUNG MI 'GYUR, ,DAM TSIG CHEN PO DPES BSTAN PA, ,SA
GZHI LTA BU'I RANG BZHIN PAS, ,LAM DANG 'BRAS BU'I CHOS RNAMS
KUN, ,DAM TSIG MED PAR 'BYUNG MI SRID, ,SA MTHA'I MKHAR GYI RANG
BZHIN PAS, ,BSRUNG BA THUB DANG MA THUB LAS, ,LEGS NYES STONGS

CHEN SPYOD PA'O, ,RIN CHEN LTA BU'I RANG BZHIN PAS, ,DNGOS GRUB
DOGS 'DOD THAMS CAD 'BYUNG, ,NAM MKHA' LTA BU'I RANG BZHIN PAS,
,'DI YOD THAMS CAD SHOD PAR 'GYUR, ,RNO DPAL MTSON GYI RANG BZHIN
PAS, ,'KHOR BA'I DRA BA GCOD PA LA, ,PHA MA LTA BU'I RANG

BZHIN PAS, ,DUS GSUM RGYAL BA THAMS CAD BSKYED, ,RGYA MTSO LTA
BU'I RANG BZHIN BAS, ,RLABS CHEN DUS DUS 'BYUNG BAR BYED, ,ME
DPUNG LTA BU'I RANG BZHIN PAS, ,GANG MTSO THAMS CAD TSIG PAR
'GYUR, ,DE BZHIN RTZI SNAN RANG BZHIN PAS, ,'KHOR BA'I GCONG

RNYING MA LUS 'BYIN, ,RGYAL PO LTA BU'I RANG BZHIN PAS, ,PHYOGS
'GA' BRTEN YANG RIM GYIS 'TSO, ,RGYA MTSO NOR LEN DED DPON DANG,
,THOG MA NAS MTHAR 'DIS PHYIN PAS, ,'DI LA SHIN TU NAN TAN BYA'O,
,DAM TSIG DAM TSIG CES BYA BA, ,GUD NA YOD PA MA YIN TE, ,RANG GI

SEMS NYID DAM TSIG YIN, ,JI SNYED SNANG BA'I CHOS RNAMS KUN,
,RANG RIG RKYEN BRAL NYID SNANG BAS, ,CIR SNANG CIR SRID RANG RIG
NYID, ,'GRO LDOG SPYI TSUGS GANG YONG YANG, ,SNYING PO'I DON LAS
'DA' MI SRID, ,RANG BZHIN DAM TSIG CHEN PO YID, ,RANG BZHIN LHUN
GRUB DAM

CHIG LA, ,RIGS PAS PHYIN CI MA LOG NA, ,MNGON SNANG GDAGS PA'I
CHOS MED PAS, ,LTA BA'I DAM TSIG CHEN POR BSHAD, ,DE DAG BLO LA
'DRIS PA YIS, ,SPYOD LAM KUN YANG MA NYAMS PAR, ,TING 'DZIN RGYUD
KYI DAM TSIG STE, ,SANGS RGYAS NYID DANG SPYOD YUL GCIG ,'DI

LA BSRUNG BA CI YANG MED, ,NYAMS PA RDUL TZAM 'BYUNG MI SRID, ,MA
'GAGS SPYOD PA 'DZIN MED PAS, ,LHAG PA'I DAM TSIG RNAM BZHI LDAN,
,BSRUNG BYA MA LUS 'DIR 'DUS PHYIR, ,DAM TSIG KUN GYI MDO ZHES
SO, ,SGYU 'PHRUL RNAM DPYOD GTOR TSOGS RGYA MTSO'I RGYUD CHEN

@41A *, ,LAS; ,LAM 'BRAS SNYING PO ME LONG BCU GCIG GIS MTSAN PA,
,'KHOR BA'I DANG MCHU'I TSUL GYIS SGEG PA'I BLOS BSDUS PA'I, ,DGE
RTZA SA KUN KYANG DAM GNAS 'GRO KUN BYANG CHUB SHOG SPYI'I DAM
TSIG MDOR BSDUS PA DPAL SGEG PA'I RDO RJES MDZAD PA DAM TSIG

CHEN PO'I MDO RDZOGS SO,, 