@204B #, ,RGYA GAR SKAD DU, BA LIm TA BRi TTI, BOD SKAD DU, GTOR
MA'I 'GREL PA, 'PHAGS PA 'JAM DPAL LA PHYAG 'TSAL LO, ,'GRO MGON
BYAMS LDAN THUGS RJE CHE MCHOG NYID KYI GSUNG NGAG SKYON GYIS MA
GOS PA'I, ,SANGS RGYAS NYID DANG DGONGS MNYAM

GDAN MCHOG DE DANG NYER GYUR DE LA PHYAG 'TSAL TE, ,DRUG PA'I DON
DU CHER BSGRUBS ZHAL MTHONG GSOL BTAB BRTZER DGONGS BKA' STZAL
PA, ,DE'I DON DZA YA SE NAS GSAL BSHAD DE LAM GSAL GANG YIN DANG
LDAN BAS BDAG LA MANG DU GSOL BTAB NAS, DAD LDAN DE DANG RGYUD
LNGAR

BRTZE PHYIR SHUGS PHYUNG LUNG DANG BDEN GNYIS MI 'GAL MDO TZAM
ZHIG ,BDAG GIS 'DI BRTZAMS DE LA SKYES BU MCHOG GYUR MANG THOS
MANG MKHAS RNAMS KYIS BZOD PAR MDZOD, ,JI LTAR 'PHAGS PA RNAMS
KYIS BKA' STZAL PA YANG, DBANG PO RAB 'BRING GSUM GYI DON DU
GSUNGS

TE; 'DIR YANG DBANG PO RNON PO RNAMS KYI NI, MTSAN BSTAN PAS GO
BA LA DBANG PO RNON PO ZHES BYA STE, MTSAN BSTAN PA NI THEG PA
CHEN PO NYID KYI GZHUNG GI GTOR MA ZHES BYA BA THABS DANG SHES
RAB ZUNG DU 'BREL PA LA BYA STE, DBANG PO RNON PO RNAMS LA DE
TZAM ZHIG BSTAN PAS GO BAR

'GYUR RO, ,DBANG PO 'BRING PO RNAMS KYI DON DU BSTAN PA NI SPYI
DON DRUG TU BSDUS NAS BSTAN TE, DRUG PO DE DAG NYID RNAM PAR PHYE
STE BSTAN PAS GO BAR 'GYUR RO, ,DBANG PO THA MA'I DON DU BSTAN PA
NI, ,DKON MCHOG GSUM LA PHYAG 'TSAL LO, ,ZHES BYA BA LA SOGS PA
RE

RE NAS BSTAN PA STE, 'ON KYANG DKON MCHOG GSUM LA ZHES BYA BAS
NI, DON DRUG GI SKABS DANG PO BSDUS TE, AUDUMB'A RE'I ME TOG LA
DKON PA'I DPE BZHAG PA DANG, CHE BA'I YON TAN GYI MCHOG DAM PA
DANG LDAN PA DANG SANGS RGYAS CHOS DANG DGE 'DUN DANG GSUM DU
GRANGS

NGES PAR BZHAG PAS NA, DKON MCHOG GSUM ZHES BYA'O, ,LA ZHES BYA
BA NI GONG MA DE NYID DANG 'BREL TO, ,PHYAG 'TSAL LO ZHES BYA BA
NI BDAG NYID DANG 'BREL TO, ,DE YAN CHAD KYIS NI RNAM PAR DBYE BA
DANG PO BSDUS SO, ,DA NI SKABS GNYIS PA STON TE, DAD PA ZHES BYA
BA NI, 'DIR

@205A *, ,DAD PA GSUM DANG LDAN PA STE, 'DI LA SEMS DANG PA DANG,
DANG BA'I SGO NAS 'DI NYID LA 'BAD PAR 'DOD PA DANG, 'BAD PAR
'DOD BA'I SGO NAS 'DI LA YID CHES BA DANG GSUM LA DAD PA ZHES
BYA'O, ,CAN ZHES BYA BA NI GSUM PO NYID DANG 'BREL TO, ,GANG ZHIG
GIS ZHES BYA

BA NI THAMS CAD KYI MI DMIGS PA'I SBYIN GTANG BYA'O ZHES BYA BA'I
THA TSIG GO, ,LAS SU BYA BA LA ZHES BYA BA NI GANG ZAG GI LAS DGE
SDIG RNAM PA MANG PO'I NANG NAS ZHES BYA BA'I DON TO, ,PHAN YON
CHE LA BLA BA NI CHU GTOR 'DI YIN PAS 'DI LA BRTZON PAR BYA'O
ZHES BYA BA NI LAS SU BYA BAR ZHES BYA BA'I TSIG

DANG 'BREL TE, DE YANG PHAN YON CHE LA ZHES BYA BA NI 'DI DANG
PHYI MA GNYIS KAR MNGON PAR MTHO BA DANG, NGES PAR LEGS PA'I LAM
GNYIS DANG, PHAN YON GZHAN DAG KYANG 'BYUNG ZHES BYA BA'I THA
TSIG GO, ,BLA BA ZHES BYA BA NI 'BAD RTZOL CHEN PO BSKYED MI DGOS
PA'I THA TSIG GO, ,CHU GTOR 'DI YIN PAS

ZHES BYA BA NI DON STONG PA NYID DANG 'BREL TO, ,'DI LA BRTZON
PAR BYA'O ZHES BYA BA NI GONG MA'I TSIG RNAMS DANG 'BREL TE GO
BAR BLA'O, ,DE YAN CHAD KYIS NI RNAM PAR DBYE BA GNYIS PA BSDUS
SO, ,DA NI SKABS GSUM PA STON TE, DE LA ZHES BYA BA NI SKABS GSUM
PA BKAR BA'I THA TSIG GO, ,RIN PO CHE'I

SNOD MDZES PA'I NANG DU CHU BLUGS LA, PHYE DANG ME TOG LA SOGS PA
CI 'BYOR PA DANG, GSER DNGUL LA SOGS PA RIN PO CHE SNA LNGA BDAR
BA DANG, KHA ZAS MA SMAS PA SNA TSOGS PA DANG, SMAN DANG, 'BRU
DANG, DRI SNA TSOGS PA DANG SBYAR NA LHAG PAR YANG BZANG NGO ZHES
BYA BA SKABS GNYIS PA'I

CHU GTOR ZHES BYA BA DANG 'BREL TE, DE NYID KYIS SNOD DANG RDZAS
KYI KHYAD PAR BSTAN PA YIN TE, DE NI DKYUS MA NYID BRJOD BAS GO
BLA'O, ,DE YAN CHAD KYIS NI RNAM PAR DBYE BA GSUM PA BSDUS SO,
,DA NI SKABS BZHI PA STON TE, SPYIR GTOR MA'I LAS BGYI'O 'TSAL
ZHES BYA BA NI GTOR MA THAMS CAD

KYI MTSAN NYID STON TE 'OG NAS 'BYUNG BA RNAMS DANG LDAN PAR BYA
BA'I DON TO, ,BRTAG PA RNAM PA DRUG STE ZHES BYA BA NI 'DIR DNGOS
PO DANG MTSAN MAR BRTAG BAR BYA BA NI MA YIN TE, RANG RIG PA'I
TING NGE 'DZIN GYIS BDAG DANG GZHAN DANG RDZAS GSUM DU DMIGS SU
MED PAR BSGOM PA 'AM

@205B BRTAG PA LA GRANGS NGES PA DRUG TU BSTAN TE BSTAN PA DE
YANG DNGOS GANG ZHE NA ZHES BRIS PA'I THA TSIG GO, ,DE'I LAN DU
GRANGS DRUG PO NYID BSTAN PA LA RDZAS DANG YO BYAD RNAMS KYI NYES
PA'I SKYON RNAM PAR DAG PAR SBYANG BA DANG, RDZAS DANG YO BYAD
GRANGS NYUNG BA RNAMS MANG POR SPEL BA DANG, SPEL BA

RNAMS MGRON SO SO LA 'DOD PA BZHIN DU MOS PAR BSGYUR BA DANG, DE
LTAR MOS PAR BSGYUR BA RNAMS MGRON SO SO LA SPYOD PAR DBANG BSKUR
BA NA DE LTAR DBANG BSKUR BA RNAMS KYI NANG NA 'DOD PA BZHIN DU
MA THOB PA RNAMS LA JI LTAR 'DOD PA BZHIN DU SO SOR THOB PAR BYA
BA DANG, DE LTAR SO SOR THOB NAS MGRON

RNAMS BDAG GI DBANG DU BYA BAR BSDU BA DANG DRUG GO, ,DE LA ZHES
BYA BA NI BKUR NAS STON PA'I THA TSIG GO,, ,NYES PA'I SKYON
SBYANG BA NI CHOS NYID RNAM PAR DAG PA'I SNGAGS DANG PHYAG RGYAS
SBYANG BAR BYA'O ZHES BYA BA'I THA TSIG GO, ,MANG POR SPEL BA NI
NAM MKHA' MDZOD KYI SNGAGS DANG PHYAG RGYAS SPEL BAR BYA'O ZHES

BYA BA'I THA TSIG GO, ,MGRON SO SO LA MOS PAR BSGYUR BA NI BDUD
RTZI THAB SBYOR GYI SNGAGS DANG PHYAG RGYAS MOS PAR BSGYUR RO
ZHES BYA BA'I THA TSIG GO, ,MGRON SO SO LA SPYOD PAR DBANG BSKUR
BA NI RGYA CHEN SHUGS LDAN 'OD KYI SNGAGS DANG PHYAG RGYAS SPYOD
PAR DBANG BSKUR RO ZHES BYA BA'I THA TSIG GO ,

SO SO'I YID LA 'DOD PA BZHIN DU MA THOB PA RNAMS LA SO SOR 'DOD
PA BZHIN DU THOB PAR BYA BA NI YE SHES SKAR MA DA'I SNGAGS DANG
PHYAG RGYAS 'DOD PA BZHIN DU THOB PAR BYA'O ZHES BYA BA'I DON TO,
,MGRON RNAMS BDAG GI DBANG DU BSDU BA NI, LHA MGON SPYI'I SNGAGS
DANG PHYAG RGYA STE MING DBANG SGYUR

'KHOR LO'I SNGAGS DANG PHYAG RGYAS MGRON RNAMS BDAG GI DBANG DU
BSDU'O ZHES BYA BYA BA'I DON TO, ,DE YAN CHAD KYIS NI RNAM PAR
DBYE BA BZHI PA BSDUS SO, ,DA NI SKABS LNGA PA STON TE, DE LA
ZHES BYA BA NI SKABS LNGA BKAR NAS STON PA'I THA TSIG GO, ,BSAM
RGYUD NI ZHES BYA BA NI BDAG NYID 'BREL TE,

BDAG 'DZIN GYIS BSGOM PAR BYA BA'I YUL BCAD PA 'AM BSGOM PA ZHES
BYA BA'I THA TSIG GO, ,GNAS SKABS 'DIR MA GTOGS PA'I GANG ZAG
ZHIG DGE BA'I BSHES GNYEN LA MI BSTEN PA RNAMS SUN DBYUNG BA'I
PHYIR DKYUS MA DKRUGS TE DE BAS NA BSTAN TO, ,DANG POR TSAD MED
PA BZHIS BYANG CHUB

@206A *, ,TU SEMS BSKYED LA ZHES BYA BA NI PHYOGS MED PA'I BYAMS
PA DANG PHAN 'DOGS PA'I SNYING RJE DANG, 'GYOD PA MED PA'I DGA'
BA DANG, DMIGS PA MED PA'I BTANG SNYOMS DANG BZHI'O, ,DE RNAMS LA
CI'I PHYIR TSAD MED PA ZHES BYA ZHE NA, BSGOM PA'I YUL DANG
BSGOMS PA'I 'BRAS BU

DANG DE DAG GI RANG BZHIN GSUM GYI TSAD 'DI TZAM MO ZHES GZUNG DU
MED PA'I PHYIR RO, ,BYANG CHUB TU SEMS BSKYED LA ZHES BYA BA NI,
DON DAM PA BYANG CHUB KYI SEMS JI LTA BUR YANG DMIGS SU MED PA
DANG KUN RDZOB KYI BYANG CHUB KYI SEMS PHYAG RGYA CHEN PO'I SGO
NAS SEMS CAN GYI DON BYA BAS NA BYANG CHUB TU SEMS BSKYED PA

LA ZHES BYA'O, ,DE'I 'OG TU LHA'I SKU PHYAG RGYA CHEN POR DRAN PA
BSKYED DGOS TE, DE YANG BYA BA'I RGYUD KYI GZHUNG GIS LHA DRUG GI
SGO NAS BSKYED PAR GSUNGS TE, LHA DRUG KYANG DNGOS PO GANG ZHE NA
SME BRTZEGS KYI RGYUD LAS, DANG POR STONG PA CHOS KYI SGRA, ,YIG
'BRU PHYAG MTSAN YE SHES LHA, ,YONGS SU RDZOGS

PA SKU YI LHA, ,ZHES 'BYUNG STE, DRUG PO DE'I SGO NAS BDAG NYID
DAM TSIG GI SEMS DPAR GSAL BAR BSGOM PA YIN TE, DE YANG BDAG NYID
KYI SGO GSUM DANG LHA'I SGO GSUM MNYAM PAR DAM TSIG GI SEMS DPA'
BSGOMS PAS NA DRAN PA BSKYED CES BYA'O, ,DE'I 'OG TU BDAG GI LUS
BSRUNG

STE; LUS SRUNG BA YANG YI GE H'Um GI 'PHRO 'DU LAS RDO RJE PHRA
MOS BDAG GI LUS LA DPER NA SHING KA RANTA BYI RA'I TSOR MA LTAR
GTAMS PA LAS RDO RJE GO CHA'I PHYAG RGYAS GNAS LNGAR GTUGS PAS GO
CHA RNAMS RDO RJE'I GO CHAR BGO BA DANG, DE'I 'OG TU MI 'JIGS
PA'I MDZUB MO LA KHRO BO GSHIN RJE GSHED

DANG; RDO RJE GNOD SBYIN BSGOM PA'I TING NGE 'DZIN GYIS KA NAN LU
GU RGYUD GNAS LNGAR BCINGS PA DANG, TING NGE 'DZIN PHRA MO GZHAN
DAG KYANG BSGOMS PAS NA LUS BSRUNG ZHING ZHES BYA'O, ,DE'I 'OG TU
LUS DANG NGAG DANG YID KYI SGO GSUM NAS CI RAN DE, DKON MCHOG
GSUM LA SKYABS SU GSOL

ZHING; DE'I 'OG TU LHA YE SHES SEMS DPA' YANG BSGOM PAR BYA'O,
,DE LTAR BDAG LHA'I SKU PHYAG RGYAR NGA RGYAL CHEN POR BSKYED PA
DE, GOL BA'I SA DAG TU SONG GIS DOGS PA'I PHYIR SNYING RJE CHEN
POS 'GRO BA'I DON BYA BAR BDAG GIS DRAN PAR BYA'O ZHES BYA BA'I
THA TSIG GO, ,DE YAN CHAD KYIS NI RNAM PAR

@206B DBYE BA LNGA PA BSDUS SO, ,DA NI SKABS DRUG PA STON TE DGE
BA'I RTZA BA GANG THABS GANG GIS BLA NA MED PA'I BYANG CHUB TU
BSNGO BA YIN TE, DE LA YANG BSNGO BA ZHES BYA BA NI, SKABS DRUG
PA LA GSUM GYIS BSTAN PA'I DANG PO STON TE, DGE BA'I RTZA BA
RNAMS BSNGO BA YANG ZHES BYA BA'I DON TO, ,GANG ZHIG

GAR BSNGO ZHE NA, DANG POR SEMS BSKYED NAS THA MA BYANG CHUB KYI
BAR GYI DGE BA'I RTZA BA RNAMS DANG, MCHOD SBYIN 'DI NYID 'JIG
RTEN 'DI DANG 'JIG RTEN PHYI MAR BSNGO BA YANG MA YIN, BDAG DANG
GZHAN GYI DON DU BSNGO BA YANG MA YIN, 'O NA GAR BSNGO ZHE NA,
BDAG DANG SEMS CAN THAMS CAD KYI DON BYA

PA'I PHYIR, BLA NA MED PA'I BYANG CHUB CHEN POR MI DMIGS PAR
BSNGO STE ZHES BYA BA'I THA TSIG GO, ,BLA NA MED PA'I BYANG CHUB
TU 'DI DAG LA YANG MNYAM SNYOMS SU BSNGO MOD KYI RE ZHIG MGRON DE
YANG DMIGS KYIS 'DI DAG YIN NO ZHES BSNGO BA NI ZHES BYA BA'I DON
TO, ,'DI LA MGRON NI RNAM PA BZHIR NGES TE,

SNANG BA DANG MI SNANG BA KUN KYANG BZHI PO 'DIR NI MA 'DUS PA
MED DO, ,BZHI PO NYID BSTAN PA LA SRI ZHU'I MGRON ZHES BYA BA NI,
LHA DANG BCAS PA'I 'JIG RTEN PA RNAMS KYIS GUS PA'I SGO NAS MCHOD
CING BSTOD PA'I GNAS YIN PAS NA, SRI ZHU'I MGRON ZHES BYA'O,
,DNGOS GANG ZHE NA, 'DIR

MGRON DAG LA NGO BO DANG NGES PA'I TSIG DAG TU SHES PAR BYA'O,
,SANGS RGYAS DANG ZHES BYA BA NI, CHOS KYI SKU LA SOGS PA'I SKU
GSUM GYIS BSDUS PA'O, ,CI'I PHYIR ZHE NA RGYUD LAS, MA RIG GNYID
LAS SANGS PHYIR DANG, ,BLO RGYAS NYID PHYIR SANGS RGYAS YIN,
,ZHES 'BYUNG BA LTA BU'O,,

BYANG CHUB SEMS DPA' DANG ZHES BYA BA NI NGES PAR 'BYED PA'I LAS
LA MOS PAR SPYOD PA NAS, SA DANG PO NAS SA BCU'I BAR LA RTOGS
PA'I KHYAD PAR GYIS GNAS PA DAG GO, ,DE YANG RNAM PAR SNANG MDZAD
DAG LAS, BYANG CHUB NAM MKHA'I MTSAN NYID DE, ,RTOG PA THAMS CAD
SPANGS PA YIN, ,

GANG ZHIG DE RTOGS 'DOD PA DE, ,BYANG CHUB SEMS DPA' ZHES BYA'O,
,ZHES 'BYUNG BA LTA BU'O, ,CI'I PHYIR ZHE NA, SPANG PA'I RGYU
GNYIS PO DAG MI GNAS PAR SPANGS PA DANG, SHES RAB KYIS RTOGS PAR
BYA BA'I YUL SHES BYA RTOGS NAS, TSOGS GNYIS RDZOGS SHING CHUB PA

@207A *, ,DANG; BSAM PA'I YUL GNYIS LA CHER SEMS SHING DE NYID LA
DPA' BA'I PHYIR RO, ,NYAN THOS DANG ZHES BYA BA NI, SGO BZHIR
ZHUGS NAS RGYU 'BRAS BRGYAD PO SGRUB CING THOB PA'I SKYES BU DAG
GO, ,CI'I PHYIR ZHE NA, RDZU 'PHRUL GYI RNA BA LTA BUS ZHAL NAS
GSUNGS PA DAG THOS

SHING SHES PA STE, DE'I PHYIR MING DU BTAGS PA'O, ,RANG SANGS
RGYAS DANG ZHES BYA BA NI, SHES RAB CHEN PO DAG GCIG PUR GNAS PA
DANG, DE MA YIN PA DAG NI GCIG GI SLOB DPON GCIG LA LTOS PA'I
PHYIR KHYUS GNAS PA DAG GO, ,CI'I PHYIR ZHE NA, RANG GI SHES RAB
KYIS BRTAGS NAS 'BRAS

BU THOB PAR 'DOD CING THOB PA DAG GO, ,DE DAG KYANG THUGS KYI
SRAS DANG, GSUNG GI SRAS DANG, BYIN GYI RLABS KYI SRAS SO, ,LA
SOGS PA DANG ZHES BYA BA NI, BYANG CHUB DE GSUM GYI SGOR ZHUGS PA
DAG BSDUS SO, ,MGRON GNYIS PA BSTAN PA LA YON TAN GYI MGRON ZHES
BYA BA NI, YON TAN CHEN

PO CAN DU BYIN GYIS BRLABS PA'I SRUNG MA DAM TSIG CAN RNAMS KHO
NA STE, DE NYID BSTAN PA LA TSANGS PA DANG ZHES BYA BA NI, GZHAN
'PHRUL DBANG BYED KYI GNAS NA TSANGS RIS KYIS BSKOR ZHING DE DAG
LA DBANG BYED PA STE, CI'I PHYIR ZHE NA, 'DOD PA'I KHAMS KYI 'DOD
CHAGS DANG, MI DGE BA BCU'I

GYOD KHRIMS DANG 'DRA BA LAS TSANGS PA'I PHYIR RO, ,BRGYA BYIN
DANG ZHES BYA BA NI, SUM CU RTZA GSUM GYI GNAS NA SUM CU RTZA
GSUM GYI LHA'I RGYAL PO BLON PO NYE DBANG RNAMS KYIS BSKOR BA
STE, CI'I PHYIR ZHE NA, 'DOD PA'I KHAMS KYI LHA'I RGYAL PO YA BA
TI NA KA PA TIS LONGS SPYOD KYI RKYEN YID BZHIN GYI NOR BU

BRGYA BYIN PAS DE LAS BYUNG BA'I LONGS SPYOD BRGYA BRGYAS MCHOD
PA BYED CING SBYIN PA BRGYA BRGYA 'GYED PA'I PHYIR BRGYA BYIN NO,
,'JIG RTEN SKYONG BA BZHI DANG ZHES BYA BA NI, YUL 'KHOR SRUNG LA
SOGS PA BZHI, RI RAB KYI NGOS BZHIN DRI ZA LA SOGS PA BZHI LA
DBANG BYED CING GNAS PA LA BYA STE, CI'I PHYIR ZHE NA,

PHYI NANG SNOD DANG BCUD KYI 'JIG RTEN LA SO SO'I PHYOGS PHYOGS
NAS CHAGS 'JIG MA BYUNG GI BAR DU, SNGON GYI DAM TSIG DRAN PA LA
BZHAG NAS BDE BAR SKYONG BA BZHI DANG ZHES BYA'O, ,PHYOGS SKYONG
BA BCU GCIG DANG ZHES BYA BA NI, 'BYUNG PO'I RGYAL PO DBANG LDAN
LA SOGS PA BCU GCIG TU NGES SO, ,

@207B CI'I PHYIR ZHE NA, SHAR PHYOGS LA SOGS PA NA GNAS SHING
SNGON GYI DAM TSIG DRAN PAS BZHAG NAS RANG RANG GI PHYOGS NA BDE
BAR SKYONG BA BCU DANG ZHES BYA'O, ,SRUNG MA DAM TSIG CAN RNAMS
DANG ZHES BYA BA NI, LHA MA SRIN SDE BRGYAD KYI GTZO BO DANG,
GTZUG LAG KHANG GI SRUNG MA GANG BA BZANG PO LA SOGS PA LA

BYA STE, CI'I PHYIR ZHE NA, BSTAN PA BSRUNG BAR DAM BCAS PA'I SGO
NAS, SNGON GYI DAM TSIG DRAN PA LA BZHAG NAS RNAL 'BYOR PA RNAMS
SRUNG BA STE, DE BAS NA, SRUNG MA DAM TSIG CAN RNAMS DANG, ,ZHES
BYA'O, ,MGRON GSUM PA BSTAN PA'I PHYIR, SNYING RJE'I MGRON 'GRO
BA RIS DRUG GI SEMS CAN DANG

ZHES BYA BA NI, LHA DANG MI LA SOGS PA 'GRO BA RIS DRUG LA BYA
STE, CI'I PHYIR ZHE NA, SDUG BSNGAL GSUM DANG BRGYAD KYIS GTZES
SHING NYAN PA'I PHYIR DANG, GRANGS DRUG TU NGES PAS NA SNYING
RJE'I MGRON 'GRO BA RIS DRUG GI SEMS CAN ZHES BYA BA'I DON TO,
,KHYAD PAR DU YANG BDAG GI LHA MGON DANG

ZHES BYA BA NI, BDAG LA GNOD SBYIN LTA BU 'JIG RTEN PA GROGS BYED
PA DAG LA BSNGO'O ZHES BYA BA'I THA TSIG GO, ,CI'I PHYIR ZHE NA,
GNOD SBYIN YIN YANG BDAG LA GROGS BYED PA'I THAD KAR TSIG BLA
DAGS SU LHA ZHES BYA STE, SNGON CHAD LAS GROGS CHER BYED DU GZHUG
PA'I PHYIR BDAG NYID YUL

GANG NA GNAS PA'I YUL DE'I SA BDAG LHA KLU DANG ZHES BYA BA NI,
SA BDAG CHEN PO PA TI LA'I 'KHOR DU GTOGS PA'I SA BDAG DANG, LHA
KLU DAG GANG NA GNAS PA'I YUL DE'I NYE 'KHOR NA GNAS PA'I SA 'AM
CHU'AM BAR SNANG LA GNAS PA GNAG DAG GO, ,CI'I PHYIR ZHE NA, YUL
GANG YIN PA'I

SA BDAG TU GYUR PA'I PHYIR DANG YUL GANG GI MI RNAMS LA 'GO BA'I
PHYIR DANG, YUL GANG GI SKYE 'KHRUNGS BSKYED PA'I PHYIR SA BDAG
LHA KLU ZHES BYA BA'I THA TSIG GO, ,MGRON THA MA BSTAN PA'I PHYIR
LAN CHAGS KYI MGRON DNGOS GANG ZHE NA, TSE RABS GRANGS MED PA'I
BGEGS DANG ZHES BYA BA NI, BGEGS

STONG PHRAG BRGYAD CU RTZA BZHI'O, ,DE CI'I PHYIR ZHE NA, SNGON
GYI DUS NAS BAR DU GCOD PA'I PHYIR BGEGS ZHES BYA'O, ,SPYOD LAM
MA LEGS PA LAS GYUR PA'AM PHRA MO KLAN KA TSOL BA STE 'PHRAL DU
GNOD PA BYED PA'O, ,DNGOS GANG ZHE NA RKYEN BGEGS DANG YI DAGS
KYI BGEGS KYI RIS LA BYA

@208A *, ,STE; DE CI'I PHYIR ZHE NA, 'PHRAL DU BAR CHAD BYED PA'I
PHYIR BGEGS DANG ZHES BYA'O, ,DE DAG KUN LA MNYAM SNYOMS KYI TING
NGE 'DZIN BSTAN PA LA PHAN PA BYED PA LA TSIG BLA DAGS SU LHA
ZHES BYA BA DANG, GNOD PAR BYED PA LA TSIG BLA DAGS SU GNOD PAR
BYED PA'I 'DRE ZHES BYA

BA GNYIS KYIS BSDUS PA GZHAN DAG DANG, 'GRO BA RIS DRUG KUN LA
YANG BDAG GI TING NGE 'DZIN GYIS MNYAM SNYOMS SU BSNGO BAR BYA'O
ZHES BYA BA NI, GCIG TU BSDUS NAS 'PHAM RGYAL MED PAR BYA BA'I
PHYIR TE, GONG GI BLA NA MED PA'I BYANG CHUB TU BSNGO BA DANG
'BREL TO, ,DE LA ZHES BYA BA NI

SNGAGS DANG PHYAG RGYA DANG, YIG 'BRU DANG, DE BZHIN GSHEGS PA
RNAMS DANG, TING NGE 'DZIN RNAMS NYI TSE ZHIG BKAR TE BSTAN PA LA
DE LA ZHES BYA'O, ,'DIR BRJOD PA RNAMS NI SKABS BZHI PA DANG
'BREL TE, SKABS BZHI PA LAS SBYANG BA DANG ZHES BYA BA STE, DE LA
SBYANG PA NI CHOS NYID RNAM

PAR DAG PA'I SNGAGS DANG PHYAG RGYAS SO ZHES BYA BA LA SOGS PA'I
SNGAGS DANG PHYAG RGYA NYID RNAM PAR PHYE BA DRUG PA'I SKABS 'DIR
GSAL BAR BYAS PA STE, DE YANG SNGAGS NI 'DIR SLOB DPON GYIS
SNGAGS KYI MTHU NYAMS SU DOGS PA'I PHYIR MA BSHAD DO, ,PHYAG RGYA
RNAMS NI DKYUS MA NYID BRJOD

PAS GO BAR SLA'O, ,YIG 'BRU RNAMS NI AA STE SKYE BA MED PA DANG,
SVA STE 'DOD PA 'BYUNG BA'I RGYU DANG, RAm STE MOS PAR BSGYUR
BA'I RTEN DANG, HA STE SPYOD PAR DBANG BSKUR BA'I RGYU DANG, AOm
STE SKYE BA MED PA LAS SKYE BA'I CHO 'PHRUL GYIS MA THOB PA RNAMS
THUGS RJE MYUR POS THOB PAR GDON

PAR BYA BA DANG, DZDZA STE MGRON DBANG DU BSDU BA RNAMS NI GO
RIMS BZHIN DU SBYAR RO, ,DE BZHIN GSHEGS PA RNAMS NI, DE BZHIN
GSHEGS PA SH'AKYA THUB PA DANG, DE BZHIN GSHEGS PA RIN CHEN
'BYUNG LDAN DANG, DE BZHIN GSHEGS PA SNANG BA MTHA' YAS DANG, DE
BZHIN GSHEGS

PA PHYAG NA RDO RJE DANG, DE BZHIN GSHEGS PA MI 'KHRUGS PA DANG,
DE BZHIN GSHEGS PA RNAM PAR SNANG MDZAD RNAMS KYANG RIM PA BZHIN
SBYAR RO, ,TING NGE 'DZIN RNAMS NI CHOS NYID RNAM PAR DAG PAS
SBYANG BA DANG, NAM MKHA' MDZOD DU BYIN GYIS RLOB PA DANG, BDUD
RTZI THAB SBYOR DANG,

@208B RGYAL CHEN SHUGS LDAN 'OD DANG, YE SHES SKAR MDA' DANG,
DBANG SGYUR 'KHOR LO DANG DRUG KYANG GO RIMS BZHIN DU SBYAR RO,
,GONG DU BSTAN PA'I SNGAGS DANG PHYAG RGYA 'DI GCIG LA YANG LAN
BDUN BDUN GYI BCA' ZHING BZLAS PA'I DGOS CHED NI, TING NGE 'DZIN
MA GSAL GYI BAR GRANGS BDUN YAN

CHAD BZLAS SO, ,TING NGE 'DZIN DE RNAMS BSTAN PA LA, TING NGE
'DZIN DE YANG SNGAGS DANG PHYAG RGYA DANG POS NI GTOR MA 'DI NYID
LA MTSAN MA LA SOGS PA NYES PA'I SKYON MED CING DAG PA CHEN POR
BYIN GYIS BRLAB PO, ,SNGAGS DANG PHYAG RGYA GNYIS PAS NI MCHOD
PA'I RDZAS KYI KHYAD PAR 'JIG RTEN DANG

'JIG RTEN LAS 'DAS PA'I LONGS SPYOD BSAM GYIS MI KHYAB PA DANG,
'GRO BA RIS DRUG GI SEMS CAN THAMS CAD KYI SO SO'I YID LA MOS PA
JI LTA BA BZHIN DU NAM MKHA'I KHAMS RIN PO CHE'I RGYU LAS BYUNG
BA'I 'DOD PA'I YON TAN LNGAS GANG ZHING RGYAS PAR BYIN GYIS BRLAB
PO, GONG MAS DE LTAR SPEL

NAS SNGAGS DANG PHYAG RGYA GSUM PAS NI BDUD RTZI'I RGYA MTSO DANG
ZHES BYA BA NI SKABS GSUM PA DANG 'BREL TE, CHU BLUGS LA ZHES BYA
BA'I TSIG KHO NA STE, CHU THIGS PA GCIG LA BDUD RTZI'I RGYA MTSOR
BYIN GYIS BRLAB PO ZHES BYA BA'I THA TSIG GO, ,ZAS LA SOGS PA'I
ZHES BYA BA DE YANG SKABS GSUM

PA LAS PHYE DANG ZHES BYA BA NAS, KHA ZAS MA SMAS PA ZHES BYA
BA'I BAR DANG 'BREL TE, ZAS RTZAM PA NYAG GCIG LA YANG RI RAB
TZAM DU BYIN GYIS BRLAB PO ZHES BYA BA'I THA TSIG GO, ,SOGS PA'I
KHONGS SU NI ME TOG DANG RIN PO CHE DANG DRI LA SOGS PA SKABS
GSUM PA'I YO BYAD BSDU'O, ,'DOD PA'I YON

TAN YANG DNGOS GANG ZHE NA, 'GRO BA RIS DRUG SO SO'I LONGS SPYOD
LA YID LA JI LTAR MGRON SO SO'I MOS PA JI LTA BA BZHIN DU LONGS
SPYOD 'DOD PA RNAMS LA LONGS SPYOD KYI RKYEN 'DOD CHAGS LA SOGS
PA DUG LNGA'I GSOS, DE YANG DNGOS GANG ZHE NA YE SHES LNGAR BYIN
GYIS BRLAB PO, ,SNGAGS DANG PHYAG

RGYA BZHI PAS NI 'KHOR BA'I SDUG BSNGAL LAS KHYAD CHES 'PHAGS PA
DANG, 'GRO BA'I DON LA DGONGS PAS SRI ZHU'I MGRON MA LUS PA THAMS
CAD KYI SPYAN LAM DU YANG GNAS KYI KHYAD PAR RIN PO CHE'I GZHAL
MED KHANG BRTZEGS PA LA SOGS PA'I NANG DU LONGS SPYOD KYI KHYAD
PAR 'JIG RTEN DANG, 'JIG RTEN LAS

@209A *, ,'DAS PA'I MCHOD PA'I SPRIN PHUNG MANG POR SPRUL NAS
'PHAGS PA RNAMS LA MCHOD PA DANG, YON TAN GYI MGRON DANG, SNYING
RJE'I MGRON DANG, LAN CHAGS KYI MGRON DAG STE, DE DAG KYANG DAM
TSIG CAN DANG, RIS DRUG DANG, GNOD PA BYED PA LA SOGS PA STE,
SEMS

CAN THAMS CAD KYI SO SO'I DBANG PO LNGA'I SPYOD YUL DANG, SO SO'I
'DOD PA'I KHYAD PAR GYIS JI LTAR 'DOD PA BZHIN DU, 'DOD PA'I YON
TAN LNGAS DPER BYA NA CHAR GYI RGYUN BZHIN DU 'BYUNG BAR BSAM
ZHING, SNYING RJE'I MGRON KHUD PA STE, DE NYID BSTAN PA LA KHYAD
PAR DU YANG YI DAGS KYI SDUG BSNGAL

BKRES SKOM DANG, DBYUG TO CAN GYIS SRUNG BA LA SOGS PA'I SDUG
BSNGAL GYI RNAM PA MANG PO CAN DANG, GZHAN YANG BZHI PO DAG GIS
BSDUS PA'I SEMS CAN MA LUS PA KUN GYI SO SO'I BSAM PA YONGS SU
RDZOGS PAR BYIN GYIS BRLAB CING DBANG BSKUR RO, ,SNGAGS DANG
PHYAG RGYA LNGA BAS NI, BDAG

NYID KYI LUS RDUL PHRA MO SNYED DU SPRUL NAS, RDUL PHRA MO RE RE
LAS MCHOD SBYIN RDUL PHRA MO RE RE'I GRANGS RI RAB TZAM MANG PO
'BYUNG BAS, 'PHAGS PA THAMS CAD LA PHUL BAS MNYES PA DANG, TING
NGE 'DZIN SKAR MDA' LTA BUS SEMS CAN RNAMS LA BYIN BAS THOB PA
DANG MA THOB PA'I 'PHAM RGYAL MED PA

DANG; DE DAG KYANG PHAN TSUN 'THAB RTZOD MED PAR SO SOR YID LA
MOS PA BZHIN THOB PAR BYIN GYIS BRLAB PO, ,SNGAGS DANG PHYAG RGYA
DRUG PAS NI, SRI ZHU'I MGRON DANG, YON TAN GYI MGRON DANG, SNYING
RJE'I MGRON DANG, LAN CHAGS KYI MGRON DANG, DE MA YIN PA'I BZHIS
BSDUS PA GZHAN GANG DAG

MGRON DU GYUR PA KUN LA YANG SNGON STON PAS DAM TSIG PHOG PA
RNAMS NI, DAM TSIG GI DBANG GIS 'GO ZHING BSTOD GROGS BYED PAR
'GYUR LA, DAM TSIG MA PHOG PA RNAMS LA MCHOD SBYIN BYIN PA DE
DRAN PA LA BZHAG NAS, 'GRO ZHING BSTOD GROGS SU GYUR PAR MNGON
SUM DU DMIGS SO, ,DE LTAR GYUR PA

DANG; SEMS CAN GYI DON DU GYUR PA'I LAS SEMS CAN GYI DON DANG MI
'GAL BA CI BA COL BA YANG 'GRUB STE, PHYAG RGYA YANG PHYOGS BCUR
BSTAN LA, MGRON RNAMS BDAG GI DBANG DU BYA'O, ,PHRIN LAS JI LTAR
BDAG 'DOD PA DE YANG SEMS CAN GYI DON BYA BA DANG BDAG DANG GZHAN
DGROL BA'I PHRIN LAS

@209B BCOL BA'I THA TSIG GO ,GZHAN DU NA MGRON DANG BDAG GNYIS
DON DAM PAR MA SKYES PA'I PHYIR BCOL BA NYID MED, MED PA'I PHYIR
MCHOD SBYIN NYID KYANG MED CES BYA'O, ,'DI MAN CHAD TSIGS SU BCAD
NAS, SBYIN PA GNYIS BDAG DANG GZHAN GYI DON DU BSNGO BAR STON TE,
STON PA DE NYID BSTAN PA LA, MCHOD

SBYIN LA SOGS PA ZANG ZING RNAMS TSUL JI LTAR GANG DAG BSNGO ZHE
NA, LAN NYID STON PA LA DE NAS TSIGS SU BCAD PA 'DI DAG GIS KYANG
BSOD BAR BYA'O ZHES BYA BA SMOS PA NI, DE NAS ZHES BYA BA LA SOGS
PA NI RTING THOGS SU SMOS PA STE, 'DI DAG NI MNGON SUM PA KHO
NA'O, ,GTAN PA MED PA ZHES BYA BA NI, 'KHOR

GSUM YONGS SU DAG PA'I BSNGO BA MI DMIGS PA DE LA DMIGS PA'I GTAN
PA MED PAS NA GTAN PA MED CES BYA BA'AM, GZHAN DU NA CHOS NYID
CHOS KYI DBYINGS SHES RAB KYIS RTOGS PA'I DUS NA MI RTOG DMIGS
PA'I GTAN PA MED PA'O ZHES BYA BA'I DON TO, ,MCHOD SBYIN RGYAL PO
'DI ZHES SMOS PA NI 'PHAGS PA

LA MCHOD PA DANG, SEMS CAN LA SBYIN PA RNAMS KYI NANG NA MI DMIGS
PA'I SBYIN PA 'DI NI DAM PA YIN PAS NA RGYAL PO ZHES BYA BA'I THA
TSIG GO, ,GONG MA LTA BU'I MI DMIGS PA DE LAS BYIN RLABS DGU PAS
BSNGO STE, DE NYID BSTAN PA LA CHOS NYID RNAM PAR DAG PA'I BYIN
RLABS DANG, ZHES SMOS PA NI

CHOS NYID RNAM PAR DAG PA NI JI LTAR SNGON DU SMOS PA'I PHYIR
'DIR YANG SNGON DU SMOS PA STE, NAM MKHA' MDZOD LA SOGS TE TSOGS
DRUG CAR GYIS JI LTAR BYIN GYIS BRLABS PA'I BYIN RLABS GANG YIN
PA DANG ZHES BYA BA'I THA TSIG GO, ,JI LTAR SKABS DANG POR BSTAN
PA'I DKON MCHOG GSUM GYI CHE BA'I

YON TAN KHAMS GSUM DAG LAS KHYAD CHES DPAGS TE CHE BA GANG YIN PA
DANG ZHES BYA BA'I THA TSIG GO, ,JI SKAD DU GONG DU SMOS PA'I AA
LA SOGS PA'I SNYING PO RNAMS DANG, THAL MO KHONG STONG LA SOGS
PA'I PHYAG RGYA RNAMS DON MA NOR BA'I PHYIR NGES PA'O, ,CI'I
PHYIR ZHE NA, JI LTAR TING NGE 'DZIN

GYIS BSGRUB PA SEMS LA GNAS PA DANG, BDAG NYID CHEN PO RNAMS KYI
PHYAG RGYA'I MTSAN MA'I GZUGS SU GYUR PA'I DON DE LAS PHA ROL POS
'DA' BAR BYA BA MA YIN PA'I PHYIR DAM TSIG DANG ZHES SMOS PA YIN
NO, ,SKABS GSUM PA LA SMOS PA'I RGYU DANG SKABS LNGA PA LAS SMOS
PA'I RKYEN GNYIS

@210A *, ,DMIGS PA'I RTEN DANG, DON ZAB MO DANG 'BREL PA DE DANG
BDAG RNAL 'BYOR PA GNYIS GANG DU TSOGS PA'I DUS NA BSAM PA RNAM
PAR DAG PA'I NUS PA'I MTHU GANG YIN PA DANG ZHES BYA BA'I DON TO,
,'DIR BYANG CHUB SEMS DPA' RNAMS KYI CHE BA'I YON TAN GYI MING
BSTAN PA STE, 'KHOR

BA'I SEMS CAN 'KHYOGS PO'I LAM NGAN PAR 'GRO BA GANG YIN PA DAG
THABS DANG THUGS RJE'I MDZAD SPYOD KYIS MNGON PAR MTHO BA DANG,
NGES PAR LEGS PA'I LAM DRANG POS SRONG BAS NA DRANG SRONG ZHES
BYA BA'I DON TO, ,'DI'I SGO NAS BYANG CHUB SEMS DPA' RNAMS KYI
RIGS MA NOR BAR 'DZIN PA DANG, GZHAN

DU NA THEG PA CHEN PO LA 'BAD PAR BYED PA'I PHYAG RGYA CHEN PO
DANG, LHUN GYIS GRUB PA DANG, TSE LA DBANG BA'I GRUB PA TSE GCIG
GIS THOGS PA STE, DE LTA BU GRANGS MANG PO RNAMS KYIS BSGRUBS
NAS, SGRUB PA DAG GIS BYIN GYI RLABS GANG YIN PA DANG ZHES BYA
BA'I THA TSIG GO, ,JI LTAR RNAL

'BYOR PA BDAG GIS SMON LAM RGYA CHEN PO BTAB STE DNGOS GANG ZHE
NA, 'DI NYID KYI SKABS LNGA PA LAS TSAD MED PA BZHI PO DAG GIS
SMON LAM RGYA CHEN POR BTAB PA DE DAG SHES RAB KYIS RTOGS SHING,
TING NGE 'DZIN GYIS BSGOMS BA'I BYIN GYIS RLABS KYIS ZHES BYA
BA'I DON TO, ,DE LTA BU'I BYIN

RLABS DGU YIS SO, ,MCHOD SBYIN 'DI JI LTAR SNANG ZHES DRIS PA'I
LAN DU, YE SHES LNGA YI 'OD ZER RNAM PAR 'PHRO, ,ZHES BYA BA LA
SOGS PA SMOS TE, DE NI SEMS CAN GYI DUG 'DOD CHAGS LA SOGS PA
LNGA'I GSOS TE DNGOS GANG ZHE NA, YE SHES LNGAR BYIN GYIS BRLAB
PA DANG 'BREL

TE DUG LNGA GSOS NAS, KHA DOG DKAR PO LA SOGS PA LNGAR 'PHROS TE,
'OD ZER DE YANG RIGS DANG GO RIMS SU KHA DOG DANG YE SHES SU
SBYAR TE, RTAGS KYI 'OD ZER DE KHA DOG GI 'OD ZER RNAM PA LNGAR
'PHRO ZHES BYA BA'I THA TSIG GO, ,DBANG PO LNGA'I LONGS SPYOD
MKHO DGUR LDAN, ,ZHES

BYA BA NI MIG GI DBANG PO LA SOGS PA LNGA'I YON TAN LNGA 'BYUNG
STE, JI LTAR MKHO BA'I RDZAS KYANG LNGA PO NYID YIN PA'I PHYIR
RO, ,DE LTAR 'DOD PA LNGA DAG BSNGOS PA'I RDZAS TE MANG NYUNG GI
TSAD JI TZAM ZHE NA, NAM MKHA'I MTHA' KLAS ZHES BYA BA SMOS TE,
JI LTAR NAM MKHA' LA MTHAR THUG PA MED PA DE

@210B KUN 'DOD PA'I YON TAN LNGAS GANG BAR BSNGO'O, ,'O NA DE
LTAR BSNGO BA DE YUN JI TZAM ZHE NA, GTER CHEN GYUR PA 'DI ZHES
BYA BA SMOS TE, GTER CHEN PO YOD PA LA ZAD PA'I DUS MED PA DANG
'DRA BAR GONG MA LTAR PHYOGS BCU'I NAM MKHA' LA THUG PA'I MTHA'
MED PA DE KUN KYANG SBYIN PA'I GTER 'DI ZAD

BA'I MTHA' MED PAR BSNGO'O ZHES BYA BA'I THA TSIG GO, ,DE LTA BU
DE YANG GANG LA BSNGO ZHE NA, LAM DU GNYIS BSTAN PA, MCHOD GNAS
BLA MA KHYED KYI PHO BRANG DU, ,ZHES BYA BA SMOS TE, DE NI SANGS
RGYAS DANG BYANG CHUB SEMS DPA' DANG ZHES BYA BA LA SOGS PA DANG
'BREL TO, ,SRI ZHU'I GNAS KYI GAN

DU ZHES BYA BA'I DON TO, ,JI LTA BU ZHE NA, MCHOD PA'I SPRIN GYIS
RGYAS SHING GTIBS PAR SMON, ,ZHES BYA BA SMOS TE, 'DOD PA'I YON
TAN LNGA LAS GYUR PA'I MCHOD PA'I SPRIN MANG POS KUN NAS KUN DU
RGYAS SHING GTIBS PAR SMON NO ZHES BYA BA'I DON TO, ,YON TAN GYI
MGRON DANG, SNYING RJE'I

MGRON LA YANG BSNGO STE SEMS CAN THAMS CAD CES BYA BA NI, SANGS
RGYAS PA'I SA BON RTZA BAR NGA GI SEMS YOD PA STE, DE NYID BSTAN
PA LA TSANGS PA DANG ZHES BYA BA LA SOGS PA'I LHA DANG, 'GRO BA
RIS LNGA DANG, YI DAGS BGEGS KYI RIGS PI SH'A TZI PA LA SOGS PA
THAMS CAD SBYIN PA 'DIS

BDE BAR GYUR CIG CES BYA BA'I DON TO, ,DE LTA BU'I MGRON KUN
KYANG GNOD PA'I 'TSE BA RNAMS DANG BRAL BAR GYUR CIG CES BYA BA'I
DON TO, ,DE'I THOG TU SBYIN PA DAG BSNAN PA LA, YANG NI DE BZHIN
GSHEGS BSNGAGS PA'I, ,'DOD PA PHUN SUM TSOGS GYUR CIG ,CES BYA BA
NI DE BZHIN GSHEGS

PAS BYIN GYIS BRLABS NAS, MCHOD PA'I RKYEN DU BSNGAGS PA'I 'DOD
PA LNGA BO DAG GIS YID LA 'DOD PA PHUN SUM TSOGS PAR GYUR CIG CES
BYA BA'I THA TSIG GO, ,YANG BSNAN PA LA, YANG NI SEMS CAN THAMS
CAD KYANG, ,BSAM BA YID BZHIN GRUB GYUR CIG ,CES BYA BA NI

GONG DU SEMS CAN ZHES SMOS PA DAG LA 'OD CING DGOS PA'I BSAM BA
DAG DPER BYA NA NOR BU DAM PA SNYED PA LTAR GRUB PAR GYUR CIG CES
BYA BA'I THA TSIG GO, ,DE YAN CHAD DU MGRON DAG LAS BYIR BSNGOS
NAS, DA NI SNYING RJE'I MGRON KHUD BA SDUG BSNGAL CAN DAG LA
BSNGO STE, DE DAG

@211A *, ,GI GO RIMS NI MNGON NO, ,DUD 'GRO GCIG LA GCIG ZA BA'I,
,GNOD PA DE DAG YONG MI 'BYUNG, ,ZHES BYA BA NI, JI LTAR CHU SRIN
NYA MID LTA BU DANG, KHRA DANG 'PHAR SBYANG LTA BU DANG, BRDEG
BRDUNG DANG BKOL BSAD DANG GLAN LKUGS LA SOGS PA'I SDUG BSNGAL
YONG GIS MA BYUNG CIG CES BYA BA'I THA

TSIG GO, ,YI DAGS RNAMS LA ZAS SKOM SOGS, ,THOGS PA MED PAR
'BYUNG GYUR CIG ,CES BYA BA NI ZAS 'DOD PA LA ZAS, SKOM 'DOD PA
LA SKOM, SOGS PA'I NANG DU SDUG BSNGAL PHYI DANG NANG GI SGRIB
PAS BSGRIBS TE BSKAL BA MTHA'I BAR DU GONG MA MA MYONG NAS RING
CING SKEMS PA DAG LA LHA DANG MI'I

KHA ZAS LTA BU THOGS PA MED PAR 'BYUNG GYUR CIG CES BYA BA'I THA
TSIG GO, ,SEMS CAN DMYAL BA'I SDUG BSNGAL GANG, ,MI BZAD RNAM PA
SNA TSOGS PA, ,BSOD NAMS BYIN PA'I BYIN RLABS KYIS, ,DE DAG MYUR
DU ZHI GYUR CIG ,CES BYA BA NI, SDUG BSNGAL GYI RNAM PA GANG ZHE
NA BRJOD KYIS MI LANG STE,

SNA TSOGS PA ZHES BYA BA'I KHONGS SU BTZO ZHING BSREGS PA DANG,
GSHEG CING GTUB PA DANG, AA TSA TSA DANG, AA CHU CHU LA SOGS PA
STE, SDUG BSNGAL DE DAG KUN KYANG SBYIN PA'I STOBS KYIS MYUR DU
ZHI BAR GYUR CIG CES BYA BA'I THA TSIG GO, ,SA 'AM CHU 'AM MKHA'
LA 'KHOD PA YI, ,LHA KLU

GNOD SBYIN DRI ZA DANG, ,'BYUNG PO MANG PO GANG 'KHOD PA, ,DGE
BA'I BSAM PA RDZOGS GYUR CIG ,CES BYA BA NI YUL GANG NA GNAS PA'I
ZHES BYA BA DANG 'BREL TE, YUL GANG NA GNAS SHING SKYE 'KHRUNGS
LO TOG SKYED PA'AM, SA'I BDAG TU GYUR PA LA SOGS PA'I BYA BA BYED
PA DANG GNAS SKABS

KUN DU KLAN KA TSOL DU 'BYUNG BA'I 'DRE SRIN LA SOGS PA YUL KHAMS
GANG DAG NA 'KHOD PA RNAMS SO SO'I SDUG BSNGAL ZHI NAS, MI DGE BA
ZHE LA 'CHANG BA GANG DAG DGE BA'I BSAM PA RDZOGS GYUR CIG CES
BYA BA'I THA TSIG GO, ,MCHOD SBYIN LA SOGS PA'I ZANG ZING DE LTAR
BSNGO NAS DA NI CHOS KYI SBYIN

PA RGYA CHEN PO BSNGO STE, DE YANG JI LTAR BSNGO ZHE NA, LAN
GNYIS BSTAN PA LA SKABS LNGA PA LAS, BDAG NYID LHA'I RNAL 'BYOR
DU BYAS PA GANG YIN PA DE'I ZHAL GYI SGO NAS LJAGS KYI DBANG PO
BYE BA PHRAG BRGYA PHYUNG NAS, LJAGS KYI DBANG PO DE RE RE LAS
KYANG GSUNG DBYANGS KYI YAN LAG BRGYA PHRAG

@211B DRUG CU DRUG CU PHYUNG BAS 'DZAM BU'I GLING BYE BA PHRAG
BRGYAR SPRUL PA BYE BA PHRAG BRGYAS GSUNG GI SGO NAS, 'GRO BA SO
SO'I SKAD DANG MTHUN BAR 'GRO BA RE RE LA YANG THEG PA'I KHYAD
PAR MI MTHUN PA SNA TSOGS PAS SO SO'I MOS PA DANG, SKAL PA JI LTA
BA BZHIN DU CHOS BSTAN PAS SEMS CAN THAMS CAD GROL

ZHING SMIN PA'I RNAL 'BYOR RO, ,DE LTAR RNAL 'BYOR PAS DE NAS
ZANG ZING LAS GZHAN PA DE GANG ZHE NA DE NAS CHOS KYI SBYIN PA
RGYA CHER BYA'O ZHES BYA BA SMOS TE CHOS KYI SBYIN PA NI 'DI LTA
STE, CHOS RNAMS THAMS CAD RGYU LAS BYUNG, ,DE RGYU DE BZHIN
GSHEGS PAS GSUNGS, ,DE LA 'GOG PA GANG YIN PA, ,DGE

SBYONG CHEN POS 'DI SKAD GSUNGS, ,ZHES BYA BA SMOS TE, DE LA CHOS
RNAMS THAMS CAD CES BYA BA NI SDUG BSNGAL BDUN GYIS BSDUS PA'I
ZAG PA DANG BCAS PA'I CHOS RNAMS THAMS CAD LA BYA STE, DE DAG NI
RANG 'BYUNG MI SRID DE RGYU RKYEN LA BRTEN NAS 'BYUNG BA'I PHYIR
RGYU LAS BYUNG ZHES BYA'O, ,RGYU RKYEN DE YANG

GANG YIN ZHE NA, LAN DU RTEN CING 'BREL PA BCU GNYIS LA, DANG PO
MA RIG PA DANG, BRGYAD PA SRED PA DANG, DGU PA LEN PA NI NYON
MONGS PA STE RGYU'O, ,GNYIS PA 'DU BYED DANG, BCU PA SRED BA NI
LAS TE RKYEN NO, ,GSUM PA RNAM PAR SHES PA DANG, BZHI PA MING
DANG GZUGS DANG, LNGA PA SKYE MCHED

DRUG DANG, DRUG PA REG PA DANG, BDUN PA TSOR BA'I BAR DAG DANG,
BCU GCIG PA SKYE BA DANG, BCU GNYIS PA RGA SHI STE BDUN NI SDUG
BSNGAL BA STE 'BRAS BU'O, ,DE LTAR 'BRAS BU SDUG BSNGAL BDUN PO
DE NI RGYU NYON MONGS PA GSUM DANG ZHES BYA BA DANG RKYEN LAS
GNYIS ZHES BYA BA DANG, GNYIS LAS BYUNG

BAS NA, CHOS RNAMS THAMS CAD RGYU LAS BYUNG, ,ZHES BYA'O, ,GZHAN
DU NA KUN NAS NYON MONGS PA DANG, RNAM PAR BYANG BAS BSDUS PA'I
CHOS RNAMS THAMS CAD KYI RGYU NI DGE BA DANG, MI DGE BA LAS BYUNG
LA, DGE BA DANG MI DGE BA DE NI 'KHRUL PA'I RTOG PA RANG SNANG BA
CAN, RTZA BA RANG GI SEMS

LAS BYUNG BAS NA, ,CHOS RNAMS THAMS CAD RGYU LAS BYUNG, ,ZHES BYA
BA'I DON TO, ,'ON KYANG KUN RDZOB TU RTEN CING 'BREL PAR 'BYUNG
BA LAS DANG 'BRAS BU DANG, KUN NAS NYON MONGS PA DANG, DON DAM
PAR RTZA BA RANG GI SEMS DE NI CHOS THAMS CAD KYI RGYU YIN PAR
GANG GIS GSUNGS SHE NA, LAN DU DE LTA ZHIG YID BRTAN

@212A *, ,DU RUNG BA'I TSAD MA, DE BZHIN GSHEGS PAS GSUNGS NA, DE
RGYU DE BZHIN GSHEGS PAS GSUNGS, ,ZHES BYA BA'O, ,DE LA 'GOG PA
GANG YIN PA, ,ZHES BYA BA NI, 'KHOR BA'I YAN LAG BCU GNYIS DANG,
RTZA BA RANG GI SEMS CHOS KYI RGYU GNYIS LA LUGS LAS BZLOG PA'I
THABS GANG GIS

'KHOR BA RGYU DANG 'BRAS BUR BCAS PA DANG, SEMS KYI RTOG PA CHOS
KYI RGYU DE LA 'GOG PA NI MYA NGAN LAS 'DAS PA STE, DE NI SKYE
RGA NA 'CHI SDUG BSNGAL BZHI DANG BRAL BA YIN LA, DE THOB PAR BYA
BA'I THABS GANG YIN PA NI, DGE SBYONG CHEN PO SH'AKYA THUB PAS
'DI SKAD GSUNGS SO ZHES BYA BA'I

THA TSIG GO, ,DA NI SDOM PA BSHAD DE, SDIG PA CI YANG MI BYA STE,
,ZHES BYA BA NI LHAG PA'I TSUL KHRIMS LA BZHAG PA STE, SDIG PA CI
YANG NI DPER BYA NA LTAS NGAN DANG 'DRA STE SDIG PA BYAS PA NAS
BZUNG STE, 'DI DANG PHYI MA LA SDUG BSNGAL 'BYUNG BA'I PHYIR,
SDIG PA CI YANG MI BYA STE, ,ZHES BYA

BA'I DON TO, ,DGE BA PHUN SUM TSOGS PAR SPYAD, ,CES BYA BA NI SGO
GSUM GYI KHA NA MTHO BA DAG PAR BYAS LA SPYOD PA BCU DANG, SHES
RAB GSUM GYI SGO NAS PHUN SUM TSOGS PAR SPYAD DO ZHES BYA BA'I
THA TSIG GO, ,DE LAS LHAG PA'I SHES RAB 'PHEL BAR 'GYUR RO, ,RANG
GI SEMS NI YONGS SU

GDUL, ,ZHES BYA BA NI SEMS NI THOG MA MED PA NAS NYON MONGS PA LA
RANG YAN DU 'PHYAN PA'I DPE NI RTA DMU RGOD DANG 'DRA STE, DE DAG
'DUL BA NI SRA BA YIN PA'I DPE DE BZHIN DU SEMS RANG YAN DU YUL
LA 'PHYAN PA'I RTOG GE 'DUL BA'I THABS NI, LHAG PA'I TING NGE
'DZIN GYIS SEMS MNYAM PAR

BZHAG PAS YONGS SU 'DUL ZHES BYA BA'I THA TSIG GO, ,DE LTAR LHAG
PA'I BSLAB PA GSUM LA GNAS PAR BSTAN PA DE NI DUS GSUM GYI DE
BZHIN GSHEGS PA DE DAG GIS 'GRO BA RNAMS SANGS RGYAS PAR BYA BA'I
PHYIR BSTAN PA YIN ZHES BYA BA LA SOGS PA STON PA'I ZHAL NAS
GSUNGS PA'I MDO SDE RNAMS

KYI NANG NAS 'BYUNG BA'I TSIGS BCAD MANG POS CHOS KYI SBYIN PA
YANG RGYA CHER BYA'O, ,GONG DU GSUNGS PA'I TSUL DE LTAR CHOS KYI
SBYIN PAS THE TSOM BSAL BA DANG, DE'I SGO NAS SHES BYA'I SGRIB PA
SPANGS LA, ZANG ZING GI SBYIN PAS 'DOD PA'I NYON MONGS PA ZHI BAR
BYAS PA DANG, DO'I SGO NAS NYON

@212B MONGS PA'I SGRIB PA SPONG STE, DE LTAR CHOS DANG ZANG ZING
GNYIS KYIS NYON MONGS PA'I SGRIB PA DANG SHES BYA'I SGRIB PA
GNYIS BYANG NAS, DE'I GNYEN PO BSOD NAMS DANG, YE SHES KYI TSOGS
CHEN PO GNYIS RDZOGS NAS, ,BLA NA MED PA'I SANGS RGYAS SU 'GRUB
PAR SHES PAR BYA'O, ,DE YAN CHAD DU

RNAM PAR PHYE BA DRUG PA BSDUS SO, ,GTOR MA LAS RNAMS KUN GYI
MCHOG ,LAS RNAMS KUN GYI SNA LA 'GRO, ,SHES RAB DMAN LA BSTAN
PA'I PHYIR, ,GTOR MA'I DON 'DI RGYA CHE BA, ,DON CHEN YI GE DAM
PA 'DIS, ,RGYUD LNGAR SKYES PA DGROL BA'I PHYIR, ,MA NOR TZAM DU
BSHAD PA YIN, ,

'DI BYAS BSOD NAMS CI YOD PAS, ,MTHA' YAS SEMS CAN MA LUS KUN,
,BDEN GNYIS CHU GTER DON RTOGS NAS, ,BLA MED BYANG CHUB THOB PAR
SHOG, ,GTOR MA'I 'GREL PA SLOB DPON CHEN PO BANDI DZNY'A NAS
MDZAD PA RDZOGS SO,, ,,RGYA GAR GYI MKHAN PO SH'A NTIm GARBHA
DANG, ZHU CHEN

GYI LO TZ'A BA A'A TZ'A RYA RIN CHEN MCHOG GIS BSGYUR CING ZHUS
TE GTAN LA PHAB PA'O,, 