@78B #, ,RGYA GAR SKAD DU, TA TA TVA K'A RI K'A AU PA DE
SHA BRiTTI N'A MA, BOD SKAD DU, DE KHO NA NYID KYI

TSIG LE'UR BYAS PA'I MAN NGAG GI 'GREL PA ZHES BYA BA, DPAL RDO
RJE SEMS DPA' LA PHYAG 'TSAL LO, ,GANG ZHIG SNYING GI PADMA'I LTE
BA LA GNAS PA, ,MAR ME 'BAR BA PHRA BA LTA ZHING MI BSKYOD SEMS,
,YUL LA MI 'JUG KHAMS GSUM THAMS CAD GNYIS MED

@79A *, ,'BYUNG, ,CHOS DBYINGS YANG DAG NYID LA PHYAG 'TSAL BDAG
MCHOG GO, ,GANG ZHIG CES PA CHOS KYI DBYINGS SO, ,PHYAG 'TSAL
CHOS KYI DBYINGS YANG DAG PA'I MTHA' LA'O, ,GANG ZHIG CHOS KYI
DBYINGS NI KHAMS GSUM THAMS CAD GNYIS MED DU 'BYUNG BA'I

YANG DAG PA'I MTHA'O, ,YUL LA MI 'JUG DE LA PHYAG 'TSAL TE,
,SNYING GA'I PADMA'I LTE BA LA GNAS PA, ,ZHES PA, SNYING NI
SNYING LA'O, ,PADMA NI PADMA 'DAB MA BZHI PA'O, ,KHA DOG DMAR PO
'BYUNG BA BZHI'I RANG BZHIN NI, LTE BA'I DBUS SU ZLA BA NYI MA'I
MCHOG GNAS PA'O, ,'BYUNG BA

CHEN PO BZHI'I RANG BZHIN DE LA ZLA BA SA DANG CHU'I RANG BZHIN
NYI MA DANG RLUNG GI RANG BZHIN NO, ,DE LTAR LTE BA'I DBUS SU
GNAS PA DE BCOM LDAN 'DAS CHOS KYI DBYINGS DE BZHIN NYID YANG DAG
PA'I MTHA'O, ,MAR ME 'BAR BA ZHES PA GNYIS SU MED PA 'BAR BA RAB
TU MTHONG BAR SONG BA'O, ,

CI 'DIR GSUNGS PA PHRA BAR LTA ZHING ZHES PA, PHRA BA NI BCOM
LDAN 'DAS TE SHIN TU PHRA BAS KYANG CHES PHRA BA'I RDO RJE CHOS
KYI DBYINGS TSUL GCIG PA'O, ,LTA ZHING ZHES PA PADMA'I RTZA BA
LTA BUR GSAL BAR RO, ,MI BSKYOD SEMS PA ZHES PA DES SEMS RTZE
GCIG PA'I RGYUN DU 'BAB PA RTAG TU

BYA'O; ,CI 'DIR GSUNGS PA KHAMS GSUM ZHES PA 'DOD PA DANG GZUGS
DANG GZUGS MED PA DAG GNYIS SU MED PAR SONG BA YANG DAG PAR BSDUS
PA MNYAM PA NYID KYI TSUL GCIG DANG, THAMS CAD NAM MKHA'I RNAM
PAR RAB TU MTHONG BA'I DON TO, ,GONG DU BRJOD PA'I BSAM GTAN GYI
YID

RANG GI TSUL GCIG PA YANG DAG PAR BSDUS PA 'DI'O, ,YANG DAG PA
BRJOD PAR BYAS TE, 'GRO BA'I DON DE KHO NA NYID GCIG PU 'DI GNYIS
SU MED PA NYID SONG BA KHA CIG CUNG ZAD SPROS PA MED PAR MAR ME
'BAR BA DE LAS YON TAN 'DI 'BYUNG BA'O, ,BCOM LDAN 'DAS CHOS KYI
DBYINGS LA

PHYAG 'TSAL TE, ZHES PA NYID LA PHYAG 'TSAL NAS CI BYED NA 'DI
GSUNGS PA, NANG DU GZHUG PA DBANG PO THAMS CAD G-YO BA'I RTA, ,YE
SHES MA LUS RGYAL BA MNYAM 'BYUNG KHAMS GSUM LA, ,PHAN PA BSKYED
PA RAB TU 'BYUNG BA THOD PA 'DI, ,'BYUNG BA RTAG TU NAM MKHA'

@79B DRI MA MED PA'I DPAL, ,ZHES PA'O, ,NANG DU GZHUG PA ZHES PA
RNAM PAR G-YENG BAR 'GRO BA'I SPANGS PA BRJOD PA'O, ,YE SHES YANG
DAG PA'I MTHA' MTHONG BA'I SPYAN 'BYUNG BA'O, ,RANG 'BYUNG GI
RNAL 'BYOR DRI MA MED PA'I DPAL 'DI SHES PA DE, DPA' BO MCHOG
GANG YIN PA'I DBANG PO

DE NAM MKHA'I RNAM PAR 'BYUNG BA'I RNAL 'BYOR GANG YIN PA'O,
,NANG DU ZHES PA'I PHYI ROL DU G-YENG BA THAMS CAD KYI SEMS NANG
DU GZHUG PAS 'PHRO BA'I G-YO THAMS CAD BCINGS PA NI SDE DRUG GI
DBANG PO'I RTA'O, ,RANG GI YUL 'DOD PA'I SEMS 'DI NI BYED PA
BCINGS PA'I RNAL 'BYOR BYA BA'I

SKYIL MO KRUNG NGO, ,DE NAS PHYIS DRI MA DANG BRAL BAR 'BYUNG
NGO, ,YE SHES GANG 'BYUNG GSUNGS PAS YE SHES MA LUS SOGS PA KUN
NAS RGYAL BA LAS RGYAL BA'I SANGS RGYAS BCOM LDAN 'DAS 'BYUNG
BA'O, ,MNYAM 'BYUNG NI SKAD 'BYUNG BA LHUNG BZED LTAR 'BYUNG BA'I
GNAS PA 'DI GSUNGS

PA 'BYUNG BA'O, ,DE BZHIN GSHEGS PA THAMS CAD KYI YE SHES BSKYED
PA, GZHAN MA YIN PA'I MCHOG RGYAL BA'O, ,DE'I RIGS KHAMS GSUM
PA'O, ,KHAMS GSUM PA 'DI DAG THAMS CAD BSKYED PA'I RGYU 'BYUNG BA
RNAMS SO, ,GSUNG GI NGO BO YE SHES SU BYED PA 'DI'I DON YIN

NO; ,'DI NA 'BYUNG BA GZUGS PHRA BA DE 'BYUNG BA'O, ,SGOM PA PO
NAM MKHA'I DE NYID DRI MA MED PA'I DPAL LO, ,BZANG PO GANG ZHIG
DE KHO NA NYID GSUM PA'O, ,RNAM PAR RTOG PA BSDUS NAS 'DZIN PA DE
NYID GNYIS KYI TSUL GYIS 'GRO BAR MTHONG BA GANG BRJOD PA'O,
,RMONGS PA CHEN PO'I

RNAM PAR RTOG PAS 'KHOR BAR LTUNG BA'O, ,RNAM PAR MI RTOG PA'I
TING NGE 'DZIN LA GNAS PA DE, NAM MKHA'I RNAM PAR MTHONG BA 'DI
RNAM PAR MI RTOG PA'O, ,SANGS RGYAS RJES DRAN RNAL 'BYOR PAS,
,CHOS RJES DRAN PA'I SGOM PA POS, ,CHOS RJES DRAN PA'I RNAL 'BYOR
GYIS, ,CHOS

SKU'I RANG BZHIN 'BYUNG BA'O, ,CI BRJOD PA DES BCOM LDAN 'DAS
BSGOM PA 'DI GSUNGS SO, ,SANGS RGYAS RJES SU DRAN ZHES PA LA SOGS
PA NI, GZUNG BA DANG 'DZIN PA'I RNAM PAR RTOG PA 'PHEL BA 'DI
LTAR SANGS RGYAS KYI NGO BO RDO RJE RNAL 'BYOR MA BZHI'I TSUL
GYIS RANG BZHIN

@80A *, ,DE'I DBUS NA CHOS KYI DBYINGS KYI BCOM LDAN 'DAS SO,
,DE'I GROGS RNAL 'BYOR BA 'DI'I SGYU MA RNAL 'BYOR JI SKAD GSUNGS
PA NI, CHOS RJES SU DRAN PA'I SGOM PA POS ZHES PA CHOS 'DI BCOM
LDAN 'DAS PADMA'I LTE BA'I DBUS SU GNAS PA, GONG DU

BRJOD PA DE DAG BSGOM PA NI, DE NAS RNAL 'BYOR PAS CHOS KYI
DBYINGS YANG DAG PAR BSKYED LA NAM MKHA'I RNAL 'BYOR PAR RAB TU
'BYUNG BAR SONG BA'I CHOS SKU 'BYUNG BA'O, ,DE'I DON NI 'DI'I
PADMA'I STENG DU THIG LE BZHI RNAMS LHA MO BZHI RDZOGS PA'O, ,LTE
BA'I THIG LE LAS BCOM

LDAN 'DAS RDZOGS PAR RO, ,RANG GI YI DAM GYI LHA BSAM PAR BYA'O,
,DE'I THUGS KAR PADMA'I LTE BA LA CHOS KYI DBYINGS BSAM MO, ,GNAS
PA DE BUL BA BUL BAR KHAD KYIS RIM GYIS JI LTAR RNAL 'BYOR BSGOM
PA GOMS PAR BYA'O, ,DE NYID ZHI BA'I RNAM PAR 'JUG BZHUGS PA GANG
DU RTZA

GNYIS 'GOG PA DE DAG GIS 'GOG PA'I RNAM PAR RANG BZHIN MED PA
NYID GOMS PAR BYA BA 'DI DE BRJOD PA, GONG NAS GONG DU KHAD KYIS
RIM PAR RANG BZHIN MED PA NYID 'BYUNG BA'O, ,MAN NGAG 'DIS ZHI BA
GCIG PU'I BDE BA THOB PAR RO, ,DBUS SU MAR ME'I RNAM PAR SHES,
,YE SHES

MCHOG GI RTOG PA YI, ,RGYUN DU 'BAR BSGOM RTAG PAR NI, ,'BAR BA
DE LA THE TSOM MED, ,CES PAS DBUS SU MAR ME LA SOGS PA 'DI DBUS
KYI MAR ME 'DI BSKYED PA MTHONG STE, DBUS KYI MAR ME RNAM PAR
SHES PA'AM, SEMS DANG YID SHES GANG GSUNGS PA DE RNAM PAR SHES PA

'DI'I RNAM GRANGS SO, ,DE NI DBUS SU MAR ME'I RNAM PAR SHES PA
SNYING GA'I PADMA'I GE SAR GYI DBUS SU SONG BA BSGOM PA'I YID
G-YO BA MED PA'O, ,CHOS KYI DBYINGS YE SHES 'BYUNG BA'I PHYIR
GSUNGS PA'O, ,MCHOG GI RTOGS PA DE KHO NA NYID KYI DPE 'DI NYID
RGYUN DU MI G-YO BAR RNAL

'BYOR BSGOM PA BSAM PAR BYA'O, ,DE DAG BSGOM PA GOMS PAR RGYUN
CHAD MED PA'I TSUL DU BSGOM PA'I YID NYID DO, ,DE LTA BAS NA BYED
PA 'BAR BA 'DI SNYING GI MAR ME DON 'DI'O, ,BUM PA CAN GYI BYED
PAR GNAS PA'AM MYUR DU YE SHES KYI GTUM MOS 'GOG PA'I RNAL 'BYOR
'DI BRJOD

@80B PA; 'BYUNG RNGUB 'GOG PA'I 'BAR BA'I BSAM GTAN 'DIS, DE NYID
MED PA KUN NAS BYED PA LA THE TSOM MA BYED CIG ,THAMS CAD MKHYEN
PA'I GSUNG JI LTA BA YIN NO, ,SNYING LA RTAG TU GNAS PA YIS, ,YI
GE RNAMS MED THIG LE GCIG ,DE NYID BSGOM PA'I SKYES BU DE, ,YE
SHES

BSKYED PA MCHOG GI GNAS, ,ZHES PA LA SNYING LA ZHES PA, SNYING GI
PADMA'I GE SAR GYI DBUS SU PHRA BA'I THIG LE RDO RJE'I RANG BZHIN
DU GNAS PA, DUS THAMS CAD DU BRTAN PAR GNAS PA CI YANG MED PA
RNAMS, RANG GI NGO BO MED PA YI GE MED PA, G-YO BA MED PA, RANG
GI RNAM PAR SHES PA

NANG DU GNAS PA'I RANG BZHIN NO, ,NAM MKHA'I RNAM PAR RAB TU
SNANG BA DE NYID 'DI'I RNAM PAR BSGOM PA STE YE SHES SKYE BA'O,
,CI NYAN THOS LA SOGS PAS MI RTOGS PA DE, MCHOG TU RNAM PAR MI
RTOG PA DE BZHIN GSHEGS PA'O, ,GNAS 'DIR RDO RJE MKHA' 'GRO MA,
,SNYING RJE'I SEMS

KYIS ROL CING GNAS, ,GNAS 'DIR SANGS RGYAS THAMS CAD DANG, ,BYANG
CHUB SEMS DPA' 'GRO BA GSUM, ,ZHES PA NI, PHYAG 'TSAL BA SNGON DU
BYAS NAS, TSIGS SU BCAD PA LNGA'I DE KHO NA NYID DU BSTAN PA'O,
,DA NI PHYI ROL GYI MCHOD PAS G-YENGS PAR 'GYUR BAS DE SPANGS PAR

GSUNGS TE, 'DI NI DE'I SNYING GA'I PADMA'I GSER GYI DBUS SU RDO
RJE MKHA' 'GRO MA LA SOGS PA DANG BCOM LDAN 'DAS SO, ,RTOG PA'I
DRA BA RNAMS BSAL BA, ,SNYING RJE CHEN PO'I RIGS KYIS GNAS, ,GNAS
'DIR SANGS RGYAS THAMS CAD DANG, ,SEMS KYI RANG BZHIN DE NYID
MKHA'

'GRO MA'O, ,DE NI RIG PA GANG ZHIG RTOG PA'I SANGS RGYAS THAMS
CAD CES PA RNAM PAR SNANG MDZAD LA SOGS PA'O, ,BYANG CHUB SEMS
DPA' ZHES PA BYAMS PA LA SOGS PA'O, ,BYANG CHUB NI RNAM PAR MI
RTOG PA'I YE SHES SO, ,SEMS GANG LA MOS PA 'DI DAG DE NYID DU
GSUNG GIS

GSUNGS PA'O, ,BYANG CHUB MED CING MING MED PA, ,GZUNG BA DANG
'DZIN PA'I MTSAN NYID KYI RTOG PA LAS GROL BA'I YE SHES KYI SEMS
NI 'DI BYANG CHUB DRAN PA 'DI'O, ,GCIG MIN PA'I 'GRO BA GSUM
BYUNG BA NI, DE GSUNGS PA 'GRO BA GSUM STE DE'I RNAM PAR SNANG
ZHES PA 'BYUNG BA'O, ,

@81A *, ,'DI LTAR KHAMS GSUM 'DI THAMS CAD SEMS KYIS BYAS PAS
'BYUNG BA'O, ,PHYI ROL DANG NANG GI 'GRO BA'I BDAG NYID MED PAR
RAB TU SNANG BA'O, ,RGYAL BA'I SRAS PO'I RNAM PAR KHAMS GSUM PA
'DI RNAL 'BYOR 'BYUNG BA GONG DU GSUNGS PA'O, ,DE DAG THAMS CAD

MCHOD PA 'DI SMON LAM, DE RNAMS MAR ME DE NYID RTAG TU 'DIR,
,MCHOD PA DE 'DIR RGYAL BA THAMS CAD DANG, ,ZHES PA LA SOGS PA
GANG ZHIG NGES PA'I RANG BZHIN THIG LE'I RGYAL PO'I MCHOD PA DES,
DUS THAMS CAD DU SANGS RGYAS DANG BYANG CHUB SEMS DPA' THAMS CAD
MCHOD PA'O,,

GZHAN GYI DON GYI PHYI ROL GYI MCHOD PA SPANGS LA, DE NYID RNAL
'BYOR PA G-YENG BA DE DAG GONG DU BRJOD PA 'DI DAG PHRA BA'I RDO
RJE MGON PO BCOM LDAN 'DAS SNANG BA'O, ,RNAM PAR BLTA ZHING RAB
TU BLTA BA'I GNYIS SU MED PA'I LHA MCHOD PA'O, ,CI PHYI ROL GYI
MCHOD PA G-YENG BAR BYED PA'O, ,

NANG GI BDAG NYID RNAL 'BYOR LA, ,RDO RJE RNAL 'BYOR 'BYUNG BAR
'GYUR, ,DE NAS RDO RJE MCHOD 'BYUNG BA, ,MCHOD PA LNGA YI RNAL
'BYOR GYIS, ,'DI DAG MCHOD PA MED PAR NANG GI BDAG NYID 'DI BRJOD
PA BDAG NYID RDO RJE RNAL 'BYOR BRJOD DE, THABS DANG SHES RAB
SNYOMS 'JUG PA 'DI

GSUNGS PA, DMAN PA'I BSAM PA 'DI GSUNGS PA'O, ,THABS DANG SHES
RAB SNYOMS PAR 'JUG PA 'DI DANG MTHUN PAR RDO RJE MI 'JIGS PA'I
RNAL 'BYOR BYED PA RDO RJE'O, ,DE GSUNGS PA'O, ,DE NAS YANG RDO
RJE MCHOD PA 'DI'I BDAG NYID MI 'JIGS PA'I TING NGE 'DZIN GYI
MCHOD PA

YID LA BYED PA NI RDO RJE MKHA' 'GRO'O, ,MCHOD PA LNGA YI RNAL
'BYOR PA, ,MYUR BAR SANGS RGYAS NYID THOB BO, ,DE DAG RGYUD DU
BSHAD PA YIN, ,PHYI ROL MCHOD PA'I SEMS NI GZHAN, ,SHIN TU BYAS
PA 'DI NI BCOM LDAN 'DAS KYIS ZUNG DU BSHAD PA'I RGYAL BA'I MCHOD
PA'O, ,MCHOD

PA LNGA'I ME TOG LA SOGS PAS PHYI NANG GI BDAG NYID GONG DU BRJOD
PA'I MCHOD PA DES NI MYUR DU SANGS RGYAS NYID THOB PA'O, ,YOD PA
'DI DAG RGYUD DU GSUNGS PA'I PHYI ROL DU 'DI BSDUS PA'I RNAL
'BYOR RO, ,NGES PA'I RANG BZHIN SEMS GOMS BYA, ,LHA YI 'BYUNG
GNAS BSGOM PA LA, ,

@81B YID KYI MCHOD PA CHEN PO STE, ,SANGS RGYAS THAMS CAD RAB TU
BRTZE BAS DGONGS, ,'DI MCHOD PA ZHES PA GZHAN MED PA'O, ,DE NYID
MED PA'I NGO BO MTSAN NYID CI YANG MED PA 'DI BRJOD DO, ,RANG
BZHIN MED PA'I MING GI SGRA NI GZUNG BA DANG 'DZIN PA'I MTSAN
NYID CES BYA BA YIN, DE RANG BZHIN

MED PA'I NGO BOR GNAS PA DE LTAR GOMS PAR BYAS PA LAS, DE BYED
PAR RANG GI LHA'I RNAM PAR BSAM PAR BYA'O, ,DE NI RANG GI YID KYI
MCHOD PA CHEN PO YI, ,DE'I TSE DE BZHIN GSHEGS PA DANG RDO RJE
RNAL 'BYOR MA BRTZE BAS THUGS DGYES PAR BYED PA'O, ,CIS NA PHYI
ROL GYI MCHOD PA G-YENG BAS

BYED PAS SO, ,BSHAD PA CUNG ZAD YANG DAG 'BYUNG BA NI, ,RGYUD DU
DON DAM MIN PA DE NYID DE, ,DON DAM BDEN PA YANG DAG 'BYUNG BA
'DI, ,BSHAD DAM MA BSHAD 'DI LA CI YANG MED, ,BSTAN BCOS SU MED
PAR BRJOD PA DAG GI RNAL 'BYOR BRTAN PAR GNAS PA 'DI GSUNGS PA'O,
,YOD

PA 'DIR BSHAD PA 'JIG RTEN PA 'DUL BA'I DON DU SANGS RGYAS KYI
RGYUD DU GSUNGS PA'O, ,DE NYID MED PAR YANG DON MED PAR DE, NGA
DE NYID SANGS RGYAS KYI YE SHES KYI RIGS RGYAS PAR MDZAD PA 'DI
RNAM PAR MI RTOG PA NYID DO, ,GNAS CHEN NYI SHU RTZA BZHI'I BYE
BRAG KUN, ,ZHING CHEN 'DI

DAG TU NI YANG DAG ZHUGS, ,ZHING DAG TU NI 'GRO BAR MI BYA'O,
,NGAL DU BA LAS YIN DE NI DE NYID MIN, ,PHYI ROL GYI G-YENG BAS
YID G-YENG BA'I BSAM PA DANG LDAN PAS MI BYA'O ZHES GSUNGS SO,
,NYI SHU RTZA BZHI ZHES PA LA SOGS PAS 'DI NYI SHU RTZA BZHI'I
BYE BRAG TU BYED PA ZHING BZHI'I BYE

BRAG CES PA LA SOGS PA DPAG TU MED, DE'I ZHING LA SOGS PA'I BYED
PA SEMS KYI RDO RJE RNAM PAR BZHUGS PA'O, ,'DI'I ZHES PA NYE BAR
MI BSKOR BA GSUNGS PA, DE SKAD BSKOR BAS KHAMS NGAL DU BA SDUG
BSNGAL GYI BYA BA 'ONG BAR BYED PAS DE KHO NA'I RNAL 'BYOR CHEN
PO RNAMS GANG DES

NI DE THOB PA'O, ,DE MA YIN PA MI BDEN PA, ,DE DAG KHA CIG TZAM
YANG MED, ,DES NA DE KHO NA YOD SKYES BU DE, ,MI BDEN DE DAG KHA
CIG TZAM YANG MED, ,ZHING DANG NYE BA'I ZHING DANG TSON DO RNAMS,
,DER NI PHYIN PAS DRI MA MED PA 'BYUNG, ,DE NAS KHRO BA'AM GRAGS
PA 'DOD PA YIS, ,

@82A *, ,SKYES BU ZHING DU 'GRO BAR BYED PA STE, ,MED DE RANG
'BYUNG BCOM LDAN 'DAS KYIS GSUNGS PA, ZHING LA SOGS PA BSKOR BAS
DRI MA MED PAR 'BYUNG NGO, ,DE LA BDAG RGOL BA'I SEMS 'DI DAG
ZHING LA SOGS PA DANG ZHING DANG NYE BA'I ZHING GI MCHOG TU BYED
PA DRI MA MED PA

'BYUNG ZHES PA, RDO RJE RNAL 'BYOR MA'I DGONGS PA YANG DAG PAR
'BYUNG BA 'DI NGO MTSAR CHE'O, ,DE NAS GANG LA BSKOR BAS STOBS
NYAMS PAR BYED PA'I BYA BA, KHYIM MANG PO'I BYA BA GANG G-YENG
BA'I SEMS GNYIS MED PAR ZHI BA LA SOGS PA'I MING GI GRAGS BA THOB
KYI BZANG PO MA YIN PAR 'BYUNG

BA'O; ,BDAG GI GONG DU DE NYID DE, ,SEMS CAN MOS PA'I SEMS KYI
RNAL 'BYOR PA, ,BSAM GTAN MCHOG LAS BDE BA GZHAN NA MED, ,DE BAS
'DI LTAR BSAM GTAN LAS BYA'O, ,STOBS KYIS DE DAG BSKOR BAS BRJOD
DU MED PA DRI MA MED PA MTHONG ZHING MYONG BA DE DON DAM PAR YANG

MED PA'O, BSAM GTAN ZHES PA 'DI BSAM GTAN GYI SEMS RTZE GCIG PA
DE LAS BYUNG BA'I BDE BA GZHAN CI YANG MED DE, DE NYID BSAM GTAN
GYI BYA BA NYIN MTSAN DU BYA'O, ,KHAMS DU BA DE DAG BSKOR BA NI,
,PHYI ROL PA YI RNAL 'BYOR YIN, ,DE NAS PHYI ROL SPANG BAR BYA,
,GNAS BYA

RNAL 'BYOR ROL PA YIS, ,DUB PA ZHES PA DE DAG PHYI ROL PA MNGON
PAR GNAS PAS KHAMS DU BA NGES PAR STER BAR 'GRO BA'I PHYI ROL GYI
BYA BA PHAR LA SPANG NGO, ,DE KHO NA NYID KYI RNAL 'BYOR PA RNAM
PAR GNAS PA RNAL 'BYOR ROL PA'I BDE BA'O, ,MTHONG BA RDO RJE RNAL
'BYOR MA, ,RNAM PAR DAG PA'I

YE SHES SPYAN, ,SKAL LDAN RNAL 'BYOR RAB TU BRTAN, ,SNYING RJE
CHEN PO'I SEMS KYIS SO, ,BRTZE BA'I DBANG GIS GNAS PA 'DI LA BSAM
GTAN PAS MTHONG BA 'DIS BSKOR BA'I BYA BA MED PA'O, ,DE YIS MCHOG
GI DNGOS GRUB DAG ,JI LTAR 'DOD PA STER BA 'GRUB, ,YE SHES

CHAGS BRAL RNAL 'BYOR PA, ,BSGRUB PA RAB TU NGES PA 'DIS, ,DE DAG
CI YI NGO BOR MTHONG, ,ZHES PA BCOM LDAN 'DAS RDO RJE MA BRTZE
BA'I DBANG GIS BDEN PA MCHOG GI DNGOS GRUB YE SHES JI LTAR 'DOD
PA 'BYUNG BA'I RNAL 'BYOR BA'O, ,GZHAN YANG RAL GRI LA SOGS PA JI
LTAR MNGON

@82B PAR 'DOD PA GANG YIN PA YE SHES BSGRUB PA THAMS CAD RAB TU
BYED PA'O, ,SNA TSOGS 'BAD PAS YANG DAG LDAN, ,BRTUL ZHUGS SPYOD
PA CUNG ZAD TZAM, ,DE NYID BYAS PA BRTUL ZHUGS GNAS, ,GANG GANG
RAB TU SPYOD PA BYA, ,YE SHES CHAGS BRAL BSGRUB PA YIS, ,CI BRTUL
ZHUGS

KYI SPYOD PA 'DI BTANG SNYOMS 'DI ZHES PA, SNA TSOGS ZHES PA 'DI
RAB TU BYED PA'I THEG PA'I LUS G-YENG BA'I SPYOD PA MI BRJOD DE,
'DI LTAR RGYUN DU GNAS PAS BSKOR BAR MI BYA'O, ,DE KHO NA NYID
KYI BRTUL ZHUGS SPYOD PA'I RNAL 'BYOR BA'O, ,BCOM LDAN 'DAS KYIS
BZANG PO'I DBANG DU

BRTUL ZHUGS KYI SPYOD PA GSUNGS PA'O, ,GANG GANG RAB TU SPYOD PA
BYAS, ,BZA' BA BRTAN PA BRTUL ZHUGS CAN, ,BSAM GTAN BZA' BA YID
BSKYED PA, ,SMYON PA'I SPYOD PA BRTUL ZHUGS CAN, ,MED PAR STON
PA'I RGYUD DU JI LTAR BZA' BA LA GNAS PAS 'DI LA CI BYA ZHES
BRJOD DO, ,GANG

GANG ZHES PA RAB TU BZA' BA'AM RAB TU BZA' BA MIN, ,BSLANGS PA'AM
MA BSLANGS PA'AM, MOS PAS BYIN PA'AM, MOS PA MED PAS BYIN PA'AM,
BZA' BAR GNAS PA BZA' BA'I BYA BA BYA, ,BRTUL ZHUGS CAN GYIS
BRTUL ZHUGS SO, ,BSTAN BCOS NAS BZUNG BA'I SPYOD PA'I

BRTUL ZHUGS KYI SDOM PA MI BYA'O, ,NYIN MTSAN DU BSAM GTAN GYI
BZA' BA 'DI BZA' BA'O, ,NGES PAR 'BYUNG BA BRTAN PAR SMYON PA'I
RNAM PAS GNAS PAR BYA'O, ,GZHAN GYI DRUNG DU 'GRO BA G-YENG BA'I
NGO BO'O, ,DE LTAR GCER BUS GCER BU MIN, ,GANG DANG GANG YID DE
DANG DES, ,RANG

GI LTA SGOM BYED PA RNAMS, ,DE KHO NA NYID RNAM PAR BSAM, ,MGO LA
SOGS PA'I SLONG MO G-YENG BA'I SPYOD PA BRTUL ZHUGS KYI GTAM LA
RTOG PA'I RTZA BA BYED PA 'DI GSUNGS PA, BYA BA'I RGYUD LA SOGS
PAR GCER BU LA SOGS PA SPANG BA DANG, CI LTAR DRUNG DU GNAS PA'I
RGYUD 'DIR GSUNGS

PA'O; ,BZHI MDO LA SOGS PAR GANG DANG GANG DU GNAS PA'I DE LA
SKYIL KRUNG BZA' BAS, NYIN MTSAN DUS THAMS CAD DU BZLAS PAS DE
GANG GIS LUS DKA' BA 'DI'O, ,DE DANG DE LA SOGS PA NGANG GIS GNAS
KYANG YANG DAG PAR SPONG BA BZHI'I DE NYID BSGOM PAR BYA'O, ,ZLA
DRUG RIM

@83A *, ,PAS BDEN PA LA, ,LKUGS PA LTA BUR RAB TU GNAS, ,RNAL
'BYOR CHEN PO MAR ME 'BAR, ,RTOG PA MANG PO 'DI YIS CI ZHIG BYA,
,YE SHES DANG RNAM PAR SHES PA 'DI GSUNGS SO, ,ZLA DRUG CES PA LA
SOGS PAR BDEN PAR ZLA DRUG GIS SANGS RGYAS KYI DNGOS GRUB BO, ,

CI'I PHYIR 'GRO BA DANG 'GROGS PAR DKA' BA 'DI GSUNGS PA MI SMRA
BA LA SOGS PA DNGOS PO'I DBANG DU BYAS PA MI SMRA BA'I BRTUL
ZHUGS 'DIS, ,RNAL 'BYOR CHEN PO 'BAR BAS RDO RJE MKHA' 'GRO MA
DRUNG DU BYON DUS BZANG POR BYED DO, ,YE SHES MCHOG 'BAR DES
MTHONG NAS, ,RNAL 'BYOR

MA DES G-YOG BYED DO, ,JI LTAR PADMA BZANG PO LA, ,DANG PA DGA'
BA GRAL DU GNAS, ,YE SHES PA LA SOGS PA YE SHES DE RNAM PAR RTOG
PA THAMS CAD SPANGS PA'I RNAM PAS 'BAR BA'I SNANG GSAL DE BZANG
PO DE LA GSAL ZHING SNANG NGO, ,JI LTAR PADMA 'BYUNG BA LA RGYAS
PA LA NGANG PA

GRAL DU 'JUG PA LTAR MKHA' 'GRO'O, ,DPAL LDAN RDO RJE 'DZIN YANG
DAG ,THE TSOM MED PAR 'BYUNG BAR 'GYUR, ,GZUGS BRNYAN LTA BU'I
'JIG RTEN 'DI, ,SEMS CAN KUN GYI DON BYED PA'O, ,DPAL LDAN LA
SOGS PA 'DIS 'BRAS BU BSTAN TE, DPAL LEGS PAR RTOGS

PA'O; ,'DI NI BDAG GIS SEMS CAN GYI DON DU, DAG PA'I SEMS CAN
RNAMS KYIS GANG BYAS PA, ,'DI DAG SNYING RJE CUNG ZAD TZAM GYIS
NI, ,GANG BRJOD DES NI 'BYUNG 'GYUR BA'I, ,NGES PAR BZUNG BA'I
DGONGS PA BRJOD PA'O, ,'DI DAG LA SOGS PA BDE BAR RTOGS PA'O, ,

DE NYID SBAS PA BDAG GIS RGYAS MA BYAS, ,BLA MA'I DRIN BZUNG YANG
DAG MTHA' LA MOS, ,SEMS BZANG BA YI DGE BA BSAGS STOBS KYIS,
,RGYAS MA BYAS ZHES PA LA SOGS PA DE CI GA SNYAM NA, DE NYID MED
PA'I DE KHO NA NYID MA BRJOD KYI, ,SBAS PA'I DON BLA MA'I DRIN
GYIS

SEMS CAN BZUNG BA'O, ,BSHES GNYEN MI 'GYUR RJES YI RANG, ,DE KHO
NA NYID MAN NGAG BRIS, ,DGE BA BDAG GIS GANG THOB 'DI YIS SEMS
CAN GYI, ,SNYING PO SGOM MCHOG SPYOD BZANG MYUR DU DGA', ,MA
'ONGS PA NA MI BRTAN PA LA GSOL BA 'DEBS 'DI BRJOD, ,SEMS

@83B KYIS BSAGS PA ZHES PA NI BSAGS PA'I SEMS NI DUS RING BOR DGE
BA 'PHEL BA'I RNAL 'BYOR BA'I LAM BYAS PA'O, ,DE DAG THOB PAR
GNAS PA 'DI YIS SEMS KYIS RLABS 'PHEL BA 'DI LTAR BYAS PA SRED
CING ZHES PAS GRUB PA THOB PA'O, ,MYONG BA GANG YIN PA BYUNG BA
BRTAN PA MI RTOG PA

BYED PA 'DI LA YID LA BYED PA BZANG PO 'DI THAMS CAD DU THAMS CAD
RLABS BYED PA'O, ,DE KHO NA NYID KYI MAN NGAG YANG DAG PAR BRIS
PA'I BDAG GI BSOD NAMS 'PHEL BA DES 'JIG RTEN THAMS CAD LA DE KHO
NA NYID KYI RIN PO CHE LTAR GSAL BA RAB TU 'BYUNG BAR GYUR CIG
,DE KHO NA NYID KYI MAN

NGAG BRIS PA'I BSOD NAMS GANG DES THOB PA 'DI BRJOD PA'O, ,DE KHO
NA NYID 'DI ZHES PA LA SOGS PA LEGS PAR GO BA RDZOGS SO,, ,,DE
KHO NA NYID KYI MAN NGAG MKHAS PA CHEN PO SLOB DPON CHEN PO SLOB
DPON SU DZA YA SHR'I BHA DRA'I ZHABS KYIS MDZAD PA'O, ,RGYA GAR
GYI MKHAS PA

RIN DPAL GYI ZHABS LA GTUGS PA, PAndI TA PA RA HE TA DANG, LO
TZ'A BA NAG TSO DGE SLONG SHES RAB RGYAL MTSAN GYIS BSGYUR BA'O,,