@194A #, ,RGYA GAR SKAD DU, A'A RYA N'I L'A
MBARA DHARA BADZRA PA'I nI S'A DHA NO PI KA t'I KA N'A MA, BOD
SKAD DU,

'PHAGS PA LAG NA RDO RJE GOS SNGON CAN GYI SGRUB THABS KYI MAN
NGAG RGYA CHER BSHAD PA'I 'GREL BA, DPAL PHYAG NA RDO RJE LA
PHYAG 'TSAL LO, ,'KHOR BA'I SDUG BSNGAL CHU BO SKEMS MDZAD PA,
,MTHU LDAN BDE BA CHEN PO'I BDAG NYID DE, ,NYI ZLA LTA BUR 'GRO
DON MDZAD PA'I MCHOG ,

SMAN MCHOG RDO RJE CAN LA PHYAG 'TSAL LO, ,RANG BZHIN RIG PA
STONG PA CHEN PO DANG, ,GNYUG MA BDE BA SNYING RJE CHEN PO DANG,
,BDE BA CHEN PO MTHA' 'BRAL RDO RJE 'DZIN, ,PHYAG RGYA CHEN PO
RANG BZHIN 'BRAS BU DNGOS, ,DE NYID THOB PA'I LAM NI YOD DANG MED
PA YI, ,PHYAG RGYA BZHI PO

LAM GYIS GROL BA'I, ,DE BZHIN STONG BA'I RANG BZHIN CHEN PO NI,
,STONG PA BDAG MED LAM GYIS GROL ZHES GSUNGS, ,DE BZHIN TSOGS LAM
SBYOR BA'I GNAS SKABS DANG, ,MTHONG LAM SGOM LAM MTHAR PHYIN LAM
GYIS NI, ,GNAS BA'I YE SHES BYANG CHUB NGO BO'I LAM, ,THOB CING

GROL BAR KHA CIG DE SKAD GSUNG, ,DA NI RTZA BA'I DON BSHAD PAR
BYA STE, 'GRO BA SEMS CAN MUN 'THOMS PA'I, ,KUN NAS DKRIS PA'I
NYON MONGS KUN, ,SGRON MES GSAL PHYIR SGRUB PA'I THABS, ,DPAL
LDAN RDO RJE 'DZIN LA GUS BTUD DE, ,ZHES PA LA, 'GRO BA NI RIGS
DRUG

STE; SEMS PA'I BAG CHAGS KYIS SKYE BA GCIG NAS GCIG TU LEN PA'I
PHYIR 'GRO BA'O, ,SEMS CAN NI NYON MONGS PA'I YID CAN TE, KUN
GZHI RNAM PAR SHES BA CAN SKYE 'JIG GI CHOS CAN NO, ,MUN PA NI
RDUL DANG MUN PA SNYING STOBS LA SOGS TE, MTHONG BAS SPANG BA'I
NYON

@194B MONGS PA, BSGOM PAS SPANG BA'I NYON MONGS PAS KUN NAS DKRIS
TE BCINGS PA'O, ,MTHONG BA NI LAS DANG LAS KYI 'BRAS BU MI SHES
BA STE MA RIG PA'O, ,KUN NAS DKRIS PA'I NYON MONGS NI, DANG PO
NAS SGO KUN NAS SHES PA LA, RTZA BA'I NYON MONGS DANG NYE BA'I
NYON MONGS PA

RNAMS KYIS DKRIS PA'O, ,SGRON MES GSAL BA'I PHYIR NI, NYON MONGS
PA'I GNYEN PO BDEN PA RNAMS KYI RANG BZHIN GSANG SNGAGS 'DI NYID
DE, BSKYED PA DANG RDZOGS PA LA SOGS PA ZAG PA ZAD PA NI GSAL BAR
BSTAN PA'I SGRON MA'O, ,SGRUB PA'I THABS PA'I THABS NI 'GRUB PA
DANG GRUB

PAR BYED PA STE DON THOB PA'O, ,DPAL LDAN NI YON TAN RNAM PA
GNYIS TE RGYU DANG 'BRAS BU LAS GRUB CING THOB PA'O, ,RDO RJE NI
DON RTAGS MTSON PA GSUM STE, STONG PA'I RANG BZHIN ZHES PA'I DON
NO, ,DE'I RANG BZHIN STONG PA NYID DU GNAS PA NI 'DZIN CING
'CHANG PA'O, ,BTUD PA

NI GZHUNG BKRA SHIS SHING MDZES PA DANG 'JUG PA STE, LUS NGAG YID
KYI YON TAN GSUM DANG LDAN PA'I YI DAM LHA LA DAD PAS 'DUD CES
SO, ,BLA MA BRGYUD PA'I MAN NGAG NI, ,KLU YI BYANG CHUB NYID KYIS
RIM BZHIN BSHAD, ,CES PA NI BLO GROS RIN CHEN LA SOGS LA SOGS KYI
MAN NGAG GI RIM

PA'I DON RNAMS BSHAD PAR BYA ZHES SO, ,RIGS RNAMS 'OS SU GRUB PA
YI, ,SNGAGS PA YON TAN KUN LDAN PAS, ,ZHES PA RIGS RNAMS NI RIN
PO CHE'I RIGS KYI GANG ZAG GO, ,'OS SU GRUB PA NI DAD PA GSUM
DANG LDAN PA'O, ,SNGAGS PA NI DON BZHI SHES PA'O, ,YON TAN

KUN LDAN PA NI, MNOR BAR DBANG RNAMS THOB CING DAM TSIG SDOM PA
DANG LDAN TE LAM GNYIS SHES PA'O, ,YID 'ONG BKRA SHIS BDE GNAS
SU, ,ZHES PA NI YID 'ONG BKRA SHIS NI RTEN CING 'BREL BAR 'BYUNG
BAS BKRA SHIS PA STE, BYANG SKYOB SHAR RI DMA' BA LHO GZHOL NUB
DGYE BA STE,

MDUN NAS PHYOGS SNGO BA DANG, SKAD SNYAN 'BYUNG ZHING ME TOG
'BYUNG, ,'JIG RTEN RNAMS KYIS MA SMAD PA, ,DE YI GNAS SU LEGS
'DUG STE, ,YANG NA TSOGS TZAM SOGS PA LA, ,NYAMS DGA'I SA PHYOGS
BDE GNAS SO, ,BLA MED RGYU RU RAB GNAS NA, ,SNYING GAR NYI LA
H'Um BZHAG

@195A *, ,STE; ,ZHES PA LA, BLA MED RGYUD RAB GNAS NI THOG MAR
SEMS BSKYED GNYIS DANG 'BREL BA'O, ,SNYING GAR NYI LA H'Um BZHAG
STE NI, NANG GI KHRUS NAM MKHA' LTA BU DANG, H'Um LAS RANG 'DOD
PA'I LHA RU GRUB PA'O, ,DE LA SNYING GAR NYI MA'I STENG DU H'Um
GNAS PA'O, ,BYIN

BRLABS BLTAS TE BKA' BSGO LA, ,'OD KYIS BGEGS LA THOG RNAMS DBAB,
,BHR'Um GYI TSIG DANG YANG DAG LDAN, ,ZHES PA LA BYIN BRLABS NI,
SNYING GA SPYI BO MGRIN PAR BSGOM PA YE SHES BSTIM PA'O, ,LTAS DE
NI THUGS RJE DANG LDAN PA'I SNGAGS MIG GIS PHYOGS KUN DU BLTA
ZHES

SO; ,BKA' BSGO LA NI, RGYUG ZHIG MA 'DUG SHIG ,'DIR MTHU LDAN GYI
KHANG PA YIN NO ZHES PAR 'GYUR BA'O, ,'OD KYI BGEGS LA THOG RNAMS
DBAB NI SA SBYONG BA RNAMS LA SA BON GYI 'OD DKYIL 'KHOR LA PHOG
STE, 'KHOR LO LA SOGS PA'I THOG LNGA DBAB PA'O, ,BHRUm GYI

TSIG DANG YANG DAG LDAN NI, ,TZAKRA AOm BH'Um H'Um SVA BH'Um HA
BH'Um AA BH'Um, THOG LA YANG NAS YANG DU PHAB STE BSGRAL BA'O,
,H'Um LAS 'OD ZER HA 'PHROS PAS, ,RDO RJE 'KHOR LO RAL GRI DANG,
,ME YI KHANG PA YONGS SU DBU BA, ,BADZRA TZAKRA HA NA DANG, ,DZVA
LA RAm YANG YONGS SU BRJOD, ,CES PA H'Um LAS 'OD

ZER NI RANG GI NYI MA 'BAR BA'I H'Um LAS 'OD ZER LA HA LJANG GU
KHA DOG SNA TSOGS PA PHYOGS BCUR 'PHROS TE, RDO RJE KHANG PA
PHYOGS MTSAMS SU KHA DOG DKAR PO LA SOGS PA LDAR GYUR TE, H'Um
H'Um ZHES BRJOD DO, ,'KHOR LO NI 'KHOR LO'I KHYAD LO'I KHANG PA
DRUG PA STE, AOm BADZRA TZAKRA H'Um H'Um ZHES PA DANG

'BREL TO, ,RAL GRI NI MDA' DANG MTSON CHA'I KHANG PA STE, BADZRA
NA HA NA ZHES PA DANG 'BREL TO, ,ME YI KHANG PA YONGS SU DBU BA
NI, ME'I KHANG PA SHIN TU THAMS PAR GRUB PA BADZRA DZVA LAR ZHES
PA DANG 'BREL LO, ,G-YAS PA'I RAm DANG G-YON PA'I AA, ,SNYING
RJES BGEGS GSOS

'BYER BAR 'GYUR, ,ZHES PA, BSRUNG BA GRUB NAS BGEGS GSOS PA MA
GSOS NA SNYING RJE DANG BRAL BA YIN PA PHYIR, G-YAS PA'I RAm DANG
NI MIG G-YAS PA'I RAB RIB KYI SDIG PA BSREGS TE SNYING RJE DANG
'BREL TO, ,G-YON PA'I AA NI G-YON PA'I AAS KUN GZHI GSOS TE

@195B GSOD PA'I DOGS PA DANG BCAS PAS BROS TE BYER BA'O, ,BGEGS
GSOS 'BYER BAR 'GYUR ZHES PA DANG 'BREL LO, ,RGYUD 'OS GYUR GYUR
NAS RANG BYUNG GI ,DE 'OD LAS BYUNG NYID DKYIL DU, ,SLOB DPON
SANGS RGYAS BCAS SPYAN DRANGS, ,BLANG MA MI BSKYOD GZUGS 'DZIN
LA, ,ZHES PA

RGYUD 'OS GYUR NAS NI NYI MA'I H'Um LAS 'OD ZER 'PHROS TE MA LUS
PA'I SEMS CAN LA BSDU BA BZHI'AM MDZAD PA BCU GNYIS KYI TSUL GYIS
DON BYAS YE SHES PA'I THUGS KAR THIM, DE NYID DRANGS TE RGYUD LA
PHOG PAS SGRIB PA RNAMS DAG PA'O, ,DPER NA SHEL GYI KHA DOG DANGS
PA LTA BUR GYUR

PA'O; ,RANG BYUNG GI NI GDAN THOG TU H'Um SROG GI TSUL DU GNAS PA
DE'I, ,DE 'OD LAS BYUNG NI SA BON LAS 'OD 'PHROS TE, SLOB DPON
SANGS RGYAS DANG BCAS PA STE, BYANG CHUB SEMS DPA' RNAMS DANG
SPYAN DANGS PA'O, ,DE RNAMS LA NYID DKYIL DU ZHES PAS GDAN NYI MA
PADMA DANG SENG GE

RNAMS LA BZHUGS PA'O, ,BLA MA MI BSKYOD GZUGS 'DZIN LA NI 'OD ZER
GYI 'PHRO 'DUS MI BSKYOD PA'I RNAM PAR BZHUGS PA'O, ,PHYAG 'TSAL
PHYI NANG BZHI YIS MCHOD, ,SDIG PA BSHAGS NAS SDOM PA BZUNG, ,YI
RANG BSKUL DANG GSOL GDAB PA, ,BSDO DANG SKYABS 'GRO SEMS

BSKYED DE, ,ZHES PA NI, PHYAG 'TSAL NI GSUM KA TSOGS PA'I PA'AM,
,YANG NA YID KYIS SO, ,PHYI NANG BZHI YIS MCHOD PA NI, ,PHYI NI
RDZA SA DANG LHA MO DANG, ,DBUL BA'I GNAS THA DAD DU MCHOD PA'O,
,NANG GI LHA MO RNAMS KYI RANG GI RDZAS RANG RANG GCIG TU NGES
PA'O, ,GSAD BA NI LHA MO'I

MCHOD PA GSANG BAS MNYES PAS GSANG BA'O, ,DE GSUM KA PHYAG RGYA
CHEN POR RTOGS PA NI BLA NA MED PA'O, ,RDOG PA BSHAGS NI GSUM LA
GSUM GYIS GSUM PO SO SO RANG RANG GU DU MI 'CHAB CING 'GYOD PA
DANG BCAS PAS BSHAGS SHING DAM 'CHA' BA'O, ,DE NAS RGYUD DAG PA'I

RJES NA SDOM PA BZUNG BA NI SPYI DANG KHYAD PAR TE BLANGS PA'I
DON LAS PHYIR 'DA' BA STE RIGS DRUG GI SDOM PA LA SOGS PA DANG
'BREL TO, ,YI RANG NI SPYI DANG KHYAD PAR TE BLA NA MED PA'I LAM
LAS LHAG PA GZHAN YOD PA MA YIN TE, KHYAD PAR GYI DON BSKUL BA NI
CHOS KYI 'KHOR LO

@196A *, ,BSKOR BA STE SPYI DANG BYE BRAG GO, ,GSOL BA GDAB PA NI
MYA NGAN LAS 'DA' BA MI MNGA' YANG GDUL BYA'I DON DU SNANG STE,
DE'I DON DU GSOL BA 'DEBS PA'O, ,BSNGO DANG NI 'BRAS BU KHYAD PAR
CAN DU BYA'I PHYIR BSNGO BA STE, BYANG CHUB TU YAN LAG BDUN PA

BSNGO BA'O, ,SKYABS 'GRO NI PHYI'I LHA YONGS SU BCAD DE KHYAD PAR
'PHAGS PA GOS SNGON PO CAN LA BDAG NYID 'DUD CING SKYABS ZHES
PA'I DON TO, ,SEMS BSKYED NI GNYI GA'I STOBS KYIS 'KHOR BA LAS
GROL TE LAM BSKYOD LA 'BRAS BU BYANG CHUB THOB PAR BYED PA'I BLO
CAN NO, ,DE NI LAM

KHYAD PAR CAN DU SBYANG BA'I PHYIR RO, ,STE ZHES PA LHAG PA'I DON
TE, BSOD NAMS KYI TSOGS DER MA ZAD DE TSAD MED PA YANG YIN ZHES
PA'O, ,DE RNAMS LONGS SPYOD RDZOGS PA'I SKU 'GRUB PAR BYED PA'I
RGYU'I DON NO, ,TSAD MED BZHI PO YONGS SU BSKYED, ,CES PA NI,
BYAMS NGA SNYING RJE

DGA' BA BTANG SNYOMS BZHI RIM PAS BSGOM PA STE YUL LA TSAD MED
PA'I PHYIR DGE BA LA TSAD MED PA'I SBRUL BA'I SKU'I NUS PA'O,
,RGYU DANG MI RGYU RNAMS PA KUN, ,THAMS CAD YONGS SU DAG PA LAS,
,ZHES PA NI MOS PA'AM SH'U N+YA T'A'I SNGAGS KYI STOBS KYI RGYU
DANG NANG SEMS CAN

DANG; MI RGYU PHYI SMOD KYI 'JIG RTEN RNAM PA KUN, GZUNG BA DANG
'DZIN PA'I RTOG PA THAMS CAD YONGS SU DAG PA STONG PAR GRUB PA'O,
,SBOS PA DANG BRAL BAS CHOS KU'I RGYU'I DON NO, ,RGYU GSUM DANG
TSOGS GNYIS LAS 'BRUS BU 'GRUB PA'O, ,LAS NI RGYU MTSAN GYI DON
TE,

TSOGS GNYIS TSOGS PA LAS 'BYUNG ZHES PA'I DON TO, ,RANG 'BYUNG
SNGAGS BSKYED 'BYUNG BA YI, ,GZHAL YAS LAM LDAN RAB TU BCAS,
,GRUB BZHI PA LA SGO BZHI PA, ,KA BA BRGYAD DANG RIN CHEN MDZES,
,DRA BA DRA PHYED PHA GU DANG, ,DAR DPYANGS RTA BABS RNAMS DANG
LDAN, ,ZHES PA NI

RDO RJE BSRUNG BA LA SOGS PA BLO'I BYE BRAG GIS DAG PA STONG PA
STE GRUB PA DE GCIG TU'O, ,THA MA'I BLO LA DANG PO YOD PA'I BLO
BRTAN PA'I KHANG PA GONG GI RKYEN GYIS MI G-YO STE GNAS PA'O,
,RANG BYUNG NI STONG PA'I NGANG LAS SO, ,SNGAGS BSKYED NI LAM
LDAN ZHES TE, YAm RAm TZAm LAm SUm, BSKYED

@196B CES PAS RGYUR 'GYUR PA'O, ,GANG 'BYUNG BA STE 'BYUNG BA'I
DKYIL 'KHOR RLUNG CHU GSAR GYIS GZHI DANG, LHUN PO RANG GI MTSAN
NYID 'DZIN, ,GZHAL YAS LAM LDAN RAB TU BCAS NI, DE STENG BH'Um
LAS GZHAL YAS KHANG PA RIN PO CHE LNGA LAS GRUB PA MTSAN NYID
DANG LDAN PA'O, ,GRU BZHI

BA TSAD MED BZHI DANG LDAN, SGO BZHI PA DRAN PA NYE BAR GZHAG PA
BZHI DANG LDAN, ,KA BA BRGYAD NI 'PHAGS PA'I LAM YAN LAG BRGYAD
DANG LDAN, RIN CHEN NI RIN PO CHE LNGA LAS GRUB PA'I RANG BZHIN
NO, ,MDZES 'DOD PA'I YON TAN GYI MCHOD PAS MDZES PA STE, LDAN
RNAM PAR DAG

PA'O; ,DRA BA SHES BYA'I SGRIB PA DAG PA'O, ,DRA PHYED NYON MONGS
PA'I SGRIB PA SPANGS PA'O, ,PHA GU LDAN TE TSUL KHRIMS RNAM PAR
DAG PA'O, ,DAR DBYANGS NI SUM CU RTZA GNYIS DANG LDAN PA NI MTSAN
SUM CU RTZA GNYIS SO, ,RTA BABS NI PHYOGS KYI RTAG BABS BZHI YANG
DAG PAR SPANGS PA

BZHI RNAMS DANG LDAN NI PHYI NANG GI RGYAN RNAMS TSOGS PAR GRUB
PA'O, ,DUR KHROD BRGYAD KYI NYE BAR GRUB PA STE, DUR KHROD BRGYAD
NI 'DAS PA'I SANGS RGYAS RNAMS KYI LAM MTSON PA'I DON TO, ,SHING
DANG MCHOD RTEN DANG LHA DANG KLU DANG SRIN DANG, PHYOGS KYI BDAG
PO RNAMS DANG CE SBYANG

DANG, KANG KA MCHU RINGS DANG, RO GSAR RNYING GI RNAM PAR RTOG PA
DANG RGYU BA MED PA'O, ,SENG GE 'KHOR LO ZLA BA'I GDAN, ,ZHES PA
NI, DBUS SU SENG+GE 'KHOR LO DANG, ,NYI ZLA PADMA RO YI GDAN,
,NYON MONGS MGO BO GNON PA DANG, ,RNAM KUN MA LUS GCOD PA DANG,
,THABS DANG

SHES RAB ZUNG DU LDAN, ,NYES PA'I SKYON GYIS MA GOS PA, ,RNAM
RTOG THAMS CAD RAB TU BCOM, ,DE STENG H'Um LAS RDO RJER GYUR, ,DE
LAS DPAL LDAN GNYIS KYI BDAG ,NYON MONGS KUN SEL GTUM PO'I GZUGS,
,ZHES PA NI, DE STENG GI GDAN DE RNAMS KYI THOG TU'O, ,H'Um LAS
ZHES PA 'OD

ZER GYIS LAS GNYIS BYAS TE, RDO RJER GYUR PA'O, ,YANG GNYIS KYI
LAS BYAS TE, DE LAS DPAL LDAN GNYIS KYI BDAG NI, ,MCHOG THUN MONG
GI BDAG POR SNANG BA'O, ,NYON MONGS KUN SEL NI MTHONG BAS SPANG
BA DANG BSGOM PAS SPANG BA RNAMS SO, ,GTUM PO'I GZUGS NI YUM

@197A *, ,MED PA STE, SPANG BYA PHYIR RGOL BA RNAMS LA GTUM PO'O,
,RIGS LNGA'I SANGS RGYAS DBU LA BRGYAN, ,MTHING GA GOS SNGON SKU
LA GSOL, ,RDO RJE DRIL BU LAG NA THOGS, ,THUN MONG LAS DANG RJES
MTHUN NO, ,MCHOG KYANG THOGS PA MED PAR RO, ,SBRUL BZHIS

LUS LA RNAM PAR BRGYAN, ,SPYAN DMAR MCHE GTZIGS SBRUL NAG ZA,
,RIN CHEN DPA' BO'I CHOS KYIS BRGYAN, ,BRKYANG BSKU MA KHRO BO
BRJID PA'I ZHAL, ,GSUS KHYIM CHE ZHING 'JIGS PA CAN, ,ZHES PA NI,
RIGS LNGA'I SANGS RGYAS DBU LA BRGYAN PA NI PHUNG LNGA DAG PAS
RIGS LNGA DE YE

SHES LNGA'I NGO BO DANG LDAN PA'O, ,MTHING GAR GNAS PA NI DON
STONG PA NYID LA 'GYUR BA MED PA'O, ,GOS SNGON SKU LA GSOL BA NI
RIGS 'DZIN PA STE DAR LJANG GU'I KHA CHAG CAN NO, ,RDO RJE NI LAG
G-YAS NA THOGS TE THABS KYI RANG BZHIN RTZE LNGA LA KHYUD LNGA
DANG SA BON BKOD PA'O, ,G-YON

DRIL BU THOGS TE SHES RAB KYI RANG BZHIN, THUN MONG LAS DANG RJES
MTHUN NI, THUN MONG GTZO BOR BSGRUB PA LA PHYAG MTSAN GDUL BYA'I
DBANG GI SKABS DANG SBYAR RO, ,MCHOG KYANG THOGS PA MED PAR RO
NI, MCHOG GTZOR SGRUB PA LA ZUNG DU 'BREL PA'I RANG BZHIN NO,
,SBRUL BZHIS

LUS LA RNAM PAR BRGYAN NI, ,RGYAL RIGS RJE'U RIGS BRAM ZE DMANGS
RIGS RNAMS, ,KHA DOG SER PO DMAR PO DKAR PO DANG, ,NAG PO ZHABS
GRUB LA SOGS BYAS PA'O, ,SPYAN DMAR BA NI SEMS CAN LA THUGS RJES
CHAGS PA'O, ,CHE BA GTZIGS PA NI BDUD BZHI DANG SDANG

BA 'DUL BA STE DON BYED PA'I RTAGS SBRUL NAG ZA BA NI NYON MONGS
PA'I GZUG PA MJOMS ['JOMS] PA'O, ,RIN CHEN DPA' BO'I CHOS KYIS
BRGYAN NI, ,RIN PO CHE'I RGYAN DANG DPA' BO'I CHAS KYIS BRGYAN
PA'O, ,BRKYANG BSKU MA NI DON GNYIS MDZAD PA'O, ,KHRO BO BRJID
PA'I ZHAL NI KHRO CHAGS GNYIS

KYI TSUL GYIS DON MDZAD PA'O, ,GSUM KHYIM CHE BA NI STONG PA NYID
KYI RANG BZHIN ZAB PA'I DON NO, ,'JIGS PA CAN NI GZHAN GYIS MI
TSUGS PA'O, ,DE GSAL MDUN DU YE SHES DGUG, ,BGEGS BSAL MCHOD DANG
GTOR MAS MNYES, ZHES PA NI, DE GSAL MDUN DU NI

@197B DAM TSIG PA RAGS PA DANG PHRA BA GSAL BA'I MDUN DU YE SHES
PA DGUG STE H'Um GI 'OD KYIS 'OG MIN GYI GNAS NAS YE SHES PA'I
LHA RNAMS DGUG CES PA'O, ,BADZRA SA MANTA DZA: ZHES PA DANG 'BREL
TO, ,BGEGS BSAL NI YE SHES PA DANG LHAN CIG PA'I BGEGS RNAMS
BSKRAD PA

STE; AOm BADZRA YAKshA H'Um PHAt CES PAS 'BYER BAR BYED PA'O,
,PHYIN CI LOG GI RTOG PA BSAL BA'I PHYIR GSUNG GI THA SNYAD TZAM
DU YANG MI 'GYUR RO, ,DE CI'I PHYIR ZHE NA, DE GNYIS 'GAL BA'I
PHYIR RO, ,MCHOD DANG GTOR MAS MNYES NI PHYAG SNGON DU BYAS TE
DNGOS SAM MCHOD PA YID KYIS

DBUL PA'O, ,GZHAN YANG MCHOD PAS MNYES PAR BYA BA'O, ,DE NAS GSOL
BA GDAB PAR BYA STE, AE MA HO DPAL LDAN GOS SNGON CAN, ,LUS KYI
RTOG PA BSAL BA'I PHYIR, ,YE SHES THUGS RJE CHEN PO'I NGANG,
,BDAG LUS YE SHES KUR BYIN RLOBS, ,ZHES GSOL BA GDAB BO, ,

TSIG GNYIS SU DAG DANG YID LA GZHUG PAR BYA'O, ,DE NAS SKU GSUNG
THUGS GNAS SU, ,YIG 'BRU GSUM LAS 'OD BYUNG NAS, ,MI SDUG YIG
'BRU 'OD KYI GZUGS, ,BSDUS SHING BSREGS TE SBYONG BA LAS, ,YE
SHES GSUM NI GNAS SU GNAS, ,ZHES PA NI GSOL BA GDAB

PA'I RJES DE NAS SKU GSUNG THUGS KYI GNAS SU YIG 'BRU GSUM STE,
,AOm A'A:H'Um BKOD LA, DE GSUM LAS 'OD BYUNG NAS MI SDUG STE LUS
KYI SNGOM MAM SDIG PA'I GZUGS SU YIG 'BRU DAG GI KAm NAG POR YID
KYIS GZUGS TE, YID KYI 'OD DPUNG NAG PO'I GZUGS SU SNYING GAR

BSDU'O, ,DE RNAMS SNYING GAR BSREG PA'O, ,SPYI BOR SBYAR TE BSKUR
BA'O, ,'OD ZER GYI RTZAL GYI LA SO, ,GNAS GSUM DU RIGS KYI LHA
GSUM GRUB STE, DE YANG YE SHES GSUM NI GNAS SU STE, RANG GRANG GI
RIGS LA YE SHES PA'I LHA BA BSTIMS PA'O, ,YE SHES RIGS LNGAS BYIN

GYIS BRLAB, ,DBANG BSKUR MI BSKYOD RIGS LNGAS BRGYAN, ,AOm SARBA
TA TH'A GA TA GU HYA AA BHI shI NYTZA ZHES BYA BA'I SNGAGS KYIS
DAG YONGS SU DAG PAR BYAS TE ZHES PA NI, BLA MAS RIG SNGAGS GSOL
BA GDAB, ,YE SHES RIG SNGAGS BYIN BRLABS TE, ,DBANG BSKUR GSOL BA
GDAB PA

@198A *, ,NI; ,AOm LA SOGS PA BRJOD PA'O, ,DBANG BSKUR ZHES NI
GSUNGS PA STE, ,RIGS LNGA SHAR NAS CHU YI DBANG, ,ZHE SDANG RNAM
PAR SEL BA DANG, ,ME LONG YE SHES RGYUD LA GNAS, ,LHO NAS DBU
RGYAN DBANG BSKUR BAS, ,SER SNA RNAM PAR SEL BA DANG, ,

MNYAM PA NYID KYI YE SHES GNAS, ,NUB NAS RDO RJE'I DBANG BSKUR
BAS, ,'DOD CHAGS RNAM PAR SEL BA DANG, ,SO SO THAR PA'I YE SHES
GNAS, ,BYANG NAS DRIL BU'I DBANG BSKUR BAS, ,PHRAG DOG SGRIB PA
SEL PA DANG, ,BYA BA NAN TAN YE SHES GNAS, ,DBUS SU MING GI DBANG

BSKUR BAS, ,MA RIG MUN PA SEL BA DANG, ,CHOS DBYINGS YE SHES GNAS
PA'O, ,DE LA RTAGS DANG RGYAS GDAB NI, ,MI BSKYOD RIGS LNGAS
BRGYAN PA STE, ,MI BSKYOD GTZO BOR GNAS PA'O, ,LUS KYI DRI MA
RNAM PAR SBYANG, ,DAG YONGS SU DAG PAR BYA STE ZHES PA, GSANG
BA'I

DBANG NI RAB TU BLANG, ,RIGS LNGA YAB YUM SNYOMS PAR ZHUGS,
,THUGS RJE CHEN PO'I RANG DU ZHU, ,THIG LE A'A: DANG H'Um RNAMS
LA, ,AA BHI shI NYTZAS SBYIN PAR BYA, ,AA HO SU KHAS LCES BLANGS
LA, ,DAG LAS GYUR PA'I DRI MA RNAMS, ,THAMS CAD DAG STE NUS MTHU
CAN, ,DBYANGS

DANG RDO RJER GYUR PA'O, ,THUN MONG GTZO BO GNYIS POS GRUB,
,GZHAN RNAMS MOS PA TZAM NYID DO, ,MCHOG LA RDZOGS PAR BLANG BAR
GSUNGS, ,SEMS NI YONGS SU DAG BYA STE, ,DON GYIS GNAS PAR SHES
PAR BYA, ,LHA MO 'DI YANG MTSAN NYID LDAN, ,LAG PAS BZUNG

STE GSOL BA BTAB, ,DAG PA BZHI YI DBYE BA LAS, ,GNYIS MED YE SHES
GNAS PA'O, ,DE NAS YAN LAG DRUG GIS BSKYED, ,BZHI PA PHYAG RGYA
CHEN POR GNAS, ,GSANG SNGAGS BZLAS SO ZHES PAS DBANG GI RJES DE
NAS SNGAGS BZLAS PA'O, ,GSAL BA RNAM GNYIS RAGS

DANG PHRA, ,BDAG DANG GZHAN GYI RNAM PA LA GSAL BAR BYED PA DE
NYID DO ZHES PA NI, GSAL BA RNAM GNYIS RAGS DANG PHRA NA RAGS PA
GSAL BA GTZO BO GSAL BA STE SKU MDOG DANG RGYAN CHAGS LA BA'O,
,PHRA BA GSAL BA NI SEMS DPA' SUM BRTZEGS GSAL BA'O, ,BDAG

@198B NI BDAG LHAR GSAL BA, GZHAN GYI RNAM PA NI GZHAL YAS KHANG
DANG BSRUNG BA GSAL BA'O, ,GSAL BAR BSGOM PA DE NYID DO ZHES PA'I
DON TO, ,RGYUD RNAMS SBYONG BA'I BZLAS PA NI, ,RAGS PA DANG NI
PHRA BA'O, ,RANGS PA GNYIS TE BA THAG DANG, ,BA THAG MED DO GNYIS
KA LA, ,

MGAL ME PHRENG BA NYI MA'I TSUL, ,PHRA BA'ANG GSUM DU BYUNG BA
NI, ,H'Um BSKUL SREG PA RAm YIN TE, ,LTE BAR BSKUR BA SPYI BO AA,
,ZHES PA NI, ,DRI MA SBYONG BA'I BZLAS PA LA, ,RNAM PA GNYIS SU
SHES BYA STE, ,RAGS PA DUS MNYAM GDON LA SOGS, ,PHRA BA RIM PAS
BYA BA'O, ,RAGS PA

LA ZLOS LUGS GNYIS TE, ,BA THAG YOD PA NI LUS NGAG YID KYI SKUD
PA 'BREL PA'I TSUL DU DUS MNYAM DU SNYING GA NAS SNGOM MAM SDIG
BA'AM YI GE 'OD DPUNG DU 'DON PA STE, SARBA PA'I BAm AU TZA TA YA
ZHES PA DANG 'BREL TO, ,DE RNAMS MA LUS LTE BAR RAm LA SEMS BSREG
TE, DA

HA DZVA LA RAm ZHES PA DANG 'BREL TO, ,THAL BA MA LUS PA SPYI BO
NAS HAm DKAR POS CHU RGYUN PHAB STE, SARBA B'A BAM SHUDDHO&Am TZA
TA YA ZHES PA DANG 'PHREL TO, ,BA THAG MED PA NI 'OD KYI SKUD PA
SBREL BA MA YIN TE, 'OD ZER GYIS LUS DAG YID KYI LAS DANG PA
RNAMS 'BYED PA STE, NOR BU CHU 'THUNG BA

BZHIN NO; ,GNYI GA LA STE RAGS PA DANG PHRA BA GNYIS GA LA TSUL
'DI NYID DE MGAL LA BAR MCHAD PA'O, ,PHRENG BA YIG 'BRU LA 'OD
ZER GNAS PA'O, ,NYI MA NI 'OD ZER LUS YONGS LA KHYAB PA'O, ,PHRA
BA'ANG GSUM DU BYUNG BA NI DUS MNYAM YIN TE RE MOS RIM GYIS GSUM
'BYUNG

BA'O; ,H'Um BSKUL SREG PA RAm YIN TE, LTE BA BKUR BA SPYI BO AA
NI LUS KYI SNYING GNAS SNGOM GYI GZUGS SU BTON, LTE BAR RAm LAS
BSREG SPYI BO AAS BRKU BA'O, ,NGAG GI KAm NAG PO RU YID KYI 'OD
DBUNG DU GDON PA DANG SREG PA DANG BKRU BA RIM GYIS SO, ,MTSAN MA
'DOD

PA'I BZLAS PA LA, ,RNAM PA LNGAR NI 'DIR MA BYAS, ,ZHES PA NI,
MTSAN MA BSNYEN PA SKYEL PA'I BZLAS PA LA, ,GZHAN DAG NA RNAM PAR
LNGAR BSHAD PA YOD DE, 'DI YI DON MA YIN NO, ,SNYING GAR BSKOR RO
MTSAN MA 'BYUNG, ,BA THAG GZINGS DANG DMIGS PA MED, ,'OD ZER DKAR

@199A *, ,DMAR 'PHRO 'DU DANG, ,RAm DANG H'Um LAS ME BYUNG BAS,
,ZHES PAS KHYAD PAR GYI DON TE, ,'DI BZHIR SHES PAR BYA STE,
BSNYEN PA NI SNYING GAR BSKOR RO MTSAN MA 'BYUNG ZHES BA'I DON
TE, GRANGS KYIS BSNYEN PA SKYEL 'DOD NA, ,'BUM TSO GCIG DANG
GNYIS DANG

GSUM; ,GSUM DANG BDUN DANG BYE BA'O, ,SNYIGS MA'I DUS SU NYI SHU
STE, ,GSUM LA RE RE SPYI RU GCIG ,DE LTAR NYI SHU RTZA BZHI'O,
,RTZA BA'I SNGAGS LA GTZO BOR BSKYAL, ,SNYING NANG YE SHES SEMS
DPA'I YI, ,RDO RJE H'Um LAS BSKOR BA STE, ,MGAL ME BRENG NGA NYI
MA'I TSUL, ,DE LA

RTAGS RNAMS 'BYUNG BA'O, ,NYE BA'I BSNYEN PA NI, BA THAG GZINGS
DANG DMIGS PA MED CES PA'I DON TE, THUGS KA'I H'Um LAS 'OD ZER
'OG MAN DU YE SHES PA LA PHOG STE MCHOD PAS TSUR 'DUS TE YE SHES
KYI BYIN RLABS BSTIM PA'O, ,AOm BADZRA TZAN TA MA H'A AO shA NA
H'Um PHAt, AOm R'A DZA

MA H'A GA RU dA H'Um H'Um H'Um 'DI RNAMS BZLAS PA'I DON TE, DE
BZHIN DU BSKYAL BA'O, ,'OD ZER DKAR DMAR 'PHRO 'DU DANG, ,ZHES PA
NI BSGRUB PA'I LAS STON PA'O, ,SA BON LAS 'OD ZER 'PHROS TE DGUG
LA YE SHES PA LA 'OD ZER GYIS MCHOD NAS MNYES TE, DE NAS 'OD ZER
GNYIS BYUNG BAS

LAS NGAN PA DANG SGRIB PA DANG NUS MTHU RNAMS DMAR POS BSREG
PA'O, ,NYI MA RNAMS DKAR POS 'GRUB PA'O, ,SNGAGS NI RTZA BA'I
SNGAGS DANG 'BYIN PA'I SNGAGS DANG BCU GCIG PA DANG LNGA PA'O,
,'DI YANG DE LTAR SHES PAR BYA'O, ,DA NI SGRUB PA CHEN PO LAS
BRTZAM PAR BYA STE, RAm

DANG H'Um LAS ME BYUNG BAS ZHES PA'I DON TO, ,SEMS DPA' SUM
BRTZEGS KYI RDO RJE'I LTE BA'I H'Um DMAR NAG DANG, LTE BA'I RAm
LAS ME 'BAR TE, SOR GCIG GAM GNYIS SAM KHUR GANG LA SOGS PA
'PHROS TE, MI SHIN TU DRAG CING RTZUB PA MYUR BA CHE BA'I RANG
BZHIN CAN, DE RNAMS SMIN GYI

LUS BAG CHAGS NGAN PA NYON MONGS PA CAN GYI YID BGEGS KYI GDON
SEMS NUS MTHU LAS KYI SGRIB PA RNAMS BSREG PA'O, ,'OD 'OG MIN DU
'PHROS PAS BDE BAR GSHEGS PA THUGS RJE ME'I PHUNG POR 'DUS NAS,
DE RNAMS ME GNYIS BSREG PA'O, ,SNGAGS BZLAS PAS

@199B KYANG ME'I RANG BZHIN DU BYUNG STE BSREG PA'O, ,NGAG GI
SNGAGS BZLAS PA YANG, GZUNG RING GTZO BOR BYA STE, AOm BADZRA
TZANDA MA H'A RO shA NA H'U PHAt, KA STA STAM GU LI TZA LA NA
SARBA BE TZA A'A MA DZA N'A N'A GA M'A RA YA PHAt, HA PA AOm PA
KHRI AOm R'A DZA MA H'A GA RU dA H'Um H'Um H'Um, YANG NA ZLOS PA
DANG

SKOR BZLOG TU SHES PAR BYA'O, ,DE LTAR BSREGS TE RNAM PAR BYANG
BA'I SEMS NYID LAS, YE SHES LUS SU GSAL BAR SNANG, ,ZHES PAS,
GTZO BO DANG PHYAG G-YON PA'I BYA KHYUNG DANG GNYIS THA MI DANG
PA LHA'I NGO BO ME'I RNAM PAR GRUB PA'O, ,THUN BZHI'I RNAL 'BYOR
GYI RJES LA, LHA DANG

SNGAGS 'DI RNAMS KYIS NGAN SONG LAS SGROL BAR 'GYUR, NAD KYI SDUG
BSNGAL LAS THAR BAR 'GYUR, GNOD PA'I BGEGS LA 'CHI SNYAM PA'I
'JIGS PA 'BYUNG, MCHOG DANG THUN MONG GI DNGOS GRUB MA LUS PA
THOB PAR 'GYUR, ,SNGAGS RNAMS KYI GZHAN DU NAD DANG

SDUG BSNGAL THAMS CAD BYANG BAR GYUR CIG SV'A H'A H'Um PHAt CES
BTAGS SHING SEMS BSKYED PAR BYA'O, ,DE NI MTSAN MA 'DOD PA'O
'BYUNG STE, GRUB RTAGS THON PA'I RTAGS GSUM LAS, ,'OD SGRA SKU
STON SGYU MA DANG, ,ZHES PA NI RTAGS RNAM PA GSUM 'BYUNG STE, LHA
GRUB PA GOS SNGON PO GON

BA ME TOG SNGON PO THU BA NYI ZLA'I STENG NA 'DUG PA LA SOGS
PA'O, ,SDIG PA DANG NAD THON RTAGS NI LUS LAS MI GTZANG BA LA
SOGS PA DANG, RNAG KHRAG LA SOGS PA 'BYUNG BA'O, ,RTAGS GSUM PA
NI SDIG SBRUL LA SOGS BSREG CING 'TSOD PA'O, ,DNGOS SU 'BYUNG
BA'I MTSAN MA NI 'OD KYI PHUNG PO'AM,

'OD ZER GYI RNAM PA'AM, GZHA' TSON RNAM PAR 'BYUNG BA'O, ,DBUGS
'BYIN PA'I SGRA'AM, LHA'I SGRA'AM CHOS STON PA'I SGRA'O, ,SPRUL
BA LA SKU GCIG GI ZHAL MTHONG BA'AM, MANG PO'I ZHAL MTHONG BA'AM,
DPAG TU MED PA'I ZHAL MTHONG BA 'BYUNG STE, THA MA DANG 'BRING
DANG RAB TU 'BYUNG

BA'O; ,DE LTA BU'I RNAM PA BYUNG YANG, BDEN PA'I DNGOS POR GANG
YANG GRUB PA MED DE, GANG ZHIG YOD PAR RTOG PA YANG, ,'DI YANG
SGYU MA'I MTSAN NYID MIN, ,GANG ZHIG MED PAR RTOG PA YANG, ,'DI
YANG SGYU MA'I MTSAN NYID MIN, ,GANG ZHIG GNYI GAR RTOG PA YANG,,

@200A *, ,'DI LAS SGYU MA'I MTSAN NYID MIN, ,RTOGS DANG BRTAGS
PAR BYA BA DAG ,GNYIS SU BZUNG NA BDUD KYI LAS, ,RNAM PAR SNANG
BA SEMS NYID DE, ,GANG DU YANG NI GRUB PA MED, ,CES GSUNGS SO,
,DE TSE GNYIS DANG LDAN NAM MI LDAN YANG RUNG STE BSOD NAMS

KYI LAS TSOGS DANG GTOR MA LA SOGS PA BYA'O, ,DGA' BA'AM MI DGA'
BA'I SEMS SGYU MA'I BLOS BZLOG PA'O, ,DE RJES SANGS RGYAS LUNG
STON 'BYUNG, ,ZHES PAS, DE LA MKHA' 'GRO RNAMS DANG BYANG CHUB
SEMS DPA' RNAMS KYIS BYIN GYIS RLOB PAR BYED DO, ,SBRUL

PA'I SKU'I SANGS RGYAS MANG POS LUNG STON TO, ,ZHING KHAMS 'DI
ZHES BYA BAR 'KHOR DANG GDUL BYA DANG BSTAN PA 'DI SRID GNAS SO
ZHES TON PAR 'GYUR RO, ,GROGS NI KHRUS DANG SREG DANG TSE, ,BDUD
RTZI KLOG 'DON MAndALA DANG, ,TSOGS DANG SBYIN SREG GSAD PA DANG,
,TSA

TSA GTOR MA LA SOGS PA, ,'DI YANG GROGS SU 'GRO BA YIN, ,DE NAS
GSER LA SOGS PA 'GRUB, ,CES PA NI BSKYED RDZOGS KYI GROGS BSTAN
PA YIN TE, KHRUS NI PHYI DANG NANG NGO, ,DRI'I RNAM PA DANG,
,RNAM PAR MI RTOG PA STE, THAMS CAD SEL PAR BYED DO, ,SRED PA NI
NANG

GI SBYIN SREG TING NGE 'DZIN GYIS SDIG PA BSREG PA STE GROGS SO,
,TSE NI PHYI'I TSE BSRING BA'I LAS KUN BYA BA DANG, ,NOR SPEL BA
LHA RNAMS THOS BU BRTEN TE SPEL BA'O, ,NANG GI TSE RIN PO CHE'I
GA'U'I NANG DU GNAS BCAS TE BRTAN PAR BYA'O, ,BDUD RTZI NI BDUD
RTZI RNAM PA LNGA DANG 'BREL PA STE,

BCUD LEN THABS DANG 'BREL PA'O, ,KLOG 'DON NI BKA'I RGYUN 'BRUM
KHA THON NAM GLEGS BAM LA TSUL BZHIN DU KLOG ,KUN CHUB PAR BYED
YID LA BYED PA'O, ,MAndALA NI BLA MA RDO RJE 'DZIN PA LA DBUL
PA'I RIN PA'O, ,TSOGS NI TSOGS KYI 'KHOR LO DANG, TSOGS KYI MCHOD
PA

DANG, DPA' BO DANG DPA' MO'I STON MO BYA'O, ,SBYIN SREG NI PHRIN
LAS BZHI'I SBYIN SREG STE DNGOS GRUB BZHI SBYIN SREG GO, ,GSAD
PAR BYED PA'I RGYU GSAN PA'I, ,BLA MA DANG DKON MCHOG GI SKU DGRA
RNAMS MNGON SPYOD KYI LAS BRTZAMS PAS TE SNYING RJE'I

@200B BSAM PA DANG LDAN PAS GSAD PA'O, ,TSA TSA NI SKU GSUNG
THUGS KYI RTEN PA BZHENGS PA'O, ,GTOR MA NI PHYI NANG DU SHES PAR
BYA'O, ,SOGS PA'I DON NI LAS BCU DANG BSOD NAMS KYI LAS SO, ,'DI
YANG GROGS SU 'GRO BA YIN TE, DNGOS GRUB GNYIS THOB PAR BYED LA
GTZO BO MA YIN

YANG 'DI RNAMS BSKYED DU 'GYUR TE, NYAMS SU BLANG BA'I RIM PA'O,
,DE RNAMS LDAN NA GSER LA SOGS PA 'GRUB STE, THUN MONG GI DNGOS
GRUB BRGYAD 'GRUB BO, ,YUM LCANG LO CAN GYI RGYUD LAS, RI LU
RKANG MYONGS MIG SMAN DANG, ,GTER DANG DGRA BO TSAR GCOD DANG,
,GNOD

SBYIN MO DANG BCUD KYIS LEN, ,RAL GRI 'JIG RTEN DNGOS GRUB
BRGYAD, ,BZLAS PA TSOGS DANG GRO MAS 'GRUB, ,CES GSUNGS SO,
,MCHOD 'DOD PA YI SEMS CAN GYIS, ,ZHES PA NI RDZOGS PA'I RIM PA'I
MAN NGAG STON PA YIN TE, MCHOD 'DOD PA NI PHYAG RGYA CHEN PO'I
'BRAS BU

'DOD PA'O, ,SEMS CAN NI RIGS DANG LDAN PA GANG ZAG DE GTZO BOR
GRUB PA'O, ,THABS DANG SHES RAB 'KHOR LO DANG, ,SNYING NANG SBYOR
BA GSUM GYI RTZA, ,THIG LE THIG LE YI GES MTSAN, ,DBUS SU THABS
DANG SHES RAB 'BAR, ,THIG LE YE SHES GSAL BAR 'BAR, ,

ZHES PA NI, THABS DANG SHES RAB 'KHOR LO BZHI NI SPYIR BOR MGRIN
SNYING LTE BA BZHI, ZUNG DU 'BREL PA'I 'KHOR LO LA, ,'OG MA GNYIS
PO SHES RAB STE, ,GONG MA THABS SU YANG DAG BSHAD, ,AA WA DH'U
T'I DBUS GNAS TE, ,LA LA N'A DANG RAS N'A, ,G-YAS DANG G-YON DU
GNAS

BA'O; ,SNYING PO'I TSUL DU GNAS PA'O, ,RTZA 'DAB SUM CU RTZA
GNYIS DANG, ,BCU DRUG PA DANG DE YI PHYED, ,DRUG CU RIM GYIS GNAS
PA'O, ,THEG LI THIG LE YANG DAG MTSAN NI 'KHOR LO DBYE BA DE
RNAMS LA, A'A LI NYIS 'GYUR RKYANG PA DANG, ,SDE TSAN BRGYAD DU
YANG DAG

GNAS; ,K'A LI NYIS 'GYUR RNAM DBYES MTSAN, ,G-YAS PA'I RTZA NA
A'A LI STE, ,G-YON PA NYID NA K'A LI'O, ,THIG LE 'KHYAGS PA'I
TSUL DU GNAS, ,SNYING DBUS SU THABS DANG SHES RAB 'BAR NI, SNYING
NANG NYI ZLA'I BAR DU NI, ,A'A LI THIG LE YE SHES GSAL BAR BSAMS
NI HAm

@201A *, ,A'A:AOm H'Um GI YI GE NI, ,THIG LE'I TSUL DU GNAS PA
STE, ,THIG LE GSAL BA YE SHES RGYU, ,DE LA YE SHES BRTAGS PA'O,
,AU MA DBYINGS NAS SPRUL PA RU, ,YE SHES GSAL BA DBYINGS LA THUG
,DE TSE MI GNAS BSAM DANG BRAL, ,ZHES PA, DBU MA DBYINGS

NAS SPRUL PA RU, ,'OG GI LAM GYI GNAS SU NI, ,RLUNG SNGON KHA DOG
RNAM LNGA BSKYED, ,GTUM MO'I ME NI RAB TU BUS, ,RTZA GSUM NANG NA
YAR LA ZHUGS, ,'KHOR LO RIM GYIS GSAL BAR 'BYUNG, ,GSAL ZHING ZHU
BAS BDE CHEN 'BYUNG, ,YE SHES GSAL BA DBYINGS LA THUG NI

'OD ZER TSANGS PA'I GNAS NAS 'PHROS, ,PHYOGS BCU'I SANGS RGYAS
THAMS CAD KYI, ,YE SHES THIG LE'I RNAM PA BKUG ,GNAS SU ZHUGS NAS
GNYIS MED 'DRES, ,DE TSE MI GNAS BSAM BRAL 'BYUNG, ,DE LTAR DU NI
BSGOMS PA LA, ,PHYAG RGYA CHEN PO SKYE BA STE, ,BSAM DANG

RTOG PA'I YUL LAS 'DAS, ,TSIG DANG SGRA YI YUL LAS 'DAS, ,GANG DU
YANG NI MI GNAS SO, ,'GRO BA'I DBANG PO GANG DANG GANG GI RTZA,
,KHA PHYE STENG DU THIG LE BSAM, ,ZHES PA NI 'GRO BA'I TSE,
,DBANG PO YUL LA 'PHRO 'GYUR NA, ,DBANG PO GANG DANG GANG GI
RTZA, ,DBANG PO

LNGA PO GANG YANG RUNG, ,GZUGS SGRA DE BZHIN YUL RNAMS LA, ,'DZIN
PAR BYED PA'I RTZA RNAMS LA, ,KHA PHYE STE, DBANG PO YUL DANG YUL
CAN GNYIS, ,DE GNYIS THIG LE STONG PAR BSGOM, ,'OD GSAL ME YIS
SBYANGS PA STE, ,DE LTAR DU NI BSAM ZHES GSUNGS, ,BA THAG PHUG
NAS THIG

LE LA; ,THIM MO DE LA BLO GTAD PAS, ,MTHA' 'DAS RANG BZHIN MED
PA'O, ,ZHES PA NI, BA THAG CES NI 'BREL PA STE, ,GZUNG 'DZIN
GNYIS SU BTAGS PA'O, ,PHUG PAS RAB TU 'JOMS PA'O, ,SNANG BA LAM
DU BYED PA YIN, ,SNANG BA THIG LE'I RANG BZHIN NO, ,SNANG BA
STONG PA GCIG

TU THIM; ,STONG PA RANG BZHIN DNGOS DE LA, ,MI RTOG PA YI BLO
GTAD PAS, ,MTHA' 'DAS RANG BZHIN MED PA STE, ,GANG DU YANG NI
GRUB PA MED, ,BRJOD MIN RTOG MIN LHAN CIG SKYES, ,'JUG PA BA THAG
BZHI PO YANG, ,SRID GSUM 'JOMS PA'I RANG BZHIN TE, ,STONG PA BA

@201B THAG BZHI POR THIM, ,ZHES PA NI, ,'JUG PA RNAM SHES 'PHO
'JUG STE, ,BA THAG KUN DU BRTAGS PA'O, ,BZHI BO YANG NI THA DAD
MED, ,SKYE BA RMI LAM SRING PA GSUM, ,SRID GSUM ZHES NI RAB TU
BSHAD, ,DE RNAMS SRID PA'I RANG BZHIN TE, ,RO MNYAM GCIG TU RTOGS
PAS SO, ,STONG

PA BA THAG BZHI POR THIM, ,CHOS KYI DBYINGS KYI GNAS LUGS LA,
,'BRAS BU RTOG PA'I STONG NYID THIM, ,MA LA BU NI THIM PA STE,
,RTOG PA THAMS CAD BCOM PA'O, ,DBANG PO THIG LE MED PA LA, ,AU MA
CHEN BO DBYINGS NYID DU, ,YE SHES PHRA MO LAS KYIS SPRO, ,'BYUNG
'JUG PHRA BA BA

THAG NI; ,SKOR BDUN 'ONG DANG 'GRO BAS 'GRUB, ,CES PA NI, RLUNG
RKYANG PA LA SGOM PA STE, ,DBANG PO THIG LE MED PA LA RTZA DANG
THIG LE MI SGOM PA RLUNG RKYANG PA LA SGOM PA STE, RDO RJE'I
BZLAS PA BYA BA'I DON NO, ,RLUNG NI 'KHOR BAR BSKYED PA'I RGYU
YIN PAS, ,DE RGYU LAM DU 'GRO BAR SHES, ,RGYU LAM

'BRAS BUR RNAM PAR BSHAD, ,YANG DAG DON LA DBYE BA MED, ,DBUS MA
AA WA DH'U T'I'O, ,BDE BA CHEN PO 'BYUNG BA'I GNAS YIN PAS
DBYINGS SO, ,YE SHES RLUNG G-YAS G-YON SPRO BA'O, ,'BYUNG BA
PHYIR 'BYUNG STE H'Um GI NGO BO'O, ,'JUG PA RLUNG NANG DU AOm GYI
NGO BO 'JUG PA'O, ,PHRA BA

NI RTOG PA RAGS PA STONG PA STE, GNAS PA AA SKYE BA MED PA'I DON
DU BSGOM STE, RLUNG BA THAG DANG 'DRA BA DE LA BRTEN PA'O, ,THUN
TSOD NI SKOR BDUN LA SOGS TE, CHU TSOD DANG, CHU SRANG DANG, DBYU
GU DANG THUN TSAD LA SOGS PA'O, ,DE LA BRTEN NAS DNGOS GRUB
'BYUNG BA'O, ,DE

LA RTAGS 'BYUNG BA YI DON, ,RTAGS PHYAG RGYA'I YE SHES CHEN PO
THOB PAR 'GYUR ZHES PA STE, DU BA SMIG RGYU SRIN BU ME KHYER
MKHAR SNANG RTAGS, ,'BRAS BU PHYAG RGYA CHEN PO THOB PAR 'GYUR,
,BDE CHEN SKU LA SOGS PA GNYIS MED 'BYUNG, ,DON RNAMS MA LUS
RDZOGS PAR MDZAD,,

'DI NI GANG ZAG SNOD CAN LAS, SHES PA BDUD RTZI DANG 'DRA BA 'DI
GANG ZAG SNOD CAN LA BSTAN PA YIN TE, DAD LDAN NGA RGYAL MED CING
DON LA PHYOGS, ,BRTZON 'GRUS LDAN ZHING ZAB MO'I DON LA MOS, ,BLA
MA LA GUS DGE LA RIN CHEN RIGS, ,GZHAN LA BSTAN PAR

@202A *, ,BYA BA MIN, ,GANG ZAG TSUL 'CHOS G-YO CAN RNAMS, ,GSANG
SNGAGS PHRAG KHYER DAN SONG RGYU, ,DE LA SBYIN PAR MI BYA'O,
,ZHES GSUNGS SO, ,MTSAN NYID LDAN PA'I GANG ZAG GIS, ,BSGRUBS NA
MKHA' SPYOD LA SOGS PA, ,THOGS PA MED PAR 'BYUNG BAR

'GYUR; ,TSUL BZHIN SGRUB PA'I GANG ZAG LA, ,DNGOS GRUB KLU MO
MKHA' 'GROS STER, ,ZHES GSUNGS SO, ,BRGYUD PA'I RIM PA MAN NGAG
'DI BKOD PAS, ,TSIG DANG DON LA NYES PA SHOR SRID NA, ,RIGS LNGA
BDE BAR GSHEGS PA DANG, ,MKHAS PA RNAMS LA BZOD PAR GSOL,

ZHES GONG MA RNAMS LA BZOD PAR GSOL BA'I DON TE, BLO GROS RIN
CHEN LA SOGS BDE GSHEGS MKHA' 'GRO RNAMS LA'O, ,DGOS PA'I DON NI,
KHENGS BA RNYED PA BKUR STI LA SOGS MIN, ,PHYI RABS RTZOD PA'I
DUS SU SEMS CAN DNGOS GRUB 'BYUNG, ,ZHES PA'O, ,'DI BRTZAMS

PA YI BSOD NAMS KYIS, ,KHAMS GSUM SEMS CAN MA LUS KUN, ,RAGS DANG
PHRA BA'I RTOG PA YONGS SPANGS NAS, ,YONGS SU DAG PA'I SA THOB
SHOG ,CES PA BSNGO BA'I DON TE, SEMS CAN KUN GYIS SPANG BYA RNAMS
SPANGS NAS, ,PHYAG RGYA CHEN PO'I SA THOB PAR SHOG ,CES PA'O,
,BLO

CHUNG BDAG GIS BRTZAMS PAR MI 'OS TE, ,DMAN MOS SEMS CAN DON GYI
PHYIR, ,TSIG DANG DON LA NYES SRID NA, ,DE NYID KHYED RNAMS BZOD
PAR MDZOD, ,BDAG GIS 'DI BRTZAMS BSOD NAMS KYIS, ,'GRO BA MA LUS
THAMS CAD KUN, ,DE NYID DON NI RAB RTOGS SHOG ,BDAG

KYANG 'GRO DON BYED PAR SHOG ,KLU'I BYANG CHUB KYI SGRUB THABS
KYI RNAM PAR BSHAD PA ZHES BYA BA RDZOGS SO,, ,,SLOB DPON N'A
G'ARDZU NA ZHES KYANG BYA, KLU SGRUB SNYING PO ZHES KYANG BYA,
KLU YI BYANG CHUB ZHES KYANG BYA, KLU SGRUB SNYING POS MDZAD PA
RDZOGS SO,, ,,