@167A #, ,RGYA GAR SKAD DU, SHR'I
K'A LA TZA KRA RI tI TI SA HA DZA S'A DHA N'Am N'A MA, BOD SKAD
DU, DPAL DUS KYI 'KHOR

@167B LO SKAD CIG GIS BSKYED PA'I LHAN CIG SKYES PA'I SGRUB
THABS ZHES BYA BA, BDE BA CHEN PO'I SKU LA PHYAG 'TSAL LO, ,RNAM
PA DANG BCAS RNAM PA MED PA'I BCOM LDAN 'DAS MA SHES RAB MA DES
RAB TU 'KHYUD, ,SKYE 'JIG RNAM PAR SPANGS PA'I MI 'GYUR BDE LA
DGOD PA LA SOGS RNAMS DANG BRAL BA YIS, ,SANGS

RGYAS RNAMS NI SKYED PAR MDZAD PA'I SKU GSUM DANG BCAS DUS GSUM
YANG DAG MKHYEN PA PO, ,THAMS CAD MKHYEN PA DANG PO'I MCHOG GI
SANGS RGYAS GNYIS MED DE LA PHYAG 'TSAL LO, ,DANG PO SKAD CIG
GCIG GIS STONG PA LA GNAS PHYI NAS DE BZHIN SKAD CIG GIS BSKYED
PA, ,SNA TSOGS CHU SKYES ZLA BA NYI MA SGRA

GCAN RNAMS KYI DKYIL 'KHOR LA GNAS DBANG PHYUG DANG, ,'DOD LHA
DAG GI SNYING GAR G-YAS BRKYANG SHIN TU SNGO BA RDO RJE DRIL BU
DANG LDAN PHYAG GNYIS KYIS, ,SNA TSOGS YUM GYI SKU LA YANG DAG
'KHYUD PA'I DPAL LDAN MNGA' BDAG DUS 'KHOR LO, ,SPRIN NAG LTA
BU'I RAL PA'I TSOGS LA TA MA LA MTSUNGS MI

BSKYOD PA LA SOGS PAS SPRAS, ,PHYAG RGYA DRUG GIS KYANG NI RAB
SPRAS THOD PA DKAR PO'I PHRENG BAS BCINGS PA GANG, ,MI MGO'I DO
SHAL SPYAN GSUM GSER MTSUNGS SKU MNGA' GRI GUG PAD SNOD DANG
LDAN PHYAG GNYIS MA, ,DPAL LDAN SNA TSOGS YUM DANG GNYIS MED BDE
BA CHEN PO'I RANG BZHIN LA SOGS BSGOM

PAR BYA, ,DE NAS KHAMS GSUM RANG DANG MTSUNGS PAR LDAN PA DE
RNAMS MA LUS LHA MO'I SKU LA BZHUGS, ,DE YANG RANG LA RANG LUS
GDAN DANG BCAS PA NYI MA LA STE NYI MA H'Um LA'O, ,A'U NI HA LA
DE YANG MGO BO LA STE DE NYID ZLA BA PHYED PA NYID LA'O, ,ZLA
PHYED THIG LE DE NYID N'A DA DE BZHIN NAM MKHA' KHA RLANGS

ME LONG LA PHOG MTSUNGS, ,DE LTAR 'OD GSAL ZHUGS NAS SLAR YANG
SNGA MA DANG MTSUNGS GZUGS SU DRAN PAR BYAS PA DANG, ,SPRUL PA
SNA TSOGS KHAMS GSUM RNAMS SU NAM MKHA' KHYAB PAR SKAD CIG GIS
NI SPRO BAR BYA, ,DE LTAR YANG NI DE BZHIN BSDU ZHING YANG NI DE
LTAR BSKYED CING SPRO BA DE BZHIN DU, ,

MNYAM PAR GZHAG PA'I ZUNG 'JUG LAM DANG 'DI YIS NI, ,SANGS RGYAS
ZHABS LA YANG DAG 'GRO BAR 'GYUR, ,DPAL LDAN DUS 'KHOR SGRUB
PA'I THABS, ,GANG BYAS PA YI BSOD NAMS 'DIS, ,'JIG RTEN PA RNAMS
LHAN SKYES KYANG, ,GNYIS MED RANG BZHIN ZHABS THOBS SHOG ,DPAL

@168A *, ,DUS KYI 'KHOR LO'I SGRUB THABS LHAN CIG SKYES PA ZHES
BYA BA, SLOB DPON ROL PA'I RDO RJES MDZAD PA RDZOGS SO,, ,,PAndI
TA B'A G'I SHVA RA DANG, LO TZ'A BA CHOS RAB KYIS BSGYUR BA'O,,
