@192B #, ,RGYA GAR SKAD DU, TZTSU TZTSUNDA RA KALPA, BOD SKAD
DU,

TZTSU TZTSUNDA RA'I RTOG PA, BCOM LDAN 'DAS GSHIN RJE GSHED LA
PHYAG 'TSAL LO, ,DE NAS TZTSU TZTSUNDA RA'I CHO GA ZHI BA MO
BSHAD PAR BYA STE, AOm RU DRO YA MA HE SHVA RA YO GA PRA SH'A LA
YA, YO GA SIDDHI MA, DA D'A HI ME SV'A H'A, H'Um H'Um HA: DA HA
DA HA, PA TZA PA TZA, AU RDE YA H'Um PHAt, RIG SNGAGS 'DI'I

BYA BA'I CHO GA NI, NYIN MTSAN DU NI MI NYAL BAR DRI DANG ME TOG
DANG BDUG SPOS PHUL NAS GTOR MA BTANG STE, ,STONG PHRAG BRGYAD
BZLAS NA 'GRUB PAR 'GYUR RO, ,DE NAS LAS RNAMS SU GYUR PA NI
TZTSU TZTSUNDA RA SHI BA BLANGS LA, PAGS PA DANG RUS PA DANG SHA
DANG SPU RNAMS PHYE MAR BTAGS TE, STONG

@193A *, ,PHRAG GNYIS BZLAS NAS PHYE MA DES DPRAL BA LA BSKUS NA
BDAG NYID DGRA YIS MI MTHONG NGO, ,AOm MA MA HU YA TI, PHYE MA
DES LAG PA LA BSKUS NAS GANG LA REG PA DE DBANG DU 'GYUR RO,
,PHYE MA DE NYID RKANG PA LA BSKUS NA DPAG TSAD BRGYA STONG DU
PHYIN NAS LDOG GO, ,PHYE MA DE

NYID KYIS DGRA'I SGO LOGS LA BSKUS NAS KHYIM GYI SGOR STONG PHRAG
BRGYAD BZLAS NA SKROD PAR BYED DO, ,PHYE MA DE DANG DUR KHROD
KYIS DGRA BO'I SGO RTZAR BCAD CING SBAS NA DGRA BO'I RIGS RNAMS
'JOMS PAR 'GYUR RO, ,YANG NA DGRA BO'I RIGS SKROD PAR 'DOD NA,
TZTSU TZTSUNDA RA'I PAGS PA BLANGS LA STONG

PHRAG BRGYAD YONGS SU BZLAS NAS GCIN SHUL GYI SAS BKAD NAS SKUD
PA SNGON POS BCINGS TE NAM MKHAR BTAGS NA GCIN 'GAGS PAR 'GYUR
RO, ,BKROL NA THAR RO, ,TZTSU TZTSUNDA RA'I PAGS PA PHYE MAR
BTAGS NAS LHA CHEN PO'I MDUN DU STONG PHRAG BRGYAD BZLAS LA, YANG
DRI DANG ME TOG

DANG BDUG SPOS DANG, GTOR MA BTANG STE, SLAR YANG STONG PHRAG
BRGYAD BZLAS NA DE NAS 'GRUB PAR 'GYUR RO, ,PHYE MA DE SNA'I RTZE
MOR BSKUS NA SKYE 'GRO THAMS CAD SDUD PAR 'GYUR RO, ,MGO BOR
BZHAG NA DGRA THAMS CAD DANG 'GYED PA'I LEN THEBS PAR 'GYUR RO,
,PHYE MA DE NYID RANG

GI SNYING GAR BSKUS NAS GAL TE DGRA LA BSTAN NA SNYING NGAN PAR
'GYUR RO, ,S'A LU'I PHYE MA LAS GZUGS BYAS NAS PHYE MA DES BSKUS
NA DGRA BO DE RENGS PAR 'GYUR RO, ,S'A LU'I PHYE MA LAS GZUGS
BYAS TE PHYE MA DES BSKUS NA MA DZES THEBS PAR 'GYUR RO, ,DUR
KHROD KYI THAL BA DANG

BCAS PAS DGRA'I TSOGS LA GTOR NA GANG GIS MNAN PA DANG MTHONG BA
DE DAG NAD KYIS THEBS PAR 'GYUR RO, ,PHYE MA DE LAN STONG BZLAS
NA GANG GANG GI MGO BOR BLUGS PA DE DBANG DU 'GYUR RO, ,PHYE MA
DE THOD PA DANG LHAN CIG TU SGO GLEGS SU BZHAG NA DGRA BO DBYE
BAR 'GYUR RO, ,

PHYE MA DES BUD MED KYI LAG PA LA BSKUS NA BUD MED DE 'CHI BAR
'GYUR RO, ,PHYE MA DE GANG GI SGOR SBAS NA SKROD PAR 'GYUR RO,
,PHYE MA DE DANG SHA CHEN PO BSRES NAS GANG GI BTUNG BAR BYIN NA,
NYI MA BDUN NA 'CHI'O, ,PHYE MA DE DAG BSHAD PA DANG BSRES NAS
DGRA LA BYIN NA, DGRA BO BKRES PA

@193B DANG; GZHANG 'BRUM DANG TSAD PAS THEBS NAS PHYI NAS NI RANG
NYID DGA' BAR 'GYUR RO, ,TZTSU TZTSUNDA RA'I RUS PA BLANGS NAS
GANG GI KHYIM DU SBAS NA 'CHI'O, ,TZTSU TZTSUNDA RA'I SHA DANG
NYA'I ZHAG DANG BCAS PAS LHA LA MCHOD PA BYAS NAS, DUR KHROD DU
THOD PA'I STENG DU 'DUG LA THOD PA BZUNG LA BZLAS PA BYA STE,

YANG DUR KHROD KYI THAL BA LA LAN STONG DU BLUGS SHING SBYIN SREG
BYAS NA 'GRUB PAR 'GYUR TE, PHYE MA DE TSA BA GSUM DANG BSRES PAS
LAS SU 'GYUR BA NI, GANG GI KHYIM DU BZHAG NA DE LA ME'I TSA BA
'BYUNG BAR 'GYUR RO, ,PHYE MA DE SKE TSE DANG BSRES PAS KYANG LAS
DE NYID DU 'GRUB PAR 'GYUR RO, ,

PHYE MA DE DUR KHROD KYI SA LAS GZUGS BYAS TE SGO RTZAR SBAS NA
'PHRAL NAS 'PHRAL DU NA TSA DANG GSOD PAR 'GYUR RO, ,PHYE MA DE
DANG LAN TSVAR BSRES NAS GANG LA BRDEGS PA DE DBANG DU 'GYUR RO,
,PHYE MA DE YUNGS KAR DANG BSRES NAS RGYAL PO'I SGO LA GTOR NA,
RGYAL PO DE DBANG DU 'GYUR RO, ,

GANG GIS MNAN PA DE DAG THAMS CAD KYANG DBANG DU 'GYUR RO, ,KHAM
PHOR SO MA BTANG BA LA PHA WANG BRUN GYIS BYUGS LA, DGRA'I DRI
CHEN DRI CHU DROD MA YAL BA LA BKAB NA, DRI CHEN DRI CHU 'GAG GO,
,PHYUNG NA SLAR 'TSO'O, ,TZTSU TZTSUNDA RA'I RTOG PA RDZOGS SO,,
,,BHA RO PHYAG RDUM

GYI PHYAG DPE LAS, RVA RDO RJE GRAGS KYIS PHYIS BSGYUR BA'O,, 