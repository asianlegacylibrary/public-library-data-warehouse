@19B #, ,RGYA GAR SKAD DU, AU TZTSUshMA
DZAMBHA LA S'A DHA NAm, BOD SKAD DU, DZAMBHA LA TSON PO'I SGRUB
THABS, DPAL DANG LDAN PA'I DZAMBHA LA CHEN PO LA PHYAG 'TSAL LO,
,MIG GSUM RTZA LAG GIS NI SPYI GTZUG BRGYAN PA YI, ,NOR BUS ZHABS

DAG LA NI GTUGS PA GANG YIN PA, ,PHUN TSOGS PHAN CHEN DANG LDAN
MCHOG GYUR THUB DBANG SRAS, ,LHA DE THUB PA GZHON NUR GYUR PA
NYID YIN TE, BLA MED YON TAN GNYIS MED PA'I, ,RIN CHEN CHAR 'BEBS
'DREN PA PO, ,NYID KYI PHUN TSOGS SKYE DGU LA, ,MYUR 'BYUNG 'DI
NI BSTEN

BYA YIN, ,DE LA THOG MAR RE ZHIG BDAG GIS DPAL DZAMBHA LA MNYES
PAR BYAS LA SA DANG MNGON PAR RTOGS PA'I RIM PAS DE'I BDAG NYID
DU GYUR TE, SKYE DGU RNAMS MNGON PAR MTHO BA NAG NGES PAR LEGS
PA'I PHUN SUM TSOGS PA LA RAB TU DGOD PAR BYA BA'O ZHES BYA BA'I
BSAM PA DANG

@20A *, ,LDAN PAS SNYING GI NANG GI BUG PHAR DANG BAR 'GYUR ZHING
'OD ZER 'PHRO BA DANG LDAN PA'I YI GE AA KLAD KOR MED PA STE, DE
LAS BYUNG BA'I ZLA BA'I DKYIL 'KHOR RO, ,DE'I DBUS SU NI YI GE
H'Um MGO GYEN LA BSTAN PA STE, PHYI ROL GYI NYE 'KHOR NA CUNG ZAD
SER BA'I 'OD ZER GYI

TSOGS 'PHRO BAR GYUR BA'O, ,DES BSKYED PA NI RDO RJE STE DBUS KYI
RTZE MO LA 'BREL BA'I RTZE DGU PA STENG DANG 'OG GCIG TU BYAS PAS
GSUNG RAB YAN LAG DBU RNAM PAR DAG PA'O, ,KHA DOG NI YI GE H'Um
BZHIN DU BYA STE, LTE BA'I NANG DU CHUD PA'I ZLA BA LA GNAS PAR
DE DANG 'DRA BA'I H'Um DANG LDAN PA BSGOM PAR BYA

PA'O, ,DE NAS YI GE H'Um DANG RDO RJE LAS 'OD ZER SPROS PAR GYUR
PAS AOm AA: ZHES BYA BA'I SNGAGS BRJOD PA SNGON DU 'GRO BA CAN
GYIS PHYOGS BCUR SEMS CAN RNAMS KYI DON MDZAD PA'I DZAM BHA LA'I
SKU MTHA' YAS BA MAR ME GCIG NAS GCIG TU MCHED BA'I TSUL GYIS
SPYAN DRANGS LA MDUN DU DE'I SKU GCIG LA

RNAM PAR BSGOM PAR BYA BA'O, ,'OD ZER GYIS NYE BAR MKHO BA'I
MCHOD PA RNAM PA LNGA DANG SDIG PA BSHAD PA DANG JI SRID DU BTANG
SNYOMS KYI BAR DU'O, ,DE'I RJES THOGS LA H'Um DANG RDO RJE'I 'OD
ZER RNAMS MTHA' DAG LUS KYI NANG DU BSTIMS LA SPROS PA THAMS CAD
DANG BRAL BA NYID KYIS NANG STONG PA

NYID KYI RANG BZHIN DU GYUR PA ZLA BA DAD RDO RJE DANG SA BON
DANG 'OD ZER TE, AOm AA: BYA BA 'DI SPROS PA DES LEGS PAR DRANGS
LA BCOM LDAN 'DAS GZHUG PAR BYA BA'O, ,LEGS PAR BCUG PA'I RJES LA
SKAD CIG GIS ZLA BA LA SOGS PA LAS LEGS PAR GRUB PA'I BCOM LDAN
'DAS TSON

BOR BDAG NYID DE LO LNGA LON PA'I GZHON NU'I RNAM PA BONGS THUNG
BA, SNA TSOGS PADMA LA GNAS PA'I ZLA BA'I STENG NA RGYAN RNAMS
THAMS CAD KYIS BRGYAN CING RIN PO CHE'I DBU RGYAN DANG LDAN PA
KHA NAS RIN PO CHE SKYUGS PA LUS KYI MDOG SER PO PHYI BKAN LA
NYAL BA'I NOR SBYIN DPRAL

BAR NI ZHABS G-YAS PAS SO, ,RKANG BA GNYIS G-YON PAS GNON PAR
MDZAD PA ZHABS G-YAS PA BSKUM PAS GYEN DU 'JOG PA GCER BU RTAGS
GYEN LA LANGS PA GSUS PA 'JOL BA, KHRAG GIS GANG BA'I THOD PA
PHYAG G-YAS PAS THUGS KAR BSNAMS PA LA ZHAL MNGON DU

@20B PHYOGS NAS GZIGS PA, KHA 'OG TU BSTAN NAS RIN PO CHE'I TSOGS
SKYUGS PAR GYUR PA'I NE'U LE BRLA G-YON PA LA LEGS PAR 'KHRIL BAR
PHYAG G-YON PAS BSNAMS PA, NANG CHE BA'I RNA BA MA PHUG PA ZLA BA
TSES BA LTA BU'I ZHAL MCHE BA RNAM PAR GTZIGS PA, SPYAN GNYIS
DMAR ZHING ZLUM

BA KHRO GNYER DANG LDAN PA DPRAL BAR THOD LEB MAS BCINGS PA'I DBU
SKRA KHAM SER GYEN DU 'PHYUR BA, SA GNON GYI PHYAG RGYA DANG LDAN
PA'I THUB PA MI BSKYOD PA MTHING NAG GIS DBU LA RGYAN BTAB PA, TA
M'A LA SNGON PO DANG DGA' BOS DGU SKRA BCINGS PA, 'JOG PO DMAR
POS RNA BA'I GDUB

KOR DU BYAS PA PADMA DKAR PO DANG PADMA CHEN POS DO SHAL BYAS PA
D'UR BA LJANG GU DANG KARKO tA KA TSANGS PA'I DAG BYED DU BYAS PA
NOR RGYAS DKAR POS SMAD KAR BYAS PA 'KHYIL PA LEGS PA DANG PADMAS
RKANG RGYAN DU BYAS PA, DUNG SKYONG SER POS LAG GDUB TU BYAS PA
DUD MDOG ,KAR BUR DANG

RIGS LDAN GYI DBU RGYAN DU BYAS PA, KHA DOG MTHING NAG LA PHYI
ROL GYI NYE 'KHOR CUNG ZAD SER BA'I 'OD ZER SER PO'I TSOGS RNAMS
SPRO BAR BYED PAR BSGOMS LA, DPRAL BA DANG KHA DANG DPUNG PA
G-YAS PA DANG G-YON PA DANG G-YON PA DANG SNYING GA DANG RDO
RJE'I STENG DANG, BRLA G-YAS PA DANG G-YON PA DANG RKANG

PA G-YAS G-YON RNAMS KYI NANG GI SBUBS NA GNAS PA'I ZLA BA TSES
PA'I DKYIL 'KHOR RNAMS LA AOm DZAMBHA LA DZA LENDRA YE SV'A H'A
ZHES BYA BA'I YI GE SER PO 'OD SER PO DANG LDAN PA BLTA BAR BYA
BA'O, ,DE'I RJES LA SNA BUG GI RLUNG PHYIR 'BYUNG BA'I DUS SU AOm
LA SOGS PA RNAMS KYI 'OD ZER DANG

SNYING GA'I RDO RJE DANG H'Um GI 'OD ZER GYIS KYANG PHYOGS RNAMS
SU SPROS PAS REG PA TZAM GYIS BCOM LDAN 'DAS KYI SKUR BYAS PA'I
SEMS CAN THAMS CAD KYI SEMS DANG SEMS LAS BYUNG BA DBUGS 'JUG
PA'I DUS SU YI GE H'Um LA LEGS PAR BCUG LA SEMS GNAS PAR BYA BA'I
DON DU MNAN PAR

BYA BA'O, ,'JIG RTEN GYI KHAMS THAMS CAD NA GNAS PA'I RIN PO CHE
SNA TSOGS PA RNAMS KYANG KLU DANG NE'U LE DANG NOR SBYIN RNAMS
KYI KHAR LEGS PAR GZHUG PAR BYA BA'O, ,YANG RLUNG PHYIR RGYU BA
NA NI KLU LA SOGS PA RNAMS KYIS MED PA'I RIN PO CHE RNAMS MDUN
GYI G-YON DU BSGOM PAR BYA'O,

@21A *, ,DE LTAR YANG DANG YANG DU KUN DU SPRO BA DANG LEGS PAR
BSDU BA LA SOGS PA YANG BYA'O, ,SKYO NA DE'I RJES LA, NA MO RATNA
TRA Y'A YA, NA MO NA nI BHA DR'A YA RMA H'A YAKshA SE NA PA TA
YE, AOm DZAMBHA LA DZA LENDRA YE SV'A H'A, ZHES BYA BA'I SNGAGS
'DI BZLAS PAR BYA STE, BGOD PA'I YI GE

BCU PO'I SNGAGS KYANG RUNG NGO, ,CHU SBYIN PA'I DUS SU NI LAG PA
G-YAS PA'I KHA BKAN PA'I DBUS SU YI GE BAm GYI 'OD ZER GYIS LAG
PA BUM PA BZANG PO BZHIN DU BYAS SHING LAG MGUL DU NI YI GE AOm
GYI 'OD KYIS LAG GDUB KYI RNAM PA DANG LDAN BAR TE, BAm GYI DBUS
SU NI DZI NGO, ,MDZUB

MO DANG GUNG MO DANG SRIN LAG DANG MTHE'U CHUD DANG MTHE BONG
RNAMS KYI RTZE MO LA NI DZAMBHA LA DZA LENDRA'I YI GE RNAMS RIM
PA BZHIN NO, ,AOm DANG BAm GNYIS KYI BAR DU NI YA'O, ,YI GE AA'I
G-YAS DANG G-YON GYI GLO GNYIS LA NI YI GE SV'A DANG H'A'O, ,YI
GE LA SOGS PA DE DAG RNAMS NI RANG RANG GI

GNAS KYI SBUBS NA ZLA BA LA GNAS PA STE, KHA DOG SER PO DANG 'OD
ZER PO CAN DU BSGOMS LA CHU DANG BCAS PA ME TOG GI SNYING PO CAN
GYI LAG PA KHA DANG THAG NYE BAR BYAS TE, AOm AINDRA NI MU KHAm
BHRA MA RI SV'A H'A, ZHES BYA BA'I SNGAGS KYIS LAN BDUN DU MNGON
PAR BSNGAGS SO, ,DE'I RJES

THOGS LA LAG PA BRKYANG BAS SBYIN PAR GYUR PA NA CHU RANG GI KHA
NAS ZHUGS PAR GYUR TE YI GE DZAm GYI 'OD ZER DANG SNYING GA NA
GNAS PA'I DZA DANG RDO RJE DANG YI GE H'Um GI 'OD ZER GYIS KYANG
BYAS PAS RDO RJE KHA DOG SER PO'I KHA NAS NGES PAR BYUNG STE, LAG
PA NAS BAB PAS SKAD CIG GIS MDUN DU

BSGOMS NAS MDUN GYIS PHYOGS PA DE'I 'AM, BCOM LDAN 'DAS 'DI'I SKU
GZUGS KYANG RUNG STE, ZHAL GYI SGO AOm DZLUm SV'A H'A, ZHES BYA
BA'I SNGAGS KYIS LAN BRGYA RTZA BRGYAD DANG, NA MO RATNA TRA Y'A
YA, ZHES BYA BA LA SOGS PAS KYANG LAN BDUN DU SBYIN PAR BYA'O,
,YANG NA MO

RATNA ZHES BYA BA LA SOGS PA LAN CIG BRJOD PAS BU RAM DANG BSRES
PA'I SKYA KHUR RAM 'BRU LA SOGS PA'I GTOR MA BCOM LDAN 'DAS LA
DBUL BAR BYA BA'O, ,DE DAG DE LTAR NUS PA JI LTA BA BZHIN DU THUN
GSUM MAM THUN GCIG LA RJES SU BSGRUB PAR BYA ZHING, BSTOD PA DANG
SMON

@21B LAM YANG GDAB PAR BYA'O, ,DE'I RJES LA BSGOMS PA'I BCOM LDAN
'DAS AOm BADZRA MU:ZHES BYA BAS GSHEGS SU GSOL LO, ,GZHAN YANG
SMIN DRUG DANG RTA DANG SA GA DANG CHU STOD RNAMS SAM, NYA GZHAN
GANG YANG RUNG BA'AM, DGE BA'I NYI MA GZHAN DAG LA YANG RUNG STE,
RDO BA RANGS PAR SKAD

CIG GIS BCOM LDAN 'DAS KYI SKUR BSKYED PAR BYA ZHING LEGS PAR
YANG MCHOD LA, BZO BO BSNYEN GNAS BLANGS PAR GYUR PAS NYI MA GCIG
GNYIS LA SKU BZHENGS SU GSOL BAR BYA STE DPA' BO NYO BA NI MA YIN
PAS SO BYAS LA YANG BDAG NYID BZHIN DU BCOM LDAN 'DAS KYI SKU RIM
PA JI LTA BA

BZHIN DU YI GE DGOD PA DANG BCAS PA RNAM PAR BSGOM LA, CHU SBYIN
PA LA SOGS PAS MNYES PAR BYA BA'O ZHES BYA BA 'DI NI GDAMS DAG
GO, ,DE'I TSE NA NI GSHEGS SU GSOL BAR MI BYA STE, SKU GZUGS KYI
SKU'I BCOM LDAN 'DAS NI GANG GI PHYIR RTAG TU GNAS PA YIN PAS
BSNYEN

BKUR BAR BYA BA YIN NO ZHES BYA BA'O, ,PAndI TA AA BHA YA KA RA
GU GUPTAS MDZES PAR SBYAR BA'I DZAMBHA LA TSON PO'I SGRUB THABS
RDZOGS SO,, ,,PAndI TA MKHAS PA DE NYID DANG TSUL KHRIMS RGYAL
MTSAN GYIS BSGYUR BA'O,, 