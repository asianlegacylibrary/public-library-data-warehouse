@302A #, ,RGYA GAR SKAD DU,
PRA KA RA nA AA BHI DHARMMA AA BA T'A RA N'A MA, BOD SKAD DU, RAB
TU BYED PA CHOS MNGON PA LA 'JUG PA ZHES BYA BA, 'JAM DPAL

@302B GZHON NUR GYUR PA LA PHYAG 'TSAL LO, ,LHA MI'I SNYING GI
MUN PA NGAN SONG RTZA, ,GSUNG GI 'OD ZER DAG GIS GANG GIS BCOM,
,THAMS CAD MKHYEN NYID DKYIL 'KHOR DRI MED PA, ,SANGS RGYAS NYI
MA DE LA PHYAG 'TSAL LO, ,GANG DAG CHOS MNGON TSUL GYIS CHOS
RNAMS KYI, ,MTSAN NYID

RNAMS LA RMONGS PA DRUNGS PHYUNG ZHING, ,THAMS CAD MKHYEN PA'I
BKA' YI GNAS GYUR PA, ,DE DAG LA NI MGO BOS BDAG PHYAG 'TSAL,
,BLO ZHAN RNAMS KYIS MA LEGS BSHAD PA YI, ,MUN PAS THUB PA'I
GSUNG NI KHEBS PA LA, ,GANG GI SGRON MAS GSAL BAR MDZAD PA YI,
,SGRON MA MDZAD

PA DE LA PHYAG 'TSAL LO, ,LA LA DAG NI THUB PA'I DBANG PO'I GSUNG
RAB MTHA' DAG GI DON DANG, TSIG GZUNG BA'I SKAL BA YOD PA'I NGANG
TSUL CAN DGE BA DAG YIN DU ZIN KYANG, 'PHRAL GYI BYA BA LA THOGS
PAS MA THOB PA'I NYAMS PAS YONGS SU NYAMS PAR 'GYUR BA DANG, SHES
RAB ZHAN PA

LA LA DAG CHOS MNGON PA KLAGS PA'I THOS PA TZAM GYIS SKRAG PAR
'GYUR LA, DE DAG RTAG TU KHONG DU CHUD PAR 'DOD PA YANG YOD DE,
DE BAS NA DE DAG DGA' BAR BYA BA'I PHYIR, BDAG GIS CHOS MNGON
PA'I MTSAN NYID KYI RGYA MTSO LA 'JUG PA 'DI BRTZAM MO, ,'DI LTAR
BDE BAR GSHEGS PA RNAMS

KYI DNGOS PO BRGYAD DE, GZUGS DANG TSOR BA DANG 'DU SHES DANG,
'DU BYED RNAMS DANG, RNAM PAR SHES PA DANG, NAM MKHA' DANG, SO
SOR BRTAGS PA MA YIN PAS 'GOG PA DANG, SO SOR BRTAGS PAS 'GOG
PA'O, ,DE LA GZUGS NI RNAM PA GNYIS TE 'BYUNG BA DANG 'BYUNG BA
LAS

GYUR PA'I GZUGS SO, ,'BYUNG BA DAG NI BZHI STE SA DANG CHU DANG
ME DANG RLUNG GI KHAMS RNAMS SO, ,KHAMS DAG NI RANG DANG SPYI'I
MTSAN 'DZIN PA DANG, RGYUR BYAS PA'I GZUGS THAMS CAD 'DZIN PA'I
PHYIR RO, ,DE DAG GI RANG BZHIN NI SRA BA DANG GSHER BA DANG TSA
BA DANG G-YO BA NYID DAG GO, ,

LAS NI RTEN PA DANG SBYOR BA DANG SMIN PAR BYED PA DANG BSKYOD PA
DAG STE, GRANGS JI LTA BA BZHIN NO, ,DE DAG NI CHEN PO YANG YIN
LA 'BYUNG BAR 'GYUR BAS NA 'BYUNG BA CHEN PO DAG STE, NAM MKHA'
NI 'BYUNG BA CHEN PO MA YIN NO, ,DE DAG NI RGYUR BYAS PA'I GZUGS
LA KHYAB PA'I PHYIR RO, ,MI DGOS PA DANG MI

@303A *, ,NUS PA'I PHYIR BZHI KHO NA STE KHRI'I RKANG PA BZHIN
NO, ,'BYUNG BA LAS GYUR PA NI MIG DANG RNA BA DANG SNA DANG LCE
DANG LUS DANG, GZUGS DANG SGRA DANG DRI DANG RO DANG REG BYA'I
PHYOGS GCIG DANG RNAM PAR RIG BYED MA YIN PA'O, ,'BYUNG BA DAG
LAS 'BYUNG BAS NA 'BYUNG BA LAS

GYUR PA STE 'BYUNG BA LA BRTEN PA'I DON GANG YIN BA'O, ,DE LA MIG
NI MIG GI RNAM PAR SHES PA'I RTEN LTA BU GZUGS LA LTA BA'I BYA BA
CAN GZUGS PA'O, ,'DIS NI RNA BA DANG SNA DANG LCE DANG LUS KYI
DBANG PO RNAMS KYANG SO SOR BSTAN TO, ,GZUGS NI RNAM PA GNYIS TE
KHA DOG GI BDAG NYID DANG,

DBYIBS KYI BDAG NYID DE, JI SKAD DU BCOM LDAN 'DAS KYIS KHA DOG
NGAN PA DANG DBYIBS NGAN PAR 'GYUR RO ZHES GSUNGS PA LTA BU'O,
,DE LA KHA DOG GI GZUGS NI RNAM PA BCU GNYIS TE, SNGON PO DANG
SER PO DANG, DMAR PO DANG, DKAR PO DANG, SPRIN DANG DU BA DANG,
RDUL DANG, KHUG

RNA DANG; GRIB MA DANG, NYI MA DANG, SNANG BA DANG MUN PA'O,
,DBYIBS NI RNAM PA BRGYAD DE RING PO DANG, THUNG NGU DANG, LHAM
PA DANG, DKYIL 'KHOR DANG, PHYA LE BA DANG, PHYA LE BA MA YIN PA
DANG, SGANG DANG GSHONG NGO, ,DE LA KHUG RNA NI LHO BUR RO,
,SNANG BA NI ZLA BA DANG SKAR MA DANG ME DANG

SMAN DANG NOR BU RNAMS KYI 'OD DO, ,GRIB MA NI GANG NA GZUGS DAG
SNANG BA'O, ,DE LAS BZLOG PA NI MUN PA'O, ,LHAM PA NI GRU BZHI'O,
,DKYIL 'KHOR NI ZLUM PO'O, ,PHYA LE BA NI DBYIBS MNYAM PA'O,
,PHYA LE BA MA YIN BA NI DBYIBS MI MNYAM PA'O, ,LHAG MA NI BRDA
PHRAD PAR BLA BSAM

BSHAD DO, ,RNAM PA NYI SHU PO 'DI DAG MIG GI RNAM PAR SHES PA
DANG, DES DRANGS PA'I YID KYI RNAM PAR SHES PAS RNAM PAR RIG GO,
,SGRA NI ZIN PA DANG MA ZIN PA'I 'BYUNG BA CHEN PO'I BYE BRAG GIS
RNAM PA GNYIS SO, ,DE LA LUS SU GTOGS PA RNAMS NI ZIN PA DAG STE
SEMS PA DANG BCAS PA'I

DON GANG YIN PA'O, ,BZLOG PA NI MA ZIN PA DAG GO, ,GANG SNGA MAS
BSKYED PA DE NI ZIN PA'I 'BYUNG BA CHEN PO'I RGYU LAS BYUNG BA
STE, 'DI LTA STE, LAG PA DANG SMRA BA'I SGRA'O, ,GANG PHYI MAS
BSKYED PA DE NI MA ZIN PA'I 'BYUNG BA CHEN PO'I RGYU LAS BYUNG BA
STE, 'DI LTA STE RLUNG DANG NAGS TSAL DANG 'BAB CHU'I

@303B SGRA STE; SEMS CAN DU STON PA DANG, SEMS CAN DU STON PA MA
YIN PA RNAM PA BZHI'O, ,'DI LTA STE SMRA BA'I SGRA NI SEMS CAN DU
STON PA'O, ,LHAG MA NI SEMS CAN DU STON PA MA YIN PA'O, ,GZHAN
YANG SPRUL PA'I SMRA BA'I SGRA NI SEMS CAN DU STON PA'O, ,LHAG MA
NI SEMS CAN DU STON PA MA

YIN PA'O, ,DE YANG YID DU 'ONG BA DANG YID DU MI 'ONG BA'I BYE
BRAG GIS RNAM PA BRGYAD DU 'GYUR RO, ,RNAM PA BRGYAD PO DE YANG
RNA BA'I RNAM PAR SHES PA DANG DES DRANGS PA'I YID KYI RNAM PAR
SHES PAS RNAM PAR RIG GO, ,DRI NI RNAM PA GSUM STE DRI ZHIM PA
DANG DRI NGA BA DANG DRI MNYAM PA'O, ,DRI ZHIM

PA NI DBANG PO'I 'BYUNG BA CHEN PO RGYAS PAR BYED PA'O, ,DE LAS
BZLOG PA NI DRI NGA BA'O, ,GNYI GA LAS BZLOG PA NI DRI MNYAM PA
STE RNAM PA GSUM PO 'DI YANG SNA'I RNAM PAR SHES PA DANG DES
DRANGS PA'I YID KYI RNAM PAR SHES PAS RNAM PAR RIG GO, ,RO NI
MNGAR BA DANG SKYUR BA DANG, LAN TSA DANG KHA

BA DANG TSA BA DANG BSKA BA'I BYE BRAG GIS RNAM PA DRUG STE, DRUG
PO DE DAG KYANG LCE'I RNAM PAR SHES PA DANG DES DRANGS PA'I YID
KYI RNAM PAR SHES PAS RNAM PAR RIG GO, ,REG BYA'I PHYOGS GCIG NI
RNAM PA BDUN TE, 'JAM PA NYID DANG, RTZUB PA NYID DANG LCI BA
NYID DANG YANG BA NYID DANG,

GRANG BA DANG BSKRES [*BKRES?] PA DANG SKOM PA'O, ,DE LA 'JAM PA
NI MNYEN PA STE REG TU MI BZOD PA'I DON GANG YIN PA'O, ,RTZUB PA
NI RUD RUD PO'O, ,LCI BA NI GANG GIS SRANG GI MGO DMA' BAR 'GYUR
BA'O, ,YANG BA NI DE LAS BZLOG PA'O, ,GRANG BA NI GANG GIS NYAN
PAS TSA BA 'DOD PA'O, ,BKRES

PA NI ZAS 'DOD PA'I RGYU'O, ,SKOM PA NI 'THUNG 'DOD PA'I RGYU'O,
,RGYU LA 'BRAS BU GDAGS PAR BYA STE, JI SKAD DU SANGS RGYAS RNAMS
NI 'BYUNG BA BDE ZHES BYA BA LA SOGS PA LTA BU'O, ,'BYUNG BA CHEN
PO 'DUS PA ME DANG CHU'I SHAS CHE NA 'JAM PA'O, ,SA DANG RLUNG GI
SHAS CHEN RTZUB PA'O, ,SA

DANG CHU'I SHAS CHEN LCI BA'O, ,ME DANG RLUNG GI SHAS CHEN YANG
BA'O, ,CHU DANG RLUNG GI SHAS CHE NA GRANG BA'O, ,RLUNG GI SHAS
CHEN BKRES PA'O, ,ME'I KHAMS KYI SHAS CHE NA SKOM BA'O, ,BDUN PO
DE DAG DANG 'BYUNG BA CHEN PO BZHI RNAMS NI LUS KYI RNAM PAR SHES
PA DANG, DES DRANGS PA'I YID

@304A *, ,KYI RNAM PAR SHES PAS RNAM PAR RIG GO, ,SEMS DANG SEMS
LAS BYUNG BA'I 'BYUNG BA RNAM PA THA DAD PA DAG GIS GZHAN LA RIG
PAR BYED PAS NA RNAM PAR RIG BYED DO, ,DE BZHIN DU GZHAN LA RIG
PAR MI BYED PAS RNAM PAR RIG BYED MA YIN PA STE BRAM ZE MA YIN NO

ZHES BYA BA BZHIN DU DE DANG 'DRA BA LA MA YIN BAR BRJOD DO,
,DE'I MTSAN NYID NI RNAM PAR RIG BYED DANG SEMS DANG 'BYUNG BA
CHEN PO'I BYE BRAG GIS 'PHANGS PA RNAM PAR MA G-YENGS PA DANG, DE
MA YIN PA'I SEMS DANG SEMS MED PA YANG RUNG STE, GANG DGE BA DANG
MI DGE BA'I GZUGS KYI RGYUN

DGE SLONG LA SOGS PA RNAM PAR GZHAG PA'I RGYU BSTZAGS PA MA YIN
PA DE NI RNAM PAR RIG BYED MA YIN BA'O, ,DE MED DU ZIN NA DGE
SLONG LA SOGS PAR GZHAG PA MED PAR 'GYUR TE, BCOM LDAN 'DAS KYIS
KYANG RDZAS LAS BYUNG BA'I BSOD NAMS BYA BA'I GZHI DAG LAS BSOD
NAMS RTAG PAR RGYUN

DU MNGON PAR 'PHEL LO ZHES GSUNGS SO, ,DE YANG SDOM BA DANG SDOM
BA MA YIN PA DANG, GNYI GA LAS BZLOG PAS BSDUS PA'I PHYIR RNAM PA
GSUM MO, ,SDOM PA YANG SO SOR THAR PA DANG BSAM GTAN DANG, ZAG PA
MED PA'I BYE BRAG GIS RNAM PA GSUM MO, ,SO SOR THAR PA'I SDOM PA
NI, DGE SLONG DANG DGE

SLONG MA DANG, DGE TSUL PHA DANG, DGE TSUL MA DANG, DGE BSNYEN
DANG DGE BSNYEN MA DANG, DUS KHRIMS PA'I SDOM PA'I BYE BRAG GIS
RNAM PA BRGYAD DE, DE NI 'DOD PAR GTOGS PA KHO NA'O, ,BSAM GTAN
GYI SDOM PA NI TING NGE 'DZIN GYI RJES SU 'BRANG BA'I GZUGS TE
GZUGS SU GTOGS PA

KHO NA'O, ,ZAG PA MED PA'I SDOM PA YANG ZAG PA MED PA'I TING NGE
'DZIN GYI RJES SU 'BRANG BA'I GZUGS TE MI LDAN PA NYID DO, ,SDOM
PA MA YIN PA NI RI DAGS KYI RNGON PA DANG BYA BA DANG NYA BA DANG
BTZON SRUNG DANG, BA GLANG 'DZIN PA DANG GSOD PA'I GSHED MA LA
SOGS PA'I RGYUD LA GANG MI DGE BA'I

GZUGS KYI RGYUN YOD PA'O, ,SDOM PA MA YIN MI SDOM PA YANG MA YIN
PA NI GTZUG LAG KHANG DANG MCHOD RTEN DANG DGE 'DUN GYI KUN DGA'
RA BA BYED PA DANG MCHOD RTEN LA PHYAG BYA BA DANG BDUG PA GSOL
BA LA SOGS PA YI DAM DU 'DZIN PA DANG, KHU TSUR DANG THAL LCAG LA
SOGS PA LAS

@304B BYUNG BA; DGE BA DANG MI DGE BA'I GZUGS KYI RGYUN GANG YIN
PA'O, ,RNAM PAR RIG BYED MA YAN BA SKAD CIG PA YIN YANG RIGS SMOS
PAS NA DE SKAD DU BRJOD DO, ,SO SOR THAR PA'I SDOM PA 'THOB PA NI
YANG DAG PAR BLANGS PAS SO, ,BDUN PO NI JI SRID 'TSO'I BAR DU 'O,
,BRGYAD PA NI ZHAG GCIG

PA'O; ,BDUN BO'I BTANG BA NI BSLAB PA PHUL BA DANG, SHI 'PHOS PA
DANG, DGE BA'I RTZA BA CHAD PA DANG, MTSAN GNYIS SKYES PAS SO,
,BRGYAD PA'I NI DE RNAMS NYID DANG, MTSAN MO 'DAS PAS SO, ,GZUGS
NA SPYOD PA'I SEMS THOB PAS BSAM GTAN GYI SDOM PA 'THOB STE SEMS

DANG 'BREL BAS NA DE NYID BTANG BAS DE GTONG NGO, ,ZAG PA MED
PA'I SDOM PA YANG DE BZHIN NO, ,BYED PA DANG KHAS BLANGS PAS
RNGON PA YIN BA 'THOB BO, ,RGYUN CHAD PA NI SDOM PA YANG DAG PAR
GZUNG BA DANG, MTSAN GNYIS SKYES PA DANG SHI BA DANG, CHOS NYID
'THOB PA GZUGS NA SPYOD PA'I

DGE BA'I SEMS 'THOB PAS SO, ,RNAM PAR RIG BYED MA YIN PA SAR MA
'THOB PA NI, NYON MONGS PA DANG DAD PA DRAG PO'I SHUGS KYIS KHU
TSUR DANG THAL LCAG LA SOGS PA'I BYA BA BYED PA DANG, GANG YANG
BCOM LDAN 'DAS LA DKYIL 'KHOR MA BYAS PAR ZAN MI BZA'O ZHES BYA
BA LA SOGS PA'I YI

DAM 'DZIN PA DANG, GTZUG LAG KHANG LA SOGS PA PHUL BAS SO, ,RGYUN
CHAD PA NI SLONG BAR BYAD PA DE DAG NYID BTANG BAS SO, ,RNAM PAR
RIG BYED MA YIN BA RNAM PA DU MA PA 'DI DANG, MIG LA SOGS PA'I
DBANG PO LNGA RNAMS NI RNAM PAR SHES PA'I SPYOD YUL NYID DE GZUGS
KYI DNGOS PO 'DI

SNYED DO; ,'DI'I MTSAN NYID NI RNAM PA GSUM STE, RANG GI SPYI
DANG PHYOGS KYI SPYI DANG ZAD PAR GYI SPYI'O, ,DE LA RANG GI SPYI
NI GZUGS PA'O, ,DE LA GZUGS SU RUNG BAS NA GZUGS ZHES BYA STE
GZHIG PAR 'GYUR BA ZHES BYA BA'I DON GANG YIN PA'O, ,JI SKAD DU
CHOS KYI RJES KYANG DGE SLONG DAG

GZUGS PA GZUGS SU RUNG BAS, DE'I PHYIR GZUGS NYE BAR LEN PA'I
PHUNG PO ZHES GSUNGS PA LTA BU'O, ,CIS GZUGS PAR 'GYUR ZHE NA,
LAG PA DANG BONG PA DANG DBYIG PAS REG PA DAG GIS SO, ,DPER NA
MGYOGS PAR 'GRO BAS RTA'O, ,'GRO BAS NA BA LANG NGO ZHES BYA BA
LTA BU LA SOGS

@305A *, ,PA'O; ,PHYOGS KYI SPYI NI MI RTAG PA NYID DANG SDUG
BSNGAL BA NYID DO, ,ZAD PAR GYI SPYI NI STONG PA DANG BDAG MED PA
NYID DE, PHYOGS 'DIS CHOS THAMS CAD KYI MTSAN NYID GSUM CI RIGS
SU MNGON PAR BRTAG GO, ,GZUGS KYI DNGOS PO'O, ,TSOR BA NI MYONG
BA RNAM PA GSUM

STE BDE BA DANG SDUG BSNGAL BA DANG BDE BA YANG MA YIN SDUG
BSNGAL BA YANG MA YIN PA STE, GSUM TSOR BAR GYUR BA'I DON GANG
YIN PA'O, ,'DOD PA DANG MI 'DOD PA DANG GNYI GA LAS BZLOG PA STE
REG PA'I SKYE GNAS CAN LUS DANG SEMS KYI GNAS SKABS KYI BYE BRAG
SIM PA DANG GDUNG BA DANG GNYI GA

LAS ZLOG PA STE, SRID PA'I RGYU NI TSOR BA ZHES BYA'O, ,JI SKAD
DU BCOM LDAN 'DAS KYIS KYANG REG PA'I RKYEN GYIS TSOR BA, TSOR
BA'I RKYEN GYIS SRED PA ZHES GSUNGS PA LTA BU'O, ,DE YANG RNAM
PAR SHES PA'I BYE BRAG GIS RNAM PA DRUG STE, MIG GI 'DUS TE REG
PA LAS SKYES PA DANG, RNA BA DANG

SNA DANG LCE DANG LUS DANG YID KYI 'DUS TE REG PA LAS SKYES PA'O,
,DE YANG RNAM PA GNYIS TE LUS KYI DANG SEMS KYI'O, ,DE LA RNAM
PAR SHES PA LNGA DANG LHAN CIG SKYES PA NI LUS KYI'O, ,CIG SHOS
NI SEMS KYI'O, ,DBANG PO'I BYE BRAG GIS RNAM PA LNGA STE, BDE
BA'I DBANG PO DANG SDUG BSNGAL

GYI DBANG PO DANG, YID BDE BA'I DBANG PO DANG YID MI BDE BA'I
DBANG PO DANG BTANG SNYOMS KYI DBANG PO'O, ,DE LA LUS KYI SIM PA
GANG YIN PA DANG, BSAM GTAN GSUM PA LAS SKYES PA'I YID KYI SIM PA
GANG YIN PA DE NI BDE BA'I DBANG PO STE PHAM PAR BYED PA'I DON
GANG YIN PA'O, ,GANG

LUS KYI SIM PA MA YIN PA DE NI SDUG BSNGAL GYI DBANG PO STE GNOD
PAR BYED PA'I DON GANG YIN PA'O, ,BSAM GTAN GSUM PA MA GTOGS PA
'OG MA'I YID KYI SIM PA GANG YIN PA DE NI YID BDE BA'I DBANG
PO'O, ,DE LAS BZLOG PA NI YID MI BDE BA'I DBANG PO'O, ,GANG LUS
DANG SEMS KYI SIM PA YANG

MA YIN MI SIM PA YANG MA YIN PA DE NI BTANG SNYOMS KYI DBANG
PO'O, ,TSOR BA'I DBANG PO'O, ,MTSAN MA DANG MING DANG DON DANG
BRDA ZHES PA'I 'DU SHES TE, SNGON PO DANG, SER PO DANG, RING PO
DANG, THUNG DU DANG, DUNG DANG, RNGA DANG, PADMA DANG, SNA MA'I
ME TOG DANG, AUTPA LA'I DRI DANG,

@305B KHA BA DANG LAN TSVA DANG, 'JAM PA DANG RTZUB PA DANG, BUD
MED DANG SKYES PA LA SOGS PA'I MTSAN MA DANG, MING DANG DON GCIG
TU SHES PA'I CHOS GANG YIN PA DE NI RNAM PAR RTOG PA'I RGYU STE,
'DU SHES ZHES BYA'O, ,DE YANG RNAM PAR SHES PA'I BYE BRAG GIS
TSOR BA BZHIN DU RNAM PA DRUG GO, ,YANG CHUNG NGU

DANG CHEN POR GYUR PA DANG TSAD MED PA DANG RNAM PA GSUM STE, DE
LA YUL CHUNG NGU LA DMIGS PA NI CHUNG NGU'O, ,RI RAB LA SOGS PA
LA DMIGS PA NI CHEN POR GYUR PA'O, ,NAM MKHA' MTHA' YAS SKYE
MCHED LA SOGS PA DAG LA NI TSAD MED PA'O, ,'DU SHES KYI DNGOS
PO'O, ,'DU BYED KYI PHUNG PO NI RNAM PA

GNYIS TE MTSUNGS PAR LDAN PA YIN PA'O, ,DE LA MTSUNGS PAR LDAN BA
NI SEMS PA DANG REG PA DANG YID LA BYED PA DANG, 'DUN PA DANG MOS
PA DANG DAD PA DANG BRTZON 'GRUS DANG, DRAN PA DANG TING NGE
'DZIN DANG, SHES RAB DANG RTOG PA DANG DPYOD PA DANG BAG YOD PA
DANG BAG MED PA DANG SKYO BA DANG RAB TU DGA' BA

DANG; SHIN TU SBYANGS PA DANG RNAM PAR MI 'TSE BA DANG, NGO TSA
SHES PA DANG KHREL YOD PA BTANG SNYOMS DANG DGE BA'I RTZA BA
RNAMS DANG, MI DGE BA'I RTZA BA RNAMS DANG, KUN DU SBYOR BA RNAMS
DANG, 'CHING BA RNAMS DANG, PHRA RGYAS RNAMS DANG, NYE BA'I NYON
MONGS PA RNAMS DANG, KUN NAS DKRIS

TE 'DUG PA RNAMS DANG, ZAG PA RNAMS DANG, CHU BO RNAMS DANG,
SBYOR BA RNAMS DANG, LEN PA RNAMS DANG, SDUD PA RNAMS DANG, SGRIB
PA RNAMS DANG, SHES PA RNAMS DANG BZOD PA RNAMS SO, ,DE LA GNAS
DANG, DMIGS PA DANG, RNAM PA DANG DUS DANG RDZAS MTSUNGS PA NYID
DE, MTSUNGS

PA LNGA DAG GIS SEMS DANG MTSUNGS PAR LDAN BAS DE BAS NA MTSUNGS
PAR LDAN PA DAG CES BYA'O, ,BZLOG PA NI LDAN PA MA YIN PA DAG
STE, 'DI LTA STE, 'THOB BA DANG 'THOB PA MED PA DANG, 'DU SHES
MED PA'I SNYOMS PAR 'JUG PA DANG, 'GOG PA'I SNYOMS PAR 'JUG PA
DANG, 'DU SHES MED

PA DANG; SROG GI DBANG PO DANG, SKAL PA 'DRA BA DANG, SKYE BA
DANG RGA BA DANG, GNAS PA DANG MI RTAG PA NYID DANG, MING GI
TSOGS RNAMS DANG, TSIG GI TSOGS RNAMS DANG, YI GE'I TSOGS RNAMS
TE, DE GNYIS BSDUS NAS 'DU BYED KYI PHUNG PO ZHES BYA'O, ,DE BAS
NA DRANG SRONG CHEN POS KYANG

@306A *, ,'DU BYED KYI PHUNG PO NI CHU SHING GI PHUNG PO LTA BU'O
ZHES GSUNGS SO, ,DE LA SEMS PA NI SEMS MNGON BAR 'DU BYED PA YID
KYI LAS TE SEMS KUN DU G-YO'O ZHES BYA BA'I DON GANG YIN PA'O,
,DE YANG DGE BA DANG MI DGE BA DANG LUNG DU MI STON PA'I BYE BRAG
GIS RNAM PA GSUM MO, ,REG PA

NI YUL DANG DBANG PO DANG RNAM PAR SHES PA LAS BYUNG BA'I SEMS
YUL LA REG PAR BYED PA STE SEMS LAS BYUNG BA'I CHOS 'TSO BAR BYED
PA'I MTSAN NYID DO, ,DE YANG BDE BA LA SOGS PA MYONG BAR 'GYUR
BA'I BYE BRAG GIS RNAM PA GSUM MO, ,YID LA BYED PA NI SEMS KYI
'JUG PA GANG SEMS YUL RNAMS

LA GTOD PA STE, SNGON MYONG BA LA SOGS PA SEMS PA ZHES BYA BA'I
DON GANG YIN PA'O, ,DE YANG RNAM PA GSUM STE, SLOB PA'I DANG MI
SLOB PA'I DANG SLOB PA YANG MA YIN MI SLOB PA YANG MA YIN PA'O,
,DE LA 'PHAGS PA'I GANG ZAG BDUN GYI RGYUD LAS BYUNG BA DRI MA
MED PA NI SLOB PA'O, ,DGRA BCOM

PA'I RGYUD LAS BYUNG BA NI MI SLOB PA'O, ,ZAG PA DANG BCAS PA NI
SLOB PA YANG MA YIN MI SLOB PA YANG MA YIN PA'O, ,'DUN PA NI BYED
'DOD PA'I BRTZON 'GRUS KYI YAN LAG TU GYUR PA STE, 'DI ZHES BYA
BA BYA'O SNYAM PA GANG LAS BYUNG BA'O, ,MOS PA NI SEMS YUL RNAMS
LA MOS PA STE YUL LA MA

ZHUM PA ZHES BYA BA'I DON GANG YIN PA'O, ,DAD PA NI SEMS DANG BA
STE DKON MCHOG GSUM DANG RGYU DANG 'BRAS BUR 'BREL PA LA MNGON
PAR YID CHES PA'I RNAM PA SEMS KYI RNYOG PA SEL BAR BYED PA'I
CHOS STON TE, DPER NA CHU DANG BAR BYED PA'I NOR BU MTSO'I NANG
DU BCUG NA, RDZAB KYI RNYOG PA

THAMS CAD BSTZAL NAS CHU GSAL BAR BYED PA DE BZHIN DU, DAD PA'I
NOR BU SEMS KYI MTSO LAS BYUNG BAS KYANG SEMS KYI RNYOG PA THAMS
CAD BSAL NAS SANGS RGYAS RNAMS KYI BYANG CHUB DANG, CHOS KYI LEGS
PAR GSUNGS PA NYID DANG, DGE 'DUN GYI LEGS PAR SGRUB PA NYID
DANG, 'DI LAS

PHYI ROL TU GYUR PA THAMS CAD 'KHRUL PAR BYED DE, RTEN CING 'BREL
PAR 'BYUNG BA'I CHOS NYID LA MNGON PAR DAD PA'O, ,BRTZON 'GRUS NI
DGE BA DANG MI DGE BA'I CHOS SKYED PA DANG 'GOG PA SPRO BA STE,
'KHOR BA'I 'DAM DU BYING BA'I SEMS MNGON PAR 'BYUNG BA'I DON GANG
YIN PA'O, ,DRAN PA NI SEMS KYI

@306B MNGON PAR BRJOD PA NYID DE, BYAS PA DANG, BYA BA DANG, BYED
PA'I LAS MA BRJED CES BYA BA'I THA TSIG GO, ,TING NGE 'DZIN NI
SEMS RTZE GCIG PA STE, SEMS SPRE'U LTA BU DMIGS PA GCIG LA 'JUG
CES BYA BA'I DON GANG YIN PA STE, DPER NA SBRUL 'OD MA'I SBUBS SU
BCUG NA GYA GYUR MI 'GYUR BA DE

BZHIN DU, SEMS TING NGE 'DZIN GYI SBUBS SU BCUG NAS DRANG SRONG
'GRO'O ZHES BYE BRAG TU SMRA BA RNAMS SO, ,SHES RAB NI CHOS RAB
TU RNAM PAR 'BYED PA STE, CHOS RNAM PA BRGYAD PO DE DAG GI SDUD
PA DANG MTSUNGS PAR LDAN PA DANG, RGYU DANG RKYEN DANG 'BRAS BU
DANG RANG DANG SPYI'I MTSAN NYID LA JI LTAR MTHUN

MTHUN DU RTOG PA'I DON GANG YIN PA'O, ,RTOG PA NI SEMS RTZING
BA'I MTSAN NYID DO, ,GNYIS SU NA RTOG PA ZHES KYANG BYA STE, 'DU
SHES KYI RLUNG GIS BSKYED NA, 'JUG PA RNAM PAR SHES PA RTZING
BA'I TSOGS LNGA 'JUG PA'I RGYU'I CHOS SO, ,DPYOD PA NI SEMS ZHIB
PA NYID KYI MTSAN NYID DE, YID KYI

RNAM PAR SHES PA'I 'JUG PA DANG MTHUN PA'I CHOS SO, ,BAG MED PA
NI DGE BA'I CHOS RNAMS MI BSGOM PA STE, MI 'JUG PA ZHES BYA BA'I
DON GANG YIN PA'O, ,BAG YOD PA NI DGE BA'I CHOS RNAMS BSGOM PA
STE, BAG MED PA LAS PHYIR 'JIL BA'I CHOS SO, ,SKYO BA NI 'KHOR
BA'I NYES PA LA

RTOG PAS 'DOD CHAGS DANG BRAL BA DANG, MTHUN PA'I CHOS YID 'BYUNG
BA'I MTSAN NYID DE, SEMS LAS BYUNG BA'I CHOS GANG BYUNG NA 'KHOR
BA LA SEMS SKYO BAR 'GYUR BA DANG, GANG DANG LDAN PAS YID 'BYUNG
BAS YID LA BYED PA ZHES BYA'O, ,MCHOG TU DGA' BA NI MGU BA DANG,
RAB TU DGA' BA STE,

DGE BA'I SEMS LA GNOD PA LAS 'BYUNG BAR GNYEN PO TSOL BA CAN NO,
,DE RNYED NAS DE LA YID TSIM PA DE GANG YIN PA DE NI MCHOG TU
DGA' BA'O, ,SHIN TU SBYANGS PA NI SEMS LAS SU RUNG BA NYID DO,
,RNAM PAR MI 'TSE BA NI, GZHAN LA GNOD PA BYED PA LA MNGON PAR
DGA' BA DANG MI MTHUN PA'I

SEMS BZANG PO NYID DE, GANG GI DBANG GIS GZHAN LA RNAM PAR THO MI
'TSAMS PA'O, ,NGO TSA SHES PA NI RIGS PA LA GZHOL BA, BDAG DANG
CHOS KYI DBANG DU BYAS PA LAS BYUNG BA, SRED PA'I RGYU MTHUN PA
DANG MI MTHUN PA'I SEMS KYI DBANG STE, GANG GI DBANG GIS YON TAN
RNAMS DANG, YON

@307A *, ,TAN CAN RNAMS LA GUS PA DANG BCAS PAR GNAS PA'O, ,KHREL
YOD PA NI YON TAN LA GOMS PAR BYED PA SNGON DU GTONG BA GTI MUG
GI RGYU MTHUN PA'I DGRAR GYUR PAS CHOS NGAN PA LA SMOD PA STE,
GANG YOD NA KHA NA MA THO BA LA 'JIGS PAR LTA BA YIN NO, ,BTANG
SNYOMS NI MI

RIGS PA SEL BA DANG, RIGS PA LA 'JUG PAR BYED PA LA BTANG SNYOMS
SU BYED PA STE, DE YOD PAS SEMS DE MI RIGS PA YANG MI SEL, RIGS
PA LA YANG MI 'JUG PAR SRANG 'DZIN PA'I RIGS PAS MNYAM PA NYID DU
GNAS PA'O, ,DGE BA'I RTZA BA NI GSUM STE, MA CHAGS PA DANG ZHE
SDANG

MED PA DANG GTI MUG MED PA'O, ,DE LA MA CHAGS PA NI CHAGS PAR
GYUR PA'I GNYEN PO'I CHOS SO, ,ZHE SDANG MED PA NI KHONG KHRO BA
DANG MI MTHUN PA'I CHOS SO, ,GTI MUG MED PA NI SHES RAB KYI RANG
BZHIN TE MI SHES PA DANG MI MTHUN PA'I CHOS SO, ,DE DAG NI BDAG
NYID KYIS KYANG DGE LA,

DGE BA GZHAN RNAMS KYI RTZA BAR YANG GYUR PAS NA, DE'I PHYIR DGE
BA'I RTZA BA RNAMS TE, SRID PA YID DU 'ONG BA DANG THAR PA'I MYU
GU MNGON PAR SGRUB PAR BYED PAS, BDE BA'I DON NI DGE BA'I DON TO,
,YANG NA GZUGS BZANG PO MNGON PAR GRUB PAR BYED PAS LEGS PAR LOBS
PA'I DON TE, RI MO MKHAN

LEGS PAR LOBS PA BZHIN NO, ,MI DGE BA'I RTZA BA NI GSUM STE, DE
DAG NYID KYI MI MTHUN PA'I PHYOGS SU GYUR PA, CHAGS PA DANG ZHE
SDANG DANG GTI MUG GO, ,DE LA 'DOD PAR GTOGS PA'I SRID PA RNAM PA
LNGA NI CHAGS PA'O, ,KHONG KHRO BA LNGA NI ZHE SDANG NGO, ,'JIG
TSOGS DANG MTHAR 'DZIN

PA DANG LDAN PA'I GTI MUG MA GTOGS PA GZHAN 'DOD PAR GTOGS PA'I
MA RIG PA RNAM PA SUM CU RTZA BZHI PO GANG YIN PA DE NI GTI MUG
GO, ,DE DAG NI BDAG NYID KYIS KYANG MI DGE LA, MI DGE BA GZHAN
RNAMS KYI RTZA BAR YANG GYUR PAS NA DE'I PHYIR MI DGE BA'I RTZA
BA RNAMS TE, SRID PA YID DU MI 'ONG BA'I MYU

GU MNGON PAR 'GRUB PAR BYED PAS MI BDE BA'I DON NI MI DGE BA'I
DON TO, ,YANG NA GZUGS BZANG PO MA YIN PA MNGON PAR 'GRUB PAR
BYED PAS, MA LOBS PA'I DON DE SNGA MA LAS BZLOG PA'O, ,LUNG DU MI
STON PA'I RTZA BA NI BZHI STE, SRED PA DANG LTA BA DANG NGA RGYAL
DANG MA RIG PA ZHES BYA BA RNAMS SO,,

@307B DE LA DANG PO NI GZUGS DANG, GZUGS MED PAR GTOGS PA'I SRED
PA RNAM PA BCU'O, ,GNYIS PA NI DE NA YOD PA NYID KYI LTA BA NYI
SHU RTZA BZHI DANG 'DOD PAR GTOGS PA'I 'JIG TSOGS LA LTA BA DANG,
MTHAR 'DZIN PAR LTA BA GNYIS SO, ,GSUM PA NI DER GTOGS PA NYID
KYI NGA RGYAL RNAM PA BCU'O,,

BZHI PA NI DE NA YOD PA'I MA RIG PA NYID DANG, 'DI NA YOD PA'I
'JIG TSOGS DANG, MTHAR 'DZIN PAR LTA BA DANG LDAN PA'I MA RIG PA
GNYIS SO, ,BZHI PO DE DAG NI LUNG DU MI STON PA'I RTZA BA RNAMS
SU 'DOD DO, ,BSAM GTAN GSUM GYI PHYIR TE, 'DI LTAR BSAM GTAN PA
GSUM NI, SRED PA DANG

LTA BA DANG NGA RGYAL GYI SHAS CHE BA'I BSAM GTAN PA STE, DE DAG
NI MA RIG PA'I DBANG GIS 'BYUNG NGO, ,DGE BA DANG MI DGE BA'I DON
DU LUNG BSTAN DU MED PA DANG, YID DU 'ONG BA DANG YID DU MI 'ONG
BA'I 'BRAS BU MNGON PAR 'GRUB PAR MI BYED PA STE, DE DAG NI RTZA
BA YANG YIN LA LUNG DU MI STON PA GZHAN

RNAMS KYI RTZA BAR YANG GYUR PAS LUNG DU MI STON PA RNAMS SO,
,KUN DU SBYOR BA NI RNAM PA DGU STE, RJES SU CHAGS PA DANG KHONG
KHRO BA DANG NGA RGYAL DANG MA RIG PA DANG, LTA BA DANG MCHOG TU
'DZIN PA DANG, THE TSOM DANG PHRAG DOG DANG, SER SNA ZHES BYA BA
RNAMS SO, ,DE LA KHAMS GSUM PA'I

'DOD CHAGS, CHAGS PA'I MTSAN NYID RGYA SKYEGS ZHU BA 'BYAR BA LTA
BU'I CHOS KYI RJES SU MA CHAGS PA STE, RJES SU CHAGS PA NYID KUN
DU SBYOR BAS RJES SU CHAGS PA'I KUN DU SBYOR BA'O, ,SEMS CAN
RNAMS LA KUN NAS MNAR SEMS, GNOD SEMS KYI MTSAN NYID RTZA BA'I SA
BON LTA BU'I CHOS NI KHONG

KHRO BA STE; KHRO BA NYID KUN DU SBYOR BAS KHONG KHRO BA'I KUN DU
SBYOR BA'O, ,BDAG DANG GZHAN LA DMIGS NAS SEMS KHENGS PA'I MTSAN
NYID SKYES BU RENGS PA LTA BU'I CHOS NI NGA RGYAL LO, ,DE YANG
RNAM PA BDUN TE, NGA RGYAL DANG CHE BA'I NGA RGYAL DANG, NGA
RGYAL LAS KYANG NGA RGYAL DANG, NGA'O SNYAM PA'I NGA

RGYAL DANG, MNGON PA'I NGA RGYAL DANG, CUNG ZAD SNYAM PA'I NGA
RGYAL DANG, LOG PA'I NGA RGYAL LO, ,DE LA NGA RGYAL NI CHUNG NGU
BAS BDAG RUS DANG RIGS DANG GZUGS DANG, NOR DANG THOS PA DANG,
TSUL KHRIMS DANG, BZO LA SOGS PA DAG GIS BYE BRAG TU 'PHAGS PA
'AM, RUS LA

@308A *, ,SOGS PA 'DRA BA DANG MTSUNGS SO SNYAM PA DE'I RGYU LAS
BYUNG BA'I SEMS DE NI NGA RGYAL ZHES BYA'O, ,CHE BA'I NGA RGYAL
NI MTSUNGS PA BAS BDAG RUS LA SOGS PA DAG GIS BYE BRAG TU 'PHAGS
PA 'AM, CHE BA DANG MTSUNGS SO SNYAM PA DES DRANGS PA'I SEMS
KHENGS PA NI CHE

BA'I NGA RGYAL LO, ,NGA RGYAL LAS KYANG NGA RGYAL NI CHE BA BAS
KYANG BDAG CHES CHE LO SNYAM PA DES DRANGS PA'I SEMS KHENGS PA'O,
,NGA'O SNYAM PA'I NGA RGYAL NI BDAG TU LTA BA'I RJES LAS BYUNG
BA'I SEMS KHENGS PA'O, ,MNGON PA'I NGA RGYAL NI RGYUN DU ZHUGS
PA'I 'BRAS BU LA SOGS PA GONG MA'I KHYAD

PAR THOB PAR BYA BA MA THOB PA BDAG GIS THOB PO SNYAM PA DE'I
RGYU LAS BYUNG BA'I SEMS KYI RLOM SEMS SO, ,CUNG ZAD SNYAM PA'I
NGA RGYAL NI RIGS LA SOGS PA KHYAD CHES 'PHAGS PA BAS BDAG CUNG
ZAD CIG GIS CHUNG BAR LTA ZHING DES RLOM SEMS PA'O, ,LOG PA'I NGA
RGYAL NI YON TAN MA YIN PA

DANG LDAN YANG BDAG YON TAN DANG LDAN PAR LTA ZHING DES RLOM SEMS
PA'O, ,NGA RGYAL BDUN PO 'DI DAG NI NGA RGYAL GYI KUN DU SBYOR BA
ZHES BYA'O, ,MA RIG PA ZHES BYA BA NI KHAMS GSUM PA'I MI SHES PA
MI RTOGS PA'I MTSAN NYID LONG BA LTA BU STE, RIG PA'I GNYEN PO NI
MA RIG PA ZHES BYA'O, ,DGAG PA NI GNYEN PO

LA GZHAG PA'I PHYIR, ,MI MDZA' BA DANG MI BDEN PA LA SOGS PA
BZHIN NO, ,MA RIG PA NYID KUN DU SBYOR BAS NA MA RIG PA'I KUN DU
SBYOR BA'O, ,'JIG TSOGS DANG MTHAR 'DZIN PA DANG LOG PAR LTA BA
GSUM NI LTA BA'I KUN DU SBYOR BA'O, ,DE LA NYE BAR LEN PA'I PHUNG
PO LNGA PO BDAG MED

PA BDAG GI MED PA RNAMS LA, BDAG DANG BDAG GI TSUL GYIS ZHUGS PA,
NYON MONGS PA CAN GYI BLO NI 'JIG TSOGS LA LTA BA'O, ,DE NI 'JIG
PA YANG YIN LA TSOGS KYANG YIN PAS 'JIG TSOGS SO, ,DE LTA BAS NA
'JIG TSOGS LA LTA BA'O, ,CHAD PA MA YIN RTAG PA MA YIN PA DE DAG

NYID LA; CHAD PA DANG RTAG PA'I TSUL GYIS ZHUGS PA NYON MONGS PA
CAN GYI BLO NI MTHAR 'DZIN PAR LTA STE, MTHA' GNYIS SU ZHUGS PA'I
PHYIR RO, ,LAS MED DO LAS KYI 'BRAS BU MED DO, ,THAR PA MED DO,
,DE THOB PAR BYED PA'I LAM YANG MED DO SNYAM DU DE LTAR DNGOS PO
YANG YANG DAG PAR

@308B 'JIG PAR ZHUGS PA NYON MONGS PA CAN GYI BLO GANG YIN PA DE
NI LOG PAR LTA BA'O, ,LTA BA GSUM PO DE DAG NI LTA BA'I KUN DU
SBYOR BA'O, ,MCHOG TU 'DZIN PA GNYIS SO, ,LTA BA MCHOG TU 'DZIN
PA DANG TSUL KHRIMS DANG BRTUL ZHUGS MCHOG TU 'DZIN PA NI, MCHOG
TU 'DZIN PA'I KUN DU SBYOR BA'O,,

DE LA LTA BA MCHOG MA YIN PA DE DAG DANG, NYE BAR LEN PA'I PHUNG
PO LNGA PO MCHOG MA YIN PA RNAMS LA, MCHOG SNYAM DU MCHOG 'DZIN
PA'I BLO'I BYE BRAG GANG YIN PA DE NI LTA BA MCHOG TU 'DZIN PA
STE, RTOGS PA ZHES BYA BA'I DON GANG YIN PA'O, ,TSUL KHRIMS NI
'CHAL BA'I TSUL KHRIMS SPANGS

PA'O; ,BRTUL ZHUGS NI KHYI DANG RI DAGS DANG, BA LANG GI BRTUL
ZHUGS DANG, GCER BU DANG THAL BA'I NANG NA NYAL BA DANG, SKRA
'BAL BA DANG 'BAB STEGS SU 'KHRU BA DANG, 'BRAS BU DANG RTZA BA
ZA BA DANG RAL BA THOGS PA LA SOGS PA STE, DAG PA'I BDAG NYID MA
YIN PA, DE GNYI

GA LA DAG PAR YID CHES PA'I BLO'I BYE BRAG ,BRAM ZE CHO GA CAN
GTZANG SBRA 'DOD PA LTA BU'I CHOS GANG YIN PA DE NI, TSUL KHRIMS
DANG BRTUL ZHUGS MCHOG TU 'DZIN PA'O, ,MCHOG TU 'DZIN PA GNYIS PO
DE DAG NI MCHOG TU 'DZIN PA'I KUN DU SBYOR BA'O, ,THE TSOM NI
SDUG BSNGAL DANG KUN 'BYUNG BA

DANG; 'GOG PA DANG LAM ZHES BYA BA BDEN PA RNAMS LA YID GNYIS ZA
BA, LAM KHA BRAG DANG RTZA MI 'DRA BA'I CHOS YIN TE, 'DI SDUG
BSNGAL YIN NAM 'DI SDUG BSNGAL MA YIN SNYAM PA LA SOGS PA'O, ,THE
TSOM NYID KUN DU SBYOR BAS, THE TSOM GYI KUN DU SBYOR BA'O,
,PHRAG DOG NI PHA ROL DU

'BYOR BA LA MI BZOD PA STE, PHA ROL PO NOR DANG LDAN NAM MKHA'
NAS BKUR BA RNAMS LA, SEMS KHONG NAS 'KHRUG PA ZHES BYA BA'I DON
GANG YIN PA'O, ,PHRAG DOG NYID KUN DU SBYOR BAS PHRAG DOG GI KUN
DU SBYOR BA'O, ,DNGOS PO 'DI BDAG LAS GZHAN LA MI GTONG NGO SNYAM
PA'I SEMS KYIS KUN

DU 'DZIN PA GANG YIN PA DE NA SER SNA STE, DE NYID KUN DU SBYOR
BAS SER SNA'I KUN DU SBYOR BA'O, ,KUN DU SBYOR BA'I DON NI 'CHING
BA'I DON TE, JI SKAD DU 'JIG RTEN MGON POS KYANG, MIG GZUGS RNAMS
LA KUN DU MI SBYOR LA, GZUGS RNAMS KYANG MIG LA MA YIN MOD KYI,
DE LA 'DOD PA LA

@309A *, ,'DOD CHAGS GANG YIN PA DE NI 'DIR KUN DU SBYOR BA STE,
DPER NA BA LANG NAG PO YANG BA LANG DKAR PO LA KUN DU MI SBYOR
LA, BA LANG DKAR PO YANG BA LANG NAG PO LA MA YIN NO ZHES RGYA
CHER GSUNGS PA LTA BU'O, ,KUN DU SBYOR BA RNAMS NI 'CHING BA'I
DON YIN LA, KUN DU

SBYOR BA GANG DAG YIN PA DE DAG 'CHING BA LA YANG YIN MOD KYI 'ON
KYANG GTZO BOR GYUR BA'I PHYIR, DE BZHIN GSHEGS PAS MDO LAS, 'DOD
CHAGS NI 'CHING BA, ZHE SDANG NI 'CHING BA, GTI MUG NI 'CHING BA
ZHES 'CHING BA GSUM GSUNGS TE, DE DAG GI MTSAN NYID NI BSHAD ZIN
TO, ,PHRA

RGYAS NI BDUN TE, 'DOD PA LA 'DOD CHAGS DANG, KHONG KHRO BA DANG,
SRED PA'I 'DOD CHAGS DANG, NGA RGYAL DANG MA RIG PA DANG LTA BA
DANG THE TSOM GYI PHRA RGYAS SO, ,DE RNAMS KYI MTSAN NYID NI KUN
DU SBYOR PA BSAM PA'I SKABS SU BSHAD ZIN TO, ,KHAMS DANG TSUL
DANG RNAM PA'I BYE BRAG

DE DBYE BAR BYA'O, ,DE LA 'DOD PA RNAMS LA 'DOD CHAGS NI 'DOD
PA'I 'DOD CHAGS SO, ,DE NYID PHRA RGYAS YIN PAS 'DOD PA LA 'DOD
CHAGS KYI PHRA RGYAS SO, ,DE LA 'DOD PAR GTOGS PA'I 'DOD CHAGS
SDUG BSNGAL DANG KUN 'BYUNG BA DANG 'GOG PA DANG LAM MTHONG BA
DANG,

BSGOM PAS SPANG BAR BYA BA NI 'DOD PA LA 'DOD CHAGS KYI PHRA
RGYAS SO, ,SDUG BSNGAL LA SOGS PA MTHONG BA DANG, BSGOM PAS SPANG
BAR BYA BA'I KHONG KHRO BA LNGA NI KHONG KHRO BA'I PHRA RGYAS SO,
,GZUGS DANG GZUGS MED PA'I 'DOD CHAGS BCU PO SDUG BSNGAL LA SOGS
PA MTHONG BA DANG, BSGOM

PAS SPANG BAR BYA BA NI SRID PA'I 'DOD CHAGS KYI PHRA RGYAS SO,
,NANG DU BA LTAS PAR GYUR PA DANG BSAM GTAN DANG GZUGS MED PA
RNAMS LA THAR PAR 'DU SHES PA BZLOG PA'I PHYIR KHAMS GNYIS NAS
SKYED PA'I 'DOD CHAGS SO ZHES BDE BAR GSHEGS PAS GSUNGS SO, ,DE
BZHIN DU KHAMS GSUM

PA'I NGA RGYAL BCO LNGA, SDUG BSNGAL LA SOGS PA MTHONG BA DANG
BSGOM PAS SPANG BAR BYA BA NI NGA RGYAL GYI PHRA RGYAS SO, ,MA
RIG PA'I PHRA RGYAS KYANG DE BZHIN DU KHONG DU CHUD PAR BYA'O,
,KHAMS GSUM PA'I LTA BA SUM CU RTZA DRUG PO DAG NI LTA BA'I PHRA
RGYAS TE, DE LAS 'DOD PAR GTOGS PA'I 'JIG TSOGS

@309B LA LTA BA DANG, MTHAR 'DZIN PAR LTA BA DANG, SDUG BSNGAL
MTHONG BAS SPANG BAR BYA BA'I LOG PAR LTA BA DANG, LTA BA MCHOG
TU 'DZIN PA DANG, TSUL KHRIMS DANG BRTUL ZHUGS MCHOG TU 'DZIN PA
DANG, RGYU MTHONG BAS SPANG BAR BYA BA'I LOG PAR LTA BA DANG, LTA
BA MCHOG TU 'DZIN PA DANG

'GOG PA MTHONG BAS SPANG BAR BYA BA'I LOG PAR LTA BA DANG, LTA BA
MCHOG TU 'DZIN PA DANG, LAM MTHONG BAS SPANG PAR BYA BA'I LOG PAR
LTA BA DANG, LTA BA MCHOG TU 'DZIN PA DANG, TSUL KHRIMS DANG
BRTUL ZHUGS MCHOG TU 'DZIN PA DE DAG NI LTA BA BCU GNYIS SO,
,GZUGS DANG GZUGS

MED PA YANG DE BZHIN TE, LTA BA SUM CU RTZA DRUG PO DE DAG NI LTA
BA'I PHRA RGYAS SO, ,KHAMS KYI THE TSOM BCU GNYIS NI, THE TSOM
GYI PHRA RGYAS TE, DE LA 'DOD PAR GTOGS PA SDUG BSNGAL LA SOGS PA
MTHONG BAS SPANG BAR BYA BA BZHI DANG, DE BZHIN DU GZUGS DANG
GZUGS MED PA DAG

GO; ,'DOD PA LA 'DOD CHAGS DANG, KHONG KHRO BA'I PHRA RGYAS DAG
NI RNAM PA THA DAD PA NYID DE, KHAMS KYIS MA YIN TSUL GYIS MA YIN
NO, ,SRID PA'I 'DOD CHAGS KYI PHRA RGYAS NA, KHAMS DANG RNAM PA
STE TSUL GYIS MA YIN NO, ,NGA RGYAL DANG, MA RIG PA DANG, THE
TSOM GYI PHRA RGYAS

KYANG KHAMS DANG RNAM PA STE TSUL GYIS MA YIN NO, ,LTA BA'I PHRA
RGYAS NI KHAMS DANG RNAM PA DANG TSUL GYI BYE BRAG GIS THA DAD
DO, ,DE LA LTA BA RNAMS KYI KHAMS DANG RNAM PA'I BYE BRAG NI
BSHAD ZIN TO, ,TSUL GYI BYE BRAG NI MA BSHAD DE DE BRJOD PAR
BYA'O, ,DE LA BDAG DANG BDAG GI TSUL

GYIS ZHUGS PA NI 'JIG TSOGS LA LTA BA'O, ,CHAD PA DANG RTAG PA'I
TSUL GYIS ZHUGS PA NI MTHAR 'DZIN PAR LTA BA'O, ,MED PA'I TSUL
GYIS LTA BA NI LOG PAR LTA BA'O, ,MCHOG GI TSUL GYIS ZHUGS PA NI
LTA BA MCHOG TU 'DZIN PA'O, ,DAG PA'I TSUL GYIS ZHUGS PA NI TSUL
KHRIMS DANG

BRTUL ZHUGS MCHOG TU 'DZIN PA'O, ,PHRA RGYAS NI DON NI PHRA BA'I
DON TO, ,YANG NA LUS DANG SEMS KYI RGYUN GYI RJES SU BSNYAGS PA
STE, CHU NA RGYU BAS NAM MKHA' LA RGYU BA'I GRIB MA BSNYAGS PA
LTA BU'I PHYIR PHRA RGYAS SO, ,YANG NA RJES SU ZHUGS PA STE TIL
RNAMS TIL MAR LTA BU'I PHYIR PHRA RGYAS SO,,

@310A *, ,YANG NA NYE BAR LEN PA'I PHUNG PO LNGA RNAMS LA DMIGS
PA DANG LDAN PA GNYIS KYIS RGYAS PAR 'GYUR BAS PHRA RGYAS SO,
,CI'I PHYIR RGYAS PAR 'GYUR ZHES BYA ZHE NA, DMIGS PA DANG LDAN
PA GNYIS KYIS BRTAG PAR 'GYUR ZHES BYA BA'I THA TSIG GO, ,DE LTAR
PHRA RGYAS BDUN PO,

KHAMS DANG TSUL DANG, RNAM PA'I BYE BRAG GIS THA DAD PA DE DAG
BRGYAD CU RTZA BRGYAD DU 'GYUR TE, 'DOD PA NA SDUG BSNGAL MTHONG
BAS SPANG BAR BYA BA BCU STE, 'JIG TSOGS LA LTA BA DANG, MTHAR
'DZIN PAR LTA BA DANG, LOG PAR LTA BA DANG, LTA BA MCHOG TU 'DZIN
PA DANG, TSUL

KHRIMS DANG BRTUL ZHUGS MCHOG TU 'DZIN PA DANG, THE TSOM DANG
'DOD CHAGS DANG KHONG KHRO BA DANG NGA RGYAL DANG MA RIG PA'O,
,KUN 'BYUNG BA MTHONG BAS SPANG BAR BYA BA BDUN TE, DE DAG GI
NANG NAS 'JIG TSOGS LA LTA BA DANG, MTHAR 'DZIN PAR LTA BA DANG,
TSUL KHRIMS DANG

BRTUL ZHUGS MCHOG TU 'DZIN PA MA GTOGS PA RNAMS SO, ,'GOG PA
MTHONG BAS SPANG BAR BYA BA BDUN TE DE DAG NYID DO, ,LAM MTHONG
BAS SPANG BAR BYA BA BRGYAD DE BDUN PO DE DAG NYID DANG, TSUL
KHRIMS DANG BRTUL ZHUGS MCHOG TU 'DZIN PA'O, ,BSGOM PAS SPANG BAR
BYA BA

BZHI STE, LTA BA RNAMS DANG, THE TSOM MA GTOGS SO, ,DE LTAR DE
DAG NI 'DOD PAR GTOGS PA'I PHRA RGYAS SUM CU RTZA DRUG GO, ,GZUGS
KYI KHAMS RNAMS NA NI DE DAG NYID LAS KHONG KHRO BA LNGA MA GTOGS
SO, ,GZUGS MED PA RNAMS NA YANG DE BZHIN TE, DE DAG NI DGU

BCU RTZA BRGYAD YIN NO, ,DE LA DE DAG GCIG TU BSDUS NA BRGYAD CU
RTZA BRGYAD NI MTHONG BAS SPANG BAR BYA BA'O, ,BCU NI BSGOM PAS
SPANG BAR BYA BA'O, ,KHAMS KHAMS KYI SDUG BSNGAL DANG RGYU MTHONG
BAS SPANG BAR PHYA BA'I LTA BA DANG, THE TSOM DANG DGU DANG DE
DANG LDAN PA'I MA RIG PA DANG,

MA 'DRES PA'I MA RIG PA DANG, DE DAG NI KUN DU 'GRO BA ZHES
BYA'O, ,LHAG MA RNAMS NI KUN DU 'GRO BA MA YIN PA ZHES BYA'O, ,DE
BZHIN DU 'GOG PA DANG, LAM MTHONG BAS SPANG BAR BYA BA'I LOG PAR
LTA BA DANG, THE TSOM DANG, DE DANG LDAN PA'I MA RIG PA DANG, MA
'DRES PA'I

@310B MA RIG PA DANG, DE DAG NI ZAG PA MED PA LA DMIGS PA STE,
'GOG PA DANG, LAM LA DMIGS PA DANG, DE GNYIS KYANG ZAG PA MED
PA'I PHYIR RO, ,LHAG MA RNAMS NI ZAG PA DANG BCAS PA LA DMIGS
PA'O, ,DE LA GANG DAG ZAG PA DANG BCAS PA LA DMIGS PA DE DAG NI
DMIGS

PA DANG LDAN PA GNYIS KYIS RGYAS PAR 'GYUR RO, ,GANG ZAG PA MED
PA LA DMIGS PA DE DAG NI LDAN PA STE RANG GI TSOGS RNAMS SO, ,DE
BZHIN DU KHAMS KHAMS KYI 'GOG PA MTHONG BAS SPANG BAR BYA BA'I
LOG PAR LTA BA DANG, THE TSOM DANG DE DANG LDAN PA'I MA RIG PA
DANG, MA RIG PA 'BA'

ZHIG DANG, DE DAG NI 'DUS MA BYAS LA DMIGS PA'O, ,LHAG MA RNAMS
NI 'DUS BYAS LA DMIGS PA'O, ,DE DAG BYUNG BA'I GO RIMS NI DANG PO
KHO NAR, MA RIG PA DANG LDAN PAS SEMS CAN BDEN PA RNAMS RMONGS
TE, DE RNAMS SDUG BSNGAL NAS LAM GYI BAR DAG MI 'DOD DO, ,DE

GLEN PA RNAMS YANG DAG PA DANG, LOG PA'I PHYOGS GNYIS THOS NAS
'DI SDUG BSNGAL YIN NAM, ,SDUG BSNGAL MA YIN SNYAM PA LA SOGS
PA'I THE TSOM SKYE'O, ,DE NAS DAM PA'I BLOS DAM PA MA YIN PA
DANG, BSNYEN NAS LOG PAR THOS PA DANG, LOG PAR SEMS PAS LOG PAR

NGES PAR 'BYUNG STE, SBYIN PA MED DO, ,MCHOD SBYIN MED DO SNYAM
PA LA SOGS PA'O, ,DE NAS LOG PAR LTA BA LAS 'JIG TSOGS LA LTA BA
'BYUNG STE DES NYE BAR LEN PA'I PHUNG PO LNGA PO RNAMS LA SDUG
BSNGAL BSAL BAR BDAG TU MNGON BAR ZHEN TO, ,DE LAS MTHAR 'DZIN
BAR LTA

BA 'BYUNG STE, DES BDAG CHAD PA 'AM RTAG PAR MTHA' GNYIS BZUNG
BA'I PHYIR RO, ,MTHAR 'DZIN PA LAS TSUL KHRIMS DANG, BRTUL ZHUGS
MCHOG TU 'DZIN PA 'BYUNG NGO, ,MTHAR 'DZIN PA GANG YIN PA DE NYID
KYIS DAG PAR YID CHES SO, ,DE LAS KYANG LTA BA MCHOG TU 'DZIN PA

'BYUNG NGO, ,GANG GIS DAG PAR YID CHES PA DE LA MCHOG TU 'DZIN
TO, ,DE'I 'OG TU RANG GI LTA BA LA 'DOD CHAGS SKYE'O, ,LTA BA DE
NYID KYIS KYANG RLOM SEMS SU BYED CING PHA ROL GYI LTA BA LA 'AM,
RANG GI RGYUD KYIS SNGON BZUNG BA LAS BTANG BA DAG LA ZHE SDANG
SKYES TE, DE DAG GI GO RIMS NI DE

@311A *, ,LTA'O, ,NYON MONGS PA RE RE YANG RGYU GSUM GSUM LAS
SKYES TE, GAL TE PHRA RGYAS MA SPANGS PA DANG, TSUL BZHIN MA YIN
PA YID LA BYED PA DANG, YUL NYE BAR GNAS PAR GYUR NA, RGYU DANG
YUL DANG SBYOR BA'I STOBS DE DAG LAS NYON MONGS PA SKYE'O, ,DE
DAG

NI LUS DANG SEMS KYI RGYUD NYON MONGS PAR BYED PAS NYON MONGS PA
RNAMS ZHES BYA STE, NYON MONGS PA RNAMS GANG YIN PA DE DAG NI NYE
BA'I NYON MONGS PA YANG YIN NO, ,GANG DAG DE RNAMS LAS GZHAN PA
SEMS LAS BYUNG BA'I CHOS NYON MONGS PA CAN 'DU BYED KYI PHUNG POR
BSDUS PA DE DAG

NI NYE BA'I NYON MONGS PA NYID DO, ,DE DAG KYANG GANG ZHE NA SGYU
DANG, RGYAGS PA DANG, RNAM PAR 'TSE BA DANG, DUS CHE BA DANG,
KHON DU 'DZIN PA DANG, G-YO LA SOGS PA RNAM PA DU MA RGYUD LAS
'BYUNG BA RNAMS SO, ,DE LA SGYU NI PHA ROL LA SLU BA'O, ,RGYAGS
PA NI GZUGS DANG LANG

TSO DANG, RIGS DANG TSUL KHRIMS DANG MANG DU THOS PA LA SOGS PA
RANG GI CHOS RNAMS LA CHAGS TE, GZHAN LA MI LTOS PAR SEMS YONGS
SU GTUGS PA'O, ,RNAM PAR 'TSE BA NI LAG PA DANG BONG PA DANG
DBYIG PAS BRDEG PA DANG, TSIG RTZUB POS PHA ROL LA RNAM PAR THO
'TSAMS

PA'O; ,DUS CHE BA NI KHA NA MA THO BA DANG BCAS PA'I DNGOS PO
MANG DU 'DZIN PA STE, DE'I DBANG GIS RIGS PAR BSGO BA MI 'DZIN
PA'O, ,KHON DU 'DZIN PA NI KUN DU MNAR SEMS KYI DNGOS PO MANG DU
BYED PA'O, ,G-YO NI SEMS GYA GYU BA STE, DE'I DBANG GIS GZHAN NAS
GZHAN BRGYUD

CING GUNG DU 'DREN TE GSAL BAR MI RTOGS PAR BYED PA'O, ,DE LA DE
DAG GI NANG NAS SGYU DANG RGYAGS PA GNYIS NI 'DOD CHAGS KYI RGYU
MTHUN PAS 'DOD CHAGS KYI RJES SU 'GRO BA STE, 'DOD CHAGS KYI RIGS
LA RTEN CES BYA BA'I THA TSIG GO, ,KHON DU 'DZIN PA DANG RNAM PAR
'TSE BA

NI KHONG KHRO BA'I RJES SU 'GRO BA'O, ,DUS CHE BA NI LTA BA
BSNYEMS PA'I RGYU MTHUN PA'O, ,G-YO NI LOG PAR LTA BA'I RGYU
MTHUN PA STE GYA GYU BA JI LTA BU ZHE NA, SDIG PA CAN GYI LTA
BA'O ZHES TSIGS SU BCAD PA LAS 'BYUNG NGO, ,KUN NAS DKRIS TE 'DUG
PA NI BCU STE, RMUGS PA DANG, GNYID

@311B DANG, RGOD PA DANG, 'GYOD PA DANG, PHRAG DOG DANG, SER SNA
DANG, NGO TSA MED PA DANG, KHREL MED PA DANG, KHRO BA DANG 'CHAB
PA'O, ,DE LA RMUGS PA NI LUS DANG SEMS LAS SU MI RUNG BA STE,
SLONG BA ZHES BYA BA'I THA TSIG GO, ,GNYIS NI LUS DANG SEMS 'DZIN
MI NUS PA DANG,

SEMS SDUD PA STE DE YANG NYON MONGS PA CAN NYID YIN PAS KUN NAS
DKRIS TE 'DUG PA'O, ,RGOD PA NI SEMS MA ZHI BA'O, ,NGAN PA BYAS
PA'I DNGOS PO NI 'GYOD PA'O, ,'DIR NI DE LA DMIGS PA SEMS LAS
BYUNG BA'I CHOS LA 'GYOD PA ZHES BYA STE YID LA GCAGS ZHES BYA
BA'I THA TSIG GO, ,

RGYU LA 'BRAS BU BTAGS TE DPER NA MI SDUG PA LA DMIGS PA'I CHOS
LA MI SDUG CES BYA BA LTA BU'O, ,'JIG RTEN NA YANG GNAS KYIS GNAS
PA STON TE, DPER NA GRONG THAMS CAD LHAGS SO ZHES BYA BA LTA
BU'O, ,DE YANG NYON MONGS PA CAN NYID KUN NAS DKRIS TE 'DUG PA'O,
,PHRAG DOG

DANG SER SNA'I MTSAN NYID NI BSHAD ZIN TO, ,NGO TSA MED PA NI YON
TAN RNAMS DANG YON TAN CAN RNAMS LA MI GUS PA STE, GUS PA'I GNYEN
PO'I CHOS SO, ,KHREL MED PA NI KHA NA MA THO BA LA 'JIGS PAR MI
LTA BA'O, ,KHA NA MA THO BA NI GANG DAM PA RNAMS KYIS SMAD PA
NGAN SONG DU 'GRO BA'O, ,KHRO

BA NI ZHE SDANG DANG RNAM PAR 'TSE BA MA GTOGS TE, SEMS CAN DANG,
SEMS CAN MA YIN PA DAG LA KUN NAS MNAR SEMS PA'O, ,'CHAB PA NI
KHA NA MA THO BAS MKHYUD PA'O, ,SEMS LAS KUN NAS DKRIS TE GNAS
PAS KUN NAS DKRIS TE 'DUG PA RNAMS SO, ,DE DAG LA RMUGS PA

DANG GNYID DANG KHREL MED PA NI MA RIG PA'I RGYU MTHUN PA'O,
,'GYOD PA NI THE TSOM GYI RGYU LAS BYUNG BA'O, ,NGO TSA MED PA
DANG, RGOD PA DANG, SER SNA NI 'DOD CHAGS KYI RGYU MTHUN PA'O,
,KHRO BA DANG PHRAG DOG NI KHONG KHRO BA LAS BYUNG BA'O, ,'CHAB
PA NI SRED PA DANG MA RIG PA'I RGYU MTHUN PA'O, ,DRI MA

RNAM PA BCU PO DE DAG RNAMS KYANG NYE BA'I NYON MONGS PA ZHES
BYA'O, ,SEMS LAS BYUNG BA RNAMS KYI RGYU BA PHRA STE, DE RGYUN DU
'BAB PA YANG BYE BRAG PHYED PAR MI NUS NA SKAD CIG RNAMS LTA SMOS
KYANG CI DGOS, BCOM LDAN 'DAS KYIS GSUNGS PA'I CHOS KYI MTSAN
NYID LA MKHAS PA'I BLO CAN

@312A *, ,DAG GIS NI DE'I 'BRAS BU'I KHYAD PAR MTHONG BAS, DE DAG
GI RIGS GZHAN SKYON MED PAS RTOGS KYI, BDE BAR GSHEGS PA'I GSUNG
RAB 'CHAD PA'I SLOB DPON LA BSNYEN BKUR MA BYAS PA 'KHRUL PA'I
BLO GROS CAN DAG GIS NI MA YIN NO, ,ZAG PA NI GSUM

STE 'DOD PA'I ZAG PA DANG, SRID PA'I ZAG PA DANG, MA RIG PA'I ZAG
PA'O, ,DE LA 'DOD PA NA SPYOD PA'I MA RIG PA MA GTOGS PA GZHAN
'DOD PAR GTOGS PA'I, NYON MONGS PA KUN NAS DKRIS TE 'DUG PA DANG
BCAS PA RDZAS BZHI BCU RTZA GCIG PO GANG YIN PA 'DI NI 'DOD

PA'I ZAG PA STE MA RIG PA LNGA MA GTOGS PA, PHRA RGYAS SUM CU
RTZA GCIG DANG KUN NAS DKRIS TE 'DUG PA BCU'O, ,GZUGS DANG GZUGS
MED PA'I MA RIG PA MA GTOGS PA'I PHRA RGYAS KUN NAS DKRIS TE 'DUG
PA DANG BCAS PAS RDZAS LNGA BCU RTZA BZHI NI, SRID PA'I ZAG PA

STE; GZUGS SU GTOGS PA'I PHRA RGYAS NYI SHU RTZA DRUG DANG, DE
BZHIN DU GZUGS MED PA'I DANG, RMUGS PA DANG RGOD PA'O, ,LUNG DU
MI STON PAR MTSUNGS PA DANG NANG DU BLTAS PAR GYUR PA DANG, MNYAM
PAR GZHAG PA'I SA PA YIN PA'I PHYIR KHAMS GNYIS NAS SKYES PA GCIG

TU BSDUS SO, ,KHAMS GSUM PA'I MA RIG PA BCO LNGA NI MA RIG PA'I
ZAG PA'O, ,KHAMS GSUM DU 'JOG STE MYA NGAN LAS 'DA' BA'I BAR CHAD
BYED PA'I PHYIR ZAG PA DANG, SRID PA'I RTZE MO NAS MNAR MED PA'I
BAR DAG TU SKYE MCHED DRUG GI SGO NAS ZAG PAS ZAG PA'O, ,CHU BO
NI BZHI STE,

'DOD PA'I CHU BO DANG, SRID PA'I CHU BO DANG, LTA BA'I CHU BO
DANG, MA RIG PA'I CHU BO'O, ,DE LA 'DOD PA'I ZAG PA NYID LAS LTA
BA'I RNAMS BTON TE, RDZAS NYI SHU RTZA DGU NI 'DOD PA'I CHU BO'O,
,SRID PA'I ZAG PA NYID LAS LTA BA RNAMS MA GTOGS PA RDZAS SUM CU
NI SRED PA'I CHU BO'O,

KHAMS GSUM PA'I LTA BA RDZAS SUM CU RTZA DRUG NI LTA BA'I CHU
BO'O, ,DE DAG MA YIN PA'I LTA BA NYON MONGS PA GZHAN DANG LDAN PA
RNAMS DANG, KHAMS GSUM PA'I MA RIG PA MA 'DRES PA RDZAS BRGYA
RTZA BRGYAD PO DE DAG NI MA RIG PA'I CHU BO'O, ,DGE BA LAS SEMS
CAN RNAMS DED PAS

@312B CHU BO STE CHU'I CHU BO LTA BU'O, ,SBYOR BA RNAMS KYANG
TSUL 'DI DANG 'DRA STE, NGES PA'I TSIG TU NA SEMS CAN CHU BOS
BDAS PA RNAMS, KHAMS DANG 'GRO BA DANG, SKYE GNAS DANG, SA RNAMS
SU SBYOR BAR BYED PAS SBYOR BA STE SDUG BSNGAL RNAM PA SNA TSOGS
DAG LA SBYOR BAR BYED CES BYA

BA'I THA TSIG GO, ,LEN PA NI BZHI STE, 'DOD PA'I LEN PA DANG, LTA
BA'I LEN PA DANG, TSUL KHRIMS DANG BRTUL ZHUGS KYI LEN PA DANG,
BDAG TU SMRA BA'I LEN PA'O, ,DE LA 'DOD PA'I CHU BO NYID KYI
STENG DU, MA RIG PA BSNAN TE RDZAS SUM CU RTZA BZHI NI 'DOD PA'I
LEN PA STE,

'DOD CHAGS DANG, KHONG KHRO BA DANG, NGA RGYAL DANG, MA RIG PA
NYI SHU DANG, THE TSOM BZHI DANG, KUN NAS DKRIS TE 'DUG PA BCU'O,
,SRID PA'I CHU BO NYID KYI STENG DU MA RIG PAS BSNAN TE, RDZAS
BZHI BCU NI BDAG TU SMRA BA'I LEN PA STE, KHAMS GNYIS NAS SKYES
PA'I 'DOD

CHAGS DANG, NGA RGYAL DANG MA RIG PA SUM CU DANG, THE TSOM BRGYAD
DANG, RMUGS PA DANG, RGOD PA'O, ,TSUL KHRIMS DANG BRTUL ZHUGS
MCHOG TU 'DZIN PA MA GTOGS PA KHAMS GSUM PA'I LTA BA'I RDZAS SUM
CU NI LTA BA'I LEN PA'O, ,TSUL KHRIMS DANG BRTUL ZHUGS MCHOG

TU 'DZIN PA RDZAS DRUG NI TSUL KHRIMS DANG BRTUL ZHUGS KYI LEN
PA'O, ,DE NI LAM GYI DGRAR GYUR PA DANG, KHYIM PA DANG RAB TU
BYUNG BA'I PHYOGS LA SLU BA'I PHYIR LTA BA RNAMS LAS LOGS SHIG TU
BSHAD DO, ,'DI LTAR KHYIM PA RNAMS LA 'DIS SLU BA NI ZAS MI ZA BA
DANG 'BAB STEGS SU 'KHRU BA

DANG; RI KHA NAS G-YANG DU MCHONG BA LA SOGS PAS MTHO RIS SU RA
BA'O, ,RAB TU BYUNG BA RNAMS NI YID DU 'ONG BA'I YUL YONGS SU
SPONG BA DANG, CHOS 'DI LA ZHUGS PA YANG SBYANGS PA'I YON TAN
YANG DAG PAR BLANGS PAS DAG PAR RTOGS PA'O, ,LEN PA'I DON NI
SHING GI DON TE LAS KYI

ME 'BAR BA'I RGYUN SKYED PA'I PHYIR RO, ,DPER NA SHING GI RGYUS
ME 'BAR BA DE BZHIN DU NYON MONGS PA'I SHING GI RGYUS LAS KYI ME
'BAR RO, ,YANG NA 'KHRI BA'I DON TE DAR GYI SRIN BUS DKRIS PA
BZHIN NO, ,MDUD PA NI BZHI STE, BRNAB SEMS LUS KYI MDUD PA DANG,
GNOD SEMS LUS KYI MDUD

@313A *, ,PA DANG; TSUL KHRIMS DANG BRTUL ZHUGS MCHOG TU 'DZIN PA
LUS KYI MDUD PA DANG, 'DI BDEN NO SNYAM DU MNGON PAR ZHEN CING
MCHOG TU 'DZIN PA LUS KYI MDUD PA'O, ,DE LA 'DOD PAR GTOGS PA'I
'DOD CHAGS SDUG BSNGAL LA SOGS PA MTHONG BAS SPANG BAR

BYA BA DANG, BSGOM PAS SPANG BAR BYA BA LNGA NI DANG PO'O, ,KHONG
KHRO BA LNGA NI GNYIS PA'O, ,TSUL KHRIMS DANG BRTUL ZHUGS MCHOG
TU 'DZIN PA RDZAS DRUG NI GSUM PA'O, ,LTA BA MCHOG TU 'DZIN PA
RDZAS BCU GNYIS NI BZHI PA'O, ,BZHI PO DE DAG NI RDZAS NYI SHU
BRGYAD DO, ,LUS THA DAD PA SNA

TSOGS SU MDUD PAR BYED PAS MDUD PA STE, 'CHING NGO 'DOGS SO ZHES
BYA BA'I THA TSIG GO, ,SGRIB PA NI LNGA STE 'DOD PA LA 'DUN PA
DANG, GNOD SEMS DANG, RMUGS PA DANG, GNYID DANG, RGOD PA DANG,
'GYOD PA DANG, THE TSOM MO, ,'DOD PA NA SPYOD PA'I SRED PA SDUG
BSNGAL

LA SOGS PA MTHONG BA DANG, BSGOM PAS SPANG BAR BYA BA LNGA NI
DANG PO'O, ,KHONG KHRO BA LNGA NI GNYIS PA'O, ,RMUGS PA DANG
GNYID GCIG TU BSDUS PA NI GSUM PA STE, DE DAG GI MTSAN NYID NI
BSHAD ZIN TO, ,RGOD PA DANG 'GYOD PA GCIG TU BSDUS PA NI BZHI PA
STE, DE DAG GI

MTSAN NYID KYANG BSHAD ZIN TO, ,'DOD PA NA SPYOD PA'I THE TSOM NI
LNGA PA'O, ,DE LTAR SPYIR BSDOMS NA RDZAS BCO BRGYAD DO, ,'PHAGS
PA'I LAM DANG, GNAS DANG, 'DOD CHAGS DANG BRAL BA DANG, DE LA
SBYOR BA DGE BA'I RTZA BA RNAMS LA SGRIB PAR BYED PAS SGRIB PA
RNAMS TE BAR DU

GCOD PA'I THA TSIG GO, ,DE DANG DE NAS KHAMS DANG, 'GRO BA DANG
SKYE GNAS DANG, SA'I BYE BRAG BSHAD PA'I KHAMS DE GANG YIN PA
DANG, 'GRO BA DANG SKYE GNAS DANG SA GANG YIN PA DE DAG BRJOD PAR
BYA'O, ,DE LA KHAMS NI GSUM STE, 'DOD PA'I KHAMS DANG, GZUGS KYI
KHAMS

DANG; GZUGS MED PA'I KHAMS SO, ,'DOD PA'I KHAMS NA GNAS RNAM PA
NYI SHU LA, SEMS CAN DMYAL BA CHEN PO BRGYAD DE, ,YANG SOS DANG,
THIG NAG DANG, BSDUS 'JOMS DANG, DU 'BOD DANG, DU 'BOD CHEN PO
DANG, TSA BA DANG, RAB TU TSA BA DANG, MNAR MED PA'O,,

@313B DUD 'GRO DANG, YI DAGS DANG, GLING BZHI STE, 'DZAM BU GLING
DANG, SHAR GYI LUS 'PHAGS DANG, NUB KYI BA LANG SPYOD DANG, BYANG
GI SGRA MI SNYAN NO, ,'DOD PA LA SPYOD PA'I LHA DRUG STE, RGYAL
CHEN BZHI'I RIS DANG, SUM CU RTZA GSUM DANG, 'THAB BRAL DANG,
DGA' LDAN

DANG; 'PHRUL DGA' DANG, GZHAN 'PHRUL DBANG BYED RNAMS SO, ,DE YAN
CHAD GZUGS KYI KHAMS TE, GNAS RNAM PA BCU DRUG GO, ,DE LA BSAM
GTAN DANG PO LA GNAS RNAM PA GNYIS TE, TSANGS RIS DANG, TSANGS
PA'I MDUN NA 'DON NO, ,GNYIS PA LA GSUM STE, 'OD CHUNG

DANG; TSAD MED 'OD DANG, 'OD GSAL LO, ,GSUM PA LA YANG GSUM STE,
DGE CHUNG, TSAD MED DGE DANG, DGE RGYAS SO, ,BZHI PA LA GNAS PA
BRGYAD DE, SPRIN MED DANG, BSOD NAMS SKYES DANG, 'BRAS BU CHE BA
DANG, MI CHE DANG, MI GDUNG DANG, GYA NOM SNANG

DANG; SHIN TU MTHONG DANG, 'OG MIN RNAMS SO, ,TSANGS CHEN NI 'DU
SHES MED PA'I SEMS CAN BZHIN DU SA GZHAN MED DO, ,GZUGS MED PA'I
KHAMS NI LTAG 'OG GI RIM PA MED DE, DE BAS NA 'DI DAG GNAS MED PA
NYID DO, ,SKYE BA NI RNAM PA BZHI STE, NAM MKHA' MTHA' YAS SKYE

MCHED DANG, RNAM SHES MTHA' YAS SKYE MCHED DANG, CI YANG MED PA'I
SKYE MCHED DANG, 'DU SHES MED 'DU SHES MED MIN SKYE MCHED DO,
,KHAMS GSUM PO 'DI RNAMS LA, 'GRO BA LNGA DAG RNAM PAR GZHAG STE,
SEMS CAN DMYAL BA DANG, DUD 'GRO DANG, YI DAGS DANG, LHA

DANG MI ZHES BYA BA RNAMS SO, ,SKYE GNAS RNAM PA BZHI STE, SGO
NGA LAS SKYES PA DANG, MNGAL NAS SKYES PA DANG, DROD GSHER LAS
SKYES PA DANG, RDZUS TE SKYES PA ZHES BYA BA RNAMS SO, ,SA NI BCU
GCIG STE, 'DOD PA'I KHAMS DANG, MI LCOGS PA MED PA DANG, BSAM

GTAN DANG PO DANG, BSAM GTAN KHYAD PAR CAN DANG, GNYIS PA DANG,
GSUM PA DANG, BSAM GTAN BZHI PA RNAMS DANG, GZUGS MED PA BZHI
RNAMS SO, ,DE LA 'DOD PA'I KHAMS DANG, SRID PA'I RTZE MO NI GCIG
TU ZAG PA DANG BCAS PA'O, ,LHAG MA RNAMS NI

@314A *, ,ZAG PA DANG BCAS PA DANG ZAG PA MED PA'O, ,SKABS SU
BSHAD PA RDZOGS TE DKYUS MA LA BAB PO, ,SHES PA RNAMS ZHES BYA BA
NI SHES PA BCU STE, CHOS SHES PA DANG, RJES SU RTOGS PA'I SHES PA
DANG, PHA ROL GYI SEMS SHES PA DANG, KUN RDZOB SHES PA

DANG; SDUG BSNGAL SHES PA DANG, KUN 'BYUNG SHES PA DANG, 'GOG PA
SHES PA DANG, LAM SHES PA DANG, ZAG PA SHES PA DANG, MI SKYE BA
SHES PA'O, ,DE LA 'DOD PAR GTOGS PA'I 'DU BYED RNAMS DANG, DE'I
RGYU DANG, 'GOG PA DANG, SPONG BA DANG, SBYOR BA DANG,

RNAM PAR GROL BA DANG, KHYAD PAR GYI LAM RNAMS DANG, CHOS SHES
PA'I SA LA SHES PA DRI MA MED PA GANG YIN PA DE NI CHOS SHES PA
STE, THOG MA MED PA DANG LDAN PA'I 'KHOR BA NA, RTAG TU BDAG GI
CHU SRIN 'DZIN KHRIS ZIN PA'I RGYUD CAN GYIS DE THOG MA KHO NAR
CHOS TZAM DU MTHONG BA'I

PHYIR CHOS SHES PA ZHES BYA'O, ,GZUGS DANG GZUGS MED PAR GTOGS
PA'I 'DU BYED RNAMS DANG, DE'I RGYU DANG, 'GOG PA DANG, SPONG BA
DANG, SBYOR BA DANG, RNAM PAR GROL BA DANG, KHYAD PAR GYI LAM
RNAMS DANG, RJES SU RTOGS PA'I SHES PA'I SA LA SHES PA ZAG PA

MED PA GANG YIN PA DE NI RJES SU RTOGS PA'I SHES PA STE, CHOS
SHES PA'I RJES LAS SKYE BAS RJES SU RTOGS PA'I SHES PA'O, ,TING
NGE 'DZIN LAS SKYES PA'I SHES PA GANG GIS GZHAN DAG SEMS DANG
SEMS LAS BYUNG BA DA LTAR BYUNG BA SHES PA DANG 'DRA BA 'DOD PA
DANG, GZUGS SU GTOGS

PA RNAMS DANG, ZAG PA MED PA KHA CIG SHES PA GANG YIN PA DE NI
PHA ROL GYI SEMS SHES PA'O, ,DE YANG RNAM PA GNYIS TE ZAG PA DANG
BCAS PA DANG ZAG PA MED PA'O, ,DE LA ZAG PA DANG BCAS PAS NI 'DOD
PA DANG GZUGS SU GTOGS PA RNAMS SHES SO, ,ZAG PA MED PA YANG RNAM
PA

GNYIS TE, CHOS SHES PA'I PHYOGS DANG, RJES SU RTOGS PA'I SHES
PA'I PHYOGS SO, ,DE LA DANG PO NI CHOS SHES PA DANG, LHAN CIG
RGYU BA SHES SO, ,'OG MAS NI RJES SU RTOGS PA SHES PA DANG LHAN
CIG RGYU BA SHES SO, ,GZUGS DANG MI LDAN PA RNAMS DANG, 'DUS MA
BYAS DANG,

@314B 'DAS PA DANG MA BYON PA DANG GZUGS MED PAR GTOGS PA RNAMS
DANG, SA DANG DBANG PO DANG, GANG ZAG MCHOG RNAMS KYI NI MI SHES
SO, ,KUN RDZOB SHES PA NI SHES RAB ZAG PA DANG BCAS PA STE, KUN
RDZOB NI PHAL CHER BUM PA DANG, SNAM BU LA SOGS PA LA 'JUG PAS
KUN RDZOB SHES

PA'O; ,DE YANG NYON MONGS PA CAN DANG, NYON MONGS PA CAN MA YIN
PA'O, ,NYON MONGS PA CAN DE YANG RNAM PA GNYIS TE, LTA BA'I BDAG
NYID DANG, LTA BA'I BDAG NYID MA YIN PA'O, ,LTA BA'I BDAG NYID NI
LTA BA LNGA PO RNAMS TE, 'JIG TSOGS LA LTA BA DANG, MTHAR 'DZIN
PAR

LTA BA DANG, LOG PAR LTA BA DANG, LTA BA MCHOG TU 'DZIN PA DANG,
TSUL KHRIMS DANG BRTUL ZHUGS MCHOG TU 'DZIN PA ZHES BYA BA RNAMS
SO, ,LTA BA'I BDAG NYID MA YIN PA NI, THE TSOM DANG, 'DOD CHAGS
DANG, KHONG KHRO BA DANG, NGA RGYAL DANG, MA RIG PA DANG, KHRO BA
LA SOGS

PA'I TSOGS DANG LDAN PA'I SHES RAB PO, ,NYON MONGS PA CAN MA YIN
PA YANG RNAM PA GNYIS TE, DGE BA DANG MA BSGRIBS LA LUNG DU MI
STON PA'O, ,DE LA LUNG DU MI STON PA NI LTA BA MA YIN GYI SHES
RAB NYID DO, ,DGE BA NI GANG RNAM PAR SHES PA LNGA DANG LHAN CIG
RGYU BA DE NI SHES RAB KYI YIN GYI LTA BA MA YIN

TE MI RTOGS PA'I PHYIR RO, ,YID KYI SA GANG YIN PA DE NI 'JIG
RTEN PA'I YANG DAG PA'I LTA BA'O, ,NYE BAR LEN PA'I PHUNG PO LNGA
PO 'BRAS BUR GYUR PA RNAMS LA, MI RTAG PA DANG, SDUG BSNGAL BA
DANG, STONG PA DANG BDAG MED PA'I RNAM PAS ZHUGS PA'I SHES PA
GANG YIN PA DE NI SDUG BSNGAL

SHES PA'O, ,NYE BAR LEN PA'I PHUNG PO LNGA PO RGYUR GYUR PA, LAS
DANG NYON MONGS PA LHAN CIG RGYU BA DE DAG NYID LA, RGYU DANG KUN
'BYUNG BA DANG, RAB TU SKYE BA DANG, RKYEN GYI RNAM PAR SHES PA
ZAG PA MED PA GANG YIN PA DE NI KUN 'BYUNG BA ZHES PA'O, ,DE DAG
'GOG PA LA 'GOG PA DANG, ZHI BA DANG

GYA NOM PA DANG NGES PAR 'BYUNG BA'I RNAM PAR SHES PA DRI MA MED
PA GANG YIN PA DE NI 'GOG PA SHES PA'O, ,DE DAG NYID KYIS MYA
NGAN LAS 'DAS PA THOB PAR BYED PA'I LAM LA, LAM DANG RIGS PA
DANG, SGRUB PA DANG, NGES PAR 'BYIN PA'I RNAM PAR SHES PA DRI MA
MED PA GANG YIN PA DE NI LAM SHES

@315A *, ,PA'O; ,BDAG GIS SDUG BSNGAL YONGS SU SHES SO, ,KUN
'BYUNG BA SPANGS SO, ,'GOG PA MNGON SUM DU BYAS SO, ,BDAG GIS LAM
BSGOMS SO SNYAM DU DE LTAR ZAD PA'I TSUL GYIS ZHUGS PA'I SHES PA
ZAG PA MED PA GANG YIN PA DE NI ZAD PA SHES PA'O, ,DE

DAG NYID GO RIMS BZHIN SBYAR TE, YANG YONGS SU SHES PAR BYA BA
DANG, SPANG BAR BYA BA DANG, MNGON SUM DU BYA BA DANG, BSGOM PAR
BYA BA MED DO SNYAM DU DE LTAR MI SKYE BA'I TSUL GYIS ZHUGS ZHES
PA DRI MA MED PA GANG YIN PA DE NI MI SKYE BA SHES PA'O, ,SHES PA
'DI GNYIS RTOGS PA MA YIN PAS

LTA BA'I BDAG NYID MA YIN NO, ,LHAG MA GZHAN NI LTA BA'I BDAG
NYID DU 'GRUB PO, ,DE RNAMS KYI NANG NAS KUN RDZOB SHES PA NI
GCIG TU ZAB PA DANG BCAS PA'O, ,GZHAN GYI SEMS SHES PA NI ZAG PA
DANG BCAS PA DANG ZAG PA MED PA'O, ,LHAG MA RNAMS NI ZAG PA MED
PA KHO NA'O, ,PHA ROL

GYI SEMS DANG, SDUG BSNGAL DANG, KUN 'BYUNG BA DANG, LAM SHES PA
BZHI PO 'DI DAG NI 'DUS BYAS LA DMIGS PA'O, ,'GOG PA SHES PA NI
'DUS MA BYAS LA DMIGS PA'O, ,LHAG MA RNAMS NI GNYI GA LA DMIGS
PA'O, ,DE DAG NI NANG NAS SDUG BSNGAL DANG, KUN 'BYUNG BA SHES

PA'I SPYOD YUL NI ZAG PA DANG BCAS PA'O, ,'GOG PA DANG LAM SHES
PA'I SPYOD YUL NI ZAG PA MED PA'O, ,LHAG MA RNAMS KYI SPYOD YUL
NI GNYI GA'O, ,CHOS SHES PA SA DRUG LA STE, MI LCOGS PA MED PA
DANG, BSAM GTAN KHYAD PAR CAN DANG, BSAM GTAN BZHI PO RNAMS
LA'O,,

RJES SU RTOGS PA'I SHES PA NI SA DGU LA STE, SA DRUG PO DAG NYID
DANG, GZUGS MED PA GSUM LA'O, ,PHA ROL GYI SEMS SHES PA NI BSAM
GTAN BZHI BO RNAMS LA'O, ,LHAG MA'I NANG NAS CHOS SHES PA'I
PHYOGS GANG YIN PA DE NI SA DRUG LA'O, ,RJES SU RTOGS PA'I SHES
PA'I

PHYOGS GANG YIN PA DE NI SA DGU LA'O, ,KUN RDZOB SHES PA NI SA
THAMS CAD LA'O, ,BZOD PA NI BRGYAD DE, SDUG BSNGAL LA CHOS SHES
PA'I BZOD PA DANG, SDUG BSNGAL LA RJES SU RTOGS PAR SHES PA'I
BZOD PA DANG, KUN 'BYUNG BA LA CHOS SHES PA'I BZOD PA DANG, KUN
'BYUNG BA LA RJES SU

@315B RTOGS PA'I SHES PA'I BZOD PA DANG, 'GOG PA LA CHOS SHES
PA'I BZOD PA DANG, 'GOG PA LA RJES SU RTOGS PAR SHES PA'I BZOD PA
DANG, LAM LA CHOS SHES PA'I BZOD PA DANG, LAM LA RJES SU RTOGS
PAR SHES PA'I BZOD PA'O, ,DE NI NGES PA'I SHES PA BSKYED PA'I
BLO'I BYE

BRAG GO; ,BDEN PA BZHI LA BZOD PAS DE'I PHYIR BZOD PA ZHES BYA'O,
,RNAM PA BRGYAD PO DE DAG GI LTA BA NYID DE SHES PA NI MA YIN NO,
,NGES PA'I DON NI SHES PA'I DON TO, ,BSAM PA YONGS SU TSOL BA LA
ZHUGS PA DAG KYANG BZOD PA'O, ,DE LA SDUG BSNGAL LA CHOS SHES
PA'I BZOD PA

SKYES NAS, SDUG BSNGAL MTHONG BAS SPANG BAR BYA BA'I NYON MONGS
PA 'DOD PAR GTOGS PA BCU'I RNYED PA NAS BZUNG STE 'GAG GO, ,CHOS
SHES PA YANG DE DAG GI MYA NGAN LAS 'DAS PA'I RNYED PA NAS BZUNG
STE SKYE'O, ,BZOD PA NI 'DIR BAR CHAD MED PA'I LAM MO, ,SHES PA
NI LAM GYI RNAM

PAR GROL BA'I LAM STE, DPER NA MI GNYIS LAS GCIG GIS NI KHYIM NAS
RKUN PO BZUNG STE PHYUNG GCIG GIS NI SGO BCAD PA DANG 'DRA'O,
,SDUG BSNGAL LA RJES SU RTOGS PAR SHES PA'I BZOD PA SKYES NAS,
GZUGS DANG GZUGS MED PAR GTOGS PA'I NYON MONGS PA SDUG BSNGAL
MTHONG

BAS SPANG BAR BYA BA BCO BRGYAD KYI RNYED PA NAS BZUNG STE 'GAG
GO, ,RJES SU RTOGS PA'I SHES PA YANG DE DAG GI MYA NGAN LAS 'DAS
PA'I RNYED PA NAS BZUNG STE SKYE'O, ,SEMS BZHI PO DE DAG GIS,
KHAMS GSUM PO'I SDUG BSNGAL GYI BDEN PA MNGON PAR RTOGS PAR 'GYUR
RO, ,JI LTAR

SDUG BSNGAL GYI BDEN PA SEMS BZHIS MNGON PAR RTOGS PA DE BZHIN DU
KUN 'BYUNG BA DANG, 'GOG PA DANG, LAM GYI BDEN PA RNAMS KYANG,
SEMS BZHI BZHIR KHONG DU CHUD PAR BYA'O, ,SEMS BCU DRUG GIS PHRA
RGYAS BRGYAD CU RTZA BRGYAD SPANGS NAS, BDEN PA BZHI MNGON PAR
RTOGS

TE; RGYUN DU ZHUGS PA'I 'BRAS BU YANG THOB PAR 'GYUR RO, ,BSGOM
PAS SPONG BAR BYA BA BCU ZHIG LUS TE, 'DOD PAR GTOGS PA BZHI
DANG, GZUGS SU GTOGS PA GSUM DANG, GZUGS MED PAR GTOGS PA GSUM
MO, ,DE LA RE ZHIG 'DOD PAR GTOGS PA'I 'DOD CHAGS DANG, ,

@316A *, ,KHONG KHRO BA DANG, NGA RGYAL DANG, MA RIG PA 'DAM BU
SBAMS PA'I TSUL DU BSDUS NAS RIM PA DGUR PHYE STE, CHEN PO'I CHEN
PO DANG, CHEN PO'I 'BRING PO DANG, CHEN PO'I CHUNG NGU DANG,
'BRING PO'I CHEN PO DANG, 'BRING PO'I 'BRING PO DANG, 'BRING PO'I
CHUNG NGU DANG,

CHUNG NGU'I CHEN PO DANG, CHUNG NGU'I 'BRING PO DANG, CHUNG NGU'I
CHUNG NGU'O, ,DE DAG GI GNYEN PO BAR CHAD MED PA'I LAM DANG, RNAM
PAR GROL BA'I LAM YANG DE BZHIN DU RIG PA DGU DGUR RIG PAR BYA'O,
,DE LA NYES PA'I RNAM PA CHEN PO'I CHEN PO'I GNYEN PO NI 'PHAGS
PA'I LAM GYI RNAM PA

CHUNG NGU'I CHUNG NGU STE, DE BZHIN DU NYES PA'I RNAM PA CHUNG
NGU'I CHUNG NGU'I GNYEN PO NI CHEN PO'I CHEN PO'I BAR DU'O, ,DE
LA NYON MONGS PA'I RNAM PA DRUG SPANGS NA, LAN CIG PHYIR 'ONG BAR
'GYUR RO, ,DGU CHAR SPANGS NA PHYIR MI 'ONG BAR 'GYUR RO, ,JI
LTAR 'DOD PAR GTOGS PA'I NYON

MONGS PA BZHI LA RNAM PA DGU STE, DE DAG GI GNYEN PO BAR CHAD MED
PA DANG, RNAM PAR GROL BA'I LAM ZHES BYA BA YANG, RNAM PA DGU
DGUR 'GYUR BA DE LTAR, SO SO'I NYES PA YANG RNAM PA DGU DGU STE,
DE DAG GI GNYEN PO YANG DE BZHIN DU KHONG DU CHUD PAR BYA'O, ,DE
LTAR NYON MONGS

PA RNAMS MTHAR GYIS SPANGS PAR GNAS TE, SRID PA'I RTZE MO PA'I
NYES PA'I RNAM PA CHUNG NGU'I CHUNG NGU SPANGS NA DGRA BCOM PAR
'GYUR RO, ,'BRAS BU BZHI PO RNAMS KYI BAR GYI LAM LA GNAS PA
RNAMS NI ZHUGS PA ZHES BYA STE, 'BRAS BU GANG DANG GANG GI TSU
ROL GYI LAM LA GNAS PA DE NI 'BRAS

BU DE LA ZHUGS PA'O, ,DE LTAR DE DAG NI 'PHAGS PA'I GANG ZAG
BRGYAD YIN TE, BZHI NI ZHUGS PA'O, ,BZHI NI 'BRAS BU LA GNAS
PA'O, ,'DI LTA STE, RGYUN DU ZHUGS PA'I 'BRAS BU MNGON SUM DU BYA
BA'I PHYIR ZHUGS PA DANG, RGYUN DU ZHUGS PA DANG LAN CIG PHYIR
'ONG BA'I 'BRAS BU MNGON

SUM DU BYA BA'I PHYIR ZHUGS PA DANG, LAN CIG PHYIR 'ONG BA DANG,
PHYIR MI 'ONG BA'I 'BRAS BU MNGON SUM DU BYA BA'I PHYIR ZHUGS PA
DANG, PHYIR MI 'ONG BA DANG, DGRA BCOM PA NYID KYI 'BRAS BU MNGON
SUM DU BYA BA'I PHYIR ZHUGS PA DANG, DGRA BCOM PA'O, ,RIGS KYI SA
DRUG TU 'GYUR TE,

@316B DBANG PO RTUL PO DANG, RNON PO'I RIGS CAN GYI SO SO'I SKYE
BA GANG YIN PA DE GNYIS MTHONG BA'I LAM LA SEMS KYI SKAD CIG BCO
LNGA RNAMS LA DAD PAS RJES SU 'BRANG BA CAN DANG, CHOS KYI RJES
SU 'BRANG BA CAN ZHES BYA BA GNYIS DANG, DE NYID BSGOM PA'I LAM
LA SEMS KYI SKAD CIG MA

BCU DRUG PA NAS BZUNG STE, SRID PA'I RTZE MO'I NYES PA'I RNAM PA
CHUNG NGU'I CHUNG NGU DANG, BAR CHAD MED PA'I LAM GYI BAR DU STE,
BAR DER DAD PAS MOS PA DANG, LTA BA THOB PA ZHES BYA BA GNYIS
DANG, DE DAG NYID YANG MI SLOB PA'I LAM LA ZAD PA SHES PA NAS
BZUNG STE SEMS KYI SKAD CIG

PA THA MA MYA NGAN LAS 'DA' BA'I BAR DU STE, BAR DER DUS KYIS
RNAM PAR GROL BA ZHES BYA BA DAG GO, ,CHOS 'DI DANG LDAN PA NYID
DU ZHES NGES PAR BSNYAD PA'I RGYU NI 'THOB PA'O, ,'DI NA NI GDON
MI ZA BAR CHOS RNAM PA GSUM STE, DGE BA DANG MI DGE BA DANG, LUNG
DU MA BSTAN PA'O, ,DE LA DGE BA

NI DAD PA LA SOGS PA'O, ,MI DGE BA NI 'DOD CHAGS LA SOGS PA'O,
,LUNG DU MI BSTAN PA NI SPRUL PA'I SEMS LA SOGS PA'O, ,DE RNAMS
GANG DAG LA YOD PA DE DAG NI CHOS 'DI DANG LDAN PA'O, ,DE'I DNGOS
PO NI CHOS 'DI DANG LDAN PA NYID DO, ,DE'I NGES PAR BSNYAD PA'I
RGYU'I CHOS GANG YIN

PA DE NI 'THOB PA STE, RNYED PA DANG LDAN PA ZHES KYANG BYA'O,
,DE MED DU ZIN NA 'DOD CHAGS LA SOGS PAS KUN NAS DKRIS TE 'DUG
PA'I 'PHAGS PA RNAMS LA ZAG PA MED PA'I SEMS MED PAS 'PHAGS PA
NYID MA YIN PAR 'GYUR RO, ,BYIS PA DGE BA DANG LUNG DU MA BSTAN
PA'I SEMS LA GNAS

PA RNAMS KYANG 'DOD CHAGS DANG BRAL BAR 'GYUR RO, ,MYA NGAN LAS
'DAS PA'I 'THOB PA MED PAR 'DRA NA NI BYIS PA RNAMS KYANG MA
'DRES PAR THAL BAR 'GYUR RO, ,CHOS KYI RJES KYANG DE MI SLOB PA'I
CHOS BCU PO 'DI DAG BSKYED PA DANG 'THOB PA DANG LDAN PAS 'PHAGS
PAR 'GYUR TE, YAN

LAG LNGA SPANGS PA'O ZHES RGYA CHER GSUNGS SO, ,YANG DGE SLONG
DAG GANG ZAG 'DI NI CHOS DGE BA RNAMS DANG MI DGE BA RNAMS DANG
YANG LDAN NO ZHES GSUNGS TE, SEMS CAN DAG GI SEMS KYI RGYUN LA
DGE BA DANG MI DGE BA'I THOB PA BSAGS PA DPAG TU MED PA DAG GZIGS
NAS, GTZO

@317A *, ,BO MCHOG GIS DGE SLONG DAG GANG ZAG GIS TSOD MA BZUNG
ZHIG ,GANG ZAG LA TSAD KYANG MA 'DZIN CIG CES RGYA CHER GSUNGS
SO, ,DE YANG RNAM PA GNYIS SU BLTA BAR BYA STE, MA THOB PA DANG,
RNAM PAR NYAMS PA LAS THOB PA DANG, THOB NAS LDAN PA'O, ,DE

LAS BZLOG PA NI 'THOB PA MED PAR RIG PAR BYA'O, ,'THOB PA DANG,
'THOB PA MED PA DE GNYIS KYANG, RANG GI RGYUD LA GNAS PA'I CHOS
RNAMS NYID KYI'O, ,SO SO DANG SO SOR BRTAGS PA MA YIN PAS 'GOG PA
GNYIS KYI YANG YOD DE, ,SU YANG GZHAN GYI RGYU LA GNAS PA DANG,
SEMS

CAN DU BGRANG BA MA YIN PA'I CHOS DE DAG DANG LDAN PA MA YIN NO,
,NAM MKHA' YANG MA YIN NO, ,DE'I PHYIR DE RNAMS KYI THOB PA DANG
MA THOB PA MED DO, ,DE LA 'THOB PA RNAM PA GSUM STE, GRIB MA RJES
SU 'BRANG BA LTA BU DANG, KHYU MCHOG RJES SU 'BRANG BA LTA BU
DANG, BE'U RJES SU 'BRANG BA LTA

BU'O; ,DE LA DANG PO NI 'DI LTA STE LUNG DU MA BSTAN PA RNAMS
KYI'O, ,GNYIS PA NI 'DI LTA STE, GANG NAS SHI 'PHOS TE 'DOD PA'I
KHAMS SU SKYE BA'I MTSAMS SBYOR BA'I DUS DANG, 'DOD PAR GTOGS
PA'I DGE BA DANG MI DGE BA RNAMS KYI'O, ,GSUM PA NI 'DI LTA STE,
THOS PA DANG BSAM PA LAS

BYUNG BA LA SOGS PA RNAMS KYI STE, LHAN CIG SKYES PA MA GTOGS SO,
,DE LA MDOR BSTAN NA, 'DOD PAR GTOGS PA'I DGE BA DANG MI DGE BA'I
GZUGS KYI 'THOB PA NI SNGAR SKYES PA MED DO, ,LHAN CIG SKYES PA
DANG, PHYI NAS SKYES PA NI YOD DO, ,MNGON PAR SHES PA DANG, SPRUL
PA'I

SEMS MA GTOGS SO, ,BZO'I GNAS DANG, SPYOD LAM LAS KYANG CUNG ZAD
MA GTOGS KYI, GZHAN MA BSGRIBS LA LUNG DU MI STON PA DANG,
BSGRIBS PA'I RNAM PAR RIG BYED KYI GZUGS THAMS CAD KYI 'THOB PA
NI, MTHU CHUNG BA'I PHYIR LHAN CIG SKYES PA NYID DE, SNGAR RAM
PHYI NAS

SKYE BA MA YIN NO, ,LHAG MA DUS GSUM PA RNAMS KYI NI SO SOR DUS
GSUM PA'O, ,DGE BA DANG MI DGE BA DANG LUNG DU MI STON PA RNAMS
KYI YANG, DGE BA DANG MI DGE BA DANG LUNG DU MI STON PA NYID DE
GO RIMS BZHIN NO, ,'DOD PA DANG GZUGS DANG GZUGS MED PAR GTOGS PA
RNAMS KYI NI, RANG RANG

@317B GI KHAMS SU GTOGS PA NYID DO, ,DRI MA MED PA NI KHAMS GSUM
PA DANG, ZAG PA MED PA STE LAM GYI BDEN PA DANG, 'DUS MA BYAS NI
DRI MA MED PA'I RNAMS SO, ,DE LA SO SOR BRTAGS PA MA YIN PAS
'THOB PA NI KHAMS GSUM PA'O, ,SO SOR BRTAGS PAS 'GOG PA GZUGS
DANG

GZUGS MED PA'I LAM GYIS THOB PA NI DER GTOGS PA NYID DO, ,ZAG PA
MED PA'I LAM GYIS THOB PA DANG, LAM GYI BDEN PA NI ZAG PA MED
PA'O, ,DE YANG BSDU NA RNAM PA BZHIR 'GYUR TE, KHAMS GSUM DANG
ZAG PA MED PA'O, ,SLOB PA DANG MI SLOB PA RNAMS KYI NI SLOB PA
DANG MI SLOB PA'O, ,SLOB

PA YANG MA YIN MI SLOB PA YANG MA YIN PA RNAMS KYI NI RNAM PA
GSUM MO, ,ZAG PA DANG BCAS PA DANG 'DUS MA BYAS DAG NI, SLOB PA
YANG MA YIN MI SLOB PA YANG MA YIN PA'I CHOS RNAMS SO, ,DE LA ZAG
PA DANG BCAS PA RNAMS DANG, SO SOR BRTAGS PA MA YIN PAS 'GOG PA
DANG, SO SOR

BRTAGS PAS 'GOG PA 'JIG RTEN PA'I LAM GYIS 'THOB PA NI MA YIN MI
SLOB PA YANG MA YIN PA'O, ,SLOB PA DANG MI SLOB PA'I LAM GYIS
THOB PA NI SLOB PA DANG MI SLOB PA'O, ,MTHONG BA DANG BSGOM PAS
SPANG BAR BYA BA RNAMS KYI NI MTHONG BA DANG BSGOM PAS SPANG BAR
BYA'O, ,SPANG BAR BYA BA MA YIN PA

YANG RNAM PA GNYIS TE, BSGOM PAS SPANG BAR BYA BA DANG SPANG BAR
BYA BA MA YIN PA'O, ,SPANG BAR BYA BA MA YIN PA'I CHOS RNAMS NI
LAM GYI BDEN PA DANG 'DUS MA BYAS SO, ,DE LA SO SOR BRTAGS PA MA
YIN PAS 'GOG PA DANG, 'JIG RTEN PA'I LAM GYIS THOB PA CIG SHOS
KYI NI BSGOM PAS SPANG

BAR BYA BA'O, ,DRI MA MED PA'I LAM GYIS THOB PA'I SO SOR BRTAGS
PAS 'GOG PA DANG, LAM GYI BDEN PA'I SPANG BAR BYA BA MA YIN PA
KHO NA'O, ,'THOB PA MED PA NI THAMS CAD KYANG NYON MONGS PA CAN
MA YIN LA, LUNG DU MI STON PA STE DE BAS NA 'DI NI 'THOB PA BZHIN
DU BYE BRAG MANG DU MED DO, ,

ZHIG PA DANG MA SKYES PA RNAMS KYI NI DUS GSUM PA'O, ,DA LTAR
BYUNG BA RNAMS KYI NI DUS GNYIS PA STE, LHAN CIG SKYES PA MED DO,
,'DOD PA DANG GZUGS DANG GZUGS MED PAR GTOGS PA RNAMS KYI NI SO
SOR KHAMS GSUM PA'O, ,'THOB PA MED PA LA NI DRI MA MED PA GANG
YANG MED DO, ,

@318A *, ,SO SO'I SKYE BO NYID GANG ZHE NA, GANG 'PHAGS PA'I CHOS
RNAMS MA THOB PA'O ZHES CHOS MNGON PA LA 'BYUNG NGO, ,BSAM GTAN
GSUM PA'I 'DOD CHAGS DANG BRAL BA, BSAM GTAN BZHI PA'I SA PA,
SEMS DANG SEMS LAS BYUNG BA, 'JUG PA DANG MI

MTHUN PA MI LDAN PA'I CHOS NI, 'DU SHES MED PA'I SNYOMS PAR 'JUG
PA ZHES BYA'O, ,SEMS DANG SEMS LAS BYUNG BA THAMS CAD 'GAGS KYANG
'DU SHES 'JIG PA'I SGO NAS DE BSKYED PAS 'DU SHES NYID DU STON
TE, PHA ROL GYI SEMS SHES PA BZHIN NO, ,DE YANG DGE BA

BSAM GTAN BZHI PAS BSDUS PA, SO SO'I SKYE BO'I RGYUD DE 'PHAGS
PA'I RGYUD MA YIN NO, ,'PHAGS PA MA YIN PA THAR PA'I 'DU SHES CAN
DAG DE SKYED DO, ,'PHAGS PA RNAMS KYIS NI NGAN SONG GI GNAS LTA
BUR DGONGS SO, ,MYONG BAR 'GYUR BA NGES PA DANG, SKYES NAS MYONG
BAR

'GYUR BA YANG YIN NO, ,DE NI 'BAD PAS 'THOB KYI, 'DOD CHAGS DANG
BRAL BAS MA YIN NO, ,'GOG PA'I SNYOMS PAR 'JUG PA NI CI YANG MED
PA'I SKYE MCHED KYI 'DOD CHAGS DANG BRAL BA, SRID PA'I RTZE MO'I
SEMS DANG SEMS LAS BYUNG BA 'JUG PA DANG MI MTHUN PA'I CHOS SO,
,'BYUNG

BA CHEN PO MNYAM PA NYID DU BYED PAS SNYOMS PAR 'JUG PA'O, ,'DI
NI SRID PA'I RTZE MO STE, DGE BA DANG SKYES NAS PA DANG, LAN
GRANGS GZHAN NA MYONG BAR 'GYUR BA DANG, MYONG BAR 'GYUR BAR MA
NGES PA STE, 'DI NI BSKYED NAS MYA NGAN LAS 'DA' BAR BYED NA, DES
DE'I RNAM PAR SMIN PA MYONG

BAR MI 'GYUR RO, ,DE'I RNAM PAR SMIN PA SRID PA'I RTZE MO'I PHUNG
PO BZHIR YANG 'GYUR TE, DE NI 'PHAGS PA NYID KYI YIN GYI, BYIS PA
YI NI MA YIN NO, ,'PHAGS PAS NI TSE 'DI LA BDE BAR GNAS PAR BYA
BA'I PHYIR 'PHAGS PA'I LAM GYI STOBS KYIS 'DI BSKYED DO, ,BYIS PA
LA NI DE MED PA

DANG CHAD KYIS 'JIGS PA'I DE MI SRID DE, ,'PHAGS PA YANG SBYOR
BAR 'GYUR TE, 'DOD CHAGS DANG BRAL BAS NI MA YIN NO, ,BCOM LDAN
'DAS KYIS NI 'DOD CHAGS DANG BRAL BAS BRNYES TE, SANGS RGYAS BCOM
LDAN 'DAS RNAMS KYIS ZAG PA SHES PA DANG DUS MNYAM DU 'DI BRNYES
SO, ,SANGS RGYAS

@318B BCOM LDAN 'DAS RNAMS KYIS GANG CUNG ZAD THOB PAR BYA BA NI
SBYOR BA CUNG ZAD KYANG MI DGOS TE, BZHED PA TZAM GYIS YON TAN
PHUN SUM TSOGS PA DE DAG THAMS CAD MNGON DU 'GYUR RO, ,'DU SHES
MED PA'I SEMS KYI KHROD, ,LHA RNAMS KYI NANG DU SKYES PA RNAMS
KYI SEMS DANG SEMS LAS BYUNG BA'I

GCOD PA'I CHOS GZHAN RNAM PAR SMIN PA LAS BYUNG BA, 'DU SHES MED
PA'I SNYOMS PAR 'JUG PA'I RNAM PAR SMIN PA'I 'BRAS BU GANG YIN PA
DE NI 'DU SHES MED PA STE, LHA 'BRAS BU CHE BA ZHES BYA BA GANG
YIN PA DE DAG GI PHYOGS GCIG PA NI 'DU SHES MED PA STE, DPER NA
BSAM GTAN DANG

PO'I PHYOGS GCIG NI BSAM GTAN KHYAD PAR CAN LTA BU'O, ,DER SKYES
PA DE DAG KYANG 'CHI 'PHO BA DANG SKYE BA'I DUS NA NI 'DU SHES
YOD DO, ,GZHAN GYI TSE NI SEMS MED PAR GNAS SO, ,NAM 'CHI 'PHO BA
DE'I TSE NA YANG YUN RING DU GNYID KYIS LOG LOG PA LAS SAD PA
BZHIN DU, DE NAS SHI 'PHOS

NAS 'DOD PA'I KHAMS KHO NAR SKYES TE, GZHAN DU NI MA YIN NO, ,DER
SKYES PA RNAMS LA 'DOD PAR GTOGS PA'I LAN GRANGS GZHAN NA MYONG
BAR 'GYUR BA'I LAS GDON MI ZA BAR YOD PA'I PHYIR TE, DPER NA
BYANG GI SGRA MI SNYAN PA RNAMS LA LHAR SKYE BA MYONG BAR 'GYUR
BA'I LAS YOD PA LTA BU'O,,

KHAMS GSUM PA'I TSE SNGON GYI LAS KYIS 'PHONGS PA SKYE MCHED DRUG
GI RGYUN 'BREL PA GNAS PA'I RGYUR GYUR PA, 'GRO BAR GDAGS PA'I
RGYU GANG YIN PA DE NI SROG GI DBANG PO ZHES BYA'O, ,CHOS MNGON
PA LAS KYANG SROG GI DBANG PO GANG ZHE NA KHAMS GSUM PA'I TSE YIN
NO, ,TSIGS SU BCAD

PA LAS KYANG, ,TSE DANG DROD DANG RNAM PAR SHES, ,DE DAG NAM ZHIG
LUS BOR BA, ,DE TSE SPANGS NAS SHI BA NI, ,DPER NA SHING LA SEMS
MED BZHIN, ,ZHES 'BYUNG NGO, ,MDO LAS KYANG RNAM PAR SMIN PA
MNGON PAR GRUB NA SEMS CAN DMYAL BA ZHES BYA BA'I GRANGS SU 'GRO
BA DE BZHIN DU, 'DU

SHES MED 'DU SHES MED MIN SKYE MCHED DU 'GRO BA'I BAR GYI GRANGS
SU 'GRO'O ZHES 'BYUNG NGO, ,SROG GI DBANG PO MA GTOGS PAR GANG
SKYE BA'I RGYUN MI 'CHAD PAR 'GYUR BA 'GRO BAR GDAGS PA'I RGYU
KHAMS GSUM LA KHYAB PA'I DBANG PO GZHAN MED DO, ,'GRO BAR GDAGS
PA'I RGYU'I CHOS MED

@319A *, ,DU ZIN NA GZUGS MED PAR SKYES PA RNAMS, DGE BA DANG
BSGRIBS PA DANG, SA 'OG MA PA'I ZAG PA MED PA'I SEMS MNGON DU
BYED PA NA 'CHI 'PHO DANG SKYE BAR THAR BAR 'GYUR RO, ,SKAL BA
MNYAM PA NYID NI SEMS CAN RNAMS KYI DON GCIG LA 'DOD PA'I RGYU'O,
,DE YANG

THA DAD PA MA YIN PA DANG, THA DAD PA'O, ,DE LA THA DAD PA MA YIN
PA NI, SEMS CAN THAMS CAD BDAG LA CHAGS PA DANG, KHA ZAS 'DOD PAR
SEMS CAN SO SOR MTHUN PA GANG YIN PA'O, ,THA DAD PA NI KHAMS DANG
SA DANG 'GRO BA DANG SKYE GNAS DANG, RIGS DANG BUD MED DANG SKYES
PA DANG,

DGE SLONG DANG DGE BSNYEN DANG, SLOB PA DANG MI SLOB PA LA SOGS
PA'I BYE BRAG GIS THA DAD PA DE RNAMS KYI DON GCIG LA 'DOD PA'I
NGES PA'I RGYU'O, ,DE MED DU ZIN NA 'PHAGS PA DANG 'PHAGS PA MA
YIN PA DANG, 'JIG RTEN GYI THA SNYAD THAMS CAD 'DRES PA'I SKYON
DU 'GYUR RO, ,SO SO'I SKYE BO

NYID DANG, ,SO SO'I SKYE BO'I SKAL BA MNYAM PA NYID LA THA DAD DU
DBYE BA CI YOD, 'DOD PA MTHUN PA'I RGYU NI SKAL BA MNYAM PA NYID
CES BSHAD DO, ,SO SO'I SKYE BO NYID NI GNOD PA THAMS CAD KYI
'BYUNG GNAS SU GYUR PA'O, ,'DI LTA STE 'GRO BA'I GTZO BOS KYANG,
DGE SLONG DAG BYIS PA SO SO'I SKYE BO THOS

PA DANG MI LDAN PA NI SDIG PA MI DGE BA'I LAS MI BYED PA CI YANG
MED DO ZHES NGA SMRA'O ZHES GSUNGS SO, ,GZHAN NAS KYANG GAL TE
'DIR 'ONG NA NI, MI RNAMS DANG SKAL BA MNYAM PA NYID RAB TU 'THOB
PO ZHES RGYA CHER GSUNGS SO, ,SO SO'I SKYE BO NYID LA NI DE LTAR
THOB PA DANG 'DOR BA MED DE, DE BAS NA

DE BYE BRAG SHIN TU CHE'O, ,SKYE BA NI CHOS SKYE BA'I NANG GI YAN
LAG STE, RANG GI NUS PA 'THOB PA'I RGYU'O, ,CHOS SKYE BA'I RGYU
GNYIS TE, NANG GI YAN LAG DANG, PHYI'I YAN LAG GO, ,DE LA NANG GI
YAN LAG NI SKYE BA'O, ,PHYI'I YAN LAG NI RGYU DANG RKYEN RNAMS
SO, ,DE MED DU ZIN NA PHYI'I YAN LAG

RNAMS BSKYOD KYANG, NAM MKHA' BZHIN DU CHOS SKYE BAR MI 'GYUR BA
NGANG, NAM MKHA' LA SOGS PA YANG 'DUS BYAS SU 'GYUR BA'I SKYON DU
'GYUR RO, ,GNAS PA NI 'BRAS BU GZHAN 'PHEN PA'I DUS KYI GNAS KYI
RGYU STE, CHOS GNAS NA 'BRAS BU GZHAN 'PHEN NUS PAR 'GYUR RO, ,

@319B DE BAS NA GANG GI DBANG GIS 'BRAS BU 'PHEN PA'I CHOS DE NI
GNAS PA ZHES BYA'O, ,DE MED DU ZIN NA 'PHEN PAR MI 'GYUR RO,
,DGA' BA NI 'BRAS BU GNYIS PA 'PHEN NUS PA LA GNOD PA'I RGYU'O,
,GAL TE CHOS GANG 'BRAS BU 'PHEN NUS PA DE LA GNOD PA'I RGYU MED
DU ZIN NA CHOS DE 'BRAS BU DU

MA 'PHEN NUS PAR 'GYUR TE, DE LTA NA NI SKAD CIG PAR MI 'GYUR RO,
,MI RTAG PA NYID NI GNOD PAR BYED NUS PA 'DAS PAR BYED PA'I RGYU
STE, CHOS GANG GIS DA LTAR LAS SPOS NAS 'DAS PAR BYED PA'I CHOS
DE NI MI RTAG PA DE NYID CES BYA'O, ,DE MED DU ZIN NA CHOS 'JIG
PA MED PA NYID DU

'GYUR BA DANG, NAM MKHA' LA SOGS PA YANG 'JIG PAR 'GYUR RO, ,BZHI
PO DE DAG NI 'DUS BYAS DAG GI 'DUS BYAS KYI MTSAN NYID DO, ,CHOS
GANG LA 'DI BZHI YOD PA DE NI 'DUS BYAS KYI MTSAN NYID DANG LDAN
PAS 'DUS BYAS ZHES BYA'O, ,JI SKAD DU 'JIG RTEN GYI MGON POS
KYANG,

DGE SLONG DAG GSUM PO 'DI DAG NI 'DUS BYAS DAG GI 'DUS BYAS KYI
MTSAN NYID DE, 'DUS BYAS LA SKYE BA DANG, 'JIG PA DANG, GNAS PA
GZHAN DU 'GYUR BA YANG SNANG NGO ZHES GSUNGS PA LTA BU'O, ,GNAS
PA NI 'DIR 'DUL BA'I DBANG GI PHYIR TE, SKYE BA SKYED PA'I PHYIR
BCOM

LDAN 'DAS KYIS DPAL CAN MA DANG SNA NAG MA 'GROGS PA BZHIN DU
GNAS PA DANG, DGA' BA 'GROGS PAR GCIG TU BSDUS TE GNAS PA GZHAN
DU 'GYUR BA ZHES GSUNGS SO, ,DE DAG NI CHOS KYI BDAG NYID DU GYUR
PA MA YIN NO, ,GAL TE BDAG NYID DU GYUR NA NI, DES NA JI LTAR

MTSAN NYID KYI GZHI DANG, MTSAN NYID RNAMS THA DAD PA MA YIN PA
DE BZHIN DU, MTSAN NYID RNAMS KYANG PHAN TSUN THA DAD PAR MI
'GYUR RO, ,DE LTAR GYUR NA YANG SKYE BA GANG YIN PA DE NYID 'JIG
PAR 'GYUR, 'JIG PA GANG YIN PA DE NYID SKYE BAR 'GYUR BA DANG,
CHOS MI SKYE BA KHO NAR

'GYUR RO, ,MTSAN NYID RNAMS KYI RJES SU MTHUN PA'I MTSAN NYID
KYANG BZHI STE, SKYE BA'I SKYE BA ZHES BYA BA LA SOGS PAR RIG PAR
BYA'O, ,'DI LAS THUG PA MED PAR YANG MI 'GYUR TE, 'DI LTAR RTZA
BA'I MTSAN NYID DAG NI CHOS BRGYAD PO DAG LA 'JUG GO, ,RJES SU

@320A *, ,MTHUN PA'I MTSAN NYID RNAMS NI RE RE LA'O, ,DE LA SKYE
BA NI BDAG LA GTOGS PA CHOS BRGYAD PO DAG GI NANG GI YAN LAG RANG
GI NUS PA'I 'THOB PA'I RGYU YIN TE, RTZA BA'I CHOS DANG MTSAN
NYID GSUM PO RNAMS DANG, RJES SU MTHUN PA'I MTSAN DAN MTSAN NYID
GSUM PO RNAMS DANG, RJES SU MTHUN PA'I MTSAN

NYID BZHI PO RNAMS LA'O, ,MI RTAG PA NYID KYI BAR DU DE BZHIN TE,
BDAG MA GTOGS PA CHOS BRGYAD PO RNAMS KYI RNAM PAR 'JIG PA'I
RGYU'O, ,SKYE BA'I SKYE BA NI SKYE BA NYID KYI YIN PA NAS, MI
RTAG PA NYID KYI MI RTAG PA NYID KYANG MI RTAG PA NYID KYI YIN
PA'I BAR DU'O, ,MTSAN NYID

RNAMS NI RTZA BA'I CHOS LA GNAS PA'O, ,RJES SU MTHUN PA'I MTSAN
NYID DAG NI MTSAN NYID RNAMS LA GNAS SO, ,MTSAN NYID RNAMS NI
BSHAD ZIN TO, ,DA NI MING GI TSOGS LA SOGS PA BRJOD PAR BYA'O,
,DE LA GANG DAG NGAG RNAMS LA RAG LAS TE SKYE BA, SHES PA BZHIN
DU

DON GYI TSUL GYIS GNAS LTA BU'I RNAM PAR RANG GI DON KHONG DU
CHUD PAR BYED PA, 'DU SHES DANG, NGAG DANG, YI GE'I 'BRU ZHES
RNAM GRANGS GZHAN GYIS BRJOD PAR BYA BA DE DAG NI, GO RIMS BZHIN
DU MING DANG, TSIG DANG, YI GE RNAMS SHES PAR BYA'O, ,DPER NA MIG
LA

SOGS PA LA RAG LAS TE, SKYE BA MIG GI RNAM PAR SHES PA LA SOGS
PA, GZUGS LA SOGS PA'I DON GYI TSUL GYIS GNAS LTA BU'I RNAM PAR
RANG GI DON KHONG DU CHUD PAR BYED PA RNAMS BZHIN NO, ,NGAG GI
SGRAS NI DON BRJOD PAR MI 'GYUR TE, ME ZHES BRJOD PAS TSIG PAR
GYUR TA RE,

NGAG TU BRJOD PAS NI ME'I MING BRJOD PA YIN NO, ,MIG GIS NI ME'I
DON KHONG DU CHUD PAR BYED DE, DE'I BLO SKYED DO ZHES BYA BA'I
THA TSIG GO, ,SGRA NI THOGS PA DANG BCAS PA DANG, DE LAS GZHAN DU
BRDA SPROD PA PAS BRTAG GO ZHES YONGS SU BRTAGS PA YANG MA GRUB
PA'I PHYIR, DE

LAS DON KHONG DU CHUD PA BRTAG PA MI RIGS SO, ,SGRA DANG MING
DANG DON DANG, SHES PA CHOS BZHI PO 'DI DAG NI NGO BO GCIG PA
'DRA BAR SNANG NGO, ,DE LA GZUGS SGRA ZHES BYA BA LA SOGS PA'O,
,TSIG NI YI GE'I 'BRU JI SNYED KYIS, 'DOD PA'I DON YONGS SU
RDZOGS PAR 'GYUR BA STE,

@320B DPER NA, SDIG PA THAMS CAD MI BYA'O, ,ZHES BYA BA LA SOGS
PA TSIGS SU BCAD PA DANG, 'JIG RTEN NA YANG LHA SBYIN BA DKAR MO
KHRID DE SHOG CES BYA BA LA SOGS PA LTA BU'O, ,YI GE NI 'DI LTA
STE, AA ZHES BYA BA YI GE 'BRU GCIG GO, ,MING DANG TSIG DANG YI
GE SO SO NA MANG BA NI,

MING DANG, TSIG DANG, YI GE'I TSOGS RNAMS SHES PA'O, ,DRANG SRONG
CHEN POS KYANG DGE SLONG DAG DE BZHIN GSHEGS PA 'JIG RTEN DU
BYUNG NAS, MING DANG TSIG DANG YI GE'I TSOGS RNAMS SHES SO ZHES
GSUNGS TE, PHUNG PO DANG SKYE MCHED DANG, KHAMS DANG, BDEN PA
DANG,

DGE SBYONG GI 'BRAS BU DANG, RTEN CING 'BREL PAR 'BYUNG BA LA
SOGS PA'I ZHES BYA BAR DGONGS SO, ,YANG DE BZHIN GSHEGS PAS, MING
DANG, TSIG DANG, YI GE'I TSOGS DE DANG, DE DAG BRNYES SO ZHES
KYANG GSUNGS SO, ,DE BAS NA MING GI TSOGS LA SOGS PA YOD PA NYID

DO; ,'DU BYED KYI DNGOS PO NI 'DI SNYED DO, ,DA NI RNAM PAR SHES
PA BRJOD PAR BYA'O, ,GZUGS LA SOGS PA YUL GYI DNGOS PO TZAM SO
SOR RNAM PAR RIG PA NI RNAM PAR SHES PA STE, MIG LA SOGS PA LHAN
CIG BYED PA'I RGYUS YONGS SU ZIN NA 'BYUNG NUS PA, GZUGS LA SOGS
PA

YUL DRUG PO RNAMS LA, DNGOS PO TZAM KHONG DU CHUD PA'I CHOS GANG
YIN PA DE NI RNAM PAR SHES PA'O, ,DE BYE BRAG KHONG DU CHUD PA NI
MA YIN GYI, BYE BRAG KHONG DU CHUD PAR BYED PA NI RA BA LA SOGS
PA'I CHOS RNAMS KYI GNAS SU GYUR PA STE, DA LTAR GYI DUS KYI SKAD
CIG TZAM LA DMIGS PA,

YID DANG SEMS KYI RNAM GRANGS SU BRJOD PA'O, ,DANG PO'I SEMS CAN
GYI RDZAS GDAGS PA'I RGYU DANG GZUGS LA SOGS PA, YUL SO SOR RNAM
PAR RIG PA YANG BYED PA'O, ,DE YANG YUL GYI BYE BRAG GIS RNAM PA
DRUG TU 'GYUR TE, MIG GI RNAM PAR SHES PA NAS YID KYI RNAM PAR

SHES PA'I BAR DAG GO, ,DE'I MTSAN NYID NI BCOM LDAN 'DAS NYID KYI
STE, SNA TSOGS SHES PAS RNAM PAR SHES PA'O, ,RNAM PAR SHES PA'I
DNGOS PO'O, ,MTSAN NYID BSAM PA'I SKABS SU PHYI'I YAN LAG GI BYED
PA NI RGYU DANG RKYEN RNAMS SO ZHES SMOS PA DE LA RGYU DE DAG NI
GANG,

@321A *, ,RKYEN RNAMS NI GANG ZHE NA, RGYU NI DRUG STE MTSUNGS
PAR LDAN PA'I RGYU DANG, LHAN CIG 'BYUNG BA'I RGYU DANG, SKAL BA
MNYAM PA'I RGYU DANG, KUN DU 'GRO BA'I RGYU DANG, RNAM PAR SMIN
PA'I RGYU DANG BYED PA'I RGYU'O, ,DE LA SEMS DANG SEMS LAS BYUNG
BA RNAMS NI,

PHAN TSUN DU MTSUNGS PAR LDAN PA'I RGYU YIN TE, 'DI LTA STE, SEMS
NI TSOR BA NAS SHES RAB KYI BAR DAG GI'O, ,SHES RAB KYANG SEMS
KYI'O, ,LHAN CIG 'BYUNG BA'I RGYU NI PHAN TSUN 'BRAS BU CHOS
RNAMS TE, 'DI LTA STE, 'BYUNG BA RNAMS GCIG GI GCIG YIN PA DANG,
MTSAN

GYI GZHI YANG MTSAN NYID RNAMS KYI MA YIN LA, DE DAG KYANG DE'I
YIN PA LTAR, SEMS KYANG SEMS KYI RJES SU 'BRANG BA RNAMS KYI'O,
,DE DAG KYANG DE'I 'O, ,DE LA LHAN CIG 'BYUNG BA'I RGYU NI PHAN
TSUN GYI STOBS KYIS, LAM GYI DGON PA LAS BYUNG BA'I TSUL DU'O,
,MTSUNGS PAR LDAN PA'I

RGYU NI GCIG LA GCIG LAM BRGYAGS KYIS MTHUD PA'I TSUL DU'O, ,SEMS
KYI RJES SU 'BRANG BA RNAMS NI, SEMS LAS BYUNG BA THAMS CAD DANG,
BSAM GTAN DANG ZAG PA MED PA'I SDOM PA DAG DANG, 'DUS BYAS KYI
MTSAN NYID GANG DAG SEMS DE'I YIN PA DAG GO, ,DE DAG NI SEMS

DANG LHAN CIG TU, DUS DANG SKYE BA DANG GNAS DANG 'GAG PA GCIG
DANG, 'BRAS BU DANG RGYU MTHUN PA DANG RNAM PAR SMIN PA GCIG
DANG, DGE BA DANG MI DGE BA DANG, LUNG DU MI STON PA'I SEMS SU
GYUR NA DGE BA LA SOGS PA STE, DE LTAR RGYU BCU PO DE DAG GI SEMS
KYI RJES SU GZUNG BA

RNAMS ZHES BYA'O, ,RANG GI SA DANG RANG GI RIS PA'I CHOS 'DRA BA
SNGAR SKYES PA RNAMS NI, CHOS 'DRA BA PHYIS SKYE BA RNAMS KYI, SA
BON GYI CHOS KYI TSUL GYIS SKAL BA MNYAM PA'I RGYU YIN NO, ,RANG
GI SA PA KUN DU 'GRO BA SNGAR SKYES PA RNAMS NI NYON MONGS PA CAN
GYI CHOS PHYIS SKYES PA RNAMS KYI KUN DU

'GRO BA'I RGYU'O, ,MI DGE BA RNAMS DANG, DGE BA ZAG PA DANG BCAS
PA RNAMS NI RNAM PAR SMIN PA'I RGYU STE, DE DAG RNAM PAR SMIN PAR
'GYUR BA'I CHOS CAN YIN PA'I PHYIR RO, ,CHOS SKYE BA NI RANG
BZHIN MA GTOGS PA CHOS THAMS CAD NI SKYE BA LA BGEGS MI BYED CING
MI SGRIB PA'I DNGOS POS BYED

@321B PA'I RGYU YIN NO, ,DE DAG GI 'BRAS BU NI 'DUS BYAS KYI CHOS
THAMS CAD DANG 'DUS MA BYAS LA GCIG GO, ,DE DAG KYANG LNGA STE,
SKYES BU'I BYED PA'I 'BRAS BU DANG, RGYU MTHUN PA'I 'BRAS BU
DANG, RNAM PAR SMIN PA'I 'BRAS BU DANG, BDAG PO'I 'BRAS BU DANG,
BRAL BA'I 'BRAS BU'O, ,

DE LHAN CIG 'BYUNG BA DANG MTSUNGS PAR LDAN PA'I RGYU NI SKYES BU
BYED PA'I 'BRAS BU'O, ,GANG GI STOBS KYIS NA GANG 'BYUNG BA DE'I
STE, SKYES BU BYED PA'I 'BRAS BU ZHES BYA'O, ,SKAL BA MNYAM PA
DANG, KUN DU 'GRO BA'I RGYU NI RGYU MTHUN PA'I 'BRAS BU STE, RGYU
DANG 'DRA BA'I CHOS NI RGYU MTHUN

PA ZHES BYA'O, ,RNAM PAR SMIN PA'I RGYU NI RNAM PAR SMIN PA'I
'BRAS BU'O, ,RGYU DANG MI 'DRA BAR SMIN PA NI RNAM PAR SMIN PA
STE, SEMS ZHES BYA BA MA BSGRIBS LA LUNG DU MI STON PA'I RANG
BZHIN NO, ,BYED PA'I RGYU NI 'BRAS BU STE, DPER NA MIG GI RNAM
PAR SHES PA MING DANG GZUGS LA SOGS

PA'I YIN PA DANG, ZHING PA LA SOGS PA'I LO TOG LA SOGS PA LTA BUR
DE'I DBANG GIS DE SKYED PA'I PHYIR RO, ,MYA NGAN LAS 'DAS PA NI
BRAL BA'I 'BRAS BU ZHES BYA STE, DE NI THOB PAR BYA BA YIN GYI
BSKYED PAR BYA BA MA YIN NO, ,RKYEN NI BZHI STE, RGYU'I RKYEN
DANG, DE MA THAG PA'I RKYEN DANG,

DMIGS PA'I RKYEN DANG, BDAG PO'I RKYEN NO, ,DE LA BYED PA'I RGYU
MA GTOGS PA RGYU LNGA PO DAG NI RGYU'I RKYEN TO, ,'DAS PA DANG DA
LTAR BYUNG BA'I SEMS DANG SEMS LAS BYUNG BA RNAMS KYI THA MA MA
GTOGS PA NI 'BRAS BU'I DE MA THAG PA'I RKYEN NO, ,DMIGS PA'I
RKYEN NI CHOS THAMS CAD DO, ,

BDAG PO'I RKYEN NI BYED PA'I RGYU'I RANG BZHIN NO, ,NAM MKHA' NI
BSAGS PA'I RDZAS SKYE BA DE'I SKABS 'BYED PA DE'I BDAG NYID NI
NAM MKHA'O, ,DE MED DU ZIN NA BSAGS PA'I RDZAS MI SKYE BA KHO NAR
'GYUR RO, ,KYE GOO TA MA SA CI LA BRTEN, BRAM ZE GSER GYI DKYIL
'KHOR LA'O, ,GSER

GYI DKYIL 'KHOR CI LA BRTEN CHU LA'O, ,CHU CI LA BRTEN RLUNG
LA'O, ,RLUNG CI LA BRTEN, RLUNG NAM MKHA' LA'O, ,KYE GOO TA MA
NAM MKHA' CI LA BRTEN, BRAM ZE HA CANG THAL CHES TE, DRI BA RNAMS
KYI MTHA' RTOGS PAR MI NUS PAR 'GYUR RO, ,'ON KYANG SNANG BA YOD
PAS NAM MKHA' MNGON NO,

@322A *, ,NAM MKHA' NI GZUGS MED PA, BSTAN DU MED PA, THOGS PA
MED PA YIN NA, DE CI LA BRTEN PAR 'GYUR 'ON KYANG SNANG BA YOD
PAS NAM MKHAR SHES SO ZHES BDE BAR GSHEGS PAS KYANG GSUNGS SO,
,NAM MKHA'I DNGOS PO'O, ,SO SOR BRTAGS PAS

'GOG PA NI SDUG BSNGAL SPONG BA'O, ,SDUG BSNGAL GANG ZHE NA, MDOR
BSDU NA, SKYE BA NI SDUG BSNGAL LO, ,'DI LTA STE, DGE SLONG DAG
SDUG BSNGAL NI SRID PA MNGON PAR 'GRUB PA'O ZHES RGYA CHER GSUNGS
SO, ,SRID PA MNGON PAR 'GRUB PA'I 'JUG PA DE'I 'JUG PA MED

PA NI SPONG BA ZHES BYA STE, RLUNG RGYU BA THOGS PAR BYED PA BRAG
LTA BUR GNAS PA GANG YIN PA DE NI, SO SOR BRTAGS PAS 'GOG PA ZHES
BYA'O, ,'DIS BDEN PA BZHI PO DAG LA SO SOR BRTAGS PAS, SO SOR
BRTAGS PA STE, BLO'I BYE BRAG DGE BA'O, ,

DES 'GOG PA THOB PA GANG YIN PA DE NI SO SOR BRTAGS PAS 'GOG
PA'O, ,DE NI SPANG BAR BYA BA MTHA' YAS PA BZHIN DU MTHA' YAS TE
GCIG PA MA YIN NO, ,GAL TE GCIG PA ZHIG YIN NA NI 'PHAGS PA'I LAM
GYI SKAD CIG SNGA MA NYID KYIS DES

MNGON SUM DU BYAS PA'I PHYIR, LAM BSGOM PA PHYI MA DON DAM PAR
'GYUR RO, ,CUNG ZAD MNGON SUM DU BYED PAR RTOGS NA NI YAN LAG
DANG BCAS PAR 'GYUR RO, ,DE BAS NA ZAG PA'I RDZAS JI LTAR SNYED
PAR, SPONG BA'I RDZAS KYANG DE SNYED KHO NAR RTOGS PA 'DI NI

LEGS SO, ,'DI NI 'BRAS BU'I BYE BRAG GIS RNAM PA BZHIR GZHAG STE,
,RGYUN DU ZHUGS PA'I 'BRAS BU DANG, LAN CIG PHYIR 'ONG BA'I 'BRAS
BU DANG, PHYIR MI 'ONG BA'I 'BRAS BU DANG, DGRA BCOM BA'I 'BRAS
BU'O, ,SPONG BA DANG, 'DOD CHAGS

DANG BRAL BA DANG, 'GOG PA'I KHAMS KYI BYE BRAG GIS RNAM PA GSUM
MO, ,SDUG BSNGAL DANG KUN 'BYUNG BA'I BDEN PA GNYIS PO'I SPONG
BA'I BYE BRAG GAM, PHUNG PO DANG BCAS PA DANG, PHUNG PO'I LHAG MA
MED PA'I DBYINGS KYI BYE BRAG GIS YANG RNAM PA GNYIS

@322B SO; ,MTSAMS SBYOR BA MED PA SKYE BA 'GOG PAR RNAM PAR GZHAG
PAS NA GCIG GO, ,DE'I RNAM GRANGS NI ZAD PA DANG, 'DOD CHAGS DANG
BRAL BA DANG, 'GOG PA DANG, MYA NGAN LAS 'DAS PA ZHES BYA BA LA
SOGS PA'O, ,DE SKAD DU MI'I MDO LAS KYANG,

DGE SLONG DAG PHUNG PO GZUGS CAN MA YIN PA BZHI PO 'DI DAG DANG,
MIG GI DBANG PO GZUGS CAN DANG, DE DAG NI MI NYID DE 'DI LA SEMS
CAN DANG, MI DANG, SHED LAS SKYES TE, SHED BU ZHES BYA BA 'DI NI
MING NGO, ,'DI LA BDAG GIS GZUGS

RNAMS MTHONG NGO SNYAM PA 'DI NI DAM 'CHA' BA'O, ,'DI LA TSE DANG
LDAN PA DE'I MING NI 'DI ZHES BYA ZHES BYA BA 'DI NI THA SNYAD DO
ZHES RGYA CHER BRJOD CING, DGE SLONG DAG DE LTAR NA, 'DI NI MING
TZAM MO, ,'DI NI THA SNYAD TZAM MO, ,DGE SLONG DAG CHOS 'DI DAG
THAMS

CAD NI MI RTAG PA DANG, SEMS PAS 'PHAGS PA DANG, 'DUS BYAS DANG,
SEMS PA LAS BYUNG BA DANG, RTEN CING 'BREL PAR 'BYUNG BA DAG STE,
MI RTAG PA NAS RTEN CING 'BREL PAR 'BYUNG BA'I BAR DU GANG YIN PA
DE NI SDUG BSNGAL LO, ,SDUG BSNGAL

DE SKYE BA YANG SDUG BSNGAL LO, ,GNAS PA DANG, MNGON PAR 'GRUB PA
DANG, 'BYUNG BA YANG SDUG BSNGAL TE, SDUG BSNGAL 'DI MA LUS PAR
SPANGS PA DANG, NGES PAR SPANGS PA DANG, BYANG PAR GYUR PA DANG,
ZAD PA DANG, 'DOD CHAGS DANG BRAL BA DANG,

'GOG PA DANG, RNAM PAR ZHI BA DANG, NUB PA DANG, SDUG BSNGAL
GZHAN GYI MTSAMS MI SBYOR BA DANG, LEN PA MED PA DANG, MI 'BYUNG
PA GANG YIN PA DE ZHI BA, DE GYA NOM PA STE, 'DI LTA STE, PHUNG
PO THAMS CAD NGES PAR SPANGS PA DANG, SRED PA ZAD PA

DANG; 'DOD CHAGS DANG BRAL BA DANG, 'GOG PA DANG, MYA NGAN LAS
'DAS PA'O ZHES GSUNGS SO, ,DE LA 'DIS PHUNG PO THAMS CAD RAB TU
'DOR BAS PHUNG PO THAMS CAD DANG BRAL BA'O, ,'DI MTHONG NGAM,
THOS NA SRED PA ZAD PAR 'GYUR BAS SRED PA ZAD PA'O, ,

@323A *, ,'DI THOB NAS 'DOD CHAGS MED PAR 'GYUR BAS 'DOD CHAGS
DANG BRAL BA'O, ,'DI MNGON SUM DU BYAS NA SDUG BSNGAL 'GAG PAS
'GOG PA'O, ,'DI THOB NA GNOD PA THAMS CAD DANG, 'TSE BA THAMS CAD
DANG, NYON MONGS PA THAMS CAD LAS

'DAS PAS MYA NGAN LAS 'DAS PA'O, ,SO SOR BRTAGS PA'I DNGOS PO'O,
,SO SOR BRTAGS PAS 'GOG PA LAS GZHAN PA, MA 'ONGS PA'I CHOS SKYE
BA LA GTAN DU BGEGS SU GYUR PA'I CHOS SO SOR BRTAGS PAS 'GOG PA
MED PAR RKYEN MA TSANG BA NYID KYIS THOB PA GANG YIN BA DE

NI; SO SOR BRTAGS PA MA YIN PAS 'GOG PA ZHES BYA STE, DPER NA MIG
GIS YID GZUGS SHIG LA YENGS NAS, DE MA YIN PA'I GZUGS GZHAN DAG
DANG, SGRA DANG DRI DANG, RO DANG, REG BYA RNAMS DANG, CHOS RNAMS
LAS KHA CIG 'GAG PA NI, DE LA DMIGS PA'I

SEMS DANG, SEMS LAS BYUNG BA GANG DAG SKYE BAR 'GYUR BA DE DAG
GIS THOS NA MI SKYE STE, DES DE DAG 'GAG PAR 'GYUR BA LTA BU'O,
,BCOM LDAN 'DAS KYIS KYANG GANG GI TSE BDE BA TSOR BA MNGON DU
GYUR PA DE'I TSE, 'DI SDUG BSNGAL DANG, SDUG BSNGAL YANG MA YIN
BDE BA YANG MA

YIN PA'I TSOR BA GNYIS 'GOG GO ZHES GSUNGS SO, ,YANG DGE SLONG
'DI'I SEMS CAN DMYAL BA RNAMS ZAD DO, ,DUD 'GRO RNAMS ZAD DO, ,YI
DAGS RNAMS ZAD DO ZHES GSUNGS SO, ,SO SOR BRTAGS PA MA YIN PAS
'GOG PA'I DNGOS PO'O, ,'DI NI LAS DANG PO PA DGA' BAR BYA BA'I
PHYIR, DPYAD

PA MANG PO MED PAR BKOD PA YIN TE, GANG DAG CHOS MNGON PA'I MTSAN
NYID LA MKHAS PAR MI SHES BZHIN DU, RANG GI BLO GROS KYIS MTSAN
DU BRJOD PA MANG PO RNAM PAR BSGRUBS NAS, MDUN DU GZHAG STE, KLAN
KA NGAN PA'I MDA' RNAMS KYIS 'BIGS PAR 'DOD PA DE DAG NI, SANGS
RGYAS BCOM LDAN

'DAS LA SKUR PA 'DEBS PA YIN TE, 'GRO BA'I BDAG POS KYANG DE
BZHIN GSHEGS PA LA SKUR PA 'DEBS PA'I GANG ZAG GNYIS TE, MA DAD
PA NI ZHE SDANG GIS SO, ,DAD PA NI LOG PAR ZIN PAS SO ZHES GSUNGS
SO, ,RAB TU BYED PA CHOS MNGON PA LA 'JUG PA ZHES BYA BA RDZOGS
SO,, ,,