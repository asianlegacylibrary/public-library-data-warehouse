@34B #, ,RGYA GAR SKAD DU, DA SHA KU
SHA L'A KARMA PA THA NI RDE SHA, BOD SKAD DU, MI DGE BA BCU'I LAS
KYI LAM BSTAN PA, 'JAM DPAL GZHON NUR GYUR PA LA PHYAG 'TSAL LO,
,MI DGE LAS KYI LAM BCU NI, ,RANG BZHIN KHA NA

THO BCAS, ,BDE BA DON DU GNYER BA YIS, ,'BAD PA YIS NI SPANG BAR
BYA, ,BCU PO DE DAG GANG ZHE NA, ,LUS KYI DBYE BA RNAM GSUM STE,
,NGAG GI DBYE BA RNAM PA BZHI, ,YID KYI RAB TU DBYE BA GSUM, ,MI
DGE BCU RU DE DAG 'DOD, ,DE RNAMS RAB TU BSHAD PAR BYA, ,DE LA RE
ZHIG

LUS KYIS NI, ,SROG GCOD MA BYIN LEN LOG G-YEM, ,NGAG GI BRDZUN
TSIG PHRA MA DANG, ,TSIG RTZUB DANG NI 'KHYAL PA RNAMS, ,YID KYI
LOG LTA BRNAB SEMS GNOD, ,DE LA SROG GCOD GANG ZHE NA, ,SROG DANG
LDAN PAR GYUR PA LA, ,SROG DANG LDAN PAR 'DU SHES LA, ,GNOD SEMS
NYE

BAR GNAS PA DANG, ,RIM PA BZHIN DU BYAS LDAN DANG, ,SROG NI BCAD
PAR GYUR PA STE, ,YAN LAG LNGA PO DE DAG DANG, ,LDAN BA SROG GCOD
YIN PAR BSHAD, ,MA BYIN LEN PA GANG ZHE NA, ,GZHAN DAG GI NI YIN
PA DANG, ,GZHAN GYIS BDAG GIR BYAS PA DANG, ,GZHAN GYI YIN PAR

'DU SHES DANG, ,RKU SEMS NYE BAR GNAS PA DANG, ,RIM PA BZHIN DU
BYAS LDAN DANG, ,GNAS NAS SPAGS PAR GYUR PA STE, ,YAN LAG DRUG PO
DE DAG DANG, ,LDAN PA MA BYIN LEN PAR BSHAD, ,DE LA LOG G-YEM
GANG ZHE NA, ,LOG PAR G-YEM PA RNAM BZHI STE, ,YUL MIN PA DANG

@35A *, ,DUS MIN DANG, ,YAN LAG MIN DANG BGROD MIN PA'O, ,DE
LA'ANG YUL MIN BYA BA NI, ,DAM CHOS MCHOD RTEN SKU GZUGS DANG,
,BYANG CHUB SEMS DPA'I BZHUGS GNAS STZOGS, ,MKHAN PO DANG NI SLOB
DPON DANG, ,PHA MA DRUNG NA GNAS BA NI, ,YUL MIN

DE RU MI BYA'O, ,DE LA DUS MIN BYA BA NI, ,ZLA MTSAN 'DZAG DANG
SBRUM MA DANG, ,BU CHUNG DANG BCAS MI MYOS DANG, ,SDUG BSNGAL YID
MI BDE SOGS DANG, ,YAN LAG BRGYAD GNAS DUS MIN YIN, ,YAN LAG MIN
PA GANG ZHE NA, ,KHA DANG BSHANG LAM BYIS PA DANG, ,BRLAB BSDAMS

LAG PAS BSKYOD PA YIN, ,BGROD PAR BYA MIN ZHES BYA NI, ,GZHAN
BZUNG CHOS KYI RGYAL MTSAN LDAN, ,RIGS KYIS BSRUNGS DANG RGYAL
MOR GNAS, ,GZHAN GYIS BLANGS DANG SMAD 'TSONG DANG, ,NYE DU DAG
DANG 'BREL BA NI, ,DE DAG BGROD BYA MIN PA YIN, ,RNAM PA DE DAG
RNAMS LA NI, ,RANG GI CHUNG

MA BSTEN PA YANG, ,'DOD LOG SPYOD PAR 'GYUR BA YIN, ,BRDZUN DU
SMRA BA GANG ZHE NA, ,DNGOS PO GNAS PAR GYUR PA DANG, ,'DU SHES
GZHAN DU BSGYUR BA DANG, ,BRDZUN DU SMRA BAR GYUR PA DANG, ,RIM
PA BZHIN DU BYAS LDAN DANG, ,YAN LAG LNGA PO DE DAG DANG, ,LDAN
PA BRDZUN DU SMRA BAR 'GYUR, ,

DE LA PHRA MA GANG ZHE NA, ,GZHAN DAG DBYE PHYIR PHRA MA YIN, ,DE
LA TSIG RTZUB GANG ZHE NA, ,GZHAN GYI GNAD BSNUN BYED PA NI, ,YID
DU MI 'ONG TSIG SMRAS YIN, ,DE LA 'KHYAL BA GANG ZHE NA, ,'DOD
PAS NYE BAR BLANG BA DANG, ,CHAGS PA YID NI NYER BSKYED NAS,
,'BREL MED SMRA BA 'KHYAL PA YIN, ,

DE LA BRNAB SEMS GANG ZHE NA, ,GZHAN GYI NOR DANG LONGS SPYOD LA,
,MCHOG TU MNGON BAR CHAGS PA YIN, ,GNOD SEMS ZHES BYA GANG ZHE
NA, ,SEMS CAN RNAMS LA SDANG BA YIS, ,RDEG DANG 'CHING DANG GNOD
BA STE, ,DE DAG SEMS CAN LA BYED PA'O, ,LOG LTA ZHES BYA GANG ZHE
NA, ,SBYIN

MED MCHOD SBYIN YOD MIN DANG, ,'JIG RTEN PHA ROL YOD MIN DANG,
,DGE SBYONG BRAM ZE LHA RNAMS MED, ,RDZOGS SANGS RGYAS DANG DGRA
BCOM DANG, ,RANG SANGS RGYAS DANG LEGS SPYOD DANG, ,NYES PAR
SPYOD PA YOD MIN ZHES, ,BYA BA LOG PAR LTA BA YIN, ,'PHAGS PA
DRAN PA NYER GZHAG DANG,,

@35B THAG BA CHEN PO'I MDO RNAMS LAS, ,BCOM LDAN 'DAS KYIS RGYAS
GSUNGS PA, ,'DI NI MDO RU BSDUS PA YIN, ,MI DGE LAS KYI LAM BCU
NI, ,DMYAL BA CHEN PO'I RGYU RU BSHAD, ,DGE BCU LAS KYI LAM BSTEN
PAS, ,DMYAL LA SOGS PAR LTUNG MA YIN, ,SEMS CAN RNAMS LA PHAN

PA'I PHYIR, ,SKYE ZHING SKYE BA RNAMS SU NI, ,GANG ZHIG SKYE BA
LAS RGYAL BA'I, ,BYANG CHUB RANG BZHIN DES 'GRUB SHOG ,MI DGE
BCU'I LAS KYI LAM BSTAN PA ZHES BYA BA, SLOB DPON RTA DBYANGS
KYIS MDZAD PA RDZOGS SO,, ,,RGYA GAR GYI MKHAN PO AA DZI TA SHR'I
BHA DRA DANG, ZHU CHEN GYI

LO TZ'A BA DGE SLONG SH'AKYA 'OD KYIS BSGYUR BA'O,, 