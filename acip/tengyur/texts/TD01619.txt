@152A #, ,RGYA GAR SKAD DU, YO GA AAMBA RA NO PI KA ,BOD SKAD DU,
RNAL 'BYOR NAM MKHA'I SGRUB THABS, SHIN TU DGA' BA'I RDO RJE LA
PHYAG

'TSAL LO, ,RNAL 'BYOR MA YI DRA BA'I GTZO, ,RNAL 'BYOR NAM MKHA'I
'GRO MGON LA, ,DNGOS PO KUN GYIS BDAG PHYAG 'TSAL, ,RTAG TU GUS
PAS BLA MA LA'ANG, ,GDAN BZHI'I RIM PA GSUNGS PA YI, ,BDE BA'I
SGRUB THABS BTUS NAS SU, ,SLOB MAS SNGON DU ZHUS NAS NI, ,DE

@152B YI BSNYEN PA BDAG GIS BSHAD, ,DE NAS GDAN BZHI PA'I RGYUD
KYI RIM PAS DBANG BSKUR BA THOB PA DANG, BLA MA LA GUS PA DANG,
ZAB MO'I CHOS LA MOS PA DANG, SBYOR BA'I RGYAN GYIS BRGYAN PA'I
SGRUB PA POS, LHA KHANG KUN DGA' RA BA LA SOGS PA GNAS YID DGA'
BA'I PHYOGS SU SHIN

TU 'JAM PA'I STAN LA 'DUG NAS DKYIL 'KHOR GYI 'KHOR LO'I DBUS SU
BZHUGS PA'I RNAL 'BYOR NAM MKHA'I BSNYEN PA BYA'O, ,DE LA DANG
POR RE ZHIG NYI MA'I LAG MTHIL LA NI YI GE AA DMAR PO BSAMS NAS,
DKAR PO LA SOGS PA'I LAG PA'I SOR MO LA RIM PAS SUm KshUm YUm
H'Um

AA SA BON LAS BSKYED PA'I RDO RJE RTZE LNGA PA BSGOM PAR BYA'O,
,DE BZHIN ZLA BA'I LAG MTHIL LA YI GE SOm LAS ZLA BA'I DKYIL
'KHOR LA SMRYUm, DHMRYUm, YMRYUm, KshMRYUm, AOm SA BON DE DAG GIS
SPRUL PA'I GI WANG LA SOGS PA'I LAG PA'I SOR MO PADMAR RNAM PAR
BSGOM PAR BYA'O, ,DE DAG NI LAG PA RNAM

PAR DAG PA'I CHO GA'O, ,DE NAS MGRIN PA LA YI GE HR'Im: LAS
BSKYED PA'I PADMA 'DAB BRGYAD LCE'I 'DAB MA LA YI GE H'Um GIS RDO
RJE, DE'I BUM PA LA YI GE H'Um BSKYED CING BSGOMS TE, AOm BADZRA
DZIHVA SAm BARTA NI H'Um PHAt, SNGAGS KYIS BYIN GYIS BRLAB PA'O,
,DE DAG NI LCE

RNAM PAR DAG PA'I CHO GA'O, ,DE NAS NYI MA'I LAG PA LA DKAR PO
DANG YE SHES SBYAR NAS YAN LAG BRGYAD LA BKOD PA'I BDAG NYID DU
BYA'O, ,SPYI BO MIG GNYIS RNA BA GNYIS SNA LCE MGRIN PA DPUNG PA
GNYIS SNYING GA LTE BA, AOm BADZRA K'A YA HO, AOm BADZRA W'A KA
A'A:, AOm BADZRA TZITTA H'Um YAN LAG

BYIN GYIS BRLAB PAR BYA BA'I CHO GA'O, ,DE'I 'OG TU DUNG PHOR LA
SOGS PA'I MCHOD YON GYI SNOD LA, AOm PRA T'ITZTSA AARGHAm H'Um
SV'A H'A, ZHES BYA BA'I SNGAGS DE PHYAG RGYA DANG BCAS PAS BDUN
GSUM NYI SHU RTZA GCIG MNGON PAR BSNGAGS LA GDAB PAR BYA'O, ,DE'I
PHYAG RGYA NI RDO RJE BCINGS PA LAS

DRI MA GSUM DANG DUD PA BSGRENG BA'O, ,DE BZHIN DU RDO RJE KHU
TSUR BCINGS TE DKAR PO DANG YE SHES SBYAR NAS PADMA DANG DUNG
DANG DUD PA BSGRENG BA'I TSUL GYIS PHYAG RGYA DES BYIN GYIS BRLAB
PAR BYA STE, AOm PRA BA RA SATK'A RA PRA T'ITZTSA SV'A H'A, ZHES
BYA BA'I SNGAGS DES MCHOD PA'I ZHAL BSIL GYI

@153A *, ,SNOD LA SNGAGS BTAB NAS GZHAG PAR BYA STE, DE NI ZHAL
BSIL GYI SNOD BYIN GYIS BRLAB PA'I CHO GA'O, ,YANG NYE BAR SBYOR
BA'I SNOD RNAMS LA SENG GE MA'I SNGAGS DANG PHYAG RGYAS YONGS SU
BTAB STE GZHAG PAR BYA'O, ,KHU TSUR GNYIS BCINGS TE DKAR PO DANG
GI WANG

LCAGS KYU'I TSUL DU BYAS LA, AOm SMRYUm SV'A H'A, DE'I CHUS BSANG
GTOR BYA'O, ,SNGAGS NI, AOm SARBA SAm SHO DHA NI H'Um PHAt DE NI
NYI SHU RTZA GCIG TU MCHOD PA'I SNGAGS YAN LAG LA CHU GTOR BA'I
CHO GA'O, ,DE NAS BDAG BSRUNG BA DANG BGEGS BSKRAD PA'I DON DU
PHUR BU GDAB

PA DANG DRA BA LA SOGS PA'I RIM PAR BYA'O, ,ZLA BA NYI MA PHYED
NAS SU, ,YE SHES RNAM SHES SBREL BAR BYA, ,NGANG PA'I GSHOG PA'I
TSUL BYAS TE, ,PHYIR BZLOG SNYING GAR GZHAG PAR BYA, ,SNGAGS NI
AOm H'Um PHAt DANG BCAS PAS BDAG LA GO CHAS BSRUNG BAR BYA'O,
,BDAG LA BSRUNG BA

BYAS NAS SU, ,NYI ZLA BCING BA BYAS NAS SU, ,DRI MA GSUM DANG DUD
PA BSGRENG, ,NGA RO H'Um GI LDAN BYAS NAS, ,PHYAG RGYA DE LTAR
BCING BAR BYA, ,PHYAG RGYA DES NI PHYOGS BCINGS PA DANG PHUR BU
GDAB PA DANG DRA BA DANG RA BA DANG KHO RA KHOR YUG BCINGS PA LA
SOGS PA RIM PA BZHIN DU

BYA'O, ,RDO RJE KHU TSUR DAM BCINGS TE, ,DKAR PO GI WANG BSGRENG
NAS SU, ,KUN NAS DE NYID KHA SPRAD NAS, ,DUD PA DRI MA GSUM
BSGRENGS NAS, ,DE NI RTAG TU DBANG BSKUR BYA'O, ,SPYI BO DANG,
DPRAL BA DANG RNA BA G-YAS KYI STENG DANG LTAG KHUNG DANG RNA BA
G-YON GYI STENG RNAMS SU RNAM PAR

SNANG MDZAD DANG, MI BSKYOD PA DANG, RIN CHEN 'BYUNG LDAN DANG,
SNANG BA MTHA' YAS DANG, DON YOD GRUB PA RNAMS SKU MDOG DKAR PO
DANG, SNGON PO DANG, SER PO DANG, DMAR PO DANG, LJANG GU RNAMS
PHYAG RGYA BYANG CHUB MCHOG DANG, SA GNON DANG, MCHOG SBYIN DANG,
TING NGE 'DZIN

DANG, SKYABS SBYIN RNAMS DANG LDAN PAS GNAS GO RIMS BZHIN RGYAN
THAMS CAD KYIS BRGYAN ZHING MDZES PA NA BZAS KLUBS PAR BSAM PAR
BYA'O, ,SNGAGS NI AOm H'Um AA SV'A H'A, DBANG BSKUR BA'I CHO
GA'O, ,RDO RJE KHU TSUR DAM BCINGS TE, DKAR PO GI WANG BSGRENG
NAS SU, ,GNYIS KA

@153B BZLOG NAS RTZE SBYAR SPRAD, ,RGYAB DANG SNYING GA'I CHO GA
BSRUNG, SNGAGS NI AOm TUm H'Um SV'A H'A, AOm H'Um SV'A H'A,
SNGAGS DE GO RIMS BZHIN DU BCING BA DANG LAN GSUM DU BCING BAR
BYA STE, AOm BADZRA TUshYA HO ZHES BYA BA'I SNGAGS DES THAL MO
LAN GSUM DU BRDABS NAS DGA' BAR BYA'O, ,

DE NI BDAG BSRUNG BA'I CHO GA'O, ,DE NAS TING NGE 'DZIN GYI PHYAG
RGYA BCAS NAS SEMS DPA'I SKYIL MO KRUNG DU 'DUG STE MIG SNA RTZE
LA BZHAG NAS DANG PO LA 'OG NAS 'BYUNG BA'I MTSAN NYID DANG LDAN
PA'I LHA'I SKUS BRGYAN PA'I DKYIL 'KHOR DMIGS NAS DRI LA SOGS PAS
MCHOD PAR

BYA'O, ,DE LA SNGAGS DANG PHYAG RGYA 'DI YIN TE, NYI MA'I LAG PA
PHYE NAS SU, ,DUD PA DRI MA GSUM BSGRENG STE, ,AOm AARGHAm PRA
T'ITZTSA AARGHAm H'Um SV'A H'A, NYI MA'I LAG PA BRKYANG NAS SU,
,DKAR PO YE SHES SBYAR BYAR BYA, ,SNGAGS LA AOm PRA WA RA SATK'A
RA PRA T'ITZTSA H'Um SV'A H'A, JI LTAR 'BYUNG BA'I DKYIL

'KHOR BSAM BYAS TE RIM PA JI LTA BA BZHIN DU ME TOG DANG SPOS
DANG ME DBUL BAR BYA'O, ,YANG NA SNGAGS DANG PHYAG RGYAS DRI ZHIM
PA LA SOGS PAS MCHOD PAR BYA'O, ,DE LTAR SNGAGS DANG PHYAG RGYA
SBYAR BAR BYA'O, ,NYI MA'I LAG PA BRKYANG BSGRENG NAS, ,DRI YI
PHYAG RGYA DANG POR SBYAR, AOm

H'Um SV'A H'A, DRI'I SNGAGS DANG PHYAG RGYA'O, ,DKAR PO YE SHES
LEGS SBYAR BA, ,ME TOG PHYAG RGYA RNAM PAR BSGOM, AOm SUm SV'A
H'A, ME TOG GI SNGAGS DANG PHYAG RGYA'O, ,DUNG DANG PADMA BKUG
NAS SU, ,SPOS KYI PHYAG RGYAR RAB TU SBYAR, ,AOm A'A SV'A H'I,
SPOS KYI SNGAGS DANG PHYAG RGYA'O,

NYI MA RDO RJE KHU TSUR LA, ,MA THE BONG GYIN DU BSGRENG BAR BYA,
,AOm KshUm SV'A H'A, MAR ME'I SNGAGS DANG PHYAG RGYA'O, ,NYI MA'I
LAG LA PHYE NAS SU, ,DBUS KYI SOR MO BSGRENG BAR BYA, ,AOm AI
SV'A H'A, LHA BSHOS KYI SNGAGS DANG PHYAG RGYA'O, ,PHYAG RGYA DE
NYID LAS MTHE BONG BSKYOD CING, AOm GHU

SV'A H'A, GTOR MA'I SNGAGS DANG PHYAG RGYA'O, ,DE NAS SNYING GAR
THAL MO BZHAG STE, PADMA BSKOR ZHING BSKOR BAS DKYIL 'KHOR LNGAS
PHYAG 'TSAL LO, ,SNGAGS NI AOm NA MA: TE H'Um, NA MA ME H'Um, NA
MO NA MA: H'Um SV'A H'A, YANG PHYAG 'TSAL PA GSUM PA'I SNGAGS NI
'DI LTA STE, PANYTZA d'A

@154A *, ,KI NI P'U DZO PASTH'A NA YA A'TMA NAm NI RY'A TA Y'A
MI, AOm A'A TZARYA P'U DZA AU PASTH'A NA YA A'ATMA NAm NI RY'A TA
Y'A MI, AOm SA KA LA SATVA PA RI TRA N'A Y'A A'ATMA NAm NIRY'A TA
Y'A MI, SA MA YA STVAm, SA MA YA HO:, ZHES LAN GSUM BRJOD DO, ,DE
NAS DKON MCHOG GSUM LA SKYABS SU 'GRO BA

LA SOGS PA BYA STE, SANGS RGYAS CHOS DANG DGE 'DUN LA, ,RTAG PAR
BDAG NI SKYABS SU MCHI, ,THAMS CAD THEG PA GSUM LA YANG, ,SBYOR
BA GSANG BA MKHA' 'GRO DANG, ,DPA' BO DPA' MO DANG LHA MO, ,BYANG
CHUB SEMS DPA' DGA' CHEN DANG, ,KHYAD PAR DU YANG

SLOB DPON LA, ,RTAG TU SKYABS SU BDAG MCHI'O, ,BDAG LA DGONGS
SHIG THAMS CAD KYIS, ,RNAM SNANG MI BSKYOD RIN CHEN MCHOG ,SNANG
MTHA' YAS DANG DON YOD SOGS, ,SANGS RGYAS BYANG CHUB SEMS DPA'
KUN, ,CHE GE MO ZHES BYA BA DAG ,DUS 'DI NYE BAR

BZUNG NAS SU, ,SNYING PO BYANG CHUB THOB PA'I BAR, ,BLA NA MED
PA'I BYANG CHUB SEMS, ,MCHOG TU BDAG GIS BSKYED PAR BGYI, ,JI
LTAR DUS GSUM MGON PO YIS, ,BYANG CHUB TU NI NGES BYAS BZHIN,
,TSUL 'KHRIMS RNAM GSUM BSLAB PA DANG, ,DGE BA'I CHOS NI SPUD PA

DANG; ,SEMS CAN DON BYA'I TSUL KHRIMS KYANG, ,SO SOR BDAG GIS
BRTAN POR BZUNG, ,SANGS RGYAS CHOS DANG DGE 'DUN DANG, ,BLA MED
DKON MCHOG GSUM GYI MCHOG ,SDOM PA SANGS RGYAS 'BYOR BSKYED PA,
,DANG PO DE RING GZUNG BAR BGYI, ,RDO RJE DRIL BU PHYAG RGYA
YANG, ,

SO SOR DE BZHIN NYID DU BZUNG, ,RDO RJE CHEN PO'I RIGS MCHOG LA,
,SLOB DPON NYID DU GZUNG BAR BGYI, ,DAM TSIG YID DU 'ONG BA LA,
,RIN CHEN 'BYUNG BA'I RIGS MCHOG LA, ,NYIN RE BZHIN DU LAN DRUG
TU, ,SBYIN PA RNAM BZHI SBYIN PAR BGYI, ,BYANG CHUB CHEN PO
'BYUNG BA YI, ,

PADMA CHEN PO'I RIGS DAG LA, ,PHYI NANG GSANG BA'I THEG PA GSUM,
,DAM CHOS SO SOR GZUNG BAR BGYI, ,SDOM PA THAMS CAD DANG LDAN PA,
,CI LTAR NUS PA MCHOD PA'I LAS, ,LAS KYI RIGS MCHOG CHEN PO LA,
,DE BZHIN NYID DU SO SOR BZUNG, ,BLA NA MED PA'I BYANG CHUB SEMS,,

@154B MCHOG TU BSKYED PA BYAS NAS SU, ,SEMS CAN THAMS CAD DON
BYED PHYIR, ,SDOM PA MA LUS GZUNG BAR BGYI, ,MA BSGRAL BA RNAMS
BDAG GIS BSGRAL, ,MA GROL BA RNAMS BDAG GIS DGROL, ,DBUGS MA
PHYIN PA DBUGS DBYUNG STE, ,MYA NGAN LAS 'DAS LA DGOD PAR BGYI,
,ZHES

PA'O, ,DE NAS TING NGE 'DZIN GYI PHYAG RGYA DANG LDAN PAS GNAS TE
SNA'I RTZE LA MIG BZHAG NAS, RANG GI SNYING GA'I 'OD ZER GYI
PHRENG BA DANG LDAN PA'I YI GE KshUm RANG GI LUS DANG 'JIG RTEN
GYI KHAMS THAMS CAD BSREGS NAS BDAG GI SA BON TZAM LUS LA MI
SNANG BAR BYED PAR BSGOM MO, ,AOm

SV'A BH'A BA SHUDDHA: SARBA DHARM'A SVA BH'A BA BI SHUDDHO&HAm,
ZHES BYA BA'I SNGAGS BZLAS TE CHOS BDAG MED PAR BYIN GYIS BRLAB
PAR BYA'O, ,DE NAS CHOS KYI SKU'I RGYU MTHUN PAR GYUR PA'I LONGS
SPYOD RDZOGS PA'I SKU BSKYED PAR BYA BA'I PHYIR RDO RJE MKHA'
'GRO LA SOGS PA'I LHA MO BZHIS DBYANGS KYIS

BSKUL BAR BYED PAR BSGOM PAR BYA'O, ,DZA DZA DZA DZA RDO RJE SEMS
DPA'I DNGOS GRUB BZHUGS PA'I BDAG PO KHYOD, ,HA HA HA HA H'Um YIG
MGON PO DAM TSIG BDAG PO BDAG PHYAG 'TSAL, ,BA BA BA BA RDO RJE
SGROG GI GSANG BA LAS BYUNG SKU 'DZIN PA, AA AA AA AA HO MGU BA'I
RDO RJE A'A LI

GCIG TU THIM PAR H'Um, DE NAS ZLA BA'I DKYIL 'KHOR GYI TSUL DU
BSGOMS TE DZNY'A NA AA HAm ZHES BRJOD PAR BYA'O, ,YANG DE'I STENG
DU SGRA YIG LA SOGS PA YONGS SU RDZOGS PA GANG LA ZLA BA'I DKYIL
'KHOR BSGOMS NAS DE'I DBUS SU YI GE H'Um DE NAS H'Um LAS RDO RJE,
,RDO RJE'I LTE BA LA SA BON

GYIS BRGYAN PAR BSAMS TE DAM PA'I SNGAGS BRJOD NAS NGA RGYAL
BYA'O, ,AOm BADZRA SHUDDHA: SARBA DHARM'A BADZRA SHUDDHO&HAm,
DE NAS RDO RJE'I 'OD ZER 'PHROS PA LAS DE BZHIN GSHEGS PA THAMS
CAD KYI SKU BYUNG STE, 'JIG RTEN GYI KHAMS THAMS CAD DU SEMS CAN
GYI DON BYAS NAS SLAR YANG DE

NYID LA ZHUGS TE SNGAGS KYIS NGA RGYAL BYA'O, ,AOm BARDHA NA MO
YA HA HO, ZHES BYA'O, ,DE NAS MTSAN KUN YONGS RDZOGS PA, ,SEMS
CAN DON GCIG DAM PAR BYED, ,ZHAL GSUM DE NYID PHYAG DRUG PA,
,DBYAR GYI SPRIN DANG 'DRA BA'I 'OD, ,SPYAN GSUM BZHAD DANG KHRO
BA DANG, ,LDEM BAG

@155A *, ,TSUL DANG YANG DAG LDAN, ,SEMS DPA'I SKYIL MO KRUNG GIS
BZHUGS, ,THOD PA'I DBU RGYAN 'JIGS BYED PA, ,RGYAL BA'I 'OD ZER
SPROS PA'I SKU, ,SHES RAB LUS THOGS LDAN PA STE, ,RDO RJE NU MA
MDA' DANG NI, ,DRIL BU SNOD DANG GZHU RNAMS TE, ,SANGS RGYAS RNAL
'BYOR

NAM MKHA'I BDAG ,MGON PO RGYAS PAR BSGOM PAR BYA, ,DE NAS RNAL
'BYOR NAM MKHA'I BDAG NYID DU NGA RGYAL BSKYED PA'I SNGAGS 'DI
BRJOD DO, ,AOm SU BHA BO BAm AA AA A'A AAm H'Um SV'A H'A, DE NAS
PHYAG RGYA CHEN POR GSAL BAR BSAMS TE, AOm YO GA SHUDDHA: SARBA
DHARM'A YO GA SHUDDHO&HAM, YANG RDO

RJE GSOR NAS SNGAGS 'DI RJES SU DRAN PAR BYA'O, ,AOm DZNY'A NA
K'A YA AA HAm, DE NAS DAM TSIG GI PHYAG RGYA DANG SNGAGS SU LDAN
PAS SNYING GA DANG DPRAL BA DANG SPYI BOR BYIN GYIS BRLAB PAR
BYA'O, ,YE SHES PADMA KHA SBYAR TE, ,SA YI GDUGS DANG RNAM SHES
SBYAR, ,GNYIS KA LU GU RGYUD BCINGS

TE; ,LHAG MA RNAMS NI GYEN DU BSGRENG, ,DUD PA DRI MA GSUM SPRAD
DE, ,RTZE LNGA RDO RJE 'DZIN ZHES SO, ,AOm SARBA YA H'Um H'Um SA
YA MA TRAm AA DHI TIshthA, ZHES SNGAGS BRJOD PAR BYA'O, ,DE NAS
DKYIL 'KHOR SPRUL NAS SEMS CAN GYI DON BYED PAR BSAMS NAS RDZOGS
PAR BYA'O, ,SBYOR BA DANG PO ZHES BYA

BA'I TING NGE 'DZIN TO, ,DE NAS YUm KshUm SUm H'Um RNAMS KYIS
RLUNG DANG ME DANG CHU DANG SA RNAMS ZLA BA PHYED PA, GRU GSUM
PA, ZLUM PO, GRU BZHI PA'I DKYIL 'KHOR CHO GA RIM BZHIN DU BSGOM
MO, ,DE'I DBUS SU H'Um HUm H'Um GIS RIN PO CHE SNA BDUN GYI DNGOS
PO'I RI RAB CHEN PO BSGOMS TE, AOm H'Um SV'A H'A, ZHES BYA BA'I

SNGAGS KYIS LAG PA KHA SPUB STE RDO RJE'I DNGOS PO'I SA GZHIR
BYIN GYIS BRLAB PAR BYA STE, RI RAB RTZE MOR SNGAGS DE KHO NAS
RNAL 'BYOR NAM MKHA'I DKYIL 'KHOR RIN PO CHE SNA BDUN GYI GZHAL
YAS KHANG GI NANG NA GRU BZHI DANG SGO BZHI TVA RA NA BZHIS
BRGYAN PA STE DRA BA DANG DRA PHYED DU BRGYAN PA'O, ,

DRIL BU DANG DRA BAS KLUBS PA'I SUM RIM LA SENG GE DANG RMA BYA
DANG NGANG PA'I RGYAL PO DANG CHU SRIN RNAMS KYIS BRGYAN PA'I
RGYAL MTSAN GYIS SGO BZHI BRGYAN TE GRVA DANG MTSAMS NA ZLA BA
RDO RJES BRGYAN PA'O, ,DE'I NANG NA DBUS NA SENG GE, ,SHAR PHYOGS
SU GLANG PO CHE'I GDAN, BYANG PHYOGS SU RMA

@155B BYA'I GDAN, NUB PHYOGS SU BYA KHYUNG GI GDAN, LHO PHYOGS SU
KING KA RA, DBANG LDAN GYI MTSAMS SU SENG GE ,ME'I MTSAMS SU RDO
RJE'I GDAN, BDEN BRAL GYI MTSAMS SU MA HE, RLUNG GI MTSAMS SU
SBYANG GI RNAMS KYI GDAN TE, DE LTAR RE MIG DGU'I GDAN BYIN GYIS
BRLABS PAR

BYA'O, ,SGO BZHI LA RO'I GDAN NO, ,DE'I PHYI ROL RDO RJE'I PHRENG
BAS BYIN GYIS BRLAB PAR BYA'O, ,YANG DE'I PHYI ROL DU 'KHOR LO
ZLUM PO DE LA LHA KUN GYI GNAS, PADMA'I STENG NA ZLA BA'I GDAN DU
BYIN GYIS BRLAB PAR BYA'O, ,DE'I PHYI ROL DU DKYIL 'KHOR GYI SNAM
BU LA YANG DE KHO NA BZHIN DU

PADMA'I STENG GI ZLA BA'I DKYIL 'KHOR GYI GDAN LA 'JIGS PA CHEN
PO'I TING NGE 'DZIN GYIS DMIGS PAR BYA'O, ,DE NAS NAM MKHA' LAS
BABS TE, SENG GE'I GDAN LA GNAS NAS GONG MA BZHIN DU SNGAGS KYIS
SANGS RGYAS RNAL 'BYOR NAM MKHA' BSGOM PAR BYA'O, ,DE NAS RDO RJE

MKHA' 'GRO MA SUm ZHES BYA BA'I SNYING POS PHYUNG STE, SEMS CAN
THAMS CAD BYANG CHUB TU SEMS BSKYED PA DANG, DKON MCHOG GSUM LA
SKYABS SU 'GRO BA LA SOGS PA SKAL PA JI LTA BA BZHIN DU SBYAR NAS
BSDU BA'I TSUL GYIS SLAR BSDUS TE, MDUN DU GLANG PO CHE'I GDAN LA
RDO RJE MKHA'

'GRO MA BSAMS TE, SKU MDOG DKAR PO PHYAG GNYIS KHA tV'Am GA DANG
RNAL 'BYOR MA'I LHUNG BZED 'DZIN PA, SPYAN GSUM PA SKRA SIL BUR
BTANG BA SANGS RGYAS KYIS DBU LA BRGYAN PA, GLANG PO CHE'I PAGS
PAS SMAD G-YOGS SHING NA RA TZA RMAS STOD G-YOGS PA, ,GLANG PO
CHE'I GDAN

LA NYI MA'I DKYIL 'KHOR LA ROL PA'I SKYIL MO KRUNG DU BZHUGS PA,
RDO RJE MKHA' 'GRO MA'I BDAG NYID BSGOM PAR BYA'O, ,SUm BADZRA
d'A KI N'I AA HAm, ZHES BRJOD PAR BYA'O, ,DE BZHIN DU KshUm ZHES
BRJOD PAS DRAG MO'I MKHA' 'GRO MA SPROS TE SEMS CAN KUN LA MA RIG
PA'I MUN PA YE SHES KYI MIG

CAN DU BYAS TE, SLAR 'DUS DRAG MO'I MKHA' 'GRO MA GSER GYI MDOG
CAN SGRA SGROGS NAS MCHE BA GTZIGS PA SKRA GYEN DU BSGRIL BA DANG
SANGS RGYAS LNGAS DBU BRGYAN PA, RMA BYA'I GDAN LA PHYED KYI
SKYIL MO KRUNG GIS BZHUGS PA, SPRUL GYIS BRGYAN PA KHA tV'Am GA
DANG LHUNG BZED 'DZIN PA ME'I DKYIL

@156A *, ,'KHOR LA GNAS PA, RDO RJE MKHA' 'GRO MA BZHIN DU STOD
G-YOGS DANG SMAD G-YOGS BSNAMS PA, DRAG MO'I BDAG NYID DU BSGOMS
TE, KshUm GOO R'I d'A KI N'I AA HAm, ZHES BYIN GYIS BRLAB PAR
BYA'O, ,DE BZHIN DU YUm ZHES BRJOD PAS RO LANGS MA'I MKHA' 'GRO
MA KUN SPROS

TE SEMS CAN THAMS CAD BYANG CHUB KYI LAM LA BKOD NAS SLAR LOG STE
GCIG TU GYUR NAS BYA KHYUNG GI GDAN LA SOGS PA'I 'DUG STANGS KYIS
'DUG PA BYI RU DANG 'DRA BA'I MDOG GZHAN RDO RJE MKHA' 'GRO MA
DANG 'DRA BAR RO LANGS MA'I GZUGS BSAMS TE YUm BE T'A L'I d'A KI
N'I AA HAm, ZHES NGA RGYAL BYA'O,,

DE KHO NA BZHIN DU H'Um ZHES BRJOD PAS SNYING GA NAS SPROS PA'I
TSUL GYIS GDOL PA MO'I MKHA' 'GRO MA SPROS TE SEMS CAN THAMS CAD
JI LTAR 'DOD DON YONGS SU BSKANG NAS SLAR LOG STE GCIG TU GYUR
TE, GDOL PA MO'I GZUGS JI LTAR SPRUL PA LAS BSKYED PA LA MNYAM
PAR GZHAG STE, SKU

MDOG NAG MO DANG, SKRA DMAR PO SIL BUR 'DUG PA, PUS MO'I SKYIL MO
KRUNG DU 'DUG PA, THAL MO SBYAR BA SPYI THOR GZHAG STE, GZHAN NI
DRAG MO MKHA' 'GRO MA DANG 'DRA BAR BSGOMS TE, AOm TZAndA L'I d'A
KI N'I AA HAm ZHES NGA RGYAL BYA'O, ,DE BZHIN DU BYAD SHAR MTSAMS
SU NI SMRYUm GIS BSKYED

PA'I SENG GE'I MDOG CAN SKU MDOG DKAR PO DANG SER PO DANG GOS
DMAR PO, ,PHYAG GNYIS PA'I G-YAS PA KHA tV'Am GA GYEN DU BSGRENG
BA, G-YON SDIGS MDZUB DANG ZHAGS PA 'DZIN PA, BDUD THAMS CAD
SKRAG PAR BYED PA, SENG GE'I MKHA' 'GRO MA SENG GE'I GDAN LA ROL
PA'I SKYIL MO KRUNG GIS BZHUGS

PA BSGOM PAR BYA'O, ,DE BZHIN DU SHAR LHO'I MTSAMS NA HMRYUm GIS
BSKYED PA STAG MO SKU MDOG DKAR BA DANG NAG MO GOS DMAR PO G-YAS
PA NA LCAGS KYU G-YON PA NA ZHAGS PA 'DZIN PA, GONG NAS GSUNGS
PA'I GDAN LA ZLUM PO'I SKYIL MO KRUNG GIS BZHUGS BAR BSGOM MO,
,DE BZHIN DU LHO NUB MTSAMS SU SA BON YMRYUm GIS BSKYED

PA'I CE SBYANG MA SPYANG KI'I MGO CAN MA SKU MDOG DKAR MO DANG
NAG MO, ,GOS DMAR PO DANG, PHYAG GNYIS KYIS ZHAGS PA DANG DGRA
STA 'DZIN PA GONG DU GSUNGS PA'I GDAN LA PHYED KYI SKYIL MO KRUNG
GIS BZHUGS PAR BSGOM MO, ,NUB BYANG MTSAMS NA SA BON

@156B KshMRYUm GIS BSKYED PA'I 'UG PA MO SKU MDOG DMAR MO DANG
SER MO GOS DMAR PO PHYAG GNYIS LA BE CON DANG ZHAGS PA, GONG DU
GSUNGS PA'I GDAN LA 'JO BA'I TSUL DU BSGOM PAR BYA'O, ,SHAR LA
SOGS PA'I SGO BZHI LA SA BON BUm LAS MKHA' 'GRO MA, SA BON PHEm
LAS MAR ME MA, ,SA

BON PHROm LAS 'JIB BYED MA, ,SA BON PHRIm LAS 'PHROG BYED MA,
,BSKYED DE GONG DU GSUNGS PA'I GDAN LA SOGS PA BZHIN DU GNAS PA
SKU MDOG DKAR PO DANG SER PO DANG DMAR PO DANG NAG PO DANG, PHYAG
GNYIS KHAR BCUG PA DANG, SPYI BOR THAL MO SBYAR BA DANG, KHA DANG
SNYING GAR

LAG PA GZHAG PA DANG, GTUN SHING 'DZIN PA RNAMS TE SKRA SIL BUR
BTANG BA MKHA' 'GRO MA LA SOGS PA'I SGO SRUNG SNYING GA NAS SPROS
TE GZHAG PAR BYA'O, ,RDO RJE PHRENG BA'I PHYI ROL NA SA BON HA
HO: HR'I: LAS BSKYED PA, ,PUKKA S'I DANG, KHRO GNYER MA DANG,
GTUM MO BDUD RTZI'I SNOD PHYAG

GIS 'DZIN PA RNAMS SHAR DU DGOD DO, ,SA BON GHI GHRA LAS BSKYED
PA DRAG MO DANG, KHRAG 'THUNG MA DANG, SHA ZA MA RNAMS LCAGS KYU
RNAM PA LNGAS GANG BA'I PADMA'I SNOD 'DZIN PA BYANG DU DGOD DO,
,SA BON KU RU KU RU LAS BSKYED PA'I KHRO MO DANG, 'BAR MA DANG,
'JIGS MA

RNAM GSUM GTOR MA'I SNOD PHYAG GIS 'DZIN PA NUB TU DGOD DO, ,SA
BON BATT'A L'I LAS BSKYED PA'I THOD PHRENG MA DANG, RDO RJE MA
DANG, BUM PA MA DANG GSUM DAM TSIG GI ZAS DANG BTUNG BA'I SNOD
PHYAG GIS 'DZIN PA LHOR DGOD DO, ,DBANG LDAN MTSAMS LA SOGS PA'I
GRVA BZHI

LA DBANG LDAN MTSAMS SU SA BON L'A SYE H'Um DANG, SU PRI YA
GANDHE H'Um GIS SGEG MO DANG DRI CHAB MA BSKYED, DKUR BRTEN PA'I
PHYAG RGYA DANG DRI CHAB KYI SNOD 'DZIN PA'O, ,ME'I MTSAMS SU SA
BON H'Um HO: DANG SRIm GIS BSKYED PA'I PI WANG MA DANG ME TOG MA
BSKYED DE, PI WANG BRDEB PA DANG ME

TOG 'THOR BA'I MCHOD PA'I PHYAG RGYA DANG BCAS PA'O, ,BDEN BRAL
MTSAMS SU SA BON H'Um H'Um H'Um DANG AOm LAS BSKYED PA DBYANGS
LEN MA DANG SPOS MA BSKYED DE KHA'I MDUN DU DKAR PO BSKUL BA DANG
SPOS PHOR 'DZIN PA'I PHYAG RGYA DANG BCAS PA'O, ,RLUNG GI MTSAMS
KYI SA BON NI H'Um

@157A *, ,NRi TYE H'Um DANG KsHUm LAS SKYES PA'I GAR BYED MA DANG
ME MAR MA STE, ,GAR BYED CING SPYI BOR THAL MO SBYAR PA DANG MAR
ME LAG PAS 'DZIN PA'I PHYAG DANG BCAS PA'O, ,DE DAG KUN KYANG DRI
ZHIM PA'I ME TOG PHRENG BAS BRGYAN PA, BAR GYI DKYIL 'KHOR ZLUM
PO'I 'KHOR LO'I

SNGON DU 'GOD PAR BYA'O, ,DE'I PHYI ROL GYI DKYIL 'KHOR GYI SHAR
SGO NAS SA BON KHE ZHES PAS NI KHYAB 'JUG GO, ,BYANG GI PHYOGS SU
AOm ZHES PAS TSANGS PA'O, ,NUB SGO NAS SA BON H'Um ZHES PAS LHA
CHEN PO'O, ,LHO PHYOGS SU SA BON MU MU ZHAS PAS BRGYA BYIN NO,
,DBANG LDAN GYI

MTSAMS SU SA BON MU MU ZHES PAS DBANG LDAN NO, ,ME'I MTSAMS NA SA
BON DHA NA AA GRE ZHES PAS NOR LHA KU BE RA'O, ,BDEN BRAL MTSAMS
NA SA BON KHA NI ZHES PAS 'BYUNG PO'I BDAG PO'O, ,RLUNG GI MTSAMS
NA SA BON BU PHU ZHES PAS CHU LHA WA RU nA'O, ,SHAR GYI SNAM BU
LA AOm

GUm AA SV'A H'A, KENG RUS 'JIGS BYED DO, ,AOm GUm AA DHE SV'A
H'A, KHA tV'Am SRIN PO'I'O, ,AOm GUm AIm SV'A H'A, TSOGS KYI
DBANG PHYUG GO, ,AOm GUm AI SV'A H'A, DRIL SNA'O, ,DE DAG NI MKHA'
'GRO MA'I SKU MDOG DANG MTHUN NO, ,BYANG GI SNAM BU LA AOm TZU AU
SV'A H'A, GTUM PA'I DBANG

PHYUG GO, ,AOm TZU AU SV'A H'A, BDUN BA'I LHA MO'O, ,AOm DZU RE
SV'A H'A, TSE BA'I DBANG PHYUG GO, ,AOm DZU RE SV'A H'A, SGRA
'JIGS BYED DO, ,DE DAG NI MAR ME MA'I SKU MDOG DANG MTHUN NO,
,NUB KYI SNAM BU LA AOm TUm LE SV'A H'A, 'DOD PA'I BDAG PO'O,
,AOm THE LE SV'A H'A, THAN DE'I DBANG

PHYUG GO, ,AOm DUM AE SV'A H'A, CANG TE'U'I RDA BZHAG GO, ,AOm
TUm AE SV'A H'A RNGA CHEN 'JIGS BYED DO, ,DE DAG NA 'JIGS BYED
MA'I SKU MDOG DANG MTHUN NO, ,LHO'I SNAM BU LA AOm tUm LA AOm
SV'A H'A, PI WANG DBANG PHYUG GO, ,AOm shUm AOm SV'A H'A, NGA RO
CHEN PO'O, ,AOm dUm AAm SV'A H'A, MCHE BA GTZIGS

PA'O, ,AOm dUm AAm SV'A H'A, GZHU 'DZIN PA'O, ,DE DAG NI 'PHROG
BYED MA'I SKU MDOG DANG MTHUN NO, ,DE RNAMS KYANG PHYAG BZHI BZHI
STE, KHA tV'Am GA DANG BHANDHA DANG LHA MO LA 'KHYUD PA DANG DRIL
BU 'DZIN PA DANG SPYAN GSUM DANG LDAN PA'O, ,RGYAN THAMS CAD KYIS
BRGYAN PA, THOD PA'I PHRENG

@157B BAS BCINGS PA STE, DE DAG NI PHYI ROL GYI DKYIL 'KHOR LA'O,
,DE LTAR LHA SO SO'I SNGAGS RE RES RDZOGS PA'I SKAD CIG GIS TING
NGE 'DZIN GYIS MNGON SUM DU DAM TSIG GI DKYIL 'KHOR GYI LHA YONGS
SU GANG BAR BSKYED PAR BYA'O, ,DE YAN CHAD NI DKYIL 'KHOR RGYAL
PO MCHOG CES

BYA'O, ,DE NAS NAM MKHA'I KHAMS KUN DU DE BZHIN GSHEGS PA THAMS
CAD RANG BZHIN RDUL PHRA RAB KYI GZUGS KYIS SEMS CAN THAMS CAD
KYI DON BYED PA LA SOGS PA THAMS CAD RTZOM PA RNAMS KYI SNGAGS
DANG PHYAG RGYA'I RIM PA 'DE BYA'O, ,TIL DANG NAS DANG 'BRAS YOS
DANG

ME TOG DKAR PO DANG DRI CHU DANG BSRES PA'O, ,'O MAS GANG BA
'BYOR PA GSER LA SOGS PA YON CHAB KYI SNOD RANG GI G-YON GYI GLOR
GZHAG STE SNGAGS BZLAS TE STA GON LA GNAS PAR BYA'O, ,RDO RJE KHU
TSUR GNYIS BCINGS TE, ,SA GDUGS DANG NI DKAR PO SPREL, ,DKAR PO
LCAGS

KYU ZHES BYA BA'I DAM TSIG 'GUGS PA'O, ,AOm BADZRA AAm KU SHA
DZA:, ZHES BYA BA'I PHYAG RGYA DANG SNGAGS KYIS 'JIG RTEN LAS
'DAS PA'I LHA SPYAN DRANG DO, ,RDO RJE KHU TSUR GNYIS BCINGS TE,
,GI WANG DRI MA GSUM BSGRENG NAS, ,DRI MA GSUM GYI TSIGS GSUM LA,
,GI WANG BKUG NAS

GNAS PAR BYA'O, ,AOm KARshA NI H'Um PHAt, CES BYA BA'I PHYAG RGYA
DANG SNGAGS KYIS 'JIG RTEN PA'I LHA THAMS CAD DGUG PAR BYA'O,
,GONG MA BZHIN DU MCHOD YON DBUL BAR BYA'O, ,DE NAS RDO RJE KHU
TSUR GNYIS BCINGS NAS, DKAR PO DANG GI WANG SBREL LA, AOm SMRYUm
SV'A H'A, SENG GE MA'I SNGAGS DANG

PHYAG RGYAS BGEGS BSKRAD PAR BYA'O, ,DE NAS RDO RJE KHU TSUR
GNYIS BCINGS TE, RGYAB DANG RGYAB TU YANG SBYAR NAS, ,BADZRA SPHO
tA BAm, ZHES LCAGS SGROG GI PHYAG RGYA DANG SNGAGS KYIS SGO BCING
PAR BYA'O, ,DE NAS YE SHES MKHA' 'GRO MA'I DAM TSIG GI PHYAG RGYA
ZLA BA DANG NYI MA KHA SBYAR

NAS PADMA KHA BYE BA'I TSUL DU BYA'O, ,AOm TIshthA A'A SA NA H'Um
SV'A H'A, SNGAGS DANG LDAN PAS LHA THAMS CAD GDAN LA BZHUGS PAR
BYA'O, ,DE NAS RIM PA 'DIS PHYAG RGYA BZHI BSTAN PAR BYA STE,
RANG GI SNYING GAR RDO RJE RTZE LNGA PA BSAMS TE, AOm YO GA BA RA
DRi SHYA DZA: H'Um BAm HO: SA MA YA STVAm,

@158A *, ,SA MA YA HO, ,PADMA YE SHES SBYAR BAR BYA, ,SA YI GDUGS
DANG RNAM SHES SBYAR, ,GNYIS KA LU GU RGYUD DU NI, ,LHAG MA BA
DAN TSUL DU BYA, ,DRI MA GSUM DANG DUD PAR SBYAR, ,RTZE MO LNGA
PO RDO RJE 'DZIN, ,SNYING PO'I SNGAGS TE RNAL 'BYOR NAM MKHA'
BYIN GYIS

BRLAB PA'I SNGAGS DANG PHYAG RGYA'O, ,AOm H'Um AA SV'A H'A, RNAL
'BYOR NAM MKHA'I DAM TSIG GI SNGAGS SO, ,DE NAS NYI MA ZLA BA'I
SNYIM PAR BYAS TE, PADMA'I TSUL GYIS RNAM PAR PHYE BAR BYA STE,
AOm A'A: H'Um AA SV'A H'A, SHES RAB KYI PHA ROL TU PHYIN PA'I
SNGAGS DANG PHYAG RGYA'O, ,SA GDUGS

RNAM SHES SBYAR NAS SU, ,LHAG MA RDO RJE BZHIN DU BSGRENG, ,AOm
SUm SV'A H'A, RDO RJE MA'I SNGAGS DANG PHYAG RGYA'O, ,PHYAG RGYA
DE NYID GNYIS BCINGS TE, GNYIS KA RGYAB GNYIS SBYAR BAR BYA, AOm
KshUm SV'A H'A, DRAG MO'I SNGAGS DANG PHYAG RGYA'O, ,KHU TSUR
GNYIS NI SBREL NAS SU, ,KHA YI PHYOGS

SU DGROL BAR BYA, ,AOm YUm SV'A H'A, RO LANGS MA'I SNGAGS DANG
PHYAG RGYA'O, ,KHU TSUR DAM POR GNYIS BCINGS TE, ,DKAR PO GI WANG
BSGRENG NAS SU, ,RTZE DANG RTZE MO SPRAD BYAS TE, ,RIN CHEN TSUL
DU SBYAR BAR BYA, ,AOm H'Um SV'A H'A, GDOL BA MO'I SNGAGS DANG
PHYAG RGYA'O, ,MDUN DU LAG PA

GAR BYAS NAS, ,PHYAG RGYA THAMS CAD BCING BAR BYA, ,RDO RJE KHU
TSUR GNYIS BCINGS TE, ,DKAR PO GI WANG SBREL BAR BYA, ,AOm SMRYUm
SV'A H'A, SENG GE MA'I SNGAGS DANG PHYAG RGYA'O, ,DE YI PHYAG
RGYA DAM BCINGS TE, ,DUD PA DRI MA GSUM BSGRENG NGO, ,AOm HMRYUm
SV'A H'A, STAG MO'I SNGAGS DANG PHYAG

RGYA'O, ,DE YI PHYAG RGYA BRTAN BCINGS TE, ,SA GDUGS DANG NI
PADMA SBREL, ,AOm YMRYUm SV'A H'A, CES SBYANG MA'I SNGAGS DANG
PHYAG RGYA'O, ,RDO RJE KHU TSUR GNYIS BCINGS TE, ,PHAN TSUN LAN
GSUM GDAB PAR BYA'O, ,AOm KshMRYUm SV'A H'A, 'UG PA MO'I SNGAGS
DANG PHYAG RGYA'O, ,NANG GI LHA MO DGU RNAMS MI

SNYING PO PHYAG RGYA SNGAGS BZHIN DU, ,ZLA BA'I LAG PA PHYE NAS
SU, STENG DU NYI MA BSTIM PAR BYA, ,AOm SH'I GHRAm SV'A H'A,
BYANG PHYOGS KYI RNAL 'BYOR MA RNAMS KYI SNGAGS DANG PHYAG
RGYA'O, ,RDO RJE THAL MO BRTAN BCINGS TE, ,NYI MA ZLA BA RNAM PAR
PHYE, ,AOm KU RU KU RU SV'A H'A, NUB

@158B PHYOGS KYI RNAL 'BYOR MA RNAMS KYI SNGAGS DANG PHYAG
RGYA'O, ,ZLA BA NYI MA PHYE NAS SU, ,RGYAB DANG RGYAB TU SPRAD
PAR BYA, ,RTZE MO GNYIS KA KHA SPRAD DE, ,LHA MO RNAL 'BYOR MA
GSUM STE, ,AOm PADM'A LI BATT'A LI H'Um SV'A H'A, LHO'I RNAL
'BYOR RNAMS KYI SNGAGS DANG PHYAG RGYA'O, ,RDO RJE KHU TSUR GNYIS
BCINGS TE,

STA ZUR GNYIS SU GZHAG PAR BYA, ,AOm H'Um SV'A H'A, SGEG MO'I'O,
,G-YON GYI LAG PA PHYE NAS SU, ,'JIGS PA RNAM SHES SBYAR BAR BYA,
,NYI MA KUN GYIS BZUNG BA NI, ,DUNG GI PHYAG RGYA JI BZHIN DU,
,AOm SUm PRI YA GANDHE SV'A H'A, DRI CHAB KYI SNGAGS DANG PHYAG
RGYA'O, ,DBANG LDAN MTSAMS NA'O, ,PI WANG TSUL

GYIS PI WANG STE, AOm H'Um HO: SV'A H'A, PI WANG MA'I SNGAGS DANG
PHYAG RGYA'O, ,LAG PA GNYIS KYI THAL MO NI, ,BSKOR ZHING GYEN DU
GTOR BAR BYA, ,AOm SRIm SV'A H'A, ME TOG MA'I SNGAGS DANG PHYAG
RGYA'O, ,ME'I MTSAMS NA'O, ,RDO RJE KHU TSUR BCINGS NAS SU, ,KHU
TSUR BCINGS NAS DKAR PO

NI; ,BSGRENG NAS KHA YI MDUN DU BSKUL, ,AOm H'Um H'Um H'Um SV'A
H'A, DBYANGS MKHAN MA'I SNGAGS DANG PHYAG RGYA'O, ,RDO RJE KHU
TSUR DAM BCINGS TE, ,MKHRIG MA ZLA BAS GZUNG BAR BYA, ,AOm AI
SV'A H'A, SPOS ME MA'I SNGAGS DANG PHYAG RGYA'O, ,BDEN BRAL
MTSAMS NA'O, ,YE SHES DKAR PO SBYAR

TE SPYI BOR BRKYANG, ,RNAM SHES GI WANG SBYAR TE DKU RU BRKYANG,
AOm SU NRi TYE SV'A H'A, GAR MKHAN MA'I SNGAGS DANG PHYAG RGYA'O,
,NYI MA KHU TSUR BCINGS NAS SU, ,YE SHES GYEN DU BSGRENG BAR BYA,
,AOm KshUm SV'A H'A, MAR ME'I SNGAGS DANG PHYAG RGYA'O, ,G-YAS
KYI STA ZUR MTSAMS SU NI, ,ZLA

BA'I LAG PA BRKYANG BAR BYA, ,BSGRENG NAS G-YON GYI PHYAG NA
BSNAMS, AOm N+YE DHE SV'A H'A, RLUNG MTSAMS SU'O, ,NYI MA'I LAG
PA KHAR BCUG STE, ,HA HA GAD SGROGS BZHAD BYED PA, ,AOm PHUm PHU
SV'A H'A, MKHA' 'GRO MA'I SNGAGS DANG PHYAG RGYA'O, ,THAL MO SPYI
BOR BZHAG PA NI, ,AOm PHEm PHU SV'A H'A, BYANG

GI 'BAR BYED MA'I SNGAGS DANG PHYAG RGYA'O, ,YI DAGS THAL MO KHAR
BCUG STE, AOm PHROm PHUm SV'A H'A, NUB KYI 'JIGS BYED MA'I'O,
,ZLA BA'I KHU TSUR DAM CINGS TE, ,RNA BA'I RTZAL SBYAR BAR BYA,
AOm PHRIm PHU SV'A H'A, LHOR 'PHROG BYED MA'I'O, ,PHYAG RGYA
THAMS CAD SO SO RU, ,SNYING PO SNGAGS DANG SBYAR

@159A *, ,BAR BYA, ,THAMS CAD LHA MO RNAL 'BYOR MA, ,RDO RJE
SGROG GIS BRTAN PAR BYA, ,RDO RJE KHU TSUR GNYIS BCINGS TE,
,RGYAB DANG RGYAB TU SBYAR BAR BYA, ,AOm BADZRA SPHOt BAm, RDO
RJE LCAGS SGROG GI SNGAGS DANG PHYAG RGYA'O, ,MDA' BKANG BA YI
TSUL DU NI, ,RNA BAR MDA' 'DREN

THUGS BSKUL LO, ,AOm KHRUm SV'A H'A, MDA' 'DZIN BA'I SNGAGS DANG
PHYAG RGYA'O, ,'KHYUD DANG NU MA 'DZIN PA NI, ,BDAG GIS LAG PA
GNYIS KYIS BZUNG, ,AOm SU PRI YA TE ME H'Um SV'A H'A, NU MA 'DZIN
PA'I SNGAGS DANG PHYAG RGYA'O, ,NYI MA'I LAG PA PHYE BAS TE,
,DKAR PO YE SHES SBYAR BAR BYA, ,

DE YI DUD PA LA SOGS BSGRENG, ,RDO RJE PHYAG RGYA BSTAN PAR BYA,
,AOm H'Um SV'A H'A, RDO RJE SNGAGS DANG PHYAG RGYA'O, ,DE NYID
ZLA BA SBYAR BYAS NAS, ,DRIL BU'I PHYAG RGYAR RAB TU GRAGS, ,AOm
AAm SV'A H'A, DRIL BU'I SNGAGS DANG PHYAG RGYA'O, ,SNYING GAR NYI
MA ZLA BA SBYAR, ,PADMA SA GDUGS

BSKYAD BYAS NAS, ,GSANG BA'I GNAS SU SBYAR BAR BYA, ,A'A LI'I
PHYAG RGYAR GRAGS PA YIN, ,AOm A'A SV'A H'A, A'A LI'I SNGAGS DANG
PHYAG RGYA'O, ,KHU TSUR BYAS NAS AOm BSGRENG NAS, ,AOm KHE SV'A
H'A, SHAR GYI KHYAB 'JUG GI'O, ,KHU TSUR SNYING GAR SKUL BYED
CING, ,AOm AAm SV'A H'A,

BYANG GI TSANGS PA'I'O, ,BA DAN GSUM NI GYEN BSGRENG NAS, AOm
H'Um SV'A H'A, NUB KYI DRAG PO'I'O, ,ZLA BA GI WANG BSGRENG BA
LA, ,NYI MA'I LAG PHYE NAS SU, ,DE YI RTZE MO KHO NA SBYAR, ,AOm
MU MU SV'A H'A, LHO'I GDUGS 'DZIN PA'I'O, ,KHU TSUR BCINGS NAS
DPRAL BA NAS, DUD PA DKAR PO

GSHIBS NAS KYANG, ,AOm MU MU H'Um SV'A H'A, DBANG LDAN MTSAMS NAS
DBANG LDAN GYI'O, ,KHU TSUR GNYIS NI GSHIBS NAS SU, ,DKAR PO GI
WANG BSGRENG BYAS NAS, ,RTZE DANG RTZE RU KHA SPRAD DE, ,RIN CHEN
TSUL DU SBYAR BAR BYA, ,AOm N'A D'A GRE H'Um SV'A H'A, ME'I
MTSAMS NA KU BE RA'O, ,KHU TSUR BYAS NAS

DKAR PO BSGRENG, ,AOm KHA DE NI H'Um PHAt, BDEN BRAL GYI MTSAMS
NA 'BYUNG PO'I BDAG PO'O, ,RDO RJE KHU TSUR GNYIS BCINGS NAS,
,DUD PA DKAR PO BSGRENG BAR BYA, AOm BHUR BHU WA SV'A H'A, ,RLUNG
GI MTSAMS NA BA RU nA'O, ,RDO RJE KHU TSUR GNYIS BCINGS TE, ,DUD
PA DRI MA GSUM BSGRENG NAS, ,RTZE DANG

@159B RTZE MO KHA SPRAD DE, ,SEMS MA RDO RJE RAB TU GRAGS, ,PHYAG
RGYA DE NI KENG RUS 'JIGS BYED LA SOGS PA RNAMS KYI THUN MONG DU
BSTAN PA'O, ,SNGAGS NI RANG RANG GI SNGAGS BRJOD DE SHES PAR
BYA'O, ,AOm KUm AA SV'A H'A, KENG RUS 'JIGS BYED KYI'O, ,AOm KHUm
A'A SV'A H'A, KHA DANG SRIN

PO'I'O, ,AOm GUm AI SV'A H'A, TSOGS KYI DBANG PHYUG GI'O, ,AOm GAm
A'I SV'A H'A, DRIL BU RNA BA'I'O, ,AOm TZUm AU SV'A H'A, GTUM
MO'I DBANG PHYUG GI'O, ,AOm TSUm A'U SV'A H'A, BDUN PA'I LHA'I'O,
,AOm DZUm RI SV'A H'A, TSA BA'I DBANG PHYUG GO, ,AOm DZUm R'Im
SV'A H'A, H'Um SGRA 'BYIN BYED DO, ,AOm

TUm Li SV'A H'A, 'DOD PA DREG PO'I'O, ,AOm THUm L'I SV'A H'A, THAN
LE DBANG PHYUG GI'O, ,AOm DUm AE SV'A H'A, CANG TE'U'I PHYI GZHAG
GI'O, ,AOM THUm AEE SV'A H'A, RNGA CHEN 'JIGS BYED KYI'O, ,AOm
TUm AO SV'A H'A, PI WANG DBANG PHYUG GI'O, ,AOm THUm AOO SV'A
H'A, NGA RO CHEN PO'I'O, ,AOm DUm AAm

SV'A H'A, MCHE BA RNAM PAR GTZIGS PA'I'O, ,AOm DU AA: SV'A H'A,
GZHU 'DZIN MA'I'O, ,DE DAG NI DAM TSIG GI PHYAG RGYA YIN NO,
,CHOS KYI PHYAG RGYA NI LHA DANG RANG GI LCE'I PADMA'I 'DAB MA LA
DE'I DBUS SU RANG GI SNGAGS KYI YI GE RNAM PAR BSGOM PAR BYA'O,
,DE NI CHOS KYI PHYAG RGYA'O, ,LAS

KYI PHYAG RGYA NI SNGON BZHIN DU BCING BA GONG MA DANG 'DRA STE,
LHA DANG RANG GI THUGS KAR YI GE AA LAS RDO RJE RGYA GRAM BSAMS
TE PHYAG MTSAN MED PAR 'CHING BA NI LAS KYI PHYAG RGYA'O, ,PHYAG
MTSAN DE KHO NA PHYAG MTSAN DANG LDAN PAR BYAS TE, RNAL 'BYOR NAM
MKHA' LA SOGS PA'I PHYAG RGYA CHEN PO

YIN NO, ,DE NAS RNAL 'BYOR NAM MKHA'I DKYIL 'KHOR GYI LHA RNAMS
LA SGEG MO LA SOGS PA MCHOD PA BRGYAD KYIS RIM PA BZHIN DU MCHOD
DE ZLA BA NYI MA'I LAG PA PHYE STE, DUD PA DRI MA GSUM BSGRENG
STE, PHYAG RGYA DES NI YON CHAB DBUL LO, ,AOm AARGHAm PRAT'ITZTSA
AARGHAm H'Um SV'A H'A, YANG ME TOG LA

SOGS PAS MCHOD DO, PRA WA RA SATK'A RA PRA T'I TZTSA SV'A H'A, DE
NAS GONG MA BZHIN DU DRI LA SOGS PAS MCHOD DE MCHOD PA NYI SHU
BAS KYANG RIM PA 'DIS MCHOD PAR BYA'O, ,DE LA NYI SHU 'DI LTA
STE, SO SO RE RE GAR BYAS NAS, ,SNGON DU SGEG PA LA SOGS PA BCING
NGO, ,DE NAS BI WANG GA TSUL DANG,

@160A *, ,GLING BU'I TSUL DANG, DUNG GI TSUL DANG, PHYAG 'TSAL
BA'I TSUL DANG, SPANG G-YAB KYI TSUL DANG, RGYAL MTSAN GYI TSUL
DANG, BLA RE'I TSUL DANG, 'PHEN GYI TSUL DANG, GDUGS KYI TSUL
DANG, RNGA BRDUNG BA'I TSUL DANG, RDZA RDA BRDUNG BA'I TSUL DANG,
RDA PA tA

HA BRDUNG BA'I TSUL DANG, GAR BYED PA'I TSUL DANG, DGOD PA'I TSUL
DANG, 'GYING BA'I TSUL DANG, KHRO BA'I TSUL DANG, MDA' 'PHANG
PA'I TSUL DANG, RDO RJE GSOR BA'I TSUL DANG, NU MA 'TSIR BA'I
TSUL DANG, THAL MO SBYOR BA'I TSUL LO, ,SNGAGS NI KUN LA H'Um
SBYAR BAR BYA'O, ,RDO

RJE DE BZHIN DU NI GZUNG BYA'O, ,DRIL BU CHOS SU GZUNG BAR BYA'O,
,AOm BADZRA GHAndE RA nI TA PRA RA nI TA SAm PRA RA nI TA SARBBA
BUDDHA KshE TRA PRA TZA LI TE PRA DZNY'A P'A RA MI T'A N'A D'A
SRA BH'A WA H'Um H'Um H'Um HO:, DRIL BU DKROL NAS DE DAG LA SOGS
PA'I MCHOD PA BYA'O, ,DPAL LDAN SKU GSUNG THUGS LAS GROL BA'I
ZHAL

GSUM PA, ,'GYING BAG KHRO BO DGOD PA DE BZHIN SPYAN YANG GSUM,
,KLU DBANG NOR BU'I 'OD MDOG SHIN TU MDZES PA'I SKU, ,PHYAG MTSAN
DRUG GIS MTSAN BA'I PHYAG MCHOG DRUG ,KHA tV'Am LHUNG BZED RAL
GRI DGRA STA RDO RJE DRIL BU 'DZIN, ,HA HA LA SOGS GANG SGROGS
DMYAL BA'I LANG LING

GCOD BYED PA, ,THAR PAR PHYIN PA'I SRID PA'I RANG BZHIN SKYE BA'I
MCHOG ,YE SHES MKHA' 'GRO MA KHYOD ZHABS GNYIS PHYAG 'TSAL BSTOD,
,DPAL LDAN SANGS RGYAS MI GZUGS MDZES PA'I SKU MDOG DKAR PO'I
SKU, ,BYANG CHUB SEMS KYI BDUD RTZI DAM PAS GANG BA'I SNOD 'DZIN

PA; ,MGON MED SEMS CAN KUN DON DKON MCHOG GSUM SKYABS MDZAD, ,RDO
RJE MKHA' 'GRO MA KHYOD ZHABS LA PHYAG 'TSAL LO, ,DPAL LDAN RIN
CHEN SPYI GZUGS SHIN TU GSER MDOG SKU, ,KHA tV'Am BDUD RTZI DAM
PAS BKANG BA'I LHUNG BZED 'DZIN, ,SDUG BSNGAL SEMS CAN MANG PO
TSIM

PAR BYED PA'I SKU, ,DRAG MO MKHA' 'GRO MA KHYOD ZHABS GNYIS LA
PHYAG 'TSAL, ,DPAL LDAN CHOS KYI SPYI GZUGS PADMA R'A GA'I MDOG
,KHA tV'Am YAR BSGRENG DRAG MO'I RO CAN 'DZIN PA PO, ,KUN 'GRO LA
SOGS SRID PA'I 'CHING BA GCOD BYED MA, ,RO LANGS MKHA' 'GRO MA
KHYOD ZHABS GNYIS LA PHYAG 'TSAL, ,

@160B DPAL LDAN LAS KYI SPYI GZUGS MDOG LJANG DON YOD GZUGS, ,KHA
tV'Am DRAG MO MI YI THOD PA SAR BA 'DZIN, ,'DOD PA'I NYON MONGS
SRID PA'I 'CHING BYED GCOD BYED MA, ,GDOL BA'I MKHA' 'GRO MA
KHYOD ZHABS GNYIS LA PHYAG 'TSAL, ,DPAL LDAN SENG GE MA DANG STAG
MO CE SBYANG 'UG

MGO MA, ,SDIGS MDZUB ZHAGS PA DANG NI DGE BA'I LCAGS KYU DGRA STA
CAN, ,DMYAL BA'I SDUG BSNGAL MANG PO THAMS CAD GCOD MDZAD MA,
,SPRUL PA'I SKU RNAMS KHYED KYI ZHABS GNYIS LA PHYAG 'TSAL,
,MKHA' 'GRO MAR ME 'JIB BYED 'PHROG BYED KHYED RNAMS NI, ,MCHOG
TU SA RNAMS

SRUNG BAR BYED PA DRAG PO RNAMS, ,SDANG BA GDUL DKA' GZHAN GYI
RIG PA GCOD MDZAD MA, ,LHA YI MKHA' 'GRO MA KUN ZHABS GNYIS LA
PHYAG 'TSAL, ,SGEG MO YID DGA' YID 'ONG PHRENG BAD DBYANGS LEN
MA, ,GAR SOGS DBYANGS SGRAR GAR GYI YAN LAG DGU ,SNA TSOGS RNAM

BKOD ME TOG MCHOG GI SPOS RNO BA, ,YE SHES SNANG BA MAR ME DRI
ZHIM ZHING, ,DPA' BO DBANG MCHOG RNAL 'BYOR MA YI 'KHOR LO NI,
,SBYOR BA SHIN TU SBYOR BA SBYOR BA CHEN PO LA, ,LUS NGAG YID
KYIS CHAGS PAS NAN TAN DRAG TU NI, ,DPAL LDAN GSANG BA'I GDAN
MCHOG MCHOD

NAS PHYAG 'TSAL LO, ,DPAL LDAN DE NYID RGYAL PO DAM BA DBANG
PHYUG SPYI GZUGS KYIS, ,DPAL LDAN GSANG BA'I GDAN MCHOG 'OD ZER
RAB 'BAR BA, ,DPAL LDAN RDO RJE DRIL BU DKROL SBYOR DE BZHIN
NYID, ,DPAL LDAN YE SHES BRTEN PA'I DBANG PHYUG LONGS SPYOD 'DUD,
,DE LTAR

BSTOD PA BYAS NAS DRIL BU DKROL BAR BYA'O, ,AOm SHUDDHO MA MA
H'Um AA AA AA AAm SV'A H'A, DE NAS THAMS CAD SBYOR BA BZHI LA
SOGS PA'I SBYOR BA CHEN PO'I BAR DU CHOS THAMS CAD BDAG MED PA'I
RANG BZHIN DU BSGOM PAR BYA'O, ,JI SRID MI SKYO'I BAR DU'O, ,SKYO
BAR GYUR NA GONG MA BZHIN DU

MCHOD PA THAMS CAD KYIS MCHOD NAS RIM PA BZHIS GTOR MA YANG DBUL
BAR BYA'O, ,DANG PO DKYIL 'KHOR MDUN DU BYAS NAS PHYAG RGYA
'DIS DGUG PAR BYA'O, ,RDO RJE KHU TSUR GNYIS BCINGS TE, ,RGYAB
DANG RGYAB TU SBYAR BAR BYA, ,SA GDUGS PADMAS DKRIS NAS SU, ,DKAR
PI GI WANG

@161A *, ,BSGRENG BAR BYA, ,DKAR PO DGUG NAS 'DREN PA NI, ,LHA
RNAMS DGUG PA'I DAM PA'O, ,DGUG PA DAM TSIG GI PHYAG RGYA DAM
PA'O, ,AOm BATT'A LI MA H'A BATT'A LI H'Um H'Um H'Um SV'A H'A,
DGUG PA'I DAM TSIG GI SNGAGS SO, ,DE NAS YON CHAB DANG KHRUS CHAB
DBUL LO, ,DI DANG ME

TOG DANG SPOS DANG 'BYOR PA JI BZHIN DU BSTEN PA ZAS LCAGS KYU
LNGA LA SOGS PA DANG, ZAN DANG SRAN MA LA SOGS PA DANG NYA SKAM
PO DANG BYIS SKYU DANG LDAN PA'I GTOR MA'I SNOD LA LAG PAS REG
PAS SNGAGS 'DI BZLAS PAS GTOR MA SBYIN NO, AOm SHING GCIG DANG NI
DUR KHROD DANG, ,

RI BRAGS DANG NI PHYUGS KYI LHAS ,YUL GYI MDO DANG LAM DANG
ZHING, ,KHYAD PAR DU NI KHYIM STONG DANG, ,SNOD DANG THANG DANG
SA STENG DANG, ,KHYAD PAR GDOL BA'I KHYIM GNAS DANG, ,NAG PO DRAG
PO DRAG CHEN PO, ,LHA MIN MNYAM DU BSTEN PA DANG, ,NAG PO GTZIGS
BYED 'JIGS BYED PA, ,DGA'

LAS 'DAS DANG BGEGS RGYAL PO, ,DGA' BYED MA DANG DRAG MO DANG,
,'JIGS BYED MA DANG AU MAS BSTOD, ,RGYAL MO RNAM PAR RGYAL DBANG
MO, ,THUB MED GZHAN GYIS MI THUB MA, ,NAG MO BZANG MO NAG CHEN
MO, ,NAG SBOM MA DANG RNAL 'BYOR MA, ,DBANG BYED MA DANG ZLA BA
MO, ,NAG

MO SDANG BA'I LAM PA KI, ,'PHROG BYED MA DANG ME MAR MA, ,'JIGS
BYED YUL GNAS RNAL 'BYOR MA, ,DRAG MO'I GZUGS DANG GZUGS CHEN MO,
,MCHE BA GTZIGS DANG THOD CHEN MA, ,KHA tV'Am RDZU 'PHRUL CHEN MO
DANG, ,RAL GRI DGRA STA'I LAG PA GANG, ,RDO RJE DE BZHIN CHU LAG
DANG, ,MKHA'

'GRO LNGA YI DE NYID CHE, ,LAS KUN RJES SU SGRUB PA YI, ,SBYOR
BA'I DKYIL 'KHOR RGYA CHEN PO, ,RDO RJE'I DBANG PHYUG DE BZHIN
GTZO, ,DE BZHIN GSHEGS PA'I SKU CHEN PO, ,GOS MED SBYOR BA SKYED
BYED MA, ,RDO RJE DBANG PHYUG MA YI BKAS, ,THAMS CAD THAMS CAD
DGUG PA'O, ,AOm KAKKA dHA NA BABBANDHA

NA SPYAN DRANGS PA'I SNGAGS DANG PHYAG RGYA'O, ,KHAKHKHA DHA NA
H'Um H'Um H'Um PHAt PHAt RAm SV'A H'A, SPYAN DRANGS PA'I PHYAG
RGYA DE NYID LAS DKAR PO DANG GI WANG BSGRENG BA'O, ,AOm BATT'A
LI BATT'A LI H'Um H'Um H'Um HO: SV'A H'A, DGA' BAR BYA BA'I
SNGAGS DANG PHYAG RGYA'O, ,GTOR MA'I SNOD BZHAG STE RDO RJE
BCINGS TE RAL GRI BYUG

@161B PA'I TSUL DU BYAS TE, AOm AA K'A RO MU KHAm SARBA DHARM'A
n'Am, A'ADYA NUTPANNA TV'A TA AOm GUm SV'A H'A, SGEG MO LA SOGS
PA'I MCHOD PAS KYANG MCHOD DE BSTOD PA BYA ZHING DRIL BU DKROL
BAR BYA'O, ,SEMS DPA' CHEN PO DANG PO MCHOG, ,DGA' BA CHEN PO
DGA' BA CHE, ,KUN DU BZANG PO KUN

GYI BDAG, ,RDO RJE SNYING PO GTZO BO'I GTZO, ,THUGS KYI SEMS DPA'
TING 'DZIN MCHOG, ,RDO RJE RDO RJE CHEN PO'I STOBS, ,KUN TU BZANG
PO'I SPYOD PA'I MCHOG ,BDUD DANG BDUD NI RAB 'JOMS PA, ,KUN GYI
KHRO BO KHRO CHEN PO, ,SANGS RGYAS SANGS RGYAS CHOS SKYES

SOGS, ,RDO RJE H'Um BYED H'Um BYED PA, ,'JIG RTEN DBANG PHYUG NOR
BU SBYIN, ,CHAGS PA CHEN PO BDE BA CHE, ,'DOD PA THAR PA NOR CHEN
PO, ,SRID GSUM 'JIG RTEN GSUM GYI MCHOG, ,'JIG RTEN GSUM MCHOG
KHAMS GSUM LA, ,MI G-YO RAB MCHOG MI GSAL GA,

SHIN TU PHRA BA RAB 'DUS PA, ,G-YO DANG RA BA MCHOG THOB PA YI,
,SRID DANG 'KHOR BA DAG BYED PA, ,THOG MA MED PA THA MED PA,
,'DOD CHAGS DAG PA TING 'DZIN MCHOG ,SNA TSOGS 'DOD CHAGS DBANG
PHYUG CHE, ,NAM MKHA'I MTHA' LAS RTAG PA'I DON, ,'BYUNG BA

CHEN PO KUN GYI GZHI, ,LONGS SPYOD DPAL GYI RGYAL PO GTZO, ,'DOD
PA THAMS CAD RDZOGS BYED PA, ,PHYAG 'TSAL BSTOD DE PHYAG 'TSAL
BSTOD, ,GUS PAS KHYOD LA PHYAG 'TSAL LO, ,RDO RJE SEMS DPA' RAB
GRUB BSTOD, ,BDAG GIS CHO GA MA TSANG BA RNAMS NI BCOM LDAN

'DAS LA BZOD PAR GSOL, ,KHYOD KYIS SEMS CAN DON KUN MDZOD, ,DNGOS
GRUB GSOL NAS CI BDER GSHEGS, ,SANGS RGYAS YUL DU GSHEGS NAS
KYANG, ,SLAR YANG 'DIR NI GSHEGS SU GSOL, ,PHYI ROL LHA RNAMS
KYANG SE GOL GSUM DANG SNGAGS 'DIS GTANG BAR BYA'O,,

AOm GATZTSA GATZTSA H'Um SV'A H'A, JI LTAR SPRUL PA'I DKYIL 'KHOR
RNAMS RANG GI DBUGS KYIS DRANGS NAS, RANG GI LUS LA ZHUGS TE,
RANG GI GNAS LA DGOD PAR BYA'O, ,'DI LTA STE SPYI BO MIG DANG RNA
BA DANG SNA DANG, LCE LA GO RIMS BZHIN DU DRAG MO'I MKHA' 'GRO MA
DANG, GDOL PA'I MKHA'

@162A *, ,'GRO MA DANG, RO LANGS MA'I MKHA' 'GRO MA DANG, RDO RJE
MKHA' 'GRO MA RNAMS DGOD DO, ,SENG GE MA DANG, ,STAG MO DANG, ,CE
SPYANG MA DANG, 'UG PA MA RNAMS GO RIMS BZHIN DU MGRIN PA DANG,
DPUNG PA GNYIS DANG SNYING GA DANG, ,LTE BA RNAMS LA DGOD DO,
,SGO BA BZHI NI

BRLA G-YAS G-YON DANG RJE NGAR LA'O, ,PUKKA S'I LA SOGS PA GO
RIMS BZHIN DU LCE'I THIG LE'I STENG DU PUKKA S'I LA SOGS PA BSTIM
PAR BYA'O, ,BRANG LA SOGS PA'I YAN LAG LNGA LA NI DRAG MO LA SOGS
PA BSTIM PAR BYA'O, ,KHA'I GNAS SU BYIN GYIS BRLABS NAS GTUM MO
LA SOGS

PA BSTIM PAR BYA'O, ,SO'I PHRENG BA DANG LCE LA YANG THOD PHRENG
MA LA SOGS PA BSTIM PAR BYA'O, ,DE DAG GI BDUD RTZI LA SOGS PA'I
SNOD NI LUS LA BYIN GYIS BRLAB PAR BYA'O, ,'JIG RTEN GYI LHA
TSANGS PA DANG KHYAB 'JUG LA SOGS PA NI BA SPU'I BU GA DANG RKANG
PA LA SOGS PA LA GO RIMS BZHIN

DU THIM, KENG RUS 'JIGS BYED LA SOGS PA'I BYANG CHUB SEMS DPA'
BCU DRUG NI RNAL 'BYOR NAM MKHA'I DBUGS DANG 'OD ZER LA THIM PAR
BYA'O, ,SNYING GAR SGEG MO, NU MA'I BAR DU DRI CHAB MA'O, ,MGRIN
PA LA PI WANG MA'O, ,MGO PO LA ME TOG MA'O, ,SO'I PHRENG BA GNYIS
LA

DBYANGS MA'O, ,GSANG BAR SPOS ME MA'O, ,DPUNG PA GNYIS POR GAR
BYED MA'O, ,MIG GNYIS LA MAR ME MA'O, ,GZUGS KYI RNAM PA'AM NGO
BO NYID DU RNAM PAR BSAM, DNGOS PO THAMS CAD KYI NGO BO RNAM
'BYOR NAM MKHA' BDAG GO ZHES NGA RGYAL GZUNG BAR BYA'O, ,

BSRUNG BA DGOD PA DANG, ,DBANG BSKUR BA DANG, ,GO CHA BGO BYAS
NAS RDO RJER PA LA SOGS PA BSAMS NAS GZHAG PAR BYA'O, ,NYAL BA
DANG, 'DUG PA DANG, 'GRO BA DANG, 'GRENG BA DANG, RTAG TU SHIN TU
MNYAM PAR GZHAG NAS LHA DANG BDAG GI SBYOR BA BSGOM, ,DE DAG NI
SHIN TU

SBYOR BA ZHES BYA'O, ,DE NAS LONGS SPYONG RNAL 'BYOR BA BZHIN DU
JI SNYED DAM TSIG GI RDZAS DE DAG GIS TSOGS KYI 'KHOR LO'I ZAS
RIM PAR MCHOD PA 'DIS BYA'O, ,YI GE KshUm GIS DGA' BAR BYA BA
DANG, ,YI GE YUm GIS DAG PAR BYA BA DANG, YI GE H'Um GIS MKHREGS
PAR BYA BA DANG, YI GE SUm

@162B GYIS BDUD RTZIR BYA'O, ,YI GE H'Um GIS RO MNYAM POR BYA BA
DANG, PADMA'I SNOD LA BZHAG LA NYI MA'I LAG PA LA BDUD RTZI'I
SNOD BZHAG NAS, ,ZLA BA'I LAG PA'I MTHE BONG DANG SRIN LAGS DANG
RI RAB TU BSGOM, ,AOm HA: HO: HR'I: SA BON GYI SKU GSUNG THUGS
GZUGS DANG DRI DANG RO DANG DPA' BO

LHA GSUM GYI BDAG NYID GZUNG 'DZIN SPANGS PA'I RANG BZHIN DKYIL
'KHOR GYI LHA RE RE'I 'KHOR LO LA MTHE BONG DANG SRIN LAG GIS
'THOR 'THUNG SBYIN PAR BYA'O, ,DE NAS MCHOD NAS PHYAG BYAS TE DE
NAS RANG GI LUS LA GNAS PA'I LHA DANG 'KHOR LO'I LHA JI LTAR DGA'
BAR TSIM PAR BYA'O, ,DE KHO NA

BZHIN DU TSOGS KYI 'KHOR LO'I GO CHA LA YANG SBYOR BA GSUM GYI
RANG BZHIN LHA'I SBYOR BA LA GNAS NAS TSOGS KYI 'KHOR LO LA MCHOD
PAR BYA'O, ,'DI LTA STE DPRAL BA DANG SPYI BO DANG LCE'I RTZE MO
LA THIG LE GSUM BYIN NAS JI LTAR BDE BAR BYA'O, ,DE LTAR MNGON
SUM DU DGA' BA YUL GYI MCHOD PA

RNAMS KYIS, DE BZHIN GSHEGS PA RNAMS LA MCHOD NAS, ,YONGS SU
RDZOGS PA LA GONG MA BZHIN DU ME TOG LA SOGS PAS RDZOGS PAR
BYA'O, ,DE'I 'OG TU LHAG MA'I GTOR MA SBYIN PAR BYA'O, ,TSIGS
BCAD BZLAS NAS GTANG BAR BYA'O, ,TSIGS BCAD NI 'DI LTA STE, ,AOm
BATT'A LI

BATT'A LI TSE, AOm KU RU KU RU BATT'A LI MA H'A BATT'A LI SV'A
H'A, DUR KHROD NAG MO DNGOS GRUB ZHAL, ,GTUM MO 'JIGS BYED YI
DAGS LA, ,DAM TSIG SRIN MO KHRAG DGA' MA, ,K'I LI K'I LI SGRA
SGROGS MA, ,DUR KHROD RO YI TSAL DBUS SU, ,TSOGS DANG PHO NYA
BCAS PA RU, ,'JIG RTEN GTUM MO DUD SOL

MA; ,GSOL CIG BZHES SHIG DAM TSIG MA, ,GNAS NAS DBANG DU MDZAD DU
GSOL, ,TIshthA SIDDHI KU RU HU TU AOm PHROm HA GRI HA SARBA
DUsht'A PHUm PHEm PHROm PHRIm PHAt SV'A H'A, RDO RJE DAM PA
BCINGS NAS SU, ,DKAR PO GI WANG BSGRENG NAS SU, ,GNYIS KA RTZE MO
BKUG NAS NI, ,KHA YI 'GRAM DU GZHAG PAR BYA, ,LHAG

MA'I GTOR MA BYIN GYIS RLOBS, ,DUD PA SOL BA ZHES BYA BA'I SNGAGS
DANG PHYAG RGYA'O, ,BCOM LDAN 'DAS RNAL 'BYOR NAM MKHA' DANG YE
SHES MKHA' 'GRO MA'I SGRUB THABS, ,SLOB DPON CHEN PO RNAM PAR
RGYAL BA'I DBANG PO'I SDES MDZAD PA RDZOGS SO,,