@169A *, ,RGYA GAR SKAD DU, AA BHI shE KA AARTHA NI RU KITA N'A
MA, BOD SKAD DU, DBANG GI DON NGES PAR BRJOD PA ZHES BYA BA, BCOM
LDAN 'DAS DPAL RDO RJE SEMS DPA' LA PHYAG 'TSAL LO, ,CHOS SKU BDE
BA CHEN PO NI, ,SKU GNYIS PO LA KHYAB GNAS PA, ,RDO RJE 'DZIN

RTAG LA PHYAG 'TSAL, ,DBANG GI DON NI NGES PAR BSHAD, ,RGYAS
BSHAD BDE BA BSGRUB BYA NI, ,DA LTA NYID DU GYUR YIN PAR, ,SEMS
DPA' DE NI MI RIGS TE, ,DBANG GIS DE MA THAG GROL PHYIR, ,GTZO
MIN GZHAN LAS RGYAS BSHAD NI, ,JI LTAR RANG GIS MYONG BAR 'GYUR,
,JI

LTAR BSGRUB BYA 'JIGS BCAS PAS, ,GROL BA'ANG RNAM PAR 'JIG PAR
RIGS, ,DE PHYIR ZAG MED BSGRUB BYA NI, ,'JIG MED BLA NA MED PA
STE, ,'GRO BA'I DON BYA NUS LDAN PA, ,BDE BA NAM MKHA' LTA BU'O,
,SKYOB PA'I SKU NI DE NYID DE, ,CHOS KYI SKU ZHES BSHAD PA YIN,
,DE LA

YANG NI GNAS PA'I SKU, ,LONGS SPYOD SPRUL PA'I MTSAN NYID CAN,
,THEG CHEN BLA NA MED PAR NI, ,GNYIS PO'ANG MKHAS PA'I BSGRUB BYA
STE, ,GZHAN NI DE YI SBYOR MIN PAS, ,RANG DANG GZHAN DON BSGRUB
PHYIR RO, ,PHA ROL PHYIN PA'I THEG PAR YANG, ,BSGRUB BYA SKU DER
BSGOMS

PA YIS, ,RO GCIG GSAL BA BSAM MI KHYAB, ,'DI NI THUB CHEN CHOS
SKU'I MTSAN, ,SHES RAB PHA ROL PHYIN PA YI, ,LAM DE BSGOMS PA'I
STOBS LAS KYANG, ,GTZO BO DE NI THOB PAR 'GYUR, ,SBYIN SOGS LAS
LAS GNYIS PO DE, ,BSGRUB BYA SKU GSUM PO 'DIR

NI; ,PHA ROL PHYIN RIM DE LTA BUR, ,SBYIN PA TSUL KHRIMS BZOD
BRTZON 'GRUS, ,BSAM GTAN SHES RAB SOGS PAS SO, ,RNAL 'BYOR RGYUD
DU BSGRUB BYA STE, ,LHA YI PHYAG RGYA'I DNGOS PO STE, ,BTZO BO
DANG NI DKYIL 'KHOR BA, ,SPRO DANG BSDU BA YIS KYANG NGO, ,GANG

ZHIG LA LAR BDE CHEN POR, ,BSAM MI KHYAB KUN STOBS LAS KYANG,
,BSGRUB BYA GNYIS DANG GNAS KYI SKU, ,RANG BZHIN ZHES BYAR RAB
BSDUS TE, ,CHOS RNAMS NYID NI THAMS CAD KYI, ,DE NYID LAS BYUNG
BSGOM PAR BYA, ,LUS LA SOGS PA'I LAS RNAMS KYANG, ,DE

@169B YI NGO BOR BRTAGS NA'O, ,RNAM PA GNYIS SU BSHAD PA NI,
,BSOD NAMS TSOGS KYI RGYU YIS TE, ,RANG BZHIN ZHES BYA'I RNAL
'BYOR CHED, ,BSGRUB BYA GNYIS PO'ANG DE BZHIN NO, DE PHYIR RGYUD
RNAMS THAMS CAD DU, ,PHYAG RGYA MO YI BRDA YIS NI, ,DBANG BSKUR
DANG LAS CHOS

SKU YI, ,RANG BZHIN DU YANG MTSON PA TZAM, ,GTZO BO DE NYID GCIG
PUR MTSON, ,KHA CIG GZHAN GYIS DE LTAR RI ,DE NYID SGRUB THABS
DANG BCAS PAR, ,'DIR MTSON NO ZHES GZHAN RNAMS GNAS, ,PHYAG RGYA
YIS NI SKU GSUM MO, ,RAB TU PHYE BA 'DIR RAB MTSON,,

'DI LTAR SHES RAB DBANG BSKUR LA, ,MKHAS RNAMS GZHAN DAG DE LTAR
SMRA, ,DE LA PHYOGS DANG PO'I BSAM PA NI 'DI LTA STE, BDE BA CHEN
PO'I DNGOS PO BSAM GYIS MI KHYAB PA LONGS SPYOD RDZOGS PA DANG
SPRUL PA DAG GI GNAS SU GYUR PA YID BZHIN GYI NOR BU LTA BUR 'GRO
BA MA

LUS PA'I DON GYI BYA BA MDZAD CING, KUN NAS NYON MONGS PA'I BAG
CHAGS KYIS BON ZAD PAR BTON PA, SANGS RGYAS THAMS CAD KYI YON TAN
SHIN TU RNAM PAR DAG PA'I BAG CHAGS KYI GZHI MA KUN GZHI RNAM PAR
SHES PA YONGS SU GYUR PA'I MTSAN NYID 'BRAS BU'I GTZO BO CHOS

KYI SKU ZHES BYA BA SHIN TU RNAM PAR DAG PA'I CHOS KYI DBYINGS
KYI RANG BZHIN NI RNAL 'BYOR GYI RGYUD KYI SGOM PAS BSGRUB PAR
BYA BA YIN GYI, MI SHES PAR NI BSGOM PAR BYA BA MA YIN TE, 'DIR
DE DMIGS PA'I SHES PA MED PA'I PHYIR RO, ,DE THOB NI NI BSGOM PA
DON MED DO, ,GTZO

PO 'JIG RTEN LAS 'DAS PA'I LAM DE'I DNGOS PO NYE BAR MA GYUR NA
GTZO BO MA YIN PA'I DNGOS PO DER RIG PA MA YIN NO, ,DE'I PHYIR NA
DE BZHIN GSHEGS PA THAMS CAD KYIS BYIN GYIS BRLABS PA'I PHYAG
RGYAS MTSON PAR BYA BA'I RNAM PAR RTOG PA MED PA'I BDE BA CHEN PO
TZAM SO SOR SNANG

BA DE KHO NA NYID DANG MTHUN PAR SNANG BA DE NYID DUS PHYIS DE
KHO NA NYID DU RNAM PAR GROL BA BSGOM PAR BYA'O, ,RGYUD LAS JI
SKAD GSUNGS PA'I PHYAG RGYA MOR YANG DAG PAR SBYAR BAR BLA MA'I
MAN NGAG LAS BYANG CHUB KYI SEMS NOR BU'I DKYIL NA GNAS PA'I PHYI
ROL DU MA SONG BA'I BAR MA

@170A *, ,DON GNAS PA LA NYE BAR DMIGS PA NA DMIGS PA GZHAN THAMS
CAD DANG RAB TU 'GAL BAR GYUR PA'I GNYIS SU MED PAR SNANG BA BDE
CHEN PO'I DNGOS PO'I YE SHES NI DE'I DPER GYUR PAR BLTAS TE BSGOM
PAR BYA'O, ,DE'I RNAM PA DANG MTHUN PA LA BRTAGS

PA LAS DPE DANG LDAN PA'I DON DAM PA'I YE SHES KYANG DPE 'DIS
SHIN TU THAR PA'I DON DAM PA'I YE SHES 'DOD PA RNAMS LA SHIN TU
NYE BAR MTSON PAR BYED PAR 'GYUR RO, ,DE BAS NA 'DIR BLA MA RNAMS
KYI MAN NGAG LAS DON DAM PA'I YE SHES DE DES PAR SHES PAR GYUR NA
NAM MKHA'

RDO RJE BSGOM PA DE NYID DANG BSKYED PA DANG RDZOGS PA'I RIM PA'I
LHA'I RNAL 'BYOR DANG BCAS PA'I SBYOR BA'ANG MTSON PA YIN LA, DE
GUS PA DANG BCAS PAS RGYUN MA CHAD PAR DAM TSIG DANG LDAN PAR
BSGOM PAR BYA'O, ,DE YONGS SU RDZOGS PAR BSGOM PA'AM, LHA'I DNGOS
PO DANG

POR BSGOMS PA'I STOBS DANG, DAM TSIG CHEN PO LHUR BLANGS PA'I
STOBS LAS SHIN TU MYUR BAR RAB TU BDE BA DANG SKU GSUM PO THOB
PAR 'GYUR RO, ,SHES RAB YE SHES KYI DBANG BSKUR PA'I DUS SU GTZO
BO'I PHYIR NA CHOS KYI SKU, SKU GNYIS PO'I RTEN DE NYID MTSON PA
YIN

NO ZHES PHYOGS DANG PO'I BSAM PA YIN NO, ,PHYOGS GNYIS PA'I
DGONGS PA YANG 'DI YIN TE, GANG GI TSE YANG BDE BA CHEN PO ZAG PA
MED BA NI BDAG GIS KYANG BSGRUB PAR BYA BA YIN MOD KYI, DE BAS
KYANG DE'I SGRUB PA'I THABS LAS MA GTOGS PA GZHAN GYIS BSGRUB PAR
MI NUS PA

DES NA SGRUB PA'I THABS KYANG MTSON PA YIN PAR SHES PAR BYA'O,
,DE LA SGRUB THABS NI 'JIG RTEN DANG 'JIG RTEN LAS 'DAS PA'I
TSOGS MTHONG BAR BYA BA'I PHYIR NA LAM GYI RANG BZHIN BSGOM PA'O,
,DE YANG RNAL 'BYOR GYI RGYUD DU DAM TSIGS JI LTA BA BZHIN DU
LHA'I DNGOS PO DE BZHIN

GSHEGS PA THAMS CAD KYI YE SHES KYI PHYAG RGYAS BTAB PA'I YE SHES
SO, ,DE YANG SHES RAB YE SHES KYI DBANG BSKUR BAS MTSON PA'I DE
KHO NA NYID KYI YE SHES KYI MTSAN MA BSKYED PA'I RIM PA LA RTZOM
PAR BYED PA'I DUS NA BSKYED PA'I RIM PA YANG DE BZHIN DU MTSON
PAR BYAS PA YIN NO

@170B ZHES SO, ,DE LA CHO GA NI DPAL GSANG BA 'DUS PA LA SOGS PA
DE SNYED DU RAB TU BSDUS PA'I RGYUD LAS GSUNGS PA'I MTSAN NYID
CAN SGRUB PA PO LA SPRO BA DANG LDAN PA'I PHYAG RGYA MO'I GANG
GZUGS LA SOGS PA MTHOR BAR BYA BA DANG, NU MA SRA BA LA SOGS PA
LA REG PAR BYA BA

DANG; RJES SU CHAGS PA DANG BCAS PA DANG, DUNG MO RNA PAS THOS
PAR BYA BA DANG, MA MCHU'I RO MYANG BAR BYA BA DANG, LUS PO LA RI
DAGS KYI LTE BAS BYUGS PA'I DRI MA MNAM ZHING, DE RNAMS KYI DNGOS
PO YANG SGYU MA LTA BUR YANG DAG PAR KHONG DU CHUD PAR BYAS LA,
DE

DANG LHAN CIG SKYES PA'I DGA' BA GANG YIN PA DE RNAM PAR SNANG
MDZAD LA SOGS PA'I DE BZHIN GSHEGS PA RNAMS DANG, GZUGS RDO RJE
MA LA SOGS PA'I RANG BZHIN TSOGS KYI LAM GYI NGO BOR YANG DAG PAR
BZUNG STE YANG DAG PAR BRTZAMS PA NYID LAS MTSON PAR BYA'O,
,PHYAG RGYA

GANG YIN PA DE NYID KYI LUS PO BSDAMS PAS BLANGS PA'I NU MA LA
SOGS PA'I SRA BA RNAMS NI SA'I RANG BZHIN REG BYA SHES PA'I DMIGS
BYAR GYUR PA RANG SNANG BA TZAM PO DES PHYI ROL GYI DON GYI RJES
SU DMIGS PA LAS GZHAN DU CUNG ZAD KYANG BRTAG PAR MI BYA'O, ,DE
LTA BU'I CHO GA DANG

YE SHES SU BCAS PAR SKYES PA'I DGA' BA DE NI BCOM LDAN 'DAS RNAM
PAR SNANG MDZAD GTI MUG LONGS SPYOD PAR GNAS PA DANG, GTI MUG
DGA' MA STE RDO RJER GNAS SO, ,THABS KYI GNAS SKABS SU GNAS PA
LAS BSNYEN PA'I MTSAN NYID YAN LAG DANG PO STE, NGES PAR RIG

BAR BYED PA'I CHAR YANG DAG PAR BLANGS PA DE'I DE MA THAG PAR
YANG DAG PAR MTSON PA'O, ,DE SKAD DU GSUNGS PA, BSGRUB BYA SGRUB
PAR RAB SBYOR BA, ,GANG YIN PA 'DI BSNYEN PAR GSUNGS, ,ZHES SO,
,'DIR PHYIS BYA BA NI RNAM PAR SNANG MDZAD LA SOGS PA DE BZHIN
GSHEGS

PA THAMS CAD YANG DAG PAR BSDUS PAR GYUR PA RNAMS DANG, GTI MUG
RDO RJE LA SOGS PA RNAMS DANG, BYANG CHUB SEMS DPA' RNAMS DANG,
GTI MUG DGA' MA LA SOGS PA RNAMS KYI SPRO BA DANG BSDU BA LA SOGS
PA RNAMS BLA MA DANG SLOB MA MKHAS PA DAG GIS JI LTA

@171A *, ,BA'I MAN NGAG GIS BYA BA YIN NO, ,DE NYID KYIS NA CHOS
KYI DBYINGS KYI PHYAG RGYA DE NYID KYI PADMA NI, SKU DANG GSUNG
DANG THUGS NANG STONG PA NYID KYI NANG ZUR GSUM PA DANG, NAM NAM
MKHA'I NGO BO CAN DANG, STENG NAS STENG DU RNAM PAR RGYAS PA NI
SA RNAMS RNAM PAR

DAG PA'I DMIGS PAR BYA BAR GYUR PA SHIN TU RNAM PAR DAG PA CHOS
KYI DBYINGS KYI RANG BZHIN DBYER MED PA YANG DAG PA'I YE SHES KYI
RANG GI NGO BO LA RDO RJE DBYUG PA SRA ZHING MKHREGS PA'I NGO BO
NAM MKHA' DANG MNYAM PA'I STONG PA NYID KYI DMIGS PA DANG LDAN PA
KHA GYEN DU BLTAS PAS CHOS

KYI DBYINGS GNYIS SU MED CING, ZAG PA MED PA MTHONG BA'I LAM GYI
NGO BO THAMS CAD DU CHOS KYI DBYINGS SO SOR RIG PA'I MA MTHONG
BAR BYED PA'O, ,DE NI PHYAG RGYA LAS SHES PAR BYA'O, ,DE LA RDO
RJE DANG PADMA GNYIS SU MED PAR BYED PA'I YE SHES GANG YIN PA DE
DANG

DE'I GNYIS SU DBYE BA'I SBYOR BA'I BDAG NYID DANG BRAL MOD KYANG,
GTZO BO GANG YIN PA DE DMIGS PAR BYED PAR GYUR PA CHU'I KHAMS KYI
RANG BZHIN GSHER BA GANG YIN PA DE DANG LHAN CIG TU SKYES PA'I
DGA' BA DE NI BCOM LDAN 'DAS MI BSKYOD PA DANG, M'A MA K'I ZHE
SDANG LA SPYOD PAR

GNAS PA STE ZHE SDANG DGA' MA DANG ZHE SDANG RDO RJE'O, ,THABS
KYI GNAS SKABS LAS YAN LAG GNYIS PA STE NYE BAR SGRUB PA DE MA
THAG PAR MTSON PA'O, ,DE SKAD DU YANG GSUNGS PA, RDO RJE PADMA
MNYAM SBYAR BA, ,NYE BAR BSGRUB PA YIN PAR 'DOD, ,CES SO, ,CHOS
KYI

DBYINGS KYI PHYAG RGYA DE NYID KYI PADMA RNAM PAR RGYAS PA CHOS
KYI DBYINGS KYI GZUGS DE'I NANG DU GZHUG PA DANG, DBYUNG BAR LDAN
PA YANG DAG PA'I YE SHES KYI RANG BZHIN GYI RDO RJES YANG NAS
YANG DU GCIG TU ZHEN PAR BYAS PAS DNGOS PO THAMS CAD SO SOR RTOG
PA'I MTSAN NYID ZAG PA

MED PA BSGOM PA'I LAM GYI RANG BZHIN MTSON PAR BYED BA DE MANG DU
BYA'O, ,DE NI PHYAG RGYA RIG PAR BYED PA STE, DER YANG PADMA GANG
YIN PA'I NANG DU DRUL BA'I MTHUS BYUNG BA'I YE SHES DANG, DE'I
DMIGS PAR BYA BAR GYUR PA DRUL BA'I DBANG GIS DRO BA GANG YIN PA
DE NI RANG BZHIN

@171B GYI PHYIR NA DE DANG LHAN CIG SKYES PA'I DGA' BA DE NI BCOM
LDAN 'DAS 'OD DPAG TU MED PA DANG GOS DKAR MO STE, CHAGS PA LA
LONGS SPYOD PAR GNAS PA 'DOD CHAGS DGA' MA DANG 'DOD CHAGS RDO
RJE'O, ,DE NI THABS KYI GNAS SKABS LAS SGRUB PA ZHES BYA BA'I YAN
LAG

GSUM PA'I DE MA THAG PAR MTSON PA'O, ,DE SKAD DU YANG GSUNGS PA,
H'Um PHAt YI GER LDAN BYA STE, ,BSKYOD PA BSGRUB PAR GSUNGS PA
YIN, ,ZHES SO, ,DE NYID KYI GNAS SKABS NA DE BZHIN GSHEGS PA
THAMS CAD DANG, DE RNAMS KYI SHES RAB KYI RANG BZHIN DAG SHES

RAB DANG THABS SU SHIN TU ZHEN PA LAS SKYES PA'I SNGON DU SBYAR
BA BYA BA LA SNGON DU SBYOR BA BYAS PA'I BDE BA DANG BDE BA
MTSUNGS PAR SO SOR RIG PA'I MNGON PA'I NGA RGYAL GYI SEMS DE LA
BSNYEMS PA DANG SPRO BA DE NI BCOM LDAN 'DAS GTZO BO RIN PO CHE
STE, NGA RGYAL DANG, CHANG GI NGO BO DANG,

BAR CHAD MED PA'I LAM GYI NGO BO BZUNG BA STE PHYAG RGYAS RIG PAR
BYED PA'O, ,DE NI CHAGS PA'I SEMS KYI NGO BO'I THUN MONG BA 'DOD
CHAGS RDO RJE NYID KYI KHONGS SU GTOGS PA YIN GYI, 'DI YAN LAG
THA DAD PA NI MA YIN NO, ,DE'I RJES SU SHES RAB DANG THABS DAG
GIS GNYIS SU MED

PA SO SOR SNANG BA SHIN TU BSGOMS PA LAS BYUNG BA'I MCHOG TU DAM
PA DGA' BAR GTI MUG DANG, ZHE SDANG DANG, 'DOD CHAGS KYI TSUL
RNAMS RO MNYAM PAR GYUR PA SHIN TU RNAM PAR DAG PA CHOS KYI
DBYINGS LA DMIGS PA MCHOG TU DGA' BAR BRTUN PA'I YE SHES BSGRUB
BYAR MNGON DU

PHYOGS PA'I LAM BRTUN PAS MTSON PA STE, MTHAR PHYIN PA'I LAM GANG
YIN PA BZUNG NGO, ,DE NI PHYAG RGYAS RIG PAR BYED DO, ,DE LA NOR
BU'I RTZA BU GA GANG YIN PA NA BYANG CHUB KYI SEMS BDE BA CHEN PO
DANG BCAS PA 'CHUG CING G-YO BA RLUNG GI KHAMS BYANG CHUB KYI
SEMS KYI REG BYAR

DMIGS PA'I YE SHES GANG YIN PA NI BDE BAR BYED PA'I BSTAN BCOS
KUN NAS SMRAS PA'I BYA BA RNAMS MI 'JUG PA'I RDO RJE NYID KYI
YANG DAG PA'I YE SHES KYI BDAG NYID BSGRUB BYA MNGON DU GYUR PA
LA LAS KYI RKYEN RNAMS 'CHUG PA MED CING BAR CHAD MED PA NYID
KYIS 'BRAS BU MNGON DU BYAS

@172A *, ,PA GANG YIN PA STE, DE NI GTI MUG DANG, ZHE SDANG DANG,
'DOD CHAGS LA SOGS PA RNAMS RO MNYAM PA'I RANG BZHIN RIG PAR BYED
PA PO RTZE MO'I BU GA'I DKYIL DU REG BYA NYAMS SU MYONG BA'I
MTSAN NYID MCHOG TU DGA' BA'I RANG GI NGO BO LHAN CIG SKYES PA'I

BDE BA GANG YIN PA'O, ,DE NI JI LTA BA BZHIN DU SBYAR BA'I BCOM
LDAN 'DAS TE, BCOM LDAN 'DAS DON YOD GRUB PA PHRAG DON TU 'DOD PA
DAM TSIG LA LONGS SPYOD PAR GNAS PA'I DAM TSIG RDO RJE DANG RDO
RJE DGA' MA'O, ,THABS KYI GNAS SKABS LAS 'DOD CHAGS DANG ZHE
SDANG DANG GTI

MUG GI RGYU RNAMS ZHI BAR GYUR PAS BDE BA'I SBYOR BA SHIN TU
RGYAS PA'I 'BRAS BU LA 'BRAS BU GZHAN DU LONGS SPYOD PA MED DO,
,DE NI SGRUB PA CHEN PO ZHES BYA BA GZHAN YAN LAG BZHI BA'I MTSAN
NYID DE, DE SKAD DU YANG GSUNGS PA, RANG GI BDE BA RANG BZHIN
BZHI, ,SGRUB PA CHEN

BOR BSHAD PA YIN, ,ZHES SO, ,LONGS SPYOD PA BZHI PA'I GNAS SKABS
DE NYID KYI SHES RAB YE SHES KYI DUS 'DIR YID MNYAM PAR BZHAG PAS
GTI MUG DANG, ZHE SDANG DANG, 'DOD CHAGS LA SOGS PA RNAMS RAB TU
SPYOD PAR 'JUG PA RNAMS DANG RO GCIG TU GYUR PA'O, ,

DE RNAMS KYI BAG CHAGS KYI MTSAN NYID RNAMS KYI THA MA THA MA
RNAM PAR DAG PA'I MTSAN NYID JI LTA BA BZHIN DU SBYOR RO, ,DE
RNAMS ZAD PA'I YE SHES NA NYON MONGS PA DANG, SHES BYA'I SGRIB PA
LA SOGS PA'I MTSAN NYID KUN DE'I NGO BOR SON PA'O, ,RGYUD

LAS GSUNGS PA'I PHYAG RGYA DES GSHIN RJE MTHAR 'BYIN DANG, SHES
RAB MTHAR 'BYIN DANG, PADMA MTHAR 'BYIN DANG, BGEGS MTHAR 'BYIN
RNAMS KYI GZUGS SU YANG 'DIR MTSON PA YIN TE, DE LA GTI MUG ZAD
PA'I YE SHES NI GSHIN RJE MTHAR 'BYIN NO, ,ZHE

SDANG ZAD PA'I YE SHES NI SHES RAB MTHAR 'BYIN PA'O, ,'DOD CHAGS
ZAD PA'I YE SHES NI PADMA MTHAR 'BYIN PA'O, ,SGRIB PA THAMS CAD
ZAD PA'I YE SHES NI BGEGS MTHAR 'BYIN TE CHOS KYI SKU THOB PA NI
BGEGS KYI RGYUN RNAMS BSKRAD PAS NA'O, ,DE SKAD DU YANG GSUNGS

@172B PA; GTI MUG GTI MUG LONGS SPYOD PAS, ,GSHIN RJE MTHAR PHYIN
GTI MUG ZAD, ,CES PA NAS BRTZAMS NAS, SGRIB PA KUN ZAD YE SHES
NI, ,BGEGS MTHAR 'BYIN PAR 'DIR BSHAD DO, ,ZHES PA JI SNYED PA'O,
,DE SNYED KYIS NI GTI MUG DANG ZHE SDANG DANG 'DOD CHAGS

LA SOGS PA RNAMS DANG, DE'I BAG CHAGS RNAMS KYI GNYEN PO'I PHYOGS
SU GYUR PA'I TSOGS KYI LAM DANG, MTHONG BA DANG BSGOM PA'I LAM
GYI YANG DAG PAR BSDUS PA'I MOS PA SPYOD PA DANG, BSAM PA KUN DU
DAG PA DANG, RNAM PAR SMIN PA DANG, SGRIB PA THAMS CAD DANG,

RNAM PAR BRAL PA'I SAR 'GRO BA RNAMS DANG, DER SONG BA RNAMS DPAL
GSANG BA 'DUS PA LA SOGS PAR BSNYEN PA DANG, NYE BA'I BSNYEN PA
DANG, SGRUB PA DANG, SGRUB PA CHEN PO'I MTSAN NYID RNAMS NI SHIN
TU RNAM PAR DAG PA'I YE SHES THOB PA'I RTAGS SAM RGYU STE, SHES

RAB KYI DBANG BSKUR BA'I RIM PA DANG JI LTA BA BZHIN DU SBYOR RO,
,RTZOM PA DANG, SO SOR RIG PA TZAM DANG, RNAM PAR DPYOD PA DANG,
YE SHES SKYE BA NI BDE BA CHEN PO RO GCIG PA RDO RJE 'DZIN PA
CHEN PO'I DPER GYUR PA STE, DPE DANG LDAN PA YANG DAG PAR THOB
PAR BYED CING MTSON

PAR BYED PA'I RGYU MTSAN DU GYUR PA DE BZHIN GSHEGS PA THAMS CAD
KYIS PHYAG RGYAS BTAB PA'O, ,DE'I RGYU SGRUB THABS RNAM PA BZHI
BO DES 'DIR YANG DAG PAR MTSON PAR BYED PA NI PHYAG RGYAS RIG PAR
BYED PA'O, ,DE'I RJES LA LAS THAMS CAD RNAM PAR DAG PAS NYON
MONGS PA

DANG SHES BYA'I SGRIB PA RNAM PAR DAG PA CHEN POR 'GYUR TE, LAS
RNAM PAR DAG PAS 'BRAS BU RNAM PAR DAG PA THOB PA YIN PAS NA'O,
,DE SKAD DU YANG GSUNGS PA, LAS RNAMS THAMS CAD RNAM DAG NA,
,NYON MONGS RDO RJE'I SGRIB PA 'DAG ,LAS RNAMS THAMS CAD

RNAM DAG PA'I, ,LAS LAS 'BRAS BU DAG PA SKYE, ,ZHES SO, ,'DIS NA
BSGRUB BYA CHOS KYI SKU'I MTSAN NYID NI SGRIB PA MED CING ZAD PA
DANG 'JIG PA MED PA, GNYIS SU MED PA'I BDE BA CHEN PO SHIN TU
RNAM PAR DAG PA CHOS KYI DBYINGS KYI YE SHES KYI RANG BZHIN NI ME
LONG LTA BU

@173A *, ,DANG, MNYAM PA NYID DANG, SO SOR RTOG PA DANG BYA BA
NAN TAN GYI YE SHES KYI BDAG NYID CAN LONGS SPYOD RDZOGS PA DANG,
SPRUL PA'I SKU'I RGYU BSGRUB BYA DE DANG SANGS RGYAS THAMS CAD
KYI THABS SU BCAS PA SNGAGS KYI THEG PA 'DIR PHYAG RGYA'I DPE LAS
MTSON PA

YIN NO, ,'DIS NA SGRUB THABS KYI MTSAN NYID KYI DE MA THAG PAR
YAN LAG MCHOG DANG LDAN PA'I PHYAG RGYA DANG 'DUS NAS, RDO RJE
NOR BU'I RTZE MOR BYANG CHUB KYI SEMS PHYIN PA NA MAN NGAG JI LTA
BAS PADMA LA NOR BU'I THOR TOS MNAN NAS RLUNG GIS RNAM PAR RGYAL
BA LA GOMS PAR BYA ZHING, YI

GE PHAt LA SOGS PA'I SNGAGS KYIS YANG DAG PAR GZUNG BAR BYA'O,
,DE'I LHAN CIG SKYES PA'I DGA' BA DE NI RNAM PAR MI CHOD CING
BRJOD DU MED PAR DBANG PO'I TSOGS RNAMS SO SOR THIM PAR GYUR PA
BDE BA CHEN PO 'BA' ZHIG TZAM DU SNANG BAR SHIN TU RNAM PAR DAG
PA CHOS KYI DBYINGS

KYI YE SHES KYI RANG BZHIN CHOS KYI SKU NYE BAR MTSON PAR BYED PA
STE, GNYIS SU MED CING BRJOD PA LAS 'DAS PA TZAM GYI NGO BOR
SNANG BAR DE BZHIN GSHEGS PA THAMS CAD KYIS GSUNGS GCIG TU ZHI
BDE GSUNG BA'I PHYIR NA DE THOB PAR BYA BA'I RDO RJE 'DZIN PA'I
DPER GYUR PA NI, DPE DE DANG

DPE DANG LDAN PA DAG MI PHYED PAR MOS PAS DE KHO NA NYID KYI RANG
BZHIN DU DE NYID 'DIR MNYAM PAR GZHAG PA'I SEMS KYIS 'DI LA YANG
DAG PAR MTSON PAR BYA'O, ,YANG DAG PAR MTSON PA BRTAN PAR BYAS
NAS MNGON PAR RTOGS PA'I RIM PA JI LTA BA DANG, DAM TSIG JI LTA
BAR LHA'I

DNGOS PO'I RNAL 'BYOR BYAS LA, SNYING GAR ZLA BA DANG YI GE H'Um
LA SOGS PA LA LHAN CIG SKYES PA'I RNAL 'BYOR NAM MKHA' RDO RJER
GUS PAS RGYUN MCHAD PAR YUN RING POR BSGOM PAR BYA ZHING, DAM
TSIG GI SPYOD PA DANG LDAN PAR MAN NGAG JI LTA BA BZHIN DU BSGOM
PAR BYA'O, ,JI LTA BA

BZHIN DU DE BSGOMS NA SHIN TU BDE BA DER RAB TU MYUR BAR 'THOB PA
YIN NO, ,DE LTAR PHYOGS GNYIS PA'I SMRAS PA YIN NO, ,PHYOGS GSUM
PA'I DGONGS PA NI 'DI YIN TE, SGRUB PA'I THABS DANG BCAS PA MA
YIN PA CHOS KYI SKU TZAM DANG, SGRUB PA'I THABS DANG BCAS PA TZAM
NI MTSON

@173B PAR BYA BA MA YIN NO, ,DE KHO NA TZAM ZHIG NI THEG PA CHEN
PO 'DIR BSGRUB PAR BYA BA MA YIN PA'I PHYIR RO, ,DE CI'I PHYIR
ZHE NA, DE TZAM GYIS NI SEMS CAN GYI DON SBYOR BA MED PAS NA'O,
,DE LTA BAS NA GZHAN SKU GNYIS PO YANG YE SHES YANG DAG PAR BSDU
ZHING BSGRUB PAR BYA BA YIN TE, 'DI LTAR PHA ROL TU PHYIN PA'I
THEG PAR YANG CHOS

KYI DBYINGS RNAM PAR DAG PA DER GYUR PA'I NANG DU CHOS KYI SKU'I
YE SHES CHOS KYI SKU ZHES BYA BA BSGRUB PAR BYA BA'I GTZO BO'O,
,DER GNAS PA NA DNGOS PO THAMS CAD DANG, DON THAMS CAD KYI RANG
BZHIN GZUGS BRNYAN LTA BUR GSAL BA'I ME LONG LTA BU'I YE SHES
DANG, SANGS RGYAS THAMS CAD MNYAM PAR

MNGON DU RTOGS PA'I MNYAM PA NYID KYI YE SHES DANG, DON GYI RNAM
PA THAMS CAD KYI DNGOS PO THAMS CAD JI LTA BA DE KHO NA BZHIN DU
YONGS SU BCAD PA'I THUGS SU CHUD PA'I SO SOR RTOG PA'I YE SHES
TE, YE SHES GSUM PO'I RANG BZHIN DE RNAMS NI LONGS SPYOD RDZOGS
PA'I SKU ZHES BYA

BA 'BRAS BU GZHAN DU GYUR PA'O, ,DE BZHIN DU 'GRO BA'I DON GYI
DNGOS PO THAMS CAD MDZAD PA'I MTSAN NYID CAN BYA BA NAN TAN GYI
YE SHES NI 'BRAS BU SPRUL PA'I SKU ZHES BYA BAR 'DOD PAS SO, ,DE
NAS SNGAGS KYI THEG PAR YANG LUGS JI LTA BAR RGYUD RNAMS JI LTA
BA BZHIN DU SHIN TU RNAM PAR

DAG PA CHOS KYI DBYINGS KYI NGO BO RDO RJE 'DZIN PA'I RANG BZHIN
MI BSKYOD PA'I YE SHES KYI BDAG NYID SHIN TU RNAM PAR DAG PA'I YE
SHES KYI NGO BO NI CHOS KYI SKU ZHES BYA STE BSGRUB PAR BYA BA'I
GTZO BO'O, ,DE BZHIN DU RNAM PA SNA TSOGS PAR SNANG BA'I DNGOS PO
THAMS CAD DU GSAL BA NI ME LONG

LTA BU'I YE SHES KYI RANG BZHIN TE RNAM PAR SNANG MDZAD KYI NGO
BO'O, ,SANGS RGYAS THAMS CAD MNYAM PA NYID DU RTOGS PA'I RANG
BZHIN NI MNYAM NYID KYI YE SHES KYI RANG GI NGO BO STE, RIN CHEN
'BYUNG LDAN GYI RANG BZHIN NO, ,DON THAMS CAD KYI DNGOS PO KUN
GYI RJES SU RTOG CING YONGS SU

GCOD PA'I MTSAN NYID NI SO SOR RTOG PA'I YE SHES KYI RANG BZHIN
TE, 'OD DPAG TU MED PA RANG GI NGO BO'O, ,DE RNAMS NI BSGRUB PAR
BYA BA'I 'BRAS BU GNYIS PA STE LONGS SPYOD RDZOGS PA'I SKU ZHES
BYA'O, ,DE BZHIN DU 'GRO BA'I DON RNAM PA SNA TSOGS PAR MDZAD
PA'I MTSAN NYID CAN BYA BA

@174A *, ,NAN TAN GYI YE SHES KYI RANG BZHIN NI DON YOD GRUB PA'I
RANG BZHIN TE, BSGRUB PAR BYA BA'I 'BRAS BU GZHAN MA SPRUL PA'I
SKU ZHES BYA BA'O, ,DE LTAR NA SKU GSUM CHAR YANG BSGRUB PAR BYA
BA YIN NO, ,DE NYID KYIS NA BSGRUB PAR BYA BA GANG YIN PA DE NI
DE BZHIN

GSHEGS PA THAMS CAD DANG MNYAM PA'I PHYAG RGYAS BRDA JI LTA BA
BZHIN DU MTSON PAR BYA BA YIN NO, ,'DIS NA SHES RAB KYI DBANG
BSKUR BA'I DUS SU RDO RJE NOR BU'I RTZE MOR PHYIN PA'I BYANG CHUB
KYI SEMS KYI GNAS DE NYID LA PHYOGS GNYIS PAR SMRAS PA'I TSUL
GYIS MAN NGAG JI LTA BA BZHIN DU

BYANG CHUB KYI SEMS LA BRTAN PAR BYAS PAS DE'I LHAN CIG BYUNG BA
NI BDAG DANG GZHAN DU DBYE BAR SNANG BA DANG BRAL BA GANG YIN PA
DE BDE BA CHEN PO MCHOG TU DGA' BA TZAM GNYIS SU MED PAR SNANG BA
RNAM PAR G-YENG BA'I TSOGS THAMS CAD SO SOR THIM PA NGAG GI RNAM
PAR RTOG PA LA

SOGS PA MNAN PA'I RANG BZHIN SO SO RANG RIG PA GCIG PUR GNAS
SHING GZHI DANG BRAL BA, BDE BA NAM MKHA' DANG MNYAM PA RANG RIG
PA TZAM DU RJES SU RTOGS PAR BYA'O, ,DE NI CHOS KYI SKU'I MTSAN
NYID MTSON PA'O, ,DE LTAR YANG GSUNGS PA, RNAL 'BYOR PA NI JI
SRID DU, ,BYANG

CHUB SEMS GTONG MI BYED NA, ,DGA' BA LAS SKYES BRJOD MED BDE, ,DE
SRID RNAM PAR MI GCOD THOB, ,CES SO, ,BYANG CHUB KYI SEMS RDO
RJE'I THOR TO NAS THON KAR YANG DAG PAR BYUNG STE, GNAS MED PAR
GNAS PA YANG YUL RAB TU NYE BA LTA BU LA DMIGS BA'I DBANG GIS

KHA PHYIR BLTAS PA'I BYANG CHUB KYI SEMS BDE BA'I DNGOS BOR LONGS
SPYOD PA'I YE SHES RANG RIG PA DE NI LONGS SPYOD RDZOGS PA'I
SKU'I MTSAN NYID MTSON PA'O, ,SHES RAB KYI PADMO GANG YIN PA'I
NANG DU BYANG CHUB KYI SEMS LONGS SPYOD PA'I NGO BO DE RDO RJE
NOR BU LAS PHYIR BLTAS NAS THOG MA

'PHROS PA'I YONGS SU DGA' BA RANG RIG PA DE NI SPRUL PA'I SKU'I
MTSAN NYID DO, ,DE NYID KYIS NA SKU GSUM PO RNAMS DUS JI LTA BAR
PHYAG RGYAS MAN NGAG JI LTA BA BZHIN DU MNGON DU BRTAN PAR MTSON
PAR BYA ZHING JI LTA BA BZHIN DU MNGON PAR RTOGS PAR BYA'O, ,DE
NI LHA'I DNGOS PO'I PHYAG

@174B RGYA DANG, SNGAGS KYI DNGOS PO'I PHYAG RGYA RNAL 'BYOR CHEN
PO'I RTZA BA STE, DE SNGON DU BYAS LA DE NAS PHYIS NI GNYIS PAR
GYUR PA'I DNGOS PO DAM TSIG DANG BCAS PAR BSGOMS NA SHIN TU MYUR
BAR SKU RNAMS MYUR DU RAB TU THOB PAR 'GYUR RO, ,PHYOGS GSUM PA
NI DE LTAR SMRA BAR SEMS

TE, KYE'I RDO RJE LA SOGS PA'I RNAL 'BYOR MA'I RGYUD RNAMS SU SKU
GSUM PO'I BDAG NYID BSGRUB PAR BYA BA DE LTA BU DE NYID SHES RAB
YE SHES KYI DBANG DUS MTSON PAR BYA BAR RIGS SO ZHES SO, ,BDE BA
CHEN PO'I DNGOS PO LHAN CIG SKYES PA'I RANG BZHIN GTZO BO CHOS
KYI SKU TZAM MTSON

BA YIN NO ZHES PA NI GCIG GO, ,DE NYID DANG RNAM PA SNA TSOGS PA
LA SOGS PA'I SGRUB THABS KYANG NGO ZHES PA NI GZHAN NO, ,DAM TSIG
JI LTA BA BZHIN DU DE BZHIN GSHEGS PA THAMS CAD KYI PHYAG RGYA DE
LTA BU'I RJES SU 'BRANGS PAS CHOS DANG LONGS SPYOD RDZOGS PA'I
SKU DANG, SPRUL

PA'I SKU DANG GNYIS PO DE DAG NYID MTSON PAR BYED DO ZHES PA NI
GZHAN TE, 'DI LTAR SNANG BA MED PA NAM MKHA' DANG MNYAM PA BDE BA
CHEN PO RANG RIG PA BDE BAR SNANG BA DE NI RNAL 'BYOR MA'I 'KHOR
LO'I RANG BZHIN CAN CHOS KYI SKU'I RAB TU MTSON PA STE, GANG YANG
KUNDA DANG, DUNG LTA

BU'I BYANG CHUB KYI SEMS KYI RANG RIG PA DE NI DPAL HE RU KA
LONGS SPYOD RDZOGS PA'I SKU'I RANG RIG PA'O, ,DE LTAR GSUNGS PA,
KUN RDZOB DUNG DANG KUNDA 'DRA, ,RNAM PA BDE BA'I RANG BZHIN CAN,
,KHU BA'I DNGOS 'GYUR BCOM LDAN 'DAS, ,DE BDE 'DOD LDON MAR NI
BSHAD, ,CES BA NI DE NYID

MCHOG TU DGA' BO DANG BRAL BA'I DGA' BA'I DBUS SU MTSON PA YIN NO
ZHES MKHAS PA RIGS PA DANG LDAN PA RNAMS DE SKAD DU BRJOD PAR
SEMS SO, ,GANG GI TSE GSUNGS PA, MCHOG DANG BRAL BA'I DBUS DAG
TU, ,BRTAN PAR BYA STE TE MTSON BYA BRTAG ,DGA' BA GSUM PO RNAM

SPANGS PA, ,BRAL BA'I DANG PO MTSON PAR BYA, ,ZHES SO, ,'O NA NI
BSGRUB PAR BYA BA BDE BA CHEN PO ZHI BA MA YIN PA BSGRUB PAR BYA
BA'I DON GYIS NA 'DIR KYE'I RDO RJE'I RGYUD SMAD PAR BYAS PA YIN
TE, JI LTAR ZHE NA DE GSUNGS PA, ,BDE BA 'BYUNG BA CHEN PO GANG,
,GANG PHYIR BDE BDE NYID MIN, ,

@175A *, ,ZHES GSUNGS PAS NA'O, ,GZHAN YANG PHA ROL TU PHYIN PA'I
THEG PA SHES RAB KYI PHA ROL TU PHYIN PA LA SOGS PA RNAMS SU YANG
GNYIS SU MED PA TZAM DE NYID BSGRUB PAR BYA BA YIN PAR GSUNGS
PAS, DER YANG THEG PA'I DBYE BA LAS DE KHO NA NYID NI DBYE BA MED

DE DE KHO NA NYID MA YIN PAR 'GYUR BA'I PHYIR NA YANG NGO, ,'O NA
THABS KYI DBYE BA NI YOD LA 'BRAS BU'I DBYE BA MED PA DE JI LTA
BU ZHIG YIN TSUL NI RGYU THA DAD PA LAS 'BRAS BU THA DAD PAR
MTHONG STE, DPER NA S'A LU'I MYU GU DANG, NAS KYI MYU GU LTA
BU'O, ,GZHAN DU NI SKYED PAR BYED PA MA

YIN PAR GOL BAR 'GYUR RO ZHEN DE MA YIN TE, BSGYUR BA DANG BYED
RGYU DAG NI DBYE BAS THA DAD PAR 'GYUR BA YIN GYI, THOB BYA THOB
BYED LA NI DE LTA BU MED DO, ,DE BAS DE'I THOB BYA TZAM GYI THABS
KYI DBYE BAS RANG GI NGO BO DE THA DAD PA MA YIN NO, ,DE BAS NA
THEG PA CHEN PO 'DI DAG TU

GSAL BAR RO GCIG PA NAM MKHA' DANG MNYAM PA CHOS KYI DBYINGS KYI
RANG BZHIN 'DUS MA BYAS PA BSGRUB PAR BYA BA'I GTZO BO 'DI LA
DBYE BA MED DO, ,'DI NYID KYIS NA BSGRUB PAR BYA BA DE LTA BU NI
SHES RAB YE SHES KYI DBANG GI DUS SU MTSON PAR BYA BA MA YIN
ZHING, MCHOG DANG BRAL

PA'I DBUS GANG YIN PAR YANG DE MTSON PA MA YIN TE, DER NI BDE
BA'I DNGOS PO SHIN TU RAGS PA'I PHYIR NA SHIN TU MYA NGAN LAS
'DAS PA'I RO RAB TU GSAL BA TZAM BYA BA BYAS PAR 'GYUR BA'I MTSAN
NYID DE NI DE'I TSE SO SOR RIG PA MA YIN NO, ,DE'I PHYIR NA BRAL
BA'I DGA' BA'I THA MA 'DOD

CHAGS DANG BRAL BA DAG ZAD PAS BYA BA BYAS PA STE, DAM TSIG GI
PHYAG RGYA DANG YANG DAG PAR LDAN PAS RNAM PAR RTOG PA THAMS CAD
YANG DAG PAR BCOM PAR BYA BA BYAS PA'I MTSAN NYID 'DIS NI MCHOG
TU MYA NGAN LAS 'DAS PAR RAB TU GSAL BA TZAM RO GCIG BA DE YANG
DAG PAR MTSON

DU RUNG NGO, ,DE LTAR RGYUD LAS KYANG GSUNGS PA, BRAL BA'I THA
MAR GNAS PA NA, ,ZHES PA STE, DE LTAR SLOB DPON KHA CIG 'DOD DO,
,DE NI 'DIR GZHAN NI RIGS PA MA YIN PAR 'DOD DE, 'DI LTAR GSAL
ZHING RO GCIG PA'I BDE BA CHEN PO NYID NI THEG PA CHEN PO THAMS

@175B CAD DU YANG BSGRUB PAR BYA BA YIN TE, RAB TU GSAL BA BZHIN
DU BDE BA CHEN PO YANG SGRIB PA MED PA'I SEMS KYI RANG BZHIN YIN
PA'I PHYIR RO, ,'DI LTAR GANG DANG GANG GI RANG BZHIN DBYE BAR MI
NUS PA DE NI RANG BZHIN TE, DPER NA RAB TU GSAL BA'I MTSAN NYID
CAN GYI SEMS

RAB TU GSAL BA'I DNGOS PO BZHIN NO, ,DPER NA DBYE BA MED PA'I
RANG BZHIN ZAG PA MED PA'I SEMS KYI BDE BA'I DNGOS PO NI RANG
BZHIN KHO NA'O, ,RTAGS DE TZAM GYI PHYIR NA RANG BZHIN NYID DU
GNAS PA YIN NO, ,GANG GI TSE DE DER GNAS PAR MI 'GYUR NA NI GZHAN
PO YANG GNAS PAR

MI 'GYUR TE RTAGS LA KHYAD PAR MED PA'I PHYIR RO, ,'ON DBYE BA
MED DO ZHES PA NI MA GRUB STE, SNGON PO'I DNGOS PO BZHIN DU BDE
BA'I DNGOS PO LA YANG GCIG DANG DU MA'I RNAM PAR SBYAR BAS PHYED
PA'I PHYIR RO, ,DE 'DI LTA STE JI LTAR SNGON PO'I DNGOS PO YUL
GYI RNAM PA RGYA CHER YONGS SU

CHAD PA 'DIS NA RGYA CHER THA DAD PAR GYUR PA DE BZHIN DU BDE
BA'I DNGOS PO YANG STE, SNGA DRO NYI MAS GDUNGS PA GANG ZHIG BSIL
BA'I CHUR ZHUGS PA DE BZHIN DU BDE BAR NYE BAR DMIGS PA LTA BU'O
ZHE NA, DE NI RIGS PA MA YIN TE, DER NI RANG GI REG BYA LA REG
PA'I SHES PA YUL RGYA

RNAM PAR CHAD PAR DMIGS PA RAB TU GSAL BA 'DIS BDE BA LA PHAN
GDAGS PA'I DNGOS PO TZAM GYI MTSAN NYID KYI PHYIR DANG, DE LA
GCIG DANG DU MA'I RNAM PAR RTOG PA'I SBYOR BA DANG BRAL BA'I
PHYIR RO, ,DE'I PHYIR NA RAB TU GSAL BA'I DNGOS PO RANG BZHIN YIN
PA DE BZHIN DU BDE BA'I

DNGOS PO YANG ZAG PA MED PA'I SEMS KYI RANG BZHIN YIN ZHING DER
DE LA GZHIG PA'I DNGOS PO MED DO, ,SEMS DE DNGOS PO MED PA NYID
DU NI BSGRUB BAR BYA BA MA YIN TE SEMS DNGOS PO MED NA NI RANG
RIG PA MED PAS NGE GNAS PA MED PA'I PHYIR NA TSAD MA MED PAR
'GYUR BA'I PHYIR DANG,

GZHAN GYI DON GYI DNGOS BO LA NUS PA MED PAR 'GYUR BA'I PHYIR
DANG, LUNG DANG YANG 'GAL BAR 'GYUR BA'I PHYIR RO, ,BDE BA CHEN
BO'I DNGOS PO RAB TU ZHI BAR NI RANG BZHIN MA YIN NO ZHES ZER BA
DE LA BDE BA MI SHIGS PA NI NYON MONGS PA DANG NYE BA'I NYON
MONGS PA THAMS CAD KYI BAG

@176A *, ,CHAGS RNAMS THOGS PA DANG CHAGS PA MED PA'I NGO BO NYID
YIN PAS NA'O, ,PHA ROL TU PHYIN PA'I THEG PAR YANG GSAL BA RO
GCIG PA BSGRUB PAR BYA BA CHOS KYI SKU'I ZHES BYA BA DE NI BDE
BA'I DNGOS PO SPANGS PA MA YIN NO, ,DE LTA MOD KYANG GDUL BYA
'DOD CHAGS DANG BRAL BA

RNAMS LA GANG DANG GANG NA BDE BA DE DANG DAR NYON MONGS PAS
'GAGS PAR 'GYUR BA DANG, 'JIGS PA SKYE BAR 'GYUR BA 'DIS NA BCOM
LDAN 'DAS KYIS MCHOG TU BDE BA'I NGO BO DE DAG LA YANG DAG PAR
SBAS NAS RAB TU GSAL BA'I RO GCIG PA NYID TZAM GYIS SHES RAB KYI
PHA ROL TU PHYIN PA

ZHES BYA BA BSGRUB BYA CHOS KYI SKU'I ZHES BSTAN PA YIN PAR
BLTA'O, ,THEG PA CHEN PO SNGAGS SU NI 'DOD CHAGS CHEN POS 'JIG
RTEN PA RNAMS RAB TU 'DUL BAR GZIGS NAS GNYIS SU MED PA RAB TU
GSAL BA TZAM RO GCIG PAR RAB TU GSAL ZHING NAM MKHA' DANG MNYAM
PA GZHAN

DU GSAL BA MED PA'I BDE BA CHEN PO'I NGO BO NYID NI BSGRUB PAR
BYA'O ZHES YANG DAG PAR RAB TU GSAL BAR MDZAD PA 'DIS NA 'GAL BA
MA YIN NO, ,'ON KYANG PHA ROL TU PHYIN PA'I THEG PAR YANG SHIN TU
SGRIB PA MED CING RAB TU ZHI BA CHEN PO SANGS RGYAS KYI BDE BA
CHEN PO LTA ZHOG GI ,BYANG CHUB

SEMS DPA'I SA BRGYAD PA NYID NA YANG SHIN TU BDE BA CHEN PO DANG
LDAN PAR GSUNGS SO, ,DE LTAR YANG GSUNGS PA, RAB TU ZHI BAR MTHAR
MI G-YO, ,MI MNYAM MNYAM PAR DBANG BSGYUR BA, ,RTOG MED BDE BDE
YI PHYIR, ,BYANG CHUB SEMS DPA' SHIN TU RTOGS, ,ZHES SO, ,

GANG DAG KYANG KYE'I RDO RJE NYID DU BDE BA'I BSGRUB PAR BYA BA
SMOD CING SKUR BA BTAB BO ZHES SMRA BA DE YANG RIGS PA MA YIN TE,
DER NI ZAG PA MED PA'I BDE BA CHEN PO NAM MKHA' DANG MNYAM PA'I
BSGRUB PAR BYA BA NI DER SU NANG BYUNG BA MA YIN GYI, 'ON KYANG
DE'I DPE'I BDE BA ZAG PA DANG BCAS PA

'JIG PA CAN DE BSGRUB PAR BYA BA YIN PAR GANG ZHIG 'DOD PAR 'GYUR
NA 'DI GSAL ZHING SPANG BAR BRTAG PAR BYA BA YIN PAS SO, ,DE DAG
KYANG RGYA CHER NI KYE'I RDO RJE'I LE'U BRGYAD PA'I 'GREL PA MU
TIG PHRENG BZHES BYA BAR BDAG GIS BLA MA DAM PAS GSUNGS PAS NA
BDAG NI 'DIR RGYA CHER MI 'GOD DO, ,

@176B GANG DAG YANG BRAL MTHAR GNAS ZHES PA, BRAL BA'I MTHA' MAN
GNAS PA JI SRID PA NYID KYIS NI MCHOG TU MYA NGAN LAS 'DAS PA BYA
BA BYAS PA'I RANG BZHIN DE BDE BA CHEN POS MTSON PA MA YIN NO
ZHES SMRA BA DE YANG RIGS PA MA YIN TE, BRAL MTHAR GNAS ZHES PA
NI 'BRU MANG PO BAR BRJOD PA YIN TE, GANG YANG DE RANG BZHIN DGA'

BA THA MA'O ZHES BRJOD PA DE YANG, THA MA NI GSUM PO YONGS KYI
THA MAR NI RIGS PA MA BYIN PA'I PHYIR NA BSGOM PAR BYA BA DE NYID
YIN PAR KHONG DU CHUD PAR BYA'O, ,'DIS NI BRAL BA'I THA MAR NAM
MKHA' DANG MNYAM PA GSAL BA GNYIS SU MED PA BRJOD PA LAS 'DAS PA
'DUN BA MED PA 'DOD,

CHAGS DANG 'DOD CHAGS DANG BRAL BA RNAM PAR SBANGS PA MTSON PA
YIN NO ZHES BRJOD PA DE NI YANG DAG PAR RTOGS PA MA YIN NO, ,'DI
LTAR GANG DE'I GNAS SKABS NA GNYIS SU MED PA'I YE SHES SU RIG PA
MED DE, SHES RAB DANG THABS DAG GI YUL RNAM PA SNA TSOGS PAR SO
SOR SNANG BAS

NA'O, ,BRJOD PA LAS 'DAS PA YANG MA YIN TE, PHYI DANG NANG DAG GI
DON DU MA RNAMS LA RNAM PAR RTOG PAS NA'O, ,'DOD CHAGS DANG 'DOD
CHAGS DANG BRAL BA RNAM PAR SPANGS PA YANG MA YIN TE, BYANG CHUB
KYI SEMS KYI KHAMS DANG MI LDAN NA 'DOD CHAGS DANG BRAL BAR
'BYUNG

BA'I PHYIR DANG, KHAMS DE DANG LDAN NA NI YANG THOGS PA MED PAR
'BYUNG BA'I PHYIR RO, ,DE 'DUN PA MED PA YANG MA YIN TE, DE NYID
KYI BDE BA YANG NAS YANG DU MNGON DU 'DOD PAS NA'O, ,DE LTA MA
YIN TE, SEMS NYID KYIS SEMS LA NANG DU DE LTAR RTOGS PAR BYED DO
ZHE NA, 'ON MIG

ZUM PA LA SOGS PA 'DIS RAB TU 'BAD PA LAS RNAM PAR RTOG PA YONGS
SU BCOM PAS PHYE BAS SO SOR SNANG BA DANG BRAL BAR GYUR PAS PHYAG
RGYAL NYE BAR SBYOR BA 'BRAS BU MED PAR 'GYUR TE DE BZHIN NYID
KYIS GRUB PAS NA'O, ,SHES RAB KYI PADMA LA LTOS NA MCHOG TU MYA
NGAN LAS 'DAS PA'I RANG

BZHIN BYA BA BYAS PA DE SKYE BAR MI 'GYUR BAS NA DE LA NI LTOS
PAR BYA BA YIN NO ZHES ZER BA NA, 'O NA KHA ZAS KHYAD PAR CAN
DANG, YAN LAG BYUG PA KHYAD PAR CAN GYIS BYUGS PA LA SOGS PAS
KYANG DE LTA BU'I BYA BA BYAS PA DE BSKYED PAS CHOG PAR 'GYUR RO,
,'DIR DE TZAM ZHIG SMRAS

@177A *, ,PAS CHOG STE, DE RGYAS PAR NI MA YIN NO, ,GSUNGS PA,
RANG BZHIN ZHES BYA'I BDE CHEN PO, ,MCHOG GI THA MAR MTSON PAR
'GYUR, ,BRAL BA'I THOG MAR RAB 'BAD PAS, ,RNAL 'BYOR MA RGYUD LA
DE BSGRUB, ,CES,

SO; ,'O NA DPAL GSANG BA 'DUS PA LA SOGS PA RNAL 'BYOR GYI RGYUD
RNAMS DANG, KYE'I RDO RJE LA SOGS PA RNAL 'BYOR MA'I RGYUD RNAMS
SU DBANG BSKUR BA RNAM PA DU TZAM ZHIG MNGON DU 'DOD CE NA, DE LA
KHA CIG NI DPAL GSANG BA 'DUS PA 'DIR NI DBANG BSKUR BA RNAM

PA GSUM DU DBYE BAR SMRA STE, RGYUD 'DIR GSUM DU RAB TU BRTAG
,CES GSUNGS PAS NA SKU GSUNG THUGS KYI DBANG BSKUR PAR BSHAD PA
YIN NO, ,DE LA SMRAS PA, SKU GSUNG THUGS KYI DBYE BA YIS, ,DPAL
LDAN 'DUS PAR GSUM DU YANG, ,MGON POS DBANG

PA SKUR RAB BRJOD KYI, ,BZHI PA ZHES BYA MI 'DOD DO, ,ZHES PAS
SO, ,'O NA, DE YANG DE BZHIN BZHI PA'O, ,ZHES GSUNGS PA 'DI JI
LTAR SEMS SHE NA, SMRAS PA, 'DI YIS DBANG BSKUR BA YIN PAR BRJOD
MOD KYI, 'ON KYANG RGYUD KYI RGYAN DU MNGON PAR BRJOD PAR BYA
STE,

DE LTAR YANG RGYUD LAS GSUNGS PA, BSNYEN PA BSGRUB PA DANG PO
STE, ,GNYIS PA NYE BAR BSGRUB PA PO, ,GSUM PA YANG NI SGRUB PA
STE, ,SGRUB PA CHEN PO BZHI PA'O, ,ZHES PA'O, ,DE LA 'DI'I DON NI
SHES RAB YE SHES GANG YIN PA DE NYID BZHI PA SGRUB PA CHEN PO
ZHES PA'I

DON TO, ,DE NYID KYIS RDO RJE 'DZIN PA CHEN PO'I GO 'PHANG THOB
PA YIN TE, 'DIR DE'I GO 'PHANG NI MTSON PAR BYED PA YIN PAS NA'O,
,DE NYID KYIS NA SHES RAB YE SHES DE NYID BZHI PA'I SGRAR BSHAD
PA NI SGRUB PA CHEN PO YIN ZHES PA'I DON TO, ,DBANG BSKUR BAR
BSHAD PA 'DI'I NYE BAR

SBYAR BA NI JI LTAR 'DIR CHA RKYEN GYIS DBANG BSKUR BAR NYE BAR
BRJOD PA'O ZHES SEMS SO, ,GZHAN RAB TU BLO DANG LDAN PA DAG NI
GZHAN DU SEMS TE, BUM PA'I DBANG NI DANG PO STE, ,GNYIS PA GSANG
BA'I DBANG DU GSUNGS, ,GSUM PA SHES RAB YE SHES SO, ,ZHES GSUNGS

@177B BAS NA BZHI PA ZHES PA NI, RGYUD GZHAN DU GRUB PA'I PHRENG
BA DANG CHU DANG DBU RGYAN LA SOGS PA'I DBANG BSKUR BA MI 'BYUNG
BA RNAMS LA SHES PAR BYA STE, KHYAD PAR CAN RNAMS GSUNGS PA'I
THUN MONG PA RNAMS BOR BAR 'GYUR BA'I PHYIR NA, DE'I DON DU BCOM
LDAN 'DAS KYIS GSUM PO

LAS GZHAN PA RGYUD GZHAN LAS RAB TU GRAGS BA'I THUN MONG GI DBANG
BSKUR BA RNAMS THA MAR DE BZHIN BZHI PO'O ZHES GSUNGS PA YIN NO,
,DES NA RGYUD GZHAN RNAMS SU GSUNGS PA DE BZHIN DU RGYUD 'DI NYID
DU YANG RIG PAR BYA STE, DE'I KHYAD PAR RNAMS 'DIR MA GSUNGS PA
YANG MTHUN

NO ZHES PAR DGONGS SO, ,GZHAN RNAMS NI DBANG BSKUR BA 'DI SO SO
BA NYID DU SEMS TE, 'DI LTAR DE NYID NI SHES RAB YE SHES KYI
DBANG BSKUR BA'I DUS SU BDE BA CHEN PO GNYIS SU MED PA NYAMS SU
MYONG BA'I DE NYID MTSON BYA MTSON BYED KYI NGO BOS BLA MA'I MAN
NGAG JI LTA BAS KHONG DU

CHUD PAR BYA BA'I YUL NGES PAR RTOGS PA 'GRO BA NI DBANG BSKUR BA
BZHI PA YIN PAS NA, SEMS NYID NGES PA DANG MA NGES PA'I RANG
BZHIN DES DBANG BSKUR BA RNAM PA GNYIS SU SEMS SO, ,DE SKAD DU
YANG GSUNGS PA, SLOB MA GROL BAR YID KYIS RTOGS BYA NA, ,CHO GA'I
RIM PA JI

BZHIN DBANG BSKUR SBYIN, ,ZAB DANG RGYA CHE'I THEG PAR GROL BYED
PA, ,DBANG BSKUR RIN CHEN TSEG NYID SBYIN PAR BYA, ,ZHES BAS SO,
,'O NA BUM PA DANG GSAD BA'I DBANG BSKUR BA GANG YIN PA DAG KYANG
TSIG GI KHONG DU CHUD BAR BYED PAS NA GANG DE NYID KYANG DBANG
BSKUR BA GZHAN DU 'GYUR RO ZHE NA MA

YIN TE, DE DAG NI SNGON DU NGES PAR BYAS PA'I PHYIR DANG, NGES PA
YANG MA NGES PA'I RANG BZHIN YIN NA NI NGES PA DANG MA NGES PA
ZHES DBYE BAR MI 'GYUR BAS SO, ,GZHAN YANG DBANG BSKUR BA GZHAN
DAG GI THA MAR NI TSIG GI DBANG NGO ZHES RGYUD LAS SMRAS PA MED
PA'I PHYIR DANG, GTAN

LA 'BEBS PA'I DNGOS PO YANG MED PA'I PHYIR NA ZHES SEMS SO, ,RNAL
'BYOR MA'I RGYUD KYE'I RDO RJE LA SOGS PAR YANG SLOB DPON KHA CIG
DBANG BSKUR BA RNAM PA GSUM NYID DU SEMS TE, BZHI PA DE YANG DE
BZHIN NO, ,ZHES PA NI GSUM PA LAS GZHAN PA DE KHO NA NYID BSDUS
PA LA

@178A *, ,SOGS PAR GSUNGS PA'I PHRENG BA DANG CHU LA SOGS PA'I
DBANG BSKUR BA RNAMS TE, DE YANG YANG DAG PAR BSDUS PAR BRJOD PA
YIN NO ZHES ZER RO, ,KHA CIG NI DBANG BSKUR BA'I CHO GA RNAM PA
BZHI BO DE NYID NI RDO RJE RIGS SU BRJOD PAR SHIN TU 'DOD PAR

SBYAR TE, GANG SHES RAB DANG LHAN CIG TU DGA' BA DANG DGOD PA LA
BRTZON PA NI DE BZHIN GSHEGS PA LA SOGS PA THAMS CAD MCHOD PA'I
RANG BZHIN TE, SLOB DPON GYI LAM GYI MTSAN NYID KYI PHYIR NA SLOB
DPON GYI DBANG NGO, ,SHES RAB LA DGA' BA DANG BCAS PAR DE'I PADMA
LA LTA BA GANG

YIN BA DE NI GSANG BA'I GNAS YIN PA'I PHYIR NA GSANG BA'I DBANG
NGO, ,SHES RAB KYI YAN LAG PHANG DU THOB PA DANG BCAS PA GANG YIN
PA NI SHES RAB KYI GNAS YIN PA'I PHYIR NA SHES RAB YE SHES KYI
DBANG NGO, ,GANG YANG GNYIS PO DANG LDAN PAR BYAS PA'I LAS LAS
BYUNG BA DE KHO NA NYID KYI

MCHOG GNYIS SU MED PA'I YE SHES NYE BAR MTSON PA DE BZHI PA YIN
NO ZHES PAR SEMS SO, ,DE LTAR GSUNGS BA, DGOD PA DAG PA SLOB DPON
TE, ,LTA BA DE BZHIN GSANG BA'O, ,LAG PA'I BCANG BA SHES RAB STE,
,GNYIS GNYIS SBYAR LDAN DE YANG NGO, ,ZHES PA'O, ,

GZHAN DAG NI DBANG BSKUR BA BZHI BA NI DBANG SO SO BA YIN PAR
SEMS TE, KYE'I RDO RJE'I LE'U DANG POR THAMS CAD PA NYID BRJOD
PA'I PHYIR DANG, BDE BA'I 'BYUNG GNAS MA YIN PAR 'DOD PA NI GANG
YANG MA SBYAR BAS SO, ,DE'I PHYIR NA SEMS KYI DBANG BSKUR BA DE
NYID LA RNAM PA

GNYIS SU PHYE BA NI 'DIR DBANG BZHI PAR BLTA BAR BYA STE, 'DI
LTAR SHES RAB KYI YAN LAG DANG YANG DAG PAR 'DUS PA NA NOR BU'I
RTZE MOR BYANG CHUB KYI SEMS BDE BA CHEN PO LHAN CIG SKYES PA
DBANG PO'I 'JUG PA THAMS CAD DANG BRAL BA BSTAN DU MED PA YIN MOD
KYANG THUN MONG MA YIN PA'I

GNAS SU 'JUG PA LTA BUR GNAS PA DE LA DMIGS PA'I DBANG GIS LHAN
CIG SKYES PA DON DAM PA'I BDE BA'I DPE'I RANG BZHIN, DPE'I LHAN
CIG SKYES PA NYAMS SU MYONG BA GANG YIN PA DE MAN NGAG GI JI LTA
BAR GOMS PA LAS 'KHRUL 'KHOR GYI DGUG PA LA SOGS PA DANG, RLUNG
GI

@178B RNAM PAR RGYAL BA RNAMS KYIS JI LTAR NUS PAS BSTAN PAR BYA
STE MTSON PAR BYA'O, ,DBUGS RNGUB BA'I RIM PA GOMS PAS 'DI BSTAN
PAR BYA STE, YAN LAG SO SO THAMS CAD LA SLAR BZLOG NA YAN LAG SO
SO THAMS CAD LA SLAR LOG STE, KHYAB PAR GYUR NAS BRTAN PA DANG
G-YO BA'I

DNGOS PO THAMS CAD LA YANG KHYAB PAR 'GYUR RO, ,DE'I RANG GI NGO
BO DE NYID LA SEMS KYIS MNYAM PAR BZHAG CING DE'I NGO BOS BYAS
PA'I SNA TSOGS PA 'DI LAS GZHAN DU DGAL BA'I RANG BZHIN DU SNANG
BA 'DI DE NYID DANG BCAS PA BDE BA CHEN POR BLA MA'I MAN NGAG DAG
GIS YANG DANG YANG DU

MCHOD PA BRTZAM ZHING GOMS PAR BYA'O ZHES PA NI GRUB PA'I MTHA'O,
,DE LA SHES RAB KYI YAN LAG DANG YANG DAG PAR 'DUS PA NA LHAN CIG
SKYES PA'I BDE BA CHEN PO LA BRTAN PAR BYAS PA'I MTSAN NYID GANG
YIN PA DE SHES RAB KYI YAN LAG TU GNAS PA'I PHYIR NA DE NI SHES
RAB YE

SHES KYI DBANG NGO ZHES BSHAD DO, ,YANG GANG ZHIG BRTAN PAR BYAS
PA'I LHAN CIG SKYES PA'I BDE BA CHEN PO MNYAM PAR BZHAG PA'I YID
KYIS JI LTAR NUS PAR YAN LAG THAMS CAD LA SO SOR KHYAB PAR BZLOG
STE, RNAM PA SNA TSOGS RNAMS KYANG DE'I NGO BOR BYED PA DE NI
SHES RAB

YE SHES LTAR GNYIS SU MED CING BRJOD PA LAS 'DAS PA BDE BA CHEN
PO TZAM DU SNANG BA 'DI YANG SEMS KYI DBANG BSKUR BA NYID DE,
BZHI PA DE YANG DE BZHIN NO, ,ZHES PA 'DIS STON CING RIG PAR BYED
DO ZHES PAR SEMS SO, ,'DI LTAR BLTA BAR BYA BA GANG YIN PA DE NI
BDE BA

CHEN PO'I RANG BZHIN GYI RNAL 'BYOR DU BLTA BAR BYA BA GANG YIN
PA'I DAM TSIG STE, 'DI JI LTA BA BZHIN BSGOM PAR BYA BA YIN NO,
,DE THAMS CAD NI SGRUB PA'I THABS DANG BCAS PAR KYE'I RDO RJE LAS
GSUNGS PA BZHIN DU BDAG GI BLA MA MCHOG GIS GSAL POR BKOD CING
GSUNGS

BAS 'DIR NI RGYAS PAR MI BYED DO, ,'DI THAMS CAD NI SHIN TU MNYAM
PAR BZHAG PA'I BLA MAS SLOB MA LA SHES RAB DANG YE SHES KYI DBANG
BSKUR BA'I DUS KYI GNAS SKABS NA DE LTA BUR BRDA NGES RAB TU YANG
DAG PAR DMIGS TE, DE SKAD DU YANG, YE SHES CHEN PO PHRA MO NI, ,

@179A *, ,ZHES PA LA SOGS PA'I TSIGS SU BCAD PA GSUNGS PAS DE KHO
NA NYID DU RAB TU RTOGS PAR BYA BA YIN NO ZHES PAR DGONGS SO,
,SHES RAB YE SHES DBANG BSKUR BA'I, ,MTSON BYA MTSON BYED DBYE BA
NI, ,GSUM BRJOD NGES PAR 'DIR RTOGS LA, ,MKHAS PA RNAMS KYIS RIGS
BZUNG, ,DPAL LDAN 'DUS

PAR YONGS GSAL BA, ,DE SNYED GNAS PA 'DI RNAMS NI, ,DE NYID PHYAG
RGYA'I RJES 'BRANG PHYIR, ,RGYUD GZHAN DU YANG RJES 'BRANG SA
PA'O, ,DPAL LDAN 'DUS DANG KYE'I RDO RJER, ,BZHI PA PHYE BAR
BRJOD PA DANG, ,DE BZHIN 'DIR NI DBANG BSKUR NYID, ,MKHAS PA
RNAMS KYIS RIGS BAS LONG, ,RGYUD GNYIS PO YI RJES 'BRANGS

NAS, ,RGYUD KYI DAM TSIG DE YIS KYANG, ,RNAL 'BYOR RNAL 'BYOR MA
RGYUD DU, ,GSUNGS PA THAMS CAD SHES PAR BYA'O, ,BZHI PA'I DBYE BA
GANG YIN PA, ,LUNG DANG RIGS PA PHYI ROL RNAMS, ,RGYA CHES PA YIS
BDAG 'JIGS NAS, ,DE DAG BZHAG STE 'DIR MA BRIS, ,GNAS RNAMS DE
DANG DE RNAMS LA, ,MKHAS PAS DER NI

RAB BLTAS NAS, ,LUNG DANG RIGS PA LDAN PA YIS, ,DE LA SUN NI
DBYUNG BAR BYA'O, ,DE NYID 'DIR NI MNGON PAR BRJOD PA DANG,
,DBANG BSKUR MCHOG GI BSOD NAMS GANG 'THOB PA, ,DE YIS RGYAL BA
BZANG PO DPAL SBAS DANG, ,'GRO 'DI MA LUS RGYAL BA NYID GYUR CIG
,MKHAS PA DU MA'I DBANG BSKUR DES BRJOD 'DI, ,SKYE BO

DBANG BSKUR PHYIN CI LOG ZHEN PA, ,DE BZLOG DON DU BDAG GIS 'DI
BSGYUR BA'I, ,DGE BAS DE DAG YANG DAG DBANG THOB SHOG ,DBANG GI
DON NGES PAR BRJOD PA ZHES BYA BA SLOB DPON RGYAL BA BZANG PO
DPAL SBAS PA ZHES BYA BAS MDZAD PA RDZOGS SO,, ,,RU LAG RGYANG GI
GTZUG LAG KHANG DU RGYA GAR GYI MKHAN PO AA BADH'U T'I BA'I ZHAL

SNGA NAS DANG, BOD KYI LO TZ'A BA DGE SLONG SH'AKYA BRTZON 'GRUS
KYIS BSGYUR CING GTAN LA PHAB PA'O,, 