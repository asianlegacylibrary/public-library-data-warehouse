@38B #, ,RGYA GAR SKAD DU,

SRAGDHAR STO TRA, BOD SKAD DU, PHRENG BA 'DZIN PA'I BSTOD PA,
,'PHAGS MA SGROL MA LA PHYAG 'TSAL LO, ,NYI MA 'CHAR KA'I SNANG
BA LTAR DMAR LHA MCHOG RNAMS KYI MGO YI GTZUG GI NOR BU'I DPAL,
,PHUN SUM TSOGS PAS DMAR BA SMUG RTZI GSAL PO DNGAR BKOD SHIN TU
YUN

RINGS MA LON 'DRA'I, ,'PHAGS MA KHYOD ZHABS DAG LA THAL SBYAR COD
PAN GYIS MNAN YAN LAG MCHOG BTUD BDAG GIS NI, ,GUS PAS SGROL MA
PHONGS SKYABS BSTOD PA GSER GYI ME TOG PHRENG BA RNAMS KYIS MCHOD
PAR BGYI, ,SKAD NGAN DU BA'I BZHIN LDAN RGAL BAR DKA' BA'I

SDUG BSNGAL ME LA LUS DAG RNAM LTUNG BA, ,CI DANG CI BYA ZHES
RMONGS LAN GCIG MIN PA'I RTZOM PA BYAS KYANG 'BRAS DANG BRAL BAS
SKYO, ,MKHA' LA NYI ZLA'I DPAL NI GZHAN LAS MANG DU THOS NAS BLTA
BAR RE BA BCAS GYUR PA'I, ,MIG NYAMS GZHAN GYI 'GRO BA LTA BU
BDAG NI SDIG

'JOMS KHYED LA GUS BAS RTEN PAR BGYID, ,KHYED KYI THUGS RJE SEMS
CAN RNAMS NI KUN LA BYE BRAG MED PAR 'JUG PA MA LAGS SAM, ,DE DAG
GZUNG BAS BDAG 'DRA YANG NI DE DAG NANG DU GZUNG BAR 'GYUR LA
GDON MI ZA, ,MTHA' DAG 'GRO BA'I SDIG PA'I MUN PAR TSA ZER CAN

GZUGS NUS PA LA YANG DO ZLA MED, ,DE LTA MOD KYI KYE MA BDAG SMAD
NYES BYAS NGAN PAS BRJID CING SDUG BSNGAL LDAN PA NYID, ,SKAL BA
ZHAN PA BDAG SMAD SMAD PA ZHIG STE NYIN BYED 'OD ZER GYIS KYANG
MUN PA SEL, ,GANGS CAN LAS BYUNG 'JUG NGOGS CHUS DKRIGS PA YI DUM
BU

@39A *, ,'KHYAGS SHING BSIL BA DAG TU BSGOM, ,RIN CHEN GLING GI
LAM SRANG DANG NI NOR BU'I PHUG YANGS KHANG PA DAG GI NANG DU
DBUL, ,'JIG RTEN KUN GYI YUM GCIG MA KHYOD MGON DU BYAS KYANG
MGON MA MCHIS SO BCOM LDAN MA, ,NU MA'I RGYU LAS LAN MANG DAG TU

RNAM PAR DU BA'I BU LAM YANG SKYO BAR 'GYUR, ,NYI MA SO SOR DAM
PA MA YIN DON GNYER RNAMS LA RAB BSKUL PHA YANG KHRO BA 'DZIN,
,'JIG RTEN GYI NI RE 'DOD 'BRAS BUS YANGS LDAN DPAG BSAM SHING
CHEN 'KHRI SHING MCHOG NI KHYOD, ,MNGON PAR DON GNYER DON RNAMS
KUN LA

STZOL GYI NAM YANG RNAM GYUR DE DAG CI YANG MED, ,GANG LA NYON
MONGS TSOGS KYI ME 'BAR LUS CAN DE DANG DE YIS SGROL MA NGA NYID
CIS, ,BDAG NYID ZHAL BZHES DAM BCAS SDUG BSNGAL 'OG TU BYING BA
BDAG LA 'BRAS BU LDAN PAR MDZOD, ,SROG CHAGS RNAMS KYI SDUG
BSNGAL SHUGS NI

RTZUB CING ZIL GNON 'DI DAG JI SNYED 'PHEL GYUR PA, ,YANG DAG
RDZOGS PA'I SANGS RGYAS THEG PAR SMON LAM BLO MNGA' RNAMS KYI
BRTZE BA'ANG DE SNYED NYID, ,DE LTAR BSTOD PA'I TSIG GI ZOL GYIS
CHO NGE'I SGRA DAG GSANG MTHON SGROGS SHING LAG BSGRENG LA, GZHAN
DAG GIS KYANG

BTANG SNYOMS BYA BAR 'OS PA MIN NA YUM GCIG KHYOD KYIS LTA YANG
CI, ,GZHAN DAG RNAMS KYIS MNGON 'DOD 'BYOR PAR 'DOD PA KHYED LAS
THOB PA RNAMS MTHONG BZHIN, ,MI DGE LAS BYUNG NANG GI GDUNG BA
RGYUN CHAGS BZOD BLAG MED PAS SHIN TU YANG YANG SREG ,GAL TE KHO
BO

SDIG CAN LAGS NA KHYOD LA GUS PA CHEN PO 'DI NI CI PHYIR 'PHEL,
,KHYOD NYID GCIG PU'I MTSAN GYIS KYANG NI THOS DANG DRAN PAS
'PHRAL LA SDIG PA SEL BAR BYED, ,DE LTA NA YANG BDAG GI BYA BA'I
KHUR DAG DONG BA JI LTAR LAGS ZHES BDEN GSUNGS PA, ,NAD PA 'CHI
BAR 'GYUR

YANG SMAN PA'I SNYING RJE RGYA CHEN PHAN PA KHON PAR BGYID DAM
CI, ,SGYU MANG SER SNA NGA RGYAL PHRAG DOG RANG SKYON THA CHAD
RNAMS KYIS DUS MNYAM RIM PAR YANG, ,DU MA DAG GI THUN MONG CHAR
GYUR TSOGS KHANG RNGA MO BZHIN DU BSKOR BAR GYUR PAS NA, ,KHYED
KYI ZHABS PAD MCHOD PA SKAD

@39B CIG TZAM YANG MA RNYED GANG DE'I DON DU KHYAD PAR LAS,
,PHONGS PAS YI GE DMAN PAR TSIG 'DI BKOD DO BDAG GI 'DOD PA DON
MED MA GYUR CIG ,DUS MTHA'I RLUNG RAB 'KHRUGS PAS DKRUGS PA'I CHU
NI G-YO ZHING 'GUL BA'I RLUNG 'KHOR RAL PA CAN, ,RAB 'KHRUGS KUN
DU BSKYOD

CING RBA RLABS NGOS BRDABS SGRA GRAG GAD RGYANGS CHEN PO SGROGS
PA LAS, ,GRU CHAG CHU RU SNYING RJE DU BA'I TSE DE DANG LDAN G-YO
BA MED CING ZHAN GYUR PA, ,LHA MO KHYOD LA BSTOD PA RNAMS KYIS
'PHRAL LA CHU GTER 'GRAM DU RANG DGA' THAR BAR 'GYUR, ,DU BA
'TSUBS PA SPRIN 'DRA KHONG NAS

RAB BYUNG ME STAG MKHA' KHYIM NANG DU RNAM PAR RGYU, ,ME DPUNG ME
LCE 'PHRO ZHING RAB 'BAR DRAG PO'I KHANG PAR MAL STAN DAG LA RAB
'KHOD PA, ,THAL SBYAR COD PAN LDAN PAS KHYED LA BTUD BYAS LDAB
LDIB DAG TU GSOL BA 'DEBS PA RNAMS, ,GLOG RAB 'GYUR BA'I RTZE
DGA' RAB 'BAR CHU 'DZIN SHUGS

KYIS SKAD CIG NYID LA SGRIB PAR BYED, ,MYOS PA'I CHU RGYAS 'GRAM
PA GNYIS KA'I NGOS LA BABS PAS BUNG BA DAG GI PHRENG BA CAN,
,H'Um ZHES BYA BAS BOS PAR GYUR BA'I GLING CHEN ZLA BOS ZHE SDANG
ME SPAR GNYIS 'THUNG GI, ,SO RTZE RAB TU MTHO BA'I KHYOGS LA
BLANGS PA'I LUS CAN DAG GIS

KHYOD RJES DRAN PA NA, ,RTZE MO CHE LDAN MGO RTZE'I RDZONG LA
'DUG CING RAB TU DGA' BAS 'CHI BDAG PHYIR ZLOG BYED, ,MDUNG
RINGS DRAG POS BSNUN BSAD MI YI MGO DANG GSAL SHING DAG GI 'KHRI
SHING DGA' STON CAN, ,NAGS TSAL STONG PAR CHOM RKUN LAG RTZES RAL
GRI G-YO ZHING BRDEG PAR

GZAS PAS DREGS RGYAS PA, ,KHRO GNYER DANG BCAS SMIN 'KHYOG ZUR
MIG GIS BLTAS MIG CAN RNAMS NI KHYED MTSAN DPAL GYI GZHI, ,GSAL
BAR 'DRI BA'I GNAS LA BSAM PA'I SMYU GU SKYO MED RNAMS KYIS BRAN
DU BKOL BAR BYED, ,RAB RNO SDER MO'I RTZE NI RDO RJE LTA BUR
BSNUN PAS

GLANG CHEN MYOS PA'I KLAD 'GEMS NAS, ,KHRAG MANG RAB TU ZAGS PAS
BKRUS PA'I RAL PA GSAL PO 'JIGS RUNG YANGS PHRAG PA KHEBS, ,KHROS
TE RGYANG NAS STENG DU 'PHYONG 'DOD MCHE BA RNON PO GTZIGS PA'I
KHA CAN RI DGAS DGRA, ,KHYOD LA 'OS PA'I BSTOD PA DON LDAN TSIG
DAG

@40A *, ,BKOD PAS SKRAG STE LOG NAS 'GRO BAR 'GYUR, ,GDENGS CAN
RNAM 'GYUR DU BA'I KHYIM DANG MUN PA'I DBYIBS CAN GSAL BAR PHUD
SGRA DAG GI TSOGS, ,BYED PA DANG LDAN KHA GDANGS RO 'DZIN THAG PA
GSHIN RJE'I ZHAGS 'DRA CHE ZHING G-YO BA DAG ,SDIG PA LAS BYUNG

SLAR YANG KHYOD SKYONG BDAG NYID KHYOD KYI YON TAN BGRANG BAR
LHUR LEN PAS, ,AUTPALA PHRENG BA'I RGYAN GYIS 'BYOR PA BUNG BA
MYOS PA'I PHRENG BAS DKRIS LTAR 'DZIN PAR 'GYUR, ,RJE BO'I SMIN
MA BSKYOD PAS 'JIGS PA DAG GIS RGOD CING 'PHYAG PAS DRANGS LA CO
DOG GZINGS, ,G-YO ZHING

SGRA SGROGS BRAN KHOL RNAMS KYIS RTZUB MOR SMRA BYED ZHAGS PA'I
MDUD PA DAM POS BCINGS, ,BKRES SKOM DAG GIS KHA DANG MGRIN SKAMS
GANG ZHIG 'PHAG MA SGROL MA'I ZHABS LA SKYABS 'GRO BA, ,DE NI
BYAMS PA'I GNYEN GYIS SPANGS KYANG MTHA' MED RGUD PA DE DAG
'PHRAL DU GTOR

BAR 'GYUR, ,SGYU MA 'PHRUL PA'I LAM GYI RIM PAS RNAM PAR 'GYUR BA
DU MA DAG GIS CHAS BYAS SHING, ,LOG PA'I GZUGS TZAM RJES SU 'TSAM
PA'I MTSON CHA'I 'OD ZER TSOGS NI RAB TU MI BZAD LDAN, ,MI RO LAS
BTON RGYU MA'I THAG PA'I TSOGS KYI PHRENG BAS RNAM PAR SPRAS PA'I

SRIN PO RNAMS, ,KHYED RGYUD LAS BTUS GSANG SNGAGS DRAN PAS SDIG
PA PHROGS PA'I SRUNG MA GZHOM MED BYED PAR 'GYUR, ,GLANG CHEN
SGRA SGROGS CHAR SPRIN LUS CAN MYOS BYED CHU BO'I RGYUN DANG LDAN
PAS MUN GTIBS SHING, ,MTSON CHA 'OD ZER RNAMS NI GLOG RAB 'GYU
LTAR RAB

GSAL MDA' YI CHAR 'BAB G-YUL NGO 'GYED PA'I TSE, ,RNAM PAR SNANG
BA'I DGRA BO DPUNG PA'I STOBS NI RAB MCHOG LDAN PA RNAMS KYIS
BKAG GYUR PA, ,KHYOD KYI DGRA BO GSOD PA'I DPA' BO GCIG GIS
'PHRAL DU DGRA YIS GZHI PHYE MAR RLOG ,SDIG SPYOD DAG GI RJES
'BRANG PHOL

MIG CHABS CAN DAG LAS RNAG KHRAG RUL PA RAB 'DZAG CING, ,SHA
LPAGS MYAGS PA LA CHAGS RTZA YI SGO YI BU GAR 'GUL BA'I SROG
CHAGS KYIS ZOS LUS ZAD RNAMS, ,KHYOD ZHABS NYE BAR BRTEN PA'I
SMAN MCHOG RI LU GUS SHING CHAGS PA YIS, ,SA LE SBRAM DANG
MTSUNGS

@40B PA'I LUS DANG PADMA DKAR PO LTAR YANGS MIG DANG LDAN PAR
'GYUR, ,GANG GI RNA BA'I SNOD NA BLA MA RNAMS KYIS GNANG BA'I MAN
NGAG SLONG MO MI GNAS SHING, ,THOS PA'I NOR DANG BRAL BAS MKHAS
PA'I TSOGS RNAMS DAG TU LKUGS PA NYID DU KHAS LEN GANG, ,DE YANG
KHYED LA GUS PA'I NUS

PAS RGYAN RNAMS THAMS CAD MDZES BYED 'BYOR PAR BCAS PA YIS, ,NGAG
GI DBANG PHYUG THOB NAS MI BDAG MDUN SAR RGOL BA'I SENG GE'I KHRI
DAG 'PHROG PAR BYED, ,SA GZHI MAL STAN RDUL GYIS LUS BSGOS SKYED
NGOS RAS RAL YAN LAG DAG NI RNAM PAR MNGON, ,SHIG GI TSE DAG

RAB GTZER GZHAN GYI GRONG KHYER MDUN DU G-YO MOR ZAS NI DON GNYER
BA, ,KHYOD MNYES BGYID LA BRTZON PAS NA CHUNG MCHOG GIS BZUNG
BA'I RNGA YAB 'DZUM GYIS RAB MDZES SHING, ,MYOS PAS LONG BA'I
GNYIS 'THUNG SOS GTAMS GDUGS GCIG GYEN DU BTEG PA'I SA GZHI 'DZIN

PAR 'GYUR, ,G-YOG DANG LAS MTHA' BZO DANG DBANG PO GSO BA'I THABS
KYI RNAM GRANGS DAG GIS RAB SKYO ZHING, ,SKYE BA SNGA MAR RAB
BSGRUBS BSOD NAMS BSAGS PA'I DGE 'BRAS NOR NI THOB PAR MA GYUR
BA'I, ,NOR MED RNAMS KYIS SKYE BO BKRES PA'I YUM GYUR PHONGS LAS

'DA' BAR MDZAD PA KHYOD LA DON, ,DON DU GNYER NA SLAR YANG GSER
GYI TSOGS KYI GTER DAG SA LAS 'THON PA THOB PAR 'GYUR, ,'TSO BA
CHAD LAS NGO TSAR GYUR CING GOS ZAD CHUNG MA DAG GIS RAB TU SPYO
BAR BYED, ,BDAG NYID GSO PHYIR RANG GI SKYE BO BU DANG GROGS PO
GNYEN GYIS RING DU SPANGS

PA YIS, ,KHYED LA RANG GI SDUG BSNGAL ZHUS PAS RANG GI KHYIM THAB
BUD MED GDU BU'I SIL SIL SGRAS, ,GNYID LOG SAD PAR 'GYUR ZHING
RTA RMIG RTZE MOS MTSAMS BRKOS KHANG KHYIM RNAMS KYI BDAG PO
BYED, ,'KHOR LO PHYOGS KYI 'KHOR LO LA SBYOR BUD MED MTSAN BRGYAN
'OD ZER G-YO

ZHING CHE BA DANG, ,GLANG CHEN GTZO BO MCHE BA DRUG LDAN RTA
MCHOG SPU KHA SNGO BSANGS RMA BYA'I MGRIN LTAR 'TSER, ,NOR BU NYI
MA'I 'OD ZER LTAR GSAL DRI MED YON TAN MDZOD 'DZIN MDZOD KHENGS
DANG, ,DMAG DPON DPAL SDE LDAN PAR BCOM LDAN 'DAS MA KHYOD KYI
BKA' DRIN CHA SHAS PHRA

@41A *, ,LAS 'GYUR, ,TZANDAN CHU YIS DRI ZHIM NOR BU'I RDO LA
MDZES MAS DUS BTAB RTZE DGA' LA CHAGS PAS, ,SDU GU MA YI BDE BA'I
NYER SPYAD MGRON DU BYA BA MNGON PAR GSANG BA RAB BSGRUBS SHING,
,RAL GRI 'OD ZER GYIS SDO SPOM MTHO DPUNG PA GTUN SHING DANG 'DVA
DPUNG

RGYAN ROL PA CAN, ,KHYOD KYI RIGS DRUG RIG 'DZIN DBANG PO MA LA
YA YI ME TOG TSAL DU RANG DGAR 'GRO, ,NU MA'I THON 'KHOR DO SHAL
GYIS BRGYAN MIG DKYUS RING PO RNA BA'I AUTPALA LA 'GRAN CING,
,LHA MO YID 'ONG MANDA RA BA DANG LDAN ZE 'BRU GSAR PA'I DRIS
MYOS BUNG BA CAN, ,DRIL

CHUNG SGRA YIS RJES 'BREL RAB TU GSAL BAR RKANG GDUB YID 'ONG
SGRA SNYAN SGROGS PAR BYED, ,'DOD PAS MYOS DGA' GZHON NU MA RNAMS
GUS DANG BCAS PAR KHYED MGON LDAN PA DON DU GNYER, ,RDZING BU'I
NANG LOGS RIN PO CHES SPRAS GSER GYI PAD LDAN ZE'U 'BRU RDO RJE
PHRENG BA CAN, ,

YONGS 'DU'I LJON PA LAS 'PHRO DRI BZANG DANG LDAN ME TOG RDUL GYI
BLA RE MTHOR BRES TE, ,PI WANG GLING BU SGROGS MKHAS LHA YI GRONG
GI DGA' BA RNAMS KYIS SNYAN PAR RAB BSGRAGS PA'I, ,DGA' BA'I
SKYED TSAL BGROD PA KHYOD LA MCHOD PA BGYID PAS YUN RING NYAMS SU
MYONG BAR 'GYUR, ,

NANG GI BYED PA KHYOD LA GTAD PA'I BSOD NAMS MTHU NI RAB 'BAR
YONGS SU SMIN PA YIS, ,GA PUR AE LA LI SHI SHUN PA AA KA RU DANG
NA LA DA PHYE'I DRI LDAN CHU, ,'DOD PA'I DREGS PAS RAB 'BUR BUD
MED NU MA'I SKYIBS SU RBA RLABS 'KHYIL GNAS DAL 'BAB PA, ,SMAN
MIN CHU YI

ZER MA DANG LDAN CHU RTZED MDZES MA DAG DANG LHAN CIG RTZE BAR
'GYUR, ,TSIG MTHA'I GTZO BO DUL BA'I KHUR GYIS COD PAN DUD PA
RNAMS KYIS BKA' LA PHYAG BYAS SHING, ,MTHO RIS STENG DU LHA YIS
GLANG CHEN KHROL KHROL RGYAN GYIS SPUD PA'I LUS CAN LA ZHON TE,
,SPU LANG DANG RGYAS

LUS CAN BDE SOGS LAG PA'I THAG PA KHYOGS KYIS RGYUN DU BSKYIL
GYUR PA, ,KHYED KYI SPYAN RAS PHOG PAS DAG BYAS LAG PA RDO RJE
LDAN PA'I LHAS SKYONG BYED, ,GTZUG GI RIN CHEN RGYAN GYIS MNAN
BZHUGS BDE BAR GSHEGS PA NAM MKHA'I DPAL 'BYOR BLA RE CAN, ,NYI
MA

@41B 'CHAR KA BYE BA LTA BUR RAB GSAL 'OD ZER RGYAS PAS 'JIG RTEN
GSUM 'GENGS SHING, ,BRTAN PAR G-YAS BRKYANG ZHABS GCIG GIS MNAN
KHUR GYIS TSANGS DBANG DRAG PO KHYAB 'JUG RNAMS 'DUD PA'I, ,KHYED
SKU BSGOMS PA SKYE BA LA BRTEN RNAMS KYIS SRID PA'I 'JIGS PA

GCOD PA'I SLAD DU 'GYUR, ,KHRO BA DANG BCAS MTSON CHA'I 'OD ZER
RAB 'BAR PHYAG DBYIG CHA YIS NAM MKHA'I KHONGS DAG KHYAB, ,GDU
BU'I GDENGS CAN DAG GI GDENGS KA MI BZAD MI 'PHROGS SPYOD LDAN
SDANG RNAMS SKRAG MDZAD BZHAD, ,CANG TE'U DRAG PO TSABS CHER
BRDUNGS PA'I

TSE NA RO LANGS RNAMS NI DRAG POR PHEG RDOB CING, ,BAG MED RGYAS
PAS CA CO CHEN PO SGROGS PAR BYED PA'I DRAG MOR LA LA DAG GIS
MTHONG, ,LA LAS BA SPU RE RE LAS BYUNG NAM MKHA'I KHYON GNAS SA
DANG SA 'OG DAG NA GNAS, ,MTHO RIS LA GNAS TSANGS DBANG DRAG PO
LA SOGS MI DANG

LHA DANG GRUB PA'I DRI ZA KLU, ,PHYOGS TSOGS KHYAB PA'I 'OD ZER
LA BZHUGS BDE GSHEGS BRGYA PHRAG SPRUL PA MTHA' YAS DAG GI SKU,
,NGO MTSAR 'JIG RTEN GSUM GYI PHYAG 'OS BRTAN G-YO BKOD PA'I
DNGOS PO MA LUS NGO BOR RO, ,LA LAS RGYA SKYEGS LI KHRI'I TSON
DANG NYI ZHON DMAR

BA NYID LTAR SHIN TU DMAR BA DANG, ,DE BZHIN GZHAN GYIS SNUM
ZHING 'OD LDAN MTHON MTHING RDO BCAG BTAGS PA'I PHYE MA LTAR SDO
DANG, ,LA LAS 'O MA'I RGYA MTSO BSRUBS PA'I 'OD LTAR CHES LHAG
DKAR DANG GSER 'OD LTA BU STE, ,KHYED SKU SNA TSOGS NGO BO NYE
BAR BZHAG PA DANG 'BREL

DBYE BAS THA DAD SHEL BZHIN NO, ,KUN MKHYEN YE SHES SGRON MAS
SHES BYA MTHA' DAG GSAL BYAS DE NYID DAG GI DBANG GCIG PU, ,KUN
RIG NYID DAM DE YI SRAS KYIS KHYOD KYI YON TAN TSOGS KYI GRANGS
NI MNGON SUM MKHYEN, ,BDAG 'DRA GTOR MA SPYOD PA SGROGS PA LTA
BUR

KHA GDANGS KU CO CHE BAR 'DON PA GANG, ,DE NI MI BZAD SDUG BSNGAL
GDUNG BAS NAD BSKYED SEMS KYI RGUD PA BZHAD GAD DAG GI RGYU,
,BDAG GIS ZHU BA GANG LAGS DE NI NANG GI DANG POR KHYED KYIS
KHYAD PAR DU MKHYEN TE, ,'ON KYANG LHAG PAR DE BRJOD NGAL BA'I
SGRUB BYED MI

@42A *, ,MKHAS BDAG RANG SEMS TSIM PA YI RGYU, ,DON SHES ZIN YANG
GNYEN 'DUN BYAMS PA'I MDUN DU SDUG BSNGAL LDAN PAS TSIG GIS SDUG
BSNGAL NI, ,DUG BZHIN SKYUGS PAR GYUR NA SNYING YANG SENG ZHES
BYED CING RNAM PAR GNAS PAR TSOR BA BZHIN, ,DGE

LEGS KUN DGA'I RGYA MTSOR ZLA BA'I CHA SHAS GSAL PO BSIL BA'I
GZIGS PAR STZAL DU GSOL, ,YE SHES NYER BSTAN DAG GIS RGYAS PAR
MDZOD CIG THUGS RJES SDIG LDAN NANG GI MUN PA SEL, ,GANG PHYIR
'GRO BA DAG NA KHYOD BSTOD CHU YIS YID NI DAG PAR BYAS PA KHO BO
LA, ,

SKYE DGU RNAMS KYI DGE LEGS GNAS NI DON YOD KHYOD KYI YON TAN
BSTOD TZAM GCIG PU MTHONG, ,KHYOD KYI YON TAN TSOGS KYI CHA TZAM
BSTOD NAS BDAG GIS 'DI TZAM ZHES PAR MA NGES PA'I, ,BSOD NAMS
BKRA SHIS 'DOD PA'I 'BRAS BU RO MYANG 'GRO BA'I BAR DU SPYAD BYA
BA, ,GANG

THOB DE YIS 'JIG RTEN 'DI NI 'PHAGS PA 'JIG RTEN DBANG PHYUG
ZHABS MTHIL BKRA SHIS KYI, ,BDE LEGS RTAGS CAN BDE GSHEGS SRAS
PO'I SA GZHI BDE BA CAN ZHES BYA DE MYUR DU BGROD BAR SHOG
,PHRENG BA 'DZIN PA'I BSTOD PA PAndI TA CHEN PO THAMS CAD MKHYEN
PA'I BA SHES

GNYEN GYIS MDZAD PA RDZOGS SO,, 