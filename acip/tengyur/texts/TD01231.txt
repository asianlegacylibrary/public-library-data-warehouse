@43A #, ,RGYA GAR SKAD DU, GA nA TZA KRA BI DHI N'A MA,
BOD SKAD DU, TSOGS KYI 'KHOR LO'I CHO GA ZHES BYA BA, DPAL RDO
RJE MKHA' 'GRO MA LA PHYAG 'TSAL LO, ,NAM

MKHA'I MDOG LA DRI MED RGYAS PA SBYOR BAS RNAM PAR ROL, ,BDUD
BZHI ZHABS KYIS RNAM PAR MNAN PAS 'JIG RTEN LEGS PAR SKYONG,
,MKHA' 'GRO MA YI GTZO BZANG 'JIGS PA DE LA PHYAG 'TSAL TE, 'GRO
BA RNAMS KYI BSOD NAMS TSOGS NI RAB TU BSAGS PA'I PHYIR,

RGYUD RNAMS KUN GYI MCHOG TU BSNGAGS PA'I TSOGS CHEN NYON MONGS
BSREG ,THABS DANG SHES RAB ROL PAS CHO GA BSDUS PA BSHAD PAR
BYA'O, ,DE LA DANG POR TSOGS 'DOD PAS, ,RIG PA YIS NI RJES
'BRANGS NAS, ,YONGS SU DANG BA'I DAD PA YIS, ,BLA MA DANG NI 'DOD
LHA GZUNG,,

DE LA SANGS RGYAS THOB PA'I RGYU, ,BSOD NAMS YE SHES TSOGS YIN
TE, ,TSOGS LAS DNGOS GRUB MCHOG TU 'GYUR, ,DE PHYIR RTAG TU TSOGS
BSAG BYA, ,YE SHES MNGON PAR RTOGS PA STE, ,BSOD NAMS RNAM PA
MANG PO YOD KYANG, ,RANG GI LHA YI 'KHOR LO YIS, ,'DOD YON

LNGA SBYOR BLA NA MED, ,DE PHYIR DE YI CHO GA NI, ,YAR RO'I
BRGYAD DANG BCU BZHI DANG, ,BCO LNGA DAG NI RAB TU BSNGAGS, ,DE
BZHIN MAR NGO'I BRGYAD DANG NI, ,BCU BZHI DANG NI BCO LNGA LA,
,MKHAS PA YIS NI 'KHOR LO BSKOR, ,DUR KHROD DAM NI SHING GCIG
GAM, ,SKYED MOS TSAL LAM

KUN DGA' DANG, ,DE BZHIN RANG GI KHYIM DANG NI, ,GZHAN YANG DBEN
PA'I KHYIM RNAMS SU, ,SA GZHI PA YI LNGAS BYUGS LA, ,ME TOG DRI
ZHIM SNA TSOGS DGRAM, ,DE LA DANG POR TSOGS 'DOD PAS, ,TSOGS KYI
SLOB DPON DGE SLONG LA, ,RGYUD RNAMS MANG PO SHES GYUR PA, ,RNAL

'BYOR BRTZON LA RTOG PA SPANGS, ,DE NYID BCU SHES SNYING RJE CHE,
,DAM TSIG LDAN LA 'DOD PA CHUNG, ,YANG NA DE 'DRA'I SLOB DPON LA,
,SEMS BSKYED PA NAS SNYAN GSAN DBAB, ,DE NAS GZHAN YANG DAM TSIG
LDAN, ,BLA MA LA GUS RTOG PA CHUNG, ,'KHON GCUGS MED CING RANG
DAD

@43B PA'I; ,LHA GRANGS MI LA GSOL BA GDAB, ,MGRON RNAMS DGA' BAR
BYA BA'I PHYIR, ,DE LA SHA DANG CHANG DAG DANG, ,'BRAS CHAN LA DU
KHUR BA DANG, ,DE BZHIN BZA' DANG BCA' BA DANG, ,BTUNG DANG DE
BZHIN BLDAG DANG MYANG, ,'JIG RTEN PA YI 'BYOR PA YIS, ,TSOGS NI
'BYOR TSAD

STA GON BYA, ,DE BZHIN SPOS DANG BYUG PA DANG, ,DRI DANG ME TOG
PHRENG MCHOG DANG, ,MAR ME BDUG PA SNA TSOGS GZHAG ,DE NAS SLOB
DPON STAN BZANG LA, ,DBUS PHYOGS SU NI YANG DAG BZHUGS, ,DE BZHIN
STAN NI BZANG PO LA, ,RNAL 'BYOR PA YI 'KHOR LO G-YAS, ,RNAL

'BYOR MA YI G-YON DU BSHAM, ,DE NAS SLOB DPON BDAG NYID KYIS,
,RDO RJE DANG BCAS THIG LE YIS, ,LUS NGAG YID KYI GNAS GSUM DU,
,KUN LA BYIN GYIS BRLAB PAR BYA, ,DE BZHIN ME TOG PHRENG MCHOG
GIS, ,THOD DANG GA SHAL RNAM PAR BRGYAN, ,DES NA BDUD RTZI BZANG
PO'I

CHUS, ,KHA ZAS KUN LA BSRE BAR BYA, ,GTZO BO DE YI BYA BA'I LAS,
,SNOD RNAMS AA LAS THOD PAR BSAM, ,DE NAS BDUD RTZI LNGA BSAMS
TE, ,YANG NI H'Um LAS RDO RJE BSGOM, ,DE 'OG LAS KYI RLUNG DANG
ME, ,SBAR NAS THOD NANG RDO RJE LHUNG, ,DE YIS LHA YI BDUD RTZIR
BSAM, ,

BDUD RTZI BYUNG NAS SNGAGS KYANG BRJOD, ,YANG NA RDO RJE LAS
KYANG NI, ,'OD ZER 'PHROS PAS YE SHES KYI, ,BDUD RTZI BKUG NAS YE
SHES DANG, ,RO GCIG TU NI GSUM BSRES PAS, ,RDO RJE BDUD RTZI ZHES
BYA STE, ,RANG BZHIN DAG PA'I SNGAGS KYANG BRJOD, ,DE DAG TSOGS
KYI 'KHOR

LO YI, ,CHA NI DANG PO YIN PAR 'DOD, ,DE NAS RNAL 'BYOR MA RNAMS
KYIS, ,CHU GNAS SU NI RAm LAS KYANG, ,'BAR BA'I KHONG DU 'OD GSAL
BSAM, ,DE DBUS BAm LAS PADMA BRGYAD, ,DE STENG LHA YI 'KHOR LO
BSAM, ,KHA NI HOM KHUNG RAB BSAMS TE, ,LAG GNYIS H'Um LAS RDO RJE

YI, ,GZAR BU GNYIS NI YANG DAG BSGOM, ,RANG RANG SO SO'I LHA RU
BSAM, ,RDO RJE'I BZLAS PA'I TSUL GYIS NI, ,MI RTOG SEMS KYIS
GSANG SNGAGS BZLAS, ,NANG GI RNAL 'BYOR NGES PA NI, ,THUGS KYI
'KHOR LO ZHES BYAR BRJOD, ,DES NI TSOGS KYI 'KHOR LO YI, ,CHA NI
GNYIS

@44A *, ,PA YIN PAR 'DOD, ,DE NAS TSOGS KYI BDAG PO YIS, ,SO SO'I
MDUN DU MAndALA BYA, ,DE RJES KUN LA MCHOD PA'I TSOGS, ,YONGS SU
DAG PA MDUN DU GZHAG ,ME TOG THOGS TE MDUN GNAS NAS, ,BYANG CHUB
TU NI SEMS BSKYED NAS, ,RDO RJE 'DZIN

SOGS DGONGS SU GSOL, BDAG NI TSOGS KYI KHYAD PAR 'DI, ,DAD PA'I
SEMS KYIS 'BUL LAGS NA, ,CI BDE BAR YANG BZHES SU GSOL, ,DE
'DRA'I TSIG GIS GSOL BTAB NAS, ,ME TOG DAG NI GTOR BAR BYA, ,DE
NAS GTZO BOS LHA RNAMS LA, ,AE MA'O YE SHES CHEN

PO RNAMS, ,TSOGS CHEN 'BAR BAS NYON MONGS BSREG ,'DI 'DRA'I BDE
BA THOB NAS NI, ,KUN GYIS AA HO SU KHA BRJOD, ,DE NAS YUN GYIS
MGRIN GCIG TU, ,SNGAGS 'DI DAG NI BRJOD PAR BYA, ,AA HO SU KHA
BHAKshA N'Am, ,AA HO SU KHA PR'A YA N'Am, MA H'A MU DRA SIDDHI NA
PRA PA THA TA NI RA TE NA,

H'U% HA HA HO, DE NAS DANG PO'I RNAL 'BYOR LAS, ,H'Um GI SGRA
DANG RAB LDAN ZHING, ,PHYAG RGYA LNGA DANG RAB LDAN PAS, ,GZAR
BUS BDUD RTZI BLANGS NAS NI, ,'BAR BA'I NANG DU BSREG PAR BYA,
,THOD PA DUM BU GCIG PA'I NANG, ,BDUD RTZI YIS NI BKANG NAS
KYANG, ,GTZO BO LA NI RNAL

'BYOR MAS, ,PADMA'I PHYAG RGYAS DRANG BAR BYA, ,DE BZHIN GCIG NAS
GCIG TU NI, ,BSKOR BA PHYAG RGYA'I 'KHOR LO STE, ,DE DAG TSOGS
KYI 'KHOR LO YI, ,CHA NI GSUM PA YIN PAR 'DOD, ,DE NAS GTZO BOS
ZAB MO'I CHOS, ,MNYAM PAR GZHAG PAS BSGRUB PAR BYA, ,RDO RJE DE

YIS BDE BSKUL BYA, ,BDE BA CHEN PO'I TSOGS RNAMS KYIS, ,YON BDAG
TSOGS NI BSAG PA'I PHYIR, ,ZAB MO'I CHOS NI SGROGS ZHES BYA, ,DE
LTAR THABS DANG SHES RAB TSOGS, ,GO RIMS BZHIN DU CHOS SMRA BA,
,DAM CHOS GSUNG GI 'KHOR LO YIN, ,DE NAS GTZO BOS

BSKUL NAS NI, ,RNAM PAR RTOG BRAL ROL PA YIS, ,THABS KYI GAL TE
SHES RAB GLU, ,YANG NA DE LAS BZLOG BYA BA, ,SKU DANG GSUNG GI
'KHOR LO YIN, ,DE DAG GO RIMS JI BZHIN DU, ,KUN GYIS 'KHOR LO
BSKOR BAR BYA, ,DE NAS PHAN TSUN RIM PA LA, ,DE'ANG YON GYI

@44B BDAG POS NI, ,MCHOD PHYIR RANG GI CHUNG MA'AM, ,DE LA SOGS
PA'I BUD MED NI, ,MDZES MA DAG NI DBUL BA'AM, ,BSOD NAMS 'DOD
PA'I RNAL 'BYOR PAS, ,GTZO BO LA NI GSOL BA GDAB, ,DE NAS GTZO
BOS LHA RNAMS KUN, ,DAM TSIG LA NI GNAS BYA'I PHYIR, ,BDE

BA CHEN PO'I RNAL 'BYOR GYIS, ,YOL BA'I NANG DU DAM 'KHYUD DE,
,STAN BDE BA LA SNYOMS ZHUGS TE, ,JI SRID BDE BAR GNAS KYI BAR,
,DE SRID KHAMS GSUM PO RNAMS STONG, ,YID KYIS GCIG TU BYAS NAS
NI, ,GA PUR LCE YIS BLANGS NAS KYANG, ,LHA RNAMS KUN LA THIG LE

DAG, ,GDONG GI PADMA'I NANG DU BTANG, ,DE NI YE SHES BDE BA STE,
,LONGS SPYOD 'KHOR LOR ZHUGS PAR BYA, ,DE LTAR RIM PA JI LTA BAR,
,DER NI LHA RNAMS MA LUS KUN, ,BDAG BYIN BRLAB PA'I RIM PA YIS,
,STAN BDE BA LA SNYOMS ZHUGS NAS, ,RANG GI BDUD RTZI RANG GIS
BZA',

DE BDE THABS KYIS YANG DAG MKHYEN, ,SEMS KYI BDE BA GANG SKYES
PA, ,THUGS KYI 'KHOR LO YIN PAR 'DOD, ,DE DAG YONGS SU MA GRUB
NA, ,SMAN DANG MAR GYI KHU BA YIS, ,SNYING GA RU NI BYUGS NAS
KYANG, ,DAL GYIS CUNG ZAD MNYE BAR BYA, ,DE YANG SEMS KYI BDE BA
CHE, ,

THUGS KYI 'KHOR LO NGES PAR YIN, ,DE LTAR YONGS SU SBYOR BA'I
TSOGS, ,RANG RANG LHA YI RNAL 'BYOR GYIS, ,LONGS SPYOD RNAMS NI
YON PHUL NAS, ,GSER DANG RIN CHEN LA SOGS DANG, ,DAR DANG RAS
DANG YANG NA SMAN, ,GTZO BO DANG NI BDE BA YI, ,SHES RAB TU NI
MNYAM PA

STE; ,DE DAG GZHAN LAS NYIS 'GYUR TSAD, ,GZHAN LA DE YI PHYED
PHUL NAS, ,YON GYI BDAG POS DGE BSKUL BYA, ,DKYIL 'KHOR ME TOG
BCAS LDAN DANG, ,LAG PAR ME TOG THOGS NAS NI, ,TSIG NI 'DI SKAD
BRJOD PAR BYA, ,RDO RJE 'DZIN SOGS DGONGS SU GSOL, ,KHYED

LA RAB TU DAD PA YIS, ,MCHOD PA'I TSOGS NI RAB PHUL NAS, ,BDAG
MTHA' SEMS CAN MA LUS RNAMS, ,'KHOR BA'I SDUG BSNGAL SPANGS NAS
NI, ,BDE CHEN RDO RJE 'DZIN RGYAL SHOG ,DE NAS DE YI SPRO SKYED
PHYIR, ,GTZO BOS TSIG 'DI BRJOD PAR BYA, ,AE MA'O SEMS CAN CHEN
PO

@45A *, ,KHYOD, ,SANGS RGYAS RNAMS KYIS DE RING NI, ,KHYOD LA RAB
TU DGONGS 'GYUR TE, ,SANGS RGYAS NYID DU 'GYUR BAS NA, ,'BRAS BU
CHEN PO MTHONG BA STE, ,YID CHES PA YIS BRTZON PAR BYA, ,DE DAG
BSOD NAMS KYI GZHIR RO, ,DE NAS LHAG DANG PHUD BSREG TE, ,'BYUNG

PO KUN LA GTOR MA NI, ,RNAL 'BYOR PHUN SUM TSOGS PAS BTANG, ,ME
TOG LA SOGS BSDUS NAS NI, ,THIG LE DAG NI DBYI BAR BYA, ,RANG
RANG LHA YI RNAL 'BYOR NI, ,TING 'DZIN SNGAGS DANG PHYAG RGYAS
NI, ,'GRO BA'I DON DU GSHEGS GSOL GDAB, ,DE NAS GTZO BOS LHA
TSOGS LA,,

DAM TSIG BSTAN PAR BYA BA'I PHYIR, ,DMYAL SOGS SDUG BSNGAL MTHONG
NAS NI, ,TSUL 'DI SMRA BAR MA BYED BRJOD, ,BDAG GIS TSOGS BSGRUB
DON BYAS PAS, ,DGE BA DRI MED GANG THOB DES, ,TSOGS GNYIS TSOGS
NI BSAGS NAS KYANG, ,'GRO KUN RDO RJE 'DZIN THOB SHOG ,TSOGS KYI

'KHOR LO'I CHO GA ,SLOB DPON dOMBI HE RU KA'I ZHAL SNGA NAS MDZAD
PA RDZOGS SO,, ,,RGYA GAR GYI MKHAN PO DZNY'A NA A'A KAR DANG LO
TZ'A BA MAR PA BLO GROS KYIS BSGYUR BA'O,, 