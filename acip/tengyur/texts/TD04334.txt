@127B #, ,RGYA GAR SKAD DU, ,TZA NA KA R'A DZ'A N'A TI SH'A STRA,
BOD SKAD DU, TZA NA KA'I RGYAL PO'I LUGS KYIS BSTAN BCOS, ,DKON
MCHOG GSUM LA PHYAG 'TSAL LO, ,'JIG RTEN GSUM GYI BDAG PO GTZO,
,THAMS

CAD MKHYEN LA PHYAG 'TSAL TE, ,GANG ZHIG LEGS PAR RTOGS PA YIS,
,MI RNAMS KYI NI DON BYED DANG, ,RGYAL PO'I LUGS KYI BSTAN BCOS
NI, ,SNA TSOGS LAS BTUS BSHAD PAR BYA, ,BSTAN BCOS 'DI NI BSLABS
GYUR NA, ,CHOS BSHAD RIN CHEN RNAM GRAGS PA'I, ,BYA DANG MI BYA
DGE MI

@128A *, ,DGE ,YANG DAG NYID DU SHES PAR 'GYUR, ,KUN DU GRAGS PA
THOB 'GYUR ZHING, ,PHONGS PA RNAMS DANG MI PHRAD DO, ,PHYE NA DON
CHUNG PHRA MA DANG, ,GZHAN GYI NYES PA SGROGS PA DANG, ,GZHAN
DANG 'THOB PAR BYED PA NI, ,RING DU YONGS SU SPANG BAR BYA, ,CHOS
RNAMS THAMS

CAD MNYAN BYA ZHING, ,THOS PA NYID KYANG GZUNG BAR BYA, ,BDAG
NYID GANG LA MI DGA' BA, ,GZHAN LA KUN DU MI SPYAD DO, ,RTZOD PA
SMRA BA PHRA MA DANG, ,BLTA MIN LTA BAR BYED PA DANG, ,MDZA' DANG
LHAN CIG KHON GCUGS DANG, ,DGRA DANG KUN DU MDZA' BA SPANG, ,DAM
PA DAG DANG 'GROGS PA DANG, ,MKHAS

DANG LHAN CIG SMRA BA DANG, ,BRKAM CHAGS MED DANG MDZA' BA DAG
,BYED NA SKYO BAR MI 'GYUR RO, ,BYA DANG BYED PA LA BRTEN TE,
,DUS SU DGRA DANG MDZA' BA DANG, ,DUS SU MDZA' DANG 'THAB PA YIS,
,MKHAS PAS DUS NI 'DA' BAR BYA, ,GANG ZHIG SHES PA TZAM GYIS NI,
,THAMS CAD RTOGS PA

NYID 'GYUR BA'I, ,TZA NA KA LAS JI SKAD BSHAD, ,RTZA BA'I DON NI
RAB BSHAD BYA, ,GZHAN DANG RTZOD DANG GZHAN NOR DANG, ,GZHAN GYI
BZHAD GAD GZHAN BUD MED, ,GZHAN GYI KHYIM DU GNAS PA DAG ,NAM
YANG BYA BA MA YIN NO, ,PHAN BYED GZHAN YIN NA YANG GNYEN, ,GNYEN
YANG PHAN MED GZHAN YIN TE, ,

PHAN BYED DGON PA'I SMAN DANG NI, ,PHAN MED LUS SKYES NAD DANG
MTSUNGS, ,GANG ZHIG PHAN LA SBYOR DE GNYEN, ,GANG ZHIG GSO BA DE
PHA YIN, ,GANG ZHIG BSGO BA NYAN DE BRAN, ,GANG ZHIG SKYE BA DE
SA BON, ,GANG ZHIG YID 'ONG DE CHUNG MA, ,GANG ZHIG BDE SKYID DE
BU YIN, ,GANG ZHIG YID CHES DE MDZA'

BO; ,GANG DU 'TSO BA DE YUL YIN, ,KHYIM TSAGS MKHAS GANG DE CHUNG
MA, ,GANG ZHIG SNYAN SMRA DE CHUNG MA, ,KHYIM THOB SROG GCIG DE
CHUNG MA, ,KHYIM LAS MI 'PHYO DE CHUNG MA, ,RTAG TU KHRUS BYED
LUS DRIS BSGOS, ,CUNG ZAD ZA LA NYUNG DU SMRA, ,KUN LA RTAG TU
DES PA NI, ,LHA MO DE YIN MI MO MIN, ,

RTAG TU BKRA SHIS DANG LDAN ZHING, ,RTAG TU CHOS LA DGA' BA DANG,
,RTAG TU KHYO LA GUS BYED CING, ,RTAG TU BZHIN NI 'DZUM PA DANG,
,RTAG TU SNYAN PAR SMRA BA DANG, ,RTAG PAR DUS TSIGS 'DOD SPYOD
YIN, ,RTAG TU PHAN PAR BYED PA DANG, ,RTAG TU PHAN PA'I ZAS ZA
BA'I, ,BYA BA DE DAG KUN GYIS NI, ,

@128B SKAL BA BZANG PO RNAM PAR 'PHEL, ,GANG LA 'DI 'DRA'I CHUNG
MA YOD, ,DE NI LHA MO MI MO MIN, ,CHUNG MA GANG ZHIG TSIG MI
SNYAN, ,DRI MA MANG ZHING RTZOD LA DGA', ,TSIG LAN YANG NAS YANG
DU SMRA, ,DE RGAS RGAS PA RGAS MA YIN, ,CHUNG MA GANG ZHIG MIG MI
SDUG ,GZHAN KHYIM 'GRO BAR

MNGON PAR DGA', ,NGO TSA DANG BRAL RANG BZHIN NGAN, ,DE RGAS RGAS
PA RGAS MA YIN, ,GANG ZHIG CHUNG MA SGRIN ZHING GTZANG, ,ZAS ZHIM
MTHONG NA SDUG PA DANG, ,BDAG NYID SBAS SHING KHYO LA GUS, ,DE
NYID LHA MO'I GZUGS SU BSHAD, ,CHUNG MA GANG ZHIG YON TAN SHES,
,KHYO YI

RJES SU 'JUG BYED CING, ,NYUNG DU NYUNG DUS CHOG SHES PA, ,DE
DPAL DPAL NA DPAL MO YIN, ,MDZA' BO G-YON CAN CHUNG MA NGAN,
,BRAN G-YOG NANG NAS 'KHU BYED PA, ,DE NI KHYIM GNAS SBRUL DANG
NI, ,'CHI BDAG YIN PAR THE TSOM MED, ,KHYIM DU SBRUL MTHONG MI
SNANG GYUR BA DANG, ,

NAD PA GSO BA BYAS NAS LUS MA BRTAS, ,DGRA BO LAG TU CHUD NAS
SHOR BA DANG, ,KHONG PA'I NANG NAS ZUG RNGU YID CES BRTAN, ,TZA
NA KA'I RGYAL PO'I LUGS KYI BSTAN BCOS LAS LE'U DANG PO'O,,
,,PHONGS PA'I DON DU NOR BSRUNGS TE, ,NOR GYIS KYANG NI CHUNG MA
BSRUNGS, ,

NOR DANG CHUNG MA DAG GIS KYANG, ,BDAG NYID KUN DU BSRUNG BAR
BYA, ,KHYIM GYI DON DU GCIG BTANG STE, ,GRONG KHYER PHYIR NI
KHYIM BTANG NGO, ,LJONGS KYI PHYIR NI GRONG KHYER TE, ,BDAG GI
DON DU SA RNAMS BTANG, ,DMYAL BAR GNAS PA MCHOG YIN GYI, ,DBUL
PO'I KHYIM GNAS

DE LTA MIN, ,DMYAL BAR SDIG PA ZAD 'GYUR GYI, ,KHYIM NANG DU NI
'PHEL BAR 'GYUR, ,MKHAS PAS RKANG PA GCIG BTEG NA, ,RKANG PA GCIG
NI GZUGS BAR BYA, ,GNAS GZHAN LEGS PAR MA BRTAGS PAR, ,SNGA MA'I
GNAS NI DOR MI BYA, ,YUL NI 'TSO BA MED PA DANG, ,'TSO

YANG 'TSE BA YOD PA DOR, ,RGYAL PO BKREN PA SPANG BYA ZHING,
,MDZA' BO G-YON CAN SPANG BAR BYA, ,SER SNA CAN GYI LAG NAS NOR
CI RUNG, ,G-YON CAN PHRAG DOG CAN GYI BSHES CI RUNG, ,YON TAN PHA
ROL GNOD BYED SHES CI RUNG, ,PHONGS DUS RGYAB PHYOGS MDZA' BO DES
CI RUNG, ,

@129A *, ,SPYAD DU MED PA'I LONGS SPYOD DES CI RUNG, ,'BANGS
RNAMS MI SKYONG RGYAL PO DES CI RUNG, ,RANG GZHAN MI PHAN RIG PA
DES CI RUNG, ,NAD LA MI PHAN SMAN PA DES CI RUNG, ,SNGON CHAD MA
MTHONG GROGS MANG YOD MIN GYIS, ,'BYOR GNAS GYUR NA KUN KYANG

MDZA' BOR 'GYUR, ,NOR DAR BRAL ZHING GNAS LAS NYAMS GYUR PA'I,
,DUS SU RANG GI MI YANG DGRA BOR 'GYUR, ,G-YUL DU DPA' BO DBEN
GTZANG SBRA, ,'BYOR BA ZAD TSE CHUNG MA DANG, ,MU GE GLO BUR
MGRON DGA' DANG, ,PHONGS TSE MDZA' BOR SHES PAR BYA, ,SHING NI

'BRAS BU LHAGS NA BYA RNAMS SPONG, ,MTSO SKAMS GYUR NA BZHAD NI
SPONG BAR BYED, ,NOR MED SKYES BU BUD MED SPONG BAR BYED, ,RGYAL
SRID NYAMS NA BLON POS SPONG BAR BYED, ,SBRANG MA ME TOG RNYING
PA SPONG BYED CING, ,NAGS TSIG GYUR PA RI DAGS SPONG BYED DE,
,SKYE BO THAMS CAD

BYAS LA RAG LAS PAS, ,RJES SU 'JUG NA SU YIS MDZA' BO GANG,
,BRKAM CHAGS CAN NI NOR GYIS BSDU, ,KHENGS PA THAL MO SBYOR BA
YIS, ,BLUN PO RJES SU MTHUN MGU BA STE, ,MKHAS PA BDEN PAS MGU
BAR BYA, ,LHA DANG BRAM ZE SKYES BU MCHOG ,BDEN PA NYID KYIS MGU
BAR

'GYUR, ,THA MAL PAS NI ZAS SKOM GYIS, ,TSIG RAN SBYIN PAS MKHAS
PA DGA', ,DAM PA RNAMS LA BTUD PA YIS, ,DPA' BO LA NI DBYE BA
SBYAR, ,DMAN LA CUNG ZAD SBYIN PA STE, ,MNYAM LA PHA ROL GNOD PA
SBYAR, ,GANG GI BSAM PA GANG YIN PA, ,DE LA DE DANG MTHUN PAR NI,
,BLO DANG

LDAN PAS RJES ZHUGS LA, ,MYUR DU RANG GI DBANG DU BYE, ,CHU BO
DANG NI SDER MO CAN, ,RVA CAN LAG NA MTSON THOGS DANG, ,BUD MED
RGYAL PO'I PHO BRANG LA, ,YID BRTAN PAR NI MI BYA'O, ,NOR BRLAG
YID NI GDUNG BA DANG, ,KHYIM NA NYES PA SPYOD PA DANG, ,BSLUS
DANG BRNYAS THABS SPYOD PA

DAG ,BLO DANG LDAN PAS SPANG BAR BYA, ,NYES BRAL GANG GI RIGS LA
YOD, ,NAD KYIS MA GZIR SU ZHIG YOD, ,PHONGS PA GANG GIS MTHONG MA
GYUR, ,'BYOR PA RTAG PA SU LA YOD, ,SA STONG NOR RNYED SU MI
DREGS, ,DREGS DANG BRAL BU SU ZHIG YIN, ,SU ZHIG BUD MED KYIS MA
SMAS, ,RGYAL

@129B PO RTAG TU YID 'ONG SU, ,GSHIN RJE'I YUL DU MA GYUR GANG,
,SLONG BAR GYUR NA SU ZHIG BTZUN, ,SKYES NGAN RGUS SU SUS MA
CHUD, ,SKYES BU BDE BAS MTHAR BYIN SU, ,MDZA' BO RANG MI GNYEN
'DUN GYI, ,BLO NI BDAG NYID GANG YIN PA'I, ,PHONGS PA'I BRDAR NI
RTOGS GYUR NAS, ,MI YIS NGES

PAR SHES PAR 'GYUR, ,LAS GANG GRUB PAR GYUR NA YANG, ,PHUN TSOGS
CHEN POR MI 'GYUR LA, ,PHONGS TSE SDUG BSNGAL CHER 'GYUR LA, ,DE
LA MKHAS PA JI LTAR SPYOD, ,YUL GANG DU NI MI BKUR ZHING, ,MI
'TSO NYE DU'ANG MED PA DANG, ,RIG PA 'GA' YANG MI RNYED NA, ,DE
BZHIR GNAS PAR MI

BYA'O, ,NAD DANG 'PHONGS PAR GYUR PA DANG, ,MU GE 'TSE DANG DGRA
DANG 'THAB, ,RGYAL PO'I SGO'AM DUR KHROD DU, ,GANG ZHIG PHAN
'DOGS DE GNYEN YIN, ,NOR GANG RGYAL PO DAG DANG NI, ,RKUN PO'I
'JIGS PA MI 'BYUNG ZHING, ,GANG ZHIG SHI NA'ANG MI 'DOR BA'I,
,NOR DE LEGS PAR

BSAGS PAR BYA, ,GANG ZHIG SROG 'CHAD NGAL BAS BSAGS, ,SHI NA SKAL
PA MI MNYAM 'GYUR, ,NOR LA CHAGS SHING NYES SPYOD BYAS GYUR PA,
,DE NYID LHA YIS NYER BCOM SMAD BYA YIN, ,RDZAS GANG BSAGS SHING
SBAS GYUR LA, ,YANG DANG YANG DU REG GYUR PA, ,'JUNGS PA'I NOR NI
BYE BA'I

LTAR, ,SDUG BSNGAL SKYED PA KHO NAR ZAD, ,GCER BU PHONGS SHING
LUS DU BA LA, ,LAG PA NA NI THOD PA THOGS, ,'JIG RTEN NA NI SNANG
GYUR PA, ,SBYIN MED 'BRAS BU 'DI 'DRA BA'O, ,BRAN NI MNGAG GZHUG
BYAS TSE DANG, ,NYE DU PHONGS PAR GYUR BA DANG, ,MDZA' BO NYAM
THAG DUS NA NI, ,

CHUNG MA KHA ZAS MED TSE RTOGS, ,BUD MED KHA ZAS NYIS 'GYUR TE,
,NGO TSA DAG NI BZHI 'GYUR YIN, ,RTZOL BA DAG NI DRUG 'GYUR TE,
,'DOD PA BRGYAD 'GYUR YIN PAR BSHAD, ,SHING RNAMS KYIS NI ME DANG
NI, ,CHAR PAS RGYA MTSO CHEN PO DANG, ,'BYUNG PO KUN GYIS GSHIN
RJE DANG, ,SKYES

PAS BUD MED NGOMS MI 'GYUR, ,ZAS ZHIM ZA BAR BYED PA DANG, ,MDZA'
BO SNYAN SMRA DANG 'GROGS DANG, ,BDE BA DANG NI BU DANG NI, ,'TSO
DANG NOR GYIS NGOMS PA MED, ,RGYAL PO NOR GYIS NGOMS MED CING,
,PHYUG PO NOR SOGS NGOMS PA MED, ,RGYA MTSO CHU YIS NGOMS PA MED,
,MKHAS

@130A *, ,PA LEGS BSHAD KYIS MI NGOMS, ,BLTA NA SDUG PAS MIG MI
NGOMS, ,SGRA SNYAN DRI ZHIM RO MCHOG DANG, ,REG BYA YID 'ONG CHOS
RNAMS KYIS, ,RNA BA LA SOGS NGOMS MI 'GYUR, ,'TSO BA RANG GI LAS
DANG CHOS KYIS BSNGAGS, ,RANG RANG GI NI CHUNG MA LA

RTAG DGA', ,DBANG PO DUL ZHING GLO BUR MGRON LA DGA', ,SKYES BU
DAM PA'I KHYIM NA THAR PA YOD, ,TZA NA KA'I RGYAL PO'I LUGS KYI
BSTAN BCOS LAS LE'U GNYIS PA'O,, ,,GANG ZHIG BSTAN BCOS YONGS
SPANGS NAS, ,MI BRTAN PA NI SGRUB BYED PA, ,DE YI BRTAN

PA NYAMS 'GYUR TE, ,MI BRTAN NYAMS PA NYID DU ZAD, ,ZAS KYI TSOD
LAS KHA ZAS SBYIN, ,BUD MED MCHOG LA DGA' NUS SHING, ,'BYOR PA'I
TSUL LAS SBYIN PA STE, ,DKA' THUB 'BRAS BU CHUNG MA YIN, ,RIG
BYED 'BRAS BU SBYIN SREG STE, ,THOS PA'I 'BRAS BU TSUL KHRIMS
DUL, ,

CHUNG MA'I 'BRAS BU DGA' DANG BU, ,NOR GYI 'BRAS BU SPYAD DANG
SBYIN, ,BU MO RIGS BZANG SHES RAB LDAN, ,GZUGS NGAN NA YANG BLANG
BAR BYA, ,GZUGS BZANG BA LA DUL BA DAG ,'DI 'DRA'I BUD MED GA LA
YOD, ,DUG LAS KYANG NI BDUD RTZI BLANG, ,BYIS PA LAS KYANG LEGS
BSHAD PA, ,

MI GTZANG LAS GSER BUD MED NI, ,RIN CHEN RIGS NGAN LAS KYANG
BLANG, ,RGYAL PO'I MDZA' BO RTAG PA MIN, ,SBRUL LA DUG MIN GANG
YANG MED, ,GANG DU BUD MED SKYES GYUR PA'I, ,RIGS LA SKYON MED
YOD MA YIN, ,BU MO RIGS NI BZANG LA BTANG, ,BU NI RIG PA LA SBYAR
BYA, ,

DGRA BO PHONGS PA NYID LA SBYAR, ,MDZA' BO CHOS LA SBYAR BAR BYA,
,BRAN G-YOG DANG NI RGYAN RNAMS NI, ,'TSAM PA'I GNAS SU NGES PAR
GZHAG ,GTZUG GI NOR BU RKANG PAR NI, ,GDAGS PAR RIGS PA MA YIN
NO, ,ME TOG DRI DANG KHA DOG LTAR, ,DAM PA'I TSUL NI GNYIS YIN
TE, ,'JIG

RTEN KUN GYIS SPYIR BKUR BA'AM, ,NAGS NYID DU NI DENGS PA'O, ,RTA
DANG GLANG PO LCAGS DANG NI, ,SHING DANG RDO DANG GOS RNAMS DANG,
,CHU DANG SKYES PA BUD MED DAG ,KHYAD LAS KHYAD PAR CHE BA YIN,
,BRTAN PA PHONGS PAR GYUR NA YANG, ,SNYING STOBS YON TAN NYAMS MI
'GYUR, ,ME NI THUR DU

@130B KHA BSTAN YANG, ,ME LCE NAM YANG THUR MI 'GRO, ,RTA MCHOG
LCAG GIS GZHU MI DGOS, ,SENG GES 'BRUG SGRA MI BZOD LTAR, ,GZHAN
GYIS SOR MOS BSTAN PA NI, ,MKHAS PA RNAMS KYIS BZOD MA YIN, ,BLO
DANG LDAN PA'I MI RNAMS NI, ,GAL TE 'BYOR PA NYAMS GYUR TAM,
,RANG GI

YUL DANG BRAL GYUR KYANG, ,DMAN PA LA NI 'DUD MI BYED, ,MI RNAMS
DREGS PA DANG BRAL ZHING, ,SHIN TU PHONGS PAR GYUR NA YANG, ,PHAL
CHER GLANG PO RNAMS KYI NI, ,KHRAG NI DRON MO 'THUNG MI BYED,
,LAN CIG ZHE 'GRAS DGRA BO DANG, ,SLAR YANG 'DUM PAR 'DOD PA NI,
,DE NI DRE'U MO

MNGAL CHAGS LTAR, ,'CHI BDAG NYE BAR BZUNG BA YIN, ,DGRA BO'I BU
NI SNYAN PAR SMRA NA YANG, ,BLO LDAN MI YIS BTANG SNYOMS MI BYA
STE, ,DE NI DUS GZHAN ZHIG TU GNOD SKYED DE, ,DUG GI LO MA'ANG
SHIN TU MI BZAD BZHIN, ,TSER MA RKANG PAR ZUG PA LA, ,LAG PA DAG
GIS 'BYIN PAR LTAR, ,PHAN

BTAGS PA YI TSUL GYIS NI, ,DGRA BOS DGRA BO BLANG BAR BYA, ,GNOD
PA BYED LA NAM YANG NI, ,GNOD PA'I BSAM PA MI BYA STE, ,CHU 'GRAM
GYI NI SHING LTA BUR, ,RANG NYID KHO NA 'GYEL BAR 'GYUR, ,NOR GYI
TSUL GYIS GNOD SKYED PAS, ,DON DANG DON MIN NYE BAR BRTAG ,NOR
LAS PHUNG KHROL

'BYUNG 'GYUR TE, ,DE BAS RIG PAS YONGS SU BRTAG ,BLO LDAN MKHAS
PAR GYUR KYANG NI, ,BYA BA GROS KYIS BSGRUB PAR BYA, ,'BYOR 'GYUR
KHO NAR MA ZAD KYIS, ,RGUD PAR GYUR KYANG MDZES PA YIN, ,NOR DANG
'BRU YI SBYOR BA DANG, ,DE BZHIN RIG PA BTZAL BA DANG, ,KHA ZAS
TSONG SPOGS RNAMS LA NI, ,

RTAG TU NGO TSA DOR MI BYA, ,NGO MTSAR LTAD MO 'JIGS MED DANG,
,NGO TSA GZHUNG LUGS GTONG TSUL KHRIMS, ,LNGA PO GANG LA YOD MIN
PA, ,DER NI 'GRO BAR MI BYA'O, ,KHRENGS SHING DREGS PAR GYUR PA
DAG ,SKYE DGU'I GDUNG BAR BYED PA YIN, ,KUN DU BRTZE BA DANG LDAN
PA'I, ,RGYAL PO SPRIN DANG

'DRA BA YIN, ,ZAS DANG SKOM LA CHAGS GYUR PA, ,GDUG CING YON POR
'GRO BA DANG, ,GDENGS KA SNGAGS KYIS BSGRUB BYA BA'I, ,RGYAL PO
SBRUL DANG 'DRA BA YIN, ,LCE GNYIS PA LA LAS DUG CING, ,RTAG TU
GLAGS SKABS TSOL BYED LA, ,LTA BA GCIG LA RAB CHAGS PA'I, ,RGYAL
PO SPRUL

@131A *, ,DANG 'DRA BA YIN, ,KUN NAS 'BAD PA THAMS CAD KYIS,
,RGYAL PO GDUG PA SPANG BAR BYA, ,RGYAL PO'I RTOG CHEN MA YENGS
PAS, ,THAG RING LAS KYANG THOB PAR 'GYUR, ,RGYAL PO GCIG PU NYID
YIN YANG, ,SKYES BU NYAN RNAMS MKHAS PA YIS, ,KUN LA LAGS PAR
GNAS

YIN TE, ,'GRO BA MA LUS 'BYER BAR BYED, ,GANG ZHIG ZHO SHAS 'TSO
BA DANG, ,RGYAL PO GANG ZHIG BRNYAS GYUR PA, ,DE NI SA BDAG MA
YIN TE, ,G-YOG 'KHOR RNAMS KYANG BSTEN MI 'GYUR, ,BRKAM CHAGS LA
NI RAB ZHEN LA, ,RGYUD PA RING NA GNAS MA YIN, ,MCHIL BA'I SHA LA
CHAGS PA YI, ,

NYA RNAMS DANG YANG MTSUNGS PA YIN, ,KUN GYIS THAMS CAD MI SHES
TE, ,THAMS CAD SHES PA GANG NA'ANG MED, ,GNAS GCIG LA NI MTHAR
THUG PA, ,SHES PA'I SKYES BU GANG NA'ANG DKON, ,'JIG RTEN NA NI
KUN RIG YOD MIN ZHING, ,SHIN TU BLUN PA'ANG YOD PA MA YIN TE,
,SHES PA

MCHOG DANG BAR MA THA MA'ANG RUNG, ,GANG GIS GANG ZHIG SHES DE
MKHAS PA YIN, ,TZA NA KA'I RGYAL PO'I LUGS KYI BSTAN BCOS LE'U
GSUM PA'O,, ,,SA BDAG NYID DANG BRAN G-YOG GI ,MTSAN NYID KHO NA
BSHAD PAR BYA, ,RGYAL PO KUN LA MKHAS PA YIS, ,BRAN G-YOG

LEGS PAR BRTAG PAR BYA, ,BDEN DANG CHOS LA GZHOL BA YIS, ,RTAG TU
YUL 'KHOR BSKYANG BYA ZHING, ,GZHAN GYI DPUNG NI GNOD PA DANG,
,RTAG TU CHOS KYIS SA BSKYANG BYA, ,KUN DGA' RA BA'I PHRED BRGYUD
LTAR, ,ME TOG ME TOG TZAM BTU YI, ,SOL BA MKHAN NI JI BZHIN DU,
,RTZA

NAS GCAD PAR MI BYA'O, ,'O MA BZHOS NAS 'THUNG BZHIN DU, ,BA NI
GSAD PAR MI BYA'O, ,DE BZHIN RGYAL PO'I YUL 'KHOR NI, ,DUS SHES
NAS NI LONGS SPYOD BYA, ,BA YI BRLA NI BCAG GYUR NA, ,BZHO BAS 'O
MA THOB MI 'GYUR, ,DE BZHIN YUL 'KHOR TSUL MIN PAS, ,GNOD PA

BYAS NA 'PHEL MI 'GYUR, ,YUL 'KHOR SBRANG RTZI LTAR SPYAD CI,
,SBRANG BU GSAD PAR MI BYA'O, ,BA LAS BDAG POS BZHO BLTAR, ,RGYAL
POS SA NI DE LTAR BSKYANG, ,DE BAS 'BAD PA THAMS CAD KYIS, ,SA NI
RJES SU BSKYANG BYA STE, ,SA RNAMS LEGS PAR BSKYANGS NA NI, ,TSE
DANG

@131B SNYAN PA GRAGS DPUNG 'PHEL, ,BRTAN RNAMS PHONGS PA THOB
GYUR KYANG, ,RNAM PAR NYAMS PAR MI 'GYUR TE, ,ZLA BA SGRA GCAN
KHAR CHUD KYANG, ,SLAR YANG 'CHAR BAR MI BYED DAM, ,GLU MKHAN GAR
MKHAN RI MO MKHAN, ,ROL MO MKHAN DANG RTZIS MKHAN DANG, ,DON GYI
BSTAN BCOS 'PHANG SLOB

DPON, ,SA YI BDAG POS 'BAD DE SRUNG, ,BRAN G-YOG LA NI RGYU MED
PAR, ,GANG ZHIG KHRO BAR BYED PA DAG ,DE NI SBRUL NAG MCHE BA ZUG
,NYES PA'I DUG GIS ZIN PA YIN, ,RGYAL POS 'GYUR ZHING G-YON CAN
LA, ,YON PO NYID DU KUN DU SPYAD, ,SDUG LA MDZA' DANG G-YO LA
G-YO, ,DRANG PO

RNAMS LA KHONG DRANG NYID, ,MI BRTAN PA LA BRTAN PA DANG, ,LOG
PAR SMRA LA'ANG DE BZHIN NO, ,GTZANG SPRA SPYOD DANG DE BZHIN DU,
,G-YOG 'KHOR TSOGS NI SBYIN PAS BSDU, ,G-YOG 'KHOR NOR GYIS DREGS
PA DANG, ,GANG ZHIG RGYAL PO LA BSDO DANG, ,NYAM CHUNG G-YUL DU
'JUG PA NI, ,DGRA YI ZIL

GYIS GNON PAR 'GYUR, ,SA BDAG RTAG TU RGYU MED PAR, ,KHRO GNYER
DAG NI MI BYA ZHING, ,BRAN G-YOG NOR MED PAR MA YIN, ,RGYAL PO'I
CHOS NI BSRUNG BAR BYA, ,SA BDAG GIS NI RTZED MO DANG, ,BDE LA
CHAGS PA RING DU SPANG, ,KHYIM NA GNAS BZHIN DGRA BO LA'ANG, ,BDE
BAS RAB TU

GDUL BAR BYA, ,BRTZON DANG BRTUL PHOD BRTAN PA DANG, ,BLO DANG
NUS PA PHA ROL GNON, ,YON TAN DRUG PO GANG LA YANG, ,DE LA LHA
YANG DGA' BA SKYE, ,GANG SRID RGYAL SRID 'DOD PA YIS, ,SGRUB
KYANG THOB PAR MA GYUR NA, ,DE NI BSOD NAMS RGYU YIN GYI, ,SKYES
BU'I RTZOL BAS NYES PA MIN, ,TZA NA

KA'I RGYAL PO'I LUGS KYI BSTAN BCOS LAS LE'U BZHI PA'O,, ,,G-YOG
'KHOR GANG GI YON TAN NI, ,GANG YIN YONGS BRTAGS BSHAD PAR BYA,
,MDZANGS SHING BYA BA KUN LA MKHAS, ,GRUB MTHA' BSTAN BCOS LA RAB
BYANG, ,RTAG PAR RGYAL PO'I BYA BA SGRUB, ,'DI NI BLON PO YIN PAR

BSHAD, ,RIG BYED KYI NI YAN LAG SHES, ,BZLAS DANG SBYIN SREG DAG
LA BRTZON, ,RTAG TU SHIS PA BRJOD LA BRTZON, ,'DI NI RGYAL PO'I
MDUN NA 'DON, ,TSE YI RIG BYED LA LEGS BSLABS, ,THAMS CAD SHES
SHING BLTA NA SDUG ,NGANG TSUL BZANG LA BYA BA MKHAS, ,'DI NI
SMAN PA YIN ZHES

@132A *, ,BYA, ,BLO LDAN SMRA MKHAS SHES RAB CHE, ,BDEN PAR SMRA
ZHING DBANG PO DUL, ,BSTAN BCOS THAMS CAD LEGS MTHONG BA, ,'DI NI
YI GE PA ZHES BYA, ,RIGS DANG NGANG TSUL YON TAN LDAN, ,BDEN DANG
CHOS LA MCHOG TU GZHOL, ,GZUGS BYAD SHIN TU BZANG BA NI, ,

RGYAL PO'I SPYAN MIG YIN PAR BSHAD, ,RANG LUGS MA 'CHOS RGYAL LA
BSTEN, ,RIN CHEN THAMS CAD YONGS RTOGS SHES, ,SMA MA BAB CING
RTZOL BA CAN, ,DMAG CAN YIN PAR SHES PAR BYA, ,BRDA LA LEGS PAR
BYANG GYUR CING, ,STOBS LDAN MTHONG NA SDUG PA DANG, ,BAG YOD NOR
NI CHE BA

DAG ,SGO DPON CHEN POR DE BSHAD DO, ,BLO LDAN SHES RAB CHE BA
DANG, ,GZHAN GYI BSAM PA RTOG MKHAS SHING, ,BRTAN LA JI BZHIN LAN
'DEBS SHING, ,'DI NI PHO NYAR SHES PAR BYA, ,G-YOS KYI BSTAN BCOS
KUN LA MKHAS, ,DGE ZHING SNYAN SMRA DBANG PO ZHI, ,GTZANG SBRA
CHE ZHING YID

BRTEN RUNG, ,'DI NI PHYAG TSANG YIN PAR BSHAD, ,ZHAR BA ZHA BO MA
NING DANG, ,SGUR PO RGAN PO DBANG PO BSDAMS, ,'DI DAG BTZUN MO'I
SRUNG MAR NI, ,RGYAL POS NYE BAR SBYAR BAR BYA, ,BRAN G-YOG MCHOG
DANG THA MA DANG, ,BAR MA MANG PO SHES BYAS NAS, ,DE RNAMS LAS
DON GSUM

PO LA; ,CI RIGS PAR NI SBYAR BAR BYA, ,SMRA MANG KHENGS DANG LE
LO CAN, ,GDUG DANG G-YON CAN PHONGS CHOS LDAN, ,CHOG MI SHES DANG
SME SHA ZA, ,BRAN G-YOG RGYAL POS SPANG BAR BYA, ,BDAG PO LA 'KHU
SPANG BYA ZHING, ,SHIN TU BKREN PA'I MI SRUN YANG, ,BKREN PAS BYE
BRAG MI SHES PAS, ,

DE BKREN 'DI GNOD BYED PA YIN, ,MI SRUN BRKAM CHAGS PHONGS CHOS
CAN, ,MU COR SMRA DANG GUS PA MED, ,ZHE 'GRAS PA DANG SDIG LAS
CAN, ,RGYAL POS YONGS SU SPANG BAR BYA, ,SKYOD DANG SMRA BA LCE
GNYIS DANG, ,GDUG CING GCIG TU MI SRUN DANG, ,RANG BZHIN NGAN
DANG 'TSE BAR DGA', ,

GNOD PA 'BA' ZHIG SKYED BYED YIN, ,GAL TE RIG PAS BRGYAN GYUR
NA'ANG, ,SKYE BO NGAN PA SPANG BYA STE, ,SBRUL NI NOR BUS BRGYAN
NA YANG, ,'DI NA 'JIGS PA MI SKYED DAM, ,GANG ZHIG RTAG TU BRNAGS
DKA'I TSIG NGAN NI, ,SMRA ZHING RGYU MED PAR NI MI BZAD KHRO,
,DUG CHEN SPRUL DANG MTSUNGS

@132B PAR BYED PA YI, ,RANG BZHIN NGAN LA 'JIGS PA SU MI SKYED,
,ZAB CING SNYAN DANG RAN PAR SMRA BA DANG, ,DBANG DUL BDEN LA
GZHOL ZHING RANG DBANG 'GYUR, ,DNGOS DON LEGS SHES YANG DAG DON
LA MKHAS, ,BRAN G-YOG PHAL CHER RANG DBANG GYUR PA YIN, ,LE LO
MED CING CHOG SHES

LA; ,LEGS PAR GNYID LOG RAB TU SAD, ,BDE SDUG LA MNYAM BRTAN PA
YI, ,BRAN G-YOG 'JIG RTEN NA RNYED DKA', ,BZOD MED MGU BAR DKA'
BA DANG, ,GTONG DANG BRAL ZHING NOR LA DGA' BA DANG, ,SMOD BYED
STOBS CHUNG RAB TU GDUG ,RTEN MI BDAG POS SPANG BAR BYA, ,

G-YO DANG ZOL LA DGA' BA DANG, ,SMRA ZHING SKAL BZANG DANG BRAL
BA, ,MED PAR 'JIGS SHING SKRAG GYUR PA, ,RGYAL POS 'DI NI SPANG
BAR BYA, ,ZLA BA DRUG GAM LO GCIG NAS, ,RGYAL POS SDUMS NI BYA BA
YIN, ,BDAG NYID LA NI DGA' BSAMS LA, ,DGRA DANG NYE BAR 'THAB PAR
BYA, ,GLEN PA'I

LAS LA SBYAR BA NI, ,GRAGS PA NGAN DANG DON NYAMS DANG, ,DMYAL
BAR LTUNG BA NYID DAG STE, ,RGYAL PO LA NI NYES GSUM 'BYUNG,
,MKHAS PA'I LAS LA SBYAR GYUR NA, ,GRAGS DANG TSE DANG YON TAN
DANG, ,GNYEN DANG NOR NI 'PHEL BA DANG, ,MTHO RIS GNAS SU SKYE
BAR 'GYUR, ,DGE BA'AM

YANG NA MI DGE BA'I, ,LAS RNAMS GANG DAG BYED PA NI, ,LEGS SPYOD
DANG NI NYES SPYOD KYI, ,RGYAL PO DE DANG 'BREL PA YIN, ,DE BAS
SA YI DBANG PHYUG GIS, ,CHOS DANG 'DOD DON GRUB BYA'I PHYIR, ,DGE
SBYONG DANG NI BRAM ZE DAG ,RTAG TU PHAN DANG BDE LA SBYAR, ,TZA
NA KA'I RGYAL PO'I

LUGS KYI BSTAN BCOS LAS LE'U LNGA PA'O,, ,,YON TAN LDAN PA BSTEN
BYA ZHING, ,YON TAN MED PA SPANG BYA STE, ,MKHAS LA YON TAN KUN
YOD DE, ,BLUN PO LA SKYON 'BA' ZHIG YIN, ,RTAG TU DAM PA DANG
'GROGS SHING, ,DAM PA RNAMS DANG 'DRA BA DANG, ,BYA RTZOM DAM PA

DANG BYA YI, ,CI YANG NGAN PA DANG MI BYA, ,GROG MKHAR DANG NI
SBRANG RTZI DANG, ,YAR NGO YI NI ZLA BA DANG, ,RGYAL PO'I NOR
DANG SPRANG PO'I NOR, ,CUNG ZAD CUNG ZAD TZAM GYIS 'PHEL, ,MIG
SMAN DAG NI ZAD PA DANG, ,GROG MKHAR YANG NI BSAGS PAS MTHO, ,'DU
LAS 'GOD PA CHUNG BYA BA, ,'DI

@133A *, ,NYID KHO NA MKHAS PA YIN, ,NAGS SAM KHYIM NA GNAS KYANG
RUNG, ,GZHAN DANG RANG LA PHAN 'GYUR BA'I, ,SBYIN DANG KLAG PA'I
LAS RNAMS LA, ,NYIN ZHAG DON MED MI BYA'O, ,CHAGS CAN NAGS NA
GNAS KYANG NYES PA 'BYUNG, ,DAM PA KHYIM NA GNAS KYANG DBANG PO
DUL, ,NAGS

NA GNAS PA'I GCAN GZAN KHRO BA DANG, ,KHYIM NA GNAS PA'I RTA
MCHOG DUL BA BZHIN, ,DAM PAS SMAD PA'I LAS LA RAB 'JUG CING, ,YUL
LA CHAGS PA'I NAGS NI NYES PA'I GNAS, ,MA SMAD PA YI LAS LA 'JUG
BYED CING, ,'DOD CHAGS LAS LOG KHYIM NYID DKA' THUB TSAL, ,SEMS
KYIS

CHOS NI BSRUNG BAR BYA, ,RIG PA DAG NI SBYOR BAS SRUNG, ,GZUGS NI
BYI DOR GYIS BSRUNG ZHING, ,RIGS NI NGANG TSUL DAG GIS BSRUNG,
,RTAG TU SBYIN PA GTANG BYA STE, ,SKYE BO BKREN PAR MI BYA'O,
,'BYOR PA SPYAD PAS MI ZAD KYANG, ,SKAL BZAD PAS ZAD PAR 'GYUR,
,SBYIN PAS ZAD PAR

MI 'GYUR ZHING, ,MA SPYAD PA YIS 'PHEL MI 'GYUR, ,GZHAN DU SNGON
CHAD BSAGS PA YI, ,LEGS SPYAD ZAD PAS ZAD PAR 'GYUR, ,BYIN ZHES
MI SMRA'I NOR CI RUNG, ,STER BA NA YANG 'PHEL 'GYUR TE, ,KHRON PA
LAS CHU BLANGS GYUR KYANG, ,NYIN RE CHU NI MANG POR 'GYUR, ,GANG
LA CHOS YOD

BDE BA STE, ,GANG LA CHOS MED SMAD BYA ZHING, ,CHOS NI 'JIG RTEN
LA RTOGS PAS, ,NOR GYI DON DU DE MI SPANG, ,SKYE BO BKREN PA NOR
'DOD PAS, ,SDUG BSNGAL GANG ZHIG BYAS GYUR PA, ,DE YIS GAL TE
CHOS DON GNYER, ,SLAR YANG NYON MONGS GNOD MI 'GYUR, ,GTZANG SPRA
DAG NI THAMS CAD

LAS; ,NOR GYI GTZANG SPRA KHYAD PAR 'PHAGS, ,GANG 'DIR NOR YOD
GTZANG SPRA YIN, ,SA DANG CHU GTZANG GTZANG MA YIN, ,BDEN PA'I
GTZANG SPRA SEMS GTZANG SPRA, ,DBANG PO DUL BA'I GTZANG SBRA
DANG, ,SEMS CAN LA BRTZE'I GTZANG SPRA DANG, ,CHU YI GTZANG SPRA
LNGA BA YIN, ,BSGUL BAS 'GUL

BAR MI 'GYUR ZHING, ,BRNYAS PAS 'KHRUG PAR MI BYED LA, ,KHRO MED
SKYES BU ZHES BSHAD DE, ,'DI NI DAM PA'I MTSAN NYID YIN, ,SKYES
BU DBUL PO RNAMS KYI TSIG ,MKHAS SHING SNYAN PAR SMRA BA DANG,
,DUS SU SMRA ZHING PHAN SMRAS KYANG, ,SU YANG NYAN PAR MI BYED
DO, ,BSNGAGS

@133B DANG STOBS DANG RTZOD PA DANG, ,SHES DANG SKYES BU'I RTZOL
BAS KYANG, ,DNGOS GANG RNYED PAR MA GYUR PA, ,DE LA SU ZHIG GDUNG
BAR BYED, ,BDE BA'AM YANG NA SDUG BSNGAL DAG ,THOB PAR BYED PA MA
THOB CING, ,BGROD PAR BYA BA MA BGROD LA, ,RNYED PAR BYA BA MA
RNYED LAS, ,DON GCIG GRUB PAR

GYUR NA NI, ,DE LA GDUNG BYAR CI ZHIG YOD, ,GANG DU 'CHI BDAG YOD
DER 'CHI, ,GANG NA DPAL GNAS DER PHUN TSOGS, ,RANG GI LAS KYIS
KHRID NAS NI, ,DE DANG DER NI BDAG NYID 'GRO, ,DGE DANG MI DGE'I
LAS RNAMS NI, ,SNGON CHAD BYAS PA GANG YIN PA, ,SNGON TSE JI LTAR
SPYAD PA BZHIN, ,

BYED PA PO YI RJES SU 'BRANG, ,SKYE BO NGAN PA GZHAN GYI SKYON,
,YUNGS 'BRU TZAM LA RTOG BYED KYI, ,RANG SKYON BIL BA TZAM YANG
NI, ,YOD DU ZIN KYANG MI MTHONG NGO, ,GZHAN DBANG THAMS CAD SDUG
BSNGAL TE, ,RANG DBANG THAMS CAD BDE BA YIN, ,BDE DANG SDUG
BSNGAL GNYIS MTSAN NYID, ,MDOR NA

'DI DAG YIN ZHES BYA, ,BDE BA'I RJES LA SDUG BSNGAL ZHING, ,SDUG
BSNGAL RJES LA 'ONG BDE BA STE, ,MI RNAMS KYI NI BDE SDUG DAG
,'KHOR LO BZHIN DU YONGS SU 'KHOR, ,GANG ZHIG SONG BA DE 'DAS
ZIN, ,GANG ZHIG MA 'ONGS DE THAG RING, ,GANG ZHIG GDUNG BAR MI
'GYUR BAR, ,DE LTAR BYUNG BA

GNAS PAR GYIS, ,TZA NA KA'I RGYAL PO'I LUGS KYI BSTAN BCOS LAS
LE'U DRUG PA'O,, ,,'GA' YANG SU YI MDZA' BO'ANG MIN, ,SU YANG
GANG GI'ANG DGRA BO MIN, ,MDZA' BO DANG NI DGRA BO YANG, ,RANG GI
NUS PA NYID LAS BYUNG, ,MYA NGAN DGRA SKYED 'JIGS LAS SKYO BA,
,YID CHES

GNAS GYUR SNYING DU SDUG ,MDZA' ZHES BYA BA'I YI GE GNYIS, ,GANG
GIS RIN CHEN 'DI SPRUL 'GYUR, ,GAL TE RTAG TU MDZA' 'DOD NA, ,PHO
NYA NYOR GYI KHE SPOGS DANG, ,DE MIN CHUNG MA LA LTA BA, ,NYES PA
GSUM PO SPANG BAR BYA, ,RLUNG SHUGS MI BZAD LDANG BA DANG, ,RGYA
MTSO CHEN PO'I DBA'

RLABS DAG ,'BYUNG BA DGAG PA NUS SRID KYI, ,RJES CHAGS SEMS NI DE
LTA MIN, ,ME DANG CHU DANG BUD MED DANG, ,BLUN PO SPRUL DANG
RGYAL PO DRUG ,'PHRAL DU SROG 'PHROG BYED MIN PAS, ,RTAG TU BAG
DANG CHAS PAS BSTEN, ,GZHAN GYIS RANG SKYON MI RTOGS PAS, ,RANG
GI SKYON YANG SHES

@134A *, ,PAR BYA, ,RUS SBAL YAN LAG SPED PA LTAR, ,RANG GI YON
TAN SBA BAR BYA, ,GZHAN GYI RANG BZHIN MA BRTAGS NA, ,RNGON PA'I
GLU YIS RI DAGS LTAR, ,BCOS MA'I TSIG GIS SLU BYED PAS, ,GZHAN
GYI RANG BZHIN SHES PAR BYA, ,DMA' BAR RTZA DANG CHU SNGON PO,
,DUL BAS SLOB MA BRID

BYAS PA, ,DKA' THUB KYIS LHA NOR BU MED, ,YON TAN GYIS NI THAMS
CAD BSDU, ,MDZA' BO LA GA YOS RNYOG POS CHOS, ,GZHAN LA GNOD PAS
BYOR BA DAG ,RTZUB PAS BUD MED BDER REG PA, ,GANG ZHIG 'DOD DE
MKHAS PA MIN, ,GANG ZHIG RGAN PO'I GROS MI NYA, ,BSTAN BCOS SHES
PA'I

SKYE BO MED, ,MA BRTAGS PA NI SPYOD 'GYUR BA, ,DE YI BYA BA MOD
LA 'JIG ,BGROD DKA' BAR NI GNAS GYUR KYANG, ,MI YIS GSANG THUB
RANG DBANG 'GYUR, ,PHYE BAR GYUR PAS 'KHRUG PA NI, ,G-YUL GYI BU
BZHIN MYA NGAN SKYE, ,DKA' THUB LUS NI 'JAM PA DANG, ,DPA' BO RMA
NI MED PA DANG, ,BUD

MED DAM PA CHANG 'THUNG DANG, ,RGYAL PO CHOS MED YID MI CHES,
,MDZA' BO MIN LA YID MI BRTAN, ,GAL TE MDZA' BO KHROS GYUR NA,
,GSANG TSIG THAMS CAD SMRA BAR BYED, ,BYED PA PO LA MA LTOS PAR,
,BYA BA CI YANG MI 'GRUB PAS, ,BYA BA KUN LA 'JUG NA YANG, ,BLO
NI BRTAN PA NYID DU BYA, ,BU

LON DBUL PO'I DUG YIN TE, ,RGAN PO'I DUG NI GZHON NU MA, ,BLO
NGAN GYI NI RIG PA DUG ,MA ZHU ZAS ZA DUG YIN NO, ,LKOG MA MI BDE
GLU LA DGA', ,DMANGS RIGS STAN MTHO LA DGA' DANG, ,DBUL PO GTANG
BA LA DGA' ZHING, ,RGAN PO GZHON NU LA DGA' BYUR, ,CHU MANG
'THUNG ZHING STAN SRAB DANG, ,

LUS ZUNGS ZAD DANG SHUGS BKAG DANG, ,NYIN PAR GNYID LOG MTSAN
GNYID MED, ,DRUG PO 'DI RNAMS NAD SKYED BYED, ,SHA SKAM DANG NI
BUD MED RGAN, ,CHANG GSAR ZHO NI CHAGS MA THAG ,NAD PAR 'KHRIG
SPYOD NYIN GNYID LOG ,DRUG PO 'PHRAL DU SROG 'PHROG YIN, ,CHANG
RNYING SHA DANG MAR

GSAR DANG, ,BUD MED GZHON DANG 'O MA 'THUNG, ,CHU TSAN DANG NI
BSIL GRIB BDAG ,'PHRAL DU SROG NI STER BYED YIN, ,KHRUS BYAS 'O
MA CHU SPYOD SHA ,'PHRAL DU STOBS SKYED GSUM YIN NO, ,GOS NGAN SO
YI DRI MA 'JOG PA DANG, ,MANG DU ZA ZING BRLANG BA'I TSIG SMRA
DANG, ,NYI MA 'CHAR DANG NUB

@134B PA'I TSE NA NYAL, ,DE YI DPAL NI NYAMS PA NYID DU 'GYUR,
,MGO BO BYI DOR BZANG BYAS RKANG LEGS BKRUS, ,BUD MED MCHOG BSTEN
KHA ZAS NYUNG DU ZA, ,GCER BU MI NYAL DUS TSIGS 'DOD PA SPYOD,
,DRUG PO YUN RING DPAL NYAMS SLAR SKYED BYED, ,GANG DANG GANG GI
ME TOG NI, ,MCHOG TU DKAR

BAR GYUR PA DAG ,MGO LA BZHAG PAR GYUR NA NI, ,BYUR NI RAB TU
'JIG PAR BYED, ,MAR ME THA MA'I GRIB MA DANG, ,MAL KHRI YI NI
GRIB MA DANG, ,KHRUS MKHAN GYI NI CHU NGOGS GANG, ,DER NI DPAL
MIN GNAS PA YIN, ,RANG MI LA DRANG SKYE BO GZHAN LA G-YO, ,SKYE
BO DAM PA DANG MDZA' MI SRUN SPONG, ,

DGRA LA DPA' ZHING BLA MA LA GUS PA, ,'DI DAG GANG GIS SHES DE
DUS SHES YIN, ,GZUGS LDAN RIGS MTHO MKHAS PAR GYUR PA DAG ,RIGS
LDAN LDAN ZHING BSTAN BCOS MANG THOS LA, ,GAL TE YON TAN SNA
TSOGS KYIS BRGYAN KYANG, ,GOS NGAN SKYE BO MDZES PAR SNANG MA
YIN, ,BUD

MED RGYAL PO SPRUL DANG NI, ,KHA DRAG DGRA DANG GROGS PO DANG,
,LONGS SPYOD NYID DANG TSE LA NI, ,NAM YANG YID BRTAN MI BYA'O,
,DGRA BO DAG DANG SDUMS BYAS NAS, ,BAG PHEBS NAS NI BDER NYAL BA,
,DE NI SHING RTZER NYAL GYUR PA, ,SAD NAS LHUNG BAR 'GYUR DANG
MTSUNGS, ,'JAM POS

'JAM PO 'JOMS BYED CING, ,'JAM POS RTZUB MO'ANG 'JOMS BYED DE,
,'JAM POS MI 'GRUB CI YANG MED, ,DE BAS 'JAM NYID RNON PO YIN,
,SHIN TU DRANG POR MI BYA STE, ,NAGS SU SONG LA LTOS SHIG DANG,
,DER NI SHING DRANG GCOD BYED KYI, ,YON PO LUS PAR GYUR PA YIN,
,'BRAS

BU DANG LDAN SHING 'DUD CING, ,SKYE BO MKHAS PA DUL BA YIN,
,SHING SKAM DANG NI BLUN PO DAG ,'DUD PAR MI BYED DUL MA YIN,
,SHES DANG BYE BRAG SHES MED CING, ,BLUN PO RNAMS NI RTAG TU
DGA', ,SHES PA'I LCAGS KYUS DBANG BYAS PA'I, ,MKHAS PA RTAG TU
SEMS 'DUL

BYED, ,RI YI RTZE MOR CHAR 'BAB CING, ,BUD MED MDZA' BO NGAN LA
DGA', ,DPAL NI BLUN PO LA GNAS SHES, ,MKHAS PA PHAL CHER DBUL POR
YOD, ,TZA NA KA'I RGYAL PO'I LUGS KYI BSTAN BCOS LAS LE'U BDUN
PA'O,, ,,CHUNG MA NGAN DANG MDZA' BO NGAN, ,RGYAL PO NGAN DANG
BSHES NGAN

@135A *, ,DANG; ,'BREL PA NGAN LA BRTEN PA NI, ,RING DU YONGS SU
SPANG BAR BYA, ,YUL 'JIGS PA DANG RIGS ZAD DANG, ,CHUNG MA GZHAN
SEMS PHROGS PA DANG, ,BU NI LOG PAS PHONGS LA GNAS, ,GANG ZHIG MA
MTHONG DE SKAL LDAN, ,NGAN PA'I YUL DU SU ZHIG SDOD, ,BU

NGAN PA LA SU ZHIG DGA', ,MDZA' BO NGAN LA SU YID RTON, ,RGYAL PO
NGAN LA SROG YOD MIN, ,GZHAN GYI ZAS DANG GZHAN GYI GOS, ,GZHAN
GYI YUL DANG GZHAN BUD MED, ,GZHAN GYI KHYIM DU GNAS GYUR NA,
,BRGYA BYIN YIN YANG DPAL NYAMS 'GYUR, ,DREGS PAS DPAL NI NYAMS
'GYUR ZHING, ,

KHRO BAS DKA' THUB NYAMS PAR BYED, ,LAM RING GIS NI STOBS NYAMS
BYED, ,BRAM ZE GTZANG SBRA MED PAS NYAMS, ,SMAD RIGS RTZOD PA
NYID KYIS DGA', ,DAM PA 'DUM PAS DGA' BA YIN, ,MI MCHOG GO 'PHANG
BSTOD 'DOD DE, ,GO 'PHANG BSTOD PA NOR GYI MCHOG ,BUD MED TSOGS
SPYOD BRAN

GYUR NGA RGYAL CHE, ,SMAD 'TSONG SNYAN PAR SMRA BAR BYED PA DANG,
,DKA' THUB CHOS GZO BA NOR MED 'DOD LA GDUNG, ,LNGA BO 'DI DAG
TSUL MIN SPYOD PA YIN, ,GTONG DGA' DBUL ZHING SER SNA CAN NOR
LDAN, ,RANG LA MI SKUR BU NI BSGO MI NYAN, ,GZHAN LA PHAN BYED
SNGON DGA' TSE THUNG BA, ,LNGA BO SKYE

DGU'I BDAG POS NYES SPYAD YIN, ,CHUNG MA DANG BRAL RANG MIS
BRNYAS PA DANG, ,BU LON LHAG MA SKYE BO NGAN LA BRTEN, ,DBUL POR
GYUR NAS SKYE BOS RGYAB KYIS PHYOGS, ,LNGA BO ME MED PAR YANG
SHIN TU SREG ,RIGS PAS DON BYED BU NI BSGO BA NYAN, ,NAD MED PA
DANG DAM PA DAG DANG 'GROGS, ,

RANG DBANG YOD CING RJES 'JUG CHUNG MA BRTEN, ,LNGA BO SDUG
BSNGAL RTZA NAS 'BYIN BYED YIN, ,ZHUM DANG MDOG NGAN KHENGS PA
DANG, ,GOS NGAN RANG NYID 'ONGS PA NI, ,LNGA PO 'DI DAG PHUR MI
YIS, ,MCHOD SDONG YIN YANG MCHOD MI 'GYUR, ,TSE DANG LAS DANG
SEMS DANG NI, ,MDZA' BO DANG NI

NOR RNYED DE, ,LNGA BO 'DI DAG LUS CAN RNAMS, ,SKYE BA'I RJES LA
RJES SU SKYES, ,RI BO LA 'DZEGS CHU DANG NI, ,BA LANG KHYI DANG
'THAB PA DANG, ,'GYEL BA LAS NI SLONG BA STE, ,BE RGA'I YON TAN
LNGA RU BSHAD, ,'JIG RTEN NA NI SROG MI BRTEN, ,NOR DANG LANG TSO
BRTAN MA YIN, ,MDZA'

@135B BAR RTZOM PA MI BRTAN TE, ,CHOS DANG GRAGS DANG SNYAN PA
BRTAN, ,MI RNAMS TSE NI RAB THUNG LAS, ,DE PHYED MTSAN MOS 'DAS
PAR BYAS, ,NAD RGAS NYON MONGS PHONGS PA YIS, ,PHYED PO DE YANG
TSANG MA YIN, ,'GRO'AM 'DUG PAR GYUR PA'AM, ,GNYID MA LOG PAR
NYAL BA NA, ,GANG ZHIG GZHAN

DON MI SEMS PA, ,DE YI SPYOD PA PHYUGS DANG MTSUNGS, ,PHAN DANG
MI PHAN DPYOD PA'I BLO MED CING, ,BLO DANG THOS PA MANG PO DANG
BRAL LA, ,LTO BA 'GENGS PA 'BA' ZHIG 'DOD GYUR PA, ,DE YI BSAM PA
PHYUGS LAS KHYAD CI YOD, ,MDZA' BO RNAMS LA PHAN GDAGS BYA BA
DANG, ,DGRA BO RNAMS LA

GNOD PA BYA BA'I PHYIR, ,MKHAS PAS RGYAL PO RNAMS LA BRTEN BYA
YI, ,LTO 'GRANGS 'BA' ZHIG TZAM ZHIG SU ZHIG BYED, ,MKHAS SHING
RTZAL DANG GRAGS LDAN SMA MA BAB, ,MIS BKUR 'TSO BA SKAD CIG GANG
YIN PA, ,DE NI GSON PO YIN ZHES DAM PA 'CHAD, ,KHVA NI YUN RING
'TSO YANG GTOR

ZAR ZAD, ,CHU CHUNG GROG PO DGANG SLA ZHING, ,BYIS PA'I SNYIM PA
DGANG SLA LA, ,SKYE BO NGAN PA MGU SLA STE, ,NGAN NGON GYIS KYANG
MGU BAR BYED, ,SPRIN GYI GRIB MA RTZVA YI ME, ,BLUN PO LA BRTEN
SKAM SA'I CHU, ,SMAD 'TSONG CHAGS DANG MI SRUN MDZA', ,DRUG PO
'DI DAG CHU BUR MTSUNGS, ,NYAM

CHUNG DPUNG NI RGYAL PO YIN, ,BYIS PA'I DBUNG NI DA MO YI, ,GLEN
PA'I DPUNG NI MI SMRA YIN, ,RKUN MA'I DPUNG NI BRDZUN TSIG YIN,
,JI LTA JI LTAR SKYES BU YIS, ,BSTAN BCOS LEGS PAR RTOGS GYUR BA,
,DE LTA DE LTAR SHES PA YIS, ,KHYAD PAR NGES PAR SKYE BAR 'GYUR,
,JI LTA JI LTAR

SKYES BU YIS, ,BLO YIS DGE BA'I LAS BYED PA, ,DE LTA DE LTAR DON
RNAMS KUN, ,'GRUB 'GYUR 'DI LA THE TSOM MED, ,BRKAM CHAGS BAG MED
YID CHES PAS, ,GSUM POS SKYES BU SLU BAR BYED, ,DE BAS BRKAM
CHAGS BAG MED DANG, ,YID CHES SU YANG MI BYA'O, ,LKOG NA BYA BA
NYAMS

BYED PA, ,MNGON SUM DU NI SMRA BYED PA, ,DUG BUM KHA NA 'O MA
CAN, ,DE 'DRA'I MDZA' BO SPANG BAR BYA, ,SKYE BO NGAN DANG 'DRES
PA YIS, ,SKYE BO NGAN PA'ANG RLAG PAR BYED, ,CHU NI SHIN TU DANG
BA YANG, ,'DAM GYIS RNYOG PA CAN DU BYED, ,GANG ZHIG MGRON MCHOD
LHAG MAR GYUR DE ZAS, ,GANG

@136A *, ,ZHIG SDIG PA MI BYED DE SHES LDAN, ,GANG ZHIG LKOG TU
PHAN DE MDZA' BO YIN, ,GANG ZHIG G-YO MED PAS BYED DE CHOS YIN,
,GANG ZHIG RGAN MED PA DE 'DUN SA MIN, ,GANG ZHIG CHOS LDAN MI
SMRA DE RGAN MIN, ,GANG LA BDEN MED DE NI CHOS MA YIN, ,GANG ZHIG
SLU BA

DANG 'BREL DE BDEN MIN, ,GANG DU SEMS DANG DGA' BA BKRA SHIS DE,
,GANG ZHIG GZHAN LA MI RTEN DE 'TSO BA, ,GANG ZHIG RANG MI DANG
SPYOD DE BSAGS PA, ,GANG ZHIG DGRA BO ZIL GNON DE NGA RGYAL,
,GANG ZHIG NGA RGYAL BRAL DE DES PA YIN, ,GANG ZHIG SRED PAS MA
RMONGS DE DPAL YIN, ,GANG

ZHIG BAG PHEBS GYUR PA DE MDZA' BO, ,GANG ZHIG DBANG PO DUL BA DE
DPA' BO, ,RGYAL PO MED PAR 'DUG MI BYA, ,BUD MED GTZO BO BYED PA
DANG, ,GTZO MANG YOD PAR GNAS MI BYA, ,RGYAL PO MKHAS YOD GNAS
PAR BYA, ,GZHON NU'I TSE NA PAS BSRUNGS LA, ,LANG TSO'I TSE NA
KHYOS BSRUNGS SHING, ,RGAN

PA'I TSE NA BUS BSRUNGS PAS, ,BUD MED RANG DGAR GNAS MA YIN,
,GCER BU'I KHRUS DANG GLANG PO MYOS, ,BA NI DAD PO BE'U SKYES PA
DANG, ,CHU MED PA YI SBAL BA DAG ,RING DU YONGS SU SPANG BAR BYA,
,NOR GYIS GDUNGS LA GNYEN MED BSHES KYANG MED, ,'DOD PAS GDUNGS
LA 'JIGS MED NGO TSA

MED, ,BKRES PAS GDUNGS LA STOBS MED MDANGS KYANG MED, ,NAD KYIS
GDUNGS LA GNYID MED BDE BA MED, ,RIGS NI SPYOD PAS STON PAR BYED,
,YUL NI SKAD KYIS STON PAR BYED, ,BRTZE BAR RTAB RTAB BYED PAS
STON, ,KHA ZAS LUS KYIS STON PAR BYED, ,GANG ZHIG YID DANG MTHUN
GYUR

PA; ,RING NA GNAS KYANG GAM NA 'DUG ,GANG ZHIG YID DU MI 'ONG BA,
,GAM NA GNAS KYANG THAG RING YIN, ,MI NI SMRA SPOBS ZHAN PA'I RIG
PA DANG, ,BSTAN BCOS SKYES BU NGAN PA'I LAG GNAS PA, ,LONG BA'I
CHUNG MA GZUGS BZANG LTA BU STE, ,LUS CAN DGA' BA SKYED PAR BYED
MA

YIN, ,NOR NI RI BRAGS KUN NA MED, ,MU TIG NYA RNAMS PHAL LA MED,
,NAGS TSAL KUN LA TZAN DAN MED, ,DAM PA KUN NA YOD PA MIN, ,RKANG
GNYIS PA LA MNGON SUM PHYUGS, ,BLUN PO YONGS SU SPANG BAR BYA,
,MI MNGON PA YI TSER MA LTAR, ,TSIG GI ZUG RNGUS GNOD

@136B BA SKYED, ,MKHAS PAS RTAG TU BU DAG NI, ,RIG PA SNA TSOGS
LA SBYAR BYA, ,MKHAS SHING BLO NI PHUN TSOGS NGAN, ,RTAG TU MCHOD
PA NYID DU 'GYUR, ,GANG ZHIG GZHON TSE RIG MI SLOB, ,PHA DGRA MA
NI ZHES DGRA YIN, ,NGANG BA'I NANG NA CHU SKYAR LTAR, ,MANG PO'I
NANG NA MDZES MA YIN, ,

GAL TE BLO RGYA CHE 'DOD NA, ,TSIGS BCAD DAM NI DE YI PHYED,
,RKANG PA'AM YI GE BSLABS PA YIS, ,NYI MA DON MED MI BYA'O,
,GZUGS DANG LANG TSO PHUN TSOGS SHING, ,RIGS MTHO BA LAS BYUNG
GYUR KYANG, ,RIGS DANG BRAL NA MI MDZES TE, ,KING SHU KA YI ME
TOG

LTAR, ,BRID PA LAS NI NYES PA 'BYUNG, ,BRDEG PA LAS NI YON TAN
MANG, ,DE BAS BU DANG SLOB MA LA, ,BRDEG PAR BYA YIS BRID MI BYA,
,LO LNGA'I BAR DU BRID BYA STE, ,LO BCU'I BAR DU BRDEG PAR BYA,
,LO NI BCU DRUG LON PA DANG, ,BU LA MDZA' BA BZHIN DU SPYAD, ,DRI
RAB

BZANG ZHING ME TOG RGYAS, ,SHING GCIG GIS KYANG NAGS SU NI, ,NAGS
DE THAMS CAD BSGOS PAR 'GYUR, ,RIGS LA BU BZANG DE DANG 'DRA,
,RANG BZHIN BZANG ZHING RIGS LDAN PA, ,BU NI BZANG PO GCIG PO
YIS, ,RIGS NANG SKYES BU SENG GE DE, ,ZLA BA LTA BUR GSAL BYED

YIN, ,SHING SKAM SDONG BU GCIG PU ZHIG ,ME YIS TSIG PAR GYUR PA
NA, ,NAGS DE THAMS CAD SREG PA YIN, ,RIGS NANG BU NGAN DE DANG
'DRA, ,TSIG TZAM KLAG PA NYID DANG NI, ,GANG GZHAN BSTAN BCOS LA
DPYOD DANG, ,THAMS CAD NYON MONGS LDAN PA STE, ,BYA BAR

MA RMONGS GANG DE MKHAS, ,LA LA MI SHES PAS NYAMS LA, ,KHA CIG
BAG MED PA YIS NYAMS, ,KHA CIG RANG BZHIN GYIS NYAMS LA, ,LA LA
NYES PA NYID KYIS NYAMS, ,SHES LDAN MKHAS PA GZHAN YIN LA, ,BSTAN
BCOS MKHAS PA'ANG GZHAN YIN ZHING, ,

GZHAN DAG GNAS DE MI SHES PAS, ,GZHAN DU 'JIG RTEN NYON MONGS SO,
,GANG GIS YI GE GCIG TZAM ZHIG ,BLA MAS SLOB MA LA BSLABS NA,
,GANG BYIN BU LON MED GYUR PA'I, ,RDZAS DE SA STENG YOD MA YIN,
,BLA MA GANG NI YI GE GCIG ,STER LA PHYAG NI MA BYAS NA, ,KHVA

@137A *, ,YI SKYE GNAS BRGYAR SKYE NAS, ,SME SHA CAN DU SKYE BAR
'GYUR, ,RIG PA GLEGS BAM LA BSLABS SHING, ,BLA MA'I THAD NAS MA
BSLABS NA, ,'PHYON MA'I BUD MED SBRUM MA BZHIN, ,TSOGS KYI NANG
NA MDZES MA YIN, ,BRAM ZE'I BLA MA ME YIN LA, ,RIGS

KYI BLA MA BRAM ZE YIN, ,CHUNG MA'I BLA MA KHYIM THAB YIN, ,KUN
GYI BLA MA GLO BUR LHAGS, ,MDZA' BO LA LA PHRENG BA 'DRA, ,MDZA'
BO LA LA SHING BAL 'DRA, ,MDZA' BO LA LA LHUN PO 'DRA, ,MDZA' BO
LA LA SA GZHI 'DRA, ,MDZA' BO PHRENG BA 'DRA SPANG ZHING, ,SHING
BAL DANG 'DRA'I MDZA'

BO DANG, ,LHUN PO DANG 'DRA'I MDZA' BO'ANG SPANG, ,SA GZHI DANG
'DRA'I MDZA' BO BSTEN, ,PADMA DMAR BA NYID DANG NI, ,DAM PA GZHAN
DON BYED NYID DANG, ,DAM PA MIN PA'I BRTZE MED NYID, ,GSUM PO
RNAM GSUM NGANG GIS 'GRUB, ,TSER MA RNO BAR GYUR PA SU YIS BYAS,
,RI DVAGS BYA

YI RI MO SU YIS BRIS, ,BUR MA SHING MNGAR NI MA PA KHA PA DAG
,'DI DAG THAMS CAD NGO BO NYID KYIS 'GRUB, ,GANG NA SKYE BO GLANG
PO MYOS LTAR DREGS, ,GANG NA RTA DANG BONG BU KHYAD PAR MED,
,GANG NA MCHID BU MA RGAD DBYER MED PA, ,DE RU YON TAN CAN GNAS
CI RU RUNG, ,YUL

GANG NA NI YONGS RTOGS MKHAS PA MED, ,RGYA MTSO LAS BYUNG NOR BU
DER MI BRIN, ,NOR BU CHU SHEL RIN THANG CHE BA LA, ,BA LANG RDZI
NI PHUL GSUM SBYIN ZHES ZER, ,KHVA YI TSOGS NANG NGANG PA MDZES
MA YIN, ,WA YI TSOGS NANG SENG GE MDZES MA YIN, ,BONG BU'I TSOGS
NANG RTA MCHOG

MDZES MA YIN, ,SKYES BU BLUN NANG MKHAS PA MDZES MA YIN YON TAN
SHES PA'I NANG DU YON TAN 'GYUR, ,YON TAN MED LA DE NYID SKYON DU
'GYUR, ,CHU BO'I CHU NI SHIN TU ZHIM PA DAG ,RGYA MTSOR PHYIN NA
BTUNG DU MI RUNG 'GYUR, ,YON TAN 'BAD PAS 'GRUB PA YIN, ,'BAD PA

BDAG NYID LA GNAS PAS, ,'BAD NAS YON TAN MI SLOB PAR, ,GZHAN DAG
YON TAN LDAN ZHES SGROGS, ,YON TAN KUN DU MCHOG BYED KYI, ,PHA
MES RIGS NI DON MED YIN, ,KHYAB 'JUG LA NI SKYE BO RNAMS, ,PHYAG
'TSAL NOR LHA LAM YIN, ,CHOS KYI RTZA MO RGYAL PO STE, ,CHOS

@137B RTZA DGE SLONG BRAM ZA YIN, ,RTZA BA LAS NI 'BRAS BU SKYE,
,DE BAS RTZA BA GNOD MI BYA, ,CHOS KYI 'BRAS BU RGYAL PO YIN, ,ME
TOG DGE SBYONG BRAM ZE YIN, ,ME TOG LAS NI 'BRAS BU SKYE, ,DE
PHYIR ME TOG LA MI GTZE, ,RGYAL PO SHING DE DGE SBYONG RTZA BA
YIN, ,BLON PO YAL GA GRONG MI

'DAB MA YIN, ,RTZA BA BSRUNGS NA SHING DE MI NYAMS PA, ,DE PHYIR
DGE SBYONG BRAM ZE LEGS PAR BSRUNG, ,THAMS CAD GZHAN LA RAG LAS
GYUR KYANG NA, ,MI YI DBANG POS DGE SBYONG BRAM ZE BSRUNG, ,CHOS
DANG NOR DANG GROGS DANG SNYAN PA DAG ,DGE SBYONG BRAM ZE LEGS
PAR

BSKYANGS LAS 'THOB, ,RGYAL PO TZA NA KA YI BLOS, ,BSTAN BCOS
THAMS CAD LEGS BRTAGS NAS, ,LONGS SPYOD LHA YIS BSTANGS PA DANG,
,KHYAD PAR SHES PA NYID DU 'GYUR, ,BLO LDAN MKHAS PA THAR PA'I
PHYIR, ,GANG GIS BSTAN BCOS 'DI BSLAB CING, ,BSLABS PAS 'DI

LA GNAS GYUR NA, ,DPAL DANG DGE BA THOB PAR 'GYUR, ,DE LA DGRA
YIS MI TSUGS SHING, ,NAD KYIS 'JIGS PA YOD MA YIN, ,NANG PAR DANG
NI DGONGS KA'I TSE, ,RGYAL POS 'DI NI BZLA BAR BYA, ,GANG GIS 'DI
DON LEGS BSAMS NAS, ,JI BZHIN RJES SU BSGRUBS

GYUR NA, ,DES NI RGYAL SRID YUL 'KHOR YANG, ,RTAG TU 'PHEL BA
NYID DU 'GYUR, ,DPAL LDAN PA LA KATYA'I BUS, ,LUGS KYI BSTAN BCOS
LAS BTUS PA, ,THOS PA'I NOR MED SA STENGS NA, ,LONG PA YIN SNYAM
BSAMS TE BYAS, ,TZA NA KA'I RGYAL PO'I LUGS KYI BSTAN

BCOS LAS LE'U BRGYAD PA RDZOGS PO,, ,,RGYA GAR GYI MKHAN PO PRA
BH'A KA RA SHR'I MI TRA DANG, ZHU CHEN GYI LO TZ'A BA DGE SLONG
RIN CHEN BZANG POS BSGYUR CING GTAN LA PHAB PA,,