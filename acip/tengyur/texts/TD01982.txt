@159B #, ,RGYA GAR SKAD DU, SHR'I
BADZRA BHEE RA WA S'A DHA NA KARMA AU PA TZA RA SATVA SAm GRA HA,
BOD SKAD DU, DPAL RDO RJE 'JIGS BYED SGRUB PA'I THABS DANG LAS
BYA BA'I CHO GA SEMS DPA' BSDUS PA, BCOM LDAN 'DAS 'JAM DPAL

GSHIN RJE GSHED PO LA PHYAG 'TSAL LO, ,RGYAL BA'I DBANG PO 'JAM
PA'I DBYANGS, ,MGON PO DPAL LA PHYAG 'TSAL LO, ,'JIG RTEN RNAMS
LA PHAN PA'I PHYIR, ,DE YI SGRUB THABS BSHAD PAR BYA, ,NGO BO
NYID MED SKU MNGA' ZHING, ,SGYU MA'I GZUGS CAN 'BYUNG GNAS CHE,
,SANGS

RGYAS RNAMS NI SPRUL PA YI, ,SRAS PO THU BOR RAB TU GRAGS, ,BCOM
LDAN MGON PO DE NYID MKHYEN, ,DPAL LDAN KHYAB BDAG LAS KYI BDAG
,YID BZHIN NOR BU CHEN PO LTAR, ,JI LTAR 'DOD PA'I SKUR STON
MDZAD, ,DANG POR RE ZHIG RNAL 'BYOR PAS, ,RANG YID DGA' BA'I

@160A *, ,GNAS BTZAL TE, ,RI DANG NAGS TSAL PHUG RNAMS DANG, ,CHU
'GRAM DAG DANG MDO RNAMS DANG, ,RGYA MTSO CHE DANG NYAMS DGA'
DANG, ,SHING GCIG DANG NI DUR KHROD RNAMS, ,GNAS KYI BYE BRAG
BSTAN MOD KYI, ,JI LTAR DGA' BA'I GNAS RNAMS SU, ,'DI DER

SBYOR BA BYAS PA YIS, ,'DOD PA RNAMS KYI 'BRAS BU 'BYIN, ,DER NI
BDE ZHING RGYA CHE BA'I, ,STAN LA RNAM PAR 'DUG NAS NI, ,SBYOR BA
'DI NI BSAM PAR BYA, ,SNYING GA'I MKHA' DKYIL PADMA YI, ,DBUS SU
NYI MA'I DKYIL 'KHOR BSAM, ,DE DBUS DE NYID DAM PA NI, ,YE SHES
LNGA YI

BDAG NYID DGE ,'OD ZER SNA SOGS 'BAR BA'I BDAG ,THAMS CAD KUN DU
SPRO BAR BYA, ,SEMS TZAM DU NI GNAS NAS NI, ,BYANG CHUB SEMS KYI
SDOM PA BZUNG, ,DE NAS SNGON DU BRJOD PA'I YI GE H'Um LAS 'OD ZER
'PHROS PAS NAM MKHA'I KHAMS THAMS CAD DU RDO RJE 'JIGS BYED KYI

LHA'I DKYIL 'KHOR GYIS GANG BAR BSAMS TE, BYA SNA TSOGS LA ZHON
PA, GZHON NU SANGS RGYAS KYI RGYAN THAMS CAD KYIS BRGYAN PA, BCOM
LDAN 'DAS DE RNAMS LA MCHOD PA'I PHYIR RANG GI SNYING GAR YI GE
MUm BSAM PAR BYA STE, DE NAS LHA MO DRUG LTA BU'I 'OD ZER 'PHROS
PAS PHYOGS

BCU'I DE BZHIN GSHEGS PA RNAMS SPYAN DRANGS NAS, DZA: H'Um BAm
HO: ZHES BRJOD PAS MNYES PA LA THUG PAR BYA STE, YANG RANG GI
SNYING GNAS LHA MO'I 'OD ZER 'PHROS PAS PHYAG BYAS TE, DE NAS
MCHOD PA DANG SDIG PA BSHAGS PA DANG, PHYIS MI BYED PAR DAM BCA'
BA DANG, BSOD NAMS KYI

PHYIR RJES SU YI RANG BA DANG, BSOD NAMS YONGS SU BSNGO BA DANG,
DE BZHIN GSHEGS PA RNAMS LA MYA NGAN LAS MI 'DA' BAR GSOL BA
DANG, CHOS KYI 'KHOR LO BSKOR BAR BSKUL BA'I YAN LAG BDUN DANG
LDAN PA'I SMON LAM BYA'O, ,DE NAS, DKON MCHOG GSUM LA PHYAG 'TSAL
LO, ,

ZHES PA'I TSIG BCAD BRJOD DO, ,DE NAS DE BZHIN GSHEGS PA'I BKA'
BZHIN DU TSANGS PA'I GNAS BZHI BSGOM PAR BYA STE, DANG PO BYAMS
PA BSGOM PAR BYA, ,GNYIS PA SNYING RJE BSGOM PAR BYA, ,GSUM PA
DGA' BA BSGOM PA STE, ,KUN GYI THA MAR BTANG SNYOMS SO, ,SEMS CAN
LA PHAN PA'I

@160B BSAM PA NI BYAMS PA'O, ,PHA ROL GYI GNOD PA SEL BA NI
SNYING RJE'O, ,PHA ROL GYI DON THOB PA LA DGA' BA NI DGA' BA'O,
,PHA ROL GYI GNOD PA LA BTANG SNYOMS SU BYED PA NI BTANG SNYOMS
SO, ,DE NAS SNGAGS PAS STONG PA NYID BSGOM PAR BYA STE, CHOS
THAMS CAD STONG PA NYID GZUNG PA DANG 'DZIN PA RNAM

PAR SPANGS PA BDAG NYID KYANG DE LTA BU'I NGO BO NYID DU BSGOMS
TE, SNGAGS 'DI BRJOD PAR BYA'O, ,AOm SH'U N+YA T'A DZNY'A NA
BADZRA SVA BH'A WA A'ATMA KO&HAm, AOm SVA BH'A WA SHUDDHA: SARBA
DHARM'A: SVA BH'A WA SHUDDO&HAm, DE NAS CHOS THAMS CAD STONG PA
NYID NAM MKHA' LTA BU LAS, ,NAM MKHA'I DKYIL DU YI GE YAm LAS
RLUNG

GI DKYIL 'KHOR BSAMS TE, GZHU LTA BU KHA DOG SNGON PO, RGYAL
MTSAN GYIS MTSAN PA, DU BA'I 'OD ZER GYIS RNAM PAR 'KHRIGS PA'O,
,DE'I STENG DU YI GE RAm LAS ME'I DKYIL 'KHOR GRU GSUM PA KHA DOG
DMAR PO 'BAR BA'I PHRENG BAS KUN DU 'KHRIGS PA, RDO RJE'I RGYAN
GYIS BRGYAN PA,

NYI MA PHYED PA'I 'OD LTA BU'O, ,DE'I STENG DU BAm LAS CHU'I
DKYIL 'KHOR ZLUM PO KHAB LTA BU 'OD ZER DKAR POS KUN DU 'KHRIGS
PA BUM PA'I RGYAN GYIS BRGYAN PA'O, ,DE'I STENG DU YI GE LAm LAS
SA'I DKYIL 'KHOR GRU BZHI PA, KHA DOG SER PO RDO RJES MTSAN PA,
'OD ZER SER PO KUN DU 'KHRIGS

PA'O; ,DE'I STENG DU YI GE SUm LAS RI RAB RIN PO CHE SNA BDUN GYI
RANG BZHIN RA BRGYAD KYIS NYE BAR MDZES PA, 'OD ZER SNA TSOGS KUN
DU 'KHRIGS PA'O, ,DE'I STENG DU YI GE BAm LAS SNA TSOGS PADMA,
DE'I STENG DU RAm LAS NYI MA'I DKYIL 'KHOR, DE'I STENG DU YI GE
H'Um YONGS SU GYUR PA LAS SNA TSOGS RDO RJE,

DE'I 'OD ZER LAS RDO RJE'I RA BA DANG, RDO RJE'I GUR DANG, RDO
RJE'I BLA RE DANG, MDA'I DRA BA DANG, PHYI ROL ME 'BAR BAS BSKOR
BA'O, ,AOm ME DI N'I BA DRI BHA WA BADZRA BANDHA H'Um, AOm BADZRA
PR'A K'A RA H'Um BAm H'Um, AOm BADZRA PANYDZA RA H'Um YAm H'Um
AOm BADZRA BI T'A NA H'Um KHAm H'Um, AOm BADZRA SA RA DZ'A LA
TRAm SAm TRAm, AOm BADZRA DZVA LA AA NA

L'ARKA H'Um H'Um H'Um, DE NAS DPAL GSHIN RJE GSHED KYI BKA'I
'KHOR LO RTZIBS BRGYAD PA 'OD 'BAR BA, DE'I STENG DU THAMS CAD DU
PADMA, DE'I STENG DU NYI MA, DE'I STENG DU 'JIG RTEN SKYONG BA'I
RO, DBUS KYI PADMA'I DKYIL 'KHOR GYI STENG DU A'A LI K'A LI, A'A
LI K'A LI LAS ZLA BA DANG NYI MA,

@161A *, ,DE'I DBUS SU YI GE BAm DANG H'Um LAS RDO RJE THO BA
BRI, DE'I CHANG ZUNGS LA BAm DANG H'Um GIS MTSAN PA, DE RNAMS
GCIG TU GYUR PA LAS GSHIN RJE GSHED PO'I SKU YONGS SU RDZOGS PA
STE, KHA DOG NAG PO CHER KHROS PA, ,'JIGS PA DAG KYANG 'JIGS PAR
BYED PA, ,RDO RJE RO

LANGS MA LA 'KHYUD PA, ZHAL DRUG PA, PHYAG DRUG PA, ZHABS GNYIS
PA, BCOM LDAN 'DAS JI LTA BA DE BZHIN DU BCOM LDAN 'DAS MA'O,
PHYAG G-YAS KYI DANG PO NA RDO RJE THO BA, GNYIS PA NA 'KHOR LO,
GSUM PA NA BE CON DKAR PO, PHYAG G-YON GYI DANG PO NA PADMA,
GNYIS PA NA RIN PO CHE,

GSUM PA NA RAL GRI, ZHAL DANG PO MTHING GA ,G-YAS DMAR PO, G-YON
DKAR PO, ,G-YAS GNYIS PA LJANG GU, G-YON GNYIS PA SER PO, STENG
GI ZHAL GNAM ZHAL GDANGS PA'O, ,MA HE LA BCIBS PA, ZHABS G-YON
BRKYANG BA'I STABS KYIS RVA PHRAG BRDZIS PA,

MA HE'I RKANG PAS BDUD BZHI'I RO BRDZIS PA'O, ,DE NAS YAB YUM
SBYOR BA LAS PHYOGS SKYONG BA'I GSHIN RJE BRGYAD PHO NYA'I GZUGS
'DZIN PA, SHAR PHYOGS SU YA BA TI, LHO PHYOGS SU GSHIN RJE CHOS
KYI RGYAL PO, NUB PHYOGS SU TEL PA, BYANG PHYOGS SU GLANG MGO
CAN, DBANG LDAN GYI

MTSAMS SU RAL PA TSAR DGU ,RLUNG GI PHYOGS SU SMRIG PA, BDEN BRAL
GYI PHYOGS SU PHYA SANGS, ME'I PHYOGS SU MIG DMAR, GSHIN RJE CHEN
PO BRGYAD PO 'DI RNAMS LAS JI LTA BA KHA DOG DANG, DBYIBS DE LTAR
BSGOM, DE NAS BDAG GI BA SBU'I BU GA NAS 'OD ZER STOD KHRO BO
SMAD

PHUR PA'I RTZE MO 'DRA BA'I GZUGS PHYOGS BCUR 'PHROS TE, DE BZHIN
GSHEGS PA RNAMS SPYAN DRANGS NAS SPYI BOR BZHUGS, DE BZHIN DU
SPRO BSDU BYED CING GSANG SNGAGS BZLAS BRJOD BYA'O, ,AOm H'RI:
sht'Ri: WI KRi T'A NA NA H'Um H'Um SARBA SHA T'RU N'A SHA YA STAm
BHA YA PHAt PHAt SV'A H'A, SNYING PO'I GSANG

SNGAGS SO, ,AOm H'RI KA' LA R'U PA H'Um KHAm, NYE BA'I SNYING
PO'I SNGAGS SO, ,AOm H'RI KRUm BRUm TRUm DZUm H'Um GAm, SNYING PO
DAM PA'O, ,AOm H'RI: HA PO MA H'A KRO DHA A'A GTZTSA AA SMA TA
P'U DZA PRA TI GRiHnA PRA S'A DHA ME H'RI MAN KU RU S'VA H'A,
SPYAN DRANG BA'O, ,AOm H'RI: sht'Ri: AA: AARGHA'I'O, ,AOm H'Um
H'Um PHAt PHAt, BSANG

@161B GTOR GYI'O, ,AOm WI KRi T'A NA NA TVA DA MA KA KA: GA: GA:
DRI'I'O, ,AOm KU M'A RA R'U PI nI DZA: DZA: H'Um HA, ME TOG GI'O,
,AOm H'RI: HA HA HE PHAt PHAt, BDUG PA'I'O, ,AOm K'A LA R'U PA
SARBA SA TVA DA MA KA MA BH'U TA PA TI, AIm DAm BA LIm GRiHnA
GRiHnA PA YA SV'A H'A, GTOR MA'I SNGAGS SO, ,AOm D'IDHA

LO TZA NA WI KRi T'A NA NA, MA H'A AAtt'A tt'A HA SA NA DI NI D'I
PAT'A YA SV'A H'A, MAR ME'I SNGAGS SO, ,AOm DZA YA DZA YA, BI
SHVA R'U PA DHA RI, GTZTSA GTZTSA SVA BH'A WA NAm KRi TA TE, TA
TH'A GA T'A N'Am, SARBA BH'U TA SVA PI SARDZA YA MA MA K'A R+YAm
KU RU SV'A H'A, SLAR GSHEGS SU GSOL BA'I SNGAGS SO, ,GSHIN RJE
NAG PO

BKA'I 'KHOR LO MCHOD PA'I CHO GA'O,, ,,DE NAS DKYIL 'KHOR BSGOM
PAR BYA STE, SNGON GYI BKA'I 'KHOR LO'I BDAG PO DE YONGS SU GYUR
PA LAS GZHAL YAS KHANG DU GYUR TE, GRU BZHI PA LA SGO BZHI PA,
,TV'A RA nA BZHIS BRGYAN PA, MDOR NA BYANG CHUB KYI PHYOGS SUM CU
RTZA BDUN GYI

BDAG NYID SGO RNAMS DANG GRVA RNAMS SU RDO RJE RIN PO CHES RNAM
PAR BRGYAN PA, DRA BA DANG DRA BA PHYED PA, ZLA BA PHYED PAS
BRGYAN PA, DE'I DBUS SU PADMA DANG NYI MA DANG ZLA BA'I DKYIL
'KHOR, GRVA RNAMS DANG SGO RNAMS SU YANG PADMA DANG NYI MA DANG
ZLA BA'I DKYIL 'KHOR RO, ,DBUS SU PADMA'I GDAN STENGS SU

A'A LI K'A LI LAS YONGS SU GYUR PA'I ZLA BA DANG NYI MA'I STENG
DU H'Um LAS BYUNG BA'I RDO RJE, DE RNAMS YONGS SU GYUR PA LAS,
RDO RJE 'JIGS BYED CHEN PO KHA DOG NAG PO, DRAG PO CHEN PO, 'JIGS
PA DAG KYANG 'JIGS PAR BYED PA, RKANG PA'I STABS KYIS SA GZHI
GNON PAR BYED PA, LHA DANG LHA MIN

RNAMS LA SDIGS MDZUB MDZAD PA, ZHAL DGU PA, ZHABS BCU DRUG PA,
PHYAG SUM CU SO BZHI PA, MA HE'I MGO CAN, BSKAL PA'I ME 'BAR BA
LTA BU'I MCHE BA RNAM PAR GTZIGS PA, LCE 'JIB PAR MDZAD PA, CHER
'KHRUG PA, LHA DANG LHA MA YIN RNAMS GSOL BAR MDZAD PA, DBU SKRA

KHAM BA GYEN DU BRDZES PA, DRAG PO CHEN PO, G-YON BRKYANG PA'I
STABS SU GNAS PA, MTSAN MA 'GRENG BA GSUS KHYIM CHE BA, ZHAL DANG
PO MA HE'I ZHAL 'JIGS PA, LCE 'JIB PA'O, ,RVA G-YAS PA LA GNAS
PA'I ZHAL DANG PO MTHING GA, ,GNYIS PA DMAR PO, GSUM PA SER PO
CUNG ZAD KHROS

@162A *, ,PA'O; ,RVA G-YON PA LA GNAS PA'I ZHAL DANG PO DKAR PO,
GNYIS PA DUD KA, GSUM PA NAG PO KHROS PA'O, ,RVA BRAG LA GNAS
PA'I ZHAL DMAR PO 'JIGS PAR BYED PA, KHRAG 'DZAG PA, GNYIS PA'I
ZHAL SER PO, GZHON NU'I RGYAN GYIS BRGYAN PA, ZUR PHUD LNGA PA

RAL PA'I THOR TSUGS CAN, PHYAG DANG PO GNYIS KYIS GLANG PO CHE'I
PAGS PA BRKYANGS TE 'DZIN PA, PHYAG GZHAN G-YAS KYI DANG PO NA
GRI GUG ,GNYIS PA NI BHINDI P'A LA, GSUM PA NA GTUN SHING, BZHI
PA NA CHU GRI, LNGA PA NA KA NA YA, DRUG PA NA DGRA STA, BDUN PA
NA MDUNG, BRGYAD PA NA MNGA',

DGU PA NA LCAGS KYU, BCU PA NA BE CON, BCU GCIG PA NA KHA tV'Am
GA, ,BCU GNYIS PA NA 'KHOR LO, ,BCU GSUM PA NA RDO RJE, BCU BZHI
PA NA RDO RJE'I THO BA, BCO LNGA PA NA RAL GRI, BCU DRUG PA NA
RDE CHUNG NGO, ,G-YON DANG PO NA THOD PA, GNYIS PA NA TSANGS PA'I
MGO BO, ,GSUM PA NA PHUNG, BZHI

PA NA MI'I RKANG PA, LNGA PA NA ZHAGS PA, DRUG PA NA GZHU, BDUN
PA NA MI'I RGYU MA, BRGYAD PA NA DRIL BU, DGU PA NA MI'I LAG PA,
BCU PA NA DUR KHROD KYI RAS, BCU GCIG PA NA SU LA BI NA, BCU
GNYIS PA NA ME 'BAR BA, BCU GSUM PA NA THOD TSAL, BCU BZHI PA NA
SDIGS MDZUB, BCO

LNGA PA NA BA DAN, BCU DRUG PA NA RLUNG GI RAS SO, ,ZHABS G-YAS
KYI DANG POS MI MNAN PA'O, ,GNYIS PAS MA HE MNAN PA'O, ,GSUM PAS
GLANG NGO, ,BZHI PAS BONG BU'O, ,LNGA PAS RNGA MO'O, ,DRUG PAS
KHYI'O, ,BDUN PAS LUG GO, ,BRGYAD PAS PHAG GO, ,G-YON GYI DANG
POS

BYA RGOD BRDZIS PA'O, ,GNYIS PAS 'UG PA, GSUM PAS BYA ROG ,BZHI
PAS SENG GE, LNGA PAS KHRA, DRUG PAS NAM MKHA' LDING, BDUN PAS NE
TZO, ,BRGYAD PAS KHRUNG KHRUNG NGO, ,MGO BO BRGYA LNGA BCU'I
PHRENG BAS BRGYAN PA, PHYAG RGYA LNGA YIS RNAM PAR MDZES PA, THOD
PA'I PHRENG

BA CAN NO, ,GRVA RNAMS DANG SGO RNAMS SU BGEGS BRGYAD ZHABS KYIS
MNAN PA'I LHA MO BRGYAD DE, BYA RGOD DANG, 'UG PA DANG, KHRA
DANG, BYA ROG DANG, SKYAR MO DANG, MTHING RIL DANG, KA KA DANG,
RMA BYA DANG 'DI RNAMS RIM PA BZHIN BRDZIS PA'I LHA MO GSHIN
RJE'I PHO NYA MO DANG GSHIN

@162B RJE'I MCHE BA MO DANG, BE CON NAG MO DANG, DUS MTSAN DANG,
RDO RJE'I LCAGS KYU MA DANG, GSHIN RJE ZHAGS PA MO DANG, GSHIN
RJE LU GU RGYUD DANG, GSHIN RJE 'BEBS MA RNAMS TE, 'DI RNAMS KUN
KYANG ZHAL GCIG PHYAG GNYIS PA SKRA LHUG PAR 'DUG PA, GCER BU LCE
'JIB MA, MCHE

BA GTZIGS PA, GDUG PA THAMS CAD 'GUGS PA, LAS THAMS CAD TSUL
BZHIN DU MDZAD PA, KHA DOG NAG PO, PHYAG NA THOD PA DANG GRI
BSNAMS PA SHA STAG GO, ,LHA MO 'DI RNAMS KYANG GNAS SO SO'I GDAN
STENGS NA, BCOM LDAN 'DAS JI LTA BA BZHIN RANG GI SA BON LAS SKAD
CIG

MA'I TING NGE 'DZIN GYIS BSKYED PAR BYA'O, ,BCOM LDAN 'DAS KYI
MDUN DU DAM RDZAS SNA TSOGS PAS YONGS SU GANG BA'I THOD PA BSAM
MO, ,DKYIL 'KHOR GYI PHYI ROL DU BKA'I 'KHOR LOR SNGON DU BRJOD
PA'I PHYOGS SKYONG BA'I GSHIN RJE CHEN PO BRGYAD PHO NYA'I GZUGS
'DZIN PAR BSGOM MO, ,

DE'I PHYI ROL DU DUR KHROD CHEN PO BRGYAD LA, BYA SNA TSOGS KYIS
BRGYAN PA, LHA DANG, KLU DANG, GNOD SBYIN DANG, DRI ZA DANG, LHA
MA YIN DANG, NAM MKHA' LDING DANG, MI 'AM CI DANG, LTO 'PHYE CHEN
PO LA SOGS PA RNAMS DANG, GZHAN YANG MKHA' 'GRO MA DANG, MA MO
DANG, 'BYUNG PO'I TSOGS

RNAMS HA HA ZHES DRAG TU DGOD CING RNAM PAR GTZE BA, 'DI LTA BUR
RNAL 'BYOR PA BDAG NYID KYIS RDO RJE 'JIGS BYED KYI SKUR BSGOM
PAR BYA'O, ,RTZE GCIG PA'I SEMS DANG DAD PAS RNAL 'BYOR LA MNYAM
PAR BZHAG NA DNGOS GRUB CHEN PO BRGYAD DU YANG 'GYUR NA, DNGOS
GRUB PHRA MO LTA CI

SMOS, DE NAS BDAG GI SNYING GA'I PADMA'I STENG DU, NYI MA'I DKYIL
'KHOR LAS YI GE H'Um YONGS SU GYUR PA'I RDO RJE DE'I BUM PA LA
NYI MA'I DKYIL 'KHOR LA H'Um GIS MTSAN PA'O, ,H'Um DE LAS YE SHES
LNGA'I 'OD ZER PHYOGS BCUR 'PHROS PAS, PHYOGS BCU'I DE BZHIN
GSHEGS PA

RNAMS SPYAN DRANGS TE, SNGON DU BRJOD PA'I GSANG SNGAGS BRJOD DO,
,SPYAN DRANGS PA'I DE BZHIN GSHEGS PA DE RNAMS LA YON CHAB DANG
BSANG GTOR LA SOGS PA'I GSANG SNGAGS KYIS SNGON BZHIN DU YON CHAB
PHUL NAS MNYES PAR BYAS TE, DBANG BSKUR BA'I DON DU DE BZHIN
GSHEGS

@163A *, ,PA DE RNAMS KYIS YI GE BCU LAS YONGS SU GYUR PA'I BUM
PA DE KHO NA BCU'I NGO BOS DBANG BSKUR BAR BYA'O, ,DE LA GSOL BA
GDAB PA NI, DE BZHIN GSHEGS PA RNAMS KYIS BDAG LA DBANG BSKUR DU
GSOL, DE LA DE BZHIN GSHEGS PA RNAMS KYIS 'DI SKAD DU,

SANGS RGYAS RNAMS NI THAMS CAD KYIS, ,SKYE BAS THOB PA'I DBANG
BSKUR BA, ,JI LTAR JI BZHIN BDAG GIS NI, ,DAG PA LHA YI CHUS
DBANG BSKUR, ,ZHES GSUNGS TE, DBANG BSKUR BAS DE MA THAG TU MI
BSKYOD PAS DBU BRGYAN PAR BSAM MO, ,LHA MO BRGYAD LA 'JAM PA'I
DBYANGS

KYIS DBU BRGYAN PA'O, ,PHYOGS SKYONG BA'I GSHIN RJE BRGYAD LA
DPAL GSHIN RJE GSHED KYIS DBU BRGYAN PA'O, ,'DI LTAR RDO RJE
'JIGS BYED LA SOGS PA RNAMS MIG LA SOGS PA SKYE MCHED BYIN GYIS
BRLAB PA SKU GSUNG THUGS KYI LHA DANG YE SHES SEMS DPAS MTSON
PA'O, ,DE LTAR BSGOM

PA DANG MCHOD PA DANG, DBANG BSKUR BA RDZOGS NAS BSNYEN PA'I
BZLAS BRJOD BYA STE, DE LA 'DI NI RTZA BA'I SNYING PO STE, AOm YA
MA R'A DZA SA DO ME YA, YA ME DO RU nA YO DA YA, YA DA YO NI RA
YA KshE YA, YA KshE YATZTSA NI R'A MA YA, H'Um H'Um PHAt PHAt
SV'A H'A, YI GE SUM CU RTZA GNYIS PA 'DI NI 'BUM PHRAG

GCIG SNGON DU BSNYEN PA BYAS TE, PHYIS LAS LA SBYAR BAR BYA'O,
,SNYING PO'I GSANG SNGAGS NI, AOm H'RI: sht'Ri: WI KRi T'A NA NA
H'Um PHAt, YI GE BCU PA 'DI NI 'BUM PHRAG GSUM SNGON DU BSNYEN PA
BYAS NA LAS THAMS CAD BYED DO, ,AOm YA M'ANTA KA H'Um PHAt, YI GE
BDUN PA 'DI NI YI GE RE RE LA 'BUM PHRAG

RE RE BZLAS NA LAS THAMS CAD BYED DO, ,AOm HR'I: sht'Ri: WI KRi
T'A NA NA H'Um SARBA SHA T'RUm N'A SHAYA STAm BHA YA PHAt PHAt
SV'A H'A, SNYING PO'I SNGAGS 'DI 'BUM PHRAG BCU BZLAS NA LAS
THAMS CAD BYED DO, ,AOm H'RI: K'A LA R'U PA H'Um KHAm, NYE BA'I
SNYING PO 'DI'I YI GE RE RE LA 'BUM PHRAG RE RE BZLAS NA LAS
THAMS CAD

BYED DO, ,AOm H'RI: KRUm BRUm TRUm DZUm H'Um GAm, SNYING PO DAM
PA 'DI NI YI GE RE RE LA 'BUM PHRAG RE RE BZLAS NA LAS THAMS CAD
BYED DO, ,AOm MANYDZU GHO shA H'RI: DZA: 'BUM PHRAG GCIG BZLAS NA
LAS THAMS CAD BYED DO, ,AOm AA KRO DHE KA YA M'ANTA KA HA NA MA
THA BHANYDZA H'Um PHAt, YI GE BCU BDUN PA'I SNYING PO'O, ,

@163B BSNYEN PA'I DUS SU DUS GSUM DU GTOR MA DBUL BA'I SNGAGS NI,
AOm K'A LA R'U PA SARBA SATVA DA MA KA MA H'A BHU TA PA TI AI DI
BA LIm GRiHnA GRiHnA PA YA SV'A H'A, GZHAN YANG CI 'BYOR BA'I
MCHOD PAS MCHOD PAR BYA'O, ,DE NAS MTSAN MA THOB PA DANG, JI LTAR
'DOD PA'I LAS LA SBYAR BAR BYA STE, DBANG DANG

DGUG PA DANG, BSKRAD PA DANG, GSAD PA DANG, DBYE BA DANG, MNAN PA
DANG, RAL GRI DANG, MIG RNON DANG, RIL BU DANG, KHU BA RA SA YA
NA DANG, NOR DANG, 'BYOR PA DANG, 'BYUNG PO DANG, YI DAGS DANG,
RO LANGS DANG, GNOD SBYIN DANG, SRIN PO DANG, SHA ZA DANG, GNOD
SBYIN MO DANG,

KLU LA SOGS PA CHO GA BZHIN SNGAGS PAS BSGRUB PAR BYA'O, ,DE LA
LAS KYI DUS SU GTOR MA DANG SBYIN SREG BYA'O, ,NYI MA DANG PO LA
RDO RJE 'JIGS BYED 'KHOR DANG BCAS PA'I GTOR MA DBUL BAR BYA'O,
,NYI MA GNYIS PA LA GSHIN RJE GSHED BKA'I 'KHOR LO'I GTOR MA DBUL
BAR BYA'O, ,NYI

MA GSUM PA LA GSHIN RJE CHOS KYI RGYAL PO LA SOGS PA PHO NYA'I
TSOGS KYI GTOR MA DBUL BAR BYA'O, ,DE NAS NYI MA BZHI PA LA DUR
KHROD KYI RAS BTZAL TE, DE YANG DPA' BO G-YUL DU MTSON GYIS BSAD
PA'I RAS KYANG RUNG STE, DE LA MI'I KHRAG GIS BYUGS TE, DE NAS
GRO LA SOGS PA'I

PHYES LEGS PAR BYUGS, DE NAS RO'I SKUD PAS 'KHOR LO'I THIG GDAB
STE, THIG BZHI BTAB PAS RE'U MIG DGU PA'I THIG SKOR GSUM GYIS
BSKOR BA, DBUS SU RE'U MIG DGU PA, GNYIS PA RE'U MIG BCU GNYIS
PA, GSUM PA RE'U MIG BCU DRUG PA'O, ,DE LA SNAG TSA'I RGYU

NI BA TO LI'I 'BRAS BU DANG, NIM PA'I 'BRAS BU DANG, DUG GI LO MA
DANG, RO BSREGS PA'I SOL BA RNAMS BSRES TE, 'KHOR LO BRI BAR
BYA'O, ,DE RNAMS MA RNYED NA BSAM PAR BYA'O, ,DE LA BRI BA'I
PHYAG RGYA NI, LAG PA GNYIS THAL MO SBYAR TE, ,GUNG MO GNYIS RTZI
SPRAD DE, SRIN LAG

GNYIS TSIGS BCAG ,MTHE'U CHUNG DE BZHIN DU SBYAR TE, MDZUB MO
GNYIS BKUG ,MTHE BO GNYIS MNYAM PAR SBYAR BA NI DAM TSIG GI PHYAG
RGYA STE DES BRI BAR BYA'O, ,DE'I DAM TSIG GI SNYING PO'O, ,AOm
H'RI: sht'Ri: WI KRi T'A NA NA MA MA SHA T'RUm M'A RA YA N'A SHA
YA STAm BHA YA BANDHA YA H'Um H'Um PHAt PHAt,

@164A *, ,GSHIN RJE GSHED PO'I DAM TSIG GI PHYAG RGYA DANG SNGAGS
DE BZLAS SHING BRI BAR BYA'O, ,DE BRI BA'I SMYU GU'I RGYU NI BYA
ROG DANG, 'UG PA'I SGRO RTZAS BRI, GONG MA'I RDZAS MA RNYED NA MI
KHRAG DANG, RA DANG, KHYI'I KHRAG GSUM GYIS BRI BAR BYA'O, ,YA
DANG YA'I BAR DU MING DANG RUS

BRI BAR BYA'O, ,PHYI ROL DU SGRA'I YI GE BCU DRUG BRI BAR BYA'O,
,RIM PA GNYIS PA LA H'Um DANG PHAt KYIS MING RUS SPEL TE BRI BAR
BYA'O, ,YA DANG YA'I BAR DU BRI BA DBUS KYI LTE BA LA'O, ,GDUG
PA'I YI GE THAMS CAD KYANG BRI BAR BYA'O, ,JI LTAR GONG MA'I GNAS
DER H'Um DANG PHAt BRI BAR BYA'O, ,

'KHOR LO DE NYID DU CHUD PA'I GSHIN RJE GSHED PO YANG BRI BAR
BYA'O, ,GZHAN YANG 'KHOR LO GNYIS BA SKOR PHYOGS MA YIN PAR BYA
STE, DE GNYIS KHA SBYAR TE, KHAM PHOR KHA SBYAR DU BCUG LA SKUD
PA NAG POS DKRI BAR BYA'O, ,DE NAS BYIN GYIS BRLAB PAR BYA STE,
MIG GI PHYAG RGYA BCAS LA H'Um YA

M'ANTA KRi TA BADZRA DHARM'A TZAKshU PRA BE SHA YA NA ZHES BRJOD
DO, ,ZHAL GYI PHYAG RGYA BCAS LA, AOm YA M'ANTA KA DE BA SHO DA
YA TRAm PRA BE SHA YA PHAt, GTZUG TOR GYI PHYAG RGYA BCAS LA, AOm
YA M'ANTA KA BADZRA H'RI: MCHE BA'I PHYAG RGYA BCINGS LA, AOm
BADZRA GU H+YA GU HA LAm, DE NAS MCHOD PA DANG BSTOD PA BYAS LA,
BSGOM

PA DANG LDAN PAS GSANG SNGAGS BZLAS BRJOD BYA'O, ,NYI MA DANG PO
LA YA MA R'A DZA SA DO ME YA CHE GE MO BHRA MA nAm KU RU H'Um
PHAt, NYI MA GNYIS PA LA YA ME DO RU nA YO DA CHE GE MO RAKTAm
TSA dHA BA NA YA H'Um PHAt, NYI MA GSUM PA LA YA DA YO NI RA
YAKshE YA CHE GE MO MU RTZA P'A YA H'Um PHAt, NYI MA BZHI PA LA
YAKshE YATZTSA

NI R'A MA YA CHE GE MO M'A RA YA H'Um PHAt, DE NAS NYI MA BZHIS
MA GRUB NA, MCHOD PA DANG GTOR MA DANG SBYIN SREG BYAS LA GSANG
SNGAGS KHRI PHRAG BZHI BZLAS NAS SNGON GYI LAS LA SBYAR BAR
BYA'O, ,DE NAS KHAM PHOR DE DUR KHROD KYI MES NIM PA'I SHING LA
SBAR TE BSRO BAR BYA'O, ,DE NAS KHAM

PHOR KHA SBYAR DUR KHROD DU SBA BAR BYA'O, ,RAL PA TSAR DGU DANG,
MIG DMAR DANG, GSHIN RJE MTSAN MO NAG MO DANG, DUS MTSAN RNAMS
KHYAD PAR DU GSOD PA'I LAS BYED PAS DE RNAMS LA LHAG PAR GTAD DO,
,GLANG MGO CAN DANG, SMRIG PA DANG, GSHIN RJE PHO NYA MO DANG,
GSHIN RJE

@164B MCHE BA MO RNAMS NI BSGRUB BYA MYOS PA'I LAS BYED PA LA
SHIS SO, ,GSHIN RJE TEL PA DANG, CHOS KYI RGYAL PO DANG, GSHIN
RJE LCAGS KYU MA DANG, GSHIN RJE ZHAGS PA MA RNAMS NI BSGRUB BYA
KHRAG SKYUG TU GZHUG PA'I LAS LA SHIS SO, ,YA BA TI DANG, PHYA
SANGS DANG, GSHIN RJE LU GU

RGYUD MA DANG, GSHIN RJE 'BEBS MA RNAMS NI BSGRUB BYA 'KHOR DU
GZHUG PA'I LAS LA SHIS SO, ,RNAL 'BYOR PAS 'DI RNAMS KYI SBYOR
BAS GTOR MA DANG, MCHOD PA DANG, SNGON DU BSNYEN PA DANG, LAS KYI
GNYE GTAD PA THAMS CAD BYA'O, ,'DI NI DRAG PO'I LAS KYI CHO
GA'O,, ,,

DE NAS MDZA' SDE DBYE BAR 'DOD PAS BYA ROG DANG 'UG PA'I SGRO LA
BRAM ZE'I SKRA DANG MU STEGS KYI SKRAS DKRIS TE DA DU RA'I SHING
LA BSREG PAR BYA'O, ,DE NAS THAL BA DE BLANG NAS BSGRUB BYA'I
NYAL SAR SBAS TE, DUS MTSAN MA LA LAS BCOL NA 'BYE BAR 'GYUR RO,
,'DI NI DBYE BA'I

CHO GA'O,, ,,DE NAS BSGRUB BYA DE DAG 'THAB PAR 'DOD NA, DUG DANG
KHRAG LA SOGS PA'I RDZAS KYIS BSGRUB BYA'I MING DANG SPEL BA'I
SNGAGS DUR KHROD KYI RAS LA BRIS TE, NE'I LE'I SPU DANG SPRUL GYI
PAGS PA RNAMS KYIS DRIL TE, MAR ME BYAS NA GANG GI MTHONG BA DE
DAG 'THAB PAR

'GYUR RO, ,'THAB PA'I CHO GA'O,, ,,GZHAN YANG GSAD PAR 'DOD NA,
BSHANG GCI LAS DGRA'I GZUGS BRNYAN BYAS TE, MI'I RUS PHYES BSKUS
TE, RDO RJE 'JIGS BYED KYI SBYOR BAS NAM PHYED NA GCER BUR BYUNG
STE, SKRA BSHIG NAS DUR KHROD KYI RO BSREGS PA'I ME LA KHA LHO

PHYOGS SU BLTAS TE, BSGRUB BYA'I MING DANG GSANG SNGAGS SPEL TE
GZUGS BRNYAN DE DUM BUR BCAD CING BSREGS NA MYUR DU 'CHI'O,
,'DI'I SBYOR BA NI SNGA MA BZHIN NO, ,DE NAS RNAL 'BYOR PAS MNAN
PAR 'DOD PAS, GSHIN RJE GSHED KYI 'KHOR LO RDO'AM RAS LA YUNG
BA'AM LDONG ROS KYIS

GSANG SNGAGS DANG MING SPEL TE BRIS PAS DE GNON PAR 'GYUR RO,
,GZHAN YANG GSAD PAR 'DOD NA, DUR KHROD KYI RAS LA DUG LA SOGS
PA'I RDZAS KYIS GSHIN RJE'I 'KHOR LO MING DANG SNGAGS SPEL TE
BRIS LA, BDAG NYID TIL CHEN POS LUS BYUGS TE, DRI CHEN POS GDUG
PA'I GZUGS

@165A *, ,BRNYAN BYAS TE, DE'I SNYING GAR 'KHOR LO BCUG NAS, DUR
KHROD DU RO BSREGS PA'I SHING GI MI LA DUM BUR GTUB CING BSREGS
NA 'CHI BAR 'GYUR RO, ,LHA'I SBYOR BA NI SNGA MA BZHIN NO, ,DE
NAS SMYO BAR 'DOD, ,DA DU RA'I 'BRAS BU DANG SHA CHEN DANG SRIN
GYIS ZOS PA'I PHYE MA

RNAMS LA LHA'I SBYOR BAS GSANG SNGAGS BZLAS TE, BZA' BA DANG
BTUNG BA'I NANG DU BLUGS TE, DGRA LA BLUD NA SKAD CIG GIS SMYO
BAR 'GYUR RO, ,ZHAG BDUN GYIS 'CHI BAR 'GYUR RO, ,DE NAS DBANG DU
BYA BAR 'DOD NA, SRIN BU BA LA MIG GI BRUS PA'I SA DANG, GUR KUM
DANG, GO RO TZA NA

RNAMS BSRES TE, GZUGS BRNYAN SOR BCU DRUG PA BYAS TE, DE NAS GO
RO TZA NA DANG, SRIN LAG GI KHRAG GIS GRO GA'I SHUN PA LA 'KHOR
LO BRIS TE, GZUGS BRNYAN GYI SNYING GAR CUG NAS ME TOG DMAR POS
DUS SU MCHOD CING RDO RJE 'JIGS BYED KYI SBYOR BAS NUB TU KHA
BLTAS TE,

YI GE BCU PA'I SNGAGS BZLAS NA DBANG DU 'GYUR RO, ,'DIS BRGYA
BYIN YANG DBANG DU 'DUS NA, GANG SKYE 'GRO PHRA MO LTA CI SMOS,
DE NAS DGUG PAR 'DOD NA, THOD PA GNYIS KHA SBYAR TE, DER 'KHOR LO
BCUG STE, KHADHI RA'I SHING LA ME SBAR TE BSRO'O, ,BSGRUB BYA'I
MING DANG SPEL TE G-YANG

SNGAGS BZLAS NA RLUNG GI SHUGS KYIS 'GUGS PAR 'GYUR RO, ,DE NAS
BSKRAD PAR 'DOD NA KHYI DANG, SBAL PA DANG, RUS SBAL RNAMS KYI
SHA DANG, BYI BA'I KHRAG DANG RNGA MO'I SPANGS RNAMS KYIS NIM
PA'I SHING LA ME SBAR TE, RLUNG GI DKYIL 'KHOR GYI DBUS SU SBYIN
SREG BYAS TE, BSGRUB BYA'I

MING DANG SPEL BA'I GSANG SNGAGS BZLAS BRJOD BYAS NA SKROD PAR
'GYUR RO, ,DE NAS BU MO MNAN PAR 'DOD NA, TSER MA DANG DUG DANG,
SKE TSE RNAMS RANG GI KHRAG GIS SPRUS TE STONG DU SBYIN SREG BYAS
NA BU MO GNON PAR 'GYUR RO, ,YI GE BCU PA'I GSANG SNGAGS KYI
BZLAS PA BRJOD BYAS NA THE

TSOM MED DO, ,DE NAS ZHI BAR BYA BAR 'DOD NA MAR DANG, SBRANG
RTZI DANG, 'O MA DANG, RTZVA KU SHA RNAMS SHING PA LA SHA'I ME LA
KHA SHAR PHYOGS SU BLAS TE BZLAS BRJOD BRGYA RTZA BRGYAD BYAS NA
G-YUL THAMS CAD ZHI BAR 'GYUR RO, ,DE NAS RGYAS PAR BYA BAR 'DOD
NA, TIL DANG, NAS DANG, 'BRAS

@165B DANG, ,MAR RNAMS KYIS SHING AUDUMW'A RA'I ME LA KHA DOG SER
PO'I LHA'I RNAL 'BYOR DANG LDAN PAS KHA BYANG PHYOGS SU BLTAS LA,
DUS GSUM DU LAN STONG DU SBYIN SREG BYAS NA RGYAS PAR 'GYUR RO,
,LAS 'DI RNAMS NI RTZE GCIG PA'I SEMS KYIS BYA'O, ,MNYAM PAR
MA BZHAG PA'I

SEMS KYIS BYAS NA 'GRUB PAR MI 'GYUR ZHING LTUNG BAR 'GYUR RO,
,DE BAS NA RNAL 'BYOR 'GA' ZHIG GIS DUR KHROD LA SOGS PAR STONG
STE, RDO RJE 'JIGS BYED KYI SBYOR BAS DUS KUN DU BYA'O, ,LAS GANG
BYED PA'I DUS SU BSGRUB BYA'I MING DANG BSKUL BA DANG BCAS TE
BZLAS PAR BYA'O, ,

DE LA GSANG SNGAGS NI, YI GE GSUM CU RTZA GNYIS LA SOGS TE, THAMS
CAD LA SO SOR JI LTA BA BZHIN DU SNGAGS BZLAS SO, ,DE LA BSAD
PA'I DUS SU BDAG NYID RDO RJE 'JIGS BYED KYI SBYOR BAS 'OD ZER
SNGON DU BRJOD PA PHO NYA'I TSOGS LTA BU SPROS TE, DE RNAMS KYIS
BSGRUB BYA'I TSE DANG RNAM

PAR SHES PA RNAMS BKUG STE, 'KHOR LO'I DBUS SU BSTIMS NAS GSANG
SNGAGS KYI 'OD ZER GYIS, TSE DANG, RNAM PAR SHES PA DANG, SHA
KHRAG DANG BRAL BAR BYA STE, KENG RUS 'BA' ZHIG GNAS PAR BSAM
PAR BYA'O, ,BSKRAD PA DANG, MNAN PA LA SOGS PA LA YANG, DE LTA
BU'I

SBYOR BAS BYA'O, ,DE LA DGUG PA DANG, DBANG LA SOGS PA LA NI BDAG
NYID KHA DOG DMAR PO'I SBYOR BAS BSGOM PAR BYA'O, ,ZHI BA LA NI
KHA DOG DKAR PO BSGOM PAR BYA'O, ,LAS THAMS CAD LA YANG LHA'I
SBYOR BA NI RDO RJE 'JIGS BYED KYI SBYOR BAS BYA'O, ,DE NAS GZHAN
YANG NANG GI SBYOR BCUD

ZAD BRJOD PAR BYA'O, ,DE LA LUS KYI SMAD NI DON YOD GRUB PA'I
BDAG NYID DU BLTA BAR BYA'O, ,DE'I STENG DU GRU GSUM GYI GNAS NI
SNANG BA MTHA' YAS KYI BDAG NYID DU BLTA'O, ,DE'I STENG DU LTA BA
NI MI BSKYOD PA'I BDAG NYID DU BLTA'O, ,DE'I STENG DU BRANG NI
RIN CHEN 'BYUNG LDAN GYI BDAG NYID DU

BLTA'O; ,SMIN MTSAMS NI RNAM PAR SNANG MDZAD KYI BDAG NYID DU
BLTA BAR BYA'O, ,DE'I STENG DU PADMA 'DAB MA SUM CU RTZA GNYIS,
DE'I STENG DU ZLA BA'I DKYIL 'KHOR RO, ,DE'I STENG DU MI 'CHI BA
KHA SBUB PA LAS RTAG TU BDUD RTZI 'DZAG PAR BLTA'O, ,LTE BA'I
DKYIL 'KHOR LA PADMA 'DAB

@166A *, ,MA DRUG CU RTZA BZHI'O, ,DE'I DBUS SU NYI MA'I DKYIL
'KHOR, ,DE'I DKYIL DU DANG PO'I YI GE BLTA BAR BYA STE, RTAG TU
YE SHES KYI ME GYEN DU 'BAR BA'O, ,DE'I STENG DU SNYING GAR PADMA
'DAB MA BRGYAD PA, DE'I DBUS SU NYI MA'I DKYIL 'KHOR LA SA BON
DGUS YONGS SU GANG

BA'I DBUS KYI H'Um GI DKYIL NA ZLA BA'I DKYIL 'KHOR, DE'I DKYIL
DU YI GE MUm YONGS SU GYUR PA'I 'JAM PA'I RDO RJE DE BZHIN GSHEGS
PA THAMS CAD KYI YE SHES KYI BDAG NYID BSAM PAR BYA'O, ,DE'I
STENG DU MGUL BAR PADMA 'DAB MA BCU DRUG PA, DE'I DBUS SU NYI
MA'I DKYIL 'KHOR,

DE'I STENG DU PADMA DMAR PO 'DAB MA BRGYAD PA, DE'I DBUS SU YI GE
AA DMAR PO, DE'I 'DAB MA LA GZUGS KYI RDO RJE LA MA SOGS PA'I LHA
MO BRGYAD KYI SA BON, DE BZHIN GSHEGS PA THAMS CAD KYI YANG DAG
PA'I YE SHES KYI LONGS SPYOD NYAMS SU MYONG BA'I BDAG NYID BSAM
MO, ,'DI

LTA BUR RDO RJE 'JIGS BYED DU BSGOMS PA'I SPYI GTZUG TU MI BSKYOD
PA, SNYING GAR YE SHES SEMS DPA' DANG SKU GSUNG THUGS KYI RDO RJE
DANG LDAN PAR RTAG TU BSGOM MO, ,JI LTAR 'DOD PA'I DNGOS GRUB TU
'GYUR RO, ,SKAD CIG KYANG SNA TSOGS PA'I SEMS MI BSKYED DE, 'JIG
RTEN 'DI DANG

GZHAN DU YANG 'DI LAS GZHAN PA'I THABS MED DO, ,DE BAS NA DNGOS
GRUB KYI PHYIR DANG, BSAD PA'I PHYIR DANG ZLA BA DRUG TU 'DI'I
BSAM GTAN BYA'O, ,BSAM PA THAMS CAD YONGS SU SPANGS TE ZLA BA
PHYED DU BRTAG PAR BYA'O, ,'DI YI DGE BAS KUN MTHONG STE, ,BDAG
KYANG GNOD PA

LAS RGYAL NAS, ,NAD DANG GNOD PA 'CHI BA DANG, ,RGA BA'I RLABS
CHEN 'KHRUGS PA LAS, ,'GRO BA'I RGYA MTSO SGROL BAR SHOG ,DPAL
RDO RJE 'JIGS BYED KYI SGRUB THABS, A'A TZ'A RYA DON YOD RDO
RJES MDZAD PA RDZOGS,, ,,NYID KYI RANG 'GYUR RO, ,RGYA GAR GYI
MKHAN PO MANYDZU

SHR'I DZNY'A NA DANG, BOD KYI LO TZ'A BA RONG ZOM CHOS KYI BZANG
POS BSGYUR CING, SLAR YANG PHYUG MTSAMS DBANG PHYUG RGYAL POS
BSGYUR CING GTAN LA YANG DAG PAR PHAB PA'O,, 