@255A #, ,RGYA GAR SKAD
DU, A'A PA TTI DE SHA NA BI DHI, BOD SKAD DU, LTUNG BA BSHAGS
PA'I CHO GA ,SANGS RGYAS LA PHYAG 'TSAL LO, ,BLA MA RDO RJE 'DZIN
PA CHEN PO LA SOGS PA PHYOGS BCU NA BZHUGS PA'I SANGS RGYAS DANG

BYANG CHUB SEMS DPA' THAMS CAD BDAG LA DGONGS SU GSOL, ,BTZUN PA
BDAG LA DGONGS SU GSOL, ,BDAG MING 'DI ZHES BGYI BAS 'KHOR BA
THOG MA MA MCHIS PA NAS THA MA DA LTA LA THUG GI BAR DU 'DOD
CHAGS DANG ZHE SDANG DANG GTI MUG GI DBANG GIS LUS DANG NGAG DANG
YID KYI SGO NAS MI

DGE BA BCU BGYIS PA DANG, MTSAMS MED PA LNGA DANG, DE DANG NYE BA
LNGA DANG, SO SOR THAR PA'I SDOM PA DANG 'GAL BA DANG, BYANG CHUB
SEMS DPA'I BSLAB PA DANG 'GAL BA DANG, GSANG SNGAGS KYI DAM TSIG
DANG 'GAL BA LA SOGS PA MDOR NA MTHO RIS DANG THAR PA'I GEGS SU
GYUR CING, 'KHOR

BA DANG NGAN SONG GI RGYUR GYUR PA'I NYES LTUNG GI TSOGS CI MCHIS
PA DE DAG THAMS CAD BLA MA RDO RJE 'DZIN PA LA SOGS PA PHYOGS
BCUN BZHUGS PA'I SANGS RGYAS DANG BYANG CHUB SEMS DPA' THAMS CAD
DANG, BTZUN PA'I SPYAN SNGAR MTHO LO BSHAGS SO, ,MI 'CHAB BO,
,MTHOL ZHING BSHAGS NA BDAG

BDE BA LA REG PAR GNAS PAR 'GYUR GYI, MA MTHOL MA BSHAGS NA DE
LTAR MI 'GYUR BA LAGS SO ZHES LAN GSUM BRJOD DO, ,DE NAS MTHONG
SDOM DRIS LA THABS YIN NO, ,LEGS SO ZHES BRJOD DO, ,DANG POR
SBYOR BA'I CHO GA NI, BDAG MING 'DI ZHES BGYI BA LA 'KHOR BA THOG
MA MED PA NAS KYI

@255B NYON MONGS PA MANG BA'AM, BAG MED PA LA SOGS PA'I STOBS
KYIS NYES LTUNG GI TSOGS MANG PO BDOG STE MCHI BAS, DE DAG DGE 'DUN
GYI SPYAN SNGAR BSHAGS PAR 'CHAL BAS THUGS KYIS GZUNG 'TSAL ZHES
PA DANG MJUG LTUNG BA LAS BSLANG BA SHIN TU BKA' DRIN CHE LAGS
ZHES PA DANG, CHOS BZHIN DU

MDZAD PA RJES SU YI RANG ZHES BRJOD PAR BYA'O, ,LTUNG BA BSHAGS
PA'I CHO GA SLOB DPON DPAL MAR ME MDZAD YE SHES KYIS MDZAD PA
RDZOGS SO,, ,,RGYA GAR GYI MKHAN PO DE NYID DANG, BOD KYI LO TZ'A
BA DGE SLONG TSUL KHRIMS RGYAL BAS BSGYUR CING ZHUS TE GTAN LA
PHAB PA,, ,,

