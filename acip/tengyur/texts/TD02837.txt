@179B *,
,'PHAGS PA

PADMA'I PHYAG LA PHYAG 'TSAL LO, ,GANG GI SNYING LA RDO RJE 'DZIN
PA'I THUGS RJE'I GZHUS BSKYOD BYIN RLABS KYI, ,MNGA' RTZE RNOS
BSNUN YUD TZAM GANG LA NAG PO'I PHYOGS KYI RTZA LAG DANG, ,BDUD
KYI BU MO G-YO BA'I MIG GIS RNAM KUN BLTA BAR MI NUS PA'I, ,DPAL
GANG BDE CHEN RAB TU 'BAR BYED 'KHRUL 'KHOR

RGYAL PO LA PHYAG 'TSAL, ,DE NAS 'PHAGS PA THUGS RJE CHE, ,YE
SHES 'KHRUL 'KHOR 'BAR BA ZHES, ,BYA BA RANG LUS RTZA MCHOG GI,
,BU GA THOG MAR BSAM PAR BYA, ,RAB DMAR RDO RJE RNON PO'I 'OD,
,KHRO ZHING HA HAR BZHAD PA'I NYAMS, ,THUGS KA LAS BRGYUD YE SHES
MES, ,ZHAL BKANG BDAG DON

BRTZON PA PO, ,LCAGS KYU PADMO G-YAS DANG G-YON, ,BRTUL ZHUGS
DRAG PO RTZAL 'GYED BA, ,GZHAN GYIS MI THUB STOBS PO CHE, ,TSON
GANG BAR NI BSGOM PAR BYA, ,LTE BAR YE SHES SBAR PA'I RLUNG,
,RTZIBS BRGYAD GSHOG PA RNO LDAN DANG, ,DE DBUS RI YIG GIS MTSAN
BCAS, ,DH'U T'I YANGS PA'I RKANG

ZUG PA'O, ,DE DBUS NAS ZHUGS YE SHES RLUNG, ,RAB TU RDO RJE'I
RKANG SOGS CAN, ,SNYING DKYIL PADMO 'DAB BRGYAD RTZA, ,BSDUS
SHING GRIMS PAR BZUNG BA YIN, ,DE LTA BDE GSHEGS SNYING PO YI,
,SA BON YI GE H'Um DKAR 'KHRIGS, ,BLTAS TE DGANG BA'I RNAL 'BYOR
BRTZAM, ,SPRUL PA'I

GNAS KYI 'KHOR LO NI, ,RTZOL BA'I RLUNG SHUGS 'DIS BSKYOD PAS,
,MGAL ME BSKOR BA JI BZHIN DU, ,SGRA GRAG 'OD ZER 'KHRUG PA YI,
,MI BZAD RAB TU 'KHOR BAR 'GYUR, ,DE PHYIR YE SHES SHUGS LAS
KYANG, ,ME LCE G-YO BA DE BZHIN DU, ,DE 'BAR SROG SHING RLUNG GIS
KYANG, ,THOG MED SROG

G-YO SNYING GAR 'GYUR, ,DE TSE PHEm SGRA DANG BCAS PAS, ,STING
NAS LHA YI BDUD RTZI DBAB, ,BDE CHEN RAB TU GSAL BA'I DNGOS,
,'BAR BA RAB 'BAR CHER 'BAR 'GYUR, ,GANG TSE YE SHES BTUNG PA YI,
,CHANG GIS MYOS PAR MI 'GYUR BA, ,DE TSE RANG DBANG MED PAR NI,
,LUS SEMS SPRO BAS NON PAR

@180A *, ,'GYUR, ,DPAL YE SHES 'BAR BA'I 'KHRUL 'KHOR RDZOGS SO,,