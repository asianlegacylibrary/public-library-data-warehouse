@35B *, ,RKANG PA BZHI BCU RTZA BRGYAD PA BSGYUR BA'I BSTOD PA
BZHUGS SO,, #, ,DPAL RDO RJE MKHA' 'GRO DPA' BO CHEN PO DPA' BO'I
DBANG PHYUG ,SA GSUM BSKYOD CING G-YO BAR MDZAD DU 'JUG PA PO,
,MCHE BA GTZIGS PA 'JIGS SU RUNG BA 'JIGS PAR MDZAD

PA, SPYAN BRGYA STONG PHRAG MNGA' BA, GLOG GI LJAGS CAN, ,KENG
RUS KYI PHRENG BAS BRGYAN PA'I SKU CAN, PHYAG BYE BA 'BUM MNGA'
BA, 'BAR BAS KUN NAS SKOR BAS REG PA, DGRA STA DANG ZHAGS PA DANG
DPAL CAN 'PHYAR BA, BSKAL PA'I MTHA'I DU BA DRAG PO'I SKU CAN,
RNAM PAR

GTZIGS PA'I ZHAL HA HA SGROGS PA, MA MO'I TSOGS KYIS YONGS SU
BSKOR BA'I SNGAGS CAN, LHAN CIG SKYES MA'I MDZES MA DANG GCUGS PAR
MDZAD PA, H'Um H'Um ZHES SGROGS PA'I ZHAL CAN, NGUR KHROD CHEN PO
LA DBYES PA, 'BYUNG PO THAMS CAD KUN DU SKRAG PAR MDZAD PA,
,BSKAL

PA'I MTHA' MA'I ME'I GZI BRJID CAN, RAL PA'I TSOGS KYI COD PA NA,
KHRI RKANG DANG THOD PA DANG GSAL ZHING GIS PHUG PA 'DZIN PA,
RGYA MTSO CHEN PO'I SKE RAGS CAN, STAG GI PAGS PA'I NA BZA'
'TSANG BA, RO LANGS KYI TSOGS 'JOMS PAR MDZAD PA, BGEGS CHEN PO
LAS SKYOB

PA PO, ,DGRA LA NGES PAR GNOD PA MDZAD PA, STONG GSUM GYI STONG
CHEN PO BA SPU 'KHYIL PA GCIG GI NANG DU GNAS PA PO, ,ZHAL BRGYA
PHRAG STONG MNGA' BA, YE SHES KYI RGYA MTSO'I ZHAL CAN, SHA CHEN
PO DANG KHRAG DANG ZHAG GSOL BA PO, ,BDUD THAMS CAD KYI STOBS
'JOMS PA PO, ,

'BYIN PA DANG SDUD PA MDZAD PA PO, ,KLU THAMS CAD SKEMS PA DANG,
RENGS PA DANG, RNAM PAR 'JU BAR MDZAD PA, RGYU MA'I PHRER [*PHRENG?] BA
'DZIN PA, RI RAB G-YO GAR BYED PA'I SGRA CAN, KHRO BO'I SKU 'DZIN
PA, GO SKABS CHEN PO'I THIG LE'I BDAG NYID CAN, SANGS RGYAS BYE
BA STONG SKAD

CIG GIS RDZOGS PAR MDZAD PA, YE SHES KYI BDUD RTZI'I CHAR 'BEBS
PA, LAS THAMS CAD RAB TU 'JUG PAR MDZAD PA, ,'CHING BAR BYED PA,
RNAM PAR RTOG PA THAMS CAD 'JOMS PAR MDZAD PA, MGO BOS 'KHRIGS
PAS REG PA'I SKU CAN, GZHAN GYIS BYAS PA'I 'KHRUL 'KHOR

@36A *, ,DANG SNGAGS 'JOMS PA PO, ,SRUNG BA CHEN PO BYED PA,
SDANG BA RNAMS KYI RNAM PAR 'JOMS PA PO, ,CHOS 'BYUNG BAR MDZAD
PA, KHRO BO SPRO ZHING SPRO BAR BYED DU 'JUG PA, DBANG PO'I DRA
BA SEMS CAN THAMS CAD KYI BDAG NYID CAN, 'THAB PA DANG, RTZOD PA
DANG,

RAB TU RTZOD PA'I BLO GROS CHEN PO LA PHYAG 'TSAL LO, ,RKANG PA
BZHI BCU RTZA BRGYAD PA'I BSTOD PA'O, ,SHR'I DZA YA SE N'A DANG,
DPAL DAR MA YON TAN GYIS BSGYUR RO, ,'DI LA TSIGS SU BCAD PAR
BSGYUR PA'ANG SNANG NGO, ,DGE BA 'DI YIS NYE BAR MTSON NAS NI,
,SEMS CAN RNAMS KYIS DUS GSUM

BSAGS PA YI, ,ZAG BCAS ZAG MED ZUNG 'JUG DGE BA RNAMS, ,BLA MED
BYANG CHUB CHEN POR BSNGO BAR BGYI, ,'GRO KUN THAMS CAD MKHYEN PA
THOB PAR SHOG ,