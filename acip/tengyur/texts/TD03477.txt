@127A #, ,RGYA GAR SKAD DU,

AE K'A KshA RA KA TI PA YA PRA YO GI, BOD SKAD DU, YI GE GCIG
PA'I RAB TU SBYOR BA CUNG ZAD PA, 'PHAGS PA 'JAM PA'I MGON LA
PHYAG 'TSAL LO, ,THLHIm ZHES PA NI BYA BA KUN GRUB NUS, ,RAB
MCHOG SHIN TU GSANG PA LAS KUN PA, ,YI GE GCIG PA ZHES BYA RIG
SNGAGS RGYAL, ,SEMS CAN

@127B KUN GYI RIM LAS 'DA' MI BYED, ,SEMS CAN KUN GYI MTHU DANG
NI, ,SEMS CAN KUN GYI BKRA SHIS TE, ,SGRUB PA PO YI GSANG SNGAGS
KUN, ,'JIG RTEN KUN GYI GTZO BO STE, ,NOR RNAMS KUN GYI DBANG
PHYUG GO, ,SDANG BA KUN GYI BYAMS BDAG NYID, ,SKYE BO KUN GYI
BRTZE BA CAN, ,BGEGS RNAMS

THAMS CAD 'JOMS PAR BYED, ,MDOR BSDUS NAS JI LTA JI LTAR RAB TU
SBYOR BA DE LTA DE LTAR BYED PAR 'GYUR RO, ,MA BSGRUB PAR YANG
LAS THAMS CAD BYED DO, ,SNGAGS BZLAS NAS GANG LA RIG PA DE DBANG
DU 'GYUR RO, ,GOS LA MNGON PAR BSNGAGS NAS GON NA SKAL BA DANG
LDAN PAR 'GYUR RO, ,

SO SHING LA MNGON PAR BSNGAGS NAS ZOS NA SO'I ZUG RNGU 'JOMS PAR
'GYUR RO, ,KA RA B'I RA DKAR PO'I SHING LA LAN BDUN MNGON PAR
BSNGAGS NAS ZOS NA MA BSLANGS PAR YANG ZAS RNYED PAR 'GYUR RO,
,MIG GI ZUG RNGU LA RGYA MA TSA PHYE MAR BYAS NAS LAN BDUN MNGON
PAR BSNGAGS TE MIG TU BLUGS NA

MIG GI ZUG RNGU 'JOMS PAR 'GYUR RO, ,GLANG PO CHE'I LCI BA LA
SPRIN LAS BYUNG BA'I SHA MO PA L'AKshA'I LO MA LA DRIL NAS ME
CHUNG NGU LA BSREGS NAS LEGS PAR BLANGS TE DROD BDE BA TZAM BYAS
NAS RGYA TSA'I PHYE MA DANG SBYAR TE, LAN BDUN MNGON PAR BSNGAGS
NAS RNA BAR BLUGS NA DE'I SKAD CIG LA ZUG RNGU

ZHI BAR 'GYUR RO, ,BUD MED BU SKYE BA'I DUS SU MNGAL DAM ZHING
ZUG RNGUR GYUR PA LA BA SHA KA'I RTZA BA SROG CHAGS MED PA'I CHU
LA BTAB NAS LTE BA'I PHYOGS SU BYUG PA BYAS NA BDE BAR SKYE BAR
'GYUR RO, ,RMA RED CAN GYI SKYES BU LA MAR RNYING PA LA LAN BRGYA
RTZA BRGYAD BZLAS NAS 'THUNGS SHING DE'I PHYOGS SU BYUGS

NA DE'I SKAD CIG DE LA DE BZHIN DU RMA RED PA MED PAR 'GYUR RO,
,MA ZHU BA DANG, ZUG PA DANG, GCONG CAN LA YANG RVA TSA'AM TSVA
LA LAN BDUN MNGON PAR BSNGAGS TE BZA' BAR BYAS NA DE NAS NAD LAS
GROL ZHING DE'I NYIN MO NAS BDE BAR 'GYUR RO, ,BU TSA SKYE BA'I
CHOS LDAN MA BU SKYE BAR 'DOD NA RTA DRI'I RTZA BA DANG BA'I

'O MA MNYES SHING BSRES TE, LAN NYI SHU RTZA LNGA BZLAS NAS RDUL
DANG LDAN PA'I DUS SU BTUNG BAR BYA'O, ,PHA ROL GYI BUD MED
SPANGS TE RANG GI CHUNG MA LA MNGON PAR 'GRO BAR BYAS NA BU SKYE
BAR 'GYUR RO, ,RIMS NYIN GCIG PA DANG, NYIN GNYIS PA DANG, NYIN
GSUM PA DANG, NYIN BZHI PA DANG,

@128A *, ,RTAG PA'I RIMS RNAMS LA MAR DANG BCAS PA'I THUG PA LA
BRGYA RTZA BRGYAD MNGON PAR BSNGAGS NAS ZOS NA BDE BAR 'GYUR RO,
,MKHA' 'GRO MA DANG GDON GYIS ZIN PA RNAMS LA BDAG NYID KYI KHAR
BRGYA RTZA BRGYAD MNGON PAR BSNGAGS NAS BLTAS NA BDE BAR 'GYUR
RO, ,BYIS

BA'I MA MO DANG, LUS SRUL PO DANG, RO LANGS DANG, GZHON NU'I GDON
LA SOGS PA RNAMS DANG, MI THAMS CAD LA GDUG PA MI BZAD PAS ZIN PA
RNAMS BDAG NYID KYI LAG PA LA BRGYA RTZA BRGYAD MNGON PAR BSNGAGS
NAS BZUNG ZHING MGO BO LA REG NA BDE BAR 'GYUR RO, ,LAN GCIG

BZLAS NA BDAG NYID SRUNG BAR 'GYUR RO, ,GNYIS BZLAS NA SRUNG BA
CHEN POR 'GYUR RO, ,GSUM BZLAS NA KHYIM SRUNG BAR 'GYUR RO, ,BZHI
BZLAS NA GRONG SRUNG BAR 'GYUR RO, ,LNGA BZLAS NA GRONG KHYER
SRUNG BAR 'GYUR RO, ,DE BZHIN DU JI SRID DRUG BZLAS NA DMAG TSOGS
SRUNG BAR

'GYUR RO, ,'DI RNAMS DANG GZHAN LAS PHRA MO MA GSUNGS PA YANG
BYED DO, ,SNGAGS 'DIS DE BZHIN DU BUD MED KYI MO NAD LA SOGS PA
RNAMS LA AA LAm MU SHA'I RTZA BA LO MA DANG MNYES SHING BRGYA
RTZA BRGYAD MNGON PAR BSNGAGS NAS 'O MA DANG BSRES TE BTUNG BAR
BYAS NA BDE BAR 'GYUR RO, ,TA MTHA'

RA MTHA' YANG DAG SBYOR, ,SA MTHA' AI YI DBYANGS KYIS MDZES, ,ZLA
PHYED THIG LES MNAN PAR BRI, ,BLA MA'I MAN NGAG BLTA ZHING BZLAS,
,YI GE GCIG PA'I RAB TU SBYOR BA CUNG ZAD PA RDZOGS SO,, 