@189A ,LAS KYI GSHIN
RJE'I MCHOD PA'I CHO GA BZHUGS SO, #, ,BCOM LDAN 'DAS ZHE SDANG
GSHIN RJE GSHED LA PHYAG 'TSAL LO, ,RANG GZHAN BAR CHAD ZHI BA
DANG, ,DNGOS GRUB MTHAR PHYIN BYA BA'I PHYIR, ,LAS KYI GSHIN RJE

@189B 'KHOR BCAS KYI, ,MCHOD PA'I CHO GA 'DI LTAR BYA, ,RNAL
'BYOR LDAN PAS MDUN BSKYED MCHOD, ,RI RAB BANG RIM BZHI PA YI,
,RTZE LA CHOS KYI RGYAL PO NI, ,NAG PO ZHAL GCIG PHYAG GNYIS PA,
,PADMA NYIN BYED MA HE'I STENG, ,G-YAS BSKUM G-YON BRKYANG ROL
PAS BZHUGS, ,RDO RJE

THOD DBYUG SBRUL ZHAGS 'DZIN, ,DAR DANG STAG LPAGS NA BZA' GSOL,
,SBRUL DANG RUS PA'I RGYAN GYIS BRGYAN, ,ZHAL GDANGS MCHE GTZIGS
KHRO GNYER BSDUS, ,SPYAN GSUM DRAG PO'I ME STAG 'PHRO, ,SKRA SER
SMA RA GYEN DU 'DZINGS, ,RNGAM GTZIGS GTUM PO MI SDUG PA, ,

MCHAN KHUNG G-YON NA TZA MUndA, ,RNAM DAG RTZE GSUM 'DZIN PA
BSKYED, ,DE YI PHYI RIM STEG BU LA, ,YA MA R'A DZA SKYOD BYED
'BAR, ,MA RU TZE DANG RAL DGU LDAN, ,DED DPON MNGAGS PA PHO NYA'I
TSUL, ,'KHOR DBYUG PADMA RAL GRI RNAMS, ,THAMS CAD RDO RJES MTSAN
PA 'DZIN, ,G-YAS

SU YA MA DHU TI DANG, ,K'A LA PA SHA DAndI NAG ,YA MA DAm shtRI
LCAGS KYU DANG, ,ZHAGS PA BE CON MCHE BA RNAMS , ,'KHOR LOS MTSAN
PA PHYAG NA BSNAMS, ,G-YON DU K'A LA RA TRI DANG, ,GSOD MA NAG MO
CHEN MO DANG, ,NAM GRU SHA KA LI LA SOGS, ,ME LONG NAD RKYAL DRU
BU DANG, ,KHRAM

SHING PADMAS MTSAN PA 'DZIN, ,G-YON NA SHO RDE DKAR NAG GO, ,SDO
DKAR DMAR BA'I KHA DOG CAN, ,CHA LUGS GTZO BO BZHIN DU BSKYED,
,DE YI PHYI ROL STEGS BU LA, ,PHYOGS BZHIR RGYAL PO CHEN PO BZHI,
,G-YAS G-YON GZA' BRKYANG KLU CHEN BRGYAD, ,DE YI PHYI RIM STEGS
BU LA,,

PHYOGS SKYONG BCU DANG SDE BRGYAD DANG, ,RGYU SKAR NYI SHU RTZA
BRGYAD RNAMS, ,RANG RANG GZUGS SAM GTZO BO BZHIN, ,'BYUNG PO KUN
GYIS BSKOR BA BSKYED, ,GNAS GSUM BYIN BRLABS DBYINGS NAS DGUG
,DBANG BSKUR RDO RJE SEMS DPA'I RGYA, ,TSOGS DANG GTOR MA'I MCHOD
PA DANG, ,GUR

PHOD DANG NGAR GLUD DANG, ,NAM MKHA' BA DAN MDA' DANG 'PHANG,
,SROG CHAGS SNA TSOGS NGUR BA DANG, ,RIN CHEN LNGA DANG 'BRAS BU
DANG, ,GLING DANG GLING PHRAN LA SOGS PAS, ,MCHOD DANG BSTOD PA
LAS BCOL BYA, ,'JIG RTEN RANG GI 'DOD PA DANG, ,MTHUN PA'I LAS
KUN

@190A *, ,BKA' BZHIN BSGRUB, ,GANGS RI'I KHROD NA RGYAL PO'I BU,
,SBYIN BDAG CHEN PO'I BZHED PA BZHIN, ,BOD KYI LUGS DANG MTHUN PA
'DI, ,'GRO LA PHAN PA'I CHED DU BSGRUBS, ,BLA MA'I LUNG DANG MI
'GAL ZHING, ,GDUL BYA'I BLO DANG MTHUN PA YI, ,MAN NGAG

LHA YI RJES GNANG NAS, ,BHANG+GA LA LAS BRJOD PA YIN, ,RGYA GAR
SHAR PHYOGS KYI PAndI TA DARPAN A'A TZARYAS MDZAD PA RDZOGS SO,,
,,PAndI TA DE NYID DANG, LO TZ'A BA ZHE SDANG RDO RJES DAG PAR
BSGYUR BA'O,, 