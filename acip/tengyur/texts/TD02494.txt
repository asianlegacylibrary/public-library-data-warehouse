@249A #, ,RGYA GAR SKAD DU, GA nA TZAKRA BI DHI TZINTA
MA nI N'A MA, BOD SKAD DU, CHAGS KYI 'KHOR LO'I CHO GA YID BZHIN
NOR BU ZHES BYA BA, 'PHAGS MA SGROL MA LA PHYAG 'TSAL LO, ,MCHOG
DANG THUN MONG KUN GYI GZHI, ,LAM DANG DNGOS GRUB

MTHAR PHYIN PA, ,RGYUD LAS GSUNGS PA'I CHO GA BZHIN, ,DE 'DIR
BSDUS TE BRJOD PAR BYA, ,DAM TSIG NYAMS PA'I SKYON SEL CING, ,MI
MTHUN PHYOGS RNAMS 'JOMS BYED PA, ,'DOD PA'I DON KUN SGRUB PA
NYID, ,LHAG PA'I LHA YANG TSIM PAR 'GYUR, ,PHYAG RGYA CHEN PO'I
DNGOS GRUB NI, ,MYUR DU LUNG BSTAN THOB

PAR BYED, ,TSOGS KYI 'KHOR LO'I CHO GA YI, ,RIM 'DIS 'DOD PA'I
'BRAS BU 'BYIN, ,JI LTAR YANG DAG SBYOR BA LAS, ,RAB TU BSHAD
KYIS LHA MO NYON, ,'DOD PA'I DON KUN GRUB BYED CING, ,DGE BA'I
TSOGS LA 'DUD PA GANG, ,ZOS PAS DNGOS GRUB 'GYUR BA NYID, ,DE
BZHIN RDO

RJE PHRENG BA LAS, ,DE NAS GZHAN YANG BSHAD KYIS NYON, ,TSOGS KYI
'KHOR LO'I RIM PA 'DI, ,GANG ZHIG MCHOD PA BZHIN DU SPYAD, ,RANG
GZHAN DNGOS GRUB NYE BA NYID, ,'DIR NI MGRON DANG DUS DANG NI,
,GNAS DANG RDZAS DANG BYA BA'O, ,MCHOG TU GYUR PA'I CHO GA 'DIS,
,GANG

ZHIG DNGOS GRUB MNGON DU 'GYUR, ,DE LA TSOGS KYI 'KHOR LO'I SGRA,
,DON NI DGOS PA'I SGO NAS TE, ,MGRON GYI RANG BZHIN BSHAD PAR
BYA, ,DPAL LDAN RDO RJE PHRENG BA LAS, ,RNAL 'BYOR CHEN PO'I TING
NGE 'DZIN, ,MNYAM ZHING GCIG TU GYUR BYAS NAS, ,BRDA DANG PHYAG
RGYA'I SBYOR

BA SHES, ,DAM TSIG LDAN PA 'JUG PA'O, ,DE LA MANG DU 'DUS PA'I
TSOGS, ,'KHOR LO LHA YI RIM PA NYID, ,THUN MONG DUS SU BSHAD PA
NYID, ,KHYAD PAR 'DI SHES PAR BYA, ,THAMS CAD DU NI DAM TSIG GCIG
,RTOG PA THAMS CAD YONGS SU SPANGS, ,BLA MA LA GUS TING

'DZIN GNAS, ,SBYIN SOGS YON TAN RGYAN SPRAS PA'I, ,THABS 'DIS
TSOGS KYI 'KHOR LO LA, ,BGEGS MED PAR NI RAB TU 'JUG ,GZHAN DU
SKYON DANG BCAS PAR 'GYUR, ,THABS DANG SHES RAB PHAN TSUN DU,
,YID 'PHROG BYA DANG BYA MIN MKHAS, ,LO NI NYI SHU LNGA LON LAS,,

@249B LHAG PA YONGS SU SPANG BAR BYA, ,YONGS SHES THABS NI THAMS
CAD LA, ,SHES RAB GCIG GIS BYA BA MIN, ,'DIR NI SGRUB PA GCIG PA
YI, ,BLA MAS SLOB MA RJES SU GZUNG, ,JI SKAD SDOM PA 'BYUNG BA
LAS, ,GANG ZHIG DKYIL 'KHOR DGE BAR 'GYUR, ,SLOB DPON SNGON DU

PHYOGS BYAS NAS, ,SLOB DPON YON TAN MA BSDAMS NA, ,'JIG RTEN PA
YIS DPYAS PAR 'GYUR, ,SLOB DPON MED PAR 'GYUR PA NA, ,GZHAN YANG
BLA MA MTSAN NYID LDAN, ,'KHOR LO'I DBANG PHYUG BYAS PA NYID,
,GUS PA GCIG PA'I TSUL GYIS SPYAD, ,DE YANG RDO RJE PHRENG BA
LAS,,

ZHI LA SOGS PA'I PHRIN LAS DANG, ,SNGAGS KYI SBYOR BA'I CHO GA
SHES, ,BYA BA NYI SHU'I DBYE BAS NI, ,BLA MA'I CHO GA BYA BA NI,
,SBYIN DANG TSUL KHRIMS BZOD PA DANG, ,BTZON 'GRUS BSAM GTAN PHA
ROL 'GRO, ,NYIN MTSAN RTAG PA DGE LA SPRO, ,SHES RAB RNO ZHING
BZO GNAS

MKHAS, ,GNYIS MED YON TAN GYIS LCI BA, ,'DI NI DPAL LDAN BLA
MA'O, ,NANG DU GSANG BA 'DUS LA SOGS, ,PHYI RU NYAN THOS SPYOD PA
CAN, ,MAN NGAG RIM PA'I KHYAD PAR GYIS, ,JI LTAR RIGS PA'I SPYOD
PA LA, ,SLOB MA RJES 'DZIN STON PA DNGOS, ,DE BZHIN DKYIL 'KHOR
LA

SOGS DANG, ,MDO DANG LAS KYI TSOGS RNAMS DANG, ,DON DAM PA YI BYA
BA MKHAS, ,SNANG BA GSUM LA SOGS PA LA, ,RANG GIS GOMS 'GYUR
GZHAN LA STON, ,RNAL 'BYOR RIM PA'I SLOB DPON TE, ,YID 'PHROG
SDUD PA SLOB DPON NO, ,DE NYID BCU NI YONGS SU SHES ,DKYIL

'KHOR 'DRI BA'I LAS LA MKHAS, ,SLOB MA RJES 'DZIN NUS PA DANG,
,GSANG BA'I DBANG GI MTHAR SON PA, ,SHES RAB SNYING RJE MTSUNGS
PAR LDAN, ,RGYUD KYI RIM PA'I SBYOR BA MKHAS, ,ZAB MO'I SPYOD PA
RAB LDAN PA, ,'DI NI RDO RJE SEMS DPA' DNGOS, ,JI SKAD PHYAG NA
RDO RJE YIS, ,

'KHOR LO SDOM LA 'BREL PA LAS, ,THUN MONG BSOD NAMS BSAG PA'I
RGYU, ,YE SHES DNGOS GRUB SGRUB PA'I THABS, ,DGE BSNYEN PHA MA LA
SOGS PA, ,SLOB DPON DAG LA RAB TU PHYOGS, ,GSANG SNGAGS THEG PA'I
CHO GA 'DIR, ,SLOB DPON RNAM PA GSUM YIN LA, ,

@250A *, ,KHYIM PA DGE TSUL DGE SLONG STE, ,THA MA 'BRING DANG
MCHOG YIN NO, ,SBYIN BDAG BLO GROS MI 'PHEL PHYIR, ,THUN MONG
SPANG BYA'I SLOB DPON NI, ,SNYING RJE MED CING KHRO BA DANG,
,KHENG SHING CHAGS LA MI BRTAN PA, ,BSLAB PAS MA BSDAMS 'DOD PA
CHE, ,RANG LA BSTOD

PA MI BYA'O, ,KHYAD PAR KHYIM PA'I SLOB DPON NI, ,BUD MED BCAS
SHING DKOR ZAS DANG, ,ZHING LAS G-YOG DANG TSONG BA DANG, ,RMONGS
PA RNYED PHYIR CHOS SMRA BA, ,'DI NI TSOGS KYI SLOB DPON MIN,
,'DIR NI TSUL KHRIMS YON TAN LDAN, ,RNAL 'BYOR DKYIL 'KHOR LA
SOGS PA'I, ,YON

BDAG ZIL GNON BKUR BA'I GNAS, ,'DI NYID 'KHOR LO'I DBANG PHYUG
'GYUR, ,'DIS NI DKYIL 'KHOR GTZO BO DAG ,MA BYAS YON BDAG BSOD
NAMS NYAMS, ,DKYIL 'KHOR 'KHOR LO 'DI NYID DU, ,DAM TSIG SDOM PA
MA GCIG NA, ,'KHOR LO'I DBANG PHYUG DE YIS NI, ,RNAL

'BYOR BSDU BAR MI BYA'O, ,GZHAN GYI RGYUD KYI BSLAB BYAR MNGON,
,GNAS KHANG GZHAN DU MCHOD PAR BYA'O, ,'DI NYID LUNG DANG BCAS
PA'I PHYIR, ,BYA BA DON DANG BCAS PAR 'GYUR, ,KHA CIG RNAL 'BYOR
RNAL 'BYOR MA, ,SGOM RIM GZHAN DU GYUR PA NA, ,RNAL 'BYOR LHAG
PA'I LHA

LA MCHOD, ,DE YI RJES SU RIM PA 'DIS, ,SKAD CIG BYED PA'I RNAL
'BYOR GYIS, ,BSGRUB BYA DE YI LHA MCHOD PA, ,'DI NYID YANG DAG
MTSAN NYID YIN, ,THA DAD SO SO'I RGYUD DAG GIS, ,BSLAB PAS GROL
BAR 'DOD PA LA, ,BRDA YI RIM PA SO SO YI, ,PHAN TSUN DAM TSIG
SBYOR MI SHES, ,

'KHOR LO'I CHO GA NYAMS PA NYID, ,DE RNAMS MGRON GYI RNAM GZHAG
GO ,DE NAS LHA YI NGA RGYAL GYIS, ,GONG DU GSUNGS PA'I RNAL 'BYOR
LA, ,MAndALA SNGON DU 'GRO BA YIS, ,SNGAGS KYIS MCHOD LA GSOL BA
GDAB, ,RNAL 'BYOR KUN SPYOD LA SOGS PA'I, ,'KHOR LO SNGOM PA'I
RGYUD KYIS NI, ,NAG PO'I PHYOGS DANG

DKAR PHYOGS KYI, ,BCU PA LA NI DE RAB MCHOD, ,YI DGAS ZLA PHYED
BCU BZHI DANG, ,DE BZHIN DU NI BRGYAD PA LA, ,DPAL LDAN DGYES
MDZAD RDO RJE MCHOD, ,DUS KYI 'KHOR LO GNYIS LA, ,GSANG BA 'DUS
PA ZLA RE BZHIN, ,LNGA BRGYAD BCU DANG BCU BZHI DANG, ,DE BZHIN
BCO LNGA NAG

@250B PHYOGS LA'ANG, LNGA STE DUS NI BCU RU 'GYUR, ,DE DAG DUS
KYI KHYAD PAR RO, ,'DIR NI RTAG TU PHUN TSOGS SAM, ,JI LTAR 'DOD
CING JI LTAR NUS, ,GRUB PAR NUS NA NYIN RE'AM, ,LO ZLA KUN DU BYA
BA'O, ,GNAS NI DBEN PAR GSANG BA YI, ,'KHOR LO RAB TU BSKOR BAR
BYA, ,PHYAG

RGYA CHEN PO THIG LE LAS, ,THAMS CAD 'JIGS PA SPANGS PA YI, ,SKYE
BOS DBEN ZHING YID 'PHROG PA, ,GRONG NGAM LDUM RA NAGS TSAL DANG,
,DUR KHROD RI YI PHUG TU'O, ,DANG PO YID 'JUG BYI DOR BYA, ,DKYIL
'KHOR RNAM PAR ME TOG DGRAM, ,RDO RJE PHRENG BA'I RGYUD LAS NI,
,ME

TOG SNA TSOGS BKRAM PA YI, ,GZHAL YAS KHANG GIS RNAM PAR SPRAS,
,DE DAG GNAS KYI RNAM BZHAG GO, ,GANG ZHIG DAM TSIG MED PAR NI,
,BU LA SOGS PA'ANG MI GZHUG GO, ,JI SKAD SNGOM PA 'BYUNG BA LAS,
,YONGS SU GRUB PA'I GNAS DAG DANG, ,GDAN LA 'JUG PAR BYA BA

NI; ,RGAN DANG GZHON PA'I DBYE BAS DER, ,SLOB DPON RJES SU 'JUG
PAR BYA, ,SNOD DANG MI LDAN RGYAL CHE, ,BLA MA'I SKYON RTOG SHES
RGYUD RTZUB, ,GONG MA'I DBANG GIS MA SMIN PA, ,RANG GI BU DANG
CHUNG MA DANG, ,DE BZHIN BRAM DANG BRAN MOR BCAS, ,DNGOS GRUB
'DOD PHYIR SGRUB PA

POS, ,DAM TSIG 'DI DAG GZHUG MI BYA, ,DE LTAR 'DI DAG GZHUG PA
NA, ,RMONGS DANG DNGOS GRUB RING BAR 'GYUR, ,DAM TSIG BRAL GYUR
SDUG BSNGAL ZHING, ,DE BZHIN LUS NGAG YID KYIS MYONG, ,GNAS NAS
'THON DANG PHUNG TSOGS NYAMS, ,SNA TSOGS SDUG BSNGAL MYONG BA
NYID,,

SGRUB POS 'DI BZHIN MCHOD PA'I YUL, ,PHA ROL RNAL 'BYOR DNGOS
GRUB NYAMS, ,DAM TSIG MED PA'I 'KHOR LO NI, ,NAM YANG BSKOR BAR
MI BYA'O, ,MCHED YUL RNAM PAR BZHAG PA NI, ,TSUL DANG MTHUN PA'I
GNAS DAG TU, ,SNYAN GSAN PHA BA PA'I RNAL 'BYOR PA, ,SLOB DPON

RJES SU 'JUG PAR BYA'O, ,PHYI RU RNAL 'BYOR KHRUS BYAS NAS, ,SGO
DAG SKYONG BA'I SLOB DPON LA, ,TSIGS BCAD 'DI YIS 'JUG PAR BYA,
,KHRO BO SNGON PO MDZES PA STE, ,KHYOD NI DAM TSIG YID DU 'ONG,
,NOR BU RIN CHEN SPRAS PA YI, ,DBYUG PA PHYAG NA BSNAMS PA NYID,
,BDAG

@251A *, ,NI 'KHOR BA LAS BSGRAL PHYIR, ,RNAL 'BYOR TSOGS KYI
DBUS DAG TU, ,BZANG PO'I SGO NI PHYE NAS SU, ,DPA' BOS GNANG GIS
GTONG DU GSOL, ,NANG DU STAN LA RGAN RIM GYIS, ,DKYIL 'KHOR 'KHOR
LO'I RIM PA'AM, ,YANG NA GRAL GYI RIM PA'O, ,DE NAS

SLOB DPON YON BDAG GIS, ,RI RAB STENG DU SKAD CIG LA, ,GNAS PA'I
GZHAL YAS KHANG DKYIL DU, ,LHAG PA'I LHA YI GZUGS SU BLTA, ,DAM
TSIG SEMS DPA'I RANG BZHIN LA, ,YE SHES SEMS DPA' GZHUG PAR BYA,
,AARGHA DANG NI ZHAL BSIL DANG, ,BSAD CHU SNGON DU 'GRO

BA YIS, ,ME TOG PHRENG BA SPOS LA SOGS, ,THUN MONG GI NI MCHOD PA
DBUL, ,YON GYI BDAG POS BSTOD PA BYA, ,DPAL LDAN RDO RJE MKHA'
'GRO NI, ,MKHA' 'GRO MA YI 'KHOR LOS SGYUR, ,YE SHES LNGA DANG
SKU GSUM NYID, ,'GRO BA SKYOB LA PHYAG 'TSAL BSTOD, ,JI SNYED RDO
RJE MKHA'

'GRO MA, ,KUN DU RTOG PA'I 'CHING GCOD CING, ,'JIG RTEN BYA BA
RAB 'JUG MA, ,DE SNYED RNAMS LA PHYAG 'TSAL LO, ,YOD MED RTOG PA
LAS GROL ZHING, ,'KHOR 'DAS RNAM PA GNYIS MED PA, ,DPE MED BDE
BAS GANG GYUR PA'I, ,'KHOR LO'I DPA' BO LA SOGS BSTOD, ,'DIS NI

MNGON PAR BRKYANG PHYAG 'TSAL, ,SLOB DPON RGYUD KYI DBYE BAS DER,
,TING NGE 'DZIN GYI RIM PAS NI, ,RANG GI LHA YI GZUGS SU 'GYUR,
,JI LHA'I RDZOGS PA'I RIM PA BSGOM, ,YON BDAG YI DAM GZHAN YIN
NA, ,SNGON LA RANG GI YI DAM STE, ,RJES LA SKAD CIG NYID LA NI,
,YON BDAG

'DOD LHA'I RNAL 'BYOR BSGOM, ,RGYUD LAS GSUNGS PA'I MTSAN NYID
CAN, ,LAS KYI RDO RJE'I BYA BA NI, ,JI SKAD BDE MCHOG 'BYUNG BA
LAS, ,GTZANG ZHING ZHI LA BLO GROS LDAN, ,RMONGS DANG SER SNA
RNAM PAR SPANG, ,THAMS CAD DANG NI MTHUN PAR BLTA, ,LAS KYI RDO
RJER DER RTOG GO, ,DE BZHIN

RDO RJE PHRENG BA LAS, ,KHYOD NI RANG BYUNG RDO RJE SEMS,
,MTSUNGS MED LAS KYI RDO RJE NYID, ,DE NAS SNA TSOGS STON MO
DANG, ,SHA DANG CHANG NI MNYAM POR SBYOR, ,LONGS SPYOD YID 'PHROG
BDE BA CAN, ,DPAL LDAN RDO RJE SEMS DPA' MNYES, ,AA MRA DANG NI
PA NAS, ,MI DIM NA R'I KE LA

@251B SOGS, ,'BRAS BU RNAM PA SNA TSOGS PA, ,TSOGS KYI DKYIL DU
DBUL BA NI, ,YANG DAG SBYOR BA'I RGYUD LAS GSUNGS, ,'PHAGS PA
PHYAG NA RDO RJES GSUNGS, ,JI LTAR TSOGS PA'I RNAL 'BYOR LA,
,BDUD RTZI RI LU'I CHU YIS BSANG, ,SNGON DU GTOR MA SBYIN PAR
BYA, ,PHYAG RGYA CHEN

PO'I THIG LE LAS, ,THOG MAR GTOR MA CHEN PO NI, ,SNA TSOGS PA YI
BZA' BA DANG, ,BTUNG BA DANG NI LDAN PA NYID, ,THOG MA BAR DANG
THA MA NI, ,LHAG PA LHA YI RNAL 'BYOR GYIS, ,GTOR MA DBUL BAR BYA
BA NI, ,MDUN DU DRI BZANG SOGS PAS BYUG ,DRI YIS THIG LES DKYIL
'KHOR

LA; ,RANG GI LHA YI 'KHOR LO NI, ,CHO GA BZHIN DU BSKYED LA
MCHOD, ,DAM TSIG SEMS DPA' MKHA' NYID LAS, ,YE SHES SEMS DPA'
DGUG PAR BYA, ,DE YI RTZIBS BCUR KHRO BO BCU, ,SRUNG BA'I 'KHOR
LO'I LTE BA LA, ,SGRUB PA PO YI LHA NYID DE, ,SRUNG BA'I 'KHOR
LO'I PHYI ROL

DU; ,'KHOR DANG BCAS PA'I PHYOGS SKYONG DANG, ,ZHING SKYONG DUR
KHROD LA SOGS PA, ,JI LTAR MNGON RTOGS SNGAGS KYIS NI, ,SKAD CIG
GIS NI RANG GI LHA, ,DKYIL 'KHOR 'KHOR LO'I GZUGS SU BLTA, ,YUM
DANG BCAS PA NYID DU BSGOM, ,DAM TSIG LA NI GZHUG PAR BYA, ,

JI LTAR CHO GA LA SOGS PA, ,GTOR MA BDUD RTZIR BYIN BRLABS TE,
,RANG RANG SNGAGS KYIS DBUL BAR BYA, ,KHYAD PAR SO SO'I MNGON
RTOGS NI, ,GZHUNG MNGAS 'JIGS PAS MA BRIS SHING, ,YONGS SU GRAGS
PA CUNG ZAD BKOD, ,DE NAS G-YON PA'I MING MED DANG, ,RGAN PO'I
SOR

MO GNYIS SBYAR NAS, ,SHES RAB KHU BA BYIN GYIS BRLAB, ,DE YI MDUN
DU CHOS 'BYUNG BRI, ,SHES RAB THABS KYI KHU BAS GTOR, ,LHAG PA
LHA YI DKYIL 'KHOR NI, ,GZUGS BRNYAN BZHIN DU GSAL BAR BLTA,
,SRUNG BAS BYIN GYIS BRLABS PA'I GNAS, ,TING 'DZIN BYED PA RGYUN
MI

BCAD, ,DE NAS LAS KYI RDO RJE YIS, ,SLOB DPON LA NI SNOD GNYIS
DBUL, ,GZHAN PA RNAMS LA RE RE'O, ,MCHOD RDZAS BLA MA NYIS 'GYUR
RO, ,DE NAS GZHAN RNAMS MNYAM POR SHES, ,'GA' ZHIG TSIM PAR MA
GYUR NA'ANG, ,RANG GIS BLANG BAR MI BYA STE, ,LAS KYI RDO RJE

@252A *, ,LAS BLANGS NA, ,LTUNG BA NYID DU MI 'GYUR RO, ,GANG
ZHIG LAG NAS LHUNG BA DRAG ,DNGOS PO GZHAN GYIS DGAB PAR BYA,
,'DREN PAS HA CANG GANG BA MIN, ,LEN PAS HA CANG STONG PA MIN,
,PHAN TSUN GCIG LA GCIG MIN BZHIN,,

'DOD CES NGAG GIS SMRA BA MIN, ,'DREN PAS PAD KOR PHYAG RGYA STE,
G-YON PAS STENG DU BSKYOD PAR BYA, ,LEN PAS KYANG NI DE BZHIN NO,
,PHYAG 'TSAL NAS NI DBUL BYA ZHING, ,'DREN PAS DE BZHIN SHES PAR
BYA, ,G-YAS PA'I LHA NGA SAR BTZUGS TE, ,THOG MAR THABS DANG

SHES RAB LA, ,GZIGS SHIG MDZES PA DAM PA'I CHOS, ,'DI LA THE TSOM
BYA MI RUNG, ,BRAM ZE KHYI DANG GDOL PA YANG, ,RANG BZHIN GCIG TU
DGONGS TE ROL, ,TSIGS BCAD 'DIS NI SBYIN PAR BYA'O, ,YANG NI LEN
PA PO YIS NI, ,BDE GSHEGS CHOS LA RIN THANG MED, ,'DOD

CHAGS LA SOGS DRI MA BRAL, ,GZUNG 'DZIN RNAM PAR SPANGS PA YIS,
,DE KHO NA NYID LA SKYABS MCHI'O, ,TSIGS BCAD 'DIS NI LEN PAR
BYA'O, ,BLA MA'I BKA' DRIN GNANG BA YI, ,SNOD NI SA LA GZHAG MI
BYA, ,GNANG BA THOB GYUR GZHAG PAR BYA'O, ,DE LAS GZHAN DU CHAD
PAR

'GYUR, ,SLOB DPON RJES GNANG MA BYIN PAR, ,RNAL 'BYOR BZA' BTUNG
DON GZHAN MIN, ,SLOB DPON THOG MAR RANG GI NI, ,PHYAG RGYA MCHOD
LA DE NAS ROL, ,BTUNG BA DGA' BA BSKYED PA TZAM, ,DE BAS LHAG
DANG CHAD PA MIN, ,BDE BA BSKYED PHYIR BTUNG BA STE, ,MYOS PA'I

PHYIR NI MA YIN NO, ,RNAL 'BYOR LHA YI NGA RGYAL DANG, ,DUS RNAMS
KUN DU BYA BA NYID, ,RDO RJE PHRENG BA'I RGYUD LAS NI, ,TSOGS KYI
'KHOR LOR 'DUS PAS NA, ,GTAM GYI RNYED PA LA SOGS PA, ,DE BZHIN
G-YENG BA SPANG BAR BYA, ,MCHIL MA 'DOR LA SOGS PA DANG, ,SMANG
RA 'THOG DANG DGOD

PA DANG, ,RKANG LAG BRKYANG BAR MI BYA'O, ,YANG YANG LDANG DANG
'DUG PA DANG, ,MGRIN PA BSGYUR SOGS RTAG TU SPANG, ,GANG ZHIG
DGOS PA'I DBYE BA LA, ,BRDA SKAD PHYAG RGYA BGO BAR BYA, ,'DUS
BA'I DKYIL 'KHOR DBANG PHYUG GIS, ,GNANG BA BYIN PAR MA GYUR PAR,
,GZHAN DU GLU DANG

@252B GAR DANG NI, ,DE BZHIN ROL MO 'KHROL LA SOGS, ,ZAB MO'I
SKAD SOGS 'DRI BA MIN, ,GNANG BA THOB NAS CI BDER 'GYUR, ,GANG
ZHIG BZA' DANG BTANG BA LA, ,THAMS CAD BDUD RTZIR SBYAR BYAS LA,
,DE NAS RANG GI LTE BAR NI, ,GANG ZHIG DGOS PA'I DBYE BA YIS,
,LHA YI 'KHOR LO

GNAS PAR BSAM, ,RANG GI LAG PA G-YAS DANG G-YON, ,BLUGS GZAR
DGANG GZAR RANG GZUGS NYID, ,LTE BA'I LHA LA MCHOD PA'I TSUL,
,LONGS SPYOD TSOGS KYIS MCHOD PAR BYA, ,DE BZHIN GZUGS LA SOGS
PA'I YUL, ,MIG LA SOGS PA'I DBANG PO NYID, ,JI

LTAR LHA YI GZUGS KYIS NI, ,RNAM PAR DAG PA'I RO GCIG PA'I, ,PHAN
TSUN SHES PA NYID KYIS SO, ,DE YANG RDO RJE PHRENG BA LAS, ,LTE
BA PADMA'I DBUS SU NI, ,DPA' BO DBANG PHYUG DRAN PA NYID, ,GANG
ZHIG PHAN TSUN GCIG LA GCIG ,RNAM PAR DAG PAR MI SHES NA, ,DE

LA 'KHOR LO'I 'BRAS BU MED, ,THAMS CAD DNGOS GRUB 'BRAS NYAMS
'GYUR, ,GANG DU RIM PA 'DI YIS NI, ,PHYI DANG NANG GI BDAG NYID
KUN, ,RO GCIG PAR NI SPYAD BYAS NAS, ,DE NI 'GRUB PAR 'GYUR BA
NYID, ,YANG DAG TSOGS 'KHOR 'BRAS BU 'BYIN, ,MYOS BYED BDE BA

BSKYED PA'I TSE, ,GLU DANG GAR NI BYED 'DOD NA, ,GNANG BA THOB
NAS RDO RJE YI, ,GLU GAR RNAL 'BYOR PA YIS BYA, ,DE YANG BRTAG
GNYIS RGYAL PO LAS, ,GLU NI RNAM DAG SNGAGS SU GNAS, ,GAR NI SDOM
PA BYED PA NYID, ,DE YI PHYIR NI GLU DANG GAR, ,RNAL 'BYOR PA YIS
RGYUN DU BYA, ,

DGA' BA RDO RJE BSDAMS PA YIS, ,RKANG BA RDO RJE RTZE GCIG DANG,
,RNAL 'BYOR MNYAM PAR GZHAG PA YIS, ,BDE BA BSKYED PHYIR GAR NYID
DE, ,THAR PA'I RGYUR NI BRJOD PAR BYA'O, ,RGYUD LAS GSUNGS PA'I
RIM PA STE, ,GZHAN DU GNANG BA MA YIN NO, ,DE BZHIN RDO RJE
PHRENG BA LAS,,

DGA' BA BSKYED NAS GNANG BA YIS, ,GLU DANG GAR NI BYA BA NYID,
,GANG ZHIG RDO RJE BSDAMS LA SOGS, ,DE BZHIN LHA NI MNYES PA
NYID, ,RGYUD LAS GSUNGS PA RDO RJE'I GLU, ,KOLLA AI REtthI A'A BO
L'A, MUMMU nI RE KA KAKO L'A, GHA nE KRi PI tA HO B'ADZRA AI, KA
RU nE KI AA AI

@253A *, ,nA RO L'A, TA HIm BA LA KH'A DZDZA AI, G'A dHEm MA AA
n'A PIDZDZA AA AI, HA LE KVA YE K'A LINYDZA RA PA nI AA AI, DUNDU
RA B'ADZDZI AA AI, TZA AU SA MA KATZTSU R'I SI HLA, KAPDU RA L'A
AI AA AI, M'A LA AA NDHA nA S'A LINYDZA, TA HIm BHA RU KH'A AI AA
AI, PHREm KHA nA KHA tA KA RENTE, SHU DDHA AA

SHUDDHA nA MU nI AA AI, NI RAm SU AAm GE TZTSA d'A WI, TA HIm DZA
SA R'A WA PA nI AA AI, MA LA AA DZE KUNDU RU P'A tA AI dEndI MA
TA HIm nA B'IDZDZA AA AE, GRUB THOB BLA MAS GSUNGS PA'I DBYANGS,
,STONG PA SNYING RJE DBYER MED PAR, ,DON STON RDO RJE'I GLU NYID
DO, ,GZHAN DU RTOGS PAS PHAN TSUN

DU; ,SBREL BA RDO RJE'I GLU MA YIN, ,RDO RJE RKANG PA'I GAR LA
SOGS, ,GZHAN DU GRAGS PHYIR 'DIR MA SPROS, ,'DIR NI CHO GA JI
BZHIN DU, ,GLU GAR LA SOGS RIM PA NI, ,BYIN GYIS BRLAB PAR 'GYUR
BA NYID, ,DE LA THUN MONG BYIN RLABS RTAGS, ,DE YANG BRTAG GNYIS
RGYAL PO

LAS, ,GSUNGS PA RIM BZHIN SHES BYAS TE, ,'KHOR LO'I DBANG PHYUG
MDUN DU NI, ,GANG ZHIG GUS PAS GLU DANG GAR, ,BYAS PAS DRI YI
MTSAN NYID NI, ,THOG MAR SGOG PA'I DRI NYID DE, ,DE NAS YANG NI
BYA RGOD DRI, ,GA PUR MA LA YA YI DRI, ,BYIN RLABS GLU YI MTSAN
NYID DO, ,DANG PA DANG NI BUNG

BA'I SGRA, ,THOS PAS GLU YI KHYAD PAR NYID, ,BA LANG TSE YI SGRA
NYID NI, ,PHYI ROL NYE PA'I MTSAN NYID DO, ,KHYAD PAR BYIN GYIS
BRLABS PA'I RTAGS, ,DE YANG RDO RJE PHRENG BA LAS, ,GAL TE THUN
MONG RNAL 'BYOR MA, ,'DUS PA'I TSOGS SU 'ONGS PA NA, ,G-YON PA'I
TZTSO MA'I BRDA YIS NI, ,

BDE BA'I PHYAG RGYA BYA BA NYID, ,DE LA SGRUB PA PO YIS NI, ,GTAM
'DRI RNAM RTOG BYAR MI RUNG, ,CUNG ZAD DRI BAR 'DOD NA YANG,
,GANG ZHIG RDO RJE SLOB DPON NAM, ,YANG NA LAS KYI RDO RJE YIS,
,BRDA DANG PHYAG RGYA 'DRI BAR 'GYUR, ,SNA TSOGS GZUGS KYI RNAL
'BYOR MA, ,YANG

DANG YANG DU 'GRO ZHING 'ONG, ,DE LA THE TSOM ZA BA DANG, ,YA
MTSAN 'JIGS PAR BYED DON SOGS, ,SGRUB PA PO YIS MI BYA STE, ,BYAS
NA DNGOS GRUB NYAMS PA NYID, ,DE NAS DKYIL 'KHOR SDUD PA NA,
,LHAG MA'I GTOR MA SBYIN PAR BYA, ,DE YANG RDO RJE PHRENG BA LAS,
,LHAG MA'I

@253B GTOR MA'I SBYOR BA YIS, ,DNGOS GRUB RNAL 'BYOR CHEN POR
'GYUR, ,AOm KshI AUTZTSI ndE KshE TRA P'A L'A YA SV'A H'A,
,SNGAGS 'DI BRJOD CING KHA PHRUS GDAB, ,YANG NA SLOB DPON SNGON
'GRO BAS, ,GANG ZHIG MA MTHONG GYUR PA NA, ,RTAGS KYI SBYOR BA'I
MTSAN NYID NI, ,RNAL 'BYOR GYIS

NI SHES PAR BYA, ,GANG ZHIG BYAD ZLUM KHA DOG DMAR, ,BZHIN BZANG
SMIN MA RING BA NI, ,'OD DPAG MED KYI RIGS SHES BYA, ,DE LA RUS
SBAL PHYAG RGYA BSTAN, ,CUNG ZAD SBOM ZHING MIG DKYUS RING, ,DKAR
SER MDOG CAN YID 'PHROG MA, ,SNA TSOGS GOS NI 'DZIN PA STE, ,RI

MO GSUM 'GRENG DPRAL BAR MTSAN, ,GANG DU GNAS PA'I SA DAG TU,
,GRONG PA'I SHI SOGS GTAM SMRA BA, ,'DI NYID RIN 'BYUNG RNAL
'BYOR MA, ,DPAL LDAN MKHA' 'GRO ZHES BYAR BLTA, ,RTZE GSUM PA YI
PHYAG RGYA BSTAN, ,G-YON BRKYANG BA YI GAR STABS KYIS, ,DE YI

MDUN DU BLTA BAR BYA'O, ,LAG TU G-YON PAS BYIN NAS NI, ,PHYAG
RGYA RAB TU STON PAR BYED, ,KHA DOG GNAG CING GOS NAG 'DZIN,
,SKRA LI DPRAL BA GZHU YI DBYIBS, ,MTSAN MA'I RNAM PAR RTOG PAR
STON, ,SEMS 'GRO BA YI MAR RAB GRAGS, ,G-YON BSKUM DGE BA'I

GAR GYIS NI, ,PHYAG RGYA RAB TU BSTAN PAR BYA, ,MI BSKYOD PA YI
RIGS SU SHES, ,G-YON PA'I STANGS KYI LAN YANG 'DEBS, ,LUS SBOM
GSUS PA CUNG ZAD 'PHYANG, ,MIG YANGS RDZI MA MANG BA LA, ,BYIN PA
SBOM ZHING MDZES PA NI, ,SA 'OG GRUB PA SHES PA STE, ,RNAM SNANG

RIGS SU SHES PAS NA, ,DE LA DUNG GI PHYAG RGYA BSTAN, ,MIG SKAM
BA SPU THAMS CAD LANGS, ,LUS SKEM LAG PA RING BA LA, ,MKHA' 'GRO
ZHES SGRA RAB TU SGROGS, ,'DI NYID DON GRUB RIGS SU SHES, ,DE LA
RAB BLTA MTHA' MA BSKOR, ,LAG PA G-YON GYI DBYE BA

YI, ,BA DAN PHYAG RGYA BSTAN PAR BYA, ,JI LTAR 'DI DAG LA MKHAS
PAS, ,RAB TU 'BAD BAS SHES PAR BYA, ,DRI BA'AM PHYAG RGYA BYED PA
NA, ,DE YI DON GYIS MCHOD PAR BRJOD, ,GANG ZHIG 'DI RNAMS THAMS
CAD LA, ,DPA' BO RKYANG PA'I BYA BA NI, ,DPA' BO'I STON MO ZHES

@254A *, ,SU BRJOD, ,TSOGS KYI DBANG PHYUG DE LTA MIN, ,DE BZHIN
DPA' MO RKYANG PA LA, ,DPA' MO'I DBANG PHYUG STON MO NYID, ,DE
LTAR 'KHOR LO'I DBANG PHYUG LA, ,SHES RAB THABS DANG BCAS PA
NYID, ,GZHAN YANG GANG ZHIG STOBS DANG NI, ,MYOS BYED KHU BA
RKYANG PA

NI; ,'PHAGS PA PHYAG NA RDO RJE'I ZHABS, ,STOBS DANG MYOS BYED
KHU BAR NI, ,MI LDAN YON TAN BSOD NAMS NYAMS, ,GTZO BO TSOGS KYI
DBANG PHYUG GIS, ,KHYAD PAR SHES RAB G-YON DU BZHAG ,'DIR NI JI
LTAR 'BYOR PA DANG, ,JI LTAR NUS PA'I RIM PA YIS, ,LNGA YI

BDAG NYID DKYIL 'KHOR SOGS, ,RNAM PAR DAG PA'I CHOGS MCHOD,
,THAMS CAD RANG GI RNAL 'BYOR GYIS, ,'DIR NI DGE BAR 'DOD PAS NA,
,RNAM DAG LHA YI RNAL 'BYOR GYIS, ,SLOB MAS TSOGS KYI RNAL 'BYOR
GOMS, ,NANG GI DBANG PHYUG GYUR PA STE, ,RGYUN PAR

SHIN TU GOMS PAS NA, ,GANG TSE CHO GA 'DI YIS NI, ,RIM PA 'DI NI
RNAM PAR SPYAD, ,DE TSE RTAG TU GOMS PAS NA, ,SPROS BCAS SPROS
MED RNAM PAR GZHAG ,DE NAS SGRUB PA PO YIS NI, ,ZHAL BSIL PHYAG
PHYIS GO LA DBUL, ,YON TAN SOGS PAS MNYES PAR BYA, ,

RANG GI LHA YI 'KHOR LO NYID, ,DANG PO THAR PAR 'GYUR BA STE, ,DE
NAS BSOD NAMS BSNGO BAR BYA, ,BZOD PAR GSOL LA TSOGS KYI NI,
,'KHOR LO GSHEGS PAR BYA BA NYID, ,BDAG NYID DBANG PHYUG GYUR PAS
NA, ,GZHAN LA PHYAG NI BYA MI DGOS, ,CHO GA'I RIM PA 'DI

YIS NI, ,JI LTAR RIGS PAR 'BAD GYUR NA, ,DE YI BSOD NAMS MTHA' MA
NI, ,TSAD GZUNG NUS PA MA YIN NO, ,DE LTAR PHYAG NA RDO RJE YIS,
,GSUNGS PA'I RJES SU 'BRANG BAR 'GYUR, ,TSOGS KYI 'KHOR LO'I CHO
GA YID BZHIN NOR BU ZHES BYA BA PAndI TA RATNA RAKshI TAS

MDZAD PA RDZOGS SO,, ,RGYA GAR SHAR PHYOGS KYI PAndI TA RATNA
RAKshI TA PA'I ZHAL SNGA NAS BOD KYI LO TZ'A BA SH'AKYA'I DGE
SLONG RDO RJE 'DZIN PA GRUB PA DPAL BZANG POS BSGYUR BA'O,,