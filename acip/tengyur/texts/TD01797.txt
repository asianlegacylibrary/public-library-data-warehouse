@11A #, ,RGYA GAR SKAD
DU, SHR'I GU HYA SA M'A DZA MA H'A YO GA TANTRA AUTP'A DA KRA MA
S'A DHA NA S'U TRA ME SHRA PHA KA N'A MA, BOD SKAD DU, RNAL 'BYOR
CHEN PO'I RGYUD DPAL GSANG BA 'DUS PA'I BSKYED PA'I RIM PA

BSGOM PA'I THABS MDO DANG BSRES PA ZHES BYA BA, DPAL RDO RJE SEMS
DPA' LA PHYAG 'TSAL LO, ,RNAL 'BYOR CHEN PO'I RGYUD DPAL GSANG BA
'DUS PA LA RDO RJE 'CHANG CHEN PO LA SOGS PA'I SGRUB PA LA RAB TU
'JUG PA RNAMS KYIS BSKYED PA'I RIM PA'I TING NGE 'DZIN NGES PAR
BYA BA'I

PHYIR MDO DANG BSRES PA ZHES BYA BA LE'U BCU BDUN PA LAS BTUS TE
BSDU BAR BYA'O, ,DE LA SGRUB PA 'OS JI SKAD DU LE'U BCU GNYIS PA
LAS, DGON PA CHEN PO'I SA PHYOGS NI, ,ME TOG 'BRAS BU SOGS PAS
BRGYAN, ,RI BO DBEN PA'I SA PHYOGS SU, ,DNGOS GRUB THAMS CAD
BSDUS PA

'GRUB, ,CES BYA BA LA SOGS PA RDO RJE'I TSIG GI TSUL GYIS RJES SU
MTHUN PA'I GNAS SU SEMS DPA'I SKYIL MO KRUNG DU 'DUG STE, SEMS
CAN THAMS CAD LA SNYING RJE CHEN PO'I SEMS BSKYED DE LE'U GSUM PA
LAS, NAM MKHA' DBYINGS KYI DBUS GNAS PAR, ,SANGS RGYAS DKYIL

'KHOR BSGOM PA NI, ,'OD ZER SPRIN GYI TSOGS CHEN PO, ,SANGS RGYAS
'BAR PA'I 'OD DANG LDAN, ,'OD ZER SNA LNGAS KUN DU KHYAB, ,KUN
NAS YONGS SU ZLUM PO STE, ,'DOD PA'I YON TAN LNGA YIS BRGYAN,
,MCHOD PA RNAM PA LNGAS BRGYAN PA, ,MDOR NA DE LTAR BSGOMS NAS
SU, ,

GZUGS NI DBUS SU BSGOM PAR BYA, ,ZHES MDOR BSDUS TE GSUNGS PA DE
LA DANG PO KHO NAR BYANG CHUB KYI SEMS RDO RJE'I GZUGS CAN ZHES
BYA BA BSKYED PAR BYA BA STE, LE'U BCO LNGA PA LAS, RNAM PAR
SNANG MDZAD 'OD 'DRA ZHING, ,RDO RJE SEMS DPA' RGYAL PO CHE,
,SANGS RGYAS RDO RJE

@11B GSUM 'DZIN 'GYUR, ,ZHES GSUNGS PA 'DIS RDO RJE 'CHANG CHEN
PO SKU MDOG DKAR POR BDAG NYID JI LTA BA BZHIN MOS PAR BYA'O, ,DE
NAS LE'U DANG PO LAS, YE SHES SGRON MA ZHES BYA BA'I TING NGE
'DZIN GSUNGS PA'I TSUL GYIS MI BSKYOD PA BSKYED PAS ZHE SDANG RDO
RJER GYUR NAS LE'U

BCU GSUM PA LAS, KHRO BO ZHE SDANG GNAS LAS SKYES, ,GSOD LA RTAG
TU BRTZON PA DAG ,SGRUB PA MCHOG GI CHOS CAN LA, ,GSOD PA'I DON
GYIS 'GRUB PAR 'GYUR, ,ZHES GSUNGS PAS YI GE H'Um RING PO LAS
KHRO BO'I RGYAL PO BCU PHYUNG LA LE'U BCU BZHI PA LAS, AOm SUMBHA

ZHES BYA BA LA SOGS PA GSUNGS PA'I SNGAGS KYIS KHRO BO'I RGYAL PO
GNOD MDZES LA BKA' BSGO BAS PHYOGS BCU'I BGEGS KYI TSOGS BKUG NAS
LE'U BCU GSUM PA LAS, YI DAM BCAS PA RDZOGS NAS KYANG, ,SNGAGS
KYI GNAS NI BSRUNG BAR BYA, ,BSAM GTAN SBYOR BA 'DI

LA NI; ,GNAS NAS SANGS RGYAS BYIN GYIS RLOB, ,RDO RJE BDUD RTZI
RGYAL CHEN PO, ,RDO RJE PHUR BU RNAM PAR BSGOM, ,ME STAG 'BAR BA
'DRA BA YIS, ,PHYOGS BCU'I DKYIL 'KHOR GDAB PAR BYA, ,ZHES GSUNGS
PA 'DIS KHRO BO BDUD RTZI THAB SBYOR GYI PHUR BU RNAMS KYIS AOm
GHA GHA ZHES BYA BA

LA SOGS PA'I SNGAGS KYIS GNOD MDZES LA BKA' BSGO STE PHUR BU GDAB
BO, ,DE NAS 'DOD PA'I RGYAL PO'I SNGAGS KYIS RDO RJE RAB BSAM PA
DANG, H'Um MDZAD KYIS RDO RJE'I DRA BA YI GE H'Um GIS SA'I CHA
RDO RJE'I RANG BZHIN DU BSAM ZHING YI GE GSUM GYIS GO CHA LA SOGS
PA BYA'O, ,DE LTAR PHYOGS DANG

MTSAMS BA CING BA DANG RAB LA SOGS PA'I CHOG SRUNG BA'I 'KHOR LO
BSGOMS LA LE'U GNYIS PA LAS, DNGOS PO MED PA SGOM PA'I DNGOS,
,BSGOM PAR BYA BA BSGOM PA MIN, ,DE LTAR DNGOS PO DNGOS MED PA,
,BSGOM PA DMIGS SU MED PA'O, ,ZHES TSIGS SU BCAD PA'I DON GYIS

STONG PA NYID KYI RANG BZHIN DU BSGOM MO, ,DE NAS LE'U BCU GCIG
PA LAS, DKYIL 'KHOR RDO RJE KUN LAS SKYES, ,NAM MKHA' RDO RJE
DBUS SU BSGOM, ,ZHES BYA BA LA SOGS PA GSUNGS PAS, RLUNG LA SOGS
PA'I DKYIL 'KHOR BZHI BSKYED NAS, BSDU BA DAG KYANG RAB TU BYA,
,ZHES BYA

@12A *, ,BA LA SOGS PAS SA'I CHA BSKYED LA LE'U BCU GCIG PA LAS,
YI GE BH'Um GYIS GNAS BSGOM STE, ,ZHES BYA BAS GZHAL YAS KHANG
BSAMS LA, DER LE'U DANG PO LAS, GSAL BA LA SOGS DKYIL 'KHOR LDAN,
,DE BZHIN GSHEGS PA KUN GYI GNAS

ZHES GSUNGS PA 'DIS SNA TSOGS PADMA'I STENG DU ZLA BA LA SOGS
PA'I GDAN GYIS BRGYAN LA LE'U BRGYAD PA LAS, DPAG TSAD BYE BA'I
KHYON TZAM LA, ,GRU BZHI SHIN TU MDZES PA YI, ,MCHOD RTEN RIN
CHEN SNA BZHI PA, ,GSAL ZHING RANG BZHIN DRI MA MED, ,CES BYA BA
LA SOGS PA

GSUNGS PAS, DE BZHIN GSHEGS PA THAMS CAD KYI BZHUGS GNAS JI LTA
BA BZHIN DU BSGOM MO, ,GNAS NI BSKYED PA SNGON 'GRO BAS, ,RDO RJE
GSUM BSKYED BSGOM PAR BYA, ,ZHES GSUNGS PAS LHAG PAR MOS PA CAN
GYI SEMS KYIS BDAG NYID RDO RJE 'CHAD NYID DU GYUR NAS, DBUS

KYI GDAN LA SEMS PA'I SKYIL MO KRUNG GIS GNAS PAR BSAMS NAS LE'U
DANG PO LAS, GSAL BA DE YI NGO BO NYID, ,SNA TSOGS GZUGS KYIS KUN
DU KHYAB, ,SANGS RGYAS CHOGS KYIS RAB TU RGYAS, ,'OD ZER 'PHRO BA
MANG PO 'KHRUG ,CES GSUNGS PA 'DIS DKYIL 'KHOR GYI 'KHOR LO

BKOD PA'I TING NGE 'DZIN GYIS DBANG DU BYAS TE LHAG PAR MOS PA LA
DMIGS PAR STAN PA YIN NO, ,DA NI RNAL 'BYOR BZHI'I RIM PA BRTZAM
PAR BYA STE DE LA LE'U BDUN PA LAS, DAM TSIG KHU PHYUNG CHOG
BZHIN, ,'BRAS BU 'DOD PAS BTUNG BAR BYA, ,DE BZHIN GSHEGS PA'I
TSOGS BSAD NAS, ,

DNGOS GRUB RAB MCHOG THOB PAR 'GYUR, ,ZHES GSUNGS PA 'DIS LHAG
PAR MOS PA'I TING NGE 'DZIN GYIS DKYIL 'KHOR GYI 'KHOR LO BKOD
PA'I DE BZHIN GSHEGS PA RNAMS PHUNG PO LA SOGS PAR BSDUS TE,
GZUGS PHUNG GTOGS DANG ZHES BYA BA LA SOGS PAS DON DAM PA'I DKYIL
'KHOR

DU ZHUGS LA, LE'U GSUM PA LAS, AOm SH'U N+YA T'A ZHES BYA BA LA
SOGS PA GSUNGS PA'I SNGAGS KYIS BYIN GYIS BRLAB PA'O, ,LE'U
BRGYAD PA LAS, NAM MKHA' DBYINGS KYI DBUS GNAS PAR, ,YE SHES RGYA
MTSO BSGOM PAR BYA, ,ZHES GSUNGS PA 'DIS YE SHES RGYA MTSO'I
GZUGS SU

@12B YONGS SU GYUR NAS, DE NAS LDANG BAR GYUR PA NI YE SHES RGYA
MTSO LAS NYI MA'I DKYIL 'KHOR DE'I STENG DU ZLA BA'I DKYIL 'KHOR
YANG DE'I STENG DU PADMA DMAR PO 'DAB MA BRGYAD PA PADMA'I STENG
DU YI GE GSUM BKOD DE, DE THAMS CAD BSDUS TE ZLA BA'I DKYIL 'KHOR
'DRA BAR YONGS SU GYUR PAR

BLTAS LA, DE LAS BYUNG PA'I 'OD ZER GYI 'PHRO 'DU BSKYED NAS SEMS
CAN GYI KHAMS RNAMS YE SHES KYI BDAG NYID ZLA BA'I DKYIL 'KHOR DE
NYID DU RJES SU BCU GA LA LE'U GSUM PA LAS, AOm DHARMA DH'A TU
ZHES BYA BA LA SOGS PA GSUNGS PA'I SNGAGS KYIS BRTAN PAR BYA BA
'DI NI RNAL

'BYOR TE, DE BAS NA, YE SHES TZAM LA SNYOMS 'JUG PA, ,RNAL 'BYOR
YIN PAR SHES PAR BYA, ,ZHES GSUNGS PA YIN NO, ,DE LA LE'U BCU
GCIG PA LAS, RDO RJE MCHOG GSUM YI GE SNGAGS, ,PHYAG RGYA CHEN
POR RNAM BSGOM PA, ,BYANG CHUB THAMS CAD THOB BYA'I PHYIR, ,YE

SHES RDO RJE DAG GIS BYA, ,ZHES BYA BA LA SOGS PA GSUNGS PAS, ZLA
BA'I DKYIL 'KHOR GYI STENG DU YI GE GSUM BKOD LA RDO RJE RGYAL DE
LAS BYUNG BA, ,RDO RJE 'CHANG CHEN POR BDAG NYID JI LTA BA BZHIN
BSGOM PA NI RJES SU RNAL 'BYOR RO, ,DE NAS LE'U DANG PO LAS
GSUNGS PA'I RIG PA'I

SKYES BU GZUGS CAN YE SHES KYI RANG BZHIN GYI LUS KYIS SEMS CAN
GYI DON BYA BAR MI NUS PAS NA LE'U BRGYAD PA LAS, NU MA'I BAR NAS
KLAD PA'I RGYA BAR DU, ,CHOG SHES PAS RKANG MTHIL BAR DU DGOD,
,LTE BA RKED PA GSANG BAR RGYAL BA'I SRAS, ,RIGS LNGA RNAMS NI
DGOD

PAR RAB TU BYA, ,ZHES BYA BA LA SOGS PA GSUNGS PA'I SNGAGS KYIS
BYIN GYIS BRLABS PAS PHUNG PO LA SOGS PA'I NGO BO NYID LA DE
BZHIN GSHEGS PA THAMS CAD YE SHES KYI RANG BZHIN LUS LA RJES SU
ZHUGS PAR BYA'O, ,DE BAS NA LE'U BCU BDUN PA LAS, PHUNG PO LNGA
NI MDOR

BSDUS NA, ,SANGS RGYAS LNGAR NI RAB TU BSGRAGS, ,RDO RJE SKYE
MCHED NYID DAG KYANG, ,BYANG CHUB SEMS DPA'I DKYIL 'KHOR MCHOG
,CES GSUNGS PA YIN NO, ,DA NI SKU'I DKYIL 'KHOR GYI LHA RNAMS LA
RJES SU ZHUGS PAS ZHAL GSUM LTA BUS GDUL BYA RNAMS KYI DON DU RDO
RJE 'CHANG GI BDAG

@13A *, ,NYID DU BSGOM PAR BYA'O, ,DON 'DI NYID BSTAN PA NI LE'U
DANG PO LAS, RIG PA'I SKYES BU CHEN PO'I GZUGS DE BZHIN GSHEGS PA
THAMS CAD KYI BDAG PO SNGAGS KYIS BYIN GYIS BRLABS SO, ,BYING YIS
BRLABS MA THAG TU BCOM LDAN 'DAS BYANG CHUB KYI

SEMS RDO RJE DE BZHIN GSHEGS PA ZHAL GSUM PA LTA BUR DE BZHIN
GSHEGS PA THAMS CAD KYIS GZIGS PAR GYUR TE ZHES GSUNGS PA NI SHIN
TU RNAL 'BYOR RO, ,DE NAS RNAM PAR SNANG MDZAD LA SOGS PA'I YE
SHES SEMS DPA' RJES SU ZHUGS PAS SKU LA SOGS PA'I RIM

PA 'DIS BYIN GYIS BRLAB PAR BYA'O, ,DE LA RIM PA NI 'DI YIN TE
LE'U BCU GCIG PA LAS, RDO RJE DKYIL 'KHOR DBUS GNAS PAR, ,H'Um
ZHES BYA BA RAB TU BSGOM, ,GSAL BA'I DKYIL 'KHOR DBUS GNAS PAR,
,YI GE AOm NI RNAM PAR BSAM, ,CHOS KYI DKYIL 'KHOR DBUS

GNAS PAR, ,YI GE A'A: ZHES RNAM PAR BSAM, ,ZHES GSUNGS PA 'DIS
MGO BO DANG LKOG MA DANG SNYING GA'I PHYOGS SU YI GE GSUM RNAM
PAR BKOD LA, DE LAS BYUNG BA'I SPYAN LA SOGS PA'I TSOGS KYIS SKU
RDO RJE LA SOGS PA BKUG LA LE'U BCU GNYIS PA LAS, SANGS RGYAS

SKU 'DZIN DPAL DANG LDAN, ,ZHES BYA BA LA SOGS PA'I TSIGS SU BCAD
PA RNAMS KYIS GSOL BA BTAB LA RJES SU'I ZHUGS NAS LE'U BDUN PA
LAS, SANGS RGYAS KUN GYI SKU GANG YIN, ,ZHES BYA BA LA SOGS PA'I
TSIGS SU BCAD PA RNAMS KYIS RIGS GSUM GYI BDAG NYI

CAN DU NGA RGYAL BSKYED LA LE'U DRUG PA LAS, AOm SARBA TA TH'A GA
TA K'A YA, ZHES BYA BA LA SOGS PA GSUNGS PA'I SNGAGS KYIS BYIN
GYIS BRLAB BO, ,LE'U DANG PO LAS, RDO RJE DAM TSIG 'BYUNG BA RDO
RJE ZHES BYA BA'I TING NGE 'DZIN GSUNGS PA'I TSUL GYIS BSKYED PA
NI DAM TSIG SEMS

DPA' ZHES BYA'O, ,DE NAS LE'U BCU GNYIS PA LAS, RNAM PA MCHOG
RNAMS KUN LDAN PA'I, ,SNYING GAR YE SHES DAM TSIG DANG, ,DBU
RGYAN RDO RJE 'DZIN PA'I MCHOG ,SANGS RGYAS THAMS CAD MNYES 'GYUR
BA, ,'DI NI DAM TSIG MCHOG YIN TE, ,DNGOS GRUB THAMS

@13B CAD 'GRUB PA'I MCHOG ,DAM TSIG MCHOG GIS RAB TU BYA, ,ZHES
GSUNGS PA 'DIS DAM TSIG SEMS DPA'I SNYING GAR YE SHES SEMS DPA'
SA BON GYIS DGUG PA DANG, DBU RGYAN LA RANG GI BDAG PO BSGOM MO,
,DE NAS LE'U BCU GCIG PA LAS, SNYING GAR YI GE H'Um BSAMS

NAS; ,SEMS NI THIG LER GYUR PAR GZHAG ,CES GSUNGS PA 'DIS YE SHES
SEMS DPA'I THUGS KAR YANG SNYING PO YI GE H'Um TING NGE 'DZIN
SEMS DPA' BSGOM MO, ,'DI LTAR BCOM LDAN 'DAS KYIS BYANG CHUB KYI
GO 'PHANG NI 'DOD CHAGS LAS SKYE BAR 'GYUR BAR RAB TU

BSTAN PA'I PHYIR, LE'U DANG PO LAS, 'DOD CHAGS CHEN PO'I TSUL RDO
RJE, ,ZHES BYA BA'I TING NGE 'DZIN LA SNYOMS PAR ZHUGS PAR MDZAD
PA DE BZHIN DU BSKYED BZHIN PA LA GNAS PAS DANG PO'I SBYOR BA BYA
STE, 'DOD CHAGS LA SPYOD PA'I SEMS CAN RNAMS KYI 'DOD PAS THAR PA

RAB TU BSTAN PA'I PHYIR, LE'U BCU BDUN PA LAS, 'DOD PA THAMS CAD
LONGS SPYOD PA'I, ,ZHES BYA BA'I TING NGE 'DZIN LA SNYOMS PAR
ZHUGS NAS ZHES GSUNGS PA'I RIM PA 'DIS LE'U BCO LNGA PA LAS
GSUNGS PA'I MTSAN DANG LDAN PA'I GDOL PA'I BU MO LEGS PAR BSLABS
PA'AM,

LANG NA RANG GI SNYING GA NAS PHYUNGS TE MDUN DU BZHAG LA LE'U
BRGYAD PA LAS, NU MA'I BAR NAS KLAD PA'I RGYAS KYI BAR, ,ZHES BYA
BA LA SOGS PA GSUNGS PAS RIGS LNGA DANG BSRE BA BYAS LA RDO RJE
DANG PADMA MNGON PAR 'DUS BYAS PAS DBANG PO GNYIS KYIS SNYOMS PAR
'JUG PA BYA STE,

LE'U BDUN PA LAS JI SKAD DU, BUD MED GZUGS LDAN MDANGS BZANG BA,
,LO GRANGS BCU DRUG LON PA LA, ,BYIN GYIS BRLABS KYI GNAS GSUM
GYIS, ,DBEN PAR MCHOD PA RAB TU BRTZAM, ,DE BZHIN GSHEGS PA'I
BTZUN MO'I MCHOG ,SPYAN LA SOGS PA BSGOM PAR BYA, ,

DBANG PO GNYIS NI MNYAM SBYOR BAS, ,SANGS RGYAS DNGOS GRUB THOB
PAR 'GYUR, ,AOm ZHES PA DANG A'A: ZHES PAS, ,H'Um DANG PHAt DU
RNAM PAR BRTAG ,'OD ZER SNA LNGAS KHYAB PA YI, ,PADMA RDO RJE
BSGOM PAR BYA, ,ZHES GSUNGS PA 'DIS THA MA LA PA'I NGA RGYAL
SPANGS LA, CHAGS SHING

@14A *, ,CHAGS PA'I LTA BAS BLTA, ,'DI NI DAM TSIG DKYIL 'KHOR
RO, ,ZHES BYA BA 'DIS THABS KYI RDO RJES MNYES PAR BYA ZHING, RIN
CHEN 'BYUNG LDAN GYI NGA RGYAL DANG LDAN PAS LE'U DRUG PA LAS
GSUNGS PA'I RJES SU CHAGS PA'I SNGAGS BRJOD LA 'KHYUD PA DPA'O
BYA

BA DANG; GZHIB PA LA SOGS PA BYAS LA YI GE H'Um GI GLU LEN CING
LAS LA GNAS PAR BSGOM MO, ,'BYIN PA'I SKABS SU PHAt CES BRJOD LA,
BYANG CHUB KYI SEMS KYI RDUL PHRA RAB DE BZHIN GSHEGS PA THAMS
CAD LA SOGS PA'I 'BYUNG GNAS SU BSGOMS LA SNGAR BSHAD PA'I

GZHAL YAS KHANG NA GNAS PAR BYA'O, ,DE NAS DON YOD PA'I NGA RGYAL
DANG LDAN PAS LE'U DRUG PA LAS GSUNGS PA'I MCHOD PA'I SNGAGS KYIS
BYIN GYIS BRLABS TE GZHUNG 'DI DAG GIS NI DKYIL 'KHOR GSUM SEMS
DPA' GSUM GYI BDAG NYID CAN TE, BDAG GI DON PHUN SUM

TSOGS PA DANG PO'I SBYOR BA ZHES BYA BA'I TING NGE 'DZIN TO, ,DE
NAS GZHAN GYI DON PHUN SUM TSOGS PAR BYA BA'I PHYIR LE'U DANG PO
LAS GSUNGS PA'I YE SHES SGRON MA RDO RJE ZHES BYA BA'I TING NGE
'DZIN GSANGS PA'I TSUL GYIS MI BSKYOD PA PHYUNG LA DES ZHE SDANG
LA SPYOD PA'I SEMS CAN RNAMS YANG DAG

PAR SBYANGS LA DE BKUG NAS RANG GI LUS LA BCUG NA ZHE SDANG RDO
RJER 'GYUR RO, ,DE BZHIN DU RNAM PAR SNANG MDZAD LA SOGS PA'I
DKYIL 'KHOR GYI LHA RNAMS PHYUNG NAS, DE RNAMS KYIS GTI MUG LA
SOGS PA LA RJES SU DGA' BA'I SEMS CAN RNAMS YANG DAG PAR SBYANGS
NAS BSDUS

TE; YE SHES KYI 'KHOR LOR RJES SU BCUG LA SLAR BKUG STE GNAS JI
LTA BA BZHIN DU BKOD NAS PHYAG RGYA BZHIS RGYAS BTAB PA 'DI NI
DKYIL 'KHOR GYI MCHOG CES BYA BA'I TING NGE 'DZIN GNYIS PA'O, ,DE
NAS LE'U GSUM PA LAS, RIN CHEN KHA DOG SNA LNGA PA, ,YUNGS KAR
GYI NI

'BRU TSOD TZAM, ,SNA YI RTZE MOR NAN TAN DU, ,RNAL 'BYOR RIG PAS
RTAG TU BSGOM, ,ZHES BYA BA LA SOGS PA PHRA MO'I SBYOR BA'O,
,LE'U BDUN PA LAS, SLONG MO ZA ZHING MI BZLAS TE, ,MA BSLANGS PA
LA CHAGS MI BYA, ,'DOD PA KUN LA LONGS SPYOD CING, ,SNGAGS KYI
YAN

@14B LAG MA NYAMS BZLAS, ,ZHES GSUNGS PA LA SOGS PAS RDO RJE'I
BZLAS PA DRAN PAR BYA STE, LE'U BCU GSUM PA LAS, BRJOD NAS RDO
RJE SPRO BA NI, ,RDZOGS NAS RAB TU BSDU BAR BYA, ,ZHES BYA BA DAG
GI BZLAS BRJOD BYAS LA NYE BAR BSDU PAR BYA STE, LE'U BCU BDUN PA
LAS, DE

NAS DE BZHIN GSHEGS PA THAMS CAD KYI SKU DANG GSUNG DANG THUGS
KYI BTZUN MO'I BHA GA LA BZHUGS SO, ,DE NAS DE BZHIN GSHEGS PA
THAMS CAD KYI BTZUN MOS DE BZHIN GSHEGS PA THAMS CAD KYI BDAG PO
RDO RJE 'DZIN CHEN PO LA DGA' BAS BSTOD PA ZHES BYA BA 'DI THAMS
CAD

BYA STE, BDAG PO RANG NYID DON DAM PA'I BDEN PA LA ZHUGS LA, DE
NAS SPYAN LA SOGS PA'I LHA MO RNAMS KYIS RAB TU BSKUL BA DANG, DE
BZHIN GSHEGS PA RNAMS KYIS, MI BSKYOD PA NI YE SHES CHE, ,ZHES
BYA BA'I BSTOD PA RNAMS KYIS MNGON PAR BSTOD PAS YANG

DAG PAR SAD PAR BYA STE, CHO GA BZHIN LEGS PAR MCHOD NAS RANG GI
SKU LA LEGS PAR GZHUG PAR BYA'O, ,DE NAS LE'U BCU PA LAS, NAM
MKHA' DBYINGS KYI DBUS GNAS PAR, ,BKOD PA'I DKYIL 'KHOR BSGOM PAR
BYA, ,DE YI DBUS GNAS YI GE H'Um, ,RANG GI GZUGS

SU RAB TU BRTAG ,RDO RJE 'OD ZER RAB TU 'BAR, ,RNAM PAR 'PHRO BAR
BSAM PAR BYA, ,SANGS RGYAS KYI NI SKU GSUNG THUGS, ,SNYING LA DE
YIS RNAM BSGOMS NA, ,DE MA THAG TU DE 'GYUR BA, ,SKU GSUNG THUGS
KYI RDO RJE 'DZIN, ,ZHES GSUNGS PA 'DIS YI GE H'Um GIS NAM MKHA'I
KHAMS

YONGS SU GANG BA NI RDO RJE SEMS DPA'I RANG BZHIN DU RNAM PAR
BSAMS LA NYE BAR BSDU BAR BYA'O, ,DE LTAR LAS DANG PO PA RNAMS
RAB TU 'JUG PA'I DAM TSIG DANG SDOM PA DANG, DBANG BSKUR BA THOB
PAS THA MAL PA'I NGA RGYAL DANG BRAL BAS THUN BZHIR LHA'I RNAL
'BYOR LA GOMS PAS BDAG

DANG GZHAN GYI DON PHUN SUM TSOGS PA BSGRUB PA'I PHYIR LAS KYI
RAB TU DBYE BA RNAMS KYANG BYA'O, ,RIM PA 'DI NYID KYIS LE'U BCU
BDUN PA LAS, LUS KYI RDO RJE KHA ZAS DANG, ,PHYI ROL RDO RJE
'DZIN PA DANG, ,RDO RJE CHOS LA RTAG PAR NI, ,SNGAGS BTON CHO GA
SPYAD PAR BYA, ,ZHES GSUNGS PA'I

@15A *, ,TING NGE 'DZIN 'DIS SGRUB PA'I THABS LAS BSHAD PA'I RIM
PAS KHA ZAS SBYANG BA DANG, LKOG MA SBYANG BA DANG, SNYING GA
SBYANG BDAG BYAS NAS BDUD RTZI LNGA LA SOGS PA'I ZAS KYI BYA BA
DAG KYANG BYA'O, ,DE NAS LE'U BCU PA LAS, SNGAGS KYI SKYES BU JI
SNYED PA, ,RDO RJE

GSUM GYI YE SHES RDZOGS, ,DBANG PO GNYIS NI SBYOR BA YIS, ,DNGOS
PO THAMS CAD BRTAG PAR BYA, ,ZHES GSUNGS PA 'DIS RDO RJE DANG
PADMA YANG DAG PAR SBYAR BAS ZHI BA LA SOGS PA'I LAS THAMS CAD
RAB TU BSGRUB PA'I YI GE GSUM GYI SNGAGS DANG, PHRENG BA'I SNGAGS
DANG,

GSANG SNGAGS DANG, SMAN DANG, NANG GI SBYIN SREG GIS KYANG LAS
THAMS CAD RAB TU BSGRUB PAR BYA STE, 'DI NI LAS KYI MCHOG CES BYA
BA'I TING NGE 'DZIN GSUM PA'O, ,DE LTAR MDO DANG BSRES PA RGYAS
PAR BSTAN NAS, DA NI MDOR BSDUS NAS BSHAD PAR BYA STE, DE LA THOG
MAR GNAS

NGES PA DANG, SNYING RJE CHEN PO LA DMIGS PA DANG, SRUNG BA'I
'KHOR LO BSGOM PA DANG, STONG PA NYID LA DMIGS PA DANG, SA'I CHA
BSKYED PA DANG, GZHAL YAS KHANG DANG, DKYIL 'KHOR DGOD PA DANG,
DON DAM PA'I DKYIL 'KHOR LA 'JUG PA DANG, LDANG BA DANG, NYI MA'I
DKYIL

'KHOR LO DMIGS PA DANG, MTHAR ZLA BA'I DKYIL 'KHOR DANG, RDO RJE
'CHANG CHEN PO BSKYED PA DANG, SNGAGS KYI BYIN GYIS BRLAB PAS
PHUNG PO LA SOGS PA DGANG BA DANG, SKU GSUNG THUGS KYI BYIN GYIS
BRLABS PA DANG LDAN PA'I 'DUS BYAS PA DANG, RDO RJE DANG PADMA
'DUS BYAS PA

DANG; RJES SU CHAGS PA'I RDO RJE BYIN GYIS BRLABS PA DANG, DKYIL
'KHOR PHYUNG BA DANG, PHRA MO'I SBYOR BA DANG, RDO RJE'I BZLAS PA
DANG, NGAG GI BZLAS PA DANG, DON DAM PA LA ZHUGS PA DANG, RAB TU
BSKUL BAS BSLANG PA DANG, BSTOD PA BYED PA DANG, NYE BAR BSDU BA
DANG, LAS

KYI RAB TU DBYE BA RNAMS SU SHES PAR BYA'O, ,RNAL 'BYOR CHEN PO'I
RGYUD DPAL GSANG BA 'DUS PA'I BSKYED RIM GYI SGRUB PA'I THABS MDO
DANG BSRES PA ZHES BYA BA, SLOB DPON CHEN PO KLU SGRUB KYI ZHAL
SNGA NAS MDZAD PA RDZOGS SO,, ,,RGYA GAR GYI MKHAN PO DHARMA
SHR'I BHA DRA DANG LO TZ'A BA DGE SLONG

@15B RIN CHEN BZANG POS BSGYUR CING ZHUS TE GTAN LA PHAB PA,, 