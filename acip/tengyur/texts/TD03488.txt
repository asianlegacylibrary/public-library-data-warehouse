@136B #, ,RGYA GAR SKAD DU, BADZRA T'A R'A
S'A DHA NAm, BOD SKAD DU, RDO RJE SGROL MA'I SGRUB

THABS; 'PHAGS MA SGROL MA LA PHYAG 'TSAL LO, ,SKU MDOG DKAR MO
YID 'ONG MA, ,RDO RJE SGROL MA LA PHYAG 'TSAL, ,SEMS CAN KUN GYI
DON RGYU'I PHYIR, ,DE YI SGRUB THABS BSHAD PAR BYA, ,'DIR LHAG
PAR BSGOM PA'I RNAL 'BYOR PAS, RANG GI SNYING GAR ZLA BA'I DKYIL

'KHOR LA T'Am YIG BSAMS LA ZHAL BSANG BA LA SOGS PA BYA'O, ,SHIN
TU BDE BA'I STAN LA NYE BAR 'DUG STE, RANG GI SNYING GA'I SA BON
LAS 'OD ZER 'PHROS TE, 'OD ZER DES RJE BTZUN SGROL MA GDAN DRANGS
TE, MDUN GYI NAM MKHA' LA BZHUGS PA'I BLA MA DANG, SANGS RGYAS
DANG, BYANG CHUB

SEMS DPA' RNAMS KYI YANG MDUN DU SDIG PA BSHAGS PA LA SOGS PA
BYAS TE, SDIG PA BSHAGS SHING MI BYED PAR SDOM PA DANG, RJES SU
YI RANG BA DANG, YONGS SU BSNGO BA DANG, GSUM LA SKYABS SU 'GRO
BA DANG, BYANG CHUB TU SEMS BSKYED PA DANG, LAM LA BRTEN PA DANG,
TSAD MED PA'I

GNAS BZHI BSGOMS NAS AOm SH'U N+YA T'A DZNY'A NA BADZRA SVA BH'A
WA A'ATMA KO&HAm ZHES PAS STONG PA NYID DU BSGOM PAR BYAS NAS
GZUGS RDZOGS PAR BSGOM PAR BYA BA YANG BSGOM PAR BYA'O, ,DE NAS
PAm YIG YONGS SU GYUR PA LAS PADMA DKAR PO 'DAB MA BRGYAD PA,
DE'I STENG DU AA YIG YONGS SU GYUR PA LAS ZLA BA,

@137A *, ,ZLA BA'I STENG DU T'Am YIG YONGS SU GYUR PA LAS AUTPA
LA DKAR PO'O, ,AUTPA LA'I DBUS SU ZLA BA, ZLA BA'I DBUS SU T'Am
YIG T'Am YIG LAS NAM MKHA'I MTHIL DU KHAMS GSUM YANG SGROL MA'I
SKUR SPROS TE, SGROL MA'I SKUS SA GSUM NA GNAS PA'I SEMS CAN
RNAMS DANG GNAS

RNAMS KYANG SLAR YANG T'Am YIG DE LA DE BZHIN DU BSDU BAR BYA'O,
,AUTPA LA DANG ZLA BA DANG T'Am YIG YONGS SU GYUR PA LAS RJE
BTZUN MA SGROL MA'I SKUR BDAG NYID BLTA BAR BYA STE, SKU MDOG
DKAR MO CHU SKYES DKAR PO'I STENG DU ZLA BA'I GDAN LA RDO RJE
SKYIL KRUNG GIS BZHUGS PA, ZLA BA DKAR PO LA BRTEN PA, LO

BCU DRUG GI NA TSOD MA SNA TSOGS PA'I RGYAN GYIS BRGYAN PA, PHYAG
G-YAS PA MCHOG SBYIN, ,G-YON PA AUTPA LA BSNAMS PA, BDUD MA LUS
PA 'JOMS PAR MDZAD PA NYID KYI SKU'I PA SPU'I KHUNG BU NAS SANGS
RGYAS DANG BYANG CHUB SEMS DPA' RNAMS 'PHRO BA BSGOM PAR BYA'O,
,'DI LTA BU'I BSGOM PA LA

BRTAN PAR MDZAD NAS SNGAGS BZLAS PAR BYA'O, ,RANG GI SNYING GAR
'KHOR LO RTZIBS BRGYAD PA DKAR PO RNAM PAR BSAMS LA, ,RTZIBS SO
SO LA YI GE BRGYAD RNAM PAR BSAMS NAS, ,DBUS SU SV'A H'A'I YI GE
BYIN NAS BZLAS PAR BYA'O, ,YI DAM DAG GI SNGAGS 'DI'O, ,AOm T'A
RE TUTT'A RI TU RE SV'A H'A, 'DIS

BSAMS PA TZAM GYIS BDUD THAMS CAD 'JOMS PAR 'GYUR RO, ,SHES RAB
SHIN TU DRI MA MED, ,SNYAN NGAG DANG NI SMRA BAR LDAN, ,RDO RJE
'DZIN PA RANG NYID KYIS, ,BSKAL PA'I MTHAR YANG 'TSO THABS
GSUNGS, ,RGYAL PO'I BTZUN MO NANG 'KHOR BCAS, ,DE YI DBANG DU 'DU
BAR 'GYUR, ,DGRA RNAMS KUN

GYIS THAMS CAD DU, ,BA SPU'I BDAG NYID KYANG MI GCOD, ,RDO RJE
SGROL MA GZI CHEN 'PHAGS, ,DNGOS GRUB THAMS CAD RAB STER MA,
,MKHAS SHING BDAG NYID CHEN MO LA, ,GSER RAM YANG NA DNGUL LA
SOGS, ,YON NI DBUL BAR BYAS NAS NI, ,MCHOG TU GUS PAS MNYAN PAR
BYA, ,MCHOG GNYIS MA

LUS THOB PA NI, ,BLA MA LA GUS BDAG NYID MCHOG ,DE THOS GYUR LAS
'DI NYID DU, ,RGYAL BA'I TSOGS KYIS RTAG TU GSUNGS, ,GAL TE GZHAN
DU DNGOS GRUB MIN, ,RGYAL BA NYID KYIS MNGON DU MDZAD, ,RDO RJE
SGROL MA'I SGRUB THABS SLOB DPON 'PHAGS PA KLU SGRUB ZHABS KYIS
MDZAD PA RDZOGS SO,, ,,

