@35A #,
,RGYA GAR SKAD DU, A'ARYA MANYDZU SHR'I N'A MA SING+G'I TI MAndALA
BI DHI, BOD SKAD DU, 'PHAGS PA 'JAM DPAL GYI MTSAN YANG DAG
PAR BRJOD PA'I DKYIL 'KHOR GYI CHO GA, RJE BTZUN 'JAM PA'I
DBYANGS

LA PHYAG 'TSAL LO, ,NGO BO NYID KYI SKU MNGA' ZHING, ,SGYU MA'I
RANG BZHIN 'BYUNG GNAS CHE, ,SANGS RGYAS RNAMS KYI SPRUL PA'I
SKU, ,'JAM PA'I DBYANGS LA PHYAG 'TSAL TE, ,DKYIL 'KHOR CHO GA
BSHAD PAR BYA, ,DANG POR RE ZHIG SLOB MA NI, ,DAD LDAN DAM TSIG
BRTUL

ZHUGS BSRUNG, ,RTOG MED RGYUD GCIG BLA MA DANG, ,'JAM PA'I DPAL
LA MOS PA YIS, ,KHRO MED SNGAGS DANG RGYUD LA MKHAS, ,THOS LDAN
RGYUD 'DIR DBANG THOB PAS, ,DAM TSIG GSUM LA GNAS PA DES, ,DANG
PO 'PHAGS PA 'JAM DPAL GYI LHA RNAMS SGRUB PA'I THABS

LAS 'BYUNG BA BZHIN DU BSNYEN PA BYA STE, SNGAGS KYI PHRENG BA
'BUM DU BZLAS PA NI SNGON DU BSNYEN PA'O, ,GZHUNG LAS, BSAM GTAN
DANG NI RJES MTHUN PA'I, ,RI YI PHUG GAM CHU YI 'GRAM, ,RDZING
NGAM RANG DGA'I GNAS DAG GAM, ,LHA KHANG MCHOD RTEN SOGS PAR,
,ZHES

GSUNGS PAS NA, ,DE LTA BU'I GNAS DER SONG LA, ,CI TZAM 'BYOR BA'I
TSAD KYIS BYAS LA, ,SA DANG PHA ROL PHYIN PA LA, ,LHA MO KHYOD NI
DBANG DU GYUR, ,SKYOB PA SH'AKYA SENG GE YIS, ,JI LTAR BDUD KYI
SDE BCOM PA, ,DE MCHOD PA DANG GTOR MA BSHAMS LA, SA'I LHA MO LAS
BSLANG BA

NI, ,SKYOB PA SANGS RGYAS THAMS CAD KYI, ,SPYOD PA'I TSUL DANG
KHYAD PAR DANG, ,SA DANG PHA ROL PHYIN PA LA, ,LHA MO KHYOD NI
DPANG DU GYUR, ,SKYOB PA SH'AKYA SENG GE YIS, ,JI LTAR BDUD KYI
SDE BCOM PA, ,DE LTAR BDAG GIS BDUD BCOM NAS, ,BDAG GIS DKYIL
'KHOR BRI

BAR BYA, ,ZHES BRJOD NAS, THAL MO SA LA BRDABS PAS, SKU PHYED
TZAM SA LAS 'THON PA DANG, ,SEMS CAN THAMS CAD KYI DON DU DKYIL
'KHOR BYED PAS BDAG LA BYIN ZHES BRJOD PAS, KHYOD KYI DKYIL 'KHOR
GYI BDAG PO GYIS SHIG CES BRJOD NAS SA LA THIM PAR BSAM MO, ,

@35B SA SLONG BA'O, ,DE NAS DRAG PO'I SPYIN SREG GIS BGEGS BZLOG
PA, ,DE NYID DU BDAG DANG BLO ZHI BA'I PHYIR SPYIN SREG BYAS LA
DER SA SPYANG BAR BYA STE, 'DOM GANG TZAM LA SOGS PA BRKOS LA
SA'I RO LNGA BSAL TE, DE RIN PO CHE LNGA DANG LDAN PA'I BUM PA
BCUG LA SLAR SAS DGANG

NGO; ;DE BZHIN GSHEGS PA'I RAS RIS LA SOGS PA JI TZAM 'BYOR PA
YANG BRIS LA DKYIL 'KHOR NYIS 'GYUR LA SPOS KYIS CHAG CHAG BTAB
STE, LAG PA SA LA REG PAR BYA'O, ,RJE BTZUN GYI YI GE BRGYA PA
LAN BDUN BZLAS PAR BYA'O, ,SA BZUNG BA'I RIM PA'O, ,DE NAS

BDAG NYID JI SNYED PA'I RGYAN DANG LDAN PAR BYAS TE, BKRA SHIS
PA'I DUS SU DKYIL 'KHOR GYI DBUS SU 'DUG LA, SGRUB PA'I THABS LAS
'BYUNG BA BZHIN DU, ,BDAG BSRUNG BA NAS BGEGS GZHOM PA LA SOGS PA
BYA BA DANG, DE NAS RTEN SPRUL PA NAS TSOGS BSAGS PA NAS,

YE SHES PAR GYUR PA'I BAR DU BYAS LA, DER GONG GI DANG 'DRA BA'I
LHA MO STA GON BYAS LA, DE NAS SPRO BA SKYED DE, DENG DU BDAG TSE
'BRAS BU YOD, ,BDAG NI GSON PA 'BRAS BUR BCAS, LHA DANG DAM TSIG
MNYAM PA RU, ,GYUR PAR BDAG NI SOM NYI MED, ,BYANG

CHUB SEMS DANG SEMS GCIG LAS, MI LDOG PAR NI BDAG GYUR TE, ,'JAM
PA'I DBYANGS KYI RIGS SU NI, ,DENG BDAG SKYE BAR THE TSOM MED,
,DENG BDAG NYI MA DAM PA STE, ,MCHOD SPYIN 'DI NI BLA NA MED,
,PHYOGS BCU'I SANGS RGYAS SPYAN 'DREN PA, ,DENG BDAG

'DUS PA'I MCHOG YIN NO, ,DE NAS PHYAG BYAS SPOS THOGS LA, ,KYE
DBANG NI NGES TE BLA NA MED, ,PHYOGS BCUR BZHUGS PA'I SANGS RGYAS
KUN, ,MA LUS BDAG LA DGONGS SU GSOL, ,BDAG MING 'DI ZHES BYA BA
YIS, ,'JAM PA'I DBYANGS KYI DKYIL 'KHOR BRI, ,DENG

'DIR SANGS RGYAS KUN GSHEGS TE, ,DNGOS GRUB 'DI NI STZAL DU GSOL,
,ZHES BRJOD LA DANG PO'I SBYOR BA DANG, DKYIL 'KHOR RGYAL MCHOG
DANG LAS KYI RGYAL PO MCHOG RNAM PAR BSGOMS LA, YANG SGO DBYE BA
LA SOGS PA SNGON DU 'GRO BA NAS BDAG NYID YE SHES PA'I GNAS SU

@36A *, ,'DUG PA'I BAR DU BYA STE, PHRENG BA'I SNGAGS ZLOS PA LA
SOGS PA'I RNAL 'BYOR PA'I SGRUB PA'I GROGS LHA'I NGA RGYAL DANG
LDAN PAS DKYIL 'KHOR BRI BA'I PHYIR 'DUD KYIS BSTOD DE, DE NAS,
RGYUD CHEN SGYU 'PHRUL DRA BA LAS, ,RDO RJE 'CHANG CHEN GSANG
SNGAGS 'CHANG, ,DPAG

MED RNAMS KYI BKA' BZHIN DU, ,DKYIL 'KHOR DAM PA BSHAD DU GSOL,
,ZHES GSOL BA BTAB LA, DE NAS LANGS TE, LHA RNAMS LA PHYAG BYAS
NAS, BDAG NI RANG NYID RAL GRI CAN, ,DANG PO'I SANGS RGYAS BDAG
RANG NYID, ,NGA NI SANGS RGYAS RGYAL PO STE, ,STOBS CHEN RAL GRI
CAN

BDAG NYID, ,DE NAS MIG DANG RKANG PA BYIN GYIS BRLABS TE, BSGOMS
PA'I DKYIL 'KHOR STENG DU BTEG LA, BYANG SHAR MTSAMS NAS BSKOR BA
BYAS TE, H'Um YE SHES ZHI BA'I NGANG LAS MA G-YOS KYANG, ,SKU YI
CHA LUGS ZA BYED RNGAM STABS CAN, ,GSUNG GI NGA RO 'BRUG STONG
LDIR BA'I SGRAS, ,

MA LUS DBANG DU SDUD LA PHYAG 'TSAL LO, ,GZHAN YANG TSAM RNGAM
GYI DBYANGS BRJOD LA, H'Um DKYIL 'KHOR CHEN PO'I SA GZHI LA GNAS
PA'I, LHA LA SOGS PA'I BGEGS TSOGS KUN NYON CIG ,GNAS 'DIR 'JAM
DPAL DKYIL 'KHOR NGAS 'DRI YIS, ,BGEGS KYI RIGS

TSOGS GANG YIN 'BYER BAR GYIS, ,CI STENG YI BKA' LAS 'DAS GYUR
NA, ,YE SHES CAN GYI RAL GRI 'BAR BA YIS, ,MGO BO TSAL PA BRGYAR
NI 'GAS BYED CING, ,RNAM PAR 'JIG PAR 'GYUR BAR GDON MI ZA, ,DENG
SA PHYOGS NAM MKHA' LTAR DRI MA MED PA 'DI, ,DENG RNAL 'BYOR

GYI DBANG PHYUG CHEN PO ZHES BYA BAS, SEMS CAN THAMS CAD RDZOGS
PA'I BYANG CHUB LA DGOD PA'I PHYIR, 'JAM DPAL GYI DKYIL 'KHOR
'DRI YIS, H'Um LHA KLU GNOD SPYIN DRI ZA DANG, ,'BYUNG PO SHA ZA
SRIN PO'I TSOGS, ,'BYUNG PO THAMS CAD SAR SONG ZHIG ,'JAM DPAL
BKA' THOS

MYUR DU SONG, ,GANG DAG MI 'GRO DE LA NI, ,RAL GRI DANG NI KHA
tV'Am GAS, ,SPYI BO TSAL BA BRGYAR 'GAS 'GYUR, ,LAN GSUM DU BRJOD
DO, ,BSKAL PA ME LTA BU'I 'OG NAS BYUNG NAS, GDUG PA CAN THAMS
CAD BSREG PAR BSAM MO, ,DE NAS DKYIL 'KHOR GYI LTE BAR 'DUG STE,

@36B BSKAL PA'I ME LTA BU'I KHRO BO'I 'BYIN PAS GDUG PA CAN THAMS
CAD BSKRAD PAR BYA'O, ,DE NAS DAG PA YONGS SU BSKOR BA'I TSUL
GYIS SHAR DU 'GRO BAR BYA'O, ,DE NAS G-YON BRKYANG BAS BGEGS
BSKRAD DO, ,DE NAS GNOD SPYIN GYI 'GROS KYIS LHOR SONG LA, ,G-YAS
BRKYANG

BAS BGEGS BSKRAD DO, ,DE NAS RDO RJE 'GROS KYIS NUB TU SONG LA,
ZLUM PA'I STANGS STABS BYAS LA BGEGS BSKRAD DO, ,DE NAS BYANG DU
RDO RJE 'GROS KYIS SONG BA DER SA GA'I 'DUG STANGS KYIS BGEGS
BSKRAD LA, DE NAS 'GYING 'GROS KYIS SHAR DU 'GRO BAR BYA'O, ,YANG
RDO RJE

'GROS KYIS DKYIL 'KHOR GYI LTE BA BSKOR LA PHUR BU'I 'GROS BYA'O,
,DBUS DER H'Um SGRA RGYUN MI BCAD DO, ,DER PHYED PAS 'DUG LA RDO
RJE'I LTA BAS BGEGS BSNUN LA, BSREG PA BCING BA PHYOGS DANG
MTSAMS RAB DRA BA BYAS LA, AOm BADZRA DZVA LA AA NA L'ARKA H'Um,
H'Um BADZRA AA NA LA HA

NA DA HA PA TZA MA THA BHA NYJA RA nA H'Um, BADZRA NE TRI BANDHA
SARBA BIGHAm, AOm DRi dHO ME BHA BA, RAKshA SARBA SV'A H'A, AOm
HU LU HU LU H'Um PHAt, AOm DRUm BANDHA H'Um, AOm BADZRA P'A SHA
HRI, AOm BADZRA P'A TAm KE P'A TAm KE NI RA tA, HRI BADZRA KA LI
RU tA MA tA, AOm BADZRA SHI KHA RI RU tA MA tA, H'Um BADZRA KARMA
BADZRA BANDHA BAm, SARBA MAndALA H'Um DZA, GSANG BA 'DUG LA, MA
H'A TZAKRA

MAndA SI AA TI SI TA H'Um GIS BYIN GYIS BRLABS LA, DE NAS SENG
LDENG LAS BYAS PA'I PHUR BU LA, TZANDAN DMAR POS BYUGS LA, SRAD
BU DMAR PO DANG ME TOG DMAR POS BCINGS LA STOD KHRO BO LA SMAD RDO
RJE RTZE GCIG PA'I DBYINGS SU 'DUG LA H'Um LAS SPRIN SGRA LA SOGS
PA BSKYED

LA; AOm BADZRA K'I LI K'I LA YA SARBA BI GHN'Am BANDHA H'Um PHAt,
CES BRGYA RTZA BRGYANG BZLAS PAS, G-YON PA KHU TSUR GYIS BZUNG
STE, G-YAS PA RDO RJE THO BAS DBUS DANG GRU BZHIR BRDUNG NGO,
,DHA MA DHA MA, DA MA DA MAS NA TZUNDHA YA TZAN TZURnA YA BADZRA
AUTMA KA RA H'Um PHAt, RDO RJE THO BA LAN BRGYA RTZA BRGYANG

BZLAS LA BRDUNG BAR BYA'O, ,DE NAS RDO RJE GO CHA BSKON, ,RDO
RJE'I RTZE MO BZLAS PA'I SPOS CHUS BYUGS LA GUR GUM DANG, AA KA
RU DANG, DU RUshKA DANG, TZANDAN DANG GA PUR DANG GLA RTZI LA
SOGS PA'I DRI RNAMS KYIS SNGAGS GDAB PA'I LHA'I GRANGS DANG MNYAM
PA'I DRI'I THIG LE ZLUM PO

@37A *, ,BYAS LA DER ME TOG GI TSOM BU LA SNGAGS BZLAS TE DAM
TSIG SEMS DPA' BSKYED LA, NAM MKHA'I DE BZHIN GSHEGS PA RNAMS
DGUG PA DANG GZHUG PA LA SOGS PA BYAS LA MCHOD PA'I BYE BRAG SNA
TSOGS PAS MCHOD LA, BSTOD PA BYAS GSOL BA GDAB

STE; H'Um BCOM LDAN 'JAM DPAL RDO RJE NI, RIG SNGAGS RGYAL PO
PHYAG 'TSAL BSTOD, ,SNYING RJE'I YID KYIS DKYIL 'KHOR BRI BAR
'DOD, ,DE BAS BYIN BRLABS MDZAD PAR GSOL, ,DGONGS SHIG SANGS
RGYAS SDE DANG TSOGS, ,GANG GZHAN SNGAGS KYI LHA TSOGS DANG

LHA RNAMS BA STAN LA MNGON DGA' BA, ,DKYIL 'KHOR BYIN RLOB DNGOS
GRUB STZOL, ,ZHES LAN GSUM DU'O, ,DE NAS DNGUL LAM GSER GYI BUM
PA LA KHA DOG DKAR POR BSGYUR LA, LHA'I GRANGS DANG MNYAM PA'AM,
YANG NA RNAM PAR RGYAL BA'I BUM PA'AM LAS THAMS CAD

PA'I BUM PA STE, LAS KYI BUM PA LA SNA TSOGS RDO RJE BRI'O, ,RNAM
PAR RGYAL BA'I BUM PA LA LHA KUN GYI MTSAN MA DANG, GTZO BO'I
MTSAN MA BRI'O, GTZO BO'I BUM PAR SMAN LNGA DANG 'BRU LNGAS BKANG
LA MGUL CHINGS NYIS RIM DU BYA'O, ,ME TOG GI PHRENG BA DANG GDUGS
DKAR PO RE

RES G-YOGS PAR BYA'O, ,YANG NA BUM PA BCU DGOD ZER TE 'THAD DO,
,GTZO BO'I BUM PAR GONG GI GSUM LAS LHA TSANG BAR BSKYED LA, DGUG
GZHUG DANG MCHOD BSTOD DANG BZLAS PA BYA'O, ,LAS KYI BUM PAR RDO
RJE GNOD SPYIN DU BSKYED PA DANG GZHUG PA DANG, MCHOD

BSTOD DANG BZLAS PA BYA'O, ,RNAM RGYAL BUM PA NI BZHU BAR BYA'O,
,LAS BUM NI MI BZHU'O, ,YANG NA KUN MI BZHU ZER TE, DE NAS BUM PA
RNAMS GTZANG SAR SBA'O, ,BUM PA LHAG PAR GNAS PA'O, ,DE NAS BAR
CHAD THAMS CAD ZHI BA DANG, DNGOS GRUB THAMS

CAD BSGRUB PA'I PHYIR, GZHUNG BZHIN DU SPYIN SREG BYA, DE NAS
PHYI ROL DU GTOR MA BTANG STE, LHA LA MCHOD PA SLOB MA STA GON DU
GZHUG PA BYA STE, SHAR NGOS SU MAndALA BYAS PA'I RTZAR 'DUG STE,
BLA MA LA GSOL BA GDAB STE, STON PA KHYOD LA BDAG DGA'O, ,BYANG
CHUB

@37B SEMS DPA'I TSUL BA STAN PA, ,MGON PO CHEN PO BDAG 'TSAL LO,
,DE NYID DAM TSIG RIG PA DANG, ,BYANG CHUB SEMS KYANG BDAG LA
GSOL, ,THAR PA CHEN PO'I GRONG MCHOG TU, ,MGON PO BDAG NI 'JUG
PAR MDZOD, ,DE NAS BLA MAS, RTOG PA RNAMS NI LEGS

PAR BSDUS PA YIS, ,SHIN TU BSAM PA BZANG POR LDAN PAS NYON,
,BRJED NGAS BLO LA 'JAM PA'I DBYANGS SOGS RNAMS, ,BDE BAR GSHEGS
PA RNAMS KYIS BYIN MI RLOB, ,BAG MED BDAG GIS MI DGE BGYIS PA
DANG, ,BGYID STZAL RJES SU YI RANG GANG YIN PA, ,DE

DAG THAMS CAD BYANG CHUB MCHOG GI NI, ,SPYAN SNGAR MA LUS DA LTAR
SO SOR BSHAGS, ,BDE GSHEGS SRAS KYI TSOGS GNYIS ZAB PA DANG,
,RGYA CHE 'GRO BA MA LUS PA YI DON, ,SGRUB PAR BYED PA DE LAS
GZHAN PA LA, ,RTAG TU BDAG NI RJES SU YI RANG NGO, ,THUGS RJES

KHYAB PA'I THUGS DANG LDAN GYUR PA, ,BLO GROS SDIG BRAL GTI MUG
TSOGS KUN BCOM, ,MA LUS PADMA'I RIGS KYI NANG BZHUGS PA, ,BDE BAR
GSHEGS PA RNAMS LA SKYABS SU MCHI, ,BLO MCHOG RNAMS KYI KUN DGA'
RA BA STE, DMAN PAS 'JIGS PA RNAMS KYI

SKYABS BYED 'TSAL, ,SRID PA'I SBYOR BA ZIL GYIS MNAN PA'I MCHOG,
,GSUNG MCHOG CHOS LA BDAG NI SKYABS SU MCHI, ,'DOD CHAGS LA SOGS
SPRUL GYI DUG BCOM ZHING, ,BLO GROS RNAM RGYAL THUGS RJER LDAN PA
YI, ,BRTUL ZHUGS BZANG PO'I TSOGS LA SKYABS SU

MCHI; ,SRID DANG BRAL BA RNAMS LA BDAG PHYAG 'TSAL, ,RGYU YI RJES
LA BDAG PO'I LUS BDAG NYID, ,'BRAS BU'I STOBS KYIS DAG LAS RGYAL
'GYUR BA, ,SNYING RJE'I RTZA BA ZUG CING YANG DAG RTOGS, ,MNYAM
MED BYANG CHUB BDAG GIS GZUNG BAR BGYI, ,DE NAS SLOB

MA'I GNAS GSUM DU DRI'I THIG LE BYAS LA, RDO RJE DANG 'KHOR LO
DANG PADMA DANG, AOm A'A:H'Um GIS BSKYED DE GZHAG GO, ,DE NAS
SPOS DANG ME TOG LA SOGS PA RE RE BYIN LA, DE NAS BRTZAMS TE BDE
BA THAMS CAD NYE BAR GNAS PAR GYIS SHIG CES BRJOD DO, ,DA NAS SO
SHING ME

@38A *, ,TOG GI PHRENG BAS BDUD RTZI 'KHYIL PA'I SNGAGS BZLAS TE
BYIN LA, SLOB MA RANG GI SO BRUD MAndALA GYI STENG DU BOR TE, LTAS
LTA BA SO SHING MDUN DRANG POR BOR LA, DE TSE BDAG LA LTA BA
DANG, ,RTZE MO GYEN DU 'DREN GYUR NA, ,DE TSE DNGOS GRUB MCHOG
THOB 'GYUR, ,

DE TSE SHAR DU KHA BLTAS NA, ,DE TSE DNGOS GRUB 'BRI NAG DU 'GYUR,
,MTSAMS DANG BYANG DU KHA BLTAS NA, ,'JIG RTEN PA YI DNGOS GRUB
THOB, ,SO SHING BOR BA RGYA ZHIG LA, ,THUR DU BLTAS NAS SA 'OG
GO, ,DE NAS KU SHA SA RA PA LA RDO RJE RNON PO BZLAS TE, STAN
DANG SNGAS SU SPYIN

NO; ,DE NAS SRUNG SKUD LA SNGAGS KYI PHRENG BA DE'I DPUNG PA
G-YON PAR GDAGS SO, ,DE BRTAN PA'I PHYIR YANG RJE BTZUN GYI YI GE
BRGYA PA YANG BRJOD DO, ,DE NAS ZAB PA DANG RGYA CHE BA'I CHOS
KYI GZENGS BSTOD LA BZHIN BZANGS RNAMS LONGS SHIG DANG, DKYIL
'KHOR CHEN PO

MTHONG BAR 'GYUR RO, ,NANG PAR JI LTA BA'I RMI LAM ZLOS SHIG
BRJOD LA BTANG NGO, ,DE NAS NANG PAR RMI LAM DRI BAR BYA'O, ,DE
NAS 'DZEM PA MED PAR BZLAS TE, RMI LAM SANGS RGYAS MTHONG BA
DANG, ,YON TAN RGYA MTSO MNGON SUM BZHIN, ,MCHOD RTEN DANG NI SKU
GZUGS

MTHONG; ,DE LA MCHOD PA RTZOM PA DANG, ,DGE SLONG DAG DANG CHOS
NYAN RNAMS, ,ZHES BYA BA LA SOGS PA'I RMI LAM BRTAGS LA NGAN PAR
GYUR NA SPYIN SREG BYA, DE NAS DKYIL 'KHOR YANG DAG MCHOD PA
BZLAS PA DANG, BSGOM PA LA SOGS PA CI NUS PAR MCHOD BSTOD LA

SOGS PA BYAS LA, DE NAS SNGAGS DANG PHYAG RGYAS DKYIL 'KHOR STENG
DU BTEG LA, DE BZHIN GSHEGS PA DE RNAMS DANG, SHEL LTA BU'I KHANG
PA BRTZEGS PA'I NANG DU ZHUGS PAR KHA SPYAR BYAS LA GZHAG GO, ,DE
NAS SLOB MA'I GTZO BO DANG LHAN CIG TU BSAM GTAN

LAM NYAM PAR NYAL BAR BYA'O, ,DE NAS BDAG NYID SKYE RENGS SHAR
BA'I DUS SU LHA'I SBYOR BA BYAS LA, NYI MA 'CHAR KAR BDAG NYID
RGYAN THAMS CAD DANG LDAN PAR BYAS NAS, DKYIL 'KHOR DRIS NYE BAR
BYUGS TE, TSON SNA LNGA'I SKUD PA SO SOR BKAL LA RIM PAS BZHAG
STE,

@38B AOm H'Um TR'Am HR'I: AA RANG GI SA BON RNAMS LA MI BSKYOD PA
LA SOGS PA, RANG GI PHYOGS NA BZHUGS PA RNAMS KYI GNAS SU BTANG
LA, 'BAR BA'I LCAGS KYUS DRANGS TE, LAG PA G-YAS PA'I SRAD BU
BKAL LA, AA NA LA SOGS PA'I SNGAGS KYIS BSGRIMS LA, TZANDAN LA
SOGS

PA BSGOS PA'I SNOD DU BZHAG LA MCHOD DE, BZLAS PA BYAS LA, DE NAS
RANG NYID RNAM PAR SNANG MDZAD DU GYUR PA'I SNYING GA NAS, GROGS
PO RDO RJE 'DZIN LA DZA DZA ZHES PA PHYUNG LA, MA DANG tA LAS NYI
MA DANG ZLA BA SER PO'I SNANG BA BSKYED LA, DZA ZHES PAS SGRUB
PA'I GROGS KYI LAG TU

GTAD LA, G-YON KHU TSUR GYIS SRAD BU BZUNG LA CI BDER GDAB PAR
BYA STE, DE YANG TSANGS DANG LOGS DANG ZUR DANG LOGS THIG RNAMS
LA, DE BZHIN PHYI DANG NANG GI CHA CHEN PO NYI SHU BRGYANG DU NAM
MKHA' LA GDAB PAR BYA'O, ,AOm BADZRA SA MA YA S'U TRA MA TI KRA
MA H'Um, ZHES

NGA GYEN DU BTAB PA'I SGRAS DE BZHIN GSHEGS PA RNAMS BSKUL, YANG
NA CHA CHEN PO BCU DRUG TU BYA, DE NAS KHA DOG GCIG PA'I SKUD PA
LAS THAMS CAD PA'I SKUD PAR BYIN GYIS BRLABS LA, SA THIG GDAB
STE, KHA CIG NA RE RDO RJE DBYINGS BZHIN DU THIG GDAB BO ZHES
ZER,

KHA CIG NA RE CHA CHEN PO BRGYANG DU THIG GDAB BO ZHES ZER, 'DIR
NI NGES PA KHO NAR CHA CHEN PO NYI SHU RTZA BRGYANG DU GDAB BO
ZHES PHYI NANG DU PHYE STE, 'KHOR LO RIM PA GSUM GYIS GDAB BO,
,PHYI DANG NANG DU BCAS PA'I SGO, ,PHYI 'JIG RTEN PA'I SGO RKYANG
BA BYA'O, ,RDO RJE RA BA DANG ME RI LA

SOGS PA'I THIG GDAB BO, ,DE NAS DKYIL 'KHOR NA GNAS PA'I PHUR BU
H'Um BZHIS BTON LA, TSON SNA LNGAS BKANG LA, THIG BZHIN DU BYIN
GYIS BRLABS TE, AOm SA MA YA TZI TRA H'Um, ZHES PA 'DIS SBA BAR
BYA'O, ,DES BYANG SHAR MTSAMS SU TSON SNA RNAMS MDZUB

GANG BA LAG PA G-YON PAS DRANGS TE, CHOS KYI DBYINGS DE DAG PAS
NI, ,SEMS CAN KHAMS NI RANG GROL BYAS, ,RGYAS PAS 'JAM DBYANGS
RDO RJE NYID, ,DE BZHIN GSHEGS PA KUN GYI GNAS, ,ZHES BRJOD LA
PHUR BUS GDAB BO, ,DE NAS DBUS NAS RIM PAS

@39A *, ,BRIS TE, DE YI RIM PA 'DI YIN TE, ,SNGON POS SER PO DMAR
PO DANG, ,LJANG GU DKAR PO RIM PAS DGYE, ,DE YANG SHAR DU SNGO LA
LHO RU SER, ,NUB TU DMAR PO BYANG NI LJANG, ,DKAR PO DBUS SU SHES
PAR BYA, ,GSUNGS PAS NA DE LTAR BRI'O, ,DE

LTAR BRIS LA MTSAN MA DGOD PA NI, SKU'AM GSUNG NGAM THUGS SU
DGOD PA STE, DBUS SU DPAL RNAM PAR SNANG MDZAD DO, ,'KHOR LO'I
PHYOGS BZHIR BDE BAR GSHEGS PA RIGS BZHI'O, ,MTSAMS SU YUM
BZHI'O, ,DE'I PHYI ROL DU 'KHOR LO RTZIBS BCU DRUG PA GRVA

BZHI SGO DANG BCAS PA'O, ,RTZIBS BCU DRUG LA BYANG CHUB SEMS DPA'
BCU DRUG GO, ,GRVA LA LHA MO BRGYANG DO, ,SGO LA SGO BA BZHI'O,
,DE'I PHYI ROL DU 'JIG RTEN PA'I YON TAN BRJOD PA LAS DGOD PAR
BYA'O, ,DE NAS DGONGS KA'I DUS SU BAB PA DANG, YO BYAD DANG DKYIL

'KHOR GYI RGYAN RNAMS DGRAM PAR BYA STE, MCHOD PA LNGA DANG RGYAN
THAMS CAD DANG, DE BZHIN DU PHUR PA DANG MDA' DANG, TSON SKUD KYI
DRA BA DANG, RAL GRI LA SOGS PA DANG ME LONG LA SOGS PAS DKYIL
'KHOR BRGYAN PA, MTSAN YANG DAG PAR BRJOD PA'I GLEGS BAM BZHI

YANG PHYOGS BZHIR GZHAG GO, ,PHYOGS MTSAMS SU SPOS SNOD BRGYANG LA
SOGS PAS BDUG PAR BYA'O, ,DE LTAR DKYIL 'KHOR GYI RGYAN CHA ZIN
NAS, DE NAS RJE BTZUN GYI YI GE BRGYA PA ZLOS SHING, DKYIL 'KHOR
DE DBANG LDAN NAS BRTZAMS TE BSANG GTOR BYA'O, ,DKYIL

'KHOR BYIN GYIS BRLAB PA'I PHYIR, RDO RJE 'KHOR LO'I PHYAG RGYA
DANG SNGAGS BZLAS SO, ,DE NAS BDAG NYID RGYAN GYIS BRGYAN PA
KHYAMS SU 'DUG STE, DANG POR BDAG MED PA NAS SGRUB PA'I THABS LAS
'BYUNG BA BZHIN DU, GTZO BO'I SKU BSKYED CING YE SHES SEMS DPA'
DANG

GNYIS SU MED PAR BYAS LA RGYAS GDAB STE, DBANG BSKUR LA DKYIL
'KHOR DE SNGAGS DANG PHYAG RGYAS BLANG BA LA, SKU DANG YIG 'BRU
PHYAG MTSAN GANG YIN PA'I CHO GA GSUM GYIS BSKYED LA, KHA SPYAR
GYI SBYOR BA BSAMS LA PHAB STE GNYIS SU MED PAR BYA'O, ,DE NAS
BDAG

@39B NYID DKYIL 'KHOR LAN GSUM DU BSKOR ZHING LHAG PA DANG MA
TSANG BA ZHI BAR BYA BA'I PHYIR, RJE BTZUN GYI MTSAN YANG DAG PAR
BRJOD PA DANG, SNGAGS KYI PHRENG BA BRGYA RTZA BRGYANG BZLAS LA ME
TOG DBUL LO, ,DE NAS RDO RJE 'JIGS BYED DU BYAS LA DBUS SU 'DUG
NAS SGO DBYE 'O, ,YANG

NA BAR 'DIR LHA'I RNAL 'BYOR BYAS LA, BUM PA DANG YO BYAD RNAMS
NANG DU GZHUG GO, ,BUM PA RNAMS LA BZLAS PA BYAS LA GNAS SU GZHAG
GO, ,DE NAS MCHOD PA BYAS LA BDAG NYID DBANG DANG DAM TSIG CAN DU
BYA BA'I PHYIR, RJE BTZUN GYIS MCHOD PA BYAS PAS DBANG DANG,

DAM TSIG DANG LDAN PAR BSAM MO, ,DE NAS MCHOD PA LA SOGS PA BYIN
GYIS BRLABS LA, DE NAS SGO PHYE LA SANGS RGYAS RNAMS SPYAN DRANGS
LA, NAM MKHA' LA BYON PA LA BGEGS BSKRAD PA LA SOGS PA BYAS LA
DGUG GZHUG BYA STE, RGYAS GDAB PA DANG DBANG BSKUR BA DANG MCHOD

YON LA SOGS PA PHUL LA, MCHOD PA LNGA DANG NYI SHU LA SOGS PAS
MCHOD LA, RJE BTZUN GYI MTSAN BRGYA RTZA BRGYANG PAS BSTOD DO,
,RJE BTZUN GYI SNGAGS KYI PHRENG BA BRGYA RTZA BRGYANG BZLAS PA
LA, GSOL BA BTAB LA DE NAS 'BYUNG PO DANG CHOS SKYONG RNAMS LA
GZHUNG NAS 'BYUNG BA BZHIN DU

GTOR MA BYIN LA, DE NAS DKYIL 'KHOR GYI 'GRAM DU SPYIN SREG RGYAS
PAR BYA'O, ,DUS 'DI RU PHYAG RGYA DANG GLU LA SOGS PA BYA'O, ,DE
NAS LHA LA PHYAG BYAS LA, BDAG MING 'DI ZHES BYA BA YI, ,RDO RJE
SLOB DPON DKA' THUB CHE, ,SEMS CAN KUN LA PHAN PA'I PHYIR, ,SLOB
MA

RNAMS NI 'JUG PAR BGYI, ,DE NAS GANG ZAG GI RIM PAS ZHU PHUL LA
BSLAB PA'I GZHI LNGA DANG LDAN PA'I SLOB MA GANG YANG RUNG BA'I
RGYAN DANG LDAN PAR BYA STE, YOL BA'I PHYI ROL DU BLA MA LA GSOL
BA GDAB BO, ,DGA' CHEN KHYOD BDAG STON PHA BAS, ,SLOB DPON KHYOD
NI DGONGS SU

GSOL; BYANG CHUB SEMS DPA'I TSUL BA STAN PA, ,MGON PO CHEN PO BDAG
'TSAL LO, ,DAM TSIG DE NYID STZAL DU GSOL, ,SDOM PA RNAMS KYANG
BDAG LA GSOL, ,DE NAS SLOB MA LA, RDO RJE BSRUNG BA BZLAS PA YIS,
,STOD G-YOGS SMAD G-YOGS BSKON BYAS

@40A *, ,LA; ,SGO SRUNG GI SNGAGS BZLAS LA G-YOGS TE, ME TOG
THOGS TE PHYAG BZHI 'TSAL, ,BSHAGS DANG RJES SU YI RANG DANG,
,BSKUL BA DANG NI GSOL BA BYA, ,SLOB DPON 'DOD NA 'DI SKAD BRJOD,
,GTZO BO BDAG LA SDOM PA GSOL, ,THUB PA

NYI MA MA LUS PA, ,SANGS RGYAS RNAMS NI BDAG LA GSOL, ,BDAG MING
'DI ZHES BYA BA YI, ,SLOB DPON DPANG DU GNAS PA LA, ,SANGS RGYAS
ROL MO LAS BYUNG BA, ,MI LDOG PA YI 'KHOR LO 'BYOR, ,THAR PA'I
RANG BZHIN GRONG KHYER CHE, ,GSANG BA CHEN POR 'JUG

PAR BGYI, ,GSANG BA THAMS CAD BSDUS PAR NI, ,SLOB DPON CHEN PO
BDAG 'JUG 'GYUR, ,MI LDOG PA YI DBANG BSKUR BA, ,SKAL BA CHEN PO
BDAG LA GSOL, ,MTSAN RNAMS KUN GYIS RGYAS BTAB CING, ,DPE BYAD
RNAMS DANG YANG DAG LDAN, ,SANGS RGYAS KUN GYI

YID 'ONG MA, ,SLOB DPON CHEN PO BDAG LA GSOL, ,DBANG CHEN PO NI
RMAD BYUNG BA, ,SEMS CAN KUN GYI DON GYI PHYIR, BDAG NI RTAG TU
SLOB DPON 'GYUR, ,SLOB DPON CHEN PO BDAG LA GSOL, ,DE NAS BLA MAS
LHA RNAMS LA, ,CHE GE ZHES BYA 'DI NYID NI, ,BYANG

CHUB CHEN PO 'DI NYID NI, ,DAM TSIG MCHOG DANG GSANG BA YI,
,DKYIL 'KHOR 'DIR NI 'JUG PAR 'TSAL, ,YANG NI BLA MAS 'DI SKAD
BRJOD, ,GSANG BA CHEN PO'I RIGS PA YI, ,GSANG BA YONGS SU 'DZIN
PA NI, ,BDAG NYID CHEN PO KHYOD 'DOD DAM, ,DE YANG 'TSAL

ZHES BRJOD PAR BYA, ,DE NAS BLA MAS 'DI SKAD BRJOD, ,SANGS RGYAS
CHOS DANG DGE 'DUN TE, ,DKON MCHOG GSUM LA SKYABS SU SONG, ,'DI
NI SANGS RGYAS RIGS DAG LA, ,DAM TSIG BRTAN PAR GYUR PA'O, ,RDO
RJE DRIL BU PHYAG RGYA YANG, ,BLO CHEN KHYOD KYIS GZUNG BAR

GYIS; ,BYANG CHUB SEMS GANG RDO RJE CHE, ,SHES RAB DRIL BU ZHES
BSHAD DO, ,SLOB DPON DAG KYANG GZUNG BAR BGYI, ,BLA MA SANGS
RGYAS KUN DANG MNYAM, ,'DI NI RDO RJE'I RIGS DAG PA'I, ,SDOM PA
DAM TSIG YIN PAR GSUNGS, ,RIN CHEN RIGS MCHOG CHEN PO LA, ,

@40B NYIN DANG MTSAN MO LAN GSUM DU, ,ZANG ZING MI 'JIGS CHOS
DANG BYAMS, ,SPYIN PA RNAM BZHI RTAG TU SPYIN, ,PHYI NANG GSANG
BA'I THEG PA GSUM, ,DAM CHOS KHYOD KYIS GZUNG BAR BYA, ,'DI NI
PADMA'I RIGS DAG PA'I, ,DAM TSIG SDOM PA YIN PAR GSUNGS, ,LAS

KYI RIGS MCHOG CHEN PO LA, ,SDOM PA THAMS CAD LDAN PAR NI, ,YANG
DAG NYID DU GZUNG BAR BGYI, ,MCHOD PA'I LAS KYANG CI NUS BGYI,
,GZHAN YANG BCU BZHI 'DI DAG NI, ,PHAS PHAM PAR NI RAB TU BSHAD,
,SPANG ZHING DOR BAR MI BYA'O, ,RTZA BA'I LTUNG BAR SHES PAR

BYA; ,NYIN DANG MTSAN MO LAN GSUM DU, ,NYIN RE BZHIN DU BZLAS PAR
BYA, ,GAL TE NYAMS NA RNAL 'BYOR PA, ,KHA NA MA THO SBOM POR
'GYUR, KHYOD KYIS SROG CHAGS GSAD MI BYA, ,MA BYIN PAR YANG BLANG
MI BYA, ,'DOD PAS LOG PAR MI SPYOD CING, ,BRDZUN DU

SMRA BAR MI BYA'O, ,PHUNG KHROL KUN GYI RTZA BA NI, ,CHANG NI
YANG DAG SPANG BAR BYA, ,SEMS CAN GDUL PHYIR MA GTOGS PAR, ,BYA
BA MA YIN THAMS CAD SPANG, ,DAM PA NYE BAR BA STEN BYA ZHING, ,RNAL
'BYOR PA RNAMS BSNYEN BKUR BYA, ,LUS KYI LAS NI RNAM GSUM

DANG; ,NGAG GI RNAM PA BZHI DAG DANG, ,YID KYI RNAM PA GSUM DAG
NI, ,CI NUS PAR NI RJES SU SKYONG, ,THEG PA DMAN PA 'DOD MI BYA,
,'KHOR BA DAG KYANG YONGS MI SPANG, ,RTAG TU MYA NGAN 'DAS MI
CHAGS, ,LHA DANG LHA MIN GSANG BA LA, ,KHYOD KYIS BRNYAS PAR MI
BYA'O, ,PHYAG

RGYA BZHON PA MTSON CHA DAG ,MTSAN MA BGOM PAR MI BYA'O, ,'DI DAG
DAM TSIG YIN PAR BSHAD, ,KHYOD KYIS RTAG TU BSRUNG BAR BYA, ,DES,
SLOB DPON 'DIR NI BDAG LA GSOL, ,GTZO BOS JI LTAR BKA' STZAL BA,
,DE DAG BDAG NI BGYID PAR 'TSAL, ,DE NAS

SDOM PA GZUNG BAR BRJOD, ,SDOM PA MI 'DOD GANG ZAG LA, ,'JUG PA
TZAM ZHIG NI BYA'O, ,DBANG BSKUR BA NI MI BYA'O, ,BO DHI TZITTA
AU TP'A DA YA MI, ,BYANG CHUB SEMS NI BLA MED PA, ,DAM PA BDAG
GIS BSKYED NAS SU, ,DE YI SNYING GAR SNYING POS NI, ,RDO RJE RAB
TU GZHAG PAR BYA, ,

@41A *, ,SU RA TE SA MA YA STVAm HO BADZRA SIDDHI YA TH'A SU
KHAm, DANG PO'I SANGS RGYAS BYIN GYIS RLOBS, ,MCHOD PAS MCHOD DE
YON BLANGS NAS, ,LAS KYI BUM PAS DBANG BSKUR RO, ,SEMS MAS BCINGS
TE SGO BZHIR GZHUG ,DE NAS SHAR SGOR 'DUG BYAS LA, ,DUS 'DI

NYID DU KHYOD NYID NI, ,SANGS RGYAS RIGS SU CHUD PAS NA, ,NGA YI
RDO RJE YE SHES SPYIN, ,SANGS RGYAS RIGS SU 'GRUB PAR GSUNGS,
,GANG ZHIG 'DI NYID MA MTHONG BA'I, ,MDUN DU SMRA BAR MA BYED CIG
,BAG MED SMRAS NA NYAMS PAR 'GYUR, ,DE BAS NAN TAN SMRA BAR
BYA'O, ,

SNYING GAR RDO RJE GTUGS LA SMRA'O, ,DE NAS RDO RJE MGOR BZHAG
LA, ,'DI NI KHYOD KYI DAM TSIG STE, ,'GA' LA SMRAS NA GLANG PA
'GAS, ,TZANDAN GUR GUM LA SOGS PA'I, ,MNA' CHU BYIN LA 'DI SKAD
BRJOD, ,'DI NI KHYOD KYI DMYAL BA'I CHU, ,DAM TSIG 'DAS NA SREG
PAR

BYED; ,DAM TSIG BSRUNGS NA DNGOS GRUB 'GRUB, ,'THUNG ZHIG RDO
RJE'I CHU LA 'THUNG, ,AOm BADZRA YA THA H'Um, MNA' BOR RO, ,DE
NAS 'DI SKAD SMRAS TE, DUS 'DI NYID NAS BU KHYOD KYI, ,RDO RJE
'DZIN PA NGA YIN GYIS, ,NGA YIS JI LTAR BKA' STZAL TE, ,KHYOD
KYIS SKYO BA MED PAR

GYIS; ,GANG YANG NGA LA MA MOS MIN, ,DE BZHIN MOS PAR MA BYAS NA,
,BDUD KYIS BCOM NAS MYOS PAR 'GRO, ,DE BAS DAM TSIG GNAS PAR
GYIS, ,DE NAS, YI GE BRGYA PA MNYAM GZHAG BA STAN BYAS LA, BDAG LUS
GANG YIN SNOD KYI SGO PHYE STE, ,SNYING LA GNAS

PA'I RDO RJE'I DBUS SU BLTA, ,SNGAGS KYI BDAG PO YI GE AA GZUGS
DMAR, ,BRJOD PAS YANG DAG PAS G-YO BA LTA BU'I, ,SLOB MA'I LUS
'DI SGO NAS DBYE BAR BYA, ,ZHUGS NAS RDO RJE BYAMS PA'I SNYING LA
GNAS, ,MA LUS KUN LA KUN DU [*KUN TU?] GANG NAS SU, ,RKANG PA G-YON PAS
G-YAS PA

MNAN NAS SU, ,SNGAGS PAS SLOB MA'I RKANG PA DE LA DBAB, ,KUN DU [*KUN TU?]
DRIL BU'I SGRAS NI YANG DAG DKROL, ,LAG PA PADMA 'DAB MA'I PHYAG
RGYA BCA', ,MI BSKYOD RIN CHEN LA SOGS BDE GSHEGS RNAMS, ,RANG GI
PHYOGS RTOGS LAS BYUNG 'DI PHAB PAS, ,LEGS

@41B PHAB GYUR BAR RANG NYID LUS LA BLTA, ,GANG ZHIG DES KYANG
BABS PAR MA GYUR NA, ,LAG PA G-YAS PAS TIL GYI SA BON GZHAG ,DBUS
SU YI GE H'Um YANG RNAM BKOD DO, ,RDO RJE 'ONG 'BAR BAR NI RNAM
PAR BSAM, ,G-YON PA'I MTHEB MDZUB PHYAG RGYAR BCAS PA YI, ,

BSLANG BAR BYAS LA SDIG PA BSREG PAR BYA, ,LUS NI THAL BAR BYAS
PA RNAM DAG PA, ,BSOD NAMS LUS LA SNGAGS KYIS DGANG, ,YE SHES
DBAB PA NYID DU BSAM, ,RDZAS BZHIN DBAB PA NYID DU RAB TU 'GYUR,
,DE NAS BABS PAR GYUR PA DANG, ,SKU GSUNG THUGS

KYI RTAGS GSUM 'BYUNG, ,GAR DANG GAR GYI LAN DANG NI, ,GLU DANG
GLU LEN YANG DAG BYA, ,BRTAN PAR BYAS LA 'DI SKAD BRJOD, ,'DI
LTAR BDAG GI SLOB MA 'DI, ,DKYIL 'KHOR DU NI LEGS BTZUD NAS, ,LHA
YI RIGS KYI RIM PA DANG, ,'DI YI BSOD NAMS CI 'DRA

BAR; ,DE BZHIN DU NI 'BAB PAR 'GYUR, ,'DIS NI DNGOS GRUB GANG
GRUB DANG, ,RIGS RNAMS GANG GI SNOD GYUR DANG, ,BSOD NAMS MTHU NI
GANG YOD PA, ,DKYIL 'KHOR 'DIR NI DE BZHIN 'GYUR, ,PRA T'ITZTSA
BADZRA HO, ,PHRENG BA BOR TE LTAS RNAMS BLTA, ,GAL

TE BCOM LDAN DBU LA BABS, ,DBU YI GTZUG TOR 'GRUB PAR 'GYUR,
,ZHABS LA BABS NA SNGAGS RNAMS 'GRUB, ,STONG DANG SMAD DANG BAR
DU BABS, ,DNGOS GRUB RAB 'BRI NAG GSUM DU SHES, ,LHA YI GZUGS LAS
RING DU GYUR, ,DE LA DNGOS GRUB RIM PAS

'GRUB; ,MCHOD PA'I 'GRAM PA TSUN CHAD NAS, ,DE YI DE RIGS DE YIN
TE, ,ME TOG BTANG STE DE YI RIGS, ,LHA GNYIS KYI NI BAR DAG TU,
,BABS NA GANG DU NYE BA YIN, ,GAL TE DKYIL 'KHOR LAS THAL NA,
,LAN GSUM BAR DU BSKYAR DU GZHUG ,DE

LAS RGAL NA RE THAG CHAD, ,DE NAS PHRENG BA BLANGS TE 'DI SKAD
DO, ,SEMS NI STOBS CHEN 'DI LONG SHIG ,AOm PRA TI GRi Hn'A STVAm
MI MAm SA TVA MA H'A BA LA, BRJOD LA MGO LA BCING BAR BYA'O, ,DE
NAS MIG GIS CI MTHONG DRI, ,DKAR PO MCHOG NI DNGOS GRUB LA, ,SER
PO

@42A *, ,DON 'BYUNG DNGOS GRUB STE, ,DMAR PO THUGS RJE CHAGS
PA'O, ,NAG PO MNGON SPYOD LAS SU BSHAD, ,SNA TSOGS DNGOS GRUB
THAMS CAD DO, ,GDONG G-YOGS BKROL TE, ,RDO RJE CHAGS PA DENG
KHYOD KYI, ,MIG 'BYED PAR NI BRTZON PAR MDZAD, ,RDO RJE'I

MIG NI BLA NA MED, ,HE BADZRA P'A SHYA, GDONG G-YOGS BKROL LA
DKYIL 'KHOR BA STAN, ,SHAR PHYOGS SGO NAS LCAGS KYU MA'O, ,LHO
PHYOGS NAS ZHAGS PA SER PO, ,NUB PHYOGS NAS LCAGS SGROG DMAR
SKYA'O, ,BYANG SGO NAS DRIL BU LJANG GU'O, ,SHAR KHYAMS NAS RIM

PAS; BYAMS PA DKAR PO'O, ,'JAM DPAL, SBOS KYI GLANG PO, ,YE SHES
TOG ,LHO'I KHYAMS LA RIM PAS, ZLA 'OD, BZANG SKYONG, BLO GROS
RGYA MTSO, ,SPOBS PA BRTZEGS PA BZHI SKU MDOG SER PO, ,NUB KYI
KHYAMS LA, MTHU CHEN THOB, NGAN SONG KUN 'DREN,

MYA NGAN KUN 'JOMS, DRA BA CAN GYI 'OD SKU MDOG DMAR PO, ,BYANG
GI KHYAMS LA, ZLA 'OD GZHON NU, 'OD DPAG MED, NAM MKHA' MDZOD,
SGRIB PA KUN SEL SKU MDOG LJANG GU'O, ,GRVA LA SHAR LHOR BDUG PA
MA DKAR MO, ,LHO NUB TU ME TOG MA SER MO, ,NUB BYANG DU MAR ME

MA DMAR SKYA, BYANG SHAR DU BYUG PA MA LJANG GU, SHAR GYI 'KHOR
LO LA RIM PAS, RDO RJE SEMS DPA' DKAR PO, ,RGYAL PO SER BA, CHAGS
BA DMAR BA, LEGS PA LJANG GU'O, ,LHO'I 'KHOR LO LA RIM PAS RDO
RJE RIN CHEN SER BA, GZI BRJID DAM RA BA, RDO RJE RGYAL MTSAN
SNGO

BA; RDO RJE BZHAD PA DKAR PO, ,NUB KYI 'KHOR LO LA RDO RJE CHOS
DKAR DMAR, RDO RJE RNON PO SNGO BA, RDO RJE RGYU SER BA, RDO RJE
SMRA BA DMAR BA'O, ,BYANG GI 'KHOR LO LA RDO RJE LAS KHRA BO,
,RDO RJE SRUNG BA SER BA, RDO RJE GNOD SPYIN NAG PO, ,RDO RJE KHU
TSUR SER PO, ,GRU CHAD LA, SHAR LHOR

SGEG MO DKAR MO, ,LHO NUB TU PHRENG BA MA SER MO, ,NUB BYANG DU
GLU MA DKAR DMAR, BYANG SHAR GRVA LA GAR MA LJANG GU, DE NAS
'KHOR LO'I SHAR DU MI BSKYOD PA SNGON PO, ,RIN CHEN 'BYUNG LDAN
SER BA, SNANG BA MTHA' YAS DMAR BA, DON YOD GRUB PA LJANG GU'O,
,MTSAMS

@42B KYI 'KHOR LO LA, RDO RJE SEMS MA DKAR BA, RIN CHEN MA SNGO
BSANGS MA, CHOS MA DMAR MO, ,LAS MA LJANG GU'O, ,DBUS SU RNAM PAR
SNANG MDZAD DKAR BA, DANG PO'I SANGS RGYAS SKU MDOG SNA TSOGS
PA'O, ,YE SHES SEMS DPA' DKAR, DE NI DKYIL 'KHOR BA STAN PA'O, ,

KHA CIG 'DIR RNAM DAG GSUM STON TE MI 'THAD DO, ,DE NAS DBANG
BSKUR TE, SGRUB PA DANG, SLOB DPON NO, ,DE LA GRUB PA NI, DE NAS
SHAR NGOS ZLA BA'I DKYIL 'KHOR LA, SLOB MA YI DAM DU BSKYED PA LA
BYIN GYIS BRLABS LA, LAS KYI BUM PAS DBANG BSKUR LA MCHOD PA
DANG,

BKRA SHIS BRJOD CING GDUGS DANG RGYAL MTSAN LA SOGS PAS MCHOD LA,
BUM PA'I DBANG BSKUR TE, AOm NA MO MANYDZU SHR'I BADZRA AA BHI
shINYTZA, ZHES PAS DBANG BSKUR TE, RIGS KYIS DBU BRGYAN PAR
BYA'O, ,DE NAS DBU RGYAN STONG NYID SNGON DU 'GRO BAS YIG 'BRU
LAS LHAR BSKYED LA, DE BZHIN

BCUG LA SLOB MA'I MGO LA BSKON LA, AOm RATNA KU LA MU KU tA AA
BHI shINYTZA, ZHES PAS DBU RGYAN DAR DPYANG DANG BCAS PAS DBANG
BSKUR RO, ,DE NAS RDO RJE STONG PA NYID LAS 'OD DPAG MED DU
BSKYED LA YE SHES BCUG LA, DE GYUR PA LAS RDO RJER GYUR TE, SANGS
RGYAS RNAMS KYI RDO RJE'I

DBANG; ,DE RING KHYOD LA BSKUR BAR BYA, ,SANGS RGYAS KUN DU [*KUN TU?] RAB
BSGRUB PHYIR, ,RDO RJE 'DI NI KHYOD KYIS LONG, ,AOm BADZRA AA TI
PA TI TVAm AA BHI shINYTZA M'I TIshthA BADZRA SA MA YA H'Um, DE
NAS DRIL BU YANG AA MO KA SI BSKYED LA, YE SHES BCUG PAS DRIL BUR
GYUR PA DE BYIN TE, AOm AA K'A RO MU KHAm

SARBA DHARM'A n'Am, A'A DYA NUTBA NNA TV'A TA, ZHES PAS BYIN NO,
,DE NAS RDO RJE DRIL BU SPYI BOR BZUNG LA MI DBANG RNAM SNANG
CHOS KYI NGO BO SPYIN, AOm NA MA AA BHI shI NYTZA, ZHES PAS BYIN
TE, LHA GANG LA BABS PA'I MING SPYIN NO, ,DE NAS MCHOD PA RNAMS
KYIS MCHOD LA, SNGAGS DANG PHYAG RGYA'I YE SHES

BLANG BA DANG, MCHOD BA DANG BRTUL ZHUGS KYI DBANG SPYIN LA, SLOB
MAS THAL MO BSKOR TE, BLA MA LA YON DBUL BA LA SOGS PA BYA'O,
,RIG PA'I DBANG BSKUR BA'O, ,DE NAS SLOB DPON DU 'OS PA'I SLOB
MAS YON PHUL LA, GSOL BA GDAB STE, BDAG DANG GZHAN DON BYED PA

@43A *, ,YI; ,SLOB DPON GYI NI DBANG BYIN PAS; ,THUGS RJE'I BDAG
POS GSOL TE ZHU'O, ,DE NAS SLOB MA RJE BTZUN RNAM PAR SNANG MDZAD
BSKYED LA, DBANG RTAGS SHAR NGOS SU GRU BZHI PA SGO NUB TU BLTAS
PA TSON SNA LNGAS PADMA 'DAB MA BRGYANG BRIS LA, DE'I STENG DU,
SENG GE BLA RE

DANG DAR DANG GDUGS, ME TOG GI PHRENG BA DANG RGYAL MTSAN LA SOGS
ROL MO'I CHA BYED GLU GAR SOGS, DE LTAR BRGYAN PA'I SLOB MA RNAMS
LA, RNAM RGYAL BUM PA NAS BZUNG STE, SGO'I BAR DU DBANG BSKUR RO,
,'JAM DBYANGS SKU GZUGS NAS BZUNG STE, AOm MANYDZU SHR'I MA H'A
SU KHA BADZRAD

SA TVA DZA: H'Um BAm HO;, SU RA TE SA MA YA STVAm, ZHES PAS SLOB
DPON CHEN POR GYUR, BKRA SHIS BRJOD DE, SHES RAB YAN LAG 'DUS
PA'I RAL GRI LAS BYUNG BA, ,BYANG CHUB SEMS KYI 'JAM DBYANGS
BYANG CHUB DE DBANG BSKUR, ,'JAM DBYANGS LHA TSOGS RNAMS KYIS
LEGS GSUNG GANG YIN

PA; ,DE NI DBANG BSKUR MCHOG LA DUS KUN BKRA SHIS SHOG ,'GRUB NA
LHA KUN LA SPYAR RO, ,BYANG SEMS RDO RJE LA SOGS DKYIL 'KHOR LA
'JUG CING, ,SRID PA'I SNYING PO RNAM GROL SGEG MO LA SOGS PA,
,BDE BYED RAB MCHOG LEGS PAR GLU BLANGS PA YI BKRA SHIS GANG, ,DI
RING

KHYOD KYI DBANG MCHOG 'DI LA BKRA SHIS SHOG ,SHIN TU ZHI BA'I
MDZAD PA PHUL BYUNG MA LUS PAS, ,SEMS CAN BDE GSHEGS RTOGS 'DZIN
DBANG BSKUR BA, ,DPAG MED LHA'I TSOGS KYIS LEGS GSUNG BKRA SHIS
GANG, ,DE NI KHYOD KYI DBANG BSKUR MCHOG LA BKRA SHIS SHOG ,DPAL

LDAN KHAMS GSUM RNAM RGYAL DKYIL 'KHOR RAB MCHOG LA, ,'JIG RTEN
GSUM GYI RGYAL MCHOG DBANG BSKUR BA, ,LHA YI TSOGS KYIS BTUD DE
DBANG BSKUR GANG, ,DE NI KHYED KYI DBANG BSKUR MCHOG LA BKRA SHIS
SHOG ,'GRO BA SNA TSOGS 'DUL PHYIR PHYAG NA PADMA BSNAMS, ,

RDZOGS PA'I RIN CHEN COD PAN BDUD RTZI'I CHUS DBANG BSKUR,
,PADMA'I 'DOD CHAGS LEGS GSUNG BKRA SHIS GANG, ,DE NI KHYED KYI
DBANG BSKUR MCHOG LA BKRA SHIS SHOG ,NAM MKHA'I SNYING PO NOR BU
RIN CHEN 'BYOR PAS NYAMS DGA' BA'I, ,DON RNAMS KUN GRUB BDE BYIN
DBANG BSKUR

@43B CHEN PO LA, ,DGE BA PHUN SUM TSOGS MDZAD LEGS GSUNG BKRA
SHIS GANG, ,DE NI KHYED KYI DBANG BSKUR MCHOG LA BKRA SHIS SHOG
,DE NAS DBU RGYAN DANG RDO RJE DANG DRIL BU DANG RDO RJE DBANG
BSKUR BYIN LA, ME TOG LA SOGS PAS MCHOD DE, DE NAS DAM TSIG LA
SOGS PA'I DNGOS GRUB BYIN

TE; RDO RJE BYIN LA DE KHO NA NYID BA STAN TE, THOG MTHA' MED PA'I
SEMS DPA' NI, ,RDO RJE SEMS DPA' DGA' BA CHE, ,KUN DU [*KUN TU?] BZANG PO
THAMS CAD BDAG ,RDO RJE SNYEMS TSUL BDAG PO'I BDAG ,HO LAS DRIL
BUR BSKYED LA, 'DI NI SANGS RGYAS THAMS CAD KYI, ,SHES RAB
DBYANGS KYI RJES

'GROR 'DOD, ,RTAG PAR KHYOD KYIS GZUNG BA YIN, ,RGYAL BA'I BYANG
CHUB MCHOG RAB KYI, ,SRID PA'I NGO BO NYID BDAG MDZOD, ,PHYAG
RGYA CHEN POS GZHAG LA, SRID PA'I BDE BA SHIN TU CHUNG, ,SDUG
BSNGAL CHEN PO DAG BYA'I PHYIR, ,SHIN TU BDE BA DAM PA'I THABS,
,DE BAS

DAM TSIG SRUNG BAR GYIS, ,'DONG PA'I LONGS SPYOD THAMS CAD NI,
,CI 'DOD PAR NI BA STEN BYA BZHIN, ,RANG GI LHA YI SBYOR BA YIS,
,BDAG DANG GZHAN LA MCHED PAR BYA, ,SKU YI DAM TSIG GO, ,DE NAS
MCHOD BA RNAMS KYIS MCHOD LA, GSANG BA'I DBANG BSKUR TE, DKYIL
'KHOR DANG

LHA RNAMS DANG SLOB DPON LA BRLABS TE, DKYIL 'KHOR NI MI MNYAM
MAD PAR ZUR BZHI STA, DRAN DANG DBANG PO'I SGO BZHI DANG, ,BSAM
GTAN RNAMS NI RTA BABS BZHI, ,TING 'DZIN KHA KHYER SHES PAR BYA,
,KHA KHYER LA BRTEN RDO RJE'I MCHOG ,GZUGS RNAMS LHA MOS MCHOD PA
YIN, ,

RGYAN RNAMS KUN GYIS BKRAM PA YANG, ,BSAM PA THAMS CAD RDZOGS
BYED PA'I, ,GDUL BYA BSKYOD PA SNA TSOGS MCHOG ,DAR 'PHAN DRIL BU
SGROGS PA YIN, ,ME LONG YE SHES RTAG ME TOG ,BYANG CHUB YAN LAG
ME TOG PHRENG, ,DRA BA DRA PHYED RIN CHEN MCHOG ,NYI MA ZLA BAR

YANG DAG BSHAD, ,KUN GRUB MI ZAD BDE BA STE, ,BDE BA CHEN PO ZHES
GRAGS SO, ,DE YI NANG GI DKYIL 'KHOR GYI, ,KA BA DKYIL 'KHOR DRA
BA YIN, ,DNGOS GRUB BDE BA KUN STER BA, ,RNAM THAR BRGYANG PO DE
NYID YIN, ,THEG PA CHEN PO'I BYANG CHUB SEMS, ,'DI DES 'KHOR LO

@44A *, ,BSKOR BAR NI, ,RDO RJE'I THIG GIS YONGS BSKOR ZHING,
,CHOS KYI 'KHOR LO BSKOR BAS NA, ,'KHOR LO RNAMS DANG LDAN PA
YIN, ,GANG DU 'JUG PA TZAM GYIS NA, ,MI MTSUNGS PA DANG MI LDOG
BA, ,BDE BA CHEN PO RAB SGRUB PHYIR, ,DE DAG DANG POR YANG

DAG 'GYUR, ,DE NAS LHA'I RNAM PAR DAG PA NI, RANG RIG PA'I SGYU
MA GNYIS SU MED PA'I YE SHES DE NYID LHA LNGA BCU RTZA GSUM YIN
TE, DE YANG GZUGS DANG GTI MUG DAG PA CHOS KYI DBYINGS KYI YE
SHES, SPYI'I CHA NAS 'JAM DPAL RNAM PAR SNANG MDZAD DO, ,'DI LA
SKU

GSUM DU BRTZI'O, ,RNAM PAR SHES PA'I PHUNG PO DANG, ZHE SDANG
RNAM PAR DAG PA ME LONG LTA BU'I YE SHES NI MI BSKYOD PA'O, ,TSOR
BA'I PHUNG PO DANG SER SNA DAG PAS, MNYAM PA NYID KYI YE SHES NI
RIN CHEN 'BYUNG LDAN NO, ,NGA RGYAL GYI SGRIB PA 'DU SHES KYI
PHUNG PO DANG 'DOD CHAGS

DAG PA, SO SOR RTOG PA'I YE SHES NI SNANG BA MTHA' YAS SO, ,SGRIB
PA DANG, 'DU BYED KYI PHUNG PO DANG, KHRO BA DAG PA BYA BA NAN
TAN DON YOD GRUB PA'O, ,DANG POR 'DZIN PA LA SOGS BZHI BKAG PA'I
RNAM THAR BZHI'O, ,MI BSKYOD PA'I ME LONG LTA BU'I YE SHES DES,
DGAG

BYA NANG DANG PHYI DANG, PHYI DANG NANG SNOD BCUD DU ZHEN PA BKAG
PA'I RIG PA'I CHA ME LONG LTA BU'I ME LONG, ME LONG LTA BU'I
MNYAM PA NYID, ,ME LONG LTA BU'I SO SOR RTOG PA, ,ME LONG LTA
BU'I BYA BA NAN TAN NO, ,SHAR GYI 'KHOR LO SER PO BZHI'O, ,DE
BZHIN STONG PA'I CHA BZHI BYANG

CHUB SEMS DPA' BZHI'O, ,DES 'GRE'O, ,DGAG BYA BKAG PA'I RIM PA'O,
,YE SHES SEMS DPA' LA, STONG PA'I CHA NAS BYANG CHUB SEMS DPA'O,
,SER SNA DAG PA SPYIN PA STE SGEG MO'O, ,TSUL KHRIMS 'CHAL PA
SPANGS BA PHRENG BA MA, 'KHOR BA SPANGS PA GLU

MKHAN MA, ,PHRAG DOG SPANGS PA GAR MKHAN MA, ,BRNAB SEMS SPANGS
PA ME TOG MA, ,SHES RAB 'CHAL BA SPANGS PA BDUG SPOS MA, ,LOG
PA'I SMON LAM SPANGS BA MAR ME MA, ,SHES BYA'I SGRIB PA DANG,
PHUNG PO'I BDUD SPANGS PA DAD PA'I STOBS LCAGS KYU MA, 'DOD

@44B PA'I SGRIB PA DANG, NYON MONGS PA'I 'DUD BCOM PA BTZON 'GRUS
KYI STOBS SGO BA ZHAGS PA, LAS KYI SGRIB PA DANG 'CHI BDAG GI
BDUD BCOM PA DRAN PA'I STOBS SGO BA LCAGS SGROG MA, SKYE BA'I
SGRIB PA DANG, LHA'I BU'I BDUD SPANGS PA TING NGE 'DZIN GYI STOBS
SGO BA DRIL BU'O, ,LHA'I

RNAM PAR DAG PA'O, ,DE NAS SLOB DPON RNAM PAR DAG PA RNAMS KYANG
JI LTAR BSLAB PA'O, ,GSANG BA'I DBANG BSKUR BA'O, ,MCHOD PA GSER
THUR THOGS LA, JI LTAR MIG MKHAN MKHAS PA YIS, ,'JIG RTEN LING
THOG BSAL BA LTAR, ,BU KHYOD KYIS NI MI SHES PA'I, ,

RAB RIB RGYAL BA RNAMS KYIS BSAL, ,AOm BADZRA NEE TRA AA PA HA RA
PA tA LAm HRI, ME LONG BLANGS LA, CHOS KYI DBYINGS NYID BA STAN TE,
CHOS RNAMS GZUGS BRNYAN LTA BU STE, ,DAG CING GSAL LA RNYOG PA
MED, ,GZUNG DU MED CING BRJOD DU MED, ,RGYU DANG LAS LAS KUN DU [*KUN TU?]
'BYUNG, ,

NGO BO NYID MED GNAS MED PA, ,DE LTAR CHOS RNAMS SHES NAS SU,
,SEMS CAN DON NI MNYAM MED BYOS, ,'ON KYANG SANGS RGYAS SRAS SU
SKYE, ,DE NAS DRIL BU DKROL TE, CHOS RNAMS NAM MKHA'I MTSAN NYID
DE, ,NAM MKHA' DANG MNYAM SBYOR BA YIS, ,KUN KYANG MNYAM

PA NYID DU GSAL, ,AA ZHES PAS DRIL BU'I SNYING PO SPYIN NO, ,DE
NAS TA TH'A MNYES PAR GYIS ZHES PA DANG HO ZHES PAS GZHU BYIN LA,
PHYOGS BZHI STENG 'OG TU 'PHAN DU GZHUG GO, ,YANG ME LONG BA STAN
LA, RDO RJE SEMS DPA' ME LONG BZHIN, ,DAG CING GSAL LA RNYOG PA
MED, ,

SANGS RGYAS KUN BDAG RANG BZHIN GYI, ,BU KHYOD KYI NI SNYING LA
GNAS, ,ME LONG 'DZIN PA AOm MANYTZU SHR'I AA, RKANG PA'I BAR DU
'KHOR LO BZHAG LA, LAG PAR DUNG BYIN LA, DE RING 'JIG RTEN THAMS
CAD LA, ,SKYOB PA RNAMS KYIS 'KHOR LO SKOR, ,CHOS KYI DUNG NI
BLANG

MED PA, ,KUN DU [*KUN TU?] MA LUS GANG BAR GYIS, ,SOM NYI YID GNYIS MI BYA
ZHING, ,DOGS PA MED PA'I SEMS KYIS SU, ,GSANG SNGAGS SPYAD PA'I
TSUL GYI MCHOG ,'JIG RTEN 'DI LA RAB TU SGROGS, ,DE LTAR BYAS NA
SANGS RGYAS LA, ,PHAN THOGS DRIN DU GZO BAR LA GYUR, ,

@45A *, ,RDO RJE 'DZIN PA DE KUN YANG, ,KHYOD LA RTAG TU SRUNG
BAR BYED, ,'KHOR LO DANG PO 'DI BYIN YANG, ,'JIG RTEN KUN LA
KHYAD PAR DU, ,SEMS CAN KUN LA PHAN PA'I PHYIR, ,JI LTAR SNA
TSOGS 'DUL 'GYUR BA, ,CHOS KYI 'KHOR LO RAB TU BSKOR, ,DE BZHIN
DU

RDO RJE DANG KHRO BO DANG, PADMA DANG NOR BU'I 'KHOR LO BSKOR
ZHES RJES SU NGANG PA BYIN NO, ,DE NAS GZENGS BSTOD LA LUNG BA STAN
TE, AOm NGA YIS KHYOD LA LUNG BA STAN YIN, ,RDO RJE SEMS DPA' DE
BZHIN GSHEGS, ,SRID PA KUN DU [*KUN TU?] RAB SGRUB PHYIR, ,SRID PA'I NGAN
'GRO RNAMS LAS

BTON; ,RDO RJE CHE GE MO BHUR BHU SVA, ZHES PAS GZENGS BSTOD DE,
DE BZHIN GSHEGS PA'I KHU TSUR BCINGS LA, G-YON PAS CHOS GOS 'DZIN
PA LTAR BYAS LA BRJOD DO, ,NGAN SONG PHYIR MI LDOG CES BYA'O, ,DE
NAS GSANG BA'I YE SHES BSLAB STE, 'DOD CHAGS BRAL BA LTA BU

YI; ,KHAMS GSUM NA NI SDIG MED DE, ,DE BAS 'DOD LA CHAGS BRAL BA,
KHYOD KYIS NAM YANG MA BYED CIG ,MA H'A SA MA YA HA NA PHAt, DE
LHA'I SANGS BYIN LA, PHYAG RGYA BZHI YANG BSLAB PAR BYA'O, ,DEN
NAS KHYOD SKYI MI MKHAS PA'I GANG ZAG LA SANGS DANG PHYAG RGYA MA
STON

CIG ;DE YI SPYAD NA SOM NYI THOS, ,GNYIS KA NGAN SONG NYID DU
LHUNG, ,DER KHAS BLANGS LA, 'DI NI SANGS RGYAS THAMS CAD KYI,
,RDO RJE SEMS DPA' LAG NA 'DUG ,KHYOD KYIS KYANG NI RTAG TU
BA CANG, ,LAG NA RDO RJE BRTUL ZHUGS BRTAN, ,AOm SARBA TA TH'A GA
TA SIDDHA BADZRA SA

MA YA TIshthA AE shA TVAm DHA RA YA MI BADZRA SA TVA HI HI HI HI
H'Um, DE NAS, 'DI NI SANGS RGYAS THAMS CAD KYI, ,SHES RAB DBYINGS
KYI RJES 'GRO BA, ,KHYOD KYIS KYANG NI RTAG TU BA CANG, ,BYANG CHUB
RDO RJE RGYAL BAS GSUNG, ,DRIL BU BYIN NO, ,RJES GNAD MTHAR THUG
SPYIN TO, SLOB MA RGYAN DANG

LDAN PA LA, ,SPYI BOR GDUGS BZUNG THAL SPYAR NAS, ,DKYIL 'KHOR
LEGS PAR BSKOR DU GZHUG ,GDUGS DANG BCAS PAS BSKOR PHYOGS SU,
,SPYI BOS BTUD DE PHYAG 'TSAL GZHUG ,SLOB MA 'DI NI PHUL BA LAGS,
,SNGAGS DANG RGYUD NI 'DZIN PAR 'GYUR, ,MKHAN

@45B BOS DE SKAD SMRAS NAS SU, ,GDUGS BZHAG NAS BU'I SLOB MA DE,
,LAG PAS BZUNG STE 'DI SKAD BSGO, ,DKYIL 'KHOR SLOB DPON NYID DU
'GYUR, ,SNGAGS DANG RGYUD KYANG 'DZIN PAR 'GYUR, ,SANGS RGYAS
BYANG CHUB SEMS DPA' DANG, ,LHA RNAMS KUN GYIS BKUR BAR 'GYUR, ,

SEMS CAN KUN LA SNYING RJE'I PHYIR, ,KHYOD KYIS DKYIL 'KHOR CHO
GA BZHIN, ,NAN TAN BSKYED DE BRI BAR GYIS, ,SGRUB PA PO YANG
RGYUD LA SBYOR, ,KHYOD KYIS CHOS LA SER SNA DANG, ,SEMS CAN RNAMS
LA PHAN PA'O, ,NYAMS PA CHE BAR GYUR KYANG NI, ,BU KHYOD KYIS
KYANG MI

BYA'O; ,DE NAS SLOB MA RE RE YI, ,LAG PA BZUNG LA SPYIN SREG BYA,
,DE LTAR BYAS LA BDAG BSRUNG STE, ,SNGAGS PAS YON BLAD SLOB MA
DAG LA BYIN, ,SLOB MAS BSKOR BA PHYAG BYAS BDAG NYID DBUL, ,BLA
MAS MCHOD CING YID LA GANG 'THAD DBUL, ,DNGOS GRUB DAM PA

'DOD PA YIS, ,DE DANG DE KUN BLA MAR SPYIN, ,DES NI BSOD NAMS
TSOGS SU 'GYUR, ,TSOGS LAS DNGOS GRUB CHEN PO 'BYUNG, ,DE NAS BLA
MAS DKYIL 'KHOR GYI LHA RNAMS LA, GSAR BA'I MCHOD PAS MCHOD DE,
AOm BADZRA SATVA SU SAm GRA HAm, BADZRA RATNA MA NUDTA RAm,
BADZRA DHARMA

G'I TI NAm, BADZRA KARMA KA RODBHA WA, DH'U PE LA SOGS PAS KYANG
MA CHOD LA, THAMS CAD LA CI NUS PAS MCHOD CES BSGO LA BYED DU
GZHUG ,DE NAS BZA' BA DANG BTUNG BA RNAMS KYIS, BDAG DANG GZHAN
CI DGA' BAS MCHOD LA LONGS SPYOD DO, ,DE NAS MNA' BSGAGS

LA ZHUGS PA RNAMS SLAR BTANG DO, ,DE NAS LHA RNAMS LA MCHOD PA
DANG, BSTOD PA DANG GSOL BA GDAB PA DANG, BZOD PA GSOL LA, NYI MA
'CHAR KAR RDO RJE SEMS DPA'I PHYAG RGYA GYEN DU BKROL TE, AOm
KHYOD KYIS SEMS CAN DON KUN MDZAD, ,RJES SU MTHUN PAR DNGOS

GRUB STZOL, ,SANGS RGYAS YUL DU GSHEGS NAS KYANG, ,SLAR YANG
'BYON PAR MDZAD DU STZOL, ,MI BSKYOD PA LA SOGS PA SPRUL PA RNAMS
RANG LA DZA; H'Um BAm HO: SA BSDUS LA, DE NAS SNYING GNAS 'BYUNG
BA'I RDO RJE RIN CHEN GYI PHYAG RGYAS RANG LA DBANG BSKUR BA,
MDZUB MO GNYIS

@46A *, ,KYIS PHRENG BA BCING BA DANG, GO CHA BCING BAR BYA STE,
AOm BADZRA RATAN AA BHI shI NYTZA SARBA MU TRA ME TI KU RU BA RA
KA RA BRTZEN BAm, GO CHA'I MTHAR PHRENG BA BCING LA BKROL, THAL
MO SPYAR TE, MNYAM PA'I THAL MO DANG, AOm BADZRA TU shYA HO:,
ZHES BA DANG, YI GE BRGYA BA BRJOD LA

DE DGA' BAS LEGS PA SPYIN NO, ,DE NAS, AOm BADZRA K'I LI KI L'A
YA SARBA BIGHN'Am BADZRA DHA R'A nA H'Um H'Um H'Um H'Um PHAt, CES
PHUR BU BTON LA 'O MAS BKRU'O, ,AOm AA K'A RO MU KHAM SARBA
DHARM'A n'Am, A'ADYA NUTPANNATV'A TA, ZHES BAS TSON RTZI RNAMS
BSDUS LA, GAR DANG SIL SNYAN LDAN BYAS LA, ,CHU KLUNG

CHEN PO'AM RGYA MTSOR BYA, ,SDIG PAS MI GOS YA GA MED, ,DKYIL
'KHOR BA YI LCI BAS BYUG ,BZA' BA DANG NI BCA' BA RNAMS, ,CI DGA'
BAR NI SPYAD PAR BYA, ,KHYI DANG BYA ROG LA SOGS PAR, ,CUNG ZAD
TZAM YANG MI SPYIN NO, ,YO BYAD RDZAS RNAMS THAMS CAD NI, ,SLOB
DPON

NYID KYIS BSGRUB NAS SU, ,BDAG RANG NYID KYIS SPYAD PAR BYA,
,SLOB MA RNAMS LA BGO MI BYA, ,RGYUD RNAMS KUN LAS DE SKAD
GSUNGS, ,SLOB MAS SPYAD NA DAM TSIG NYAMS, ,GANG ZHIG SPYAD BAR
MI 'DOD NA, ,DE YI CHO GA'I GO RIMS NI, ,DKON MCHOG GSUM GYI YO
BYAD

DU; ,CHO GA BZHIN DU DBUL BAR BYA, ,GDUGS DANG RNGA YAB SIL SNYAN
STZOGS, ,SANGS RGYAS RNAMS LA DBUL BAR BYA, ,GDAN DANG BDUG SPOS
LA SOGS PA, ,DAM PA'I CHOS LA DBUL BAR BYA, ,GOS DANG YO BYAD SGO
LA SOGS, ,DGE 'DUN RNAMS LA DBUL BAR BYA, ,

DE DAG LA NI SLOB MA YIS, ,TZUNG ZAD TZAM YANG MI SKYER RO, ,GAL
TE BDAG NYID MI 'DOD NA, ,DGE SLONG DGE BSNYEN RNAMS LA SPYIN,
,DE NAS DE YI PHYI DE NYIN, ,NYES BYAS LHAG CHAD ZHI BYA'I PHYIR,
,BYAMS PA CHEN PO BSGOM PAR BYA, ,SLOB MAS MA DAG ZHI BYA'I
PHYIR, ,SPYAN LA

SOGS PA'I SPYIN SREG BYA, ,SEMS CAN KUN LA PHAN PA'I PHYIR,
,BYAMS PA CHEN PO BSGOM PAR BYA, ,DANG PA MED DANG SMAN LA 'JUG
PA DANG, ,'DOD LA CHAGS DANG 'KHOR BA'I DBANG PHYUG DANG, ,G-YO
SGYU CAN DANG SER SNA 'JUR GEGS CAN, ,RTZE GNYIS BLO ZHAN RTOG PA

@46B CAN; ,RANG GI BU NYID YIN YANG DE LA NI, ,SGRUB PA'I CHO GA
'DI NI SPYIN MI BYA, ,MTSAN GYI YANG DAG BRJOD PA RGYA MTSO LTA
BU'I DON, ,BDAG 'DRA'I BLO YIS DPAG PAR MI NUS KYANG, ,BLA MA'I
MAN NGAG RIM PA'I BSRUB SHING GIS, ,CHO GA'I RIM PA BDUD RTZI 'DI
BRTZAMS

PAS; ,'DI LA DGE BA CI THOB DES, ,'KHOR BA'I 'DAM NA BYING BA YI,
,SEMS CAN RNAMS DANG 'DIR BZHUGS PA, ,SKU GSUM SKU LNGA LHUN GRUB
SHOG ,'PHAGS PA 'JAM DPAL GYI MTSAN YANG DAG PAR BRJOD PA'I DKYIL
'KHOR GYI CHO GA BAndI TA SH'ANTA GARBHAS MDZAD PA

RDZOGS SO,, ,,LO TZ'A BA SMRi TI DZNY'A NA K'I RTIS BSGYUR CING
ZHUS TE GTAN LA PHAB PA'O,, 