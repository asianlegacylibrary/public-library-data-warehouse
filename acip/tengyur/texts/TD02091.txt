@199A *, ,MTSAN YANG DAG PAR BRJOD PA'I 'GREL BA TSUL GSUM GSAL
BA ZHES BYA BA BZHUGS,, *, ,'PHAGS PA 'JAM DPAL GYI MTSAN YANG
DAG PAR BRJOD PA ZHES

BYA BA LA, 'PHAGS PA 'JAM DPAL ZHES BYA BA NI RANG GI NGO BO NI
JI LTA BU ZHIG ,DE'I MTSAN NI GANG DANG GANG RNAMS YIN, DE YANG
DAG PAR BRJOD PA NI JI LTAR BRJOD CE NA, DE LA 'PHAGS PA 'JAM
DPAL NI GNYIS SU MED PA'I YE SHES TE, DE NI DUS GSUM GYI SANGS
RGYAS THAMS CAD KYI

@199B YE SHES KYI BDAG NYID, BYANG CHUB KYI SEMS KYI NGO BO CHOS
THAMS CAD KYI CHOS NYID DANG THA ME DAD PA YIN TE, DE'I DBANG GIS
SNANG BA'I GZUGS KYI SKU LONGS SPYOD RDZOGS PA DANG, SPRUL BA'I
BDAG NYID CAN, YE SHES KYI RTEN DU SNANG BA, SANGS RGYAS DANG
BYANG CHUB SEMS DPA'I GZUGS

RNAMS SU THEG PA CHE CHUNG GI TSUL SNA TSOGS LAS GRAGS PAR SNANG
BA'I BDAG NYID DE RNAMS KYANG 'PHAGS PA 'JAM DPAL ZHES 'DOD DO,
,'DIR DRIS PA, SANGS RGYAS THAMS CAD KYI GNYIS SU MED PA'I YE
SHES KYI BDAG NYID 'PHAGS PA 'JAM DPAL YIN NA PHYOGS BCU DUS GSUM
GYI

SANGS RGYAS RNAMS KYI SO SO RANG GIS RIG PA'I YE SHES RNAMS CHOS
CAN GCIG GAM THA DAD PA CIG YIN, DE BZHIN DU DE'I CHOS NYID DANG,
DE'I MDZAD PA YANG GCIG GAM THA DAD PA ZHIG YIN ZHE NA, SMRAS PA
DE NI 'DI LTAR RIG PAR BYA STE, KHA CIG GI TSUL LAS NI, DE BZHIN
GSHEGS

PA RNAMS NI YE SHES KYI RGYUD KYANG THA DAD, DE'I CHOS NYID DANG
DE'I MDZAD PA YANG THA DAD DE, 'ON KYANG RNAM PA BZHI'I SGO NAS
MTSUNGS PA YIN NO, ,BZHI GANG ZHE NA, CHOS MTSUNGS PA DANG, SKU
MTSUNGS PA DANG, GSUNG MTSUNGS PA DANG, YI GE MTSUNGS PA'O ZHES
'DOD DO, ,KHA CIG GI

TSUL LAS NI, YE SHES NI GANG ZAG GI RGYUD SO SO LAS SGRUB PA'I
PHYIR THA DAD DE, DE'I CHOS NYID DANG MDZAD PA DAG NI 'DRES PA
STE, THA DAD PA MED DO ZHES 'DOD, KHA CIG GI TSUL LAS NI, BDAG
DANG GZHAN GYI RGYUD DU 'BYED PA'I BDAG TU LTA BA'I BAG CHAGS YIN
LA, BDAG TU LTA BA NI

'KHRUL PA STE, DES BSKYED CING DE'I DBANG GIS SNANG BA NI, DE
LTAR BDEN PA MA YIN LA, SEMS CAN GYI DUS NA YANG RGYUD THA DAD MI
'GRUB NA, BDAG TU LTA BA'I MDUD PA MI MNGA' BA'I SANGS RGYAS
RNAMS LA YE SHES THA DAD KYI RGYUD DU GA LA 'GRUB STE, DE BAS NA
SANGS RGYAS RNAMS LA NI RGYUD

THA DAD PA DANG, RGYUD THA DAD PAS DON MDZAD PA DANG, DE BZHIN DU
TSUL THA DAD PAS DON MDZAD PA DANG, ZHING THA DAD DU DON MDZAD PA
DANG, DUS THA DAD DU DON MDZAD PA MI MNGA' STE, JI SRID DU THEG
PA CHE CHUNG GI GSUNG RAB RNAMS LAS 'PHAGS PA 'JAM DPAL ZHES
GRAGS PA DANG, SPYAN RAS

@200A *, ,GZIGS DBANG PHYUG DANG, PHYAG NA RDO RJE ZHE'AM, SANGS
RGYAS SH'AKYA THUB PA DANG, MAR ME MDZAD DANG, BYAMS PA ZHE'AM,
RNAM PAR SNANG MDZAD DANG, MI BSKYOD PA DANG, DKON MCHOG DPAL
ZHES BYA BA LA SOGS PAR GRAGS PA, LONGS SPYOD RDZOGS PA DANG
SPRUL, PA'I

SKUR GRAGS SHING, SO SO'I GDUL BYA DANG, ZHING KHAMS DANG, TSUL
DANG, BSTAN PA DANG, DUS THA DAD DU YE SHES CHEN PO'I RTEN DU
SNANG BA THAMS CAD KYANG SANGS RGYAS KYI GNYIS SU MED PA'I YE
SHES KYI CHOS NYID RTOGS PA DBANG DANG, SNGON GYI SMON LAM DANG
THUGS RJE'I SHUGS KYIS

GDUL BYA DKAR PO'I BAG CHAGS DANG LDAN PA'I BLO LA, SO SOR SNANG
TZAM GYIS PHYE BA LAS MA GTOGS PA, SANGS RGYAS RNAMS KYI DBANG DU
NI BYE BRAG PHRA MO TZAM YANG RNYED PA MA YIN NO, ,DE BAS NA 'DIR
'PHAGS PA 'JAM DPAL GYI YON TAN BRJOD PA 'DI NI PHYOGS BCU DUS
GSUM GYI SANGS RGYAS

THAMS CAD KYI YON TAN BRJOD PA YIN PAR SHES PAR BYA'O, ,DE LA
'PHAGS PA 'JAM DPAL GYI SKUR SNANG BA'I TSUL LA BRTEN NAS TSUL SO
SOR GRAGS PA NI 'DI LTA STE, NYAN THOS KYI TSUL LAS NI 'PHAGS PA
'JAM DPAL ZHES BYA BA BYANG CHUB SEMS DPA'I RGYUD DU GTOGS PA, DA
DUNG 'PHAGS

PA'I LAM MA THOB PA SO SO'I SKYE BOR 'DOD DO, ,PHA ROL TU PHYIN
PA'I TSUL MTHUN PA 'DZAM BU'I GLING NA YANG BCOM LDAN 'DAS
SH'AKYA THUB PA'I 'KHOR DU GYUR PA YIN NO, ,'OG MIN NA YANG BCOM
LDAN 'DAS RNAM PAR SNANG MDZAD KYI NYE BA'I SRAS SU GYUR BA YIN
ZHE'O, ,MDO SDE ZAB MO'I TSUL

LAS NI, SNGON GYI DUS SU SANGS RGYAS PA STE, BYANG CHUB SEMS
DPA'I TSUL DU BZHUGS PA'O ZHE'O, ,GSANG SNGAGS KYI TSUL KHA CIG
LAS RIGS KYI GTZO BO DE BZHIN GSHEGS PA'I GTZUG TOR LAS SPRUL
PA'I BDAG NYID BYANG CHUB SEMS DPA'I TSUL DU BZHUGS PA'O ZHES
'DOD DO, ,RNAL

'BYOR GYI TSUL KHA CIG LAS NI BCOM LDAN 'DAS RNAM PAR SNANG MDZAD
KYI THUGS LAS SPRUL PA'I YE SHES KYI SEMS DPA' CHEN PO BCU DRUG
LAS RDO RJE RNON PO STE 'JAM DPAL RDO RJE ZHES 'DOD DO, ,RNAL
'BYOR CHEN PO'I TSUL KHA CIG LAS NI, 'JAM DPAL YE SHES SEMS DPA'
ZHES KYANG

@200B BYA; BYANG SEMS RDO RJE ZHES KYANG BYA, DE BZHIN DU RDO RJE
SEMS DPA' DANG, KUN DU BZANG PO DANG, BDE BA CHEN PO LA SOGS PA
SANGS RGYAS THAMS CAD KYI GTZO BO DKYIL 'KHOR THAMS CAD KYI MNGA'
BDAG NYID DU YANG BSTAN TO, ,'JAM DPAL GYI SGYU 'PHRUL DRA BA LAS
NI DE BZHIN GSHEGS PA

THAMS CAD KYI THUGS KAN 'JAM PA'I RDO RJE BZHUGS TE, DE YANG DANG
PO'I SANGS RGYAS GYI TSUL DANG, YE SHES SEMS DPA'I TSUL GYIS
BZHUGS SO ZHES 'DOD DO, ,'DI DAG NI 'PHAGS PA 'JAM DPAL GYI BDAG
NYID BSTAN PA'O, ,'PHAGS PA 'JAM DPAL DE'I MTSAN NI GANG DANG
GANG

RNAMS YIN ZHE NA JI SRID DU ZAG PA DANG BCAS PA'I CHOS SAM, ZAG
PA MED PA'I CHOS SAM, DE BZHIN DU 'JIG RTEN PA'AM, 'JIG RTEN LAS
'DAS PA'AM, 'DUS BYAS SAM, 'DUS MA BYAS SAM, DNGOS PO'AM, DNGOS
PO MED PA'AM, SEMS SAM SEMS SNANG PA LA SOGS

TE; JI SRID DU CHOS RNAMS KYI RAB TU DBYE BA'I MING DU GRAGS
PA'AM, 'JIG RTEN PA'I GTZUG LAG LAS GRAGS PA'AM, THEG PA CHUNG
NGU LAS GRAGS PA'AM, THEG PA CHEN PO LAS GRAGS PA'AM, THEG PA
CHEN PO'I YANG CHEN PO GSANG SNGAGS KYI TSUL LAS GRAGS PA YANG

RUNG STE, CHOS RNAMS KYI MING JI SNYED PA DE DAG THAMS CAD NI
'PHAGS PA 'JAM DPAL GYI MTSAN DU MA GYUR PA MED DE, DE BAS NA DE
DAG THAMS CAD MTSAN DU SHES PAR BYA'O, ,'DIR DRIS PA ZAG PA MED
PA'I CHOS RNAMS KYI MING RNAMS NI 'PHAGS PA 'JAM DPAL GYI MTSAN
DU RUNG STE,

'PHAGS PA 'JAM DPAL NYID ZAG PA MED PA THOB PA'I BDAG NYID YIN
PA'I PHYIR RUNG NA, ZAG PA DANG BCAS PA'I CHOS RNAMS DE'I MTSAN
DU JI LTAR 'GYUR, 'PHAGS PA 'JAM DPAL NI ZAG PA'I CHOS THAMS CAD
YONGS SU ZAD PA'I BDAG NYID YIN PA'I PHYIR DE RNAMS KYI MING DE'I
MTSAN DU

MI RUNG NGO ZHE NA, 'PHAGS PA 'JAM DPAL NI ZAG PA MED PA'I CHOS
KYI BDAG NYID CAN YIN MOD KYI, TSUL 'DI LA 'GAL BA MED DE, 'DI
LTAR 'PHAGS PA 'JAM DPAL NI ZAG PA DANG BCAS PA'I CHOS RNAMS KYI
RANG BZHIN YIN PA'I PHYIR DANG, DE LA KHYAB PA YIN PA'I PHYIR
DANG, DER 'KHRUL

@201A *, ,PA YIN PA'I PHYIR DANG, DE LA DGA' BA YIN PA'I PHYIR
DANG, DE MKHYEN PA YIN PA'I PHYIR DANG, DE GSUNG BA YIN PA'I
PHYIR DANG, DE YONGS SU DAG PA YIN PA'I PHYIR DANG, DE LA MNGA'
BRNYES PA YIN PA'I PHYIR DANG, DE LAS SKYES PA YIN PA'I PHYIR
DANG, TSUL BCU PO 'DI NI

'KHOR BA DANG MYA NGAN LAS 'DAS PA'I CHOS THAMS CAD YANG SHES PAR
BYA'O, ,DE LA JI LTAR DE CHOS THAMS CAD RANG BZHIN NAM, BDAG NYID
YIN ZHE NA, 'DI NYID LAS GSUNGS PA, DNGOS PO KUN GYI RANG BZHIN
MCHOG ,DNGOS PO KUN GYI RANG BZHIN 'DZIN, ,SKYE MED CHOS TE SNA
TSOGS DON, ,CHOS

KUN NGO BO NYID 'CHANG BA, ,ZHES GSUNGS PA LTA BU DANG, RNAM RIG
SNA TSOGS GZUGS DON CAN, ,RNAM SHES SNA TSOGS RGYUD DANG LDAN,
,ZHES GSUNGS PA DANG, SDUG BSNGAL GSUM GYI SDUG BSNGAL ZHI, ,ZHES
PA DANG, RNAM PA BCU PO DON BCU'I DON, ,ZHES PA DANG, DON GRUB

BSAM PA 'GRUB PA STE, ,KUN DU RTOG PA THAMS CAD SPANGS, ,ZHES BYA
BA LA SOGS PA LTA BU'I SKABS SU BSHAD PA, DNGOS PO THAMS CAD KYI
NGO BO NYID DANG LDAN PA'O ZHES BSHAD PA DANG, GZHAN YANG RNAM
RIG SNA TSOGS GZUGS DON CAN GYI SKABS SU, SEMS DANG YID DANG RNAM
PAR

RIG PA SNANG BA DANG BCAS PA'I BDAG NYID 'JAM DPAL LO ZHES BSHAD
PA DANG, DE BZHIN DU SDUG BSNGAL GSUM GYI SDUG BSNGAL ZHI'I SKABS
SU SDUG BSNGAL GSUM NI SDUG BSNGAL NYID DU BSHAD LA, YANG SDUG
BSNGAL NI SDUG BSNGAL SGRUB PAR BYED PA'I KUN 'BYUNG DU BSHAD,

ZHI BA 'GOG PAR BSHAD DE, DE DAG KYANG 'PHAGS PA 'JAM DPAL YIN
PAR BSHAD PA DANG, RNAM PA BCU PO DON BCU'I SKABS SU BDAG TU LTA
BA RNAM PA BCU BSHAD LA, YANG DON NI GNYEN PO RNAM PA BCU BSHAD
DE, DE LTAR NA MI MTHUN PA DANG GNYEN PO DE, 'PHAGS PA 'JAM

DPAL LO ZHES BSHAD PA LTA BU LA SOGS PA, CHOS THAMS CAD KYI BDAG
NYID 'PHAGS PA 'JAM DPAL YIN PAR BSHAD PA'I PHYIR, DE LTA BU YON
TAN BRJOD PA'I MI THAMS CAD KYANG DE'I MTSAN DU 'GYUR RO, ,DE LA
'PHAGS PA 'JAM DPAL JI LTAR NA CHOS THAMS CAD LA KHYAB PA YIN ZHE
NA,

@201B 'DIR GSUNGS PA, MI 'GYUR KUN 'GRO KHYAB PA PO, ,ZHE 'AM,
SANGS RGYAS KUN GYI THUGS LA GNAS, ,ZHES GSUNGS, SEMS CAN KUN GYI
YID LA GNAS, ,ZHES BYA BA LA SOGS PA LTA BU STE, DE LA RNAM PA
BZHI'I TSUL GYIS KHYAB PA NI 'DI LTA STE, CHOS NYID DANG, YE SHES
DANG,

THUGS RJE DANG, MDZAD PA'O, ,DE LA CHOS NYID KYIS KHYAB PA NI
CHOS THAMS CAD NI RANG BZHIN GYIS STONG BA BDAG MED PA STE, 'DI
LTAR GZHAN LAS, CHOS KYI DBYINGS NI MA GTOGS PA, ,CHOS NI 'GA'
YANG YOD MA YIN, ,GSUNGS PA LTA BU'O, ,DE BAS NA CHOS KYI DBYINGS
NI 'PHAGS PA

'JAM DPAL TE, DE'I PHYIR THAMS CAD LA KHYAB PA'O, ,YE SHES KYI
SGO NAS KHYAB STE, 'DI LTAR CHOS KYI DBYINGS KYI CHOS CAN NI RANG
RIG PA TZAM STE, CHOS THAMS CAD KYANG RANG RIG PA TZAM DU 'DUS PA
DANG, YE SHES KYI YUL DU MA GYUR BA'I CHOS NYID KYANG MED DE,
DE'I PHYIR YE SHES KYI

TSUL GYIS KYANG KHYAB PA'O, ,THUGS RJES KYANG BYA BA STE, JI LTAR
DBYINGS DANG YE SHES ZUNG DU 'BREL PA GANG NA BDEN THUGS RJE CHEN
PO YANG RGYUN MI 'CHAD PA YIN NO, ,DE BZHIN DU MDZAD PAS KYANG
KHYAB STE, CHOS DE GSUM GANG DU TSOGS PA DER MDZAD PA RGYUN MI
'CHAD DO, ,DE'I PHYIR SANGS

RGYAS RNAMS KYI THUGS DANG SEMS CAN RNAMS KYI SEMS LA 'PHAGS PA
'JAM DPAL GYIS KHYAB STE, CHOS DE DAG GANG NAS MA 'ONGS, ,GANG DU
YANG MI 'GRO, ,GAR YANG GNAS PAR 'GYUR BA MED BZHIN DU SKAL BA
DANG, MOS PA JI LTA BA BZHIN DU SEMS CAN GYI DON MDZAD PAR NUS PA

YIN NO, ,DE LTA BU'I YON TAN BRJOD PA'I MING THAMS CAD KYANG DE'I
MTSAN DU 'GYUR RO, ,DE LA 'PHAGS PA 'JAM DPAL JI LTAR NA CHOS
THAMS CAD DU SBRUL PA YIN ZHE NA 'DI NYID DU GSUNGS PA, GZUGS
RNAMS MA LUS SNANG BA'I DPAL, ,SNA TSOGS GZUGS CAN YID LAS SKYES,
,ZHES

BYA BA LA SOGS PA JI LTAR 'GRO BA 'DUL BA'I DBANG GIS SNOD DANG
BCUD DU BCAS PA'I GZUGS SNA TSOGS SU SBRUL PA DANG, GTZUG PHUD
PHUD BU LCANG LO CAN, ,RAL PA MU NYDZA COD PAN THOGS, ,ZHES BYA
BA LA SOGS PA'I SKABS SU BRTUL ZHUGS THAMS CAD 'DZIN PAR SBRUL PA
DANG,

@202A *, ,GZUGS KYI MTSAN NYID KYANG LONGS SPYOD RDZOGS PA 'AM,
SPRUL PA'AM, BYANG CHUB SEMS DPA'AM, RANG RGYAL BA'AM, NYAN THOS
SAM, SKYE DGU'I BDAG PO LA SOGS PA'AM, GZHAN YANG MDZES PA'I
GZUGS SAM, MI SDUG PA'I GZUGS SAM,

RGAN PO'AM, GZHON PA LA SOGS PA'I GZUGS SAM, GZHAN YANG NYON
MONGS PA DANG BCAS PA'I GZUGS SAM, ZAG PA ZAD PA LA SOGS PA'I
CHOS THAMS CAD KYI GZUGS BRNYAN DU 'PHAGS PA 'JAM DPAL MI 'PHRUL
PA MED DO, ,DE BAS NA DE LTA BU'I YON TAN BRJOD PA'I

MING THAMS CAD KYANG DE'I MTSAN DU 'GYUR RO, ,DE LA JI LTAR NA
'PHAGS PA 'JAM DPAL DE CHOS THAMS CAD LA DGA' BA YIN ZHE NA 'DI
NYID DU GSUNGS PA, DNGOS DON MA LUS RNAMS LA DGA', ,STONG PA NYID
DGA' 'DOD CHAGS BLO, ,SRID GSUM DGA' BA CHEN PO PA, ,ZHES BYA BA

LA SOGS PA GSUNGS PA LTA BU STE, 'GRO BA 'DUL BA'I DBANG GIS CHOS
THAMS CAD DGA' BAR STON PA DANG, SNYING RJE'I DBANG GIS SRID PA
LA CHAGS PA'I YID DGA' BA DANG, SHES RAB KYI DBANG GIS STONG PA
NYID LA CHAGS SHING DGA' BA STE, DE BAS NA DE LTA BU'I YON TAN
GYI DBANG DU

GSUNGS PA'I MING THAMS CAD KYANG DE'I MTSAN DU 'GYUR RO, ,DE LA
JI LTAR NA CHOS THAMS CAD MKHYEN PA YIN ZHE NA, 'DI NYID DU
GSUNGS PA, SHES RAB CHEN POS SKAD CIG LA, ,CHOS KUN KHONG DU CHUD
PA PO, ,CHOS KUN MNGON PAR RTOGS PA PO, ,ZHES BYA BA LA SOGS PA
JI SKAD DU

CHOS THAMS CAD MKHYEN PA'I YON TAN BSTAN PA'I DBANG DU GSUNGS
PA'I MING THAMS CAD KYANG DE'I MTSAN DU 'GYUR RO, ,DE LA JI LTAR
NA CHOS THAMS CAD GSUNGS PA YIN ZHE NA, 'DI NYID DU GSUNGS PA,
SMRA BA'I SKYES MCHOG SMRA BA'I RGYAL, ,SMRA BA'I DAM PA MCHOG GI
GNAS, ,SMRA

BA'I SENG GE TSUGS PA MED, ,CES BYA BA LA SOGS PA STE, JI SRID DU
CHOS THAMS CAD PHYIN CI MA LOG PAR STON PA'I MNGA' BDAG YIN PAS,
DE'I DBANG DU SMOS PA'I CHOS THAMS CAD KYI MING YANG DE'I MTSAN
DU 'GYUR RO, ,DE LA JI LTAR NA DE CHOS THAMS CAD RNAM PAR DAG
PA'I

@202B BDAG NYID CAN YIN ZHE NA, 'DI NYID DU GSUNGS PA, ZAG PA ZAD
PA DANG, SGRIB PA LAS GROL BA DANG, NYON MONGS PA ZHI BAR BYED PA
DANG, SRID PA 'JOMS PA DANG, 'KHOR BA'I PHA ROL TU PHYIN PA DANG,
CHU BO LAS RGAL BA DANG, SRID RTZA BTON PA LA SOGS PA ZAG PA DANG

BCAS PA'I CHOS KYI DRI MA DAG PA'I SGO NAS BRJOD PA DANG, GZHAN
DAG PA RNAM PA BCU GNYIS 'CHANG BA DANG, RNAM DAG PHUNG PO LNGA
'CHANG BA, PHA ROL TU PHYIN PA BCU DAG PA DANG, SHES BA BCU RNAM
DAG 'CHANG BA LA SOGS PA STE, ZAG PA MED PA'I CHOS RNAMS KYANG
MTHAR PHYIN PA'I

SGO NAS SHIN TU RNAM PAR DAG PA'I MTSAN NYID DU STON TE, DE LTAR
CHOS THAMS CAD RNAM PAR DAG PA'I YON TAN STON PA'I MING GANG SMOS
PA THAMS CAD DE'I MTSAN DU 'GYUR RO, ,DE LA JI LTAR NA DE CHOS
THAMS CAD KYI DBANG PHYUG YIN ZHE NA, 'DI NYID GSUNGS PA, CHOS
KYI DBANG

PHYUG CHOS KYI RGYAL, ,ZHES BYA BA LA SOGS PA LTA BU CHOS THAMS
CAD LA MNGA' BRNYES SHING, DE LA DBANG SGYUR BA CHOS KYI RGYAL PO
DANG, GTZO BO DANG, BDAG PO STON PA'I SGO NAS YON TAN BRJOD PA'I
MING THAMS CAD KYANG DE'I MTSAN DU 'GYUR RO, ,DE LA JI LTAR NA DE
CHOS THAMS CAD

SKYED PA YIN ZHE NA, 'DI NYID DU GSUNGS PA, SANGS RGYAS THAMS CAD
SKYED PA PO, ,'BYUNG BA CHEN PO RGYU GCIG PA, ,SNA TSOGS DON KUN
SKYED PA'O, ,GSANG SNGAGS DON KUN SKYED PA PO, ,LA SOGS PA'I CHOS
THAMS CAD 'PHAGS PA 'JAM DPAL LAS BYUNG BAR STON PA LTA BU STE,

'DI LTAR DE BZHIN NYID KYI PHYIR CHOS THAMS CAD SKYED PA YIN PA
DANG, THABS DANG SHES RAB KYI PHYIR SANGS RGYAS THAMS CAD SKYED
PA YIN PA DANG, 'DUL BA'I DBANG GI PHYIR SPRUL PA THAMS CAD SKYED
PA YIN TE, DE LTA BU LA SOGS PA YON TAN BRJOD PA'I PHYIR SMOS
PA'I MING THAMS CAD DE'I

MTSAN DU 'GYUR RO, ,DE LA JI LTAR DE CHOS THAMS CAD LAS SKYES PA
YIN ZHE NA, DE CHOS NYID LAS SKYES PA YIN ZHES STE, NAM MKHA' LAS
BYUNG RANG BYUNG BA, ,ZHES GSUNGS PA LTA BU'O, ,DE LA YE SHES
'BA' ZHIG LAS SKYES PA ZHES GSUNGS PA LTA BU'O, ,DE SEMS LAS
SKYES PA

@203A *, ,YIN TE, SNA TSOGS GZUGS CAN YID LA SKYES, ,ZHES GSUNGS
PA LTA BU'O, ,DE NYAN THOS KYI LAM DANG, RANG SANGS RGYAS KYI
LAM DANG YANG DAG PAR RDZOGS PA'I SANGS RGYAS KYI LAM THAMS CAD
LAS SKYES PA YIN TE, DES 'BYUNG SNA TSOGS LAS BYUNG BA, ZHES

GSUNGS PA LTA BU'O, ,DE THEG PA CHEN PO'I YANG CHEN PO, ,GSANG
SNGAGS KYI TSUL LAS KYANG SKYES PA YIN TE, GSANG SNGAGS TSUL CHEN
LAS BYUNG BA, ,ZHES GSUNGS PA LTA BU'O, ,DE LEGS PAR SPYAD PA'I
CHOS LAS KYIS SKYES PA YIN TE, CHOS LAS BYUNG BA SRID PA SEL,
,ZHES

GSUNGS PA LTA BU'O, ,DE CHOS THAMS CAD DBYER MED PA'I MTSAN NYID
LAS SKYES PA YIN TE, RDO RJE LAS SKYES RDO RJE'I BDAG, ,CES PA
LTA BU'O, ,DE LTAR CHOS THAMS CAD LAS SKYES PA BSTAN PA'I PHYIR
DE'I YON TAN BRJOD PA'I MING THAMS CAD KYANG DE'I MTSAN DU 'GYUR
RO, ,DE LTAR RNAM

PA BCU'I SGO NAS ZAG PA DANG BCAS PA'I CHOS DANG, ZAG PA MED PA'I
CHOS THAMS CAD KYI MING THAMS CAD DE'I MTSAN DU 'GYUR BA THUN
MONG DU 'GYUR BA BSTAN NAS, DA NI KHYAD PAR BRJOD PAR BYA STE, DE
LA ZAG PA DANG BCAS PA'I CHOS LA DE'I BDAG NYID DU STON PA'I TSE,
,'DI LTAR ZAG PA DANG

BCAS PA'I CHOS RNAMS KYI MTSAN NYID NI, 'PHAGS PA 'JAM DPAL YIN
NO ZHES BRJOD PAR BYA'O, ,'PHAGS PA 'JAM DPAL GYI MTSAN NYID ZAG
PA DANG BCAS PA'O ZHES BRJOD PAR MI BYA STE, DPER NA BUM PA'I
MTSAN NYID DO, ,ZHES BRJOD PAR BYA'O, ,MI RTAG PA NYID KYI MTSAN
NYID NI BUM

PA'O ZHES BRJOD PAR MI BYA'O, ,'DI LTAR MTSAN NYID DANG MTSAN
GZHI RNAM PAR GZHAG PA NI KHYAB PA CHE CHUNG DANG, PHRA RAGS DANG
DAM PA DANG DAM PA MA YIN PA DANG, 'KHRUL PA DANG BDEN PA LTA
BU'I SGO NAS PHAN TSUN BZHAG STE, THAMS CAD DU PHAN TSUN NOR DU
RUNG BA NI MA YIN NO, ,DE BAS NA

'PHAGS PA 'JAM DPAL GYI MTSAN NYID ZAG PA DANG BCAS PA'I CHOS YIN
PAR MI BRJOD DO, ,CHOS THAMS CAD KHYAB PAR STON PA'I SKABS SU
RTEN DANG BRTEN PAR GZHAG PA'I TSE 'PHAGS PA 'JAM DPAL NI ZAG
BCAS KYI CHOS LA KHYAB PA YIN GYI BRTEN PA MA YIN NO, ,DPER NA
NAM

@203B MKHA' NI GZUGS LA KHYAB PA YIN GYI BRTEN PA NI MA YIN NO,
,DPER NA NAM MKHA' NI GZUGS LA KHYAB PA YIN KYANG NAM MKHA'I
MTSAN NYID GZUGS LA BRTEN PA NI MA YIN TE, DE BAS NA ZAG PA DANG
BCAS PA'I CHOS LA 'PHAGS PA 'JAM DPAL BRTEN PA'I TSUL NAS MTSAN
MI BRJOD

DO; ,ZAG PA DANG BCAS PA'I CHOS LTA BUR SPRUL ZHING 'JUG PAR STON
PA'I TSE, ZAG PA DANG BCAS PA'I CHOS LA THUGS RJE DANG 'PHRUL PA
'JUG PAR STON KYANG ZAG PA DANG BCAS PA'I CHOS LA NI DES BSGOS
SHING BYIN GYIS RLOB KYI, DE LA ZAG PA DANG BCAS PAS MI 'DZIN
CING MI GOS

TE; ,DPER NA NYI MA'I 'OD ZER GYIS MI GTZANG BA'I SA PHYOGS SU
SHAR BA'I TSE NYI MA'I 'OD KYIS MI GTZANG BA'I SA PHYOGS SU BSGOS
SHING REG PAR GYUR KYANG, DRI MA DES 'OD LA BSGOS SHING BYIN GYIS
BRLAB PA MED DO, ,DE'I PHYIR THAMS CAD 'JUG PAS KYANG GOS PA'I
TSUL NAS MTSAN

BRJOD PAR MI BYA'O, ,TSUL DE DAG GIS ZAG PA DANG BCAS PA'I CHOS
LA 'PHAGS PA 'JAM DPAL DANG LDAN PAR BSGRUBS PA NI 'GAL BA MED
KYI, 'PHAGS PA 'JAM DPAL ZAG PA DANG BCAS PA'I PHYOGS LDAN PA'I
SGO NAS MTSAN BRJOD PAR MI BYA'O, ,RNAM PAR DAG PA'I SGO NAS
MTSAN

BRJOD PA'I TSE, ,ZAG PA DANG BCAS PA'I CHOS RNAMS NI NYES SKYON
KYI CHOS DRI MA'I MTSAN NYID YIN PA'I PHYIR DE BSAL ZHING ZAD PAR
BYAS PA'I SGO NAS MTSAN BRJOD PA YIN NO, ,ZAG PA MED PA'I CHOS
RNAM PAR DAG PAR STON PA'I TSE NI, DE LA MI MTHUN PA'I DRI MA
THAMS CAD MA LUS PAR GTAN

DU RIN [ZIN?] PA'I PHYIR RNAM PAR DAG PA'I MTSAN BRJOD PA DANG, DON DAM
PAR GNYIS SU MED PA'I TSUL NAS BRJOD PA YIN TE, KUN RDZOB TZAM DU
DE DAG SPANG PAR BYA BA YIN PAS, SPANGS SHING ZAD PAR BYA BA'I
TSUL NI BRJOD PA MA YIN NO, ,ZAG PA DANG BCAS PA'I CHOS BSKYED
PAR STON PA'I

TSE; CHOS CI YANG MA YIN PA DANG, SHES PA RANG RIG PA'I SGO NAS
'KHRUL BA'I CHOS SNA TSOGS SU SNANG BA'I BDAG PO'I RKYEN DU BSHAD
KYI RGYU'I RKYEN DU MI BRJOD DO, ,DE CHOS THAMS CAD LAS SKYES PAR
BSTAN PA'I SKABS SU, ZAG PA DANG BCAS PA'I CHOS KYI DBANG LAS
'PHAGS PA 'JAM

@204A *, ,DPAL SKYE BAR BSHAD KYI DE'I RGYU RKYEN YIN PAR MI
BSHAD DE, DE BAS NA DE DE DAG GI SGO NAS MTSAN BRJOD PAR MI
BYA'O, ,ZAG PA MED PA'I CHOS LA KHYAD PAR DU BSTAN PA NI DE DAG
LAS BZLOG PA NYID DE, ZAG MED KYI CHOS KYI MTSAN NYID CAN DANG,
CHOS LA BRTEN PA DANG,

CHOS KYIS BSGOS SHING BYIN GYIS BRLABS PA LA SOGS PA'I SGO NAS
KYANG MTSAN BRJOD PA YIN TE, 'DI DAG NI CHOS THAMS CAD KYI MTSAN
DU BSTAN PA LAS BRJOD PA'I TSUL GYI SGO NAS ZAG PA DANG BCAS PA'I
CHOS DANG, ZAG PA MED PA'I CHOS LA THUN MONG DU MTSAN BRJOD DU
RUNG BA DANG, BYE BRAG

GI SGO NAS BRJOD PA DANG, BRJOD PA MA YIN PA YOD PAR BSTAN PA
STE, 'DI DAG TZAM GYIS DE'I MTSAN GANG DANG GANG RNAMS YIN PA
MDOR BSTAN PA STE, RGYAS PAR NI GZHUNG 'DI NYID KYI SKABS SU
BSTAN PA'I MTSAN RNAMS YAN LAG DANG NYING LAG TU PHYE BA DE'I
MTSAN RNAMS YIN NO, ,DA

NI DE YANG DAG PAR JI LTAR BRJOD PA'I TSUL BSHAD PAR BYA STE, DE
YANG RNAM PA GSUM MO, ,GSUM GANG ZHE NA, 'DI LTAR MTSAN YON TAN
GYI DON DU BLTAS TE, BRJOD PA'I TSUL DANG, MTSAN GSANG SNGAGS KYI
TSUL DU BLTAS TE BRJOD PA'I TSUL DANG, MTSAN GNYIS SU MED

PA'I DON DU BLTAS TE BRJOD PA'I TSUL LO, ,DE LA MTSAN YON TAN GYI
DON DU BLTAS TE BRJOD PA'I TSUL JI LTA BU ZHE NA, 'DI LA RIGS KYI
BU'AM RIGS KYI BU MO GANG LA DAG BLA NA MED PA YANG DAG PAR
RDZOGS PA'I BYANG CHUB TU SEMS BSKYED CING THEG PA CHEN PO'I SGOR
ZHUGS PA,

SANGS RGYAS LA SHES NAS DAD PA DANG LDAN PA RNAMS KYIS THOG MA
NYID DU BCOM LDAN 'DAS 'JAM DPAL YE SHES SEMS DPA' NI PHYOGS
BCU'I DE BZHIN GSHEGS PA THAMS CAD KYI BDAG NYID CHEN PO DE DAG
THAMS CAD KYI YON TAN PHUN SUM TSOGS PA DANG LDAN PA, SANGS RGYAS
THAMS

CAD KYI THUGS RJE DANG MDZAD PA RGYUN MI 'CHAD PA'I NAM MKHA'I
DBYINGS KYI MTHA' KLAS PA'I SANGS RGYAS THAMS CAD KYI DGONGS PA
SGRUB CING, SEMS CAN GYI KHAMS MA LUS SHING LUS PA MED PA THAMS
CAD KYI RE BA YONGS SU SKONG BA'I PHRIN LAS MDZAD PA, RTAG TU
SEMS

@204B CAN GYI MDUN DU BZHUGS TE, DE BAS GANG GIS 'DI'I MTSAN
BRJOD PA DE LA NI BSKAL PA GANG+GA'I KLUNG GI BYE MA SNYED DU
SANGS RGYAS THAMS CAD KYI MTSAN BRJOD PAS DE LA DPER BZOD PA MA
YIN NO ZHES DANG BA'I DAD PA DANG, MOS PA SNGON DU BYAS TE, DE
YANG SEMS

CAN THAMS CAD KYI DON BSGRUB PA'I PHYIR BRJOD PAR BYA'O ZHES SMON
LAM GYI 'PHANGS PA'I BSAM PAS BYANG CHUB TU SEMS BSKYED NAS BRJOD
PAR BYA'O, ,DE YANG MOS PA'I DBANG GIS 'DI LTAR YID LA BYED PAS
GZHAG PAR BYA STE, BCOM LDAN 'DAS 'JAM DPAL YE SHES SEMS

DPA' NI 'DI LTA BU'I YON TAN CAN RNAM PA THAMS CAD MKHYEN PA'I YE
SHES DANG, THUGS RJE DANG, BYAMS PA'I MNGA' BDAG LA, RTAG TU GDUL
BYA THAMS CAD KYI MDUN NA GNAS PA'I PHYIR BDAG GIS DE'I SKU KHYAD
PAR CAN MDUN DU YID LA BYAS KYANG RUNG, MA BYAS KYANG RUNG STE
RTAG TU

MDUN NA GNAS PA'I PHYIR, DE LA BRJOD PA'I DON DU BSAM PA G-YENG
BA MED PAS MTSAN BRJOD PAR BYA'O, ,GZHAN DU NA BCOM LDAN 'DAS KYI
RANG BZHIN DE LTA BU YIN MOD KYI, 'ON KYANG DE'I GZUGS BZANG PO
KHYAD PAR CAN YID LA BYAS NAS, BDAG DANG GZHAN GYI DON PHUN SUM

TSOGS PA LA BYIN GYIS RLOB PAR 'GYUR RO ZHES SHES PAR BYAS NAS,
MDUN GYI NAM MKHA' LA RANG GI YID LAS SBRUL PA'I RIN PO CHE'I
RANG BZHIN GYIS DPAG BSAM GYI SHING CHEN PO RGYAS PA'I GRIB MA
LA, RIN PO CHE DANG PADMA'I GDAN LA ZLA BA'I DKYIL NA BZHUGS PA'I

BCOM LDAN 'DAS 'JAM DPAL GZHON NU'I SKU KHA BA LA GUR GUM GTOR BA
LTA BU SNA TSOGS KYI NA BZA' MNABS PA PHYAG G-YON NA AUTPALA SNGON
PO RGYAS PA BSNAMS PA, G-YAS PA MCHOG SPYIN CAN, 'KHOR LOS SGYUR
BA'I RGYAL PO CHOS PA LTAR RGYAN THAMS CAD KYIS BRGYAN PAR BSAM

STE; DE'I MTSAN MNGON PAR BRJOD PA'I DON G-YENG BA MED PA'I YID
LA BYED PAS MTSAN BRJOD PAR BYA'O, ,YANG MA SKU MDOG DANG PHYAG
MTSAN NI GLEGS BAM DANG, RAL GRI DANG CHOS 'CHAD PA LA SOGS PA
DANG, ZLA BA'I KHA DOG DANG, GSER BTZO MA'I KHA DOG LA SOGS TE JI

@205A *, ,LTAR MOS PA BZHIN DU YID LA BYA'O, ,MCHOD PA BRJOD NAS
'DOD PA'I DON LA GSOL BA BTAB PA STE, YONGS SU BDAG PA'I ZHING
KHAMS SU GSOL NAS LDANG BAR BYA'O, ,YANG NA 'DUL BA'I DBANG GIS
'DI LTAR BSAM PAR BYA STE, BCOM LDAN 'DAS NYID

SNGA MA BZHIN DU BSAMS PA'I STENG GI PHYOGS SU BCOM LDAN 'DAS
SH'AKYA THUB PA LA SOGS PA PHYOGS BCU'I SANGS RGYAS THAMS CAD RAB
TU BYUNG BA'I TSUL GYIS BZHUGS PAR BSAM MO, ,DE'I G-YAS KYI
PHYOGS SU BYANG CHUB SEMS DPA' BYAMS PA DANG, KUN DU BZANG PO
DANG,

SPYAN RAS GZIGS DBANG PHYUG DANG, PHYAG NA RDO RJE DANG, SA'I
SNYING PO DANG, NAM MKHA'I SNYING PO DANG, SGRIB PA RNAM PAR SEL
BA LA SOGS TE, BSKAL PA BZANG PO'I BYANG CHUB SEMS DPA' RNAMS
KHYIM PA'I TSUL GYIS RGYAN MA SPANGS PA'I MTSAN DU BZHUGS PAR
BSAM MO,

DE'I G-YON PHYOGS SU SH'A RI'I BU DANG, MOD GAL GYI BU DANG, RAB
'BYOR DANG, KUN DGA' BO LA SOGS TE, DGRA BCOM PA CHEN PO RNAMS
RAB TU BYUNG BA'I TSUL GYIS BZHUGS PAR BSAM MO, ,DE'I 'OG GI
PHYOGS SU LHA'I BU DBANG PHYUG CHEN PO LA SOGS TE, TSANGS RIS KYI

LHA RNAMS DANG, TSANGS PA CHEN PO DANG BCAS PA'I GZUGS NA SPYOD
PA'I LHA'I BU RNAMS KHA DOG DKAR PO RGYAN THAMS CAD KYIS BRGYAN
PA DANG, BRGYA BYIN LA SOGS PA SUM CU RTZA GSUM GYI LHA RNAMS SNA
TSOGS PA'I RGYAN THAMS CAD KYIS BRGYAN BSAMS TE, DE RNAMS KYI
MDUN DU

BDAG GIS PHYAG 'TSAL BA DANG, MCHOD PA LA SOGS PA'I YAN LAG BDUN
DANG LDAN PA'I SMON LAM GYI SGO NAS BYANG CHUB CHEN POR SEMS
BSKYED NAS, DE THAMS CAD LA MCHOD PA'I DON DU BCOM LDAN 'DAS KYI
MTSAN BRJOD PAR BYA'O, ,DE LA BCOM LDAN 'DAS DE BZHIN GSHEGS

PA RNAMS NI RDO RJE RIN PO CHE LAS GRUB PA'I SENG GE'I KHRI DANG,
RIN PO CHE PADMA DANG, NYI MA DANG ZLA BA'I DKYIL 'KHOR GYI GDAN
LA MNYAM PA'I SKYIL MO KRUNG DANG, MNYAM GZHAG GI PHYAG RGYA
DANG, CHOS 'CHAD KYI PHYAG RGYA CAN NO, ,BYANG CHUB SEMS DPA'
RNAMS NI RIN PO CHE DANG,

@205B PADMA DANG ZLA BA'I DKYIL 'KHOR LA ZHABS G-YON PA PHAB STE
SKYIL MO KRUNG PHYED MA DANG, RANG RANG GI MTSAN DANG, CHOS ZHU
BA'I PHYAG RGYA CAN DANG, NYAN THOS CHEN PO RNAMS NI RIN PO CHE'I
PADMA'I GDAN LA CHOS ZHU BA'I TSUL DU BSAM PAR BYA'O, ,RANG SANGS
RGYAS RNAMS NI RANG RANG GI BZHON PA

DANG; MTSAN MA DANG LDAN PA'AM, YANG NA THAMS CAD KYANG RIN PO
CHE'I KHRI STENG NA CHOS ZHU BA'I TSUL CAN SHA STAG GO, ,MCHOD PA
RDZOGS NAS GSHEGS PA DANG, 'DOD PA'I DON LA GSOL BA GDAB STE RANG
RANG GI ZHING DANG GNAS SU GSHEGS SU GSOL TE LDANG BAR BYA'O,
,SPYAN

DRANG BA NI MI DGOS TE, BSAMS PA TZAM NYID KYIS BYIN GYIS RLOB
PAR 'GYUR BA'I PHYIR RO, ,DE DAG MTSAN YON TAN GYI DON DU BLTAS
TE BRJOD PA YID LA BYED PA'I TSUL YIN NO, ,YON TAN NYID KYI TSUL
JI LTA BU ZHIG YIN ZHE NA, PHA ROL TU PHYIN PA'I TSUL DANG, GSANG
SNGAGS KYI TSUL

RNAM PA GNYIS YIN NO, ,DE LA PHA ROL TU PHYIN PA'I TSUL NI 'JIG
RTEN PA DANG, NYAN THOS PA DANG, RANG SANGS RGYAS DANG, ,BYANG
CHUB SEMS DPA' RNAMS THUN MONG DU 'GYUR BA'I YON TAN DANG, DE
BZHIN GSHEGS PA NYAG GCIG GI YON TAN DE DAG THUN MONG MA YIN
PA'O, ,DE LA

THUN MONG GI DGE BA BCU'I LAS KYI LAM DANG, BSAM GTAN DANG, TSAD
MED PA DANG, SNYOMS PAR 'JUG PA'I LAS KYIS BSDUS PA'I MNGON PAR
MTHO BA'I 'BRAS BU DANG BCAS PA RNAMS DANG, GZHAN YANG BDEN PA
BZHI DANG, SHES PA BRGYAD DANG, RNAM PAR THAR PA LA SOGS

PA DGE SBYONG GI TSUL GYI 'BRAS BU DANG BCAS PA DANG, DE BZHIN DU
PHYOGS DANG, PHA ROL TU PHYIN PA DANG, SA DANG, BYANG CHUB SEMS
DPA'I STOBS DANG, BYANG CHUB SEMS DPA'I MI 'JIGS PA DANG, BYANG
CHUB SEMS DPA'I GZUNGS DANG, TING NGE 'DZIN LA SOGS PA RNAMS

SO; ,THUN MONG MA YIN PA'I YON TAN NI DE BZHIN GSHEGS PA'I STOBS
BCU DANG, MA 'DRES PA BCO BRGYAD DANG, MTSAN DANG DPE BYAD BZANG
PO DANG, GZUNGS DANG, TING NGE 'DZIN DANG, THUGS RJE CHEN PO SUM
CU GNYIS DANG, MA 'DRES PA'I DRAN PA NYE BAR GZHAG PA

@206A *, ,GSUM DANG, BAG CHAGS KYIS MTSAMS SBYOR BA THAMS CAD
YONGS SU SPANGS PA DANG, BSNYEL BA MI MNGA' BA'I CHOS NYID DANG,
RNAM PA THAMS CAD MCHOG DANG YE SHES ZHES BYA BA LA SOGS PA LTA
BU STE, 'DI DAG NI DE BZHIN GSHEGS PA'I YON TAN RGYA MTSO

ZHES GSUNGS TE, RGYA MTSO LTAR ZAB CING RGYA CHE BA'I PHYIR DPAG
PA DANG TSAD LAS 'DAS PA'O, ,DE YANG 'DIR BSDU NA NI RNAM PA BZHI
STE, BRTEN PAR BYA BA'I CHOS THAMS CAD MA LUS PAR YONGS SU MKHYEN
PA DANG, SPANG BAR BYA BA'I CHOS THAMS CAD MA LUS PAR GTAN DU
SPANGS

PA DANG, GNAS 'GYUR BA'I CHOS THAMS CAD PHYIN CI MA LOG PAR RTAG
TU GNAS GYUR PA DANG, THOB PAR BYA BA'I CHOS THAMS CAD MA LUS PAR
RTAG TU THOB PA STE, 'DI LTA BU'I TSUL GYIS DE BZHIN GSHEGS PA'I
YON TAN RGYA MTSO MDOR BSDU NA RNAM PA BZHI YIN NO, ,GSANG

SNGAGS KYI TSUL LAS NI DE BZHIN GSHEGS PA'I YON TAN GYI RLABS
CHEN PO RNAM PA GSUM GSUNGS TE, GSUM GANG ZHE NA, YONGS LA KHYAB
PA'I YON TAN DANG, ,RTZIS LAS 'DAS PA'I YON TAN DANG, ,MCHOG TU
GYUR BA'I YON TAN NO, ,DE LA YONGS LA KHYAB PA'I YON TAN

GANG ZHE NA, 'DI LTAR DE BZHIN GSHEGS PA'I YON TAN NI NAM MKHA'I
DBYINGS KYI MTHA' KLAS PA, CHOS KYI DBYINGS KYI MUR THUG PA DAG
DANG, MA DAG PA'I ZHING KHAMS DAG DANG, DE DAG NA GNAS PA'I GANG
ZAG SLOB PA DANG, MI SLOB PA DANG, GNYI GA MA YIN PA'I BSDUS

PA'I CHOS RNAMS DANG, 'DI LTAR PHUNG PO DANG KHAMS DANG SKYE
MCHED DANG, RTEN CING 'BREL PAR 'BYUNG BA NAS RNAM PA THAMS CAD
KYI MCHOG GI YE SHES DANG CHOS KYI DBYINGS DANG, YANG DAG PA'I
MTHA'I BAR GYI CHOS RNAMS LA MA KHYAB PA MED PA NI YONGS LA KHYAB
PA'I YON TAN YIN

TE; DE JI LTAR KHYAB PA'I TSUL NI MTSAN BSHAD PA'I SKABS SU LTA
BAR SHES PAR BYA'O, ,DE LA DE BZHIN GSHEGS PA'I RTZIS LAS 'DAS
PA'I YON TAN GANG ZHE NA, 'DI LTAR DE BZHIN GSHEGS PA'I SKU'I YON
TAN DANG, DE BZHIN DU GSUNG DANG, THUGS DANG, YON TAN

@206B DANG PHRIN LAS KYI DBANG GI SGO NAS YON TAN DU GYUR PA,
RTZA BA RE RE LA YANG YON TAN GYI CHA LNGAR LNGAR PHYE BAS SKU
LNGA DANG, DE BZHIN DU GZHAN LA YANG LNGA LNGA DANG, BCU PHRAG
GCIG LA YANG DE BZHIN DU RIGS NYI SHU RTZA LNGA DANG, DE RNAMS LA
YANG SNYING PO DANG PHYAG RGYA DANG, GSANG

SNGAGS DANG, RIG SNGAGS RNAMS KYI RIGS KYI DBYE BAS RIGS BRGYA
BRGYA STE, DE DAG LA DE BZHIN DU PHYE BAS RIGS 'BUM PHRAG BRJOD
KYIS MI LANG BA DANG, GRANGS MED PAS RIGS RGYA MTSO ZHES GSUNGS
TE, 'DI LTAR GZHAN LAS RIGS NI MTHA' YAS PA GSUNGS

PA YANG RIGS CHEN DAG TU ZAD PAR 'DU SHES GSUNGS PA LTA BU STE,
'DIR GSUNGS PA, SANGS RGYAS THOG MA THA MA MED, ,DANG PO SANGS
RGYAS RGYU MED PA, ,ZHES SO, ,RIGS LNGA DANG DRUG DANG MTHA' YAS
PAR GSUNGS PA YANG, 'DI NYID LAS, GSANG SNGAGS RIGS CHEN

THAMS CAD DANG, ,GSANG SNGAGS RIG SNGAGS 'CHANG BA'I RIGS, ,RIGS
GSUM LA NI RNAM PAR GZIGS, ,'JIG RTEN 'JIG RTEN 'DAS PA'I RIGS,
,'JIG RTEN SNANG BYED RIGS CHEN DANG, ,PHYAG RGYA CHEN PO'I RIGS
MCHOG DANG, ,RIGS CHEN GTZUG TOR CHER

GZIGS NAS, ,ZHES GSUNGS SO, ,RDO RJE'I RIGS 'BA' ZHIG KYANG MTHA'
YAS TE, 'DI NYID LAS ZHU BA PO RDO RJE 'DZIN PA'I YON TAN BRJOD
PA'I SKABS SU, KHRO GNYER RIM PAR LDAN LA SOGS, ,LAG NA RDO RJE
MTHA' YAS PA, ,ZHES GSUNGS PA DANG, RDO RJE 'JIGS BYED

'JIGS PAR BYED, ,CES BYA BA LA SOGS PA RDO RJE KHRO BO'I RIGS SNA
TSOGS GSUNGS PA LTA BU'O, ,DE BZHIN DU RIGS GZHAN LA YANG SBYAR
BAR BYA STE, DE BZHIN GSHEGS PA'I RIGS KYI SGO NAS 'DI NYID
GSUNGS PA, GTZUG TOR CHEN PO RMAD BYUNG GTZUG ,NAM MKHA'I BDAG

PO SNA TSOGS STON, ,ZHES GSUNGS PA LTA BU'O, ,PADMA'I RIGS KYI
DBANG DU GSUNGS PA, SANGS RGYAS KUN GYI SNYING PO CHE, ,SBRUL
BA'I 'KHOR LO SNA TSOGS 'CHANG, ,ZHES GSUNGS PA LTA BU'O, ,RIN PO
CHE'I RIGS KYI DBANG DU GSUNGS PA, SANGS RGYAS KUN GYI SPRUL PA'I

@207A *, ,SKU; ,BYE BA DPAG MED 'GYED PA PO, ,ZHES GSUNGS PA LTA
BU'O, ,LAS KYI DBANG DU BYAS TE GSUNGS PA, SANGS RGYAS SPRUL PA'I
RGYUD 'CHANG BA, ,PHYOGS BCUR SPRUL PA SNA TSOGS 'GYED, ,CES
GSUNGS PA LTA BU'O, ,'DI LTA BU'I CHE BA'I YON TAN YONGS

SU BGRANG BA LAS 'DAS PA NI RTZIS LAS 'DAS PA'I YON TAN ZHES
BYA'O, ,DE LA MCHOG TU GYUR BA'I YON TAN GANG ZHE NA, GANG DE LA
DE BZHIN GSHEGS PA'I YON TAN NI YONGS SU MTHAR PHYIN ZHING YONGS
SU DAG PA PHUL DU BYUNG BA STE, 'DI LTAR 'DI NYID DU GSUNGS PA,
DBYER

MI PHYED PA'I SGO NAS THUGS RJES KHYAD DU BYAS PA'I YON TAN DANG
MNYAM PA MED PA'I SGO NAS CHEN POS KHYAD PAR DU BYAS PA'I YON TAN
DANG, DE BZHIN RAB MCHOG DAM PA BLA NA MED PA ZHES BYA BA LA SOGS
PA KHYAD PAR DU BYAS PA'I YON TAN DANG, DE BZHIN DU GTZO BO DANG
DBANG PHYUG DANG,

BDAG PO DANG RGYAL PO LA SOGS PA KHYAD PAR DU BYAS PA'I YON TAN
DANG, GZHAN YANG MTHA' DAG DANG, KUN DU LUS PA MED PA DANG, RTAG
TU LA SOGS PAS KHYAD PAR DU BYAS PA'I YON TAN GYI SGO NAS BRJOD
PA RNAMS TE 'DI NI MCHOG TU GYUR PA'I YON TAN GYI RLABS CHEN PO
RNAM PA

GSUM PO 'DI DAG GIS NI DE BZHIN GSHEGS PA'I YON TAN THAMS CAD
'DUS PAR SHES PAR BYA'O, ,MTSAN YON TAN GYI DBANG DU BLTAS TE
BRJOD PA'I TSUL RDZOGS SO,, ,,DA NI MTSAN GSANG SNGAGS KYI TSUL
DU BLTAS TE, BRJOD PA'I TSUL BSTAN PAR BYA STE, DE LA

'DIR RIGS KYI BU'AM RIGS KYI BU MO GANG LA LA DAG THABS DANG SHES
RAB ZAB MO'I TSUL LA MOS SHING, GSANG SNGAGS KYI SGO NAS SPYAD PA
SPYOD PA, RIG SNGAGS DANG GSANG SNGAGS DANG YONGS SU MNYES PA'I
SGO NAS SEMS CAN THAMS CAD KYI DON DU BSGRUB PAR 'DOD PA DANG,

YANG DAG PAR RDZOGS PA'I BYANG CHUB MYUR DU THOB PAR BYA BA LA
THABS MKHAS PA'I SPYOD PAS THABS DANG SHES RAB DUS GCIG TU ZUNG
DU 'BREL PA'I LAM ZAB MO LA SBYAR BAR 'DOD PA RNAMS KYIS THOG MA
NYID DU THEG PA CHEN PO MA NOR BAR STON PA'I DGE BA'I BSHES GNYEN
YONGS SU GZUNG

@207B BA DANG; DES BSTAN PA'I GSANG BA'I DKYIL 'KHOR DU 'JUG PA
DANG, DE'I DUS SU THUN MONG DANG THUN MONG MA YIN PA'I SDOM PAR
GYUR BA SO SO THAR BA'I SDOM PA LAS GZHI BLANGS TE, BYANG CHUB
SEMS DPA'I SDOM PA DANG, RIG PA 'DZIN PA'I SDOM PA YANG BLANGS
NAS, SGRUB THABS

KYI MAN NGAG KYANG TSUL BZHIN DU MNOS TE, DE PHYIN CHAD KYANG
SPRO BA MI LHOD PAR BRTZON PA LA GNAS PAS RNAL 'BYOR 'DI LA
BRTZON PAR BYA'O, ,DE LA RNAL 'BYOR GYI RIM PA NI 'DI YIN NO,
,SNGAGS KHANG DAM GANG YANG RUNG BA'I GNAS SU RIN PO CHE 'BUR DU
BRKOS PA'I STEGS BU KHRU GANG

PA'AM, DE LAS LHAG KYANG RUNG BA LEGS PAR BYI DOR BYAS TE, DER
'PHAGS PA 'JAM DPAL GYI SKU GZUGS SAM, RI MO'I GZUGS 'BYOR NA
BZHUGS SU GSOL LO, ,ME TOG GI GCAL DANG, MCHOD PA'I BYE BRAG
KYANG JI LTAR 'BYOR BA BZHIN BZHAG STE BDAG NYID STAN BDE BA

LA 'DUG NAS, THOG MA NYID DU NANG PAR SNGAR LANGS NAS SNGAR SDOM
PA MNOS PA RNAMS ZHIG PA DANG MA ZHIG PA BSAM PAR BYA, ZHIG PAR
GYUR PA RNAMS NI BSHAGS PAR RIGS PA'AM, SNGAR BLANG PA'I RIGS PA
DAG DE BZHIN DU BYA BAR BSAMS LA, MA ZHIG PA RNAMS NI

BRTAN PAR BYA'O, ,DE NAS DE NYID KYI SHUGS LAS BYUNG BA'I BYANG
CHUB KYI SEMS BSKYED PA DANG, SDOM PA BRTAN POR GZUNG BA DAG
KYANG 'PHAGS PA RNAMS KYI SPYAN SNGAR BRTAN PAR GZUNG BAR BYA'O,
,DE NAS 'JUG PA BYANG CHUB TU SEMS BSKYED PAR BYA STE, 'DI LTAR
MNGON PAR BYANG CHUB

PA'I RIM PA LNGA BSGOM PAR BYA STE, DE LA DANG PO RE ZHIG ME LONG
LTA BU'I YE SHES KYI SGO NAS SBYAR BAR BYA STE, JI LTAR ME LONG
DAG PA LA, ,GZUGS BRNYAN SO SOR GSAL BA LTAR, ,CHOS KYI DBYINGS
RNAM PAR DAG PA'I RGYU MTHUN PA BYANG CHUB KYI SEMS LA, SEMS CAN
GYI KHAMS SNA TSOGS

BA GZUGS BRNYAN LTA BUR GSAL BAR BLTAS NAS, DE DAG GI DON GYI
PHYIR SEMS CAN LA DMIGS PA'I SNYING RJE CHEN PO BSKYED PAR BYA'O,
,DE NAS MNYAM PA NYID KYI YE SHES LA SBYAR BAR BYA STE, CHOS KUN
RANG BZHIN DAG PAS NA, ,BDAG KYANG RANG BZHIN RNAM PAR DAG ,CES

@208A *, ,SMOS TE, CHOS THAMS CAD BDAG MED PA MNYAM PA NYID DU
SBYAR BAR BYA'O, ,DE NAS AA K'A RO MU KHAm SARBA DHARM'An'Am
A'ADYA NU TPANNA T'A TA CES BRJOD PAS, CHOS THAMS CAD BDAG MED
PAR RTOGS PA'I MTSAN NYID SO SOR RTOG PA'I YE SHES CHOS LA DMIGS
PA'I SNYING

RJE CHEN PO GONG DU BSTAN PA'I MNYAM PA NYID KYI YE SHES KYI
STOBS BSKYED PA BSGOM PAR BYA'O, ,DE NAS DE MA THAG TU SHIN TU
RNAM PAR DAG PA'I CHOS KYI DBYINGS KYI YE SHES GZUNG BA DANG
'DZIN PA LAS RNAM PAR GROL BA, RANG BZHIN GYIS 'OD GSAL BA MI
DMIGS PA'I SNYING

RJE DANG LDAN PA RJES SU MTHUN PA BSGOM PAR BYA'O, ,DE NAS YANG
SEMS CAN GYI DON DU BYA BA DANG BRAL BA RIGS PA MA YIN PA, SNGON
GYI SMON LAM DANG SEMS CAN GYI DBANG LAS GYUR PA, MI DMIGS PA'I
SNYING RJE CHEN PO BYA BA NAN TAN GYI YE SHES MNGON DU BYA'O, ,DE
NAS

BYANG CHUB KYI SEMS RNAM PA GNYIS KYIS RGYU MTHUN PA'I 'BRAS BU
THABS DANG SHES RAB BZUNG DU 'BREL PA'I MTSAN NYID DE BZHIN
GSHEGS PA'I MDZAD PA NYID LA MNGON DU 'JUG PAR BYA'O, ,NAM MKHA'I
DE NYID DU NAM MKHA'I DKYIL DU BU A'A LI DANG K'A LI'I BDAG NYID
SGYU 'PHRUL GYI TSUL

RANG BZHIN GYIS 'OD GSAL BA SKAR MA DANG 'DRA BA BSAMS TE, DE
GYUR PA LAS YI GE H'Um CHEN PO KUN DU BZANG PO BYANG CHUB SEMS
KYI RANG BZHIN, KHA DOG SNGON PO 'OD ZER GYI PHRENG BA CAN KHRO
BO 'BAR BA'I PHRENG BAS 'KHRIGS PA BSGOMS TE, DE'I 'OD ZER GYI
RTZE MO LAS

KYANG DE BZHIN GSHEGS PA RNAMS SPRUL TE PHYOGS THAMS CAD DU
GSHEGS NAS, SANGS RGYAS RNAMS KYI SPRUL PAS DON GYI BYA BA BYAS
TE, SLAR LOG NAS H'Um DE NYID LA ZHUGS PAS, DE LAS GYUR PAS YE
SHES KYI RDO RJE CHEN POR GYUR PAR BYAS PA'O, ,DE YANG ZHABS DRUG
DANG LDAN

PA; ,KHA DOG DANG LDAN PA, SGO DRUG LA SANGS RGYAS DGA' BA LA
SOGS PA'I SANGS RGYAS KYI ZHING KHAMS DRUG GNAS PA, ,DE 'BAR BA'I
GZI BRJID KYIS ZHING KHAMS THAMS CAD DU KHYAB PAS BDUD THAMS CAD
KYI GNOD PAS MI THUB PA'I YE SHES KYI RDO RJE RTZE LNGA PA BSGOM
PAR BYA'O, ,

@208B DE'I BUM PA'I NANG GI YI GE BHR'Um DMAR PO LAS GYUR PA'I
RIN PO CHE SNA BZHI LAS GRUB PA MCHOD RTEN STONG GSUM GYI STONG
CHEN PO'I 'JIG RTEN GYI KHAMS KYI TSAD TZAM BSGOMS NAS, DE'I NANG
DU YI GE HR'I: LAS CHOS KYI 'BYUNG GNAS GRU GSUM DKAR PO 'GRENG
BUR GNAS PA, DE'I

STENG DU YI GE AA LAS RDO RJE RGYA GRAM DES SA SA GZHI DKAR POR
BYIN GYIS BRLAB PO, ,DE LAS YI GE BHR'Um LAS RDO RJE NOR BU RIN
PO CHE BRTZEGS PA'I GZHAL YAS KHANG RNAM PAR BSGOM PAR BYA'O,
,DE'I MTSAN NYID NI DPAL DE NYID 'DUS PA LA SOGS PAR GSUNGS PA'I
RDO RJE DBYINGS KYI

DKYIL 'KHOR CHEN PO SPRO BAR BYA'O, ,DE'I DBUS KYI GDAN LA YI GE
AA LAS YONGS SU BSKYED PA'I RNAM PAR SNANG MDZAD CHEN PO SKU MDOG
DKAR PO KUN DU ZHA GYI MTSAN NYID RAL PA'I DBU RGYAN DANG, BYANG
CHUB MCHOG GI PHYAG RGYA CAN TE DE NI GZHI'I SANGS RGYAS SO,
,DE'I THUGS

KAR YI GE DH'I: LAS SKYES PA'I 'JAM DPAL DANG PO'I SANGS RGYAS
ZHAL LNGA GTZUG PHUD DANG BCAS PA KHA DOG LNGA DANG LDAN PA STE,
SHAR SNGON PO, LHO SER PO, NUB DMAR PO, BYANG LJANG GU, DBU STENG
NA GNAS PA'I ZHAL ZHI BA DKAR PO, ,BYIS PA'I RGYAN GYIS BRGYAN
PA'O, ,'JO

SGEG DANG LDAN PA SNA TSOGS KYI NA BZA' MAN BAS PA, PHYAG BRGYAD
PA BZHIS NI SHES RAB KYI PHA ROL TU PHYIN PA STONG PHRAG BRGYA PA
GLEGS BAM BZHI RU BGOS TE THUGS KAR 'DZIN PA, GZHAN GYIS SHES RAB
KYI RAL GRI 'DZIN PA BSGOM PAR BYA'O, ,GDAN GYI SANGS RGYAS DANG,

'OG NAS STON PA'I YE SHES SEMS DPA' RNAMS NI MOS PA'I DBANG GIS
RIGS SO SOR BSGYUR BAR BYA'O ZHES SHES PAR BYA'O, ,DANG PO'I
SANGS RGYAS DE'I THUGS KAR SHES RAB KYI 'KHOR LO BSGOM PAR BYA
STE, DE YANG AA LAS BSKYED PA KHA DOG DRUG DANG LDAN PA'I RTZIBS
DRUG PA PHYI DANG

NANG DU MU KHYUD BZHI DANG LDAN PA STE, DE'I LTE BA'I DKYIL DU YI
GE AA BSAM PAR BYA'O, ,DE'I PHYI RIM DU MU KHYUD DANG PO LA 'JAM
DPAL YE SHES SEMS DPA'I RTZA BA'I GSANG SNGAGS, AOm SARBA DHARM'A
AA BH'A BA, SVA BH'A BA BI SHUDDHA TZKshU BADZRA AA A'A AAm AA:
RNAMS DGOD PAR BYA'O,,

@209A *, ,DE'I PHYI ROL GYI MU KHYUD GNYIS PA LA SGRA YIG BCU
GNYIS DGOD PAR BYA'O, ,DE'I PHYI ROL GYI RTZIBS RNAMS LA NI,
,DANG PO LA, AOm BADZRA T'I Kshn'A YA TE NA MA:, GNYIS PA LA, DU:
KHA TZTSE DA YA TE NA MA:, GSUM PA LA, AOm PRADZNY'A DZNY'A NA
M'URTI YA TE NA MA:, BZHI PA LA, AOm DZNY'A NA K'A

Y'A YA TE NA MA:, LNGA PA LA, AOm W'A G'I SHVA RA MU P'A D'A YA
TE NA MA:, DRUG PA LA AA RA TZA N'A YA TE NA MA:, 'KHOR LO'I PHYI
ROL GYI MU KHYUD LA, DE BZHIN GSHEGS PA THAMS CAD KYI SKU'I
PHRENG BA'I SNGAGS, A'A AA SARBA TA TH'A GA TA HRi DA YA, HA RA
HA RA, AOM H'Um HR'I: BHA GA W'A NA, DZNY'A NA K'A YA, W'A G'I
SHVAR MA H'A BA TZA,

SARBA DHARMA GA NA, AA MA LA SU PA RI SHUDDHA YA, DHARM'A DH'A TU
DZNY'A NA GARBHA A'A:PHYI ROL GYI MU KHYUD GNYIS PA LA, KA KHA LA
SOGS PA SV'AH'A MTHAR THUG PA'I YI GE SUM CU GSUM DGOD PAR BYA'O,
,MU KHYUD BZHI'I YI GE NI NI LA DOG DKAR PO'O, ,RTZIBS DRUG GI YI
GE NI RIGS DRUG GI

KHA DOG GI RIM PA BZHIN NO, ,'KHOR LO'I DBUS KYI YI GE AA LAS
BSKYED PA BCOM LDAN 'DAS YE SHES SEMS DPA' STON KA'I ZLA BA'I
MDOG AINDRA N'I LA'I MDOG GI GTZUG PHUD NYI MA 'CHAR KA'I DKYIL
LTAR 'OD KYI DKYIL 'KHOR GYIS BSKOR BA DE BZHIN GSHEGS PA THAMS
CAD RGYAN

GYI DNGOS PO'I TING NGE 'DZIN DANG LDAN PA LAS PADMA'I GDAN LA
BZHUGS PA, PHYAG GNYIS KYIS AUTPALA DMAR PO DANG SNGON PO, ,GNYIS
LA SHES RAB KYI PHA ROL TU PHYIN PA'I TING NGE 'DZIN GNYIS GNAS
PA 'DZIN PA, ZHI BA'I TSUL DANG LDAN PAR BDAG NYID BSAMS TE, DE'I
SNYING

GAR ZLA BA'I DKYIL 'KHOR BSGOMS NAS, DE'I STENG DU SHES RAB KYI
PHA ROL TU PHYIN PA'I RANG BZHIN THAMS CAD MKHYEN PA'I YE SHES
'BYUNG BA'I RKYEN, NYAN THOS DANG RANG SANGS RGYAS THAMS CAD
BSKYED PA'I DNGOS PO, BYANG CHUB SEMS DPA' THAMS CAD KYI BSOD
NAMS

DANG YE SHES KYI DNGOS PO DON DAM PA'I YI GE'I 'BRU YI GE THAMS
CAD KYI RKYEN YI GE AA BSGOM PAR BYA'O, ,DE NAS JI SKAD BSTAN
PA'I YI GE DE THAMS CAD KYI RKYEN YI GE AA BSGOM PAR BYA'O, ,DE
NAS JI SKAD BSTAN PA'I YI GE DE RNAMS KYANG 'OD GSAL BA BSGOM
STE, SGRIB PA

@209B THAMS CAD SEL BAR BYED PA'I 'OD DES RANG GI LUS LA SNANG
BAR BYA STE, DE ZHAL BZHI NAS BYUNG NAS MI MJED KYI 'JIG RTEN
SNANG BAR BYAS, ,DE NAS RDO RJE SGO DRUG NAS 'OD ZER BA KHA DOG
DRUG TU BYUNG STE NAM MKHA'I KHAMS THAMS CAD DU KHYAB PAS, SANGS
RGYAS KYI ZHING KUN DU

SEMS CAN GYI DON BYAS, ,'KHOR GYI DKYIL 'KHOR SNANG BAR BYAS TE
SBAR LOG NAS RDO RJE LA LAN GSUM BSKOR BAR BYAS ZHAL DU BYUNG
STE, SHES RAB YE SHES DE DRANGS NAS CHOS BDAG MED PA NYID KYIS
RANG GI SGO NAS BTZUD NAS RANG GI SNYING GA'I ZLA BAR GNAS PA'I
SNGAGS KYI YI GE DANG

GCIG TU GYUR NAS GNAS PAR BSGOM PAR BYA'O, ,DE YANG DMIGS PA GSUM
GYI SGO NAS RJES SU DRAN PAR BYA STE, 'DI LTAR YE SHES KYI SKU'I
SGO NAS DMIGS PA DANG, ZLA BA'I DKYIL 'KHOR GYI SGO NAS DMIGS PA
DANG, YI GE AA'I SGO NAS DMIGS PA RNAMS KYIS SANGS

RGYAS THAMS CAD KYI SPRUL PA'I SKU DANG LHAN CIG TU GNAS PA YANG
MNGON DU BYAS NAS MTSAN BRJOD PAR BYA'O, ,RIGS SO SOR PHYE BA'I
'KHOR LO RNAMS 'DI MA BSHAD DO, ,DE LTAR MTSAN BRJOD PA LA ZHUGS
TE, DE NAS DPAL LDAN RDO RJE 'CHANG, ,ZHES BYA BA NAS, YA TE NA

MA:, ZHES BYA BA'I TING NGE 'DZIN DE NYID KYIS GDON PAR BYA STE,
DMIGS PA GZHAN BSAM MI DGOS SO, ,'DI LTAR SANGS RGYAS BCOM LDAN
'DAS, ,ZHES BYA BA NAS BZUNG STE, THEG PA CHEN PO'I TSUL GYI
MCHOG ,CES BYA BA'I BAR DU MTSAN GYI SNGAGS KYI TSIG RNAMS

BRJOD NAS, RDO RJE DBYINGS KYI DKYIL 'KHOR CHEN POR GTOGS PA'I
RTZA BA'I LHA SUM CU RTZA BDUN BSKAL BA BZANG PO'I BYANG CHUB
SEMS DPA' BCU DRUG DANG BCAS PA RANG RANG GI SKU MDOG DANG PHYAG
MTSAN DU BCAS PA RNAMS BYUNG STE, SANGS RGYAS KYI ZHING THAMS
CAD DU SPROS NAS

MDZAD PA NYE BAR BSGRUBS TE, SLAR LOG NAS RIG PA JI LTA BA BZHIN
DU 'GYUR TE RDO RJE DBYINGS KYI DKYIL 'KHOR CHEN PO RANG RANG GI
GNAS SU RANG GI GDAN LA BZHUGS PA BSGOM PAR BYA'O, ,DE NAS, SANGS
RGYAS RNAM PAR SNANG MDZAD CHE, ,ZHES BYA BA NAS, RDO RJE LCAGS
KYU ZHAGS

@210A *, ,PA CHE; ,ZHES BYA BA'I BAR DU, TSIGS BCAD NYI SHU RTZA
LNGAR RKANG PA GCIG GIS MA TSANG BA BRJOD PAS YE SHES SEMS DPA'I
THUGS KA'I YI GE AA LAS, MTSAN GYI SNGAGS KYI YI GE BRGYA BRGYAD
BCU RTZA GCIG RNAMS SPROS TE, DE DAG KYANG BCOM LDAN 'DAS

RNAM PAR SNANG MDZAD CHEN PO LA SOGS PA'I SKU MDOG DKAR PO 'KHOR
LO DANG RAL GRI LA SOGS PA 'DZIN PAR 'GYUR PA BYUNG STE, PHYUNG
NAS KYANG SANGS RGYAS KYI ZHING THAMS CAD DU SONG NAS, RANG GI
RNAM PAR THAR PA'I SGO NAS GTI MUG LA GNAS PA'I SEMS CAN RNAMS
RNAM PAR DAG

PAR BYA BA DANG, SANGS RGYAS KYI ZHING SNANG BAR BYAS NAS YANG
PHYIR LOG STE MTSAN GYI SNGAGS KYI YIG 'BRU RNAMS SU GYUR NAS,
DKYIL 'KHOR CHEN PO RTZA BA'I LHA SUM CU RTZA BDUN LA MTSAN GYI
SNGAGS LNGA THIM STE GNAS PAR MNGON DU BYA'O, ,DE NAS, RDO RJE
'JIGS BYED 'JIGS

PAR BYED, ,CES PA NAS, SGRA DANG LDAN PA RNAMS KYI MCHOG ,CES BYA
BA'I BAR DU, TSIGS BCAD BCUR RKANG PA GCIG GIS LHAG PAR BRJOD
PAS, YE SHES SEMS DPA'I THUGS KA'I YI GE LAS MTSAN GYI SNGAGS
BDUN CU RTZA GCIG 'PHROS PAS, 'JIG RTEN GSUM GYI

GDUG PA 'DUL BA'I DON DU RGYUD THAMS CAD LAS GSUNGS PA'I RDO RJE
KHRO BO'I TSOGS RAB TU 'BAR BA'I ZHAL MI BZAD PA DANG LDAN PA,
RDO RJE 'BAR BA ME 'BAR BAS PHYAG MTSAN PA, DU MA'I MDOG DANG
RGYAN DANG GOS GYON PA'I KHRO BO'I SKU BYUNG NAS 'JIG RTEN GYI
KHAMS THAMS CAD DU

SNANG BA THAMS CAD GDUL BAR BYA BA DANG, SANGS RGYAS KYI ZHING
SNANG BAR BYAS TE, SLAR LOG NAS RDO RJE DBYINGS KYI DKYIL 'KHOR
CHEN PO'I PHYI ROL DU DKYIL 'KHOR BA GNYIS PA LA MTSAN GYI YI
GE'I TSOGS BDUN CU RTZA BDUN GCIG RNAMS RANG RANG GI RIGS DANG
KHA DOG DANG GZUGS

RNAMS SU GYUR NAS, DE LTA BU'I RIM PAS GNAS PAR BSAM MO, ,DE YANG
BCU BZHI PHRAG LNGAR BGOS TE RIGS LNGA'I BDAG NYID KYIS GNAS PAR
MOS PAR BYA'O, ,DE NAS, YANG DAG BDAG MED DE BZHIN NYID, ,CES BYA
BA NAS, YE SHES ME LCE 'OD 'BAR GSAL,

@210B ZHES BYA BA'I BAR DU TSIGS SU BCAD PA BZHI BCU RTZA GNYIS
BRJOD PAS, YE SHES SEMS DPA'I THUGS KA'I YI GE LAS MTSAN SNGAGS
YI GE NYIS BRGYA BDUN CU RTZA LNGAR PHYUNG STE, DE YANG BCOM LDAN
'DAS 'OD DPAG MED KYI SPRUL PAS SEMS CAN LA JI LTAR 'TSAM PA
BZHIN

DU; KHA CIG LA TSANGS PA LA SOGS PA'I GZUGS KYIS, ,KHA CIG LA
NYAN THOS LA SOGS PA'I GZUGS KYIS, ,KHA CIG LA NYAN THOS LA SOGS
PA'I GZUGS KYIS, ,KHA CIG LA BYANG CHUB SEMS DPA' DANG, YANG DAG
PAR RDZOGS PA'I SANGS RGYAS KYIS, DE BZHIN DU KHA CIG LA BUM PA
BZANG PO DANG SMAN CHEN PO LA SOGS

TE; G-YO BA DANG MI G-YO BA'I DNGOS PO RNAMS SU SPRUL NAS SANGS
RGYAS KYI MDZAD PA BYAS TE, RANG GI RNAM PAR THAR PA'I SGO NAS
'DOD CHAGS LA SPYOD PA'I SEMS CAN GYI DON BYA BA DANG, SANGS
RGYAS KYI ZHING YANG SNANG BAR BYAS TE SLAR LOG NAS, SNGAGS KYI
YI GE'I

TSOGS RNAMS SU GYUR NAS RDO RJE DBYINGS KYI DKYIL 'KHOR CHEN PO'I
PHYI RIM 'KHOR LO GSUM PA JI LTA BU'I RIM PAS RNAM PAR NGAS PA
MNGON DU BYA'O, ,RIGS KYI DBYE BAS NI RIGS RE RE LA MTSAN GYI
SNGAGS KYI YI GE'I TSOGS LNGA BCU RTZA LNGAR SBYAR BAR BYA'O,
,'DOD PA'I DON

GRUB DAM PA STE, ,ZHES BYA BA NAS, NOR BU CHEN PO RIN CHEN TOG
,CES BYA BA'I BAR DU TSIG BCAD NYI SHU RTZA BZHI BRJOD PAS, YE
SHES SEMS DPA'I THUGS KA'I YI GE LAS MTSAN GYI SNGAGS KYI TSIG
BRGYA NYI SHU RTZA BZHI PHYUNG STE, BCOM LDAN 'DAS NAM MKHA'I
SNYING

PO'I TING NGE 'DZIN GYIS PHYOGS BCU MTHA' YAS PAR GSHEGS NAS,
RANG GI RNAM PAR THAR PA'I SGO NAS SEMS CAN RNAMS KYI SER SNA
BCOM PA DANG, SANGS RGYAS RNAMS KYI 'KHOR GYI DKYIL 'KHOR SNANG
BAR BYAS TE, SLAR LOG NAS RDO RJE DBYINGS KYI DKYIL 'KHOR CHEN

PO'I PHYI ROL 'KHOR LO BZHI PA LA RANG RANG GI KHA DOG GI YI GE
RNAMS SU GYUR TE GO RIMS JI LTA BA BZHIN RNAM PAR GZHAG GO,
,'DIR RIGS KYI DBYE BA NI RIGS RE RE LA MTSAN NYI SHU RTZA LNGA
LNGAR SBYAR BAR BYA'O, ,DE NAS, SANGS RGYAS KUN GYI RTOGS BYA BA,
,ZHES BYA BA NAS,

@211A *, ,'JAM DPAL DPAL DANG LDAN PA'I MCHOG ,CES BYA BA'I BAR
DU TSIGS SU BCAD PA BCO LNGA BRJOD PAS, YE SHES SEMS DPA'I THUGS
KA'I YI GE LAS MTSAN GYI SNGAGS KYI TSIGS DGU BCU RTZA LNGA BYUNG
STE, BCOM LDAN 'DAS DON YOD GRUB PA'I TSUL GYIS SEMS CAN GYI BSAM
PA

YONGS SU RDZOGS PAR BYED PA DANG, RANG GI RNAM PAR THAR PA'I SGO
NAS SEMS CAN RNAMS KYI LE LO MED PAR BYAS TE, DE BZHIN GSHEGS
PA'I 'KHOR GYI DKYIL 'KHOR YANG GSAL BAR BYAS NAS, SLAR LOG NAS
RDO RJE DBYINGS KYI DKYIL 'KHOR CHEN PO'I PHYI ROL 'KHOR LO LNGA
PA LA JI LTA BA'I RIM PAR

RNAM PAR GNAS PAR BYA'O, ,RIGS KYI DBYE BA NI 'DIR RIGS RE RE BCU
DGU YIN NO, ,RIGS KYI DBYE BA 'DI NI SPRUL PA SPRO BA'I DUS NA
YANG 'DI LTA BU'I DBYE BA SPRO BA YIN TE, SLAR BSDUS TE 'KHOR LOR
BKOD PA'I DUS NA YANG RIGS KYI RIM PAS GNAS PA'O, ,DE NAS MCHOG
SPYIN RDO RJE LA SOGS PA'I

BSTOD PA BYA'O, ,AOm SARBA DHARM'A LA SOGS PA'I SNGAGS NI GONG DU
BKOD PA NYID DO, ,DE NAS LA SOGS PA NI RJES SU YI RANG BA'I BSTOD
PA GCIG YON TAN BRJOD PA RNAMS KYANG BRJOD PAR BYA BA YIN NO, ,DE
NAS CUNG ZAD YID BRTAN PAR BYAS NAS, GONG DU JI LTAR 'BYOR PA
BZHIN NYE BAR BA SOGS PA'I

MCHOD PA'I TSIG DBUL BAR BYA'O, ,BSHAGS PA DANG 'DOD PA'I DON LA
GSOL BA GDAB PAR YANG BYA STE, BYA BA RDZOGS NAS, DKYIL 'KHOR GYI
TSOGS CHEN PO DE DAG KYANG RIM PA BZHIN DU 'DUS TE, YE SHES SEMS
DPA'I THUGS KA'I YI GE LA BSDU BAR BYA'O, ,DE NAS LUS BSRUNG BA
YANG BYA

STE CI BDER GNAS PAR BYA'O, ,TSUL 'DI NI YONGS SU RGYAS PA'I BSAM
GTAN YIN TE, SHIN TU YONGS SU RGYAS PA NI 'KHOR LO BDUN BSGOM
PA'I TSUL YIN NO, ,BSAM GTAN 'DI NI MOS PA DANG BRTZON 'GRUS
DANG, BLO GROS DANG LDAN PAS BSGRUB PAR BYA BA YIN PA'I PHYIR
RGYA CHE BA STE, 'DIR MI

NUS PA'I GANG ZAG MOS PA'AM BRTZON 'GRUS SAM, BLO GROS DMAN PA
RNAMS KYI PHYIR BSAM GTAN BSDUS PA BSTAN PAR BYA'O, ,DE NAS GSANG
SNGAGS KYI SGO NAS SPYAD PA SPYOD PAR 'DOD PA RNAMS BCOM LDAN
'DAS 'JAM DPAL DBYANGS KYI MTSAN BRJOD PA'I SGO NAS BSOD NAMS YE
SHES 'PHEL

@211B BAR BYA BA DANG, DNGOS GRUB NYE BAR BYA BA DANG, SEMS CAN
GYI DON BYA BA'I 'DOD PA YOD LA, JI SKAD BSTAN PA'I BSAM GTAN
RGYA CHE BA LA NI NUS PA'I SPRO BA MED PA RNAMS KYIS SDOM PA
GZUNG BA DANG, BYANG CHUB TU SEMS BSKYAD PA'I RJES LA, BDAG GIS
SEMS CAN THAMS CAD KYI

DON DU BCOM LDAN 'DAS 'JAM PA'I RDO RJE'I MTSAN BRJOD PAR BYA'O,
,DE NAS, AA A'A, AI A'I, AU A'U, AE A'EE, AO AOO, AAm AA:, ZHES
BRJOD PAS, CHOS THAMS CAD GDOD MA NAS MA SKYES PA NGO BO NYID
KYIS RNAM PAR DAG PA'I RANG BZHIN GYIS 'OD GSAL BAR BSGOM

MO; ,DE NAS STHI TO HRi DI DZNY'A NA MU'URTI RA HAm, BUDDHO
BUDDH'A N'Am, TRYA DH'A BART'I N'Am, ZHES BRJOD NAS, DA NI DUS
GSUM GYI SANGS RGYAS RNAMS KYI THUGS LA GNAS PA STE, YE SHES SKU
YI SANGS RGYAS SO, ,ZHES CHOS KYI SKU'I NGA RGYAL DU GNAS PAR
BYA'O, ,DE NAS BADZRA T'IKshnA ZHES BYA BA LA SOGS

PA'I SNGAGS BRJOD PAS, BCOM LDAN 'DAS RIGS DRUG GI RANG BZHIN CAN
PHYAG RGYA CHEN PO MTSAN NYID KYI SKU RAB TU BSGOMS TE DE'I THUGS
KAR, RDO RJE NYI MA SNANG BA CHE, ,RDO RJE ZLA BA DRI MED 'OD,
,CES BYA BA KUN DU BZANG PO'I BYANG CHUB SEMS 'BRAS BU'I NGO BO,
,SEMS CAN

THAMS CAD KYI BLA NA MED PA DE NYID DE LTAR GYUR PAR BYA'O, ,DE
YANG THABS DANG SHES RAB KYI BDAG NYID PAS G-YAS G-YON NAM
BRTZEGS MA JI LTAR BDE BAR BSGOM MO, ,DE NAS, 'DI LTAR SANGS
RGYAS BCOM LDAN 'DAS, ,ZHES BYA BA NAS, TSIG KUN RAB TU GSAL BAR

BYED; ,CES BYA BA'I BAR DU BRJOD PAS, NYI MA DANG ZLA BA DE DAG
RE RE'I STENG DU SHES RAB KYI PHA ROL TU PHYIN PA'I BDAG NYID
THAMS CAD MKHYEN PA'I YE SHES 'BYUNG BA'I RKYEN, 'PHAGS PA'I
TSOGS THAMS CAD KYI BSOD NAMS DANG YE SHES KYI GZHI, YIG 'BRU
THAMS CAD KYI

SNYING PO YI GE AA RE RE BSAMS TE DE LAS, MCHOD PA CHEN PO 'DOD
CHAGS CHE, ,BYA BA LA SOGS PA NAS, 'JAM DPAL DPAL DANG LDAN PA'I
MCHOG ,CES BYA BA'I BAR DU BRJOD PAS SNGAGS THAMS CAD KYI SNYING
PO YI GE AA DE DAG LAS MTSAN GYI GSANG SNGAGS KYI YI

@212A *, ,GE'I TSOGS RNAMS KYI 'OD ZER RAB TU 'PHROS PAS BDAG
KYANG RAB TU SNANG BAR BYED, SANGS RGYAS KYI ZHING SNA TSOGS NA
GNAS PA'I SEMS CAN RNAMS KYI 'KHOR GYI DKYIL 'KHOR DANG BCAS PA
YANG SNANG BAR BYED PA BSGOM PAR BYA'O, ,DE NAS MCHOG

SPYIN RDO RJE MCHOG KHYOD CES BYA BA LA SOGS PA NAS, YE SHES SKU
NYID KHYOD LA 'DUD, ,CES BYA BA'I BAR NI RIGS DRUG GI RANG BZHIN
BCOM LDAN 'DAS LA BSTOD PA'I BSAM PAS BRJOD PAR BYA'O, ,AOm SARBA
DHARM'A ZHES BYA BA LA SOGS PA NAS, AA A'A, AAm AA, ZHES

BYA BA'I BAR GYI GSANG SNGAGS BRJOD PA NI, BCOM LDAN 'DAS KYI
RTZA BA'I GSANG SNGAGS TE, DE BZLAS PAS NI RTZA BA'I GSANG SNGAGS
BZLAS BRJOD BYAS PA'I TSUL GYIS BSNYEN PAR GYUR PA'I BSAM PAS
BRJOD PAR BYA'O, ,PRA KRi TA PA RI SHUDDHA ZHES BYA BA NAS MU PA
DA NA YA ZHES

PA'I BAR GYIS BRJOD PA NI, BCOM LDAN 'DAS YE SHES KYI SKU YONGS
SU GZUNG BAR DAM BCA' ZHING KHAS LEN PA'I TSIG STE DE BAS NA DE
DAG BRJOD CING DE BZHIN DU YONGS SU GZUNG NGO SNYAM DU YID LA
BSAM PAR BYA'O, ,AOm SARBA TA TH'A GA TA HRi DA YA ZHES BYA BA
NAS, DZNY'A NA GA RBHA

A'A: ZHES BYA BA'I GSANG SNGAGS NI DE BZHIN GSHEGS PA THAMS CAD
KYI PHRENG BA'I SNGAGS YIN TE, DE BAS NA DE BRJOD CING PHRENG
BA'I SNGAGS BZLAS BRJOD BYA BA'I SGO NAS BSNYEN PA BYA'O, ,DE NAS
'BYOR NA MCHOD PA YANG DBUL TE, 'DOD PA'I DON GSOL NAS, LHA'I
TING

NGE 'DZIN YANG SKYE BA MED PA'I DANG DU BSDUS TE LDANG BAR BYA'O,
,MJUG TU PHYAG NA RDO RJES BCOM LDAN 'DAS RJES SU YI RANG BAS
BSTOD PA DANG, YON TAN GYI TSOGS BRJOD PA NI BSAM GTAN GYI YUL DU
GSUNGS PA MA YIN TE, BRJOD PA NI GANG ZAG RNAMS KYI PHAN YON ZHES
BYA'O, ,

DE NYID DANG BRJOD PAR BYA BA YIN TE, BSOD NAMS TSOGS THOB PA'I
PHYIR MTSAN GSANG SNGAGS KYI TSUL BSTAN PA RDZOGS SO,, ,,DE LA
MTSAN GNYIS SU MED PA'I DON DU BLTAS TE BRJOD PA'I TSUL GANG ZHE
NA, 'DI LA RIGS KYI BU 'AM RIGS KYI BU MO GANG LA LA DAG THEG PA

@212B CHEN PO'I DON TSUL ZAB MO'I SGO NAS SPYOD PAR 'DOD CING,
BDAG NYID SGRIB PA THAMS CAD MYUR DU BRAL BAR 'DOD PA DANG, JI
LTAR ME LONG DAG PA LA, ,GZUGS BRNYAN THAMS CAD SNANG BA BZHIN,
,SEMS CAN RNAMS KYI DON DU SANGS RGYAS KYI CHOS SNA TSOGS SNANG
BAR 'DOD

PAS; BCOM LDAN 'DAS 'JAM DPAL YE SHES SEMS DPA'I DON DAM PA'I
MTSAN YANG DAG PAR BRJOD PA'I MNGON PAR BRJOD CING NAN TAN DU
BRJOD PA'I SGO NAS, GNYIS SU MED PA'I YE SHES RGYUD LA BSKYED PAR
BYA'O, ,DE JI LTAR MTSAN BRJOD PAS GNYIS SU MED PA'I YE SHES

SKYE BAR 'GYUR ZHE NA, 'DI LA DE BZHIN GSHEGS PA RNAMS KYI CHOS
KYI PHUNG PO DPAG TU MED PA DANG, STONG PHRAG BRGYAD CU RTZA BZHI
LA SOGS PA GSUNGS PA THAMS CAD KYANG, PHAN PA DANG BDEN PA STON
PA KHO NA TZAM YIN PAS SHES PAR BYA'O, ,DE YANG PHAN PA'I BDEN
PA'I DBANG

GIS 'GRUB PA YIN LA, BDEN PA YANG PHAN PAS NA BDEN PA 'GRUB STE,
LAS DANG BYA BA YIN TE, DE STON PA NI MTSAN YANG DAG PAR BRJOD
PA'I GZHUNG GI TSOGS YIN TE DE LA NYE BAR BSTAN PA NI, DON CHEN
YI GE DAM PA YIN, ,ZHES BYA BA 'DI YIN NO, ,ZAG PA LNGA

ZAD PAR YANG RGYU DANG 'BRAS BU'I SGO NAS ZUNG DU BZHAG PA STE,
DE LA RGYU'I ZAG PA LNGA ZAD PAS, STONG PA CHEN PO YI GE LNGA,
,ZHES PA'O, ,'BRAS BU'I ZAG PA LNGA ZAD PA NI, THIG LE STONG PA
YI GE DRUG ,CES PA STE DE LA YI GE LNGA NI ZAG PA ZAD PA SHES PA
YIN LA DRUG

PA NI MI SKYE BA SHES PA YIN NO, ,BDE BA'I YE SHES SKAD CIG MA
BCU DRUG SKYE BA'I SKAD CIG MA BZHIR BSDUS PA'I DE BZHI PO'I YE
SHES KYI BDAG NYID DU BSTAN PA NI, RNAM PA KUN LDAN RNAM PA MED,
,BCU DRUG PHYED PHYED THIG LE CAN, ,YAN LAG MED PA'I RTZIS LAS
'DAS, ,BSAM

GTAN BZHI YI RTZE MO CAN, ,ZHES GSUNGS TE, BCU DRUG NI YE SHES
KYI ZLA BA'I CHA DRUG GO, ,DE'I PHYED PHYED NI BZHI STE BDE BA'I
YE SHES SKYE BA'I SKAD CIG MA BZHI'O, ,THIG LE'I CHA NI BZHI STE,
G-YO BA MED PA'I YE SHES SO, ,DE NYID, BSAM GTAN BZHI YI RTZE MO
CAN, ,ZHES

@213A *, ,KYANG BYA'O, ,TSIG 'DI DAG GI SKABS SU THA SNYAD KYI YI
GE DANG, LNGA DANG DRUG DANG BRGYAD DANG BCU DRUG PHYED PHYED KYI
ZLA TSES DANG, THIG LE DANG NA RO RNAMS SU BSHAD PA NI SGRA BZHIN
DU BSHAD PAR SHES PA STE TSOGS BSHAD PA'I TSUL YIN NO, ,'DI LTA BU'I

MAN NGAG GI BSHAD PA YIN PAS, RE ZHIG 'JUG PA'I SGO SHES PAR BYA
BA'I PHYIR SGO TZAM SMRAS KYIS, 'DI LEGS PAR BSGRUB PA'I TSUL NI
DBANG BSKUR BSGRUB PA YIN TE, 'DI NI MAN NGAG RNA BA BRGYUD DU
BSTAN PAR BYA BA YIN LA BDAG GIS MA BRIS SO, ,TSUL 'DI NI THABS

DANG; SHES RAB CHEN PO GZIGS PA 'BRAS BU NAS BZLOG STE GNYIS SU
MED PA'I YE SHES BSKYED PA'I TSUL, 'PHAGS PA 'JAM DPAL GYI MTSAN
YANG DAG PAR BRJOD PA 'DIS BSTAN PA YIN NO ZHES 'DOD DO, ,DE'I
TSUL LA AA A'A, ZHES BYA BA NAS BZUNG NAS 'JAM DPAL

DPAL DANG LDAN PA'I MCHOG ,CES BYA BA'I BAR GYI GZHUNG GI TSOGS
KYIS NI YE SHES DRUG BSTAN TO, ,YE SHES DRUG GIS NI GNYIS SU MED
PA'I YE SHES BSTAN TO, ,GNYIS SU MED PA'I YE SHES DE NI DAM PA'I
YI GE YIN TE ZAG PA LNGA ZAD PA DANG, MI G-YO BA'I BDE BA THOB
PA'I PHYIR

DE SKAD CES BYA'O, ,DE NAS BCOM LDAN 'DAS YE SHES SEMS DPA' YIN
TE, DE LTAR DE STON CING SGRUB PA'I GZHUNG GI TSOGS YIN NO ZHES
'DOD DO, ,DE LA MNYAM PA CHEN PO'I BLOS RGYU 'BRAS KYI SGO DBYER
MED PA RANG BZHIN GYIS 'OD GSAL BA LHUN GYIS GRUB PAR BYA BA'I
TSUL GANG ZHE

NA; 'DI LA RNAL 'BYOR CAN GANG LA LA DAG MNYAM PA CHEN PO'I SGO
NAS CHOS THAMS CAD GDOD MA NAS MA SKYES SHING RANG BZHIN GYIS 'OD
GSAL BA'I 'BRAS BU'I CHOS LHUN GYIS GRUB PA RTOGS SHING RGYU
BSGRUBS PAS 'BRAS BU 'BYUNG BA'I DUS LA LTOS PA MED PA KUN NAS
NYON MONGS

PA DANG, RNAM PAR BYANG BA'I CHOS SU GRAGS PA RNAMS LA BLANG BA
DANG DOR BA MED CING, DON DAM PA DANG KUN RDZOB TU DBYE BA MI
'BYED PA LA, RGYU DANG 'BRAS BU'I TSUL DU YANG 'BYED PA MI 'BYED
PA DANG SEMS DANG SEMS SNANG BAS BSDUS PA'I CHOS THAMS CAD KYANG
'JAM DPAL RDO RJE'I

@213B RANG BZHIN DU RDZOGS TE BSAM DU MED, BCOL DU MED PA, BSGRUB
DU MED PA'I DANG DU RTZOL BA MED PAR LHUN GYIS RDZOGS PAR GNAS
PAR 'DOD PA RNAMS KYIS THOG MA NYID DU DGE BA'I BSHES GNYEN DAM
PA LAS MNYAM PA CHEN PO'I LUNG TSUL BZHIN DU MNOS TE SHES RAB
RNAM PA GSUM

GYI SGO NAS RTOGS SHING GOMS PAR BYA'O, ,YID CHES PA'I DAD PA
BSKYED PAR BYA'O, ,DE'I STOBS KYIS CHOS GNYIS SU MED PA DANG
MTHUN PA'I DAD PA DANG, BRTZON 'GRUS DANG DRAN PA DANG, TING NGE
'DZIN DANG SHES RAB RNAMS RGYUD LA SKYE BAR 'GYUR RO, ,DE'I STOBS
KYIS BDAG

GI LTA BA LDOG ,BDAG TU MI LTA NA RNAM PAR MI RTOG GO, ,DE'I
DBANG GIS MTSAN MAR MI 'DZIN CING NYAMS SU MI MYONG MNGON PAR MI
ZHEN NO, ,DE'I DBANG GIS MI CHAGS MI LEN TE DE LTAR NA SDUG
BSNGAL MNGON PAR SBYOR GNAS MED DO, ,DE BAS NA CHOS GNYIS SU MED
PA'I GOMS

PAR BYAS, YANG DANG YANG DU GOMS PAR BYAS PAS NI ZAG PA MA LUS PA
BYANG BAR 'GYUR TE GNYIS SU MED PA'I YE SHES NYID DU 'GYUR RO,
,DE BSKYED PA'I THABS BDEN PA GANG YIN PA DE PHAN PA YIN NO,
,SDUG BSNGAL DANG KUN 'BYUNG BA'I BDEN PA JI LTAR NA PHAN PA'I
BDAG NYID

CAN YIN, PHAN PA GANG YIN PA DE BDEN PA YIN NA MU STEGS LEGS
SKYONG GI RIG BYED KYI PHAN PA LTA BU JI LTAR BDEN PA YIN ZHE NA,
DE LA SMRAS PA, DE BZHIN GSHEGS PAS GSUNGS PA'I PHAN PA GANG JI
SNYED PA NI BDEN PA YIN TE BDEN PA LA PHAN PA YANG DE BZHIN NO,
,'DI

LTAR SDUG BSNGAL DANG KUN 'BYUNG GI BDEN PA NI MI RTAG PA DANG,
SDUG BSNGAL BA DANG, STONG PA LA SOGS PA'I RNAM PA BDEN PAR
GSUNGS PA YIN LA, DE LA DE LTAR DMIGS SHING GOMS PAR BYAS PA NI
PHAN PAR 'GYUR RO, ,GNOD PA'I MTSAN NYID NI RTAG PA DANG, BDE BA

DANG BDAG LA SOGS PA'I RNAM PAR BLTAS PA YIN TE, MI BDEN PA'I
PHYIR BSLUS PA ZHES BYA'O, ,MU STEGS LEGS SKYONG RNAMS KYI PHAN
PA NI, DE BZHIN GSHEGS PAS GSUNGS PA'I PHAN PAR GRAGS PA YANG MA
YIN TE, 'ON KYANG PHAN PA DE YANG BDEN PA'I MDO

@214A *, ,LAS 'DAS PA YANG MA YIN NO, ,YANG RGAL BA, DE LTAR GRUB
PAS MTSAN YANG DAG PAR BRJOD PA GNYIS SU MED PA'I DON BRJOD PA LA
DZI LTAR PHAN PAR 'GYUR ZHE NA, DE LA SMRAS PA, DE 'DI LTAR RGYAL
BA RNAMS KYI BKA' MTHA' DAG PHAN PA

DANG BDEN PA STON PA KHO NA TZAM YIN LA, PHAN PA DANG BDEN PA
STON PA DANG, DE BZHIN GSHEGS PA RNAMS KYI YON TAN YIN TE, YON
TAN THAMS CAD BSTAN PA YANG BCOM LDAN 'DAS 'JAM DPAL YE SHES SEMS
DPA'I DON DAM PA'I MTSAN YANG DAG PAR BRJOD PA 'DI

YIN NO, ,DE BAS NA YON TAN THAMS CAD KYANG PHAN PA DANG BDEN PA
STON PA TZAM YIN LA PHAN PA DANG BDEN PA YANG BDAG NYID GCIG PA'I
PHYIR GNYIS SU BSTAN DU MED DO, ,PHAN PA DANG BDEN PA THAMS CAD
KYI DNGOS GZHI DANG SNYING POR GYUR PA YANG CHOS GNYIS SU MED PA
YIN TE, DE'I

PHYIR DE BZHIN GSHEGS PA RNAMS KYI YON TAN GYI MTSAN GANG CI
BRJOD KYANG RUNG STE, DE DAG THAMS CAD KYI BRJOD BYA NI CHOS KYI
SKU YIN NO, ,DE LTAR NA GNYIS SU MED PA'I DON KHONG DU CHUD CING
YONGS SU GRUB PAR BYA BA'I PHYIR MTSAN BRJOD PAR BYA'O ZHES SHES
PAR BYA'O, ,DON DAM

PA'I MTSAN YANG DAG PAR BRJOD PA ZHES BYA BA YANG, TSUL 'DI NYID
LAS GSUNGS PA YIN NO, ,DE LA CHOS GNYIS SU MED PA RGYUD LA BSKYED
PA'I DON DU MTSAN BRJOD PA GCIG MOD KYI GDUL BYA'I DBANG GIS SGO
THA DAD DE, DE BAS NA 'DIR SGO GSUM DU SHES PAR BYA'O, ,GSUM

GANG ZHE NA, CHOS GNYIS SU MED PAR RTOGS PAS GANG ZAG GI RGYU MI
SKYE BAR BYA BA'I TSUL DANG, THABS DANG SHES RAB ZUNG DU 'BREL
PAS ZAB PA'I 'BRAS BU ZAG PA ZAD PA BZLOG PAS RGYU DANG BCAS PA
BZLOG PAR GYUR PA BSTAN PA'I TSUL DANG, MNYAM PA CHEN PO'I BLOS

RGYU 'BRAS KYI SGO DBYER MED PAR RANG BZHIN GYIS 'OD GSAL BA'I
BSAM PA LHUN GYIS GRUB PAR BYA BA'I TSUL LO, ,DE LA RGYU ZAD PAR
BYA BA'I CHOS NI, MTSAN BRJOD PAS CHOS GNYIS SU MED PA'I YON TAN
BRJOD PAR MOS PAR BYA'O, ,DRAN PAR BYA'O, ,SPRO BAR BYA'O, ,DE'I

@214B CHE BA YANG THEG PA CHEN PO'I THABS KYI SPYOD PA BRLABS PO
CHE RNAMS 'GAG PA MED PA LA NI BRJOD PA YIN TE, 'DI LTAR BSOD
NAMS DANG YE SHES KYI TSOGS RNAM PA GNYIS DUS GCIG TU SKYED PAR
'GYUR TE, GANG GI PHYIR DE BZHIN GSHEGS PA'I YON TAN BRJOD PA'I
PHYIR DANG,

SEMS CAN LA PHAN PA BRJOD PA'I PHYIR DANG, SEMS CAN LA PHAN PA
YIN PA'I PHYIR BSOD NAMS RDZOGS PAR 'GYUR RO, ,CHOS GNYIS SU MED
PA'I DON BDEN PA BRJOD PA YIN ZHING GNYIS SU MED PA RGYUD LA
BSKYED PAS YE SHES RDZOGS PAR 'GYUR RO, ,DE BAS NA PHA ROL DU

PHYIN PA'I TSUL LA MOS PA'I GANG ZAG YE SHES KYI TSOGS LA LHUR
BLANGS PA BSOD NAMS KYI TSOGS ZHAR LA BSKYED PAR 'DOD PA RNAMS
KYIS KYANG 'DI LTA BU YID LA BYED PA DANG, BCOM LDAN 'DAS 'JAM
DPAL YE SHES SEMS DPA'I DON DAM PA'I MTSAN YANG DAG PAR

BRJOD PA BRJOD CING YID LA BYA'O, ,'DI NYID LAS SKABS DANG PO
NYID DU, GSANG SNGAGS RGYAL PO DRUG LDAN ZHING, ,GNYIS SU MED PAR
'BYUNG BA DANG, ,MI SKYE CHOS CAN 'DI GSUNGS PA, ,ZHES DAM BCA'
MDZAD NAS, 'DI LTAR SANGS RGYAS BCOM LDAN 'DAS, ,

RDZOGS PA'I SANGS RGYAS AA LAS BYUNG, ,AA NI YIG 'BRU KUN GYI
MCHOG, ,DON CHEN YI GE DAM PA STE, ,KHONG NAS 'BYUNG BA SKYE BA
MED, ,TSIG TU BRJOD PA SPANGS PA STE, ,BRJOD PA KUN GYI RGYU YI
MCHOG ,CES CHOS GNYIS SU MED PA'I DON 'JAM DPAL YE SHES SEMS

DPA' YIN PAR BSTAN PA'I SGO NAS MTSAN BRJOD PAS ZHAL GYIS BZHES
GSUNGS KYI, DON GZHAN SKABS PHYE STE MA GSUNGS SO, ,MJUG TU YANG
RTZA BA'I SNGAGS DANG GZUNG BAR DAM BCA' BA DANG, PHRENG SNGAGS
KYI SKABS SU YANG CHOS THAMS CAD NGO BO NYID KYIS RNAM PAR

DAG PA MTHONG BAR BYA BA LA AA BZHIS BYIN GYIS BRLABS PA RTZA
BA'I SNGAGS SO, ,CHOS THAMS CAD RANG BZHIN GYIS RNAM PAR DAG PAR
GZUNG BAR BYA BA LA, DE BZHIN GSHEGS PA THAMS CAD KYI SKU 'JAM
DPAL YONGS SU DAG PAR BRJOD PA KHAS LEN PA NI GZUNG BAR DAM

@215A *, ,BCAS PA'O, ,BCOM LDAN 'DAS 'JAM DPAL YE SHES SEMS DPA'I
SKU, CHOS THAMS CAD NAM MKHA' DANG 'DRA BA SHIN TU YONGS SU DAG
PA, CHOS KYI DBYINGS KYI YE SHES KYI SNYING PO, ,AA GNYIS KYIS
BYIN GYIS BRLABS PA, SANGS RGYAS

THAMS CAD KYI THUGS 'PHROG PA, SGRIB PA THAMS CAD BSREG PA NI
PHRENG BA'I SNGAGS YIN TE, DE BAS NA 'DIR BCOM LDAN 'DAS KYIS
CHOS GNYIS SU MED PA'I MTSAN BRJOD PA TZAM MA GTOGS PA GZHAN MI
GSUNG NGO, ,DE LA SHES RAB CHEN PO DANG THABS LA MKHAS PA DANG

LDAN PA CHOS GNYIS SU MED PA MNGON DU BYA BA'I PHYIR, ZHU BA ZAG
PA MED PA BZLOG PAS NYON MONGS PA'I ZAG PA YANG ZAD PAR 'GYUR
ZHING GNYIS SU MED PA'I YE SHES RGYUD LA BSKYED PAR BYA BA'I
THABS GSUNGS PA, BCOM LDAN 'DAS KYIS MTSAN BRJOD PA GSUNGS TE,

'DI LTAR 'DI DBU ZHABS SU NI YE SHES DRUG GI MTSAN BRJOD PA YIN
LA, YE SHES DRUG GNYIS SU MED PA'I YE SHES KYI MTSAN NYID YIN LA,
'DI LTAR GNYIS SU MED PA'I YE SHES NI ME LONG LTA BU'I MTSAN NYID
YIN TE, 'DI LTAR DRI MA THAMS CAD YONGS SU DAG PAS,

SANGS RGYAS THAMS CAD KYI GZUGS BRNYAN SNANG BAR 'GYUR RO, ,DE NI
MNYAM PA NYID KYI MTSAN NYID YIN TE, BDAG DU LTA BA'I GNAS MED
DE, STOBS DANG MA 'DRES PA LA SOGS PA'I YON TAN RIN PO CHE'I
'BYUNG GNAS SU GYUR PA'O, ,DE NI SO SOR RTOGS PA'I MTSAN

NYID YIN TE, MTSAN MAR 'DZIN PA THAMS CAD DANG BRAL BAS CHOS
THAMS CAD JI LTA BA DANG, JI SNYED PA MKHYEN PA DANG STON PA'I
GNAS SU GYUR PA'O, ,DE NI BYA BA GRUB PA'I MTSAN NYID YIN TE,
SEMS CAN MA GZIGS PAS THUGS RJE DANG MDZAD PA LHUN GYIS GRUB

PA'I GNAS SU GYUR PA'O, ,DE NI CHOS KYI DBYINGS RNAM PAR DAG PA'I
MTSAN NYID DE, THAMS CAD KYI GZHIR GYUR PA'I PHYIR RO, ,YE SHES
LNGAR PHYE BA NI GNYIS SU MED PA'I YE SHES TE, DE NI 'JAM DPAL YE
SHES SEMS DPA'O, ,DE NI DON DAM PA'I YI GE AA'O, ,

@215B BYANG CHUB KYI SEMS SO, ,DE BZHIN DU RDO RJE SEMS DPA'
DANG, KUN DU BZANG PO DANG, BDE BA CHEN PO LA SOGS PA'I BRJOD PA
YANG DE YIN TE DE BZHIN DU MTSAN NYID JI SNYED PAR BRJOD PA YANG
TSIG GI DON DE NYID YIN NO, ,DE DAG NYE BAR STON PA 'DI NYID LAS,
DON CHEN YI GE

DAM PA STE, ,ZHES GSUNGS SO, ,DE 'DIR DAM PA'I YI GE'I SGRA NI
ZAG PA MED PA'I YE SHES LA BYA STE, ZAG PA DE YANG 'DIR KHAMS
BCU'I BDAG NYID CAN GZUGS KYI PHUNG PO'I DBANG DANG BCAS PA'I
DE'I BDAG NYID KYI SA BON ZHES BSHAD DO, ,DE YANG 'DOD PA'I SRID
PA DANG,

GZUGS KYI SRID PA DANG, GZUGS MED PA'I SRID PA DAG LA GO RIMS
KYIS GNAS SO ZHES 'DOD DO, ,'DIR RGAL BA GZUGS DBANG PO DANG BCAS
PA'I ZAG PA BZLOG PAS, SEMS DANG SEMS LAS BYUNG BA'I ZAG PA JI
LTAR LDOG CE NA, DE NI 'DI LTAR SEMS DANG

SEMS LAS BYUNG BA'I GANG ZAG LA GZUGS KYI DRI MA NI YONGS SU DAG
LA, MING GZHI'I DRI MA NI YONGS SU MA DAG GO ZHES BYA BA NI MI
SRID NA, DE BZHIN DU MING GZHI'I DRI MA DAG NA, GZUGS KYI DRI MA
YANG DAG PA YANG MI SRID DE, 'ON KYANG GZUGS NI CHER RAGS SHING

GNAS PA DANG, DMIGS PAR GYUR PAS DE NYID DRI MA SNGON LA GZHOM
PAR BYA BA YIN NO, ,DE NYID BCOM PAS THAMS CAD KYANG DAG PAR
'GYUR BA YIN NO, ,DPER NA LJON SHING GI RTZE MO BCAD GSHAGS TE,
MNGON PAR SKYE BA'I GNAS MED PAR BYAS NAS RTZA BA YANG MYUR DU
MED

PAR 'GYUR LA, PHRA MOS KYANG PHAN GNOD BYED PAR YANG MI 'GYUR RO,
,DE BZHIN DU ZAG PA 'BRAS BU NAS BZLOG NA, RGYU YANG MYUR DU ZAD
PAR 'GYUR LA, PHRA MOS KYANG GNOD PAR BYED PAR MI 'GYUR RO, ,DE
BAS NA THABS MKHAS PA RNAMS KYIS YUL DU NI 'BRAS BU NAS BZLOG

PA 'DI SHES PAR BYA'O, ,THABS DANG SHES RAB ZAB MO'I TSUL 'DI
THUN MONG DU MA BSTAN PA'I DGONGS PA NI, THABS DANG SHES RAB ZHAN
PA RNAMS LA NYES PA RGYU'I DUS NAS MA BZLOG NA, 'BRAS BU MNGON DU
SMIN PA'I DUS NA BZLOG PA'I THABS MED PA'I DBANG DU GSUNGS PA YIN

@216A *, ,NO; ,DE BAS NA 'DIR 'PHAGS PA 'JAM DPAL NI YE SHES DRUG
GI BDAG NYID DAM PA'I YI GE ZHES BYA BA'I SGRAS BSTAN PA, ZAG PA
LNGA YONGS SU ZAD PA'I YE SHES BDE BA CHEN PO'I SKU BDE BA YE
SHES SKAD CIG MA BCU DRUG GI RANG BZHIN SKYE BA'I

SKAD CIG MA BZHI, YE SHES KYI MTHA' CAN MI GNAS PA'I MYA NGAN LAS
'DAS PA'I MTSAN NYID GNYIS DANG BDAG NYID THA DAD PA MED DO, ,DE
BAS NA 'JIG RTEN DANG 'JIG RTEN LAS 'DAS PA'I DANG DBANG GIS PHAN
PA JI SNYED PA DANG BDE BA JI SNYED PA THAMS CAD KYI GZHIR GYUR

PA; RTZA BAR GYUR PA, SNYING POR GYUR PA NI CHOS GNYIS SU MED PA
YIN TE, DE LTAR YANG GZHAN LAS GSUNGS PA CHOS NYID KYI RGYU MTHUN
PA GSUNG RAB YAN LAG BCU GNYIS SO ZHES GSUNGS SO, ,'DI NYID LAS
YON TAN GYI SKABS LAS KYANG MTSAN GZUNG BA CHOS

GNYIS SU MED PA 'DZIN PA YIN PAR GSUNGS TE, DE BAS NA DE LTAR
SHES PAR BYA'O, ,'DIR RGAL BA, ZHEN PA'AM BSGRUB PA'I RTZOL BA
YANG MI BSKYED DE, BDUD KYI LAS SU GYUR PA RNAMS KYANG SPANG BAR
BYA BAR MI BLTA, YONGS SU 'DZIN PAS DE DAG GOS PAR YANG MI

'GYUR TE, 'DI LTA BU LA GNAS PAR 'DOD PA'I RNAL 'BYOR PAS 'DI
LTAR SNANG BA THAMS CAD YE SHES RGYUN GYI ROL BA LAS SGO GSUM GYI
SPYOD PA CI YANG MA BKAG PA'I BSAM PAS MTSAN BRJOD PAR BYA'O, ,DE
LA DANG POR, AA A'A, AI A'I, AU A'U, AE AEE, AO AOO,

AAm AA: ZHES BRJOD PAS NA, DON 'DI SHES PAR BYA STE, YI GE SGYU
'PHRUL 'DI NI, SGYU 'PHRUL DRA BAS MNGON PAR RDZOGS PAR BYANG
CHUB SEMS DPA'I TSUL YIN PAR SHES PAR BYA'O, ,DE LA JI LTAR ZHE
NA, 'DIR RDO RJE 'DZIN PAS ZHUS PA, KHYAB BDAG BDAG LA SMAN

PA DANG, ,BDAG DON BDAG LA THUGS BRTZE'I PHYIR, ,SGYU 'PHRUL DRA
BAS MNGON RDZOGS PA'I, ,BYANG CHUB CI NAS BDAG THOB MDZOD, ,CES
ZHUS PA LAS, LAN DU SGYU 'PHRUL DRA BA MNGON PAR SANGS RGYAS PA'I
TSUL NI AA BCU GNYIS TZAM GSUNGS SO, ,SGYU 'PHRUL DRA BA'I RGYUD
PHYI

@216B MA LAS GSUNGS PA, 'JAM DPAL 'DI NI DPAL 'GYUR RDZOGS PA'I
SKU, ,THUN MONG MA YIN GNYIS MED KHYAB PA'I CHOS, ,RGYU NYID DUS
GSUM MNYAM SNYOMS RGYAL KUN YAB, ,CHOS DBYINGS YUM NYID SEMS DPA'
SRAS MCHOG STON, ,BLO DANG LDAN PAS GANG ZHIG

MDO 'DI DAG ,MNGON SUM TSAD MAS GZHAL NAS MTHONG 'DOD PAS, ,SGYU
'PHRUL DRA BA 'KHOR LO'I DON BZHIN DU, ,YI GE 'KHOR LO'I TSUL
GYIS 'JAM DPAL LO, ,GDOD NAS DAG CING SKYE BA MED PA'I NGANG, ,AA
A'A ZHES PAS 'DUS MA BYAS PA'I CHOS, ,RGYU NYID

MED PAS 'BRAS BU TSOL MED PHYIR, ,AA LTAR MNYAM GZHAG CHOS KYI
SKU NYID BDE, ,DON DAM DBYINGS NYID MKHA' LTAR DMIGS MED KHYAB,
,THUB PA RANG BZHIN MED PAS GNAS PA LA, ,'JAM DPAL RAL GRI BTAB
PAS GCOD PA LTAR, ,AA YI GU GU THUGS RJE'I

DANG NYID 'PHRO, ,AI A'I ZHES BYAS DUS KYI YUL NYID LAM, ,SHES
RAB PHA ROL PHYIN PA 'JAM PA'I DBYANGS, ,LDANG DANG MI LDANG
BLANG DOR MED TSUL GYIS, ,THUN MONG MA YIN BSTI GNAS KUN DU
BZANG, ,MED PA'I DANG NYID MED PA LAS BYUNG BA, ,AU A'U ZHES PAS
MED PA'I

SNYING PO 'BYUNG, ,AU ZHES CHEN PO YOD MED MTHA' LAS 'DAS, ,CHE
BA'I DANG 'GRO KUN DU DGA' LA SBYOR, ,NYID DANG GNYIS MED BSAM
'DAS BRJOD DANG BRAL, ,GRU GSUM AE YI RANG BZHIN NYID MI G-YO,
,AEE ZHES THA SNYAD BTAGS SHING BRJOD DANG BRAL, ,SEMS DANG

SEMS NI 'JAM DPAL TING 'DZIN NO, ,THABS DANG SHES RAB SGYU 'PHRUL
DRA BA'I TSOGS, ,AO AOO ZHES PAS 'DU 'PHRO 'OD ZER 'KHRUG ,'JA'
TSON RNAM PA SO SO'I YID BZHIN SBYOR, ,'JAM DPAL RNAM PAR ROL PAS
BDE BA CHE, ,RNAL 'BYOR CHEN PO YE SHES 'BYOR PA'I

DPAL, ,NAM MKHA' MI DMIGS AAm ZHES YE SHES BRJOD, ,SHES RAB YE
SHES MA 'DRES AA: LAS 'DAS, ,STONG NYID CI LA'ANG MA RAG LHUN
GYIS GRUB, ,DON KUN 'BYOR PAS BLANG DOR MED PA YI, ,BDAG NYID
RANG BZHIN BZHUGS DANG 'JAM DPAL NYID, ,BSAM GYIS MI KHYAB MI

@217A *, ,GNAS MI SEMS NA, ,'JAM DPAL NYID DANG YON TAN BRJOD PAR
GSUNGS TE, YI GE SGYU 'PHRUL DRA BA 'DI'I SGO NAS MNGON PAR RDZOGS
PAR BYANG CHUB PA'I TSIG NI, ,AA GDONG NAS SKYE BA MED CING 'DUS
MA BYAS PAS RGYU MA GRUB PA'I PHYIR, 'BRAS BU BTZAL DU

MED PAS GDOD MA NAS CHOS KYI SKU BDE BA CHEN PO'O, ,AI NI DE NYID
NAM MKHA' LTAR MI DMIGS PA'I PHYIR, SHES RAB CHEN POS DE LTAR
MCHOD CING MI DMIGS PA'I THUGS RJE 'PHRO BA DANG, SHES RAB KYI
PHA ROL TU PHYIN PA'I BDAG NYID GDOD MA NAS YIN PA'I RANG BZHIN
NO, ,AU NI DE

PAS NA KUN DU BZANG PO'I BYANG CHUB SEMS KYI RANG BZHIN TO, 'DI
LTAR MTSAN MA DANG RTOG PA LDANG BA LA NI DMAN PAR MI 'DOR MI
LDANG BA LA DANG DU MI LEN TE, BYANG CHUB KYI SEMS KUN DU BZANG
PO MTHA' LAS 'DAS PA CHE BA'I NGANG GIS 'GRO BA KUN KYANG BDE BA
CHEN PO LA RANG BZHIN GYIS SBYOR BA'O, ,

AE NI DE LTAR NA CHOS THAMS CAD BSAM BRJOD DANG BRAL ZHING G-YO
BA MED PA LA THA SNYAD MED PAR 'GRUB PAS SEMS DANG SEMS KYI RANG
BZHIN NO, ,RNAM PAR RTOG PA YANG 'PHAGS PA 'JAM DPAL GYI TING NGE
'DZIN DU GNAS PA'O, ,AO NI DE LTA BU'I RANG BZHIN YIN PA'I PHYIR NA,

SEMS KYI CHO 'PHRUL SNA TSOGS SU SNANG BA THAMS CAD KYANG THABS
DANG SHES RAB SGYU 'PHRUL DRA BA'I TSOGS YIN TE, NAM MKHA'I 'JA'
TSON BZHIN DU 'GRO BA SO SO'I YID DANG MTHUN PA 'JAM DPAL RNAM
PAR ROL PA'I CHO 'PHRUL BDE BA CHEN PO LAS MA NYAMS PA'O, ,AAm NI
DE

LTAR RNAL 'BYOR BA'I RNAL 'BYOR CHEN PO YE SHES DPAL THAMS CAD
KYI 'BYUNG GNAS NAM MKHA' MDZOD KYI TING NGE 'DZIN NO, ,AA: ZHES
BYA BA NI SHES RAB DANG YE SHES CHOS THAMS CAD LA RIG CING KUN
LAS 'DAS PA STE, DE LTAR NA YI GE BCU GNYIS KYI SGO NAS 'BAGS PA
'JAM

DPAL NI CHOS THAMS CAD GDOD MA NAS BLANG DOR MED PAR RANG BZHIN
GYIS SANGS RGYAS PA STE, DE LTAR DON THAMS CAD RDZOGS PA'I BDAG
NYID DU YE NAS GNAS BAS RNAL 'BYOR BA GANG GIS CHOS THAMS CAD DE
LTAR RTOGS TE, CHOS 'GA' YANG MI GNAS MI SEMS MI LEN MI 'DOR NA,

@217B 'JAM DPAL NYID DANG YON TAN BRJOD PAS MNYAM PA YIN NO ZHES
BSHAD DO, ,YANG 'DI NYID LAS GSUNGS PA, JI LTAR SGYU 'PHRUL DRA
BA YI, ,'JAM DPAL CHOS KYI SNYING PO 'DI, ,RGYAL BA RNAMS KYI YAB
DANG YUM, ,DON GYI MTHA' STE SHES RAB DBYINGS, ,GANG PHYIR THABS
KYI KUN 'BYUNG

BA; ,YI GE 'KHOR LO RNAMS KYI SGRA, ,SGYU 'PHRUL DRA BA NYID KYI
TSUL, ,GRAG MA THAG TU DON REG PA, ,AA A'A ZHES PA 'JAM DPAL
NYID, ,RANG BZHIN CHOS KYI SKU YI DBYINGS, ,AI A'I ZHES BYA G-YO
BA MED, ,MI BSKYOD PA LA YUM DU GSAL, ,AU A'U ZHES PAS SKYE BA
MED, ,DAG

PA'I NGANG NYID KUN DU GSAL, ,RGYUD LAS RGYAL BA SEMS DPA' STE,
,YE SHES NGANG NYID GCOD PA'O, ,AE AEE ZHES PA NAM MKHA' SBYOR,
,'BRAS BU MED PAS RGYU LA GNAS, ,DE MA THAG PAR GSAL BA YI, ,'JAM
DBYANGS PHRA BA'I LAM 'GYUR LA, ,AO AOO ZHES PA AE LAS 'DAS, ,AE

ZHES GSANG SNGAGS THABS CHEN BSTAN, ,AE DANG AO YI RANG BZHIN
DBYINGS, ,MU NI NGO BO NYID KYI DBYINGS, ,AA LAS RNAM PAR ROL PA
BSTON, ,AOm GYIS GNYIS MED 'BYOR PA YIS, ,ZAB MO RDO RJE TING
'DZIN MTHA', ,MA ZHES MNYAM DANG MI MNYAM MED, ,'JAM DPAL YE SHES
RDO RJE RDZOGS, ,SGYU

'PHRUL DRA BA'I 'KHOR LO 'DI, ,MYA NGAN 'DAS DANG 'KHOR BA LAS,
,MI GNAS RDO RJE RTZE MO STE, ,BSAM RTZOL SGRUB PA MED PA YI,
,DBYINGS NYID GZHAG NA YONGS SU RDZOGS, ,ZHES GSUNGS TE, TSUL 'DI
YANG SNGA MA BZHIN DU YI GE BCU GNYIS KYI SGO NAS THABS DANG SHES
RAB GNYIS SU MED

PA'I RANG BZHIN DU MNGON PAR BYANG CHUB PA'I RANG BZHIN YE NAS
RTZOL SGRUB LAS 'DAS PAR SANGS RGYAS PA'I RANG BZHIN 'PHAGS PA
'JAM DPAL YIN TE, CHOS THAMS CAD KYI RANG BZHIN DE LTA BU YIN PAS
RNAL 'BYOR CAN GYIS KYANG DE LTA BU'I NGANG DU BLO BZHAG NA, 'JAM
DPAL GYI YON TAN RDZOGS ZHES

BSHAD DO, ,DE YANG RE ZHIG YI GE AA A'A NI 'JAM DPAL CHOS KYI
SKU'O, ,AI A'I NI YUM SHES RAB KYI PHA ROL TU PHYIN MA'O, ,AU A'U
NI BYANG CHUB KYI SEMS KUN DU BZANG MO STE, SEMS NYID SEMS DPA'
CHEN PO'I RANG BZHIN NO, ,AE AEE NI 'DU 'BRAL MED PA'I MKHA' LA
SBYOR BA'O, ,AO AOO NI

@218A *, ,DE LAS 'DAS TE YI GE 'KHOR LO TSOGS CHEN GYI THABS LA
MKHAS PA'I CHO 'PHRUL RANG BZHIN GYIS 'PHRO BA'O, ,AAm LA AAm
SBYAR NA AOm DU 'GYUR TE, DE NI GSANG SNGAGS KYI SKU'O, ,AOm GYI
KLAD KHOR NI MUm STE, CHOS THAMS CAD KYI NGO BO NYID KYIS GROL
BA'O, ,AOm NI YON

TAN THAMS CAD 'BYOR PA'I GNYIS SU MED PA'I TING NGE 'DZIN NO,
,GLANG KOR GYI MA NI CHOS MNYAM PA NYID DANG MI MNYAM PAR DBYER
MED PA STE, 'DI LTA BU'I DON GYI 'JAM DPAL YE SHES RDO RJE NI
'KHOR BA DANG MYA NGAN LAS 'DAS PA'I MTHA' LA MI GNAS PA'I YE
SHES RDO RJE RTZE MO STE, CHOS THAMS CAD KYI

RANG BZHIN DE LTA BU YIN PAS, RNAL 'BYOR CAN GANG GIS DE LTAR
KHONG DU CHUD PAR BYA STE, CHOS THAMS CAD NI BSAM PAR BYA BA
DANG, BRTZAL BAR BYA BA DANG, BSGRUB PAR BYA BA THAMS CAD LAS
'DAS PA STE, GDOD MA NAS RNAM PAR DAG PA, RANG BZHIN GYIS 'OD
GSAL BA, YE NAS MNGON PAR

RDZOGS PAR SANGS RGYAS PA BTZAL DU MED PAR LHUN GYIS GRUB PA 'DI
LTA BU'I RANG BZHIN DU MNGON PAR RDZOGS PAR BYANG CHUB PA YIN
PAS, 'DI LTA BU'I NGANG LA BLO BZHAG STE, MTSAN BRJOD JI SNYED PA
YANG 'DI LTA BU'I RANG BZHIN STON PA SHA STAG STE, THABS DANG
SHES RAB SGYU 'PHRUL DRA BA'I TSOGS

SU GYUR PA, CHOS NYID KYI RGYAN YE SHES KYI ROL PA, 'GAG PA MED
PA'I CHO 'PHRUL DU RTOGS PA, BLANG DOR DANG RTZOL SGRUB KYI RTOGS
PA SA MI G-YO BAR BRJOD PAR BYA'O, ,BRJOD PAS RDZOGS NAS KYANG
DUS GSUM MNYAM PA NYID KYI RANG BZHIN DU RTOGS PA, LAS KYI MTHA'
YONGS SU MTHONG

BA'I BSAM PAS GNAS PAR BYA'O, ,MTSAN GNYIS SU MED PAR BRJOD PA
ZHES BYA BA'I RNAM PA GSUM GYI MTSAN NYID CAN BSTAN PA YIN NO,
,MTSAN TZAM RNAM PAR BSHAD BYAS PAS, ,GZHUNG GI SPYI BSHAD RNAM
PAR BKOD, ,SEMS CAN MOS PA SNA

TSOGS PA'I, ,'JUG SGO TSUL TZAM SHES BYA'I PHYIR, ,'JAM DPAL
MTSAN BCAS BRJOD TSUL BCAS, ,RNAM GSUM BSHAD PA TZAM BYAS PA'O,
,TSUL GSUM GSAL BAR BYED PA'I SGRON MA ZHES BYA BA RDZOGS SO,, ,,