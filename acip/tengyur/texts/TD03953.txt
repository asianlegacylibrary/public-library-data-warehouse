@297B #, ,RGYA GAR SKAD DU, SA
RA nAm GATZTS'A MI DE SHA, BOD SKAD DU,

SKYABS SU 'GRO BA BSTAN PA, DKON MCHOG GSUM LA PHYAG 'TSAL LO,
,NGAN SONG GSUM DANG 'GRO BA LNGA'I, ,SDUG BSNGAL MA LUS SEL
MDZAD CING, ,MTHO RIS MYA NGAN 'DAS PA YI, ,BDE BA STZOL MDZAD DE
LA 'DUD, ,'DIR SKYABS SU 'GRO BA BSHAD PAR BYA STE, SDOM LA, RTEN
DANG

@298A *, ,GNAS DANG BSAM PA DANG, ,DUS DANG RANG BZHIN TSAD DANG
NI, ,TSUL DANG BSLAB PA NGES PA'I TSIG ,LAS DANG DPE DANG DBYE BA
DANG, ,NYES DMIGS DGOS PA PHAN YON TE, ,RNAM PA BCO LNGA DAG TU
BRJOD, ,DE LA RTEN GYI GANG ZAG NI GNYIS TE, THEG PA CHEN PO'I

RIGS CAN DANG, THEG PA CHUNG NGU'I RIGS CAN NO, ,GNAS NI RNAM PA
GNYIS TE, THEG PA CHE CHUNG GI BYE BRAG GIS SO, ,DE LA THEG PA
CHEN PO'I GZHUNG GIS NI DKON MCHOG GSUM 'DI LTA BU YIN TE DE KHO
NA NYID KYI DKON MCHOG GSUM DANG, MNGON PAR RTOGS PA'I DKON MCHOG

GSUM DANG, MDUN DU BZHUGS PA'I DKON MCHOG GSUM MO, ,DE YANG 'DI
LTAR SHES BYA PHYIN CI MA LOG PAR MKHYEN PA, RNAM PAR MI RTOG PA
GNYIS SU MED PA'I YE SHES, CHOS KYI DBYINGS LA GNAS PA DANG, CHOS
KYI DBYINGS RNAM PAR DAG PA SHES RAB KYI PHA ROL TU PHYIN PA DE

NYID DANG, MNYAM PAR GZHAG PA'I DUS SU CHOS THAMS CAD NAM MKHA'I
DKYIL LTA BUR SHES PA'I BYANG CHUB SEMS DPA' SA CHEN PO LA GNAS
PA DANG, YANG 'DI LTAR GZUGS KYI SKU RNAM PA GNYIS DANG BDEN PA
BZHI DANG, BYANG CHUB KYI PHYOGS KYI CHOS SUM CU RTZA BDUN DANG,

SA DANG PHA ROL TU PHYIN PA LA SOGS PA'I CHOS RGYUD LA GNAS PA
DANG, SBYOR BA'I LAM GYI BYANG CHUB SEMS DPA' DANG, YANG 'DI LTAR
RI MOR BRIS PA DANG, 'BUR DU BTOD PA DANG, LUGS MA DANG, LDER SO
LA SOGS PA DANG, GSUNG RAB YAN LAG DGU'I BDAG NYID

PO TI DANG, GLEGS BAM LA SOGS PA DANG, TSOGS KYI LAM PA'I BYANG
CHUB SEMS DPA'O, ,THEG PA CHUNG NGU'I GZHUNG NI, GANG ZHIG GSUM
LA SKYABS 'GRO BA, ,SANGS RGYAS DGE 'DUN BYED PA'I CHOS, ,MI SLOB
PA DANG GNYIS KA DANG, ,MYA NGAN 'DAS LA SKYABS SU

'GRO, ,ZHES BYA BA YIN NO, ,DE LA BSAM PA NI THEG PA CHEN PO PA'I
NI SEMS CAN MA LUS PA'I DON DU SEMS PA'O, ,GCIG NI BDAG 'BA' ZHIG
GI DON DU SEMS PA'O, ,DE LA DUS NI THEG PA CHEN PO PA'I NI BYANG
CHUB KYI SNYING PO'I BAR DU'O, ,GCIG NI JI SRID

@298B 'TSO'I BAR DU DAM 'CHA' BA'O, ,DE LA RANG BZHIN NI NGO TSA
SHES PA DANG KHREL YOD PA DANG LDAN PA DANG, RNAM PAR RIG BYED MA
YIN PA SKYES PA'O, ,DE LA TSAD NI KHAS BLANGS PA DANG, SKYABS
BYED PA DANG, RNAM PAR RIG BYED SKYED PA'O, ,DE LA TSUL NI SKYABS
SU 'GRO BA'I CHO GA YIN

TE DE NI BLA MA LA ZHU BAR BYA'O, ,DE LA BSLAB PA NI THUN MONG
DANG THUN MONG MA YIN PA STE, BLA MA'I ZHAL SNGA NAS SHES PAR
'GYUR RO, ,DE LA NGES PA'I TSIG NI 'BANGS YIN PA'AM, DE LAS GZHAN
PA'I JO BO MI TSOL BAS SKYABS SU SONG BA'O, ,DE LA LAS NI BYANG
CHUB KYI SEMS KYI LJON SHING

SKYE BA'I RTZA BAR GYUR PA DANG, THAR PA'I GRONG KHYER CHEN PO'I
SGOR 'JUG PA DANG, BSNYEN GNAS LA SOGS PA'I SDOM PA THAMS CAD KYI
RTEN BYED PA'O, ,DE LA DPE NI RGYAL PO'AM BLON PO'I 'BANGS DAG
DE'I BKA' LAS MI 'DA' ZHING CI NAS KYANG DE MGU BAR BYED PA BZHIN
NO, ,

DE LA DBYE BA NI THUN MONG BA DANG, THUN MONG MA YIN PA'I BYE
BRAG GO, ,DE LA NYES DMIGS NI GNYIS TE, SKYABS NYAMS PA'AM MI
SHES PA'O, ,SPANGS PA'AM NYAMS PA NI 'DI SKAD DU, ZLA GRAGS KYI
ZHAL SNGA NAS, RTEN GYI DAM PA BLANGS NAS NI, ,SLAR YANG DMAN LA

BRTEN GYUR NA, ,NYAMS BCAS PHYOGS LA GNAS PAS NA, ,DE NI DAM PA'I
BZHAD GAD 'GYUR, ,ZHES GSUNGS TE MTSON PA TZAM MO, ,DE LA DGOS PA
NI BCOM LDAN 'DAS KYIS JI SKAD DU, 'JIGS PAS SKRAG PA'I MI RNAMS
NI, ,PHAL CHER RI DANG NAGS TSAL DANG, ,KUN

DGA' DANG NI MCHOD GNAS KYI, ,LJON SHING RNAMS LA SKYABS SU 'GRO,
,SKYABS DE GTZO BO MA YIN ZHING, ,SKYABS DE MCHOG GYUR MA YIN LA,
,SKYABS DE LA NI BRTEN NAS SU, ,SDUG BSNGAL KUN LAS MI GROL
ZHING, ,GANG TSE GANG ZHIG SANGS RGYAS DANG, ,CHOS DANG DGE 'DUN

SKYABS SONG NA, ,SDUG BSNGAL SDUG BSNGAL KUN 'BYUNG DANG, ,SDUG
BSNGAL YANG DAG 'DAS PA DANG, ,'PHAGS LAM YAN LAG BRGYAD BDE BA,
,MYA NGAN 'DAS PAR 'GRO 'GYUR DANG, ,'PHAGS PA'I BDEN PA BZHI PO
DAG ,SHES RAB KYIS NI LTA BYED PA, ,SKYABS DE GTZO

@299A *, ,BO YIN PA STE, ,SKYABS DE MCHOG TU GYUR PA YIN, ,SKYABS
DE LA NI BRTEN NAS KYANG, ,SDUG BSNGAL KUN LAS GROL BAR 'GYUR,
,ZHES GSUNGS SO, ,SKYABS SU 'GRO BA'I DGOS PA NI DE LTA BU'O, ,DE
LA PHAN YON NI GSUM STE, RGYU'I DUS KYI PHAN YON DANG,

LAM GYI DUS KYI PHAN YON DANG, 'BRAS BU'I DUS KYI PHAN YON NO,
,RGYU'I DUS KYI LA TSE 'DI'I DANG, TSE RABS GZHAN GYI'O, ,TSE
'DI'I PHAN YON NI 'JIGS PA CHEN PO BRGYAD LAS THAR BAR BYED PA
DANG, BAR CHAD MED PA DANG, BSTAN PA LA DGA' BA'I LHA DAG BSTANG
GROGS BYED

PA DANG; 'CHI BA'I DUS SU YID DGA' BA LA SOGS PA'O, ,TSE RABS
GZHAN GYI NI 'KHOR BA'I SDUG BSNGAL DANG, NGAN SONG GI SDUG
BSNGAL LAS 'DREN PAR MDZAD PA DANG, MYA NGAN LAS 'DAS PA DANG,
MTHO RIS KYI BDE BA STZOL BA'O, ,LAM GYI PHAN YON BDEN PA BZHI
DANG,

'PHAGS PA'I LAM YAN LAG BRGYAD PA DANG, BYANG CHUB KYI YAN LAG
BDUN LA SOGS PA LA SBYOR BAR MDZAD PA'O, ,'BRAS BU'I PHAN YON MYA
NGAN LAS 'DAS PA GNYIS DANG, SKU GSUM THOB PAR BYED PA'O, ,'DI
DAG NI MDOR BSDUS PA YIN LA RGYAS PAR GZHUNG DANG BLA MA

LAS SHES PAR BYA'O, ,SKYABS SU 'GRO BA BSTAN PA ZHES BYA BA, BLA
MA BYANG CHUB SEMS DPA' D'I PAm KA RA SHR'I DZNY'A NAS MDZAD PA
RDZOGS SO,, 