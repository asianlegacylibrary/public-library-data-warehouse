@29A *, ,RGYA GAR
SKAD DU, BY'A KHY'A YUKTI, BOD SKAD DU, RNAM PAR BSHAD PA'I RIGS
PA, BAM PO DANG PO, ,'JAM DPAL GZHON NUR GYUR PA LA PHYAG 'TSAL
LO, ,BLO LDAN RNAMS KYI SPYI LA

BZHUGS, ,GTI MUG GNYID GNYIS ZAD PHYIR DANG, ,BLO RGYAS PHYIR NA
SANGS RGYAS PA, ,THUB LA SPYI BOS PHYAG 'TSAL TE, ,GANG DAG BDAG
PAS BLO CHUNG BA, ,MDO RNAMS 'CHAD 'DOD DE DAG LA, ,DE LA PHAN
PAR BYA BA'I PHYIR, ,MAN NGAG CUNG ZAD BSTAN PAR BYA, MDO

RNAM PAR 'CHAD PAR 'DOD PAS THOG MKHO NAR THOS PA MANG BA DANG,
THOS PA'I GZHI CAN DANG, THOS PA BSAGS PAR BYA'O, ,JI LTAR NA
THOS PA MANG BA DANG, THOS PA'I GZHI CAN DANG, THOS PA BSAGS PA
YIN ZHE NA, CHOS GANG DAG THOG MAR DGE BA ZHES BYA BA MDO LAS

RGYA CHER JI SKAD BSTAN PA LTA BU'O, ,DE LA CHOS NI MDO LA SOGS
PA STE, RIGS PA STON PA'I DON DANG, DON PHYIN CI MA LOG PAR NGES
PAR 'DZIN PA'I DON GYIS SO, ,TSANGS PAR SPYOD PA NI MYA NGAN LAS
'DAS PA'I LAM YIN NO, ,MYA NGAN LAS 'DAS PA NI MCHOG TU GTZO BO
YIN

PA'I DON GYIS TSANGS PA YIN TE, ZHI BA DANG BSIL BAR GYUR PA DANG
TSANGS PAR GYUR PA ZHES GSUNGS PA'I PHYIR RO, ,DER GANG GIS SPYOD
PAR BYED PA DANG, 'GRO BAR BYED PA DANG, THOB PAR BYED PA DE NI
TSANGS PAR SPYOD PA YIN TE, 'DIS MYOS PAR 'GYUR BAS CHANG ZHES
BYA BA

BZHIN NO, ,DE'I THOG MA DANG BAR DANG THAM DAG NI TSUL KHRIMS
DANG, TING NGE 'DZIN DANG, SHES RAB KYI PHUNG PO DAG YIN TE, 'DI
LTAR 'OD SRUNG BA'I SDE BA DAG GI MDO LAS, DGE SLONG DAG KHYED LA
NGAS CHOS THOG MAR DGE BA, BAR DU DGE BA, THA MAR DGE BA DAG
BSTAN PA YIN TE TSANGS

@29B PAR SPYOD PA'I THOG MA GANG ZHE NA, TSUL KHRIMS DANG LDAN
PAR GNAS PA DANG ZHES RGYA CHE RA 'BYUNG BA DANG, TSANGS PAR
SPYOD PA'I BAR GANG ZHE NA, 'DOD PA DAG LAS DBEN PA ZHES BYA BA
NAS RGYAS PAR BSAM GTAN BZHI PA'I BAR DU RDZOGS PAR BYAS TE GNAS
PA YIN NO ZHES 'BYUNG BA

DANG, TSANGS PAR SPYOD PA'I THA MA GANG ZHE NA, 'DI NI SDUG
BSNGAL 'PHAGS PA'I BDEN PA YIN NO ZHES YANG DAG PA JI LTA BA
BZHIN DU RAB TU SHES PA NAS, RNAM PAR GROL BA LA RNAM PAR GROL LO
SNYAM DU YE SHES MTHONG BA 'BYUNG BA YIN NO ZHES BYA BA'I BAR DU
RGYA CHER 'BYUNG BA YIN

NO, ,DGE BA YANG YONGS SU NYAMS PA MED PAS MI SLU BA'I PHYIR RO,
,DON BZANG PO TSIG 'BRU BZANG PO NI GO RIMS BZHIN DU PHYIN CI MA
LOG PA DANG GO BAR BYED PA GNYIS KYIS BRJOD PAR BYA BA DANG, RJOD
PA PHUN SUM TSOGS PA'I PHYIR RO, ,MA 'DRES PA LA SOGS PA NI THUN
MONG

PA MA YIN PA'I PHYIR DANG, NYON MONGS PA THAMS CAD KYI GNYEN PO'I
PHYIR DANG, NGO BO NYID DANG RGYUD RNAM PAR GROL BA GNYIS KYIS
RNAM PAR GROL BA'I PHYIR TE, GO RIMS BZHIN NO, ,GZHAN YANG THOG
MA DANG BAR DANG, THA MAR DGE BA NI DON BZANG PO DANG TSIG 'BRU
BZANG PO

DANG, MA 'DRES PA LA SOGS PA YIN PA'I PHYIR RO, ,GZHAN YANG PHYI
ROL BA'I CHOS KYI GNYEN POR 'DI PA'I CHOS RNAMS KYI CHE BA'I BDAG
NYID YONGS SU BSTAN PA YIN TE, PHYI ROL BA DAG GI CHOS RNAMS NI
THOG MA DANG BAR DANG THA MA DAG TU TSANGS PAR SPYOD PA RAB TU MI
STON TE,

SNGA PHYI 'GAL BA'I PHYIR RO, ,DGE BA YANG MA YIN TE, DON DANG
TSIG 'BRU SKYON DANG LDAN PA'I PHYIR RO, MA 'DRES PA YANG MA YIN
TE, GZHAN DANG THUN MONG YIN PA'I PHYIR RO, ,YONG SU RDZOGS PA
YANG MA YIN TE, NYI TSE'I GNYEN PO YIN PA'I PHYIR RO, ,YONGS SU
DAG PA YANG MA YIN

TE, RANG GIS PA'I NYON MONGS PA KUN TU SPYOD PA'I RTEN DU GYUR
PA'I PHYIR RO, ,YONGS SU BYANG BA YANG MA YIN TE, SA GZHAN PA'I
NYON MONGS PA'I BAG LA NYAL DANG LDAN PA'I PHYIR RO, ,'DI PA'I
CHOS RNAMS NI DE LAS BZLOG PA YIN NO, ,KHA CIG NI DON DANG LDAN
PA DANG,

@30A *, ,TSIG 'BRU DANG LDAN BA ZHES 'DON TE, DE LAS NI DON DANG
BCAS PA DANG, TSIG 'BRU DANG BCAS PA DGE BA YIN PAR STON TO,
,MNGON PAR BRJOD PAS MNGON PAR RJOD PAR BYED PA ZHES BYA BA NI
RTOGS PAR BYED PA YIN TA, 'DI DAG GIS NI BSHAD PA'I CHOS

BSTAN PA YIN NO, ,DE KUN NAS SLONG BAR BYED PA'I CHOS RNAMS NI
NGAG GI RANG BZHIN MA YIN PA'I PHYIR RANG GIS DON GO BAR MI NUS
KYIS BRGYUD PAS GO BAR BYED DO, ,GZHAN YANG GANG DAG DE'I RANG
BZHIN YIN PA'I PHYIR MNGON PAR BRJOD PAS MNGON PAR BRJOD PA YIN
GYI YI GE BSGYUR TE

RNAM PAR BSHAD PAS MNGON PAR BRJOD PAS NI MA YIN TE, HA CANG YANG
THAL BAR GYUR NA NI MI RUNG BA'I PHYIR RO, ,GANG DAG MNGON PAR
BRJOD PA NA MNGON PAR RJOD PAR BYED PA ZHES DE SKAD DU 'DON PA
DE'I DON NI TSIG GI DON GRAGS PAS BDAG NYID BRJOD PA NA YIN GYI,
YI GE BSGYUR TE,

RNAM PAR BSHAD PAS MNGON PAR BRJOD PA NA NAM YIN TE, JI LTAR BDUD
KYIS SMRAS PA'I TSIGS SU BCAD PA LAS, MI RNAMS TSE NI RING BA
STE, ,SKYES BU DAM PA SLU MI BYED, ,'DIR NI 'CHI BDAG 'ONG BA
MED, ,'PHYAR BA DANG NI BAG MED SPYOD, ,CES BYA BA, MI RNAMS TSE
NI

MI RING BAS, ,SKYES BU DAM PA RNAMS LA BSLU, ,'DIR NI 'CHI BDAG
'OD YOD PAS, ,'PHYIR DANG BAG MED SPYAD MI BYA, ,ZHES YI GE RNAMS
BSGYUR NAS RNAM PA GZHAN DU RNAM PAR BSHAD PAR NUS PA LTA BU'O
ZHES BYA BA 'DI YIN NO, ,GZHAN YANG TSANGS PAR SPYOD PA MNGON PAR

BRJOD PA NA MNGON PAR RJOD PAR BYED PA ZHES BYA BA NI GZHAN MA
YIN PAR BRJOD PA NYID DU BSTAN PA YIN NO, ,THOS PA ZHES BYA BA
NAS, MTHONG BAS SHIN TU RTOGS PA YIN NO ZHES BYA BA'I BAR NI NYAN
PA DANG, 'DZIN PA DANG, 'JUG PAR BYED PA DANG, DON SEMS PA DANG,
DE

DMIGS KYIS PHYED PA'I SGO NAS TE GO RIMS BZHIN NO, ,DE LA GNYIS
KYIS NI MANG DU THOS PA DANG THOS PA'I GZHI CAN YIN NO, ,LHAG MA
RNAMS KYIS NI THOS PA BSAGS PA YIN TE, BSTAN PAR BYED PA'I PHYIR
RO, ,LUNG LAS NI BSTAN PAR 'DZIN PA DANG, KLOG PA DANG,

@30B 'DON PA DANG, SEMS DANG BA DANG LDAN PA DANG, GTZUG LA GNYID
DU DMIGS KYIS PHYED PA'I SGO NAS THOB PA NAS MTHONG BAS SHIN TU
RTOGS PA'I BAR YIN NO ZHES 'BYUNG NGO, ,BSHAD PA 'DI NI GANG LAS
JI LTAR NA MANG DU THOS PA LA SOGS PA YIN PA DE YONGS SU STON PA

YIN PAR RIGS PAR BYA'O, ,DE LTA BUR GYUR PA DES JI LTAR MDO SDE
RNAM PAR BSHAD PAR BYA ZHE NA, RNAM PA LNGA DAG GIS TE, MDO SDE'I
DGOS PA DANG, BSDUS PA'I DON DANG, TSIG GI DON DANG, MTSAMS SBYAR
BA DANG, BRGAL BA DANG, LAN GNYIS BRJOD PAR

BYA'O, ,'DIR SMRAS PA, MDO DON SMRA BA DAG GIS NI, ,DGOS PA BSDUS
PA'I DON BCAS DANG, ,TSIG DON BCAS DANG MTSAMS SBYAR BCAS, ,BRGAL
LAN BCAS PAR BSNYAD PAR BYA, ,BRGAL BA DANG LAN GNYIS GCIG TU BYA
BA NI BRGAL BA'I LAN GDAB PA'I DON

GYI PHYIR RO, CI'I PHYIR 'DI DAG BRJOD PAR BYA ZHE NA, MDO SDE'I
DON GYI CHE BA NYID THOS NA NYAN PA DANG 'DZIN PA LA 'BAD PAR
BYED PAS DGOS PA BRJOD PAR BYA'O, ,DGOS PA DE'ANG MDO SDE'I BSDUS
PA'I DON LAS RTOGS PAR 'GYUR RO, ,BSDUS PA'I DON YANG TSIG GI DON
LAS SO, ,

TSIG GI DON GYI GO RIMS MI 'GAL BA NI MTSAMS SPYAR BA LAS SO,
,RIGS PA DANG MI 'GAL BA DANG, SNGA PHYI MI 'GAL BA NI BRGAL BA
DANG LAN LAS YIN PAS NA BSDUS PA'I DON LA SOGS PA YANG BRJOD PAR
BYA'O, ,'DIR SMRAS PA, MDO DON CHE BA NYID THOS NA, ,NYAN PA DANG
NI

'DZIN PA LA, ,NYAN PA PO NI GUS BYED PAS, ,THOG MAR DGOS PA BRJOD
PAR BYA, ,DE 'GRUB DE YI BSDUS DON LAS, ,BSDUS PA'I DON NI TSIG
DON LAS, ,GO RIMS RIGS PA SNGA PHYI DAG ,MI 'GAL BA NI GNYIS LAS
SO, ,GZHAN YANG DGOS PA BRJOD PA LAS

NI MDO SDE'I 'BRAS BU PHUN SUM SOGS PA SHES PAR 'GYUR ZHING,
BSDUS PA'I DON BRJOD PA LAS NI DON GYI DBANG DU BYAS PA YIN LA,
TSIG GI DON BRJOD PA LAS NI BSDUS PA'I DON DANG, CHOS KYI MTSAN
NYID DANG, DGONGS PA'I MTSAN YIN LA, MTSAMS SBYAR BA BRJOD PA

@31A *, ,LAS NI TSIG RNAMS KYI GO RIMS 'BREL PA'O, ,BRGAL BA DANG
LAN BRJOD PA LAS NI RIGS PA DANG SNGA PHYI MI 'GAL BA'O, ,'DIR
SMRAS PA, LNGA PO BSTAN PA BYAS PA LAS, ,'BRAS BU PHUN SUM DBANG
BYAS DANG, ,DE BZHIN BSDUS DON LA SOGS GSUM, ,

'BREL DANG MI 'GAL SHES PAR 'GYUR, ,DE LA CHOS KYI MTSAN NYID NI
JI LTAR GZUGS NI MI RTAG PA'O ZHES BYA BA LTA BU'O, ,TSIG 'DIS
RANG DANG SPYI'I MTSAN NYID KYI DON BSTAN PA NA DGOS PA'I MTSAN
NYID NI JI LTAR MI RTAG PA GANG YIN PA DE NI SDUG BSNGAL BA'O
ZHES BYA BA LTA BU STE, ZAG PA DANG

BCAS PA DANG, 'DU BYED KYI SDUG BSNGAL LA DGONGS PA YIN NO, ,DE
BZHIN DU RNYED PA DANG BKUR STI NI PAGS PA NAS RKANG GI BAR DU
'CHAD DO ZHES BYA BA LTA BU NI 'DIR DBANG PO LNGA PO DAG TU
DGONGS PA STE, DAD PA LA SOGS PA NI PAGS PA LA SOGS PA BZHIN DU
'OG MA 'OG MA NANG DU GYUR PA'I PHYIR

DANG, GCES RIM YIN PA'I PHYIR RO, ,LUNG LAS KYANG DAD PA TZAM NI
PAGS PA LTA BU YIN TE, SRAB PA'I PHYIR RO, ,BRTZON 'GRUS NI SHA
LTA BU YIN TE, RTAG TU RTZOM PAS SDUG PA'I PHYIR RO, ,DRAN PA NI
RGYUS PA LTA BU YIN TE, THOS PA DANG BSAM PA'I DON 'BREL BAR BYED
PA'I PHYIR RO, ,TING

DE 'DZIN NI RUS PA LTA BU YIN TE, RTOG PA NGAN PAS PHYED PAR DKA'
BA'I PHYIR RO, ,SHES RAB NI RKANG LTA BU YIN TE, MNYAM PAR GZHAG
PA'I SEMS LA GNAS PA'I PHYIR RO ZHES 'BYUNG NGO, ,DE LA MDO SDE'I
DGOS PA NI BSDU NA RNAM PA BZHIR RIG PAR BYA STE, KUN TU RMONGS
PA RNAMS LA YANG DAG

PAR BSTAN PA DANG, BAG MED PA RNAMS LA YANG DAG PAR LEN DU GZHUG
PA DANG, KUN TU ZHUM PA RNAMS LA YANG DAG PAR GZENGS BSTOD PA
DANG, YANG DAG PAR ZHUGS PA RNAMS LA YANG DAG PAR DGA' BAR BYA
STE, JI LTAR RIGS PAR KHA CIG TU NI GCIG YIN PA NAS KHA CIG TU NI
BZHI

YIN PA'I BAR DU SBYAR BAR BYA'O, ,DE'I PHYIR DE DANG DE LAS YANG
DAG PAR STON PAR MDZAD, YANG DAG PAR LEN DU 'JUG PAR MDZAD, YANG
DAG PAR GZENGS STOD PAR MDZAD, YANG DAG PAR DGA' BAR MDZAD CES
BYA BA SMOS SO, ,GANG ZAG KHA CIG GCIG PU YIN YANG DON KHA CIG LA
KUN

@31B TU RMONGS LA, KHA CIG LA ZHES BYA BA NAS YANG DAG PAR ZHUGS
PA'I BAR DU YIN PAS GCIG LA YANG BZHI 'THAD DO, ,DE LA KUN TU
RMONGS PA RNAMS NI MI SHES PA DANG THE TSOM DANG LOG PAR SHES PA
DANG LDAN PA'I PHYIR RO, ,BAG MED PA RNAMS NI LE LO DANG 'DUN PA
MED PA DANG G-YON SBYOR

BA DANG LDAN PA'I PHYIR RO, ,KUN TU ZHUM PA RNAMS NI DMAN PA LA
MOS PA DANG BDAG NYID MI NUS PAR SEMS PA DANG 'GYOD PA DANG BYA
BA MANG POS 'JIGS PA DANG LDAN PA'I PHYIR RO, ,YANG DAG PAR ZHUGS
PA RNAMS NI PHYIN CI MA LOG PA DANG MNYAM PA DANG CHOG MI SHES
PA'I BRTZON 'GRUS BSGRUB PA DANG

LDAN PA'I PHYIR RO, ,NAG PO'I PHYOGS LAS 'DUN PA BZLOG PA YANG
DGOS PA YIN NO, ,YANG NA DE YANG YANG DAG BAR LAN DU 'JUG PA NYID
YIN TE, DE BZLOG PA LA 'DZUD PA'I PHYIR RO, ,YANG DAG PAR BSTAN
PA LA SOGS PA DE DAG KYANG YON TAN GYI KHYAD PAR GYI DON NAM,
YONGS SU SPONG BAR BYED

PA'I DON NAM, RTEN PAR BYED PA'I DON NAM, SKYO BA'I DON NAM, DAD
PA'I DON NAM, DE LTA BU LA SOGS PA YIN PAR CI RIGS PAR BYA'O,
,MDO LAS MA DAD PA GNYIS NI DAD PA PHUN SUM TSOGS PA LA YANG DAG
PAR LEN DU 'JUG ,'DUL BAR BYED, 'DZUD PAR BYED, RAB TU

'JOG PAR BYED CES 'BYUNG BA GANG YIN PA DE CI DON GCIG PA ZHIG
YIN NAM 'ON TE DON THA DAD PA YIN, DE LAS CIR 'GYUR GAL TE DON
GCIG PA ZHIG YIN NA NI DON ZLOS PA NYID KYI SKYON DU 'GYUR RO,
,'ON TE DON THA DAD PA ZHIG YIN NA NI JI LTAR NA YANG DAG PAR
BSTAN PA LA SOGS PA KHO

NA MDO SDE'I DGOS PA DAG TU 'GYUR ZHE NA, RE ZHIG DON GCIG PA
ZHIG YIN TE MDO DON ZLOS NA SKYON CIR 'GYUR, DE NI DON MED PAR
'GYUR TE, TSIG 'JUG PA DON MED PA YIN NA NI CI'I PHYIR BZLOG PAR
'GYUR LA, CI'I PHYIR RNAM GRANGS RNAMS KYIS BSTAN GYI, DE NYID
KYIS MA YIN

ZHE NA, GAL TE SANGS RGYAS RNAMS KYIS RNAM GRANGS GSUNGS PA DGOS
PA MED PA ZHIG YIN NA NI SKYON DER 'GYUR RO, ,'DIR DGOS PA GANG
YIN ZHE NA, DGOS PA DAG NI BRGYAD DE RNAM GRANGS GSUNGS PA NI
'DUL BA THA DAD PA'I PHYIR TE, DE'I TSE DANG PHYI MA'I TSE KHA
CIG LA LA LAS KHONG DU CHUD

@32A *, ,PAR BYA BA'I PHYIR DANG, DE'I TSE RNAM PAR G-YENGS PA
RNAMS LA BRJOD PA DE NYID KYI NI GZHAN DAG GIS SMAD PAR 'GYUR BAS
RNAM GRANGS KYIS DE'I DON BSTAN PAR BYA BA'I PHYIR DANG, YID MI
GZHUNGS PA RNAMS LA YANG DANG YANG DU DE'I DON YANG DAG PAR MTSON
PAS

MI BRJED PAR BYA BA'I PHYIR DANG, TSIG GCIG LA DON DU MA BYUNG
BAS DON GZHAN DU RTOG PA BSAL BA'I PHYIR DANG, GZHAN DU MING DE
RNAMS KYIS DE'I DON YANG DAG PAR BSGRUB PA'I PHYIR SGRA NGES PAR
SBYOR BA LTA BU DANG, CHOS SGROGS PA RNAMS DON GYI BSHAD SBYAR
DANG GO BAR BYED PA GNYIS

LA THABS MKHAS PA NYID DU BSGRUB PA'I PHYIR DANG, NYID LA CHOS SO
SOR YANG DAG PAR RIG PA MNGA' BAR BSTAN PA'I PHYIR DANG, GZHAN
DAG LA DE'I SA BON BSKYED PA'I PHYIR TE, RNAM PAR BSHAD PA BYED
PA THAMS CAD KYANG RNAM GRANGS BSHAD PA DAG GIS SLOB MA RNAMS LA
GO BAR BYED

PAS NA DE LTA BU'I RANG BZHIN CAN LA ZLOS PA'I SKYON DU MI 'GYUR
RO, ,YANG NA DON THA DAD PA YIN DU CHUG STE, 'DI LTAR BYOS SHIG
CES BYA BA NI YANG DAG BAR LEN DU 'JUG PA'O, ,'DUL BAR BYED PA NI
GUS PAR BYED PA NYID DU BSGRUB PA'I PHYIR RO, ,'DZUD PAR BYED PA
NI SGRUB PA LA

'JOG PAR BYED PA'I PHYIR RO, ,RAB TU 'JOG PAR BYED PA NI MI
'PHROGS PA NYID KYIS RNAM PAR MI G-YO BAR BYA BA'I PHYIR RO,
,RNAM GRANGS GZHAN YANG 'DUL BAR BYED PA NI BGEGS SEL BA'I PHYIR
RO, ,JI LTAR NA MDO SDE LAS DGOS PA MANG PO MI 'BYUNG ZHE NA, MI
'BYUNG STE, 'DUL BAR

BYED PA LA SOGS PA RNAMS KYI 'BRAS BU NI NYE BAR 'DUN PAR BYED PA
YIN PA'I PHYIR RO, ,'O NA RNAM GRANGS KYIS NYE BAR 'DUN PAR BYED
PA'AM, 'DUN PAR ZLOG PAR BYED PA 'DI LTA STE, SBYOR BAR BYA BA NI
RIGS SO, ,BAG YOD PAR BYA BA NI RIGS SO, ,STON PA'I BSTAN PA LA
RNAL

'BYOR DU BYA BA NI RIGS SO ZHES BYA BA DANG, KUN DGA' BO DGE
SLONG 'DU 'DZI LA KUN DGA' BA DANG, 'DU 'DZI LA DGA' BA DANG, 'DU
'DZI LA KUN DGA' BA'I SBYOR BA LA MNGON PAR BRTZON ZHING GNAS PA
NI LEGS PA MA YIN NO ZHES BYA BA GANG YIN PA JI LTA BU ZHE NA, DE
DAG KYANG 'DUL BA

@32B BAG MED PA'I RANG BZHIN CAN GYI DBANG DU MDZAD NAS NI YANG
DAG PAR LEN DU 'JUG PA YIN NO, ,KUN TU RMONGS PA'I DBANG DU MDZAD
NAS NI YANG DAG PAR BSTAN PA YIN TE, RIGS PA DANG RIGS PA MA YIN
PA NYID GNYIS YANG DAG PAR STON PA'I PHYIR RO, ,DE LA MDO SDE'I
DUM BU DANG

PO 'DI NI GANG LA BRTEN NAS GANG BYA BA DE LA NYE BAR 'DUN PAR
BYED PA YIN TE, CI LA BRTEN NAS SHE NA, BRTZON 'GRUS BRTZAMS PA
LA'O, ,CI ZHIG BYA ZHE NA, MI MTHUN PA'I PHYOGS SPANG BA DANG,
GNYEN PO'I PHYOGS BSTEN PAR BYA'O, ,GZHAN YANG 'DUL BA LE LO CAN
GYI DBANG

DANG, RNYED PA DANG BKUR STI'I DON DU THOS PA DANG, BSAM PA LA
BRTZON PA DANG, TING NGE 'DZIN TZAM GYIS CHOG PAR 'DZIN PA'I RANG
BZHIN CAN LAS BRTZAMS NAS NYE BAR 'DUN PAR BYED PA 'DI YIN PAR
RIG PAR BYA'O, ,GZHAN YANG TING NGE 'DZIN DANG DE LA RO MYANG BA
MED PA DANG DE TZAM

GYIS CHOG MI SHES PAR NYE BAR 'DUN PAR BYED PA YIN NO, ,LUNG LAS
NI GO RIMS BZHIN DU BSLAB PA GSUM LA BRTZAMS NAS ZHES 'BYUNG NGO,
,AA LAM ZHES BYA BA'I SGRA 'DI NI NUS PA LA YANG MTHONG STE, LAM
'DI YANG SHES PAR NUS PA MA YIN MTHONG BAR NUS PA MA YIN ZHES BYA
BA STE,

MI PHOD CING MI NUS SO ZHES BYA BA'I THA TSIG GO, ,BZLOG PA'I DON
LA YANG MTHONG STE, RGYAL PO CHEN PO RE ZHIG BDAG LA BYAS PA NI
ZHES BYA BA NAS SEMS RAB TU DANG BAS NI CHOG GO, ,'DU BYED THAMS
CAD KYIS NI CHOG GO ZHES BYA'O, ,RGYAN GYI DON LA YANG MTHONG
STE, RUL BA'I

LUS NI MNGON PAR BRGYAN BYAS SHING, ,MIG SMAN BSKUS PA JI LTAR
GSAR BRIS BZHIN, ,ZHES BYA BA'O, ,RIGS PA'I DON LA YANG MTHONG
STE, DMAG LDAN PA KHYOD SOM NYI ZA BA NI RIGS PA YIN NO, ,THE
TSOM ZA BA NI RIGS PA YIN NO ZHES BYA BA STE, THE TSOM ZA BAR BYA
BA'I GNAS

LA THE TSOM SKYES PA YIN PAS SO, ,SKYO BAR RIGS PA YIN NO, ,'DOD
CHAGS DANG BRAL BAR RIGS PA YIN NO, ,RNAM PAR GROL BAR BYA BA NI
RIGS PA YIN NO ZHES BYA BA NI RUNG BA ZHES BYA BA'I THA TSIG GO,
,'DIR YANG SBYOR BAR BYA BA NI RIGS SO ZHES BYA BA NI RUNG BA'I
DON DU BLTA

@33A *, ,BAR BYA'O, ,MDO SDE'I DUM BU GNYIS PA LAS 'BYUNG BA NI
DA LTAR BYUNG BA DANG, 'DAS PA DANG MA 'ONGS PA'I 'DU 'DZI LAS
BRTZAMS NAS TSIG GSUM PO DAG RIG PAR BYA STE, DE LA DGA' BA DANG
RO MYONG BAR BYED PA DANG MNGON PAR DGA' BA'I PHYIR RO, ,SPANG BA

LA KUN DGA' BA ZHES BYA BA DE LA YANG DE BZHIN NO, ,DGOS PA BSHAD
ZIN TO, ,BSDUS PA'I DON NI MDO SDE'I LUS YIN TE, 'DI LTA STE,
YANG DAG PAR LDAN PA'I LUNG LAS, DGE SLONG DAG GZUGS YOD PA 'DI
LA ZHES BYA BA LA SOGS PA'I MDO SDE LTA BU STE, DE LAS NI BSDU NA

GANG ZHIG JI LTAR YONGS SU SHES PAR BYA BA DANG, YONGS SU SHES PA
GANG YIN PA DANG, YONGS SU SHES PA'I 'BRAS BU GANG YIN PA DANG,
DE RJOD PAR BYED PA GANG YIN PA DE LA BSTAN PA NI BSDUS PA'I DON
TO, ,CI ZHIG YONGS SU SHES PAR BYA ZHE NA, GZUGS LA SOGS PA

SDUG BSNGAL GYI BDEN PAS BSDUS PA'O, ,JI LTAR YONGS SU SHES PAR
BYA ZHE NA, MI RTAG PAR RO, ,YONGS SU SHES PA GANG ZHE NA, YANG
DAG PA'I LTA BA'O, ,YONGS SU SHES PA'I 'BRAS BU GANG ZHE NA, SKYO
BA LA SOGS PA'I RIM GYIS SEMS SHIN TU RNAM PAR GROL BA

NYID DO, ,DE RJOD PAR BYED PA GANG YIN ZHE NA, BDAG GI SKYE BA
ZAD DO ZHES BYA BA DE LTA BU LA SOGS PA'O, ,GZHAN YANG BSDUS PA'I
DON NI BSDU NA 'DIR YANG DAG PA JI LTA BA BZHIN DU MTHONG BA
DANG, SKYO BA DANG, 'DOD CHAGS DANG BRAL BA DANG, RNAM PAR GROL
BA DANG, RNAM PAR

GROL BA'I YE SHES MTHONG BA YIN PAR BSTAN TO, ,DE LTA BU'I RANG
BZHIN CAN NI MDO SDE RNAMS KYI BSDUS PA'I DON DU RIG PAR BYA'O,
,TSIG GI DON NI RJOD PA GANG GI BRJOD PAR BYA BA GANG YIN PA STE,
DE YANG KHA CIG NI GCIG LA DU MA 'BYUNG BA DANG, KHA CIG NI DUM
LA GCIG 'BYUNG BA STE, RE ZHIG CIG LA

DU MA 'BYUNG BA NI DPER NA, MA ZLA BA'I BU MO'I BU'I MDO LAS,
DE'I SEMS DE 'DOD CHAGS DANG BRAL BA DANG, ZHE SDANG DANG BRAL BA
DANG, GTI MUG DANG BRAL BA YIN NO ZHES BYA BA 'BYUNG BA LTA BU NI
DE DAG DANG MI LDAN PAR SHES PAR BYA STE, KUN TU CHAGS PA MA YIN
PA'I CHOS CAN ZHES BYA BA LA

@33B SOGS PA GSUNGS PA'I PHYIR DANG, PHYIR MI LDOG PA'I CHOS CAN
ZHES GSUNGS PA'I PHYIR TE, YONGS SU NYAMS PA MED PA DANG, PHYIR
LDOG PA MED PAS PHYI ROL PA'I 'DOD CHAGS DANG BRAL BA DANG CHOS
MI MTHUN PA'I PHYIR RO, ,YAN LAG LNGA PA'I PHYA MKHAN GYI MDO
LAS, DGE BA'I

TSUL KHRIMS 'DI DAG NI SEMS KYIS KUN NAS BSLANG BA DAG STE, SEMS
DE GANG ZHE NA, 'DOD CHAGS DANG BRAL BA DANG ZHE SDANG DANG BRAL
BA DANG GTI MUG DANG BRAL BA YIN NO ZHES BYA BA NI MA CHAGS PA LA
SOGS PA DAG DANG MTSUNGS PAR LDAN PAR SHES PAR BYA'O, ,'DOD CHAGS
LA SOGS PA

DAG DANG MI LDAN PA YANG MA YIN LA, LUNG DU MA BSTAN PA YANG MA
YIN TE, SO SO THAR PA'I SDOM PA'I DBANG DU MDZAD PA'I PHYIR RO,
,SEMS KYI RNAM GRANGS MNGON PAR SHES PA BSTAN PA LAS, SEMS 'DOD
CHAGS DANG BRAL NA SEMS 'DOD CHAGS DANG BRAL LO SNYAM DU YANG DAG
PA

JI LTA BA BZHIN DU RAB TU SHES PA DANG, ZHE SDANG DANG BRAL BA
DANG GTI MUG DANG BRAL BA ZHES BYA BA NI 'DOD CHAGS LA SOGS PA
DAG DANG MTSUNGS PAR LDAN PA MA YIN PAR SHES PAR BYA'O, MI LDAN
PA YANG MA YIN LA, ,GDON MI ZA BAR MA CHAGS PA LA SOGS PA DANG
MTSUNGS PAR LDAN

PA YANG MA YIN NO, ,CI'I PHYIR MI LDAN PA MA YIN ZHE NA, 'DOD
CHAGS LA SOGS PA DANG BRAL BA NYID RNAM PAR GROL BA NYID DU 'GYUR
BAS SO, ,CIR 'GYUR ZHE NA, DE LOGS SHIG TU BSTAN PAR MI 'GYUR LA,
MNGON PAR SHES PA SPYI BO DAG LA YANG 'DOD CHAGS LA SOGS PA

DANG BRAL BAR SMOS PAR MI 'GYUR TE, RNAM PAR GROL BA BZHIN NO,
,GAL TE 'DOD CHAGS LA SOGS PA DANG BRAL BA DE DANG MI LDAN PA YIN
NA, 'O NA NI 'DOD CHAGS LA SOGS PA DANG BCAS PA YANG DE DANG LDAN
PA YIN GYI DE DANG MTSUNGS PAR LDAN PA NI MA YIN NO, ,CIR 'GYUR

ZHE NA, THA DAD PA SMOS PAR MI 'GYUR TE, GCIG LA YANG GSUM CHAR
DANG LDAN PA'I PHYIR RO, ,RNAM PAR MA GROL BA YANG LOGS SHIG TU
SMOS PAR MI 'GYUR RO, ,GAL TE 'DOD CHAGS DANG BRAL BA MI LDAN PA
YIN YANG 'DOD CHAGS DANG BCAS PA LDAN PA TZAM LA MI BRJOD PAR

@34A *, ,MTSUNGS PAR LDAN PA LA BYA'O ZHES PA NI GAL TE NAG PO'I
PHYOGS DANG MTHUN PA DE DANG MTSUNGS PAR LDAN PA YIN LA, DKAR
PO'I PHYOGS DANG MTHUN PA NI DE DANG MI LDAN PA YIN NA CIR 'GYUR
ZHE NA, RNAM PAR GROL BA LOGS SHIG TU SMOS PAR MI 'GYUR ZHING,
'DOD CHAGS

LA SOGS PA DANG MTSUNGS PAR LDAN PA YANG MA YIN MI LDAN PA YANG
MA YIN PA'I DGE BA ZAG PA DANG BCAS PA DANG, LUNG DU MA BSTAN PA
GANG YIN PA DE YANG SMOS PAR MI 'GYUR RO, ,RE ZHIG NYON MONGS PA
GZHAN DANG NYE BA'I NYON MONGS PA DANG MTSUNGS PAR LDAN PA'I SEMS
KYANG JI LTAR SMOS

PAR 'GYUR TE, DE LA YANG DE BZHIN DU 'GYUR RO ZHE NA, TSOR BA
RNAM PA GSUM LA GNAS PA'I SEMS KYI DBANG DU BYAS NAS DE DANG
MTSUNGS PAR LDAN PA'I NYON MONGS PA'I RTZA BA GSUM PO DAG SMOS
PA'I PHYIR, DE LA GNAS PA'I SEMS DANG MTSUNGS PAR LDAN PA'I NYON
MONGS PA DANG

NYE BA'I NYON MONGS PA DANG, NYE BA'I NYON MONGS PA DE'I PHYOGS
DANG MTHUN PA GZHAN RNAMS KYANG SMOS PA KHO NA YIN PAS DE DANG
MTSUNGS PAR LDAN PA'I SEMS MA SMOS PA MA YIN NO, ,GAL TE 'O NA
'DOD CHAGS DANG MTSUNGS PAR LDAN PA MA YIN PA 'DOD CHAGS DANG
BRAL BA YIN NA,

ZHE SDANG DANG MTSUNGS PAR LDAN PA YANG 'DOD CHAGS DANG BRAL BA
YIN NO ZHE NA, DE LA DE LTAR BZUNG BA GO BA MA YIN TE, DE LA NI
ZHE SDANG DANG BCAS PA NYID DU BZUNG STE, JI LTA BU DANG MTSUNGS
PAR LDAN PAR BZUNG BA'I PHYIR DE KHO NA BZHIN DU BSTAN TO, ,'DOD
CHAGS LA SOGS PA

DANG BRAL BA NI THA DAD PAR YANG BZUNG STE, GANG DANG MTSUNGS PAR
LDAN PA DE DANG BRAL BA DANG, GZHAN DANG YANG MTSUNGS PAR LDAN PA
MA YIN PA LAS SO, ,THA DAD PA MA YIN PAR YANG YIN TE, THAMS CAD
DANG MTSUNGS PAR MI LDAN PA'I LAS SO, ,GANG ZHIG 'DI SKAD DU, GAL
TE

'DOD CHAGS DANG LDAN PA 'DOD CHAGS DANG BCAS PA YIN NA DE NI PHA
ROL GYI SEMS SHES PAS 'DZIN PAR MI 'THAD DE, CI'I PHYIR ZHE NA,
'DOD CHAGS DANG LDAN PA NI DES DMIGS PA'AM DE'I THOB PA'I SGO NAS
YIN GRANG NA, DE GNYIS KYANG DES MI 'DZIN TE, PHA ROL GYI SEMS
SHES

@34B BAS DE LA DMIGS PA CAN DANG, SEMS DANG MI LDAN PA LA DMIGS
PA CAN DU GYUR NA MI RUNG BAS SO ZHES ZER BA DE LA 'DI SKAD CES
RE ZHIG JI LTAR NA PHA ROL GYI SEMS SHES PAS SEMS RNAM PAR GROL
BA 'DZIN PAR 'GYUR TE, DE LA YANG DE BZHIN DU 'GYUR RO ZHES BRJOD
PAR BYA'O, ,

DE YANG JI LTAR 'DZIN PAR 'GYUR ZHE NA, 'DI NI BSAM GYIS MI KHYAB
PA SEMS PA STE, BCOM LDAN 'DAS KYIS BSAM GTAN PA RNAMS KYI BSAM
GTAN GYI YUL NI BSAM GYIS MI KHYAB PO ZHES GSUNGS SO, ,'ON KYANG
'DOD CHAGS LA SOGS PA'I BAG CHAGS DANG BCAS

PA'I SEMS KHYAD PAR CAN LA 'DZIN TO, ,DE LTAR NA TSIG GCIG LA DON
DU MA BYUNG BA YIN NO, ,YANG DPER BRJOD PAR BYA STE, DPER NA,
GZUGS ZHES BYA BA GZUGS PHUNG DANG, ,KHA DOG BSAM GTAN RNAM PAR
'DREN, ,GZUGS ZHES BYA BA GZUGS KYI PHUNG PO

LA NI GZUGS LA BDAG TU RJES SU LTA ZHING RNAM PAR SHES PA'I BAR
DU ZHES 'BYUNG BA LTA BU'O, ,KHA DOG LA NI MIG GIS GZUGS RNAMS
MTHONG NAS ZHES 'BYUNG BA LTA BU'O, ,BSAM GTAN RNAMS LA NI GZUGS
KYI 'DOD CHAGS DANG, GZUGS MED PA'I 'DOD CHAGS ZHES 'BYUNG BA

LTA BU'O, ,RNAM PA LA NI GZUGS RNAMS KYI SDUG PA'I GZUGS DAG LA
KUN TU CHAGS ZHES 'BYUNG BA LTA BU'O, ,MTHA' NI ZAD DANG 'JUG CHA
DANG, ,NYE DANG PHYOGS DANG SMAD PA LA'O, ,MTHA'I SGRA ZAD PA LA
NI SDUG BSNGAL GYI MTHAR 'BYIN ZHES 'BYUNG BA LTA BU'O, ,MJUG LA
NI, 'TSO

BA'I MTHA' NI 'CHI BA YIN ZHES 'BYUNG BA DANG, 'DIR NI 'GRO BAS
'JIG RTEN MTHAR, ,NAM YANG PHYIN PAR MI 'GYUR RO ZHES 'BYUNG BA
LTA BU'O, ,CHA LA NI MTHA' GSUM STE, 'JIG TSOGS KYI MTHA' DANG,
'JIG TSOGS KUN 'BYUNG BA'I MTHA' DANG, 'JIG TSOGS

'GOG PA'I MTHA'O ZHES 'BYUNG BA LTA BU'O, ,NYE BA LA NI SA BLANGS
NAS CHU'I MTHAR 'GRO'O ZHES 'BYUNG BA LTA BU'O, ,PHYOGS LA NI
MTHA' GANG DU PHYIN ZHES 'BYUNG BA DANG, MTHA' GCIG TU 'DUG GO
ZHES 'BYUNG BA LTA BU'O, ,SMAD PA LA NI 'DI NI 'TSO BA RNAMS KYI
MTHA' STE,

@35A *, ,'DI LTA STE, SLONG MO'I ZHES BYA BA LTA BU STE THA CHAD
DO ZHES BYA BAR MNGON NO, ,MCHOG GI SGRA NI GTZO BO DANG, ,DANG
PO RTZE MO MDUN DON DANG, ,TSIG DANG MANG PO DAG DANG NI, ,DMIGS
PA LA YANG YOD PAR MTHONG, ,GTZO BO LA NI SEMS CAN GANG SU DAG

YOD PA DE RNAMS KYI MCHOG NI DE BZHIN GSHEGS PA YIN PAR BSHAD CES
'BYUNG BA LTA BU'O, ,DANG PO LA NI STAN GYI THOG MA DANG, CHU'I
THOG MA DANG, BSOD SNYOMS KYI THOG MA ZHES 'BYUNG BA LTA BU'O,
,RTZE MO LA NI SKRA'I RTZE MOS SAM, RTZVA'I MCHOG MAS SAM ZHES
'BYUNG BA LTA

BU'O, ,MDUN GYI DON LA NI MDUN DU 'GRO'O ZHES 'BYUNG BA LTA BU'O,
,TSIG LA NI TSIGS KYI SA BON ZHES 'BYUNG BA LTA BU'O, ,MANG PO LA
NI KHROM GYI RU ZHES 'BYUNG BA LTA BU'O, ,DMIGS PA LA NI SEMS
RTZE GCIG PA NYID DANG, SEMS MI 'BREL BA ZHES 'BYUNG BA LTA BU'O,
,NYE BAR SGYUR

BA DANG BCAS PA DANG YID BDE BA LA YANG MTHONG STE, MGU BA NYID
DU GYUR YI RANGS PA NYID DU GYUR ZHES 'BYUNG BA LTA BU'O, ,BLO
GCIG PA NYID LA YANG YOD DE, NYAN THOS KYI DGE 'DUN RNAMS MTHUN
PA RNAMS LA LTOS ZHES 'BYUNG BA LTA BU'O, ,MTHA' DAG NYID LA YANG
YOD DE,

RKYEN RNAMS TSOGS PA ZHES 'BYUNG BA LTA BU'O, ,GZHON PA NYID LA
YANG YOD DE, LANG TSO GZHON NU DANG LDAN PA ZHES 'BYUNG BA LTA
BU'O, ,'JIG RTEN ZHES BYA SEMS CAN DANG, ,SNOD DANG SDUG BSNGAL
'GRO 'DOD LA'O, ,SEMS CAN DAG LA NI CHOS GSUM PO 'DI DAG NI 'JIG

RTEN GYI MI 'DOD PA DANG, MI SDUG PA DANG, MI DGA' BA DANG, YID
DU MI 'ONG BA'O ZHES 'BYUNG BA LTA BU'O, ,SNOD LA NI 'JIG RTEN
GYI BAR GYI 'JIG RTEN DAG YOD DO ZHES 'BYUNG BA LTA BU'O, ,SDUG
BSNGAL GYI BDEN PA LA NI 'JIG RTEN GANG ZHE NA, NYE BAR LEN PA'I
PHUNG

PO LNGA PO RNAMS SO ZHES 'BYUNG BA LTA BU'O, ,'GRO BA LA NI LAN
CIG 'JIG RTEN 'DIR 'ONGS NA SDUG BSNGAL GYI MTHAR 'BYIN TO ZHES
'BYUNG BA LTA BU'O, ,'DOD PA RNAMS LA NI KUN TU RGYU DAG 'DOD
PA'I YON TAN LNGA PO 'DI DAG NI 'PHAGS PA'I CHOS 'DUL BA LA NI
'JIG RTEN ZHES BYA'O

@35B 'BYUNG BA LTA BU'O, ,ZANG ZING ZHES BYA RNYED PA DANG, ,'DOD
YON GZUGS DANG ZAD LA YOD, ,RNYED PA LA NI DGE SLONG DAG NGA NI
CHOS KYI BGO SKAL LA SPYOD CING GNAS BA YIN GYI, ZANG ZING GI BGO
SKAL LA SPYOD PA NI MA YIN NO ZHES 'BYUNG BA LTA BU'O, ,'DOD PA'I
YON TAN RNAMS LA NI GANG

LA SO SO'I SKYE BO RNAMS CHAGS PA 'DI NI 'JIG RTEN GYI ZANG ZING
DRAG PO YIN NO ZHES 'BYUNG BA LTA BU'O, ,GZUGS LA NI ZANG ZING
DANG BCAS PA'I RNAM PAR THAR PA GANG ZHE NA, GZUGS DANG LDAN PA
GANG YIN PA'O ZHES 'BYUNG BA LTA BU'O, ,ZAS LA NI LAG PA ZAS DANG
'BAGS PAS CHU SNOD LA MI

GZUNG ZHES 'BYUNG BA LTA BU'O, ,'JIG RTEN NA ZANG ZING GI SGRA NI
SHA LA YANG YOD DO, ,SHA MED PA'I ZAS DANG ZHES 'BYUNG BA LTA
BU'O, ,'BYUNG BA ZHES BYA SKYES BDEN DANG, ,SA KHAMS SOGS DANG
'DUS BYAS DANG, ,YOD DANG SEMS CAN RNAMS DANG NI, ,MI MA YIN PA
RNAMS LA

YOD, ,SKYES PA LA NI ZAS BZHI NI SEMS CAN 'BYUNG BA RNAMS GNAS
PA'I PHYIR RO ZHES 'BYUNG BA LTA BU STE, SKYES PA RNAMS ZHES BYA
BAR SHES SO, ,BDEN PA LA NI DE YANG DUS BZHIN DU SMRA BA DANG,
YANG DAG PAR SMRA BA YIN ZHES 'BYUNG BA LTA BU'O, ,SA'I KHAMS LA
SOGS PA LA NI 'BYUNG BA

CHEN PO BZHI DAG CES 'BYUNG BA LTA BU'O, ,'DUS BYAS LA NI DGE
SLONG BYUNG BA LA SKYO BAR BYA BA'I PHYIR DANG, 'DOD CHAGS DANG
BRAL BAR BYA BA'I PHYIR DANG, 'GOG PAR BYA BA'I PHYIR ZHUGS PA
YIN NO ZHES 'BYUNG BA LTA BU'O, ,YOD PA LA NI BDAG NYID LA JI
LTAR YOD PA BZHIN DU SMRA BA YIN

ZHES 'BYUNG BA LTA BU'O, ,SEMS CAN RNAMS LA NI 'BYUNG PO THAMS
CAD LA DBYUG PA SPANGS NAS ZHES 'BYUNG BA LTA BU'O, ,MI MA YIN PA
RNAMS LA NI, 'BYUNG PO GANG DAG 'DIR NI LHAG GYUR CING, ,SA'AM
'ON TE BAR SNANG 'KHOD PA DAG ,CES 'BYUNG BA DANG, 'BYUNG POS ZIN

PA DANG, 'BYUNG PO'I SMAN PA ZHES 'BYUNG BA LTA BU'O, ,PA DA ZHES
BYA MYA NGAN 'DAS, ,RKANG PA CHA DANG YUD TZAM DANG, ,BZHI DANG
BDEN GNYIS RKANG PA'I PHYOGS, ,RJES DANG TSIG LA YOD PA YIN, ,MYA
NGAN LAS 'DAS PA LA NI ZHI BA'I GO 'PHANG BLA NA MED PA ZHES
'BYUNG BA LTA BU'O, ,RKANG

@36A *, ,PA LA NI SEMS CAN GANG DAG RKANG PA MED PA'AM, RKANG
GNYIS SAM, RKANG MANGS SAM ZHES 'BYUNG BA LTA BU'O, ,CHA LA NI
CHOS KYI RNAM GRANGS TSIG BZHI BA ZHES 'BYUNG BA LTA BU'O, ,YUD
TZAM LA NI SEMS YUD TZAM YUD TZAM LA NI YI CHAD CING RNAM PAR
RTOG PA

RNAMS KYI DBANG DU SONG ZHES 'BYUNG BA LTA BU'O, ,GZHI LA NI BAG
YOD PA NI MI 'CHI BA'I GZHI YIN TE, BAG MED PA NI 'CHI BA'I GZHI
YIN ZHES 'BYUNG BA LTA BU'O, ,BDEN PA RNAMS LA NI SLOB PA'I GZHI
MTHONG BA ZHES 'BYUNG BA LTA BU'O, ,RKANG PA'I PHYOGS LA NI BRAM
ZE BRE BO DANG RUS GCIG

PAS BCOM LDAN 'DAS KYI GOM GNAS SU ZHABS LA 'KHOR LO DAG MTHONG
NGO ZHES 'BYUNG BA LTA BU'O, ,RJES LA NI, MKHA' LA BYA YI RJES
BZHIN DU, ,DE DAG RTOGS PAR DKA' BA YIN, ZHES 'BYUNG BA LTA BU'O,
,TSIG LA NI LEGS PAR BSHAD PA'I TSIG GCIG GI DON KYANG SHES

PAR BYAS NAS ZHES 'BYUNG BA LTA BU'O, ,CHOS NI SHES BYA LAM DANG
NI, ,MYA NGAN 'DAS DANG YID KYI YUL, ,BSOD NAMS TSE DANG GSUNG
RAB DANG, ,'BYUNG 'GYUR NGES DANG CHOS LUGS LA'O, ,CHOS KYI SGRA
ZHES BYA BA LA NI CHOS GANG LA LA 'DUS BYAS SAM 'DUS MA BYAS SAM
DE RNAMS

KYI MCHOG NI 'DOD CHAGS DANG BRAL BA YIN PAR BSHAD DO ZHES 'BYUNG
BA LTA BU'O, ,LAM LA NI DGE SLONG DAG LOG PA'I LTA BA NI CHOS MA
YIN LA YANG DAG PA'I LTA BA NI CHOS YIN NO ZHES RGYAS PAR 'BYUNG
BA LTA BU'O, ,MYA NGAN LAS 'DAS PA LA NI CHOS LA SKYABS SU SONG
BA ZHES

'BYUNG BA LTA BU'O, ,YID KYI YUL LA NI CHOS KYI SKYE MCHED CES
'BYUNG BA LTA BU STE, DE NI YID KHO NA'I YUL YIN ZHING YUL KHO NA
YIN GYI RTEN NI MA YIN NO, ,BSOD NAMS LA NI BTZUN MO'I 'KHOR DANG
GZHON NU MA RNAMS DANG LHAN CIG TU CHOS SPYOD CES RGYAS PAR
'BYUNG BA LTA BU'O, ,

TSE 'DI LA NI MTHONG BA'I CHOS LA MYONG BAR 'GYUR BA DANG, BYIS
PA NI MTHONG BA'I CHOS GCES PAR 'DZIN PA YIN ZHES 'BYUNG BA LTA
BU'O, ,GSUNG RAB LA NI 'DI LA DGE SLONG CHOS SHES PA NI 'DI LTA
STE, MDO'I SDE DANG, DBYANGS KYIS BSNYAD PA'I SDE DANG ZHES RGYA
CHER 'BYUNG BA LTA BU'O, ,

@36B 'BYUNG BAR 'GYUR BA LA NI 'DU BYED KYI RDZAS RNAMS NI DE'I
CHOS SO ZHES 'BYUNG BA DANG, DE LTAR 'DI LTA STE, LUS 'DI NI RGA
BA'I CHOS YIN NO ZHES 'BYUNG BA LTA BU'O, ,NGES PA LA NI DGE
SLONG GI CHOS BZHI RNAMS ZHES 'BYUNG BA LTA BU DANG, DE BZHIN DU
DGE SLONG DAG SROG GCOD PA NI

CHOS MA YIN LA SROG GCOD PA SPANGS PA NI CHOS YIN NO ZHES RGYA
CHER 'BYUNG BA LTA BU'O, ,CHOS LUGS LA NI YUL CHOS DANG RIGS CHOS
ZHES 'BYUNG BA LTA BU'O, ,SPANGS PA ZHES BYA BTANG BA DANG, ,BRAL
DANG GNOD DANG BAG LA NYAL, ,BTON PA'O SPANGS PA LA SOGS PA'I,
,SPANGS PA

ZHES BYA GNYIS SU BZHED, ,SPANGS PA ZHES BYA BA BTANG BA LA NI
LONGS SPYOD KYI PHUNG PO CHE BA'AM, CHUNG BA YANG SPANGS NAS ZHES
'BYUNG BA LTA BU'O, ,RGYUN DANG BRAL BA LA NI SDIG PA MI DGE BA'I
CHOS SKYES PA RNAMS SPANGS NAS ZHES 'BYUNG BA LTA BU'O, ,'JIG
RTEN PA'I LAM

GYIS GNON PA LA NI, 'DOD PA RNAMS LA 'DOD PA'I 'DUN PA SPANGS NAS
DES LAN MANG DU GNAS SHING, TSANGS PA'I 'JIG RTEN DANG SKAL BA
MNYAM PAR SKYES ZHES 'BYUNG BA LTA BU'O, ,BAG LA NYAL YANG DAG
PAR BCOM PA LA NI KUN TU SBYOR BA GSUM SPANGS PA LAS, RGYUN TU

ZHUGS PA YIN NO ZHES 'BYUNG BA LTA BU'O, ,DE BZHIN DU SPANGS PAR
MTHONG BA DANG, SDOM PAS SPONG BA DANG, RJES SU SRUNG BAS SPONG
BA DANG, BSGOM PAS SPONG BA STE, NYAN THOS LA BSHAD PA'I MDO SDE
GNYIS LAS RNAM PA GNYIS SU RNAM PAR PHYE'O, ,TSUL GYI SGRA NI
BDEN PA DANG, ,LAM

DANG 'BREL 'BYUNG RIG PA DANG, ,NGES 'BYED CHA DANG MYA NGAN
'DA', ,THABS DANG RIGS PA NYID LA YOD, ,SDOM GYI TSIGS SU BCAD
PA, BDEN DANG YAN LAG BRGYAD DANG 'BYUNG, ,ZHES BYA BA 'DI LAS,
'PHAGS PA'I TSUL GYI SGRA NI BDEN PA RNAMS DANG, LAM DANG RTEN
CING

'BREL PAR 'BYUNG BA LA YANG MTHONG NGO, ,RIG PA RNAMS LA YANG
MTHONG STE, BRAM ZE NGA NI 'PHAGS PA'I CHOS 'DUL BA 'DI LA 'PHAGS
PA'I TSUL GYIS GSUM RIG PA YIN PAR SMRA'O ZHES 'BYUNG BA LTA BU
STE 'DI LAS SO, ,NGES PAR 'BYED PA'I CHA DANG MTHUN PA RNAMS LA
YANG MTHONG

@37A *, ,STE, GANG SU DAG DRAN PA NYE BAR GZHAG PA BZHI RNAMS
DANG MI MTHUN PAR BYED PA DE DAG NI 'PHAGS PA'I TSUL LA DE DAG
GIS MI MTHUN PAR BYAS PA YIN NO ZHES 'BYUNG BA LTA BU'O, ,TSUL
GYI SGRA NI MYA NGAN LAS 'DAS PA LA YANG MTHONG STE, KHYIM PA'AM
RAB

TU BYUNG BA'AM, GANG ZHIG YANG DAG GRUB BYED PA, ,DES NI BLA MED
TSUL NYID KYI, ,CHOS NI KUN TU THOB PAR 'GYUR, ,ZHES 'BYUNG BA
LTA BU'O, ,THABS LA YANG MTHONG STE, TSUL GYI BRTZON 'GRUS
BRTZAMS PA LA, ,BYA BAR DKA' BA CI YANG MED, ,CES 'BYUNG BA LTA
BU'O, ,

RIGS PA LA NI TSUL BZHIN BYED DO ZHES 'BYUNG BA LTA BU'O, ,LAS
MTHA' ZHES BYA NOR TSOL DANG, ,GSUM BDUN SPANGS PA RNAMS LA'ANG
YOD, ,LAS KYI MTHA' ZHES BYA BA NOR TSOL BA LA NI DES GAL TE
ZHING DANG, GAL TE TSONG GI LAS KYI MTHA' DE DANG DE BYED DO ZHES

RGYAS PAR 'BYUNG BA LTA BU'O, ,GSUM PA SPANGS PA LA YANG YOD DE,
'JIG RTEN PA'I YANG DAG PA'I LAS KYI MTHA' GANG ZHE NA ZHES RGYAS
PAR 'BYUNG BA NAS, SROG GCOD PA'I BAR DU SPANGS NAS SROG GCOD PA
LAS PHYIR LDOG PA YIN, DE BZHIN DU 'DOD PA LAS LOG PAR G-YEM PA
LAS

ZHES BYA BA'I BAR DU 'BYUNG BA LTA BU'O, ,BDUN SPANGS PA LA YANG
YOD DE, LAS KYI MTHA' PHUN SUM TSOGS PA GANG ZHE NA, SROG GCOD PA
SPANGS PA NAS SROG GCOD PA LAS PHYIR LOG PA YIN ZHES BYA BA'I BAR
DANG, DE BZHIN DU TSIG 'KHYAL PA SMRA BA LAS ZHES BYA BA'I BAR DU
'BYUNG

BA LTA BU'O, ,LAS KYI MTHA'I SGRA NI MTSAMS MED PA LA YANG YOD
DE, LOG PA'I LAS KYI MTHA' MED PA NYID CES GSUNGS PA'I PHYIR TE,
CHOS 'DUL BA 'DI LAS LOG CING DRANG DU MI RUNG BA RNAMS NI GANG
ZAG LNGA DAG STE, MA GSOD PA DANG ZHES MDO LAS RGYAS PAR GSUNGS

PA LAS SO, ,LOG PA DE RNAMS KYI LAS KYI MTHA' NI LOG PA'I LAS KYI
MTHA' STE, MTSAMS MED PA LNGA PO DAG GO, ,'DI LA LOG PA'I LAS KYI
MTHA' MED PAS NA LOG PA'I LAS KYI MTHA' MED PA STE, DE DNGOS PO
NI LOG PA'I LAS KYI MTHA' MED PA NYID DO, ,PHUNG PO ZHES BYA BA

@37B SPUNGS PA DANG, ,PHRAG PA SDONG PO CHA NYID LA'O, ,PHUNG PO
ZHES BYA BA SPUNGS PA LA NI DE THAMS CAD GCIG TU BSDUS NAS GZUGS
KYI PHUNG PO ZHES BYA BA'I GRANGS SU 'GRO'O ZHES BYA BA DANG, DE
BZHIN DU NOR GYI PHUNG PO CHEN PO BSGRUBS NAS GNAS SO ZHES 'BYUNG
BA LTA BU'O, ,PHRAG PA LA NI DPER NA MI ZHIG

SA LAS KHRI'U'I STENG DU 'JOG NAS RTA'I STENG NAS GLANG PO CHE'I
PHRAG PA LA ZHON NO ZHES BYA BA'I BAR DU 'BYUNG BA LTA BU'O,
,SDONG PO LA NI SHING LJON PA RTZA BA DANG LDAN PA DANG, SPOM PA
DANG LDAN PA CHEN PO'O ZHES 'BYUNG BA LTA BU'O, ,CHA LA NI SBYIN
PAR BYA BA PHUNG PO GSUM DAG TU SBYIN NO ZHES 'BYUNG BA LTA
BU'O,,

BSDU BA ZHES BYA RANG BZHIN DANG, ,RJES SU MTHUN DANG DGA' BA
DANG, ,NYAMS MED KHONG SU GTOGS PA DANG, ,'DZIN PAR BYED DANG DON
DRUG GO, ,RANG BZHIN LA NI GZUGS KYI PHUNG PO NI SKYE MCHED BCU
DANG GCIG GI PHYOGS KYIS BSDUS SO ZHES 'BYUNG BA LTA BU'O, ,RANG
BZHIN DANG RJES SU

MTHUN PA LA NI 'PHAGS PA'I LAM YAN LAG BRGYAD NI PHUNG PO GSUM
DAG GIS BSDUS SO ZHES 'BYUNG BA LTA BU'O, ,DGA' BAL NI BSDU BA'I
DNGOS PO BZHI PO DAG CES 'BYUNG BA LTA BU'O, ,YONGS SU NYAMS PA
MED PA LA NI 'DI NI DBANG PO LNGA PO DE DAG SDUD PAR BYED PA YIN
TE, 'DI LTA STE, SHES

RAB KYI DBANG PO ZHES 'BYUNG BA LTA BU'O, ,KHONGS SU GTOGS PA LA
NI 'GRO BA DUD 'GRO'I SKYES GNAS SU SONG BA'I SROG CHAGS GANG SU
YANG RUNG BA DE THAMS CAD KYI RJES NI GLANG PO CHE'I RJES SU 'DUS
SHING 'DU BA YIN NO ZHES 'BYUNG BA LTA BU'O, ,'DZIN PAR BYED PA
LA NI KHANG PA BRTZEGS PA'I

PHYAM DGU PO GANG DAG YIN PA DE DAG GI MCHOG NI SPYI RTEN YIN TE,
'DI LTA STE, SDUD PA'I PHYIR RO ZHES 'BYUNG BA LTA BU STE, DE LTA
BU NI DPER BRJOD PA TZAM DU ZAD DO, ,DE LTAR TSIG GCIG LA DON DU
MA BYUNG BA YIN TE, GANG LA GANG RIGS PA DE LA DE BRJOD PAR
BYA'O, ,TSIG DU MA LA DON GCIG

PA NI DPER NA RNAM GRANGS KYI TSIG LTA BU'O, ,GZHAN YANG DON RNAM
PA GSUM STE, SO SO RE RE LA BRJOD PAR BYA BA'I DON DANG, BSDUS
PA'I DON DANG, DGOS PA'I DON NO, ,DE LA SO SO RE RE LA BRJOD PAR
BYA BA'I DON NI RJOD PA GANG GI BRJOD PAR BYA BA YANG YIN TE,
DPER NA MA RIG PA'I

@38A *, ,RKYEN GYIS 'DU BYED RNAMS ZHES BYA BA LAM RIG PA GANG
ZHE NA, ZHES BYA BA DE LTA BU LA SOGS PA BSHAD PA GANG YIN PA'O,
,BSDUS PA'I DON NI DON THA DAD PA'I TSIG RNAMS KYI DON BSDUS PA
GANG YIN PA STE, JI LTA BUR SRID PA'I YAN LAG BCU GNYIS PA'I TSIG

RNAMS KYIS MDOR KUN NAS NYON MONGS PA GSUM PO NYON MONGS PA DANG,
LAS DANG, SKYE BA'I KUN NAS NYON MONGS PA RNAMS BSTAN PA LTA BU
DANG, DE BZHIN DU MA DAD PA NI DAD PA PHUN SUM TSOGS PA LA YANG
DAG PAR LEN DU 'JUG PA NAS, SHES RAB 'CHAL BA NI SHES RAB PHUN
SUM TSOGS

PA'I BAR TSIG 'DI RNAMS KYIS NI MDOR NA 'JUG PA DANG BCAS PA'I
MNGON PAR MTHO BA DANG NGES PAR LEGS PA'I RGYU YANG DAG PAR LEN
DU 'JUG PA YONGS SU BSTAN PA YIN TE, 'DI LTAR DAD PAS TSUL KHRIMS
LA SOGS PA LA 'JUG LA, TSUL KHRIMS DANG GTONG BA GNYIS KYIS NI
LUS DANG LONGS

SPYOD PHUN SUM TSOGS PAS BSDUS PA'I MNGON PAR MTHO BA 'THOB BO,
,SHES RAB KYIS NI NGES PAR LEGS PA 'THOB BO ZHES BYA BA DE LTA BU
LA SOGS PA'O, ,DGOS PA'I DON NI RNAM GRANGS GSUNGS PA RNAMS KYI
DON BRJOD PA GANG YIN PA STE, DE DAG LA NI SO SO RE RE LA BRJOD
PAR BYA BA'I DON

KYANG MED LA, BSDUS PA'I DON KYANG MED DE, BRJOD PAR BYA BA GCIG
TU ZAD PA'I PHYIR DANG, DE BZHIN DU BSTAN PA'I TSIG RNAMS KYANG
BSHAD PA LAS BRJOD PAR BYA BA'I DON THA DAD PA MED PA'I PHYIR
CI'I PHYIR BSTAN PA BYAS ZHES DGOS PA'I DON BRJOD DGOS TE, JI
LTAR DGE SLONG MA'I DON MDO

SDE LAS KUN DGA' BO YID PHYI ROL DU BZHAG NAS YID PHYI ROL DU
BZHAG GO SNYAM PA DANG, DE'I 'OG TU SNGA MA BZHIN DU MNGON PAR
BSDUS NAS BDAG GI YID PHYI ROL DU BZHAG CING RNAM PAR GROL LO
SNYAM DU YANG DAG PA JI LTA BA BZHIN DU RAB TU SHES SO ZHES BYA
BA NI BSTAN PA'O, ,LHAG MA NI BSHAD

PA'O, ,DE BZHIN DU DGE SLONG DAG NGA NI SHIN TU GZHON NUR RAB TU
BYUNG NGO ZHES BYA BA NI BSTAN PA'O, ,MCHOG TU GZHON NU DANG RAB
TU GZHON NU ZHES BYA BA NI BSHAD PA YIN TE, RANG BZHIN DANG DUS
KYI KHYAD PAR GNYIS KYIS SHIN TU GZHON PA NYID RDZOGS PAR BSHAD
PA'I PHYIR RO, ,LHAG MA BDE

@38B BA PHUN SUM TSOGS PA YANG DAG PA BSNGAGS PA NI RGYAS PAR
BSHAD PA YIN TE, MCHOG TU RAB TU SHIN TU GZHON PA DE NYID RGYAS
PAR BSHAD PA'I PHYIR RO, ,DE BZHIN DU RTEN CING 'BREL PAR 'BYUNG
BA GANG ZHE NA, 'DI LTA STE, 'DI YOD PAS 'DI 'BYUNG 'DI SKYES
PA'I PHYIR 'DI SKYE ZHES BYA BA NI

BSTAN PA'O, ,'DI LTA STE, MA RIG PA'I RKYEN GYIS 'DU BYED RNAMS
ZHES RGYAS PAR 'BYUNG BA NI BSHAD PA'O, ,DE BZHIN DU TSE DANG
LDAN PA DAG BCU GNYIS PO 'DI DAG NI KHOM PAR GYUR PA YIN NO ZHES
'BYUNG BA 'DI LAS BDAG DANG GZHAN PHUN SUM TSOGS PA ZHES 'BYUNG
BA NI BSTAN PA YIN LA,

LHAG MA NI BSHAD PA YIN TE, BSTAN PA DANG BSHAD PA GNYIS KYIS BCU
GNYIS SU 'GYUR TE, DE LTA BU LA SOGS PA BSTAN PA'I TSIG RNAMS KYI
DGOS PA'I DON YANG BRJOD DGOS SO, ,JI SKAD DU PHUNG PO LNGA RNAMS
DANG, NANG GI SKYE MCHED DRUG RNAMS ZHES BYA BA DE LTA BU LA SOGS
PA

GRANGS GSUNGS PA LTA BU DAG KYANG DE DAG GI BRJOD PAR BYA BA'I
DON MI GO BA NI MA YIN NA, CI'I PHYIR GRANGS GSUNGS PA'I DGOS
PA'I DON YANG BRJOD DGOS SO, ,DE BZHIN DU TSIG GZHAN GANG DAG GI
BRJOD PAR BYA BA'I DON NI GRAGS NA, DE'I DON GYI NUS PA NYID MA
YIN PAS DE DAG

GI DGOS PA'I DON YANG BRJOD DGOS TE, DPER NA MNYAN YOD GA LA BA
DER RGYU ZHING GSHEGS SO ZHES BYA BA'I BRJOD PAR BYA BA'I DON NI
'JIG RTEN NA GRAGS NA, CI'I PHYIR SANGS RGYAS SAM NYAN THOS
LJONGS RGYU ZHING GSHEGS PA DANG, DE BZHIN DU CI'I PHYIR BCOM
LDAN 'DAS ZLA BA

PHYED DANG GSUM NANG DU YANG DAG PAR 'JOG PAR MDZAD PA DANG, CI'I
PHYIR TSE DANG LDAN PA GSUS PO CHE CHEN PO TSE DANG LDAN PA SH'A
RI'I BU GA LA BA DER SONG NGO ZHES BYA BA DE LTA BU LA SOGS PA'I
DGOS PA YANG BRJOD DGOS SO ZHE NA, ,DE LA RNAM GRANGS GSUNGS PA
DAG GI DGOS PA'I DON NI SNGAR

BSHAD PAR ZAD KYI LHAG MA RNAMS BRJOD PAR BYA STE, RE ZHIG BSTAN
PA'I TSIG NI MDOS 'GREL PA'I DON 'DZIN PAR BYED PA BZHIN DU BSTAN
PA TZAM GYIS DE BSHAD PA'I DON 'DZIN PAR BYA BA'I PHYIR DANG,
GDUL BYA MGO SMOS PAS GO BA RNAMS RJES SU GZUNG BA'I PHYIR DANG,
DE LAS GZHAN PA RNAMS

@39A *, ,LA PHYI MA LA MGO SMOS PAS GO BA NYID KYIS BSAGS PA'I
PHYIR DANG, BSDU BA DANG RGYAS PAR BSHAD PA LA MNGA' BA DANG LDAN
PA YANG DAG PAR BSTAN PA'I PHYIR DANG, GZHAN RNAMS DE LTA BU LA
GOMS BA LAS DE'I SA BON BSKYED PA'I PHYIR RO, ,LUNG LAS BSTAN

PA TZAM LA NI RNAL 'BYOR PA RNAMS KYI SEMS MNYAM PAR GZHAG PA YIN
NA, JI LTAR NA DE RGYAS PA'I DON THAMS CAD LA MNYAM PAR GZHAG PAR
'GYUR ZHIG GU, ZHES DE'I DON DU BSTAN PA DANG BSHAD PA GNYIS KYIS
BSTAN TO ZHES 'BYUNG NGO, ,GRANGS GSUNGS PA NI, KHA CIG NI

BGRANG BAR BYA BA NGES PAR GZUNG BA'I PHYIR TE, DPER NA PHUNG PO
LNGA RNAMS DANG, NANG GI SKYE MCHED DRUG RNAMS ZHES 'BYUNG BA LTA
BU'O, ,GRANGS SMOS PAS MI BRJED PA'I PHYIR KHA CIG NI BDE BLAG TU
BZUNG BA'I PHYIR TE, DPER NA GANG LA LA'I SEMS NYE BA'I NYON
MONGS PA NYI SHU RTZA GCIG

GIS NYE BAR NYON MONGS PA CAN YIN NA ZHES 'BYUNG BA DANG, BCUR
BSKYED PA LAS KYANG, CHOS GCIG NI GCES SPRAS SU BYED PA YIN TE
ZHES BYA BA NAS SA BCU'I BAR DU 'BYUNG BA LTA BU'O, ,KHA CIG NI
GANG DAG RGYAS PAR BSHAD PAR DGOS PAS NYAN PAR MI BYED PA MANG DU
MNYAN PA DANG, GZUNG

BAS 'JIGS PA NYAN DU GZHUG PA'I PHYIR TE, DPER NA 'DI DAG NI
DBANG PO GSUM PO DAG STE, MO'I DBANG PO DANG PHO'I DBANG PO DANG
SROG GI DBANG PO ZHES 'BYUNG BA LTA BU'O, ,KHA CIG NI BYA BA MANG
POS 'JIGS PA DAG SPRO BA BSKYED PA'I PHYIR TE, DPER NA DGE SLONG
DAG CHOS GCIG SPONGS

SHIG DANG KHYED PHYIR MI 'ONG BAR 'GYUR BAR NGAS KHAS LEN TE ZHES
'BYUNG BA LTA BU'O, ,KHA CIG NI GCIG GIS GCIG BSDU BA BSTAN PA'I
PHYIR TE, DPER NA 'DI DAG NI LNGA DAG TU GYUR NA GSUM DAG TU
'GYUR LA GSUM DAG TU GYUR NA LNGA DAG TU 'GYUR RO ZHES 'BYUNG BA
LTA BU'O, ,KHA CIG NI TSAD

SHES PAR BYA BA'I PHYIR TE, DPER NA BZANG PO'I SDE PA DRUG CU DAG
GI TSOGS ZHES 'BYUNG BA LTA BU'O, ,KHA CIG NI DNGOS PO GCIG TU
SHES PAR BYA BA'I PHYIR TE, CHOS GNYIS KYI BYA BA DANG ZAS DANG
GNYEN PO MTSUNGS PA'I PHYIR NA, DPER NA SGRIB PA LNGA RNAMS
'BYUNG BA LTA BU'O, ,KHA CIG NI

@39B NYID LA LNGA NAS SO SO YANG DAG PAR RIG PAR GYUR PA'I DON
GSUNG BA NYID DU YANG DAG PAR BSTAN PA'I PHYIR TE, JI SKAD DU
BSHAD PA'AM GZHAN LAS KYANG RUNG TE GAR RIGS PA'O, ,DE LTA BU LA
SOGS PA NI GRANGS GSUNGS PA'I DGOS PA YIN NO, ,SANGS RGYAS RNAMS
RGYU ZHING GSHEGS PA NI

RGYU BDUN DAG GIS RIG PAR BYA STE, YUL GZHAN NA 'KHOD PA RNAMS
'DUL BA'I PHYIR DANG, DE NA 'KHOD PA RNAMS SKOM PAR BYA BA'I
PHYIR DANG, NYAN THOS RNAMS GCIG NA HA CANG YUN RING DU GNAS BA
SPANG BA'I PHYIR DANG, NYID DE LA CHAGS PA MI MNGA' BAR YANG DAG
PAR BSTAN

PA'I PHYIR DANG, YUL RNAMS MCHOD RTEN DU 'GYUR BA'I PHYIR DANG,
SROG CHAGS MANG PO RNAMS DE'I DRUNG DU BLTA BA DANG 'GRO BA LA
SOGS PAS BSOD NAMS BSKYED PA'I PHYIR DANG, YAMS KYI NAD DANG THAN
PA LA SOGS PA'I SKYON RAB TU ZHI BAR BYA BA'I PHYIR RO, ,BSDUS
PA'I TSIGS SU BCAD

PA NI, YUL GZHAN 'DUL BAR BYA PHYIR DANG, ,DE NA 'KHOD PA BSGOM
BYA'I PHYIR, ,NYAN THOS DU MA GNAS BYA'I PHYIR, ,CHAGS PA MI
MNGA' BSTAN PHYIR DANG, ,YUL RNAMS MCHOG RTEN 'GYUR PHYIR DANG,
,LUS CAN RNAMS KYI BSOD NAMS PHYIR, ,YAMS NAD LA SOGS ZHI BYA'I

PHYIR, ,SANGS RGYAS RGYU ZHING GSHEGS PAR MDZAD, ,NYAN THOS DAG
NI RGYU BCO LNGA DAG GIS RGYU BAR RIG PAR BYA STE, JI SKAD DU
BCOM LDAN 'DAS KYIS NYES DMIGS LNGA DAG STE, HA CANG YUN RING DU
GNAS NA BYA BA MANG ZHING BYED PA MANG BA YIN BA DANG, SNOD SPYAD
MANG ZHING 'TSOG CHAS MANG

BA YIN PA DANG, GNAS LA SER SNA BYED CING GNAS LA ZHEN PA YIN PA
DANG, KHYIM LA SER SNA BYED CING KHYIM LA ZHEN PA YIN PA DANG,
CHAGS PA DANG BCAS PA BZHIN DU GNAS DE NAS 'GRO BAR BYED DO ZHES
'BYUNG BA'I NYES DMIGS LNGA BSTAN PA'I PHYIR DANG, DE BZHIN DU
CHOS GOS LA

SOGS PA DANG MI LDAN PA'I PHYIR DANG, MI DGA' BAS GNOD PA'I PHYIR
DANG, NAD KYIS GZIR BA'I PHYIR DANG, 'DOD CHAGS KYIS GZIR BA'I
PHYIR DANG, MI DANG MI MA YIN PAS BYAS PAS GZHAN GYI LUS DANG
SEMS LA GNOD PA BYED PA'I PHYIR DANG, RNYED PA LA SOGS PA 'DOD

@40A *, ,PA'I PHYIR DANG, GZHAN LA DGA' BA'I PHYIR DANG, GZHAN LA
SNYING BRTZE BA'I PHYIR DANG, BLA MA LA ZHES BYA BA'I PHYIR DANG,
YUL LA SOGS PA LA LTAD MO LTA BA'I PHYIR DANG, DGE BA'I PHYOGS
KHYAD PAR DU BYA BA'I PHYIR DANG, LTUNG BA BSHAGS PA'I PHYIR
DANG,

DKON MCHOG GSUM LA BKUR STI BYA BA'I PHYIR DANG, MCHOD RTEN LA
PHYAG BYA BA'I PHYIR RO, ,BSDUS PA'I TSIGS SU BCAD PA NI, ,NYES
DMIGS LNGA DANG MI LDAN DANG, ,MI DGA' NAD CHAGS GNOD PA'I PHYIR,
,RNYED SOGS SRED DANG DGA' BA DANG, ,SNYING BRTZE BLA MA ZHE SA
DANG ,LTAD

MO KHYAD PAR BYA PHYIR DANG, ,BTUNG BA DKON MCHOG BKUR STI'I
PHYIR, ,MCHOD RTEN PHYAG NI BYA BA'I PHYIR, ,DGE SLONG RGYU ZHING
'GRO BAR BYED, ,BCOM LDAN 'DAS ZLA BA PHYED DANG GSUM NANG DU
YANG DAG PAR 'JOG PAR MDZAD PA NI NYAN THOS RNAMS SKOM PAR BYA
BA'I PHYIR TE, 'DIR, DE LTAR

NGA NI SNYING BRTZE BA, ,MI CHUNG CHOS LA'ANG SER SNA MED, ,DPE
MKHYUD MED CING MI NUS MED, ,NGA NI SDUG BSNGAL RANG BZHIN MIN,
,NGA YI BSTAN PA MA ZAD LA, ,KHYED LAS RE BA'ANG YOD MIN TE,
,'DUL BAS NGA'I SHES MI NUS SHING, ,GUS DANG BCAS PA'ANG MED PAS
NA, ,DES NA

BSTAN PAR MI BYA BAR, ,MKHYEN CING SKOM PAR BYA BA'I PHYIR, ,ZLA
BA PHYED DANG GSUM DAG TU, ,BCOM LDAN NANG DU YANG DAG 'JOG ,CES
GSUNGS PA LTA BU'O, ,BSOD NAMS YE SHES ZANG ZING SKYABS, ,DGA'
DANG GLAN KA BTZAL BA DANG, ,SHES DANG BYAS GZO YON GNAS

DANG, ,DE DANG GZHAN DANG GNYIS BRTZE DANG, ,'JIGS DANG LTAD MO
GNYIS DANG NI, ,GZHAN GYI RJES SU 'BRANG BA'I PHYIR, ,RGYU NI BCU
DANG LNGA RNAMS KYIS, ,SONG BA YIN PAR RAB TU 'DOD, ,DE NI CI
RIGS PAR RIG PAR BYA'O, ,RNAM PAR BSHAD PA'I RIGS PA LAS,

LE'UR BYAS PA DANG PO'O,, ,,BAM PO GNYIS PA, ,'DI MAN CHAD NI
GZHAN DAG LA TSIG GI DON BSHAD PA LA MKHAS PA NYID BSKYED PA'I
PHYIR MDO SDE'I DU MA BU KHA CIG NI TSIG GI DON BSHAD PA'I PHYIR
PHYOGS PHAL CHER BSTAN PAR BYA STE, SANGS RGYAS KYI BSNGAGS PA
LAS

@40B BRTZAMS NAS NI 'DI LTAR YANG BCOM LDAN 'DAS DE NI ZHES RGYAS
PAR 'BYUNG BA DANG, DE'I TSE LHA DANG BCAS PA DANG ZHES RGYA CHER
'BYUNG BA DANG, MA DUL BA RNAMS DUL BAR MDZAD PA ZHES RGYAS PAR
'BYUNG BA DANG, DE BZHIN GSHEGS PA NI LAM MKHYEN PA LAM THUGS SU
CHUD PA

ZHES RGYAS PAR 'BYUNG BA MDO SDE'I DUM BU BZHI DAG STE, DE LA MDO
SDE'I DUM BU DANG PO LAS 'BYUNG BA'I TSIG RNAMS KYI BSDUS PA'I
DON NI, BGEGS BCOM NAS STON PA NYID PHUN SUM TSOGS PA GANG DU,
GANG GIS, JI LTAR GSHEGS PA DANG, STON PA'I PHRIN LAS GANG YIN PA

DANG, GANG DAG GIS YONGS SU GZUNG BA ZHES BYA BA 'DI YONGS SU
BSTAN TO, ,DE LA BGEGS NI BDUD SDIG CAN DU 'DOD DE, DE BCOM PA
DANG LDAN PA'I PHYIR BCOM LDAN 'DAS ZHES BYA'O, ,STON PA NYID
PHUN SUM TSOGS PA NI JI LTA BA BZHIN DU GSUNG BA NYID DANG GRUB
PA NYID

DE, GO RIMS BZHIN DU MA NOR BAR GSUNG BA'I PHYIR DANG, SPANGS PA
DANG MKHYEN PA PHUN SUM TSOGS PA'I PHYIR TE NYON MONGS PA MA LUS
PAR SPANGS PA'I PHYIR DANG, THAMS CAD MKHYEN PA NYID KYIS YANG
DAG PA JI LTA BA BZHIN DU RDZOGS PAR BYANG CHUB PA'I PHYIR RO,
,GZHAN YANG MA

NOR BA DANG, NYON MONGS PA CAN MA YIN PA DANG, JI TZAM DU GSUNG
BAR BYA BA GSUNGS PA NYID STON PA NYID PHUN SUM TSOGS PA YIN TE,
DE NI DE BZHIN GSHEGS PA LA SOGS PA NYID KYIS RNAM PA GNYIS KA
YANG YIN PAR BSTAN TO, ,GANG GIS GSHEGS PA ZHES BYA BA NI RIG PA
DANG

ZHABS SU LDAN PA NYID KYIS TE, DE LA RIG PA NI YANG DAG PA'I LTA
BA STE, YANG DAG PA JI LTA BA BZHIN DU LTA BA'I PHYIR RO, ,ZHABS
NI LAM GYI YAN LAG LHAG MA DAG STE, DE LTAR NA 'PHAGS PA'I LAM
YAN LAG BRGYAD KYIS GSHEGS PA YIN PAR BSTAN PA YIN TE, MI MTHONG
BA'AM,

RKANG PA MED PA NI 'GRO BAR MI NUS PAS SO, ,GZHAN YANG RIG PA NI
YANG DAG PA JI LTA BA BZHIN GYI SHES RAB YIN LA, DE'I ZHABS NI
TSUL KHRIMS DANG TING NGE 'DZIN YIN TE, DE LTAR NA BSLAB PA GSUM
PO DAG GIS GSHEGS PA YIN PAR BSTAN PA YIN NO, ,SHES RAB SNGAR
SMOS PA NI GTZO

@41A *, ,PO NYID YIN PA'I PHYIR TE, DE'I DBANG GIS TSUL KHRIMS LA
SOGS PA RTZOM PA RNAM PAR DAG PA'I PHYIR LA, RIG PA MIG DANG 'DRA
BAS MTHONG STE, ZHABS RKANG PA LTA BUS GSHEGS PA'I PHYIR RO,
,GZHAN YANG MI SLOB PA'I RIG PA GSUM DAG NI RIG PA ZHES BYA

BA LA, ZHABS NI TSUL KHRIMS NAS GZUNG NAS, MNGON PAR SHES PA GSUM
PO'I BAR DAG STE, DE LTAR NA RIG PA GSUM TSOGS DANG BCAS PA RNAMS
KYIS STON PA NYID PHUN SUM TSOGS PA MNYES PAR BSTAN PA YIN NO,
,JI LTAR GSHEGS PA ZHES BYA BA NI PHYIR MI LDOG PA DANG, JI TZAM
DU

GSHEGS PAR BYA BAR TE, DES NA BDE BAR GSHEGS PA ZHES BYA BA STE,
PHYIR ROL PA'I 'DOD CHAGS DANG BRAL BA DAG DANG, DE LAS GZHAN PA
DGRA BCOM PA DAG LAS KHYAD PAR DU BYA BA'I PHYIR RO, ,STON PA
NYID KYI PHRIN LAS NI RNAM PA GNYIS TE, 'JIG RTEN SKAL BA DANG
LDAN PA

DANG SKAL BA DANG MI LDAN PA LA GZIGS PAR MDZAD PA STE, DES NA
'JIG RTEN MKHYEN PA ZHES BYA'O, ,GDUL BA 'DUL BA YANG YIN TE, DES
NA SKYES BU 'DUL BA'I KHA LO SGYUR BA BLA NA MED PA ZHES BYA STE,
SKYES BU 'DUL BA CHU KLUNG 'OD SRUNGS DANG, DGA' BO DANG, SOR
MO'I PHRENG BA

LA SOGS PA GDUL DGA' BA RNAMS KYANG THABS SLA BA DANG KHA NA MA
THO BA MED PAS 'DUL BA'I PHYIR DANG, GTAN DU DON GYI MCHOG MYA
NGAN LAS 'DAS PAR 'DUL BA'I PHYIR RO, ,GANG DAG GIS YONGS SU
BZUNG BA ZHES BYA BA NI LHA DANG MI RNAMS KYIS BSTAN PA NYID
YONGS SU BZUNG BA

BSTAN TO, ,LHA DANG MI RNAMS KYI STON PA ZHES GSUNGS PA'I PHYIR
RO, ,DE NI ZHES GSUNGS PA DE GANG YIN ZHE NA, SANGS RGYAS BCOM
LDAN 'DAS SO ZHES BYA BA GSUNGS TE, GANG ZHIG SANGS RGYAS SO ZHES
DE LTAR GRAGS PA STE, GRAGS PA DANG BCOM PA NI RNAM GRANGS YIN

PA'I PHYIR RO, ,'DIR BSHAD PA, DBANG PHYUG DANG NI GZUGS BZANG
DANG, ,GRAGS DANG DPAL DANG YE SHES DANG, ,BRTZON 'GRUS PHUN SUM
LDAN PA YI, ,DRUG PO DAG LA BCOM ZHES BSHAD, ,GZHAN YANG BSDUS
PA'I DON NI DE NI RGYAS PA DANG MDOR BSTAN PA'I YON

@41B TAN BSNGAGS PA YIN TE, RGYAS PA NI TSIG DGU PO DAG GIS JI
SKAD GSUNGS PA LTA BU'O, ,MDOR NI SANGS RGYAS BCOM LDAN 'DAS TE,
SHES PA BYA THAMS CAD THUGS SU CHUD PA'I PHYIR DANG, BDUD DANG
PHAS KYI RGOL BA THAMS CAD RAB TU 'JOMS PA'I PHYIR RO, ,MDO SDE'I
DUM BU GNYIS

PA LAS MDOR BSTAN PA DANG BSHAD PA GNYIS KYIS NYID KYI NYON MONGS
PA'I SGRIB PA DANG, SHES BYA'I SGRIB PA LAS RNAM PAR GROL BA'I
KHYAD PAR STON PAR MDZAD DE, DE LA LHA DANG BCAS PA'I 'JIG RTEN
ZHES BYA BA NI BSTAN PA YIN NO, ,DE LA RNAM PAR GROL BA'I KHYAD
PAR NI LHA DANG MI'I GTZO BO DANG,

GTZO BO MA YIN PA RNAMS LA RNAM PAR GROL BA LA SOGS PAS STON TE,
LHA GTZO BO RNAMS NI 'DOD PA'I DBANG PHYUG BDUD RNAMS DANG, RNAL
'BYOR GYI DBANG PHYUG TSANGS PA RNAMS SO, ,MI'I GTZO BO RNAMS NI
DGE SBYONG DANG BRAM ZE RNAMS TE, RGYAL POS KYANG MCHOD PA'I
PHYIR RO, ,LHA DANG

MI'I GTZO BO MA YIN PA RNAMS NI DE LAS GZHAN PA'I LHA DANG MI
RNAMS DANG BCAS PA'I SKYE DGU STE, LHA DANG BCAS PA'I 'JIG RTEN
DE LAS SO, ,SO SO'I SKYE BO 'DOD CHAGS DANG MA BRAL BA RNAMS NI
MA GROL BA DAG YIN LA, 'JIG RTEN PA'I LAM GYIS 'DOD CHAGS DANG
BRAL BA MTHONG BA'I

CHOS LAS YONGS SU NYAMS PA'I CHOS CAN RNAMS NI GROL BA NI YIN NA,
NGES PAR 'BYUNG BA DAG NI MA YIN ZHING YONGS SU MI NYAMS PA'I
CHOS CAN RNAMS NI GROL BA DANG NGES PAR 'BYUNG BA DAG NI YIN NA
BRAL BA DAG NI MA YIN TE, RUS SBAL GYI PHRU GU RNYIS ZIN PA BZHIN
DU BAG LA NYAL RJES

SU 'BRANG BA'I PHYIR RO, ,RAB TU RNAM PAR GROL BA DAG KYANG MA
YIN TE, SLAR 'ONG BA'I PHYIR LA SLAR 'ONG BA DANG BRAL BAR 'GRO
BA NI RAB TU RNAM PAR GROL BA DAG YIN PAS SO, ,DE DAG DANG CHOS
MI MTHUN PAS BCOM LDAN 'DAS KYIS NYID KYI RNAM PAR GROL BA LA
SOGS PA NYID STON PAR MDZAD

DO, ,RNAM GRANGS GZHAN YANG 'DI LAS PHYI ROL PA RNAMS NI TSANGS
PA DANG BCAS PA'I 'JIG RTEN GYIS SA DE'I NYON MONGS PA KUN NAS
DKRIS PA'I 'CHING BA CHAD PA LAS GROL BA YANG YIN, SA DE'I BTZON
RA NAS NGES PAR 'BYUNG BA YANG YIN MOD KYI, PHYI BZHIN 'BRANG
BA'I MI LTA BU'I

@42A *, ,KUN TU SBYOR BA GSUM RNAMS KYIS BRAL BA MA YIN PA NYID
DO, ,DES NAS 'OG MA PA'I NYON MONGS PA KUN NAS DKRIS PA'I 'CHING
BA DANG, SKYE BO'I BTZON RA NAS RAB TU RNAM PAR MA GROL BA YANG
YIN TE, YANG SLAR LDOG PA'I PHYIR RO, ,DE DAG LAS

KHYAD PAR DU BYA BA'I PHYIR BCOM LDAN 'DAS KYIS NYID KYI RNAM PAR
GROL BA RNAM PA BZHI STON PAR MDZAD DO, ,RNAM GRANGS GZHAN YANG
'DI LAS PHYI ROL PA RNAMS NI SA 'OG MA PA'I NYON MONGS PA'I
'CHING BA LAS GROL BA DAG KYANG YIN, SDUG BSNGAL GYI BTZON RA NAS
NGES PAR 'BYUNG BA

DAG KYANG YIN MOD KYI, SA GZHAN PA'I NYON MONGS PA DANG YANG MA
BRAL BA YIN LA, SDUG BSNGAL LAS KYANG RAB TU RNAM PAR MA GROL BA
DAG YIN TE, DE DAG LAS KYANG KHYAD PAR DU BYA BA'I PHYIR SNGA MA
BZHIN NO, ,'DI LTAR YANG YIN TE, 'DI LAS PHYI ROL PA DAG NI 'DI
LTAR NYON

MONGS PA'I 'CHING BA LAS GROL ZHING SKYE BA'I BTZON RA NAS NGES
PAR 'BYUNG BA YIN LA, DE LAS BRAL BA NI MA YIN TE, PAD MA'I RTZA
BA BCAG PA RTZA RGYUS KYIS 'BREL PA BZHIN DU BAG LA NYAL DANG
'BREL PA'I PHYIR RO, ,RAB TU RNAM PAR MA GROL BA DAG KYANG YIN
TE, YANG SA DER SLAR 'ONG BA'I

PHYIR RO, ,DE DAG LAS KYANG KHYAD PAR DU BYA BA'I PHYIR SNGA MA
BZHIN NO, ,DE DAG NI GNAS SKABS DE DAG NA BDAG NYID YANG DAG PA
JI LTA BA BZHIN RAB TU MI SHES NAS GROL BA LA SOGS PAR MNGON PA'I
NGA RGYAL GYI SEMS PHYIN CI LOG DANG LDAN PAS LAN MANG DU GNAS PA
YIN GYI, BCOM LDAN

'DAS LA NI DE MI MNGA' BA'I PHYIR SEMS PHYIN CI MA LOG PAS SO,
,DE LTAR NYON MONGS PA'I SGRIB PA LAS RNAM PAR GROL BA'I KHYAD
PAR BSTAN NAS, SHES BYA'I SGRIB PA LAS RNAM PAR GROL BA'I KHYAD
PAR NI DE'I TSE BDAG NI BLA NA MED PA YANG DAG PAR RDZOGS PA'I
BYANG CHUB MNGON PAR SANGS

RGYAS PAR SHES SO ZHES BYA BA STON TE, THUGS SU CHUD PAS MKHYEN
PA'I PHYIR RO, ,MDO SDE'I DUM BU GSUM PA LAS 'DUL BAR MDZAD PA NI
NYON MONGS PA SPANGS PA LA RAB TU 'JOG PAR MDZAD PA'I PHYIR RO,
,ZHI BAR MDZAD PA NI ZHI BA'I SNYOMS PAR 'JUG PA'I BDE BAR GNAS
PA LA

@42B RAB TU 'JOG PAR MDZAD PA'I PHYIR RO, ,DE GNYIS DANG LDAN
PA'I PHYIR MDO SDE GZHAN LAS THUGS DUL BA DANG, RNAM PAR ZHI BA
MCHOG DANG LDAN PA ZHES GSUNGS SO, ,DBUGS 'BYIN PAR MDZAD PA NI
NGAN 'GRO LAS YANG DAG PAR 'DAS PA LA RAB TU 'JOG PAR MDZAD PA'I
PHYIR RO, ,

YONGS SU MYA NGAN LAS 'DAS PAR MDZAD PA NI YANG SRID PA LAS YANG
DAG PAR 'DAS PA LA RAB TU 'JOG PAR MDZAD PA'I PHYIR RO, ,MDOR NA
NI DUL BA DANG DUL BA'I PHAN YON LA RAB TU 'JOG PAR MDZAD PA NYID
DU BSTAN PA YIN TE, DUL BA NI NYON MONGS PA SPANGS PA'O, ,DUL
BA'I PHAN

YON NI MTHONG BA'I CHOS LA ZHI BA'I BDE BAR GNAS PA DANG TSE PHYI
MA LA NGAN SONG DANG YANG SRID PA MI 'BYUNG BA'O, ,GZHAN YANG GO
RIMS BZHIN DU, NYON MONGS PA DANG SDUG BSNGAL LAS, ,GTAN DANG MA
LUS GROL MDZAD PHYIR, ,PHYI ROL PA NI GTAN DU'ANG MIN, ,MA LUS
LAS KYANG

GROL BYED MIN, ,GZHAN YANG, LUS NGAG DBANG PO DUL BA DANG, ,BSAM
GTAN BDEN MTHONG ZAD PA LA, ,'JOG PHYIR 'DUL MDZAD LA SOGS NYID,
,RIG BYA N+YA GRO DHA'I MDO BZHIN, ,DE LA BSAM GTAN NI SHES BZHIN
DU GNAS PA LAS GZUNG NAS BSAM GTAN BZHI DAG GI

BAR DAG YIN PAR RIG PAR BYA STE, SBYOR BA DANG BCAS BAR BZUNG
BA'I PHYIR RO, ,LUNG LAS NI 'DUL BAR MDZAD PA NI DBANG PO DUL BAS
TSUL KHRIMS RNAM PAR DAG PA LA RAB TU 'JOG PAR MDZAD PA'I PHYIR
RO, ,ZHI BAR MDZAD PA NI TING NGE 'DZIN RNAM PAR DAG PA LA RAB TU
'JOG PAR MDZAD

PA'I PHYIR RO, ,DBUGS 'BYIN PAR MDZAD PA NI, SHES RAB RNAM PAR
DAG PAS DBUGS 'BYIN PA DANG, DBUGS MCHOG TU PHYIN PA GNYIS LA RAB
TU 'JOG PAR MDZAD PA'I PHYIR RO, ,YONGS SU MYA NGAN LAS 'DAS PAR
MDZAD PA NI DE NYID KYIS BSIL BAR GYUR PA DANG, MCHOG TU BSIL

BAR GYUR PA GNYIS LA RAB TU 'JOG PAR MDZAD PA'I PHYIR RO ZHES
'BYUNG NGO, ,'DIS NI MDOR NA RGYU DANG BCAS PA'I BSLAB PA GSUM
YONGS SU RDZOGS PA LA RAB TU 'JOG PAR MDZAD PA NYID DU BSTAN PA
YIN NO, ,MDO SDE'I DUM BU BZHI PA LAS NI MDOR TSIG DANG PO GNYIS
DANG GSUM GYIS

@43A *, ,BCOM LDAN 'DAS KYIS RANG GI DON PHUN SUM TSOGS PA DANG,
GZHAN GYI DON GRUB PA PHUN SUM TSOGS PA YONGS SU BSTAN TO, ,DE LA
LAM MKHYEN PA LAM THUGS SU CHUD PA NI LAM DANG, LAM MA YIN PA
GNYIS MKHYEN PA'I PHYIR RO, ,LAM STON PA LAM GSUNG BA

NI LAM DANG LAM MA YIN PA GNYIS YANG DAG PAR RAB TU STON PA'I
PHYIR RO, ,GZHAN YANG 'JIG TSOGS KUN 'BYUNG BA DANG, 'GOG PAR
'GYUR BA GNYIS KYIS SGRUB PA GNYIS YONGS SU MKHYEN PA'I PHYIR
DANG, THUGS SU CHUD PA'I PHYIR DANG, YANG DAG PAR RAB TU STON
PA'I PHYIR TE, GO

RIMS BZHIN NO, ,LAM YONGS SU 'DREN PA NI LAM MTHONG BA RNAMS LAM
GYI GONG NAS GONG DU KHYAD PAR DU 'GRO BAS LAM GYI MTHAR THUG PAR
'DREN PA'I PHYIR RO, ,GZHAN YANG LAM MKHYEN PAS NA LAM MKHYEN
PA'O, ,LAM NYID THUGS SU CHUD PAS NA LAM THUGS SU CHUD PA'O,
,BSAM

PA YONGS SU SMIN PA RNAMS LA LAM STON PAR MDZAD PAS NA LAM STON
PA'O, ,LAM NYID DU GSUNG PA'I DANG TSUL CAN YIN PAS NA LAM GSUNG
BA'O, ,LAM YONGS SU 'DREN PA NI BSAM PA YONGS SU MA SMIN PA RNAMS
LA RNAM PAR GROL BA YONGS SU SMIN PAR BYED PA'I SHES

RAB YONGS SU SMIN PAR MDZAD PA'I PHYIR RO, ,GZHAN YANG LAM MKHYEN
PA NI DE MKHYEN PA'I PHYIR RO, ,LAM THUGS SU CHUD PA NI DE BRNYES
PA'I PHYIR TE, THUGS SU CHUD PA NI RNYED PA'I DON YIN PA'I PHYIR,
,LAM STON PA NI DE'I DUS NA 'GRO BA RNAMS LA'O, ,LAM GSUNG BA NI
DUS

GZHAN NA 'GRO BA RNAMS LA'O, ,LAM YONGS SU 'DREN PA NI DE NAS
'GRO BA'I BAR DU GCOD PA SEL BA'I PHYIR RO, ,CHOS KYI BSNGAGS PA
LAS BRTZAMS NA NI BCOM LDAN 'DAS KYI CHOS NI LEGS PAR GSUNGS PA
YANG DAG PAR MTHONG BA ZHES RGYAS PAR 'BYUNG BA DANG, BCOM LDAN

'DAS KYIS LEGS PAR GSUNGS PA'I CHOS 'DUL BA NI LEGS PAR BSTAN PA
ZHES RGYAS PAR 'BYUNG BA DANG, DGE SLONG DAG NGA'I CHOS NI LEGS
PAR GSUNGS PA GSAL BA CHE BA ZHES RGYAS PAR 'BYUNG BA MDO SDE'I
DUM BU GSUM PA DAG STE, DE LA MDO SDE'I DUM BU DANG PO LAS 'BYUNG
BA'I BSDUS

@43B PA'I DON GYI PHYI ROL PA DAG GI CHOS LAS SANGS RGYAS PA'I
CHOS KHYAD PAR YOD PA YONGS SU BSTAN TE, DE LA PHYIN CI MA LOG
PAR YANG DAG PAR GSUNGS PA'I PHYIR LEGS PAR GSUNGS PA'O, ,DON
MTHONG PA'I PHYIR YANG DAG PAR MTHONG BA YIN GYI DAD BA TZAM
KHONG DU CHUD PAR BYA BA NI MA YIN

TE, JI SKAD DUS RI'I MDO LAS DGE SLONG DAG KHYED KYIS GANG DANG
GANG YANG DAG PA JI LTA BA BZHIN DU YANG DAG PA'I SHES RAB KYIS
MTHONG BA NI ZHES RGYAS PAR GSUNGS PA LTA BU'O, ,NYON MONGS PA'I
BAG LA NYAL GYI GNYEN POR GYUR PA'I PHYIR NAD MED PA'O, ,YONGS SU
NYAMS PA MED PAS DUS

CHAD PA MED PA STE, DUS NGES PA MED PA'I PHYIR RO, ,SDUG BSNGAL
MA LUS PA LAS NGES PAR 'BYUNG BA LA NYE BAR GTOD PA'I PHYIR NYE
BAR GTOD PA'O, ,THUN MONG MA YIN PA'I PHYIR 'DI MTHONG BA LA YOD
PA STE, 'DI MTHONG BA RNAMS LA YOD PA'I PHYIR RO, ,BRTAG MI NUS
PA'I PHYIR MKHAS

PA RNAMS KYI RANG GIS RIG PAR BYA BA'O, ,PHYI ROL PA RNAMS KYI
CHOS NI DE LAS BZLOG PA'I PHYIR RO, ,GZHAN YANG DUS THAMS CAD DU
BYA SLA BA'I PHYIR DUS CHAD PA MED PA STE, JI SKAD DU SANGS RGYAS
KYI GSUNG NI 'GRO BA NA YANG BYA SLA BA YIN LA ZHES BYA BA RGYAS
PAR GSUNGS PA LTA BU'O, ,SLOB DPON

GYI DPE MKHYUD DANG BRAL BA'I PHYIR TSUR SHOG LTOS SHIG PA YANG
YIN TE, TSUR SHOG LTOS SHIG CES BYA BA'I SKABS DBYE BA DANG LDAN
PA'I PHYIR TE, ,JI SKAD DU NGA'I NYAN THOS KYI DGE SLONG TSUR
SHOG SHIG DANG ZHES BYA BA RGYAS PAR GSUNGS PA LTA BU'O, ,LHAG MA
NI SNGA MA BZHIN NO, ,'DIR

BSHAD PA, 'PHAGS PA'I LAM GYI YAN LAG BRGYAD PO NI, YANG DAG DON
DANG DON NI MTHONG BA DANG, ,GNYEN PO DANG NI GTAN DANG MA LUS
DANG, ,THUN MONG MIN DANG RTOG GE'I YUL MIN DANG, ,GZHAN YANG DE
NI DUS CHAD MED PA'I PHYIR, ,BYA SLA BA DANG TSUR SHOG LTOS SHIG
CES, ,

SLOB DPON DPE MKHYUD BRAL BA SHES BYA ZHING, ,LHAG MA SNGA MA
BZHIN DU SHES PAR BYA, ,LUNG LAS NI LEGS PAR GSUNGS PA ZHES BYA
BA NI BSTAN PA YIN LA, LHAG MA NI BSHAD PA YIN NO, DE LA GZHAN
GYI RKYEN GYIS KHA NA MA LUS PA'I PHYIR YANG YANG DAG PAR MTHONG
NGO, ,ZAG PA MED PA

@44A *, ,YIN PA'I PHYIR NAD MED PA'O, ,DUS YONGS SU CHAD PA MED
PA'I PHYIR DUS CHAD PA MED PA STE, YONGS SU NYAMS PA MI SRID PA'I
PHYIR RO, ,MYA NGAN LAS 'DAS PA LA NYE BAR GTOD PA'I PHYIR NYE
BAR GTOD PA'O, ,THUN MONG MA YIN PA'I PHYIR 'DI MTHONG BA LA DON

YOD PA'O, ,BRJOD PAR BYA BA MA YIN PA'I PHYIR MKHAS PA RNAMS KYI
RANG GIS RIG PAR BYA'O ZHES 'BYUNG BA'O, ,MDO SDE'I DUM BU GNYIS
PA LAS NI PHYI ROL PA DANG CHOS MI MTHUN PAS CHOS 'DUL BA 'DI'I
YON TAN YANG DAG PAR BSTAN PA YIN TE, PHYI ROL PA DAG GI CHOS
'DUL BA

NI NYE BAR BSTAN PA NYID KYIS NYES PAR BSHAD PA YIN NO, ,RDZOGS
PA'I BYANG CHUB TU 'GRO BAR MI 'GYUR BA NYID KYIS NGES PAR MI
'BYUNG BA YIN NO, ,'DUS PA DANG MI LDAN PA NYID KYIS MI MTHUN PA
YIN TE, 'DUS PA DANG LDAN PA NI TSOGS PA YIN PA'I PHYIR RO, ,STON
PA DE BZHIN

GSHEGS PA LA SOGS PA MA YIN PA NYID KYIS RTEN PA MED PA YIN, MDOR
NA SKYON RNAM PA 'DI BZHI BSTAN PA YIN TE, ,BSTAN PA'I CHOS LA
DON PHYIN CI LOG PA NYID KYI SKYON DANG, SGRUB PA'I CHOS LA MYA
NGAN LAS 'DAS PAR MI 'GRO BA NYID KYI SKYON DANG, NYAN PA PO
RNAMS LA BLO DU MA DANG LDAN

PA NYID KYI SKYON DANG, STON PA LA THE TSOM THAMS CAD GCOD MI NUS
PA'I SKYON NO, ,RNAM GRANGS GZHAN YANG, TSIG 'BRU BZANG MIN DON
BZANG MIN, ,GROL DANG RIGS PA'I THABS MA YIN, ,SNGA MA PHYI MA
'GAL BA YIN, ,DE BZHIN BSDU BA BZHIN DANG NI, ,BSTAN PA BZHI DAG
SPANGS PA

DANG, ,STON PA'ANG STON PA'I MTSAN NYID MED, ,DE LTAR GZHAN GYI
BSTAN BCOS DANG, ,SLOB MA BSTAN PA SKYON CAN YIN, ,CHOS 'DUL BA
'DI NI DE LAS BZLOG PAS SKYON MED PA YIN NO, ,DON PHYIN CI MA LOG
PA NYID KYIS RIGS PA YIN PA'I PHYIR CHOS SO, ,NYON MONGS PA 'DUL
BA'I

PHYIR 'DUL BA'O, ,DE LTAR NA SANGS RGYAS KYI BSTAN PA NI YANG DAG
PA'I YE SHES DANG SPANGS PA 'DREN PA NYID YIN PAR BSTAN PA YIN
NO, ,MDO SDE'I DUM BU GSUM PA LAS 'BYUNG BA NI RNAM PA DRUG DAG
GIS CHOS KYI YON TAN YONGS SU BSTAN PA YIN TE, DON PHYIN CI MA
LOG PA NYID DANG,

@44B BDE BAR 'JUG PA NYID DANG, GONG NA MED PA NYID DANG, LHA
DANG MIS YANG DAG PAR BZUNG BA NYID DANG, JI LTAR 'OS PA'I GDUL
BA LA BSTAN PA NYID DANG, SLOB DPON GYI DPE MKHYUD MED PAR RGYUN
DU BSTAN PA NYID KYIS SO, ,DE LA BDE BAR 'JUG PA NYID NI GSAL BA
NYID KYIS TE,

TSIG DANG YIG 'BRU GSAL BA'I PHYIR RO, ,PHYE BA NYID KYIS KYANG
YIN TE, DON SHIN TU RNAM PAR PHYE BA'I PHYIR RO, ,GONG NA MED PA
NYID NI RGYU BA BCAD PA NYID KYIS TE, CHES SHIN TU MCHOG TU 'GRO
BA NI RGYU BA'O, ,DE 'DIR YANG DAG PAR CHAD PAS NA RGYU BA BCAD
PA'O, ,LHAG MA

GSUM NI GO RIMS BZHIN DU LHA DANG MI'I BAR DAG LA YANG DAG PAR
SHIN TU BSTAN PA LAS REG PAR BYA'O, ,BSDUS PA'I TSIGS SU BCAD PA,
DE NYID DON NI LEGS GSUNGS PHYIR, ,BDE BAR 'JUG PHYIR BLA MED
PHYIR, ,RAB TU GZUNG PHYIR JI LTAR 'OS, ,MA LUS PAR NI BSTAN

PHYIR RO, ,PHYI ROL PA'I CHOS NI 'DI LAS BZLOG PA'I PHYIR RO,
,BCOM LDAN 'DAS KYIS NYID KYI CHOS KYI YON TAN THUN MONG MA YIN
PA NYID DU YONGS SU BSTAN PA YIN NO, DGE 'DUN GYI BSNGAGS PA LAS
BRTZAMS NAS NI, BCOM LDAN 'DAS KYI NYAN THOS KYI DGE 'DUN NI LEGS
PAR ZHUGS

PA ZHES BYA BA'I MDO SDE'I DUM BU STE 'DIS NI NYAN THOS KYI DGE
'DUN NI DGE SBYONG GI TSUL GYI DON DANG, DGE SBYONG GI TSUL DANG,
DGE SPYONG DANG, DGE SPYONG GI TSUL BSTAN PA LAS BRTZAMS NAS LEGS
PAR ZHUGS PA NYID DU STON TO, ,DGE SPYONG GI TSUL GYI DON NI MYA
NGAN LAS 'DAS PA STE, DER

ZHUGS PA NI RIGS PAR ZHUGS PA STE, DE'I RIGS PA'I CHOS NI BLA NA
MED PA KUN TU 'THOB PAR 'GYUR BA NYID YIN LA ZHES BYA BA GSUNGS
PA'I PHYIR RO, ,NGES PA'I TSIG TU NA GNAS PAR BYA BA NI GNAS TE,
RTAG TU GNAS SU GYUR PAS NA RIGS PA'O, ,DGE SPYONG GI TSUL NI
'PHAGS PA'I

LAM YAN LAG BRGYAD DE, DER ZHUGS PA NI DRANG POR ZHUGS PA STE,
BDUD RTZI'I SGO NI PHYE MDZAD CING, ,DRANG PO'I LAM NI RAB TU
BSTAN, ,ZHES GSUNGS PA'I PHYIR RO, ,DE BZHIN DU DRANG PO CI ZHE
NA, 'PHAGS PA'I LAM MO, ,GYA GYU BA CI ZHE NA, LTA BA SDIG BA CAN
NO ZHES 'BYUNG BA LTA

@45A *, ,BU'O, ,DGE SBYONG RNAMS LA YANG DAG PA'I RANG BZHIN DU
ZHUGS PA NI MTHUN PAR ZHUGS PA STE, YANG DAG PA'I RANG BZHIN YANG
BYAMS PA'I LUS LA SOGS PA'I LAS KYIS MTHUN PAR GYUR PA NYID DANG,
LONGS SPYOD DANG, TSUL KHRIMS DANG LTA BA MTHUN PA NYID KYIS

SO, ,DGE SPYONG GI TSUL BSTAN PA NI CHOS YIN TE, DE LA JI SKAD
BSTAN PA BZHIN DU SPYOD PAR BYED PAS NA CHOS DANG, RJES SU MTHUN
PAR SPYOD PA'O, ,RNAM GRANGS GZHAN YANG DON GYI MCHOG BSGRUB PA
DANG, PHYIN CI MA LOG PA SGRUB PA DANG, THA MI DAD PA SGRUB PA
DANG, JI LTAR

RJES SU BSTAN PA BZHIN DU BSGRUB PA LA BRTZAMS NAS LEGS PAR ZHUGS
PA NYID DU STON TO, ,LUNG LAS NI MU STEGS CAN GYI 'KHOR RNAMS LA
NI LOG PAR BSGRUB PA RNAM BZHI YOD DE, CHOS 'DUL BA NYAS PAR
BSHAD PA LA ZHUGS PA NYID DO, ,TSUL 'CHOS PA NYID DANG,

BDAG GI LTA BA MCHOG TU 'DZIN PA NYID DANG, RNYED PA DANG BKUR
STI LA LHAG PAR CHAGS PA NYID DO, ,DE MED PA'I PHYIR BCOM LDAN
'DAS KYI NYAN THOS KYI DGE 'DUN NI RIGS PAR ZHUGS PA NAS, CHOS
DANG RJES SU MTHUN PAR SPYOD PA'O ZHES BYA BA'I BAR DU 'BYUNG
NGO, ,KUN NAS

NYON MONGS PA'I PHYOGS LAS BRTZAMS NAS NI DGE SLONG GANG TSUL
KHRIMS 'CHAL PA SDIG PA'I CHOS CAN ZHES BYA BA NI MDO SDE'I DUM
BU STE, DE LA TSUL KHRIMS 'CHAL BA NI RTZA BA'I LTUNG BA LHAG PAR
SPYOD PA'I PHYIR RO, ,SDIG PA'I CHOS CAN NI NGO TSA SHES PA DANG,
KHREL YOD PA CHUD

GSON PA'I PHYIR RO, ,KHONG MYAGS PA NI KHA NA MA THO BA DE 'CHAB
PA'I PHYIR RO, ,'DZAG PA NI KUN TU SPYOD PA MI SPONG PA NYID KYI
PHYIR RO, ,SHING RUL PA LTA BU NI DAM PA'I CHOS MI SKYE BA'I
PHYIR RO, ,BONG BU LTAR KUN TU SPYOD PA NI LUNG BONG LTAR KUN TU
SPYOD PA'I PHYIR TE, JI SKAD DU LUNG BONG GI MDO

LAS GSUNGS PA LTA BU STE, JI LTAR, DUNG GI KHA CAN SKAD PO CHE,
,ZHES TSIGS SU BCAD PA LTA BU'O, ,DE YANG RGYUN RNAM PA GNYIS
KYIS TE, SDIG PA 'DOD PA LA BSTAN NAS DON MED PA'I DGE SPYONG GI
TSUL KHAS 'CHE BA'I PHYIR RAM, 'KHRIG PA SPONG BAR KHAS 'CHE BA'I
PHYIR RO, ,MDOR

@45B NA DGE SLONG TSUL KHRIMS LOG PAR BSGRUB PA LA SKYON RNAM PA
DRUG YONGS SU BSTAN PA YIN TE, SBYOR BA LOG PA'I SKYON DANG, BSAM
PA LOG PA'I SKYON DANG, KHA NA MA THO BA DE LAS MI LDONG BA'I
SKYON DANG, THAL BA'I SKYON DANG, RTOGS PA'I SKAL PA MED PA NYID
KYI SKYON DANG,

LOG PAR 'TSO BA'I SKYON NO, ,GZHAN YANG KHONG MYAGS PA NI RTOG PA
MI BZAD PA SPANG RGYAG LA GNAS PAR BYED PA'I PHYIR RO, ,'DZAG PA
NI DBANG PO DRUG GI RMA MI SBED PA'I PHYIR RO, ,RNAM GRANGS 'DIS
NI LOG PA RNAM PA DRUG YONGS SU BSTAN PA YIN TE, SBYOR BA LOG PA
DANG, BSAM PA

LOG PA DANG, GNAS PA LOG PA DANG, RGYU BA LOG PA DANG, SKAL BA
NYID LOG PA DANG, 'TSO BA LOG PA'O, ,GOO TA MA DAG KHYED NI SKYE
DGU NYON MONGS PA CAN, SDUG BSNGAL CAN, MYA NGAN CAN, 'KHRUG PA
CAN YIN NA, KHYED CAG LA RNYED PA DAG NI CI DAG YOD,

LEGS PAR RNYED PA DAG NI CI DAG YOD CES BYA BA 'BYUNG BA NI MDO
SDE'I DUM BU STE, DE LA RNYED PA DAG NI CI DAG YOD CES BYA BA NI
DGE BA'I CHOS DANG MI LDAN PA NYID DU STON TO, ,LEGS PAR RNYED PA
DAG NI CI YOD CES BYA BA NI DE DANG MI LDAN PA NYID KYI PHYIR
SNGON GYI DGE BA'I 'BRAS BU MI LA

SOGS PA RNYED PA LEGS PAR RNYED PA MA YIN PA NYID DU STON TO,
,NYON MONGS PA LA SOGS PA CAN NYID KYIS NI SDUG BSNGAL GYI RGYU
DANG, SDUG BSNGAL RNAM PA MANG PO LA SKYE DGU GNAS PAR STON TO,
,DE LA NYON MONGS PA MANG BA NYID KYI PHYIR NYON MONGS PA CAN TE,
JI LTAR PHAL CHER THAMS

CAD CHOM RKUN DU GYUR TO ZHES BYA BA LTA BU'O, ,SKYE BA DANG, RGA
BA DANG, NA BA DANG, 'CHI BA DANG, MI SDUG PA DANG PHRAD PA'I
SDUG BSNGAL PHAL CHE BA NYID KYI PHYIR SDUG BSNGAL CAN NO, ,SDUG
PA DANG BRAL BAS MYA NGAN MANG BA NYID KYI PHYIR MYA NGAN CAN NO,
,YONGS SU TSOR BA NA 'DOD PA MI RNYED PA

MANG BA NYID KYI PHYIR 'KHRUG PA CAN NO, ,DE NI DUS GSUM DAG TU
SDUG BSNGAL LA SOGS PA CAN YIN TE, MI SDUG PA'I DNGOS PO DANG
PHRAD PA DANG, SDUG PA'I DNGOS PO DANG BRAL BA DANG, SDUG PA'I
DNGOS PO DANG MI LDAN PAS TSOL BA NA'O, ,NYON MONGS PA CAN DE DAG
GSUM CHAR LA KHONG KHRO

@46A *, ,BA DANG, SDUG PA'I DNGOS PO DANG PHRAD PA LA 'DOD CHAGS
PAS SO, ,GZHAN YANG DBUL BA DANG, PHYUG PA DANG, 'BRING NI SDUG
BSNGAL LA SOGS PA CAN DANG GO RIMS BZHIN DU RIG PAR BYA STE, 'TSO
BAS PHONGS PA DANG, RGUD PA DANG, DES DGOS PA DANG,

TSEGS CHEN POS 'TSO BA 'BYOR PAS GO RIMS BZHIN NO, ,DGE SBYONG
NGAM BRAM ZE GANG LA LA MIG GI RO MYONG BAR BYED PA NI ZHES BYA
BA NI MDO SDE'I DUM BU'O, ,DE LA NYON MONGS PA KUN TU SPYOD PA'I
PHYIR NI BDUD KYI DBANG DU SHAS KYIS SONG BA YIN PAR RIG PAR BYA
STE, SHAS ZHES BYA BA NI CUNG

ZAD KYI DON YIN PA'I PHYIR SHAS KYIS SER SKYA ZHES BYA BA BZHIN
NO, ,DE DANG DU LEN PA'I PHYIR NI DBANG DU SONG BA'O, ,DE'I DBANG
GIS LAS KUN NAS SLONG BAR BYED PA'I PHYIR NI LAG TU SONG BA'O,
,DES MI 'DZEM PA'I PHYIR NI CI 'DOD DGUR BYA BA'O, ,BDUD KYI
BCING BA DAG GIS NI GNAS

SKABS DE THAMS CAD DU BCING BA'O, ,BDUD KYI ZHAGS PA DAG LAS NI
MNGON SUM DU MA GYUR PA YIN YANG MA SPANGS PA DAG YIN PAS RAB TU
MA GROL BA'O, ,THAMS CAD LA RNAM PA THAMS CAD DU 'BYUNG BA MA YIN
GYI, RO MYONG BAR BYED PA DAG LA DE 'BYUNG BA'I PHYIR GANG LA LA
ZHES BYA BA

GSUNGS SO, ,DGE SBYONG DANG BRAM ZE SMOS PA'I THAR PA NI DE DAG
GI DBANG DU BYAS PA YIN PAS BCINGS PA NYID KYIS SKYO BAR BYA BA'I
PHYIR RO, ,MDOR NA 'DIR NYON MONGS PA'I RTEN DANG, DMIGS PA DANG,
RANG BZHIN DANG, GNAS SKABS KYI DBYE BA LAS NYES DMIGS BSTAN PA

YIN TE, DGE SBYONG DANG BRAM ZE NI RTEN YIN NO, ,DMIGS PA LA SOGS
PA NI DMIGS PA YIN NO, ,RO MYONG BAR BYED PA NI RANG BZHIN YIN
NO, ,DE YANG SRED PA YIN PAR RIG PAR BYA'O, ,GNAS SKABS KYI DBYE
BAS NI RNAM PA DRUG STE, KUN TU SPYOD PA DANG, DANG DU LEN PA

DANG, ZIL GYIS GNON PA DANG, YON TAN DU BLTA BA DANG, MNGON DU
GYUR PA DANG, MA SPANGS PA'I GNAS SKABS KYI DBYE BA LAS SO, ,MI
DGE BA'I CHOS RNAMS YANG DAG PAR BLANGS PA'I RGYUS MTHONG BA'I
CHOS NYID LA SDUG BSNGAL BAR GNAS PA DANG ZHES BYA BA NI MDO
SDE'I DUM

@46B BU'O, ,DE LA SDUG BSNGAL BA ZHES BYA BA NI BSTAN PA'O, ,LHAG
MA NI BSHAD PA'O, ,DE LA SDUG BSNGAL DANG BCAS PA NI YONGS SU
TSOL BA'I TSE GRANG BA NA LHAGS PAS SBREBS PA DANG ZHES BYA BA
RGYAS PAR 'BYUNG BAS SO, ,PHONGS PA DANG BCAS PAS NI 'DOD PAS
PHONGS PA DANG LDAN PA'I

PHYIR 'BYOR PA MED PA'I TSE NA'O, ,GNOD PA DANG BCAS PA NI RGYAL
PO DANG CHOM RKUN LA SOGS PA'I GNOD PA DANG LDAN PA'I PHYIR KUN
TU SRUNG BA'I TSE DBYUG PA DANG MTSON CHA'I GNOD PA LA SOGS PAS
SO, ,YONGS SU GDUNG BA DANG BCAS PA NI MYA NGAN DANG, MI TSIM PA
DANG YID LA GCAGS

PA'I YONGS SU GDUNG BA DANG LDAN PA'I PHYIR TE, RGUD PA DANG,
LONGS SPYOD PA DANG, 'CHI BA'I DUS DAG TU STE GO RIMS BZHIN NO,
,SROG GCOD PA KUN TU BSTEN CING BSGOMS LA LAN MANG DU BYAS PAS
ZHES BYA BA NI MDO SDE'I DUM BU'O, ,DE LA KUN TU BSTEN CING ZHES
BYA BA NI BYAS PA NYID DU

STON LA, BSGOMS LA LAN MANG DU BYAS PAS ZHES BYA BA NI BSAGS PA
NYID DE BRTZON PA DANG, PHYIR ZHING BYED PA GNYIS BSAM PA DANG
SBYOR BAS DE BRTAS PAR BYA BA'I PHYIR RO, ,'DI LA BSGOM PA BYAS
PA'AM, BSGOM PA BYUNG BAS SAM NGES PA'I TSIG GIS NA BSGOMS PAR
GYUR PAS NA

BSGOM PA STE, BSAM PA NYID KYIS TE, JI SKAD DU, SDIG PA BYAS PAR
GYUR NA YANG, ,DE LA YANG DANG YANG MI BYA, ,SDIG PA KUN BSAGS
SDUG BSNGAL BAS, ,'DI LA 'DUN PA MI BYA'O, ,ZHES GSUNGS PA LTA
BU'O, ,'DIR 'DUN PAS NI BRTZON PA STON TO, ,YANG DANG YANG DU

BYED PA DANG, 'DUN PAR BYED PAS NI BSAGS PA YIN TE, KUN DU BSAGS
PA'I RNAM GRANGS KYIS YIN NO, ,BSAGS PA'I LAS GANG YIN PA DE NI
RNAM PAR SMIN PA NGES PAR 'GYUR RO, ,KHA CIG LA NI BYAS PAR YANG
'GYUR TE, SKAL PA CHUNG BA'I PHYIR RAM, ZHING DANG SEMS PA'I

KHYAD PAR LAS SO, ,GAL TE KUN TU BSTEN PA LA SOGS PAS BYAS PA
DANG BSAGS PA NYID DU STON NA, MI SDUG PA KUN TU BSTEN CING
BSGOMS LA LAN MANG DU BYAS PAS NI 'BRAS BU CHEN POR 'GYUR RO ZHES
BYA BAR JI LTAR RUNG ZHE NA, DE LA YANG BRTZON PA DANG, LAN MANG
DU BYA BA BYA

@47A *, ,DGOS SO, ,'DI LTAR YANG YIN TE, DE LA SKYE BA DANG GNAS
PA DANG 'PHEL BA DANG LDAN PAR YANG STON TO, ,GZHAN YANG SBYOR BA
DANG, RNYED PA DANG, 'GRUB PA'I GNAS SKABS SO, ,GZHAN YANG STOBS
DANG SKABS DANG BCAS PA DANG, SKABS MED PA 'BYUNG

BA'I YID LA BYED PA'I GNAS SKABS TE, TING NGE 'DZIN LA MA THOB PA
DANG, THOB PA DANG, GOMS PA NA'O, ,YANG RNAL 'BYOR SPYOD PA RNAM
PA GSUM GYI GNAS SKABS YIN TE, RNAL 'BYOR SPYOD PA RNAM PA GSUM
NI LAS DANG PO PA DANG, YONGS SU SBYANG BA BYAS PA DANG, YID LA

BYED PA LAS 'DAS PA'O, ,RNAM GRANGS GZHAN YANG MNGON SUM DU BYED
PA'I PHYIR DANG, SEMS LA DE'I SA BON BRTAS PAR BYED PA'I PHYIR
DANG, BRTAS PA DE PHYIR ZHING MNGON DU GYUR PA NYID KYI PHYIR KUN
TU BSTEN PA LA SOGS PA GSUM YIN NO, ,BRJOD PAR BYA BA RNAM PA DU
MA YIN KYANG RJOD

PA NI GCIG YIN NO ZHES BYA BA DE NI BSGRUBS ZIN TO, ,SGRIB PA
LNGA PO ZHES BYA BA NI MDO SDE'I DUM BU'O, ,DE LA LNGA KHO NA'I
DGOS PA NI TING NGE 'DZIN LA SBYOR BA LA SGRIB PA NI SGRIB PA
GNYIS YIN NO, ,TING NGE 'DZIN DU ZHUGS PA'I SGRIB PA NI GSUM YIN
TE, SEMS NANG DU SDUD PA'I PHYIR DANG,

PHYI ROL DU RNAM PAR G-YENG BA'I PHYIR DANG, YANG DAG PAR SBYOR
BA LA NGES PA NI MI RNYED BA'I PHYIR RO, ,GZHAN YANG ZHI GNAS
DANG LHAG MTHONG LA SBYOR BA'I SGRIB PA NI SGRIB PA GNYIS YIN LA,
ZHI GNAS LA ZHUGS PA'I NI ZHUM PA'I SKYON YOD PA'I PHYIR ZHI GNAS
KYI SGRIB PA NI GCIG

YIN ZHING, LHAG MTHONG LA ZHUGS PA YIN NA NI RNAM PAR MA ZHI BA
DANG, MA NGES PA'I SKYON YOD PA'I PHYIR LHAG MTHONG GI SGRIB PA
NI GNYIS SO, ,GZHAN YANG TSUL KHRIMS KYI SGRIB PA NI GNYIS TE,
'DOD CHAGS DANG, ZHE SDANG GNYIS KYIS 'CHAL BA'I TSUL KHRIMS KUN
NAS

SLONG BAR BYED PA'I PHYIR RO, ,TING NGE 'DZIN GYI SGRIB PA YANG
GNYIS TE, SEMS NANG DU SDUD PA'I PHYIR DANG, PHYI ROL DU RNAM PAR
G-YENG BA'I PHYIR RO, ,SHES RAB KYI SGRIB PA NI GCIG STE, YANG
DAG PAR NGES PA MI RNYED PA'I PHYIR RO, ,LUNG LAS TSUL KHRIMS KYI
SGRIB PA NI GCIG STE,

@47B TSANGS PAR SPYOD PA LAS NYAMS PAR BYED PA'I PHYIR RO, ,GDAMS
NGAG GI SGRIB PA YANG GCIG STE, DES TSIG MI BZOD PA'I PHYIR RO,
,ZHI GNAS DANG RAB TU 'DZIN PA DANG BTANG SNYOMS KYI DUS DAG TU
STE 'GRUB PA'I SGRIB PA GSUM MO ZHES 'BYUNG NGO, ,SGYU RTZAL SHES
DAG GSUM

PO 'DI DAG NI SEMS CAN RNAMS KYI LAS KYI GZHI DANG KUN 'BYUNG BA
DAG CES BYA BA NI MDO SDE'I DUM BU'O, ,DE LA LAS KYI GZHI DANG
KUN 'BYUNG BA DAG CES BYA BA NI RAB TU 'JUG PAR BYED PA DANG,
RJES SU 'JUG PAR BYED PA'I RGYU STON PA YIN TE, CHAGS PA LA SOGS
PA GANG DANG DU

LEN PA NA NYES PAR SPYOD PA KUN NAS SLONG BAR BYED PA DANG, GANG
GIS MI 'DZEM PA NA NYES PAR SPYOD PA LAS MI LDOG PA YIN NO, ,DE
LTAR NA DE BYAS PA DANG BSAGS PA'I YIN NO, ,GZHAN YANG CHAGS PA
LA SOGS PA NI KUN TU SPYOD PA'I GNAS SKABS DANG ZIL GYIS GNON
PA'I GNAS

SKABS KYANG YIN PAR STON TO, ,DE NYID KYI PHYIR CHAGS PA DANG
CHAGS PAS ZIL GYIS GNON PA ZHES BYA BA GSUNGS TE, ZIL GYIS MA NON
NA NI DES DE LAS SKYES PA'I LAS SLONG BAR MI BYED DO, ,GZHAN YANG
SBYOR BA'I GNAS SKABS DANG MTHAR THUG PA'I GNAS SKABS KYANG YIN
NO, ,

YID KYIS NYES PAR SPYOD PA LA SBYOR BA'I GNAS SKABS GANG YIN ZHE
NA, CHAGS PA LA SOGS PA GANG GIS GZHAN GYI RDZAS BDAG GIR BYA BA
LA SOGS PA PHYIS NGES PA RNYED PA'O, ,GZHAN YANG CHAGS PA LA SOGS
PA NI LUS DANG NGAG DANG YID LA BYED PA DANG SMRA BA DANG RTOG
PA'I GZHI SEMS KYI

KUN 'BYUNG BA DAG GO, ,DE LTA NA NI DKAR PO'I PHYOGS LA YANG KUN
'BYUNG BA SMOS PAR 'GYUR RO, ,RNAM GRANGS DANG PO DAG TU NI GZHI
ZAD PA ZHES 'BYUNG BA NYID KYIS KUN 'BYUNG BA ZAD PA YANG RAB TU
GRUB PA'I PHYIR NA MI 'GYUR LA, BTZUN PA 'OD SRUNGS PA'I GZHUNG
LAS, GZHI GSUM

DAG NI LAS KUN 'BYUNG BAR BYA BA'I PHYIR ZHES 'DON PA DE DAG GI
LTAR NA ZLOS PA'I SKYON YANG MED PA KHO NA YIN NO, ,MA CHAGS PA
LA SOGS PA YANG DGE BA'I RTZA BA YIN PA'I PHYIR LAS KYI GZHI
DANG, KUN 'BYUNG BA DAG CES CI'I PHYIR MI SMOS SHE NA, CHAGS PA
LA SOGS PA'I GNYEN PO

@48A *, ,NYID DU YANG DAG PAR BSTAN PA'I PHYIR TE, GZHAN DU NA NI
DE DAG GI GNYEN PO YANG DAG PAR MA BSTAN PAR 'GYUR RO, ,DE LTAR
NA RNAM PAR RTOG PA 'DI DAG NI MI DGE BA RNAMS DANG, SDUG BSNGAL
BA RNAMS DANG, 'PHAGS PA MA YIN PA RNAMS DANG, DON MED

PA DANG LDAN PA RNAMS SO ZHES BYA BA NI MDO SDE'I DUM BU'O, ,DE
LA MI DGE BA RNAMS NI 'BRAS BU MI SDUG PA'I PHYIR RO, ,SDUG
BSNGAL BA RNAMS NI MTHONG BA'I CHOS LA SDUG BSNGAL GYI RGYU YIN
PA'I PHYIR RO, ,'PHAGS PA MA YIN PA RNAMS NI DGE BA'I CHOS YONGS
SU NYAMS PAR 'GYUR BA

NYID KYIS RNAM PAR BYANG BA DANG 'GAL BA CAN NYID YIN PA'I PHYIR
RO, ,DON MED PA DANG LDAN PA RNAMS NI KUN NAS NYON MONGS PA DANG
MTHUN PA'I PHYIR RO, ,MI DAG GI 'DOD PA RNAMS NI MI GTZANG BA
RNAMS DANG, DRI MI ZHIM PA RNAMS DANG, DRING BA RNAMS DANG, DRI
MI MTHUN PA RNAMS

YIN NO ZHES BYA BA NI MDO SDE'I DUM BU'O, ,DE LA 'KHRIG PA'I
GZHI'I 'DOD PA RNAMS NI MI GTZANG BA RNAMS TE, LUS DRI MA CAN DU
'GYUR BA NYID KYIS BKRU DGOS PA'I PHYIR RO, ,DRI MI ZHIM PA RNAMS
NI GCIN DANG PHYI SA 'DZAG PA'I PHYIR RO, ,DRI NGA BA RNAMS NI
RANG BZHIN GYI SHA

DANG KHRAG LA SOGS PA'I RANG BZHIN YIN PA'I PHYIR RO, ,MI MTHUN
PA RNAMS NI RDZAS RE RE YANG SKYUG BRO BA'I GZHI YIN PA'I PHYIR
DANG, 'KHRIG PA BSTEN PA'I MJUG TU MI MTHUN PA SKYE BA'I PHYIR
RO, ,DE LTAR NA TSIG GCIG DANG GCIG DANG GNYIS KYIS 'DOD PA RNAMS
KYI 'BREL BA DANG,

'DZAG PA DANG, RANG GI MTSAN NYID KYI SKYON YONGS SU BSTAN PA YIN
NO, ,'DIR YANG, 'DI LTAR 'DOD PA MI GTZANG RNAMS, ,DRI MAR 'GYUR
NAS BKRU BYA DANG, ,CHU SER GCIN RGYAGS DRI MI ZHIM, ,DRI NGA
RNAMS NI RANG BZHIN GYIS, ,MI MTHUN RNAMS NI RDZAS RE YANG, ,GANG
PHYIR

DE DAG SMAD PA DANG, ,'KHRIG PA BSTEN PA'I MJUG TU YANG, ,MI
MTHUN PA NI SKYE PHYIR RO, ,ZHES BYA BA SMOS SO, ,GZHAN YANG MI
GTZANG BA NYID RNAM PA GNYIS TE, RNAG MI GTZANG BA NYID DANG,
NYON MONGS PA MI GTZANG BA NYID DE, JI SKAD DU, LUS 'DI NYID MI
GTZANG BA RNAM PA SNA

@48B TSOGS KYIS GANG BAR SO SOR RTOG GO ZHES GSUNGS PA LTA BU'O,
,NYON MONGS PA MI GTZANG BA NYID NI JI SKAD DU, MI GANG CUNG MI
GTZANG BAR BYED PA ZHES 'BYUNG BA LTA BU'O, ,DE'I PHYIR RANG MI
GTZANG BA NYID YANG DAG PAR BSTAN PA'I PHYIR DRI MI ZHIM PA RNAMS
ZHES BYA BA GSUNGS SO, ,DRI MI

ZHIM PA NYID KYI RNAM PA'I KHYAD PAR BSTAN PA'I PHYIR DRI NGA BA
RNAMS ZHES BYA BA GSUNGS SO, ,MI MTHUN PA RNAMS NI SNGA MA BZHIN
NO, ,MI GTZANG BA MA BRJOD NA NI RNAG MI GTZANG BA NYID KYIS DRI
MI ZHIM PA'I MTSAN NYID MA BSTAN PAR 'GYUR BAS SO, ,DRI MI ZHIM
PA MA BRJOD NA NI DRI NGA BA SMAD PA NYID

DU MA BSTAN PAR 'GYUR BAS SO, ,LUNG LAS NI MI GTZANG BA RNAMS NI
BSTAN PA YIN LA, ,LHAG MA NI BSHAD PA YIN NO, ,DE LA MDOR NA 'DOD
PA DAG NI RNAM PA GNYIS DAG STE, KHA ZAS KYI 'DOD PA RNAMS DANG,
'KHRIG PA'I 'DOD PA RNAMS TE, JI SKAD DU RAL PA CAN GYI MDO SDE
LAS,

ZAS RNAMS DANG NI SKOM RNAMS DANG YANG DE BZHIN RO RNAMS DANG,
,BUD MED RNAMS NI 'DOD RNAMS YIN ZHES 'DI NA KHA CIG 'CHI, ,ZHES
GSUNGS PA LTA BU'O, ,DE LA KHA ZAS KYI 'DOD PA RNAMS NI YONGS SU
'GYUR BA NYID KYIS DRI MI ZHIM PA RNAMS DANG, DRI NGA BA RNAMS
TE, GCIN DANG PHYI SA'I

DNGOS PO DANG, SHA LA SOGS PA'I DNGOS POR YONGS SU 'GYUR BA'I
PHYIR RO, ,'KHRIG PA'I 'DOD PA RNAMS NI YONGS SU 'GYUR BA NYID
KYIS MI MTHUN PA RNAMS TE, YONGS SU GDUNG BA DANG BRAL NA MI
MTHUN PA SKYE BA'I PHYIR RO ZHES 'BYUNG NGO, ,'DOD PA'I RGYU DANG
'DOD PA'I GZHI ZHES BYA BA

NI MDO SDE'I DUM BU'O, ,DE LA NYON MONGS PA'I 'DOD PA NI RNAM PA
GNYIS SU RIG PAR BYA STE, 'DUN PA DANG 'DOD CHAGS SO, ,GZHI'I
'DOD PA YANG RNAM PA GNYIS TE, THOB PA DANG, MA THOB PA'O, ,DE LA
'DOD PA'I RGYU DANG 'DOD PA'I GZHI NYON MONGS PA'I 'DOD PA RNAM
PA GNYIS

KYIS SO, ,'DOD PA'I DBANG DU BYA BA DANG, 'DOD PA RNAMS KHO NA'I
RGYUS ZHES BYA BA NI GZHI'I 'DOD PA RNAM PA GNYIS KYI DON DU STE,
DE LTAR NA RGYU GANG GIS GANG GI DON DU RTZOD PA DE YONGS SU
BSTAN PA YIN NO, ,CHAGS PA DANG, ZHEN PA DANG, 'CHUMS PA DANG,
MDUD BA BOR

@49A *, ,BA DANG, BRGYAL BA DANG, LHAG PAR CHAGS PA DANG, LHAG
PAR ZHEN PAR GYUR PA ZHES BYA BA NI MDO SDE'I DUM BU STE, 'DOD
CHAGS KYIS KUN NAS DKRIS PA SKYES PA'I PHYIR DANG, SKYES PA DANG
DU LEN PA'I PHYIR DANG, THOB PA DANG LONGS SPYOD 'DOD PA'I PHYIR

DANG, DE'I THABS LA LAN MANG DU RJES SU RNAM PAR RTOG PA'I PHYIR
DANG, NYES DMIGS MI MTHONG BA'I PHYIR DANG, YONGS SU BZUNG BA LA
KUN TU 'DZIN PA SKYE BA'I PHYIR DANG, MI TSIM PA NYID KYI RGYUS
DE BSTEN PA LA SEMS GZHOL BAS LAN MANG DU GNAS PA'I PHYIR GO RIMS
BZHIN DU RIG

PAR BYA'O, ,'DOD PA LA 'DOD CHAGS DANG, LHAG PAR ZHEN PA DANG,
RNAM PAR BCINGS PA DANG, YONGS SU ZHEN PA DANG, KUN TU 'DOD CHAGS
KYI RGYUS ZHES BYA BA NI MDO SDE'I DUM BU STE, KUN TU SPYOD PA
DANG, DANG DU LEN PA DANG, ZIL GYIS GNON PA DANG, DES MI 'DZEM PA
DANG,

DE LA KUN TU DGA' BA NYID DANG GO RIMS BZHIN NO, ,GZHAN YANG RANG
GI 'DOD PA LA MNGON PAR DGA' BA DANG, YONGS SU BZUNG BA DANG, MI
'BRAL BAR 'DOD PA DANG, GZHAN GYI 'DOD PA LA MNGON PAR DGA' BAR
BYED PA DANG, KUN TU 'DOD CHAGS PA GNYIS TE, 'DOD PA LA 'DOD

CHAGS DANG, LHAG PAR ZHEN PA DANG, RNAM PAR BCINGS PA DANG, YONGS
SU ZHEN PA DANG, KUN TU 'DOD CHAGS DANG GO RIMS BZHIN NO, ,LTA BA
RNAMS LA YANG LTA BA LA 'DOD CHAGS PA DANG, LHAG PAR ZHEN PA
DANG, RNAM PAR BCINGS PA NI DE BZHIN NO, ,LTA BA NI MI MTHUN PA

RNAMS YIN NA NI RANG GI LTA BAR MNGON PAR DGA' BAR BYED PAS YONGS
SU ZHEN PA'O, ,LTA BA MTHUN PA DAG YIN NA NI DE'I LTA BA LA RJES
SU CHAGS PAS KUN TU 'DOD CHAGS SU RIG PAR BYA'O, ,DE LTA BU'I
TSIG RNAMS NI RNAM GRANGS SU GSUNGS PA YIN KYANG NYES PA MED DE,
DGOS PA DANG

BCAS PA YIN PA'I PHYIR SNGAR JI SKAD BSHAD PA LTA BU'O, ,DGE
SLONG DAG SEMS CAN DE DAG LA NI DON SPYOD PA MED, CHOS SPYOD PA
MED, BSOD NAMS SPYOD PA MED, DGE BA SPYOD PA MED, DGE LEGS SPYOD
PA MED DO ZHES BYA BA NI MDO SDE'I DUM BU'O, ,MDO SDE'I DON TSOL
BA DANG, NYAN

@49B PA DANG, SEMS PA DANG, RAB TU STON PA DAG NI DON SPYOD PA'O,
,CHOS TSOL BA DANG NYAN PA DANG KLOG PA DANG 'DON PA DANG STON PA
NI CHOS SPYOD PA'O, ,DE GNYIS KA LA BRTEN NAS MNGON PAR MTHO BA
LAS BRTZAMS TE, BSOD NAMS KYI LAS BYED PA NI BSOD NAMS SPYOD
PA'O, ,MI G-YO BA'I

LAS BYED PA NI DGE BA SPYOD PA STE MI DGE BA SPANGS PA'I PHYIR
RO, ,NGES PAR LEGS PA LAS BRTZAMS TE BYANG CHUB KYI PHYOGS BSGOM
PA NI DGE LEGS SPYOD PA STE, DRI MA MED PA'I PHYIR DANG, YONGS SU
NYAMS PA MED PA NYID KYIS 'GYUR BA MED PA'I PHYIR RO, ,GZHAN YANG
SBYIN PA NI BSOD

NAMS SPYOD PA'O, ,TSUL KHRIMS NI DGE BA SPYOD PA STE, BDE BA'I
DON GYIS NA GZHAN LA MI GNOD PA'I PHYIR RO, ,SGOM PA NI DGE LEGS
SPYOD PA'O, ,DGE SLONG DAG DE NI CHU GTER CHEN PO ZHES BYA BA'I
MDO SDE'I DUM BU'O, ,DE LA SNOD CHE BA NYID KYI PHYIR CHU GTER
CHEN PO'O, ,YE NAS

CHU CHE BA NYID KYI PHYIR CHU'I CHU BO CHEN PO'O, ,CHU KLUNG SNA
TSOGS NAS GLO BUR DU 'BAB PA'I PHYIR CHU'I TSOGS CHEN PO'O,
,SKABS PAR MI 'GYUR BA NYID KYI PHYIR CHU'I CHU CHEN PO STE, RTAG
TU CHUR 'DUG PA'I PHYIR RO, ,LUNG LAS NI CHU CHEN PO SDUD PA'I
DON DANG, MI SKYE BA'I DON DANG,

GCIG TU 'GYUR BA'I DON DANG, MI ZAD PA'I DON GYIS CHU GTER CHEN
PO DANG, CHU'I CHU CHEN PO'I BAR DAG YIN NO ZHES 'BYUNG NGO,
,THAGS 'KHRUGS PA LTA BU ZHES BYA BA NI MDO SDE'I DUM BU'O, ,DE
LA NOR DANG KHYIM DANG BU DANG CHUNG MA LA SOGS PA LA SRED PAS
PHAN TSUN DU

SEMS 'PHROG PA NYID KYI PHYIR THAGS 'KHRUGS PA LTA BU'O, ,DE DANG
'BREL PA'I RNAM PAR RTOG PA MANG DU BYED PA'I PHYIR RNAM PAR GROL
BA DKA' BA NYID KYIS GRU BU 'DZINGS PA LTA BU'O, ,DE YONGS SU
BZUNG BA LA KUN TU 'DZIN PAS SDUG BSNGAL MANG POS GZIR BA'I RTEN
DU GYUR PA NYID

KYI PHYIR RTZVA MUN DZA DANG, BAL BA DZA LTA BUR GYUR PA'O, ,LTA
BU DANG GYUR PA'I SGRA GNYIS NI RNAM PA'I DON NAM, DPE'I DON
GNYIS SU RIG PAR BYA'O, ,DE LTAR NA 'DUN PA DANG RNAM PAR RTOG PA
DANG, LHAG PAR ZHEN PA DANG LDAN PA'I PHYIR GO RIMS BZHIN DU
THAGS 'KHRUGS PA LTA

@50A *, ,BU LA SOGS PA YIN PAR RIG PAR BYA'O, ,GZHAN YANG PHRAD
PA DANG MI 'BRAL BA LA SRED PA DANG, NYES DMIGS KYI GNOD PA DANG
LDAN PA'I PHYIR YANG GO RIMS BZHIN NO, ,SDUG BSNGAL BA MI BZAD PA
ZHES BYA BA NI MDO SDE'I DUM BU'O, ,DE LA SDUG BSNGAL BA

NI RANG BZHIN GYIS MI MTHUN PA NYID KYIS SO, ,MI ZAD PA NI CHE BA
NYID KYIS SO, ,RTZUB PA NI RTAG TU RTZE MI 'JIL BA'I RGYUN NYID
KYIS SO, ,TSA BA NI PHRAD PA'I DUS NA MI BZOD PA NYID KYIS SO,
,YID DU MI 'ONG BA NI DRAN PA'I DUS NA BRJOD DU MI STONG BA NYID
KYIS SO, ,SROG 'PHROG

PA NI SROG GI DBANG PO DANG 'GAL BA NYID KYIS SO, ,MDOR NA RANG
BZHIN DANG, RNAM PA DANG, GNAS PA DANG, LAS KYI KHYAD PAR GYIS
TSOR BA'I KHYAD PAR STON PAR BYED DO, ,DE LA LAS KYI KHYAD PAR NI
LUS DANG SEMS DANG SROG LA GNOD PA NYID KYIS RIG PAR BYA'O, ,GANG
LAS

DRAG PA SDUG BSNGAL BA ZHES 'BYUNG BA DER NI RANG BZHIN LA SOGS
PA'I KHYAD PAR GYIS DRAG PA NYID KHYAD PAR DU BYED DO, ,'BRAL
ZHING MI SKYE LA ZHES BYA BA NI 'BRAL BA'AM MI LDAN PA 'DRI BA
YIN NO, ,DE 'BRAL ZHING MI SKYE BAR MNGON PA YIN NAM ZHES BYA BA
NI SKABS SKABS SU DE YOD PAR 'DRI

BA'O, ,YANG NA MA LUS PAR BRAL BA DANG MI LDAN PA'I SKABS 'DRI
BA'O, ,SDUG BSNGAL NYID GSUM STE ZHES BYA BA NI MDO SDE'I DUM
BU'O, ,DE LA 'DU BYED RNAMS KYI RANG GI MTSAN NYID MI MTHUN PA
NYID KYIS SDUG BSNGAL GYI SDUG BSNGAL NYID DO, ,GZHAN DU 'GYUR
BA'I MTSAN NYID

MI MTHUN PA NYID KYIS 'GYUR BA'I SDUG BSNGAL NYID YIN NO, ,JI
SKAD DU, 'DU BYED SDUG BSNGAL NYID DANG NI, ,'GYUR BA NYID DU
MKHYEN NAS NI, ,RDZOGS SANGS RAB TU MKHYEN PA YIS, ,TSOR BA SDUG
BSNGAL NYID DU GSUNGS, ,ZHES BYA BA NI GANG ZHIG SDUG BSNGAL NYID

DGONGS PA CAN YIN PA DE'I DGONGS PA STON PA YIN NO, ,LUNG LAS NI
RANG DANG SPYI'I MTSAN NYID GNYIS KYIS RANG BZHIN GYIS SDUG
BSNGAL NYID KYI DBANG DU MDZAD DE, SDUG BSNGAL DANG 'DU BYED KYI
SDUG BSNGAL NYID GNYIS GSUNGS LA, 'GYUR BA'I SDUG BSNGAL NYID KYI
DBANG DU

@50B MDZAD NAS NI, 'GYUR BA'I SDUG BSNGAL NYID GSUNGS SO ZHES
'BYUNG NGO, ,SROG GCOD PA DANG DRAG SHUL CAN DANG LAG PA KHRAG
DMAR BA DANG ZHES BYA BA NI MDO SDE'I DUM BU'O, ,DE LA BSAD PA'I
BSAM PA NYID DANG, BSAD PAR SBYOR BA NYID DANG, DE GNYIS KA LA
MNGON PAR DGA' BA NYID

DANG, DE'I GZHI NYID DANG, DE DANG RJES SU 'BREL PA NYID KYIS
SROG GCOD PA YONGS SU BSTAN TO, ,DE'I GZHI YANG KHA NA MA THO BA
DE LA NGO TSA BA MED PA DANG, SNYING MI BRTZE BA YANG YIN TE,
SROG CHAGS PHRA MO SDUG BSNGAL BA MI MKHO BA RNAMS LA YANG NGO,
,DE DANG RJES SU 'BREL PA NYID NI JI SRID

DU MI SPONG BA'O, ,GSOD PA NI GSOD PAR BYED PA STE 'CHI BAR BYED
PA ZHES BYA'O, ,RAB TU GSOD PA NI RNAM PA NAS GSOD PA STE, RNAM
PA RE RE NAS 'CHI BAR BYED PA'O, ,RNAM GRANGS GZHAN YANG DRAG
SHUL CAN NYID KYIS NI SHAN PA LA SOGS PA'I SROG GCOD PA NYID
KHYAD PAR DU BYED PA YIN NO, ,

DRAG SHUL CAN NYID KYANG LUS DRAG SHUL CAN NYID DANG, SEMS DRAG
SHUL CAN NYID DANG, DER GCIG TU NGES PA NYID DANG, DER GTAN DU BA
NYID KYIS STON PAR BYED DO, ,DE LA NGO TSA BA MED PA NYID DANG,
SNYING MI BRTZE BA DANG LDAN PA NYID KYIS NI DER GCIG TU NGES PA
NYID YIN

LA, MI SPONG BA NYID KYIS NI DER BSTAN DU BA NYID YIN PAR RIG PAR
BYA'O, ,DGE SLONG DAG GSON PA RNAMS LAS GNYID LOG PA NI STONG PA
DANG ZHES BYA BA NI MDO SDE'I DUM BU'O, ,GSON PA RNAMS LAS GNYID
LOG PAR STONG PA ZHES BYA BA NI BSTAN PA YIN LA, LTAG MA RNAMS NI
BSHAD PA

YIN NO, ,DE LA GANG DAG LA GNYID MI 'BYUNG BA GSON PA'I BYA BA
DAG NI RNAM PA BZHI STE, GSON PA DAG NI BRTZON 'GRUS RTZOM, ,DE
LAS PHYI MAR 'BRAS BU DANG, ,DGE SBYONG TSUL DON RNAMS GZHAN
YANG, ,'DI YI LONGS SPYOD BDE BA 'BYUNG, ,DE DAG PHYIR GNYID LOG
PA YI, ,SROG

NI GSOG DANG 'BRAS MED DANG, ,DON MED PA DANG DE BZHIN DU, ,PHAN
YON MED PA NYID DU 'DOD, ,GZHAN YANG SKYES BU'I RTZAL MED PA'I
PHYIR GSOG YIN NA, PHAL CHER RNAM PAR SMIN PAR MI 'GYUR BA'I
PHYIR 'BRAS BU MED PA'O, ,YANG DAG PA YUL DU MA GYUR PA NYID KYI
PHYIR DON MED PA'O, ,

@51A *, ,DUS MA YIN PAR GNYID LOG PA NI LUS DANG SEMS LAS SU MI
RUNG BA NYID 'DU BYED PA'I PHYIR PHAN YON MED PA'O, ,RNAM GRANGS
GZHAN YANG GNYID KYI GNAS SKABS SEMS MED PA NI STONG PA YIN LA,
GNYID KYI GNAS SKABS SEMS DANG BCAS PA NI LHAG

MA STE SNGA MA BZHIN NO, ,BYIS PA RMONGS PA MI GSAL BA MI MKHAS
PA ZHES BYA BA NI MDO SDE'I DUM BU'O, ,DE LA BYIS PA ZHES BYA BA
NI BSTAN PA YIN LA, LHAG MA BSHAD PA YIN TE, MI SHES PA DANG, THE
TSOM DANG, LOG PA'I SHES PA DANG LDAN PA'I PHYIR RO, ,TSUL BZHIN
YIN PA LA

MKHAS PA NI MI MKHAS PA'O, ,RNAM GRANGS GZHAN YANG GNYIS TE, BYIS
PA NI NYES PAR BSAMS PA SEMS PA LA SOGS PAS SO, ,RMONGS PA DANG
MI GSAL BA DANG MI MKHAS PA NI THOS PA DANG, BSAMS PA DANG,
BSGOMS PA LAS BYUNG BA'I SHES RAB RNAMS DANG MI LDAN

PA'I PHYIR GO RIMS BZHIN NO, ,LHAN CIG SKYES PA DANG, THOS PA
DANG, BSAMS PA DANG, BSGOMS PA LA BYUNG BA'I SHES RAB RNAMS DANG
MI LDAN PA'I PHYIR YANG BYIS PA NAS MI MKHAS PA'I BAR RO, ,BYIS
PA'I RANG BZHIN CAN, RMONGS PA'I RANG BZHIN CAN, SHES RAB 'CHAL

PA'I RANG BZHIN CAN ZHES BYA BA NI MDO SDE'I DUM BU STE, DE NI GO
RIMS BZHIN DU MI SHES PA DANG, THE TSOM DANG, LOG PA'I SHES PA
DANG LDAN PA LAS RIG PAR BYA'O, ,GZHAN YANG SHES RAB MA BYANG BA
DANG, ZHAN PA DANG, LOG PA RNAMS DANG GO RIMS BZHIN NO, ,GZHAN
YANG RANG GIS

LEGS PAR BSHAD PA DANG, NYES PAR BSHAD PA'I CHOS RNAMS KYI DON
SHES BAR MI NUS PA NYID KYI PHYIR BYIS PA'I RANG BZHIN CAN NO,
,THOS KYANG MI NUS PA NYID KYI PHYIR RMONGS PA'I RANG BZHIN CAN
NO, ,PHYIN CI LOG TU MNGON DU ZHEN PA'I PHYIR SHES RAB 'CHAL BA'I
RANG BZHIN CAN NO, ,GRO BZHIN

SKYES DGE SBYONG NGAM BRAM ZE GANG LA LA DAG GZUGS MI RTAG PA
ZHES BYA BA NI MDO SDE'I DUM BU'O, ,DE LA GZUGS MI RTAG PA NAS
RNAM PAR SHES PA MI RTAG PA NYID KYI BAR GYIS NI LUS SKYE BA DANG
'JIG PA NYID STON PAR BYED LA, MI BRTAN PAS NI DUS YUN MI RING
BAR 'JIG PA NYID DO, ,YANG

@51B YID BRTAN DU MI RUNG BA LAS NI DUS MA NGES PAR 'JIG PA NYID
DO, ,'GYUR BA'I CHOS CAN GYIS NI GNAS SKABS MI 'DRA BA NYID KYIS
'JIG PA NYID YIN TE, GNAS SKABS MI 'DOD PA NYID DU 'GRO BA'I
PHYIR RO, ,GCIG GIS NI 'DUS BYAS KYI MTSAN NYID GNYIS DANG LDAN
PAR STAN

PAR BYED LA, GNYIS KYIS NI GNAS PA'I KHYAD PAR TE, RGYUN NI YUN
MI RING BA DANG, DUS MA NGES PA NYID KYI PHYIR RO, ,BZHI PAS NI
GNAS PA DE NYID GZHAN DU 'GYUR BA NYID DO, ,GZHAN YANG GCIG GIS
NI LUS MI 'JIG PAR 'GOG PAR BYED LA, GNYIS PAS NI YUN RING PO

NAS 'JIG PA'O, ,GSUM PAS NI DUS NGES PAR 'JIG PA'O, ,BZHI PAS NI
'GYUR BA MED PAR 'JIG PA'O, ,GZHAN YANG GCIG GIS NI SKAD CIG MAR
'JIG PA'I MI RTAG PA NYID STON PAR BYED LA, GNYIS KYIS NI RGYUN
GYI 'JIG PA'I MI RTAG PA NYID DE RIS MTHUN PA LAS

YUN RING DU MI GNAS PA NYID KYI PHYIR DANG, DUS MA YIN PAR 'CHI
SRID PA'I PHYIR RO, ,BZHI PAS NI 'GYUR BA'I MI RTAG PA NYID DO,
,DANG PO NI RANG GI SGRAS BSTAN PA YIN TE, DON DAM PA PA YIN PA'I
PHYIR RO, ,'DIR SMRAS PA, MI 'JIG YUN RING 'JIG PA DANG, ,DUS
DANG

'GYUR BA MED PA BKAG ,SKAD CIG DANG NI TSE DANG NI, ,'GYUR ZAD
RNAM PA GSUM YANG BSTAN,, ,,BAM PO GSUM PA, GZUGS GANG RTAG PA
DANG, BRTAN PA DANG THER ZUG PA ZHES BYA BA NI MDO SDE'I DUM
BU'O, ,DE LA RTAG PA NI MI RTAG PA NYID MED PA'I

PHYIR RO, ,BRTAN PA NI SKAD CIG MAR 'JIG PA MED PA'I PHYIR TE DUS
GZHAN DU GNAS PA NYID KYIS SO, ,THER ZUG NI RGYUD 'JIG PA MED
PA'I PHYIR RO, ,MI 'GYUR BA'I CHOS CAN NI 'GYUR BA MED PA'I PHYIR
RO, ,YANG DAG PAR DE BZHIN DU GNAS PAR 'GYUR BA ZHES BYA BA NI JI
LTAR 'DOD

PA STE, RNAM PA SNGA MA MI SRID NA PHYI MA 'DRI BA YIN NO, ,RNAM
GRANGS GZHAN YANG SKAD CIG MAR 'JIG PA LA SOGS PA MED PA'I PHYIR
YANG BRTAN PA LA SOGS PAR RTAG PA NYID 'DRI BAR BYED PA YIN NO,
,RNAM GRANGS GZHAN YANG RTAG PA NI THER ZUG GI DON GYIS YIN LA,
BRTAN

@52A *, ,PA NI MI 'GYUR BA'I DON GYIS YIN TE, TSIG GNYIS NI TSIG
GNYIS KYIS RNAM PAR BSHAD PA YIN PAR YANG 'OG NAS BSTAN PAR
BYA'O, ,'PHAGS PA NYAN THOS SHES NAS DAD PA GZHI DAG DANG LDAN PA
NI 'TSO BA DAG GIS DBUL PA MA YIN ZHES BYA BA NI MDO SDE'I DUM

BU'O, ,DE LA 'PHAGS PA'I NOR BDUN DANG LDAN PA'I PHYIR 'TSO BA
DAG GIS DBUL BA MA YIN NO, ,'TSO BA MED PA'I 'JIGS PA SPANGS PA'I
PHYIR BKREN PA MA YIN NO, ,LOG PA'I 'TSO BA SPANGS PA'I PHYIR
PHONGS PA MA YIN NO, ,NOR DANG SEMS DANG 'TSO BA NGAN PA DANG
LDAN

PA'I PHYIR NI DBUL BA DANG, BKREN PA DANG, PHONGS PA NYID DU RIG
PAR BYA'O, ,GAL TE TING NGE 'DZIN 'DU BYED PAS ZIN ZHING ZHES BYA
BA NI MDO SDE'I DUM BU'O, ,'DU BYED PAS ZIN PA NI YUN RING PO NAS
MNGON SUM 'GYUR BA'I PHYIR RO, ,CHU BZHIN DU 'TSOR BA NI MYUR BAR
'BRAL

BA'I PHYIR RO, ,CHOS NYID KYIS ZIN PA NI RTAG TU BAG YOD PAS
BSRUNG BAR BYA BA NYID KYI PHYIR RO, ,ZHI BA MA YIN PA NI DE'I MI
MTHUN PA'I PHYOGS SA 'OG MA PA'I NYON MONGS PA SHIN TU MA THUL
BA'I PHYIR RO, ,GYA NOM PA MA YIN PA NI RANG GI SA PA'I NYON
MONGS PA DANG 'DRES PA NYID KYI

PHYIR RO, ,LAM BAG YANGS SU GYUR PA THOB PA MA YIN PA NI SHIN TU
MA GOMS PA NYID KYI RGYUS RANG GI NGANG GIS MI 'BYUNG BA'I PHYIR
RO, ,SEMS RGYUD GCIG TU GYUR PA RTOGS PA MA YIN PA NI G-YO BA
DANG BCAS PA NYID KYI PHYIR RO, ,DE LA RTAG TU BAG YOD PAS BSRUNG
BAR BYA BA NYID NI MA

ZHI BA LA SOGS PA'I RGYUS RIG PAR BYA'O, ,DKAR PO'I PHYOGS NI DE
LAS BZLOG PAR RIG PAR BYA'O, ,'DIR SMRAS PA, MYUR DU MNGON DU
'GYUR BA DANG, ,MYUR DU 'BRAL BAR MI 'GYUR DANG, ,RTAG TU BAG YOD
BSRUNG BYA MIN, ,DE YI MI MTHUN PHYOGS BCOM PHYIR, ,RANG GI NYON

MONGS MA 'DRES PHYIR, ,SHIN TU GOMS 'BAD MED 'BYUNG PHYIR, ,'DU
BYED ZIN LA SOGS PA MIN, ,RGYUD GCIG YIN TE MI G-YO'I PHYIR,
,LUNG LAS NI, MYUR BAR MNGON GYUR NYID KYI PHYIR, ,MI NYAMS PHYIR
DANG RTAG BSRUNG PHYIR, ,NYON MONGS MIN PHYIR DGE NYID PHYIR,
,NGANG GIS

@52B 'BYUNG PHYIR YONGS RDZOGS PHYIR, ,GO RIMS BZHIN DU 'DU BYED
BAS MA ZIN PA NAS RGYUD GCIG TU GYUR PA RTOGS PA'I BAR DU YIN NO
ZHES 'BYUNG NGO, ,DE DE LTAR SEMS MNYAM PAR GZHAN PA YONGS SU DAG
PA DANG ZHES BYA BA NI MDO SDE'I DUM BU'O, ,DE LA SEMS YONGS SU
DAG PA

NI YONGS SU BYANG BA'I DON GYIS TE, DE'I MI MTHUN PA'I PHYOGS SA
'OG MA PA'I DRI MA SPANGS PA'I PHYIR RO, ,NYON MONGS PA MED PA NI
NYE BA'I NYON MONGS PA DANG BRAL BA'I DON GYIS TE, RANG GI SA
PA'I NYON MONGS PAS NYON MONGS PA CAN MA YIN PA'I PHYIR RO,
,DRANG POR GYUR PA

NI LAS SU RUNG BA'I DON GYIS TE, 'BAD PA MED PAR 'BYUNG BA NYID
KYI PHYIR RO, ,GNAS PA NI MI G-YO BA THOB PA'I DON GYIS TE, BSAM
GTAN BZHI PA NA G-YO BA MED PA'I PHYIR RO, ,DE LTAR TING NGE
'DZIN DE NI DGE BA NYID DANG, JI LTAR NA DE DAG DGE BA NYID DANG
DBANG DU BYA BA NYID DANG,

YONGS SU GRUB PA NYID RNAM GRANGS KYI MTSAN NYID DANG BCAS PA
YONGS SU BSTAN PA YIN NO, ,RES 'GA' TSIG GNYIS NI GZHAN GNYIS KYI
RNAM PAR 'CHAD DE, DPER NA SEMS MGU BA DANG SEMS NYAMS BDE BA
ZHES BYA BA NI SEMS DGA' BA DANG, SEMS SGRIB PA MED PA ZHES BYA
BA

'DIS SO ZHES 'BYUNG BA LTA BU'O, ,RES 'GA' TSIG GCIG GZHAN GCIG
GIS YIN TE, DPER NA YANG DAG PHUL GYI CHOS BSTAN PA KUN TU SHES
PAR SKAL BA YOD CING NUS PA YIN ZHES 'BYUNG BA LTA BU STE, 'DI NI
DPER BRJOD PA TZAM DU ZAD DO, ,'DIR YANG SMRAS PA, MI

MTHUN PHYOGS DRI GROL PHYIR DANG, ,NYON MONGS MED SGRIB MED
'BYUNG PHYIR, ,G-YO BA MED PHYIR GNYIS POS NI, ,YONGS DAG LA SOGS
RIG PAR BYA'O, ,GNYIS DANG GNYIS KYI TING 'DZIN GYIS, ,DGE BA
NYID DANG DE JI LTA, ,DBANG BYA NYID DANG GRUB PA NYID, ,MTSAN

NYID BCAS PAR RAB TU BSTAN, ,RNAM GRANGS GZHAN YANG YONGS SU DAG
PA NI NYON MONGS PA MED PA DANG, NYE BA'I NYON MONGS PA DANG BRAL
BA NYID KYIS TE, GO RIMS BZHIN DU RNYED PA DANG BKUR STI DANG
TSIGS SU BCAD PA DANG LDAN PA'I 'DOD PA RGYU BDAG DANG, SRED PA
DANG, LTA BA

@53A *, ,DANG, NGA RGYAL DANG, THE TSOM GYI NYE PA'I NYON MONGS
PA DAG DANG BRAL BA'I PHYIR RO, ,YONGS SU BYANG BA NI DRANG POR
GYUR PA LA SOGS PA NYID KYIS TE, DE LA DRANG POR GYUR PA NI 'BAD
PA MED PAR 'BYUNG BA NYID KYIS SHIN TU THUL PA'I PHYIR RO, ,LAS
SU RUNG BA

NI MNGON PAR SHES PA BSGRUB PAR RUNG BA NYID KYI PHYIR RO, ,GNAS
PA NI YONGS SU NYAMS PAR MI 'GYUR BA NYID KYI PHYIR RO, ,MI G-YO
BA THOB PA NI BSAM GTAN BZHI PA NI G-YO BA THAMS CAD DANG BRAL
BA'I PHYIR RO, ,'DRI YANG SMRAS PA, GNYIS KYIS YANG DAG YIN LA
TSIG ,

GZHAN DAG GIS NI YONGS BYANG NYID, ,RNYED 'DOD LA SOGS SRED LA
SOGS, ,BRAL PHYIR SHIN TU THUL BA'I PHYIR, ,MNGON SHES YON TAN
RANG NYID PHYIR, ,NYAMS MED PHYIR G-YO ZAD PA'I PHYIR, ,DON GRUB
DAG GIS GO RIMS BZHIN, ,NYON MONGS MED SOGS NYID

SHES BYA, RNAM GRANGS GZHAN YANG YONGS SU DAG PA NI DE'I MI MTHUN
BA'I PHYOGS SU 'OG MA PA SPANGS PA'I PHYIR RO, ,YONGS SU BYANG BA
NI DE THAG RING DU BYAS PA'I PHYIR RO, ,NYON MONGS PA MED PA NI
RANG GIS PA'I PHYOGS NYON MONGS PA DANG MA 'DRES PA'I PHYIR RO,
,NYE BA'I NYON

MONGS PA DANG BRAL BA NI DE KUN TU RGYU BA THAG RING DU BYAS PA'I
PHYIR RO, ,DRANG POR GYUR PA NI 'BAD PA MED PA DANG JI LTAR 'DOD
PAR 'BYUNG BA'I PHYIR RO, ,LAS SU RUNG BA NI MNGON PAR SHES PA
RUNG PA NYID KYI PHYIR RO, ,GNAS PA NI MI NYAMS PA'I CHA DANG
MTHUN PA'I PHYIR RO, ,MI G-YO BA THOB

PA NI SNGA MA BZHIN NO, ,TING NGE 'DZIN DANG GNAS DANG LDAN,
,ZHES BYA BA NI SDOM GYI TSIGS SU BCAD PA STE, DE LA GNAS PA NI
JI SRID 'DOD PAR RJES SU 'JUG PA YIN NO, ,LDANG BA NI MNYAM PAR
MA BZHAG PA'I SEMS MNGON DU GYUR PA'AM SA GZHAN PA'O, ,NYAMS BDE
BA NI LAS SU RUNG

BA NYID DANG NYE BA'I NYON MONGS PA DANG BRAL BA NYID DO, ,SPYOD
YUL NI DMIGS PA YIN NO, ,MNGON PAR SGRUB PA NI SKYED PA YIN NO,
,'PHROD PA NI RNYED PA DANG MTHUN PA YIN NO, ,MI 'PHROD PA NI DE
DANG MI MTHUN PA YIN NO, ,GNYIS KA NI DE GNYIS KA DANG BCAS PA'O,
,SKYE BA NI 'PHEL BA

@53B YIN NO, ,'BRI BA NI 'GRIB PA YIN NO, ,THABS NI DE GNYIS KA'I
GZHI YIN NO, ,SRED PA YANG SRID BAR 'BYUNG BAR BYED PA DGA' BA'I
'DOD CHAGS DANG LDAN PA ZHES BYA BA NI MDO SDE'I DUM BU'O, ,DE LA
MA LUS PAR SPANG BA ZHES BYA BA NI BSTAN PA YIN LA LHAG MA NI
BSHAD PA YIN TE,

GNAS SKABS THAMS CAD KYI SPONG BA KUN TU BSTAN PA'I PHYIR RO,
,GNAS SKABS THAMS CAD KYI SPONG BA NI SEL BA'I GNAS SKABS DANG,
RNAM PAR GNON PA'I GNAS SKABS DANG, MTHONG BA'I LAM GYI GNAS
SKABS DANG, BSGOM PA'I LAM GYI GNAS SKABS DANG, MI SLOB

PA'I LAM GYI GNAS SKABS DANG, KUN NAS DKRIS PA DANG BRAL BA'I
GNAS SKABS DANG, BAG LA NYAL BA DANG BRAL BA'I GNAS SKABS SO,
,SRED PA LANGS PA NI KUN NAS DKRIS PA YIN TE, DES SEMS RNAM PAR
MA ZHI BAR 'DUG GO, ,DE'I PHYIR DE DANG BRAL BA NI RNAM PAR

ZHI BA YIN NO, ,SRED PA NYAL BA NI SA BON GYI GNAS SKABS BAG LA
NYAL BA YIN TE, DE YANG RTAG TU RGYUD LAS GNAS SO, ,DE'I PHYIR DE
DANG BRAL BA NI NUB PA YIN NO, ,RNAM PA GCIG KYANG MA BRJOD NA
SRID PA'I GNAS SKABS THAMS CAD SPONG BA'I RAB TU DBYE BA KUN TU
MA BSTAN PAR

'GYUR BAS SO, ,DE LTA BU'I TSIG RNAMS NI RNAM GRANGS SU BRJOD PA
YIN KYANG SKYON MED PAR SNGAR JI SKAD BSTAN PA LTA BU YIN NO,
,RTOG GE PA DANG ZHES BYA BA NI MDO SDE'I DUM BU'O, ,DE LA RNAM
PA GNYIS KYIS RTOG GE PA YIN TE, MNGON PAR RTOGS PA NYID DANG,
DE'I SPYOD YUL LAS

MI 'DA' BA NYID KYIS SO, ,DES NA SPYOD PA DANG, RTOG GE LA ZHUGS
PA'I SA LA GNAS PA ZHES BYA BA SMOS SO, ,RTOG GE LA ZHUGS PA'I SA
GANG ZHE NA, RANG GI SPOBS PA DANG LDAN PA RNAMS DANG, SO SO'I
SKYE BO RNAMS KYIS MNGON PAR RTOGS PA DANG LDAN PA GANG YIN

PA STE, DE KHO NA'I LUNG DANG LDAN PA YIN NO, ,SA NI YUL ZHES BYA
BA'I THA TSIG GO, ,DE LTAR NA TSIG GCIG NI BSTAN PA YIN LA GNYIS
NI BSHAD PA YIN ZHING, TSIG GSUM NI BSTAN BA YIN LA, GSUM PA NI
BSHAD PA YIN PAR RIG PAR BYA'O, ,GZHAN YANG TOG GE PA NI

@54A *, ,RNAM GRANGS NYID DANG, MTSAN NYID NYID KYIS KUN TU BSTAN
PA YIN NO, ,DPYOD PA BA ZHES BYA BA NI RNAM GRANGS YIN TE, KHYAD
PAR DU BYA BA'I PHYIR TE DON DU GNYER BA DE GANG YIN PA YANG RTOG
PAR BYED CES BYA BA YIN PAS DER THAL BAR GYUR NA MI RUNG BAS SO,
,RTOG

GE LA ZHUGS PA'I SA LA GNAS PA ZHES BYA BA NI MTSAN NYID YIN TE,
DE YANG TSE RABS SNGA MA LA RTOG GE LA GOMS PAS BSGOMS PA'I RGYU
DANG, DE KHO NA MTHONG BA DANG BRAL BA DANG, RTOG GE LA 'DRIS PAR
BYAS PA THOG MA MED PA NAS ZHUGS PA'O, ,GZHAN YANG LUNG LAS NI
RTOG GE

BA SNGAR RIG PAR BYA STE, DE'ANG PHYIR BRTAG RTOG PHYIR DANG,
,SNGON GOMS PHYIR MNGON MA BYAS PHYIR, ,LUNG LA MI BRTEN NYID
PHYIR DANG, ,BRTZON PHYIR YID LA BYED PHYIR DANG, ,SNGON PHANGS
PHYIR DANG YONGS GZUNG PHYIR, ,YONGS SU BYA BA BYAS PA'I PHYIR,
,RTOG GE PHUN

SUM RNAM LNGAR 'DOD, ,DE DE DANG LDAN PA NI RTOG GE PA YIN NO
ZHES 'BYUNG NGO, ,DE LA YID LA BYED PHYIR ZHES BYA BA NI BRTAG
PAR BYA BA'I GNAS YID LA BYED PA'I PHYIR RO, ,YONGS GZUNG PHYIR
ZHES BYA BA NI TSAD MA'I RIG PA RNAM PA GSUM YONGS SU GZUNG BA'I
PHYIR RO, ,DE NI

SO SO'I SKYE BO RNAMS KYIS YIN NO, ,'CHI BA NI BZANG PO MA YIN
ZHES BYA BA NI MDO SDE'I DUM BU'O, ,DE LA SEMS NYAMS PA DANG
RMONGS PAS 'CHI BA'I PHYIR DANG, BSOD NAMS MA BYAS PAR 'CHI 'PHO
BA'I PHYIR DANG, 'GRO BA MI 'DOD PAR 'GRO BA'I PHYIR GO RIMS
BZHIN DU

'CHI BA NI BZANG PO MA YIN, DUS BYED PA NI BZANG PO MA YIN, TSE
PHYI MA NI BZANG PO MA YIN ZHES BYA BAR RIG PAR BYA'O, ,BZLOG
PA'I PHYIR DGRA BCOM PA NI BZLOG PA STE, SEMS MA NYAMS PA DANG,
MA RMONGS PA 'CHI BA'I PHYIR DANG, BSOD NAMS BYAS NAS 'CHI 'PHO

BA'I PHYIR DANG, PHUNG PO LHAG MA MED PA MYA NGAN LAS 'DAS PA'I
PHYIR BZANG PO GSUM YIN NO, ,TSER MA PHYUNG BA ZHES BYA BA NI MDO
SDE'I DUM BU'O, ,DE LA SO SOR RTOG PA'I STOBS LA BRTEN NAS NYON
MONGS PA'I KUN NAS DKRIS PA BSAL BA'I PHYIR TSER MA PHYUNG PA
RNAMS YIN NO, ,

@54B BSGOMS PA'I STOBS LA BA RTEN NAS 'JIG RTEN PA'I LAM GYI NYON
MONGS PA'I BAG LA NYAL 'JOMS PA'I PHYIR TSER MA DKRUGS PA RNAMS
YIN NO, ,MTHONG BA'I LAM GYIS BAG LA NYAL GYI PHYOGS YANG DAG PAR
BCOM PA'I PHYIR TSER MA DANG BRAL BA RNAMS YIN NO, ,BSGOM

PA'I LAM GYIS BAG LA NYAL THAMS CAD YANG DAG PAR BCOM PA'I PHYIR
TSER MA MED PA RNAMS YIN NO, ,GZHAN YANG 'BRAS BU DANG PO LA
MTHONG BAS SPANGS BAR BYA BA'I BAG LA NYAL YANG DAG PAR BCOM PA'I
PHYIR TSER MA PHYUNG BA RNAMS YIN NO, ,GNYIS PA LA 'DOD PA NA

SPYOD PA'I BSGOMS PAS SPANG BAR BYA BA NYUNG ZAD CIG LUS PA'I
PHYIR TSER MA DKRUGS PA RNAMS YIN NO, ,GSUM PA LA DE MTHA' DAG
SPANG BA'I PHYIR TSER MA DANG BRAL BA RNAMS YIN NO, ,BZHI PA LA
KHAMS GSUM PA'I NYON MONGS PA THAMS CAD SPANGS PA'I PHYIR TSER MA
MED PA

RNAMS YIN NO, ,DAD PA SKYES NAS 'GRO BAR BYED, ,SONG NA CHOS NYAN
PAR BYED DO ZHES BYA BA NI MDO SDE'I DUM BU'O, ,DE LA NYAN PAR
BYED DO ZHES BYA BA NI TSIG 'BRU DANG DON GYIS SO, ,SEMS PAR BYED
PA NI JI LTAR THOS PA'I DON NGES PAR SEMS BA'I PHYIR RO; ,'JAL
BAR BYED BA NI

RIGS PA STE, LEGS PAR GSUNGS PA NYID KYIS KHYAD PAR DMIGS KYIS
'BYED PA'I PHYIR RO, ,NYE BAR RTOG PAR BYED PA NI BSGOM PA'I RNAM
PA STE, JI LTAR GZUNG BA'I DON SO SOR RTOG PA'I PHYIR RO, ,BDEN
PA DE YANG LUS KYIS MNGON SUM DU 'DU BYED PA NI GNAS GYUR PA'I
TSE YANG

DAG PA JI LTA BA BZHIN DU MNGON PAR RTOGS PA'I PHYIR RO, ,SHES
RAB KYIS SO SOR 'BIGS PAR BYED PA NI BDAG GIS MNGON SUM DU BYAS
SO ZHES 'JIG RTEN LAS 'DAS PA'I YE SHES KYI RJES LAS THOB PA 'JIG
RTEN PA'I YE SHES KYIS NGES PAR 'DZIN PA'I PHYIR RO, ,GZHAN

YANG NYAN PAS NI THOS PA LAS BYUNG BA'I YE SHES STON PAR BYED DO,
,SEMS PAS NI BSAMS PA LAS BYUNG BA'O, ,'JAL BA DANG NYE BAR RTOG
PA GNYIS KYIS NI MTHONG BA DANG, BSGOM PA'I LAM GYI BSGOMS PA LAS
BYUNG BA STE, MTHONG BA'I LAM GYIS NI DE BZHIN NYID SO

@55A *, ,SOR RTOG PA'I PHYIR SGRO 'DOGS PA MED PA DANG SKUR PA
'DEBS PA MED PA GNYIS KYIS MNYAM PA LA 'JOG PAR BYED PA'I PHYIR
'JAL BAR BYED PA YIN NO, ,BSGOM PA'I LAM GYIS NI JI LTAR 'JAL BA
LA YANG DANG YANG DU RTOG PAR BYED PA'I PHYIR NYE BAR RTOG PAR

BYED PA YIN NO, ,BDEN PA DE YANG ZHES BYA BA NI GANG GI DBANG DU
MDZAD NAS CHOS BSTAN PA'I MYA NGAN LAS 'DAS PHA YIN NO, ,LUS KYIS
MNGON SUM DU BYED CING ZHES BYA BA NI GNAS GYUR BA NYID KYIS TE,
RNAM PAR GROL BA THOB PA'I PHYIR RO, ,SHES RAB KYIS SO SOR 'BIGS
PAR BYED

DO ZHES BYA BA NI RNAM PAR GROL BA'I YE SHES KYIS SO, ,DE LTAR NA
DAD PA LA BRTEN NAS TSOGS DANG BCAS PA'I LAM DANG, LAM GYI 'BRAS
BU RNAM PAR GROL BA DANG, RNAM PAR GROL BA'I YE SHES KUN TU STON
PAR BYED DO, ,GZHI DE LAS SBYIN PA PO DANG SBYIN BDAG GI BSOD

NAMS RGYUN RGYAS BA ZHES BYA BA NI MDO SDE'I DUM BU'O, ,DE LA
SBYIN PA PO NI GZHAN GYI NOR YANG BDAG GIS SBYIN PAR BYED PA'O,
,SBYIN BDAG NI GANG GIS NOR SBYIN PAR BYED PA'O, ,BSOD NAMS KYI
LAS BYED PA NA RGYUD LA BAG CHAGS RNAM PA GNYIS GNAS TE, 'BRAS

BU RNAM PAR SMIN PA YID DU 'ONG BA 'GRUB PAR BYED PA DANG, DAD PA
LA SOGS PA DGE BA'I CHOS KYI RGYU MTHUN PA'I 'BRAS BU 'GRUB PAR
BYED PA STE, YON GNAS KYI KHYAD PAR GYI SDE'I SPYIN PAR BYA BA'I
DNGOS PO YONGS SU SPYAD PA'I PHYIR RO, ,DE GNYIS BRTAS PA'I KHYAD
PAR DU 'GRO BA

NI GO RIMS BZHIN DU BSOD NAMS RGYUN RGYAS PA DANG, DGE BA RGYUN
RGYAS BA TSAD MED PA RIG PAR BYA'O, ,DE RGYUN RGYAS PA YANG BDE
BA'I RGYUN YIN PA'I PHYIR BDE BA 'DREN PA ZHES BYA BA NI PHAN YON
YONGS SU STON PAR BYED PA YIN NO, ,GZHAN YANG SBYIN PA LAS BYUNG
BA'I BSOD NAMS GANG YIN

PA DANG, DE RAB TU 'JUG PAR BYED PA'I DGE BA YANG DAG PA'I LTA BA
GANG YIN PA DE GNYIS KYIS KHAMS BRTAS PA NI GO RIMS BZHIN DU BSOD
NAMS RGYUN RGYAS PA DANG, DGE BA RGYUN RGYAS PA YIN NO, ,DE GNYIS
KYI 'BRAS BU YID DU 'ONG BA'I SA BON BRTAS PA NI BDE BA 'DREN PA
YIN NO, ,

@55B GZHAN YANG SBYIN PA LAS BYUNG BA'I BSOD NAMS RGYUN RGYAS PA
DE NYID DGE BA RGYUN RGYAS PA YIN TE, DGE BA'I RGYU MTHUN PA'I
'BRAS BU'I RGYU YIN PA'I PHYIR RO, ,BDE BA 'DREN PA YANG YIN TE,
'BRAS BU RNAM PAR SMIN PA YID DU 'ONG BA'I RGYU YIN PA'I PHYIR
RO, ,RDZU 'PHRUL GYI YUL RNAM PA

DU MA NYAMS SU MYONG BAR 'GYUR BA YIN TE ZHES BYA BA NI MDO SDE'I
DUM BU'O, ,DE LA RDZU 'PHRUL GYI YUL RNAM PA DU MA NYAMS SU MYONG
BAR 'GYUR BA YIN NO ZHES BYA BA NI BSTAN PA YIN LA, LHAG MA NI
BSHAD PA YIN NO, ,DBANG RNAM PA LNGA THOB PAS DE NYAMS SU MYONG
BAR STON TE, DBANG

RNAM PA LNGA NI RDZU 'PHRUL LA DBANG BA NI DE RGYAS PAR BYED PA
DANG BSDUS PA'I PHYIR RO, ,STON PA DANG MI STON PA LA DBANG BA NI
LUS SNANG BAR BYED PA DANG SNANG BAR MI BYED PA'I PHYIR RO, ,'GRO
BA LA DBANG BA NI THAD KA DANG BLA DANG 'OG THOGS PA CAN LA YANG
'GRO BA'I PHYIR RO, ,GNAS PA LA DBANG

BA NI THOGS PA MED PA LAS KYANG MI LTUNG BA'I PHYIR RO, ,'GRO BA
DANG KHAMS KHYAD PAR DU 'PHAGS PA GNYIS SU RANG GI LUS 'JUG PA LA
DBANG BA'O, ,RTZIG PA DANG RI DANG RA BA SMOS PA NI GTZUG LAG
KHANG DANG, RI DANG, GRONG NA GNAS PA NA RIG PAR BYA'O, ,'JIG
TSOGS 'GOG

PA MYA NGAN LAS 'DAS PA LA SEMS 'JUG PAR BYED CES BYA BA NI MDO
SDE'I DUM BU'O, ,DE LA, MI SKRAG PHYIR DANG MNGON DGA'I PHYIR,
,RTZE GCIG MA CHAGS 'BYUNG BA'I PHYIR, ,SEMS NI 'JUG PAR BYED PAS
NA, ,GROL BYED RAB TU SHES PAR BYA, ,BZLOG PA'I PHYIR NI BZLOG PA
YIN NO, ,

GZHAN DAG NA RE 'JUG PAR BYED PA NI THOS PA LAS BYUNG BA'I SHES
RAB KYIS SO, ,DAD PAR BYED PA NI BSAMS PA LAS BYUNG BAS SO, ,KUN
TU GNAS PAR BYED PA NI 'JIG RTEN PA'I BSGOMS PA LAS BYUNG BAS SO,
,RNAM PAR GROL BAR BYED PA NI 'JIG RTEN LAS 'DAS PAS SO ZHES

ZER RO, ,DE LTA NA NI RGYU BSTAN PA YIN GYI DON NI MA YIN NO,
,TSE DANG LDAN PA 'DUN PAS KYANG 'ON KYANG BDAG 'DU BYED THAMS
CAD ZHI BAR GNAS PA DANG, STONG PA NYID DU DMIGS PA DANG, SRED PA
ZAD PA DANG, 'DOD CHAGS DANG BRAL BA DANG, 'GOG PA DANG, MYA NGAN
LAS 'DAS

@56A *, ,BA LA SEMS 'JUG PAR MI BYED, DAD PAR MI BYED DO ZHES
SMRAS PA NI DE LA THOS PA LAS BYUNG BA DANG BSAMS PA LAS BYUNG
BA'I SHES RAB KYANG MED PA NI MA YIN TE, GNAS BRTAN BDAG KYANG
'DI SNYAM DU 'DU BYED THAMS CAD NI MI RTAG PA, CHOS THAMS CAD

NI BDAG MED PA, ZHI BA NI MYA NGAN LAS 'DAS PA'O SNYAM DU SEMS SO
ZHES KYANG 'BYUNG BA'I PHYIR TE, MANG DU THOS PA NYID KYI PHYIR
DANG, RGYUD YONGS SU SMIN PA NYID KYI PHYIR RO, ,DE LTA BAS NA
SHES RAB RNAM PA GSUM CHAR DANG LDAN PA DAG YIN YANG, NAM YANG
MYA NGAN LAS 'DAS PA

LA SEMS MI 'JUG STE, NGA'O SNYAM PA'I NGA RGYAL RAGS PA BAR CHAD
DANG BCAS PA DANG, BAR CHAD MED PAR KUN TU RGYU BA'I PHYIR RO,
,DE NYID KYI PHYIR 'O NA NGA DANG NGA'I BDAG GANG YIN SNYAM DU
YONGS SU YI CHAD BA'I RGYUS YID PHYIR LDOG GO, ,GANG GI TSE NA
BSGOMS PA LAS BYUNG BA'I

SHES RAB KYIS NGA'O SNYAM PA'I NGA RGYAL KUN TU RGYU BA DE GNYEN
POS BSAL BA DE'I TSE DE LA MI SKRAG PA LA SOGS PA DANG LDAN PA'I
PHYIR 'JUG PAR BYED PA NAS RNAM PAR GROL BAR BYED PA'I BAR DU YIN
NO, ,MIG GI DBANG PO BSRUNG BA'I PHYIR DANG, SPA BA'I PHYIR DANG,
DUL BAR GNAS PAR

BYA'I PHYIR RAB TU ZHUGS PA YIN NO ZHES BYA BA NI MDO SDE'I DUM
BU'O, ,DE LA DRAN PA DANG, TING NGE 'DZIN DANG, SHES RAB LA BRTEN
NAS GO RIMS BZHIN DU MIG GI DBANG PO BSRUNG BA'I PHYIR DANG, SBA
BA'I PHYIR DANG, DUL BAR GNAS PAR BYA BA'I PHYIR RAB TU ZHUGS PA
YIN NO, ,

GZHAN YANG YUL GANG LA 'JUG PAR BYA BA DE LA BSRUNG BAR BYA BA'I
PHYIR TE, DRAN PAS BYIN GYIS BRLAB PA'I PHYIR RO, ,GANG LA 'JUG
PAR BYA BA MA YIN PA DE LAS NI SBA BA'I PHYIR TE, DE MI 'JUG PA'I
PHYIR RO, ,DE'I SGO NAS NYON MONGS PAS KUN TU RGYU'I BAG LA NYAL
YANG DAG

PAR GZHOM PA'I PHYIR GNYEN PO BSGOMS PAS NA DUL PAR GNAS PAR BYA
BA'I PHYIR RAB TU ZHUGS PA YIN PAR RIG PAR BYA'O, ,DBANG PO DRUG
PO 'DI DAG SHIN TU DUL BA DANG, SHIN TU SBAS PA DANG ZHES BYA BA
NI MDO SDE'I DUM BU'O, ,DE LA NYON MONGS PA'I BAG LA NYAL THAMS
CAD

@56B YANG DAG PAR BCOM PA'I PHYIR SHIN TU DUL BA YIN NO, ,SO SOR
RTOG PA'I STOBS LA BRTAN NAS DRAN PA DANG SHES BZHIN GNYIS KYIS
NYON MONGS PA'I KUN NAS DKRIS PA MI SKYED PA'I PHYIR SHIN TU SBAS
PA YIN LA, SKYES PA DANG DU MI LEN PA'I PHYIR SHIN TU BSRUNGS

PA YIN NO, ,'JIG RTEN PA'I BSGOM PA'I STOBS LA BRTAN NAS SHIN TU
BSDAMS PA YIN NO, ,'JIG RTEN LAS 'DAS PA LA BRTAN NAS SHIN TU
BSGOMS PA YIN NO, ,DE LTAR NA SEMS DUL BA THABS DANG BCAS PA
YONGS SU BRTAN PA YIN NO, ,'DIR YANG SMRAS PA, DRAN

PAS MA SKYES PHYIR SBAS SHING, ,SHES BZHIN GYIS NI SKYES LAS
BSRUNGS, ,GNON DANG RTZA BA BCOM GNYIS KYIS, ,BSDAMS DANG BSGOMS
PA YIN PAR 'DOD, ,LUNG LAS NI 'JUG PAR BYA BA MA YIN PA LA MI
'JUG PA'I PHYIR SHIN TU SBAS PA YIN NO, ,'JUG PAR BYA BA LA DRAN

PA SHIN TU NYE BAR GZHAG PAS 'JUG PA'I PHYIR SHIN TU BSRUNGS PA
YIN NO, ,RANG NYID YUL LA MI RGYUG PA'I PHYIR SHIN TU BSDAMS PA
YIN NO, ,RANG NYID KUN NAS NYON MONGS PAR MI 'GYUR BA'I PHYIR
SHIN TU BSGOMS PA YIN NO, ,DE LTAR NA SHIN TU DUL BA YIN NO ZHES
'BYUNG NGO, ,DE BYAMS

PA DANG LDAN PA'I SEMS KHON MED PA 'GRAN ZLA MED PA ZHES BYA BA
NI MDO SDE'I DUM BU'O, ,DE LA SEMS CAN PHA ROL DAG LA PHAN PA
DANG BDE BA'I BSAM PA NI BYAMS PA'O, ,DE DANG MTSUNGS PAR LDAN
PA'I SEMS NI BYAMS PA DANG LDAN PA'O, ,DE NI NYE BA'I NYON MONGS
PA RNAM PA

GSUM GYI GNYEN PO YIN PA'I PHYIR KHO NA MED PA DANG 'GRAN ZLA MED
PA DANG, GNOD PA MED PA'O, ,NYE BA'I NYON MONGS PA RNAM PA GSUM
NI SEMS CAN MNYAM PA DANG KHYAD PAR DU 'PHAGS PA GNOD PA BYED PA
DAG LA KHON DU 'DZIN PA DANG, GNOD PA MI BYED PA DAG LA PHRAG DOG
DANG,

DE GNYIS DANG LDAN PA'I DMAN PA DAG LA NI GNAG GIS NA DE DAG LA
GNOD PAR 'GYUR BA'I ZHE SDANG NGO, ,'BRAS BU CHE BA NYID YIN PA'I
PHYIR YANGS PA'O, ,GZUGS NA SPYOD PA NYID YIN PA'I PHYIR RGYA
CHEN POR GYUR PA'O, ,SEMS CAN DPAG TU MED PA LA DMIGS PA NYID YIN
PA'I PHYIR TSAD MED

@57A *, ,PA'O, ,MI MTHUN PA'I PHYOGS SHIN TU THUL BA'I PHYIR SHIN
TU BSGOMS PA'O, ,DE LTAR NA GNYEN PO NYID DANG, 'BRAS BU NYID
DANG, SA NYID DANG, DMIGS PA NYID DANG, RNAM PAR DAG PA NYID KYI
SEMS DE YONGS SU BSTAN PA YIN NO, ,PHYOGS

GCIG TU ZHES BYA BA NI GNAS KYI GNAS PA PO BSTAN PA YIN TE, DPER
NA KHRI DAG 'BOD DO, ,RI DAGS TSIG GO ZHES BYA BA LTA BU'O, ,MOS
TE ZHES BYA BA NI MOS PA YID LA BYED PA NYID STON PA YIN NO,
,KHYAB PAR BYAS NAS ZHES BYA BA NI KHYAB PAR STON PA YIN TE, CIG
CAR DU

MTHA' DAG LA MOS PA'I PHYIR RO, ,RDZOGS PAR BYAS TE ZHES BYA BA
NI DNGOS GZHI'I SNYOMS PAR 'JUG PA MNGON DU GYUR PA YIN PAR DE
STON PA YIN NO, ,GNAS SO ZHES BYA BA NI DUS GZHAN DU YANG RJES SU
'JUG PAR STON PA YIN NO, ,BRTZON 'GRUS BRTZAMS SHING

ZHUM PA MED PA YIN, LUS SHIN TU SBYANGS SHING NYES PAR BRTZAMS PA
MED PA YIN ZHES BYA BA NI MDO SDE'I DU MA BU'O, ,DE LA TSIG PHYI
MAS RNAM PAR BSHAD PA DANG BCAS PA'I TSIG BZHI PO DAG NI GO RIMS
BZHIN DU SEMS RNAM PA BZHI'I GNYEN POR RIG PAR BYA'O, ,

SEMS RNAM PA BZHI NI HA CANG ZHUM PA DANG, HA CANG RAB TU BZUNG
BA DANG, NANG DU BSDUS PA DANG, PHYI ROL DU RNAM PAR G-YENGS PA
STE, DE KHO NA'I GNYEN POR SPONG BA'I 'DU BYED RNAM PA GNYIS
GNYIS YIN NO, ,GZHAN YANG ZHI GNAS DANG RAB TU 'DZIN PA'I NYE
BA'I NYON

MONGS PA'I GNYEN POR TSIG GNYIS TE, ZHUM PA DANG, RGOD PA'I GNYEN
PO YIN PA'I PHYIR RO, ,BTANG SNYOMS KYI NYE BA'I NYON MONGS PA'I
GNYEN PO YANG TSIG GNYIS YIN NO, ,DE GNYIS KYANG GANG GIS NA DRAN
PA KUN TU RMONGS PAR 'GYUR BA'I MA RIG PA DANG, GANG GIS NA RO

MYANG BA LA SEMS RNAM PAR G-YENGS PAR 'GYUR BA'I SRED PA'O,
,GZHAN YANG SKYON RNAM PA BZHI'I GNYEN POR TSIG BZHI DAG YIN NO,
SKYON RNAM PA BZHI NI BRTZON 'GRUS MA BRTZAMS NA SEMS ZHUM PAR
'GYUR BA DANG, HA CANG BRTZAMS NA LUS DUB BAR 'GYUR BA DANG,
BRJOD NGAS BA [?]

@57B DANG SEMS NYAMS PA STE GANG GIS NA LUS NYES PAR BRTZAMS PA
DANG, DRAN PA KUN TU RMONGS PA DANG SEMS RTZE GCIG PA MA YIN PA
STE YUL RNAM PAR G-YENGS PA'I PHYIR RO, ,DE NYID KYI PHYIR DE'I
GNYEN PO NYID YANG DAG PAR BSTAN PA'I PHYIR BRTZON 'GRUS LA SOGS
PA TSIG PHYI MAS

KHYAD PAR DU BYED PA YIN PAR RIG PAR BYA'O, ,TSUL BZHIN YID LA
BYED PA NI MIG SKYES SHING ZHES BYA BA NI MDO SDE'I DUM BU'O, ,DE
LA DON MNGON SUM DU GYUR PA'I PHYIR ZAG PA MED PA'I SHES RAB NI
MIG GO, ,THE TSOM MED PA'I PHYIR SHES PA'O, ,YANG DAG PA MNGON DU
GYUR PA'I PHYIR

RIG PA'O, ,RNAM PAR DAG PA'I PHYIR BLO STE, NGES PA'I TSIG GI
CHOS NYID KYI RGYUS NA RNAM PAR DAG PA'I PHYIR BLO YIN NO, ,MIG
LA ZHAN PA DANG, NOR BA DANG, RNYOG BA NYID MED PAR YANG DAG PAR
BSTAN PA'I PHYIR RNAM PA GSUM GYI KHYAD PAR DU BYED PA YIN NO,
,GZHAN YANG PHYI ROL PA

RNAMS KYI LTA BA NI BDEN PA RNAMS LA NGAN PAR LTA BA DANG, THE
TSOM DANG, MA RIG PA RNAMS KYI GNYEN PO MA YIN PA DANG, ZAG PA
DANG BCAS PA YIN PAS DE LAS KHYAD PAR DU BYA BA'I PHYIR MIG LA
SOGS PA SMOS SO, ,GZHAN YANG BZLAS PA GSUM DAG LA THOG MAR MTHONG
BA NI

MIG GO, ,JI LTAR MTHONG BAL RNAM PAR DPYOD PA NI SHES PA'O,
,GNYIS PO DE NYID JI SNYED YOD PA CAN NYID LA BRTEN NAS RIG PA
STE, JI SNYED YOD PA LA 'DZIN PA'I PHYIR RO, ,JI LTAR YOD PA CAN
NYID LA BRTEN NAS BLO STE, YANG DAG PA JI LTA BA BZHIN DU RTOGS
BA'I PHYIR

RO, ,GZHAN YANG CHOS MA THOS PA RNAMS LA RJES SU DPAG PA DGAG
PA'I PHYIR MIG CES BYA BA GSUNGS SO, ,MOS PA LAS BYUNG BA'I
MTHONG BA DGAG PA'I PHYIR SHES PAS SO, ,MNGON PA'I NGA RGYAL DGAG
PA'I PHYIR RIG PA'O, ,ZAG PA DANG BCAS PA NYID DGAG PA'I PHYIR
BLO STE, RNAM

PAR DAG PA'I DON GYIS SO, ,KHA CIG NA RE BZOD PA NI MTHONG BA
NYID YIN PA'I PHYIR MIG YIN LA, SHES PA NI SHES PA NYID YIN NO
ZHES ZER TE, DE NI BZLAS PA GSUM DAG LA 'THAD PA MA YIN TE, DE
DAG NI MTHONG BA DANG, BSGOM PA DANG, MI SLOB BA'I LAM GYIS

@58A *, ,BSDUS PA'I PHYIR RO, ,DGE SLONG DAG 'DI NI KHYED LA PHAN
PA'I PHYIR DANG ZHES BYA BA NI MDO SDE'I DUM BU'O, ,PHAN PA'I
PHYIR NI 'DOD PA BSOD NYAMS KYI RJES SU SBYOR BA'I MTHA' YONGS SU
SPANG PA YIN NO, ,BDE BA'I PHYIR NI BDAG NYID DUB PAR GNAS PA'I
RJES SU SBYOR BA'I

MTHA' YONGS SU SPONG BA YIN NO, ,PHAN PA DANG BDE BA'I PHYIR NI
GNYIS KA'I MTHA' SPANGS NAS DBU MA BA'I LAM BSGOM PA YIN NO,
,GZHAN YANG PHAN PA'I PHYIR NI SDUG BSNGAL DANG BCAS PA'I NYE
BA'I NYON MONGS PA'I GNYEN PO BSTEN PA YIN NO, ,BDE BA'I PHYIR NI
NYON MONGS PA RNAMS

MED PAR SDUG BSNGAL GYI GNYEN PO BSTEN PA YIN NO, ,PHAN PA DANG
BDE BA'I PHYIR NI BDE BA DANG BCAS BA'I NYON MONGS PA'I GNYEN PO
BSTEN PA YIN NO, ,GZHAN YANG PHAN PA'I PHYIR NI LHAG PA'I SEMS
MTHONG BA'I CHOS LA BDE BAR GNAS PA RNAMS MA RTOGS PAR NYON MONGS
PA ZAD PA'I

LAM MO, ,BDE BA'I PHYIR NI 'DIR NYON MONGS PA ZAD PA'I LAM MA
GTOGS PA'I LHAG PA'I SEMS MTHONG BA'I CHOS LA BDE BAR GNAS PA'I
LAM MO, ,PHAN PA DANG BDE BA'I PHYIR NI LHAG PA'I SEMS MTHONG
BA'I CHOS LA BDE BAR GNAS PA RNAMS DANG BCAS PA'I NYON MONGS PA

ZAD PA'I LAM MO, ,GZHAN YANG PHAN PA'I PHYIR NI SLOB PA RNAMS KYI
DKA' BA'I LAM MO, ,BDE BA'I PHYIR NI MI SLOB PA RNAMS KYI SLA
BA'I LAM YIN NO, ,PHAN PA DANG BDE BA'I PHYIR NI SLOB PA RNAMS
KYI SLA BA'I LAM YIN TE GO RIMS BZHIN NO, ,SHING THAGS BTZUGS PA
NI ZHES

BYA BA NI MDO SDE'I DUM BU'O, ,DE LA ZABS RING BA NI ZABS RING DU
BTZUGS PA YIN PA'I PHYIR RO, ,LEGS PAR BTZUGS PA NI BLO NAS LEGS
PAR BRTAN POR BYAS PA'I PHYIR RO, SRA BA NI MI 'DRUL BA'I PHYIR
RO, ,BRTAN PA NI YUN RING DU GNAS PA'I SHING YIN PA'I PHYIR

RO, ,MKHREGS PA DANG LDAN PA NI SHUN PA MED PA DANG, KHONG NA
LUNG MED PA'I PHYIR RO, ,MI G-YO BA NI MI 'GUL BA'I PHYIR LA, MI
'CHAG PA NI MI CHOGS PA'I PHYIR TE, ZABS RING BA DANG LEGS PAR
BTZUGS PA'I GZHI'I KHYAD PAR GYIS NI MI G-YO BA YIN LA, SRA BA
DANG BRTAN

@58B PA DANG MKHREGS PA DANG LDAN PA'I RANG BZHIN GYI KHYAD PAR
GYIS MI 'CHAG PA YIN PAS GZHI DANG RANG BZHIN GYI KHYAD PAR DE
GNYIS DANG GO RIMS BZHIN NO, ,DE LTAR NA DE DAG NI RNAM PA GNYIS
DANG, GSUM DANG, GNYIS KYI GZHI NYID DANG, RANG BZHIN NYID DANG,
DES BYAS,

PA'I PHAN YON GYI PHYIR PHUN SUM TSOGS PA NI PHYI ROL PA RNAMS
KYI GNAS MI THOD PA YIN NO, ,LONGS SPYOD BSKYOD PA DANG BRTZON
'GRUS KYIS THOB PA ZHES BYA BA NI MDO SDE'I DUM BU'O, ,DE LA PA
SKYOD PA DANG BRTZON 'GRUS KYIS THOB PA ZHES BYA BA NI SEMS KYI
RTZAL GYIS

BSGRUBS PA NYID DU YONGS SU BSTAN PA YIN TE, GNYID KYI BDE BA
DANG, GLOS 'BEBS PA DANG, NYAL BA'I BDE BA GNYIS KYI GNYEN POR GO
RIMS BZHIN NO, ,LAG MTHUS BSGRUBS PA ZHES BYA BA NI LUS KYI RTZAL
GYIS BSGRUBS PA NYID YIN NO, ,RDUL MED MED DRI MA CHAGS

CHAGS SU BSGRUBS PA ZHES BYA BA NI NGAL BAS BSGRUBS PA YIN NO,
,CHOS DANG LDAN ZHING CHOS KYIS THOB PA ZHES BYA BA NI RIGS PAS
BSGRUBS PA NYID YIN TE, YANG DAG PA'I 'TSO BA DANG MA BRAL BA
NYID KYI PHYIR CHOS DANG LDAN ZHING NGO, ,BSOD NAMS KYIS THOB
PA'I PHYIR CHOS KYIS THOB PA'O,,

GZHAN YANG SANGS RGYAS LA SOGS PAR GTOGS PA NYID MA YIN PA'I
PHYIR CHOS DANG LDAN ZHING NGO, ,LOG PA'I 'TSO BAS THOB PA MA YIN
PA'I PHYIR CHOS KYIS THOB PA'O, ,PHAN YON TSE PHYI MA LA 'GRO BA
GANG MAR 'GYUR ZHES BYA BA NI MDO SDE'I DUM BU'O, ,DE LA 'GRO BA
'OG MA NI

NGAN SONG RNAMS YIN NO, ,DE'I 'GRO BA GONG MAR GYUR PA NI MI
RNAMS TE, DER 'GRO BAR BYED PA'I PHAN YON NI 'GRO BA GANG MAR
'GYUR BA'O, ,DE LAS KYANG GANG ZHIG MI'I SKAL BA BZANG PO'I 'BRAS
BU SMIN PAR BYED PA DE NI SKAL BA BZANG POR 'GYUR BA'O, ,DE LAS
KYANG GANG

ZHIG LUS DANG LONGS SPYOD YID DU 'ONG BA'I 'BRAS BU SMIN PAR BYED
PA DE NI RNAM PAR SMIN PA BDE BAR 'GYUR BA'O, ,GANG ZHIG LHAR
SKYE BAR BYED PA DE NI MTHO RIS 'GRUB PAR BYED PA'O, ,GZHAN YANG
'GRO BA GONG MAR 'GYUR BA DE NYID LHAG MAS GSAL BAR BYED PA YIN
NO, ,SKYES BU DAM

@59A *, ,PA'I 'GRO BA BDUN DAG GANG ZHE NA ZHES BYA BA NI MDO
SDE'I DUM BU'O, ,'DIR 'GRO BA CI ZHE NA 'JIG RTEN PHA ROL DU 'GRO
BA'I SKYE BA GZHAN GYI GNAS SKABS SO, ,BDUN NYID NI MYA NGAN LAS
'DAS PA 'THOB PA'I DUS KYIS DBYE BA LAS SO, ,'PHAGS PA MA YIN PA
YANG

SRID PA BDUN DAG GIS SAM, LAN CIG PHYIR 'ONG BAS YONGS SU MYA
NGAN LAS 'DAS PA'I PHYIR LA, BAR MDOR YONGS SU MYA NGAN LAS 'DA'
BA NI MA YIN PA NAS GONG DU 'PHO BA'I BAR DU YANG MI 'GYUR BAS
'DI DAG KHO NA SKYES BU DAM PA'I 'GRO BA BDUN DAG YIN NO, ,MYA
NGAN LAS

'DAS PA'I YANG 'GRO BA KUN TU GCOD PA YIN PA'I PHYIR 'GRO BA MA
YIN NO, ,'O NA TSIGS SU BCAD PA LAS, DGRA BCOM 'GRO BA MYA NGAN
'DAS, ,ZHES GANG GSUNGS PA JI LTA BU ZHE NA, DE LAS NI RTON PA LA
'GRO BA ZHES BYA BAR BSTAN PA YIN NO, ,BDAG MA BYUNG YANG RUNG
BDAG

GI YANG SRID PA MA BYUNG YANG RUNG ZHES BYA BA RNAM PA 'DI GNYIS
KYIS NI MYA LAS 'DAS PA LA 'DOD PA'I PHYIR MTSAN MA MED PA LA
SBYOR BA YIN NO, ,BDAG MI 'BYUNG BAR 'GYUR, BDAG GI LUS 'DI MI
'BYUNG BAR 'GYUR RO ZHES BYA BA YIN TE, MI RTAG PA'I RNAM PA
GNYIS KYIS

SKYE BA SUN 'BYIN PA'I PHYIR SMON PA MED PA LA SBYOR BA YIN NO,
,RNAM GRANGS GZHAN YANG SMON PA DANG NGES PA'I DUS GNYIS SU MYA
NGAN LAS 'DAS PA LA SEMS RAB TU 'JUG PAR BYED PA'I PHYIR GNYIS KA
YANG MTSAN MA MED PA LA SBYOR BA KHO NA YIN NO, ,DE LTAR NA GANG
YOD PA ZHES BYA BA

NI PHUNG PO TZAM MO, ,GANG 'BYUNG BA ZHES BYA BA NI 'DUS BYAS SO,
,DE SPONG NGO ZHES BYA BA NI 'DUS BYAS MI RTAG PA TZAM 'GOG PAR
MTHONG BA'I PHYIR BTANG SNYOMS 'THOB KYI BDAG MI 'BYUNG BAR 'GYUR
RO SNYAM DU DNGANG BAR MI 'GYUR RO, ,LEN PA MED PAR MYA NGAN LAS
'DAS PA NI KHA CIG

LAS NI PHUNG PO'I LHAG MA MED PA YIN PAR 'BYUNG STE, DPER NA RNAM
PAR GROL BA'I RGYUS LEN PA MED PAR YONGS SU MYA NGAN LAS 'DAS PA
YIN NO ZHES 'BYUNG BA LTA BU'O, ,KHA CIG LAS NI PHUNG PO'I LHAG
MA DANG BCAS PA YIN PAR 'BYUNG STE, DPER NA KYE MA DGE SLONG NYE
BAR ZHI BA ZAG

@59B PA MED PA DANG LDAN PA, 'DOD CHAGS DANG BRAL BA MI LDAN PAR
GYUR PA, LEN PA MED PAR MYA NGAN LAS 'DAS PA 'DI NI LEGS SO ZHES
'BYUNG BA LTA BU'O, ,'DI NI PHUNG PO'I LHAG MA MED PA LA BYA BAR
MNGON TE, TSE PHYI MA'I 'GRO BA'I DBANG DU MDZAD PA'I PHYIR DANG,
SHAR

PHYOGS SU 'GRO BAR MI SMRA ZHING ZHES BYA BA RGYAS PAR GSUNGS
PA'I PHYIR RO, ,YOD PA LA YOD PA NYID DANG ZHES BYA BA NI MDO
SDE'I DUM BU'O, ,DE LA, STONG PA NYID KYIS YOD PA LA, ,YOD NYID
MED LA MED NYID RIG ,DE NAS JI LTAR GANG YOD LA, ,GNYIS KYIS BLA
BCAS BLA MED

RIG ,GNYIS KYIS ZHES BYA BA NI MTSAN MA MED PA DANG SMON PA MED
PA GNYIS KYIS SO, ,STONG PA NYID LA SOGS PA'I TING NGE 'DZIN
RNAMS KYI GO RIMS KYANG DE NYID KYI PHYIR RO, ,YOD PA DANG MED
PA'I DNGOS PO SHES BA NI YOD PA LA BLA MA DANG BCAS PA DANG BLA
MA MED BA GNYIS SU SHES

PAR NUS KYI, GYIN NI MA YIN LA, SHES NA YOD PA BLA MA DANG BCAS
PA YIN NA NI YID KYIS SMON PAR MI BYED LA, BLA NA MED PA YIN NA
NI SMON PAR BYED DO, ,GZHAN YANG SMRAS PA, BDAG 'DZIN PHYIR DANG
SRID LA SRID, ,DES NA SRED ZAD MI 'DOD DE, ,GSUM PO DE YI GNYEN

POR NI, ,STONG NYID LA SOGS TING 'DZIN RNAMS, ,GCIG GIS YOD DANG
MED PA DANG, GNYIS KYIS YOD LA SKYON YON RIG ,DE PHYIR GSUM STE
DE DAG GI ,RIM PA SNGA MAS PHYIR MA DRANGS, ,DE LTAR NA YOD PA LA
SKYON YON ZHES BYA BA NI 'DUS BYAS DANG 'DUS MA BYAS LA STE

GO RIMS BZHIN NO, ,LUNG LAS NI, MED DANG DE BZHIN SKYON LDAN
DANG, ,DE BZHIN YON TAN LDAN DNGOS LA, ,YOD 'DZIN YON TAN LDAN
'DZIN DANG, ,YON TAN MI LDAN 'DZIN GZHOM PHYIR, ,GO RIMS BZHIN DU
STONG PA NYID LA SOGS PA'I TING NGE 'DZIN RNAMS SO ZHES

'BYUNG NGO, ,LEGS PAR MTHONG BA LEGS PAR RIG PA ZHES BYA BA NI
MDO SDE'I DUM BU'O, ,DE LA LEGS PAR MTHONG BA NI BSTAN PA YIN LA,
LHAG MA NI BSHAD PA YIN NO, ,DE LA LEGS PAR RIG PA NI THOS BA LAS
BYUNG BA'I SHES RAB KYIS SO, ,LEGS PAR YID LA BYAS PA

@60A *, ,NI BSAMS PA LAS BYUNG BAS SO, ,LEGS PAR BSTEN PA NI 'JIG
RTEN PA'I BSGOMS PA LAS BYUNG BA STE, DGA' BA DANG BCAS PA YIN
PA'I PHYIR RO, ,LEGS PAR RTOGS PA NI 'JIG RTEN LAS 'DAS PA STE
DON DAM PA LA 'JUG PA'I PHYIR RO, ,DE LTAR

NA LEGS PAR MTHONG BA YIN NO, ,'DUN PA SKYED PAR BYED RTZOL BAR
BYED CES BYA BA NI MDO SDE'I DUM BU'O, ,MNYAM PAR MA BZHAG PA'I
SBYOR BA SPANG BA LA SOGS PAR 'DOD PA NYID KYI PHYIR DANG, DE'I
THABS YONGS SU BZUNG BA NYID KYI PHYIR DANG, DE LAN MANG DU BYA
BA DANG, BRTAN

POR BYA BA NYID KYI PHYIR DANG, MNYAM PAR GZHAG PA'I SBYOR BA
ZHUM PA DANG, RGOD PA'I GNYEN PO'I BSGOM PA NYID KYI PHYIR DE DAG
GO RIMS BZHIN DU RIG PAR BYA'O, ,GZHAN YANG SPANG PA LA SOGS PAR
'DOD PA NYID KYI PHYIR DANG, DE DAG LA SBYOR BA NYID KYI PHYIR
DANG, DE LA BRTZON

PA'I LUS DANG SEMS DUB PAR GYUR NA BRTZON 'GRUS RGYUN MI CHAD PA
NYID KYI PHYIR DANG, ZHI GNAS DANG LHAG MTHONG GI NYE BA'I NYON
MONGS PA SPANGS PA NYID KYI PHYIR YANG GO RIMS BZHIN NO, ,GZHAN
YANG RTZOL BAR BYED PA NI SO SOR RTOGS PA'I DUS NA BRTZON 'GRUS
BRTZAMS PA LA

BRTEN PA NYID KYI PHYIR DANG, BSGOM PA'I DUS NA TING NGE 'DZIN LA
BRTEN PA NYID KYI PHYIR TE, SEMS ZHUM PA RAB TU BZUNG NAS NANG DU
RAB TU 'JOG PA'I PHYIR NA DGE SLOG MA'I MDO SDE LAS 'BYUNG BA
BZHIN NO, ,'DUS PA DAN LDAN PA TSOGS DANG LDAN PA ZHES BYA BA NI
MDO SDE'I DUM

BU'O, ,'KHOR DANG, BLO DANG, YID CHES PA DANG, MCHOD PA PHUN SUM
TSOGS PA NYID DU STON TO, ,'DUS PA DANG LDAN PA TSOGS DANG LDAN
PA ZHES BYA BA NI 'KHOR PHUN SUM TSOGS PA NYID YIN TE, NYAN PA
PO'I TSOGS 'DUS PA DANG 'KHOD PA DANG GO RIMS BZHIN NO, ,TSOGS
KYI

SLOB DPON ZHES BYA BA NI BLO PHUN SUM TSOGS PA NYID YIN TE, DE
RNAMS LA RANG GI BSTAN BCOS KYI RJES SU STON PA'I PHYIR RO, ,SKYE
BO MANG POS DGE BA'I RANG BZHIN DU KUN TU SHES PA ZHES BYA BA NI
YID CHES PA PHUN SUM TSOGS PA YIN TE, MANG PO RNAMS KYIS RTOGS PA
LA YID

@60B CHES PA NYID YIN PA'I PHYIR RO, ,TSOGS CHEN POS MDUN GYIS
BDAR BA ZHES BYA BA NI MCHOD PA PHUN SUM TSOGS PA NYID YIN NO,
,DMAG LDAN CHOS 'DI NI ZAB PA ZHES BYA BA NI MDO SDE'I DUM BU'O,
DE YANG DE LAS BCOM LDAN 'DAS KYIS CHOS BDAG MED PA THUGS SU CHUD
PA GANG

YIN PA DE'I DBANG DU MDZAD PA YIN PA'I PHYIR RO, ,DE NI SNGON
SHES RAB MA SBYANGS BAS RANG GIS MTHONG BAR DKA' BA YIN TE DES NA
ZAB PA'O, ,STON PA NA KHONG DU CHUD PAR DKA' BA YIN TE, DES NA
ZAB PAR SNANG BA'O, ,RANG GI RTAG PAR MI NUS PA YIN TE, DES NA
MTHONG

BAR DKA' BA'O, ,STON PA NA RTOG GE'I SPYOD YUL MA YIN TE, DES NA
KHONG DU CHUD PAR DKA' BA STE, DE NI RTOG GE LA MA GRAGS PA NYID
YIN PA'I PHYIR RO, ,GZHAN YANG 'DIR BDAG MED PA STON PA KHO NA
CHOS YIN TE, DON DAM PAR MTHONG BAR DKA' BA NYID KYI PHYIR ZAB

PA'O, ,KUN RDZOB KYI DON DU KHONG DU CHUD PAR DKA' BA NYID KYI
PHYIR ZAB PAR SNANG BA'O, ,DON DAM PAR BRTAG PAR MI NUS PA NYID
KYI PHYIR MTHONG BAR DKA' BA'O, ,KUN RDZOB KYI DON DU RTOG GE
SPYOD PA MA YIN PA NYID KYI PHYIR KHONG DU CHUD PAR DKA' BA STE,
DON DAM PA'I DBANG DU

MDZAD PAS DE'I RTOG GE LA RGYU BA MA YIN PA'I PHYIR RO, ,DE LTAR
NA JI LTAR NA ZAB PA ZAB PAR SNANG BA DANG, RGYU GANG GI YIN PA
DE TSIG GNYIS DANG GNYIS KYIS YONGS SU BSTAN PA YIN NO, ,DA NI DE
LTA BU'I CHOS DE SUS RIG PAR NUS SHE NA, ZHIB MOR BRTAGS PA'I
MKHAS PA

DANG MDZANGS PAS RIG PAR ZHES BYA BA SMRAS TE, DE LA ZHIB MO NI
DE KHO NA'I DON LA 'JUG PA'I PHYIR LA, BRTAGS PA NI DON MTHA' DAG
LA 'JUG PA'I PHYIR TE, JI LTA BA BZHIN DANG JI SNYED YOD PA NYID
CAN GYI RGYUS SO, ,DE GNYIS KYANG RNAM PA GNYIS TE, MKHAS PA
RNAMS

TE SO SO'I SKYE BO GANG DAG SNGON BLO YONGS SU SMIN PAR BYAS PA
SKYE BAS THOB PA DE GNYI GA'I DON LA 'JUG NUS PA'I SHES RAB DANG
LDAN PA RNAMS DANG, MDZANGS PA RNAMS TE BDEN PA MTHONG BA RNAMS
SO, ,DE RNAMS NI DE GNYIS KA'I DON LA ZHUGS PA'I SHES RAB CAN
NYID YIN

@61A *, ,PA'I PHYIR MDZANGS PA RNAMS SO, ,DE BZHIN GSHEGS PAS
PHAN YON BCU GZIGS NAS 'DUL BA LA NYAN THOS RNAMS KYI BSLAB PA'I
GZHI 'CHA' BAR MDZAD DO ZHES BYA BA NI MDO SDE'I DUM BU'O, ,DE LA
BSLAB PA NI GANG YIN, BSLAB PA'I GZHI NI GANG YIN ZHE NA,

YANG DAG PAR BLANG BA DANG, RJES SU BSRUNG BA DANG, SOR ZHUGS PA
RNAMS NI BSLAB PA YIN NO, ,BYA BA MA YIN PA DANG, BYA BA YANG DAG
PAR BLANG BAR BYA BA DANG, RJES SU BSRUNG BAR BYA BA DANG, SOR
GZHUG PAR BYA BA NI BSLAB PA'I GZHI YIN NO, ,GZHAN YANG SPANG

PA DANG, BLANG BA DANG, SO SOR BSHAGS PA DANG, NYIN DANG MTSAN DU
SLOB PA NI BSLAB PA YIN TE, ,SGRA GCAN ZIN GYI MDO SDE LAS 'BYUNG
BA BZHIN NO, ,TSUL KHRIMS KYI YAN LAG RNAMS NI BSLAB PA'I GZHI
YIN NO, ,GZHAN YANG BSLAB PA NYID GZHI YIN TE, BSLAB PA

'DOD PA RNAMS KHYAD PAR DU 'GYUR BA'I PHYIR RO, ,DGE 'DUN BSDU
BA'I PHYIR NI BSLAB PA DANG MTHUN PA NYID KYIS SO, ,DGE 'DUN LEGS
PAR BYA BA'I PHYIR NI MDZES PA NYID KYIS SO, ,DGE 'DUN BDE BAR
BYA BA'I PHYIR NI YANG DAG PAR BLANG BA SGRUB PA MCHOG TU DGA' BA
MANG BA NYID

KYIS SO, ,MNGON PAR MA DAD PA RNAMS DAD PAR BYA BA'I PHYIR NI
MDZES PA NYID KYIS DAD PA SKYES PAS SO, ,MNGON PAR DAD PA RNAMS
PHYIR ZHING 'BYUNG BAR BYA BA'I PHYIR NI DE NYID KYIS DE 'PHEL
BAR BYED PA NYID KYIS SO, ,GANG ZAG GNANG MI BKUR BA RNAMS TSAR
GCAD PA'I PHYIR

BSLAB PA LAS 'DA' BAS MI MDZES PA RNAMS TE, BSLAB PA NI 'DOD PA
RNAMS GNAS NAS DBYUNG BA DANG BSKRAD PA NYID KYIS SO, ,NGO TSA
SHES PA RNAMS BDE BAR GNAS PAR BYA BA'I PHYIR NI BSLAB PA 'DOD PA
RNAMS TSUL KHRIMS MTSUNGS PA NYID KYIS BSKYOD PA MED PAR

'GROGS NA BDE BA NYID KYIS SO, ,MTHONG BA'I CHOS KYI ZAG PA RNAMS
BSDAMS PA'I PHYIR NI, DE LTAR BYUNG BA'I ZAG PA RNAMS BZLOG PA'I
PHYIR BSLAB PA'I GZHI 'CHA' BA'O, ,TSE RABS PHYI MA'I ZAG PA
RNAMS BZLOG PA'I PHYIR NI MA 'ONGS PA'I GANG ZAG LA MI 'JUG PAR

@61B BYA BA'I PHYIR BSLAB PA'I GZHI 'CHA' BA'O, ,TSANGS PAR SPYOD
PA RJES SU GZUNG BA'I PHYIR DANG, TSANGS PAR SPYOD PA YUN RING DU
GNAS PAR BYA BA'I PHYIR TE, NGA'I TSANGS PAR SPYOD PA YUN RING DU
GNAS PAR 'GYUR BA NI TSANGS PAR SPYOD PA BRDA CAN DANG DON DAM
PA'I RJES SU 'JUG PA

STE, RAB TU BYUNG BA DANG RTOG PAR BRGYUD PA GNYIS SO, ,DE RNAMS
LAS GCIG NI BSTAN PA MI PHYED PAR BYA BA'I DBANG DU MDZAD NAS SO,
,GCIG NI KHA NA MA THO BA MED PA NYID KYI'O, ,GCIG NI RGYU PHUN
SUM TSOGS PA'I'O, ,GNYIS NI ZANG ZING GI LONGS SPYOD PHUN SUM
TSOGS PA'I'O,,

GNYIS NI CHOS KYI LONGS SPYOD PHUN SUM TSOGS PA'I'O, ,GNYIS NI
MYA NGAN LAS 'DAS PA 'THOB PA PHUN SUM TSOGS PA'I'O, ,GCIG NI
BSTAN PA'I DON CHE BA NYID PHUN SUM TSOGS PA'I'O, ,DGE SLONG DGRA
BCOM PA ZAG PA ZAD PA'I SDUG BSNGAL GANG YIN PA DE 'GAG PA ZHES

BYA BA NI MDO SDE'I DUM BU'O, ,DE LA YANG 'BYUNG BA PA'I SDUG
BSNGAL GANG YIN PA DE 'GAGS PA STE, 'JUG PA'I GAGS [*'GAGS] SU
GYUR PA'I PHYIR RO, ,DE NYE BAR ZHI BA NI GTAN DU MI SKYE BA'I
CHOS NYID YIN PA'I PHYIR RO, ,'JIG RTEN PA'I 'GOG PA LAS KHYAD
PAR DU BYA BA'I PHYIR

NYE BAR ZHI BA SMOS TE, BSRABS PA'I DNGOS POR NYE BAR ZHI PA LAS
KHYAD PAR DU BYA BA'I PHYIR 'GOG PA SMOS SO, ,TSE 'DI PA'I GANG
YIN PA DE NI BSIL BAR GYUR PA STE, NYON MONGS PA'I BAG LA NYAL
GYI DROD DANG BRAL BA'I PHYIR NA BUM PA'I GYO MO TSA BA BSIL BAR
GYUR PA BZHIN NO,,

DE NUB BA NI PHUNG PO'I LHAG MA MED PA'I MYA NGAN LAS 'DAS PAR
RO, ,GZHAN YANG 'JIG RTEN PA'I 'DOD CHAGS DANG BRAL BA RNAMS NI
SA 'OG MA PA'I SDUG BSNGAL 'GAG PA YIN GYI NYE BAR ZHI BA NI MA
YIN TE, PHYIS SKYE BA'I CHOS NYID YIN PA'I PHYIR RO, ,BSIL BAR
GYUR PA

YANG MA YIN TE, BAG LA NYAL LUS PA'I PHYIR RO, ,SA GONG MA PA
YANG MA NUB PA YIN NO, ,DGRA BCOM PA'I NI DE LAS BZLOG NAS NYE
BAR ZHI BA DANG NUB PA'I BAR DU YIN NO, ,GZHAN YANG 'JIG RTEN PA
RNAMS KYI 'GOG PA NI ZHI BA MA YIN TE, SA 'OG MA'I SDUG BSNGAL

@62A *, ,GYI SDUG BSNGAL DANG BCAS PA YIN PA'I PHYIR RO, ,BAG LA
NYAL MA SPANGS PAS GYA NOM PA YANG MA YIN NO, ,YANG 'JUG PA NYID
KYIS NGES PAR 'BYUNG BA YANG MA YIN NO, ,DE LAS BZLOG NAS 'PHAGS
PA RNAMS KYI SDUG BSNGAL 'GOG PA'I ZHI BA DANG,

GYA NOM PA DANG, NGES PAR 'BYUNG BA YIN NO, ,DE'I RNAM PA DANG
MTHUN PAR DGRA BCOM PA'I SDUG BSNGAL 'GAGS PA DANG NUB PA ZHES
BYA BA'I BAR YIN PAR BSTAN TO, ,BRAM ZE NI 'DI LTA STE SOM NYI
MED CING ZHES BYA BA NI MDO SDE'I DUM BU'O, ,'DI LAS NI YE SHES
DANG SPANGS

PA PHUN SUM TSOGS PAS DON DAM PA'I BRAM ZE'I MTSAN NYID BSTAN TO,
,SOM NYI MED PA NYID KYIS NI YE SHES PHUN SUM TSOGS PA STE, DON
DAM PA DANG RANG GIS THOB PA LAS SOM NYI MED PA'I PHYIR RO, ,LHAG
MAS NI SPANGS PA PHUN SUM TSOGS PA STE, NGAN SONG PA DANG YANG
'BYUNG BA

PA'I KUN NAS NYON MONGS PA SPANGS PA'I PHYIR RO, ,'GYOD PA CHAD
PA NYID KYIS NI NYON MONGS PAR 'GYUR BA'I LAS SPANGS PA'I PHYIR
NGAN SONG BA'I KUN NAS NYON MONGS PA SPANGS PAR YONGS SU STON TO,
,LHAG MAS NI YANG 'BYUNG BA BA'I KUN NAS NYON MONGS PA SPANGS PA
YIN TE, 'DUN

PA DANG 'DOD CHAGS SPANGS PAR YONGS SU BSTAN PA'I PHYIR RO,
,'BYUNG BA DANG 'JIG PA LA SRED PA NI 'BYUNG BAR 'GYUR BAR BYA'O,
,MI 'BYUNG BAR 'GYUR BAR BYA'O SNYAM DU 'DUN PA'O, ,CHAGS PA NI
DE NYID LA 'DOD PA DANG GZUGS DANG GZUGS MED PA'I 'DOD CHAGS
RNAMS

SO, ,SRED PA THAMS CAD RNAM SPANGS NAS, ,'DU BYED THAMS CAD ZAD
PHYIR DANG, ,PHUNG PO THAMS CAD YONGS SHES NA, ,YANG SRED PAR NI
'DOD MI 'GYUR, ,ZHES BYA BA'I TSIGS SU BCAD PA 'DI DANG, LAS DANG
SRID DANG DE BZHIN MA RIG PA, ,TSE RABS PHYI MA'I 'DU BYED RNAMS

KYI RGYU, ,ZHES BYA BA 'DI DANG YANG SBYAR BAR BYA STE, GO RIMS
THA DAD PA TZAM ZHIG KHYAD PAR YOD DO, ,GZHAN YANG SOM NYI MED PA
NYID KYIS NI SHES NAS THA DAD PA GSUM 'THOB PAR STON LA, 'GYOD PA
CHAD PA NYID KYIS NI 'PHAGS PA DGYES PA'I TSUL KHRIMS 'THOB PAR
STON TE,

@62B DE LTAR NA MTHONG BA'I LAM GYIS BRAM ZE'I TSUL GYIS NI SLOB
PA'I BRAM ZE'I MTSAN NYID YONGS SU BSTAN TO, ,LHAG MAS NI MI SLOB
PA'I BRAM ZE'I MTSAN NYID YONGS SU BSTAN TE, 'DUN PA DANG 'DOD
CHAGS SPANGS PAR YONGS SU BSTAN PA'I PHYIR RO, ,'BYUNG BA DANG
'JIG PA

LA SRED PA DANG BRAL BA ZHES BYA BA NI GSON PA DANG 'CHI BA LA
MNGON PAR MI DGA' BA'I PHYIR 'DUN PA SPANGS PA YIN TE, JI SKAD
DU, 'CHI LA MNGON PAR MI DGA' LA, ,GSON LA'ANG MNGON PAR MI
DGA'O, ,ZHES TSIGS SU BCAD PA 'DI GSUNGS PA LTA BU'O, ,CHAGS PA

RGYAS PAR MI 'GYUR BA, ,ZHES BYA BA NI 'DOD PA DANG GZUGS DANG
GZUGS MED PA'I 'DOD CHAGS SPANGS PA YIN NO, ,RNAM GRANGS GZHAN
YANG MNGON PA'I NGA RGYAL CAN GYI NYE BA'I NYON MONGS PA'I GNYEN
POR BRAM ZE NYID LA MNGON PA'I NGA RGYAL MED PA NYID DU YONGS SU
BSTAN PA

YIN NO, ,MNGON PA'I NGA RGYAL CAN NI ZAB MO STONG PA NYID DANG
LDAN PA RTEN CING 'BREL PAR 'BYUNG BA RKYEN 'DI PA NYID DANG
MTHUN PA'I GTAM BRJOD PA NA SOM NYI ZAL, PHYIS KYANG YID LA GCAGS
PAR 'GYUR TE, JI SKAD DU LHA'I MDO LAS GSUNGS PA LTA BU YIN
ZHING, LUS SAM

SNYOMS PAR 'JUG PA LA SRED PA KUN TU RGYU LA, 'DOD CHAGS KYI BAG
LA NYAL YANG RTAG TU RJES SU 'BRANG BA KHO NA YIN NO, ,MI RTAG
BA'I 'DU SHES ZHING PA LA SOGS PA'I DPE DANG BCAS PA NI MDO SDE'I
DUM BU'O, ,'DIR ZHING PA'I DPES NI MI RTAG PA'I 'DU SHES BAG LA
NYAL

GYI GNYEN PO NYID DU YONGS SU BSTAN LA, RTZA BAL BA DZA'I DPES NI
KUN NAS DKRIS PA'I GNYEN PO NYID DU YONGS SU BSTAN PA YIN TE,
NYON MONGS PA MA BYUNG PA DANG, BYUNG BA'I DBANG DU BYAS PA'I
PHYIR RO, ,AA MRA'I DOG PA'I DPES NI DE LAS GZHAN BAG LA NYAL GYI
GNYEN PO

SMON PA MED PA DANG, MTSAN MA MED PA'I 'DU SHES DAG 'DREN PAR
BYED PA NYID YIN NO, ,SPYI RTEN GYI NI DE LAS GZHAN PA KUN NAS
DKRIS PA'I GNYEN PO MI SDUG PA LA SOGS PA'I 'DU SHES DAG TU KUN
TU 'DZIN PAR BYED PA NYID YIN TE, YONGS SU MI NYAMS PAR 'GYUR
BA'I PHYIR

@63A *, ,RO, ,GLANG PO CHE'I RJES KYIS NI DE DAG MI RTAG PA'I 'DU
SHES KYIS SPYOD YUL GYI NANG DU CHUD PA NYID YIN TE, MI RTAG PA
NYID DU YONGS SU RTAG PAR BYA BA NYID YIN PA'I PHYIR RO, ,'BAB
CHU RNAMS KYIS NI DE LAS GZHAN PA SUN 'BYIN PA'I RNAM PA DAG DER
THUG PA NYID

YIN TE, 'DU BYED KYI SDUG BSNGAL NYID LA 'JUG PA NYID YIN PA'I
PHYIR RO, ,NYI MA DANG KHAMS KYI RGYAL POS NI MI SLOB PA'I GNAS
SKABS NA GO RIMS BZHIN DU MI BRJED PA'I CHOS NYID DU BYED PA
DANG, 'JIG RTEN PA'I 'DU SHES GZHAN LA DBANG SGYUR BA NYID YIN
NO, ,DE LTAR NA JI

LTAR MI RTAG PA'I 'DU SHES NI MTHA' DAG GI GNYEN PO YIN PA YANG
YIN TE, BAG LA NYAL BA DANG, KUN NAS DKRIS PA'I GNYEN PO NYID YIN
PA'I PHYIR RO, ,JI LTAR NA GNYEN PO'I RTZA BA YIN PA YANG YIN TE,
GNYEN PO GZHAN 'DREN PA'I PHYIR RO, ,JI LTAR NA KUN NAS

DKRIS PA'I GNYEN PO GZHAN LAS KHYAD PAR RNAM PA GSUM DAG GIS
KHYAD PAR DU 'PHAGS PA YIN PA YANG YIN NO, ,JI LTAR NA GNYEN PO
BLA NA MED PA NYID YIN PA DE YANG YONGS SU BSTAN PA YANG YIN TE,
MA RIG PA DANG RIG PA GZHAN THAMS CAD ZIL GYIS GNON PA'I PHYIR
RO, ,

RNAM PA NYI SHU PO 'DI DAG DANG LDAN PAS GTAM BYA'O ZHES BYA BA
NI MDO SDE'I DUM BU'O, ,DE LA DUS SU ZHES BYA BA NI NYAN 'DOD PA
NYID DANG BSHAD PA'I 'OS SU GYUR PA NYID DU SHES NAS TE, ,KATYA'I
BU MO SMYUG MA CAN BZHIN NO, ,BSGRIM PA ZHES BYA BA NI BRNYAS PA
MED PA STE, SENG GE

MCHONG BA BZHIN NO, ,GO RIMS ZHES BYA BA NI DUS SNGAR BYA BA
SBYIN PA LA SOGS PA DANG, YANG DAG PHUL CAN GYI GTAM LAS BRTZAMS
NAS SO, ,MTSAMS SBYAR BA ZHES BYA BA NI MDO SDE RNAM PAR BSHAD PA
LAS BRTZAMS NAS SO, ,RJES SU MTHUN PA ZHES BYA BA NI DRI BA LUNG

BSTAN PA LAS BRTZAMS NAS TE, MGO GCIG TU LUNG BSTAN PA LA SOGS PA
RNAMS LA DE BZHIN DU LUNG STON PA'I PHYIR RO, ,DGA' BAR BYA BA NI
DAD PA CAN RNAMS LA'O, ,'DOD PAR BYA BA NI SNGAR GNAS PA DANG ZHE
'GRAS PA RNAMS LA'O, ,SPRO BA MI BSKYED PA DANG

@63B MI SMAD PA NI GANG SU DAG 'DI 'DRA BA THAMS CAD NI YANG DAG
PA LA ZHUGS PA DAG GO ZHE'AM, LOG PA LA ZHUGS PA DAG GO ZHES BYA
BA LTA BU STE, JI SKAD DU NYON MONGS PA MED PA'I MDO LAS GZUNGS
PA LTA BU'O, ,GDUL BA'I KHYAD PAR MNGON PAR MI SHES PA DE LTA BUR

BYED PA NI DE SA GDUL BA MA YIN PA RNAMS SNYING NA BAR 'GYUR RO,
,RIGS PA NI TSAD MA DANG MI 'GAL BA'I PHYIR RO, ,'BREL PA NI SNGA
PHYI 'BREL BA'I PHYIR RO, ,MA 'DRES PA NI GTAM GZHAN DU 'PHRO BA
SPANGS PA'I PHYIR RO, ,CHOS DANG LDAN PA NI DGE BA DANG MTHUN

PA'I PHYIR RO, ,'KHOR JI LTA BA BZHIN NI GDUL BA DANG 'TSAM PA'I
PHYIR RO, ,BYAMS PA'I SEMS NI NYAN PA PO BDE BAR SMON PAS SO,
,PHAN PA'I SEMS NI DE LA NYON MONGS PA MED PAR SMON PAS SO,
,SNYING BRTZE BA'I SEMS NI DE LA SDUG BSNGAL MED PAR SMON PAS
SO,,

GZHAN YANG DGE BA DANG MI DGE BA LA SOGS PA DANG, THA MAL PA DAG
LA BYAMS PA LA SOGS PA'I SEMS KYIS TE GO RIMS BZHIN NO, ,RNYED PA
DANG BKUR STI DANG TSIGS SU BCAD PA LA MI BRTEN PA NI DE 'DOD PA
NYID SPANGS PAS SO, ,BDAG LA BSTOD PAR MI BYA ZHING GZHAN LA

SMAD PAR MI BYA BA NI SMRA BA PO NYID KYIS BDAG LA LHAG PAR YID
CHES PAR BYED 'DOD PA NYID SPANGS PAS SO, ,DE LTAR NA JI LTA BUR
DANG, GANG GI DON DU DANG, GANG 'DRA BA DANG, GANG 'DRA BAS GTAM
BYA BA DE LNGA LNGA DAG GIS YONGS SU BSTAN TO, ,LUNG LAS NI SKYON
BCU

GCIG GI GNYEN POR GTAM RNAM PA NYI SHU DANG LDAN PA'O ZHES 'BYUNG
NGO, ,SKYON BCU GCIG NI SNOD MA YIN PA LA BRJOD PA'I SKYON DANG,
BRJOD PA YONGS SU MA RDZOGS PA'I SKYON DANG, BRJOD PA BAR CHAD
PA'I SKYON DANG, BRJOD PA GO BAR MI BYED PA'I SKYON DANG, BRJOD
PA

MCHOD PAR MI 'GYUR BA'I SKYON DANG, DON 'THAD PA MED PAR BRJOD
PA'I SKYON DANG, SPYOD YUL MA YIN PA BRJOD PA'I SKYON DANG, RNAM
PAR G-YENGS NAS BRJOD PA'I SKYON DANG, DON MED PA DANG LDAN PA
BRJOD PA'I SKYON DANG, MI 'TSAM PAR BRJOD PA'I SKYON DANG, NYON
MONGS

@64A *, ,PA CAN GYI BSAM PAS BRJOD PA'I SKYON NO, ,DE LA SNOD MA
YIN PA NI SPYOD LAM MI SDUG PAR 'DUG PA'O, ,BRJOD PA BAR CHAD
PA'I SKYON GYI GNYEN POR NI GO RIMS LA SOGS PA RNAM PA GSUM PO
DAG YIN PAR RIG PAR BYA STE, BSTAN PA DANG RGOL BA'I

TSIG DANG; LAN GYI TSIG GIS DBANG DU MDZAD NAS SO, ,BRJOD PA GO
BAR MI BYED PA'I SKYON GYI GNYEN POR DRUG PA DANG, BDUN PA DANG
BRGYAD PA DAG STE, DAD PA CAN DANG, ZHE 'GRAS PA DANG, BAR NA
GNAS PA'I DBANG DU MDZAD NAS SO, ,BRJOD PA MCHOD PAR MI 'GYUR

BA'I SKYON GYI GNYEN POR DGU PA DANG BCU PA GNYIS TE, SDIG PA'I
LAS CAN LA NI SPRO BA BSKYED PAR 'OS PA MA YIN LA, SMAD NA YANG
MCHOD PAR MI 'GYUR BA'I SKYON DU 'GYUR BAS SO, ,SPYOD YUL MA YIN
PAS NI DON ZAB MO STE, DBANG PO THA MA LA'O, ,NYON MONGS PA CAN
GYI

BSAM PA NI RNAM PA GSUM STE, YID CHES PAR BYA BA'I BSAM PA DANG,
DAD NAS BKUR STI BYED PA'I BSAM PA DANG, PHRAG DOG GI BSAM PA'O,
,DANG PO'I GNYEN POR BYAMS PA DANG, PHAN PA DANG, SNYING BRTZE
BA'I SEMS KYI RNAM PA DAG STE, MYA NGAN LAS 'DAS PA

DANG; DE'I LAM RTOGS PAR BYA BA'I BSAM PA NYID DANG, BSHAD PA'I
DON KHONG DU CHUNG PAR BYA BA'I BSAM PA NYID KYIS SO, ,GZHAN YANG
MDOR NA 'DI LAS GTAM GYI SBYOR BA DANG, GTAM GYI LAS DANG, GTAM
GYI YON TAN DANG, SMRA BA PO'I YON TAN LAS BRTZAMS NAS RNAM

PA LNGA LNGA DAG TU RIG PAR BYA'O,, ,,BAM PO BZHI PA, RNAM PA BCU
DRUG PO 'DI DAG DANG LDAN PAS CHOS MNYAN PAR BYA'O ZHES BYA BA NI
MDO SDE'I DUM BU'O, ,DE LA RNAM PA BCU DRUG PO DAG NI SKYON RNAM
PA BCU GSUM GYI GNYEN PO YIN PAR RIG PAR BYA'O, ,SKYON RNAM

PA BCU GSUM NI SMRA BA PO LA BDAG NYID KYIS BSKYOD PA DANG SPYOD
LAM GYI SKYON DANG, 'GYING BA'I SKYON DANG, DON DU MI GNYER BA'I
SKYON DANG, GZHAN GYI PHYOGS BYED PAS SNYING NA BA'I SKYON DANG,
MCHOD PAR MI 'GYUR BAS SMRA BA PO RAB TU MI 'DZIN PA'I SKYON
DANG, SUN PHYIN CI LOG

@64B DU BRGAL BA'I BSAM PA'I SKYON DANG, CHOS DANG CHOS SMRA BA
LA YID LA MI BYED PA'I PHYIR RIM GRO MI BYED PA'I SKYON DANG,
SKYON YID LA BYED PA'I PHYIR BRNYAS PA'I SKYON DANG, SMON PA'I
SKYON DANG, RNYED PA DANG BKUR STI 'DOD PA NYID KYI SKYON DANG,
RNAM PAR G-YENGS PA DANG BSDUS

PA GNYIS KYIS MI NYAN PA'I SKYON DANG, LEGS PAR YID LA MI BYED
PA'I SKYON DANG, RAB TU YID LA MI BYED PA'I SKYON DANG, DE LA
NANG DU YANG DAG 'JOG PA'I TSE SPYOD LAM GYI MI SDUG PA'I PHYIR
SKYON DANG PO YIN NO, ,RIGS MTHON PO NYID LA SOGS PAR NGA RGYAL
'BYUNG BA'I PHYIR 'GYING

BA'I SKYON DANG, CHOS LA NI YON TAN DANG LEGS PAR GSUNGS PA DANG
'BRAS BU CHEN PO NYID DU'O, ,CHOS SMRA BA LA NI DGE BA'I BSHES
GNYEN NYID DU'O, ,CHOS LA SKYON NI TSIG DANG YIG 'BRU MA 'BREL PA
NYID DU'O, ,CHOS SMRA BA LA NI TSUL KHRIMS DANG, RIGS DANG, BYAD

GZUGS DANG, TSIG DANG, TSIG 'BYIN PA MA TSANG BA NYID DU'O, ,RNAM
PAR G-YENGS PA NI SEMS GZHAN DU 'PHROS PA'O, ,BSDUS PA NI RMUGS
PA DANG, GNYID KYIS SEMS ZHUM PA NYID DU'O, ,LEGS PAR YID LA MI
BYED PA NI DGONGS PA DANG CHOS NYID LA PHYIN CI LOG

PA NYID KYIS SO, ,RAB TU YID LA MI BYED PA NI 'DUN PA DANG 'JUG
PA ZHAN PA NYID KYIS SO, ,LUNG LAS NI SKYON RNAM PA DRUG GI GNYEN
POR RNAM PA BCU DRUG DAG YIN NO ZHES 'BYUNG STE, SKYON DRUG NI
LAS KYI SKYON DANG, MOS PA MED PA'I SKYON DANG, MCHOD PAR MI

'GYUR BA'I SKYON DANG, BSAM PA'I SKYON DANG, MI MTHUN PA NYID KYI
SKYON DANG, 'DZIN PA'I SKYON NO, ,DE LA LAS KYI SKYON NI RNAM PA
GSUM STE, LUS KYI LAS KYI SKYON NI SPYOD LAM MI SDUG PAR 'DUG
PA'I PHYIR RO, ,LUS DANG NGAG GI SKYON NI DE NYID KYIS SKUL BAR
MI BYED PA'I

PHYIR RO, ,YID KYI LAS KYI SKYON NI NYAN PAR MI 'DOD PA NYID KYIS
SO, ,BSAM PA'I SKYON NI GZHAN LA KLAN KA BTZAL BA DANG, 'DI LTA
BU ZHIG TU RGOL BA LAS THAR BAR BYA BA'I BSAM PA NYID KYIS SO,
,MI MTHUN PA NYID KYI SKYON NI RNAM PA LNGA DAG STE, DE LA CHOS
LA NI NGES PAR 'BYIN

@65A *, ,PA MA YIN PAR GO BA NYID KYIS GUS PA MED PA DANG, TSIG
DANG YI GE MA 'BREL BA NYID KYIS BRNYAS PA'O, ,GANG ZAG LA NI
TSUL KHRIMS DANG, TSIG DANG, TSIG 'BYIN PA'I SKYON GYIS GUS PA
MED PA DANG, RIGS KYI SKYON GYIS BRNYAS PA'O, ,KHONG

DU CHUD PA DANG, SGRUB PA'I NUS PA MI 'BYUNG SNYAM PA'I BDAG NYID
LA BRNYAS PA'O, ,'DZIN PA'I SKYON YANG RNAM PA LNGA STE, LOG PAR
'DZIN PA DANG, DON MI 'DZIN PA DANG, TSIG 'BRU MI 'DZIN PA DANG,
BRDA MA SPRAD PAR 'DZIN PA DANG, MA LUS PAR MI 'DZIN PA'O, ,LHAG

MA NI GO SLA BA'I PHYIR RNAM PAR MA PHYE'O, ,GSUNG GRONG KHYER BA
DANG ZHES BYA BA NI MDO SDE'I DUM BU STE, 'DIS NI YANG DAG PAR
SDUD PAR BYED PA RNAMS KYIS GSUNG YON TAN DRUG DAG DANG LDAN PAR
YONGS SU STON PA YIN NO, ,GSUNG SNYAN PA NYID DANG TSIG 'BRU
BZANG PO NYID DANG, DON BZANG

PO NYID DANG, ZANG ZING MED PA NYID DANG, JI LTAR 'OS PA NYID
DANG, RGYA CHE BA NYID DO, ,DE LA RNAM PA GNYIS KYIS NA GSUNG
SNYAN PA NYID DU RIG PAR BYA'O, ,GSUNG RGYA CHE BA NYID KYIS TE,
'KHOR LA CHUN PAR MDZAD PA'I PHYIR DANG, GSUNG 'JAM PA NYID KYIS
SO, ,GNYIS KYIS

NA TSIG 'BRU BZANG PO NYID YIN TE, TSIG 'BRU'I NGES PA'I TSIG
LEGS PA NYID DANG, BRJOD PA GO BAR MDZAD PA NYID KYIS SO, ,LHAG
MA RNAMS NI RE RES TE RIGS PA'I DON DANG LDAN PA NYID KYIS TE,
MNYAN PAR 'OS PA'I PHYIR DANG, RNYED PA LA SOGS PA'I BZHED PA

DANG MI LDAN PA NYID KYIS DANG, 'KHOR JI LTA BA BZHIN DU SBYOR BA
NYID KYIS DANG, SPOBS PA DPAG TU MED PA DANG LDAN PA NYID KYIS
SO, ,LUNG LAS NI MYA NGAN LAS 'DAS PA'I GRONG KHYER GYI DBANG DU
MDZAD PA NYID DANG, GSUNG 'JAM PA NYID DANG, TSIG 'BRU'I NGES
PA'I

TSIG LEGS PA NYID DANG, GO BAR MDZAD PA NYID DANG, CHOS DANG DON
DANG LDAN PA NYID DANG, DAD NAS BKUR STI BYED PA LA MI BRTEN PA
NYID DANG, RAN PAR GSUNG BA NYID DANG, RGYA CHE ZHING THABS MKHAS
PA NYID KYI RGYUS NA GSUNG GRONG KHYER GSAL BA NAS YONGS SU

@65B GTUGS BA MED PA'I BAR YIN PAR 'BYUNG STE, GSUNG RNAM PA
BRGYAD DANG LDAN PA 'DI NI MDOR NA YON TAN GSUM DANG LDAN PAR RIG
PAR BYA STE, DBANG DU MDZAD PA NYID NI RNAM PA GCIG GIS SO, ,RANG
BZHIN NYID NI GNYIS KYIS SO, ,SBYOR BA NYID NI LHAG MA RNAMS KYIS
SO

ZHES 'BYUNG NGO, ,DE NAS TSE DANG LDAN PA SA GA DGE SLONG RAB TU
MANG PO DAG RIM GRO'I GNAS SU TSOGS SHING 'DUS PAR GYUR PA DAG LA
ZHES BYA BA NI MDO SDE'I DUM BU'O, ,DE LA BKUR STI BYAS ZHES BYA
BA NI BSTAN PA'O, ,BLA MAR BYAS PA NAS SEMS THAMS CAD KYIS BSAMS
NAS ZHES BYA

BA'I BAR NI BSHAD PA'O, ,'DIS NI BKUR STI BYAS NAS NYAN PA SKYON
DRUG DANG BRAL BAR BSTAN PA YIN NO, ,SKYON DRUG NI NGA RGYAL GYI
SKYON DANG, MA DAD PA'I SKYON DANG, MA MOS PA'I SKYON DANG, PHYI
ROL DU RNAM PAR G-YENGS PA'I SKYON DANG, NANG DU BSDUS PA'I SKYON

DANG, SKYO BA'I SKYON NO, ,'DIR YANG SMRAS PA, NGA RGYAL DANG NI
MA DAD DANG, ,DON DU GNYER BA MED NYID DANG, ,PHYI ROL RNAM
G-YENGS NANG BSDUS DANG, ,SKYO BA NYAN PA'I DRI MA YIN, ,CHOS
MNGON PA DANG 'DUL BA DRI BA DRIS PA YANG SHES TSIG DANG YIG 'BRU
RIGS PA

DANG 'BREL PA DANG ZHES BYA BA NI MDO SDE'I DUM BU'O, ,'DI LAS NI
'DRI BA RNAM PA GSUM LA LAN GDAB PA YON TAN BRGYAD DANG LDAN PAR
YONGS SU BSTAN PA YIN NO, ,DON DANG MTSAMS SBYAR BA'I DBANG DU
BYAS NAS MI SHES NAS 'DRI BA LA NI DON PHYIN CI MA LOG PA NYID

KYIS DANG, MTSAMS SBYAR BA 'BREL PAR BYA BA NYID KYIS SO, ,CHOS
NYID DANG SNGA PHYI'I DBANG DU BYAS NAS 'GAL BA'I 'DRI BA LA CHOS
NYID KYI RJES SU MTHUN PA NYID KYIS DANG, DGONGS PA BSTAN PA NYID
KYIS SO, ,'DRI BA GNYIS KA LA YANG GO BAR BYED PA NYID KYIS DANG,
GDUL

BA JI LTA BA BZHIN DU 'CHAD PA NYID KYIS SO, ,RTOGS PA'I DBANG DU
BYAS NAS GDAMS NGAG 'DRI BA LA NI 'JIG RTEN PA'I YON TAN MNGON
PAR BSGRUB PA DANG RJES SU MTHUN PA NYID KYIS DANG, 'JIG RTEN LAS
'DAS PA'I YON TAN MNGON PAR BSGRUB PA DANG RJES SU MTHUN PA

@66A *, ,NYID KYIS TE, RTAG 'GRUS SKYONG GI 'PHAGS PA'I LAM GYI
YAN LAG GI TSOGS YIN PA'I PHYIR RO, ,RTAG PA DANG 'GRUS PAR
SKYONG BA NI RTAG 'GRUS SKYONG STE, RTAG TU DANG BSGRIBS PAS ZAG
BA RNAMS LAS SEMS SRUNG BA'I PHYIR RO, ,GZHAN YANG

RIGS PA NYID NI 'BREL PA NYID KYIS GSAL BAR BYED PA YIN TE, SNGA
PHYI MA 'BREL BA MED PA NYID KYIS SO, ,RJES SU MTHUN PA NYID NI
SBYOR BA NYID KYIS TE, CHOS NYID DANG MI MTHUN PA MED PA NYID
KYIS SO, ,THABS DANG LDAN PA NYID NI 'TSAM PA NYID KYIS TE, GDUL
BA

DANG RJES SU MTHUN PAR 'CHAD PA NYID KYIS SO, ,MTHUN PA NYID NI
RTAG 'GRUS SKYONG GI YAN LAG GI TSOGS NYID KYIS TE, TSANGS PAR
SPYOD PA'I RJES SU MTHUN PA NYID KYIS SO, ,JI LTAR GSUNG DBYANGS
YAN LAG LNGA DANG LDAN PA BSHAD PA LAS 'BYUNG BA LTA BU STE, TSIG
SNGA MA

PHYI MAS GSAL BAR BYED PA YIN NO, ,TSIG PHYI MA RNAM PAR BSHAD PA
DANG BCAS PA BZHI PO 'DI RNAMS KYIS NI 'DRI BA THAMS CAD LA LAN
GDAB PA YON TAN BZHI DANG LDAN PAR BSTAN PA YIN TE, SNGA PHYI MI
'GAL BA DANG, CHOS NYID DANG MTHUN PA DANG, GDUL BA DANG MTHUN PA

DANG; DON GYI MCHOG DANG MTHUN PA'O, ,LUNG LAS NI TSIG BRGYAD PO
DAG GIS LAN GDAB PA YON TAN BRGYAD DANG LDAN PAR YONGS SU BSTAN
PA YIN NO ZHES 'BYUNG NGO, ,YON TAN BRGYAD DAG NI DON LA 'JUG PA
NGES PAR 'DZIN PA NYID DANG, 'JIG RTEN LA GRAGS PA'I TSIG

DANG YIG 'BRU DANG 'BREL PA NYID DANG RGOL BA 'GAL BA'I RJES SU
MTHUN PA NYID DANG, TSIG ZAB MO'I DON NGES PAR BYAS PA NYID DANG,
NYAN PA PO LA PHAN 'DOGS PA'I TSIG DANG YIG 'BRU RNAM PAR G-YENG
BA MED PA'I GZHIR GNAS PA NYID DANG, GDUL BA'I BSAM PA DANG

MOS PA JI LTA BA BZHIN DU RAB TU RNAM PAR PHYE BA NYID DANG, LUNG
'BOGS PA DANG, KHA DON BYED PA DANG, MOS PA DANG SEMS PA DANG
BSGOM PA DANG MTHUN PA NYID DANG, SGRA JI LTA BA BZHIN DU MNGON
PAR MI ZHEN PAR GTAN LA DBAB PAR BSTAN PA NYID DO, DGE SLONG DAG
GTAM LA

@66B 'JUG PAR BYA BA NA 'DUN PA DANG ZHE SDANG DANG ZHES BYA BA
NI MDO SDE'I DUM BU STE, ,'DI LAS NI NYON MONGS PA CAN GYI GTAM
GZHI DANG BCAS PA SPANGS NAS GTAM GANG BYA BA DANG, GANG GI DON
DU BYA BA DE YONGS SU BSTAN TO, ,DE LA KUN NAS NYON MONGS PA CAN
GYI GTAM GYI

GZHI NI RNAM PA DGU STE, RANG GI PHYOGS RGYAL BAR 'DOD PA DANG,
RANG PHAM NA PHYIR RGOL BA LA KHONG KHRO BA NYID DANG, RANG GI
PHYOGS GRUB NA SEMS KHENGS PA NYID DANG, PHYIR RGOL BAS SKYON
BYUNG BA GLENGS NA DE BCAS PAR 'DOD PA NYID DANG, SKYON MA BYUNG
BA GLENGS NA KHRO BA

DANG, KHROS NAS SHA GLAN PA'I PHYIR KHON DU 'DZIN PA DANG, PHAM
NA YID MI BDE BA'I MTSAN NYID SEMS MI GSAL BA NYID DO, ,'DI THAMS
CAD KYI RTZOD PA'I RTZA BA'I SNGON DU 'GRO BA NI GNYIS YIN TE,
RAB TU BYUNG BA'I YANG SEMS KYI THA BA DANG, 'CHAB PA'I GZHI NI

ZAG PA'I GNAS DANG MTHUN PA RNYED PA DANG BKUR STI DANG LDAN PA'I
YUL RNAMS YIN TE, DE LA LTOS PA DANG BCAS PA NI DE'I DGRA BOR
GYUR PA DAG LA ZHE SDANG SKYED PA'I PHYIR DANG, BDAG NYID KYI
SKYON 'CHAB PAR BYED PA'I PHYIR RO, ,DE LA MI LTOS PA NYID KYIS
NI DE SPANGS

PAS NA RTZOD PA'I RTZA BA DANG PO YONGS SU SPANGS PA YIN NO,
,GNYIS PA NI LTA BA'I YONGS SU GDUNG BA BSAL BA'I PHYIR RO, ,LTA
BA NGAN PA'I SEMS YONGS SU GDUNG BA YIN TE, RAB TU MA ZHI BA'I
MTSAN NYID YIN PA'I PHYIR RO, ,'DIR YANG SMRAS PA, RGYAL DANG
PHAM

BYED 'DOD GRUB DANG, ,BYUNG DANG MA BYUNG GLENGS PA DANG, ,MA
BYUNG GLENGS NA KHRO BA LAS, ,KHO NA DU 'DZIN PA 'BYUNG BA DANG,
,PHAM NA GDUG PA LA SOGS PA, ,BDUN NI SPANGS NAS GTAM GTAN BYA,
,RTZOD PA'I GZHI GNYIS SNGA MA STE, ,GANG LAS SKYON 'DI

'BYUNG BA'O, ,DE LA KUN NAS NYON MONGS PA CAN GYI GTAM NI RNAM PA
GSUM DAG GIS YONGS SU BSTAN PA YIN TE, MA ZHI ZHING TSOD MI 'DZIN
PAR SMRA BA NYID KYI PHYIR DANG, GRUB PA'I MTHA' LAS 'DAS PAR
BYED PA NYID KYI PHYIR DANG, GZHAN LA SMOD PA NYID KYI PHYIR RO,
,GTAM RGYU

@67A *, ,DANG BCAS PA 'DI LTA BU SPANGS NAS GTAM CI ZHIG SMRA BAR
BYA ZHE NA, DON DANG CHOS TE GANG ZHIG GANG DON DU GNYER BA'AM,
CHOS DANG DON GANG GI YUL LA 'BAB PA'O, ,CI'I PHYIR GTAM SMRA BAR
BYA ZHEN, GZHAN DAG LA SHES RAB RNAM PA GSUM NYE BAR

BSGRUBS PAS BZOD PA CHUNG DU DANG 'BRING DANG CHEN PO BSKYED PA'I
PHYIR DANG, BDAG DANG GZHAN GNYIS DAD PA BSKYED PA'I PHYIR RO,
,'PHAGS PA RNAMS NI DE LTAR BRJOD CING ZHES BYA BA NI GZHAN DAG
MA YIN PA'O, ,'PHAGS PA RNAMS KYI BRJOD BA NI DE LTA BU YIN NO
ZHES BYA BA NI

RNAM PA GZHAN DUM YIN NO, ,'DI NI GANG ZAG NGES PAR BZUNG BA
DANG, GTAM NGES PAR BZUNG BA YIN PAR RIG PAR BYA'O, ,GZHAN YANG
'DOD CHAGS DANG MA BRAL BA RNAMS NI SO SOR BRTAGS NAS DE LTAR
BRJOD LA, 'DOD CHAGS DANG BRAL BA RNAMS KYI RANG BZHIN BRJOD

PA NI DE LTA BU YIN NO, ,'DIS NI GANG ZAG SO SOR RTOG PA DANG,
BSGOM PA'I STOBS CAN GNYIS NGES PAR BZUNG BA YIN NO, ,GZHAN YANG
DA LTAR BYUNG BA DANG LKOG TU GYUR PA 'DAS PA DANG, MA 'ONGS PA'I
DUS LA'O, ,GZHAN YANG DE DAG JI LTAR BRJOD PA DANG, 'BRAS BU

BRJOD PA DE JI LTA BU YIN PA YONGS SU BSTAN PA YIN TE, GANG ZAG
DANG 'BRAS BU KHYAD PAR CAN DANG LDAN PAS GTAM RAB TU BSNGAGS PAR
BYA BA'I PHYIR RO, ,LUNG LAS NI GTAM LA 'JUG PA RNAM PA GSUM DANG
BCAS PA YIN TE, PHYIR RGOL BA DANG, BAR NA GNAS PA

DANG, CHOS MTHUN PA DANG NGO ZHES 'BYUNG STE, DE LAS NI MDO SDE'I
DUM BU 'DIS DGE SLONG GI SEMS YONGS SU DAG PA DANG, NGAG YONGS SU
DAG PA YONGS SU STON PA YIN NO, ,PHYIR RGOL BA NI RGOL BA LA
SBYOR BA RNAM PA GSUM GYIS NYE BAR GNAS PA YIN TE, PHYIR RGOL

BA'I SBYOR BA DANG, BKUR STI MA YIN PA'I SBYOR BA DANG, TSIG
RTZUB PO'I SBYOR BAS SO, ,DE LA DGE SLONG GIS NI PHYIR RGOL BA'I
SBYOR BA BYUNG NA, DE PHAM PAR 'DUN PA SPANGS SHING PHYIR RGOL BA
DE NYID LA YANG ZHE SDANG SPANGS LA GTAM BYA'O, ,MA BYUNG BA DANG
BYUNG BA'I SKUR

@67B PA GNYIS KYIS BKUR STI MA YIN PA'I SBYOR BA BYUNG NA NGA
RGYAL DANG 'CHAB BA SPANGS NAS SO, ,TSIG RTZUB PO'I SBYOR BA
BYUNG NA KUN NAS MNAR SEMS TE SEMS 'KHRUGS PA DANG, MI BZOD PA
STE SLAR GSHE BA DANG, KHRO BA LA SOGS PA 'DOD PA NYID DANG, YID
MI CHES PA STE

RANG GI SEMS KYI YANG DAG BAR SDOM PA MA NGES PA YANG SPANGS
PA'O, ,BAR NA GNAS PA DANG LHAN GCIG GTAM LA 'JUG PA NA SEMS KYI
THA BA DANG 'CHAB PA'I GZHI STE, 'DI LTA STE, SLOB DPON GYI DPE
MKHYUD LAS BYUNG BA BAR CHAD DANG BCAS PAR BSTAN PA'I BSAM PA
DANG,

DAD PA NAS BKUR STI BYED 'DOD PA LA YANG BOR TE'O, ,LTA BA'I
YONGS SU GDUNG BA STE RANG GI LTA BA MCHOG TU 'DZIN PA YANG BSAL
NAS SO, ,'DI NI DE'I SEMS YONGS SU DAG PA YIN NO, ,HA CANG BRJOD
PA YANG MI BYA ZHING 'GAL BAR YANG MI BYA LA, TSIG RTZUB PO SMRA
BAR YANG MI

BYA STE ZHES BYA BA NI PHYIR RGOL BA DANG LHAN CIG GTAM LA ZHUGS
PA NA NYES RTZOM GYI TSIG DANG, MI RIGS PA DANG LDAN PA'I TSIG
DANG, KHA NA MA THO BA DANG BCAS PA'I TSIG LAS ZLOG PAR BYED
PA'O, ,BAR NA GNAS PA DANG LHAN CIG GTAM LA 'JUG PA NA THE TSOM
CAN DANG,

BYE BRAG MI PHYED PA LAS BRTZAMS NAS DON DANG CHOS BSTAN PAR
BYA'O, ,BYE BRAG PHYED PA LA NI KUN DU SHES PAR BYA BA NAS YONGS
SU MGU BAR BYA BA'I BAR DU DRUG BYA'O, ,'DI NI DE'I DAG YONGS SU
DAG PA YIN NO, ,DE LA BSAM GYIS MI KHYAB PA'I GNAS LA SEMS PA LA
NI

KUN DU SHES BAR BYA, BSAM GYIS MI KHYAB PA'I GNAS LA THE TSOM ZOS
PA LA NI YANG DAG PAR SHES PAR BYA, RTOGS PAR BYA BA'I PHYIR
BSGOM PA LA NI NGES PAR SEMS SU GZHUG PAR BYA'O, ,DE DAG KHO NAS
MCHOG TU DGA' BA RNAM PA GSUM BSKYED PA'I PHYIR NA MGU BAR BYA,
YANG

DAG PAR MGU BAR BYA, YONGS SU MGU BAR BYA BA YIN NO, ,MCHOG TU
DGA' BA RNAM PA GSUM NI SEMS G-YENGS PA SPONG BA'I MCHOG TU DGA'
BA DANG, THE TSOM GCOD PA'I MCHOG TU DGA' BA DANG, 'BRAS BU YONGS
SU 'DZIN PA'I MCHOG TU DGA' BA'O, ,CHOS MTHUN PA

@68A *, ,DANG LHAN CIG GTAM LA 'JUG PA NA DAD PAR BYA BA NI SEMS
YONGS SU DAG BA STE LEGS PAR YONGS SU 'DRI BA'I PHYIR RO, ,DAD PA
BSKYED PAR BYA BA NI NGAG YONGS SU DAG PA YIN TE, LEGS PAR LUNG
STON PA'I PHYIR RO, DGE SBYONG DAG BDAG NYID GLING DU

GYUR PA DANG ZHES BYA BA NI MDO SDE'I DUM BU'O, ,JI LTAR NA BDAG
NYID GLING DU 'GYUR BA DANG, BDAG NYID SKYABS SU 'GYUR BAR GNAS
SHE NA, NANG GI SEMS KYI ZHI GNAS LA BRTZON PA'I PHYIR RO, ,JI
LTAR NA CHOS GLING DANG CHOS SKYABS SU 'GYUR BA YIN ZHE NA, LHAG
PA'I

SHES RAB CHOS KYI LHAG MTHONG LA BRTZON BA'I PHYIR RO, ,JI LTAR
NA GLING GZHAN MA YIN PA DANG, SKYABS GZHAN MA YIN PA YIN ZHE NA,
DE'I MI MTHUN PA'I PHYOGS 'DOD PA'I BSOD SNYOMS DANG BDAG NYID
DUB PAR GNAS PA LA BRTZON PA GNYIS YONGS SU SPANGS PA'I PHYIR

RO, ,DE LTAR NA SRED PA DANG MA RIG PA'I GNYEN PO ZHI GNAS DANG
LHAG MTHONG GNYIS SO SOR BSTEN PA'I PHYIR DANG, DE'I MI MTHUN
PA'I PHYOGS MTHA' GNYIS YONGS SU SPANGS PA'I PHYIR BDAG NYID LA
SOGS PA GLING DANG SKYABS SU GYUR PA NYID DU YONGS SU STON PA YIN
NO, ,GZHAN

YANG RANG GI SKYES BU'I RTZA BA DPUNG GNYEN NYID YIN PA'I PHYIR
NI BDAG NYID GLING DU 'GYUR BA YIN TE, 'DIS NI BRTZON 'GRUS
BRTZAMS PA NYID LA SBYOR BAR MDZAD PA YIN NO, ,LUNG DANG RTOGS
PA'I CHOS DBUNG GNYEN NYID YIN PA'I PHYIR NI CHOS GLING DU 'GYUR
BA YIN TE, 'DIS NI

THABS SHES PAR BYA BA LA SBYOR BAR MDZAD PA YIN NO, ,DE DAG LA
GCIG TU NGES PA NYID KYI PHYIR NI GLING GZHAN MA YIN PA STE, 'DIS
NI GNYIS LA SKYON MI 'BYUNG BA NYID DU SBYOR BAR MDZAD PA YIN NO,
,DRAN PA NYE BAR GZHAG PA BSGOMS PAS DE LTAR GNAS PAR 'GYUR RO
ZHES

YANG DAG PAR STON PA YIN TE, 'DI LA DGE SLONG NANG GI LUS LA LUS
KYI RJES SU LTA ZHING ZHES RGYAS PAR GSUNGS PA'I PHYIR RO, ,SDUD
PA'I TSIGS SU BCAD PA NI, BRTZON 'GRUS LDAN DANG THABS SHES DANG,
,RTAG TU DE LA DGA' BA GANG, ,DE NI BDAG LA SOGS

@68B PA GSUM, ,GLING 'GYUR GO RIMS BZHIN SHES BYA, RNAM GRANGS
GZHAN YANG, RANG GI TSUL BZHIN YID BYED DANG, ,GZHAN GYI SGRA LA
BRTAN PA DANG, ,BSGOM LA GCIG TU NGES PA 'DI, ,BDAG SOGS GLING
'GYUR SHES PAR BYA, ,'DI GSUM DON GANG GIS NA

GLING DU 'GYUR, DON GANG GIS NA SKYABS SU 'GYUR ZHE NA, CHU BO
BZHIS DED PA LAS YONGS SU SKYOB PA'I DON GYIS NA GLING DU 'GYUR
BA YIN LA, SKYE BA LA SOGS PA'I SDUG BSNGAL LAS YONGS SU SKYOB
PA'I DON GYIS NA SKYABS SU 'GYUR BA YIN NO, ,GZHAN YANG GO

RIMS BZHIN DU NYON MONGS PA SKYES PA DANG, MA SKYES PA'I GNYEN PO
NYID YIN PA'I PHYIR RO, ,BSDUS PA'I TSIGS SU BCAD PA NI, DE DAG
CHU DANG THANG 'DRA BA'I, ,NYON MONGS SDUG BSNGAL SKYOB PHYIR
DANG, ,NYON MONGS SKYES DANG MA SKYES DANG, ,'DI YI GNYEN

PO YIN PHYIR RO, ,YANG GZHAN DAG NA RE, BDAG NYID SKYABS MIN 'DOD
PA RNAMS LA BRTEN, ,CHOS SKYABS 'GYUR MIN SDUG BSNGAL RNAMS LA
STE, ,BDAG LA RAG LAS MKHAS DANG DE GNYI GA ,SKYABS SU 'GYUR BYED
PA NI ZHI BAR 'GYUR, ,ZHES 'CHAD DE, DE

DAG NI MTHA' GNYIS KYI GNYEN PO LA BRTEN PA'I PHYIR DANG, SRID PA
GZHAN NYE BAR MI LEN PA'I PHYIR BDAG NYID LA SOGS PA GLING DU
'GYUR BA NYID DU YONGS SU STON PA YIN NO, ,LUNG LAS NI GROGS LA
SRED PA DANG, RNYED PA LA SRED PA DANG, YANG SRID PA LA SRID PA'I
GNYEN

POR GO RIMS BZHIN DU BDAG NYID DANG CHOS DANG GLING GZHAN MA YIN
PA NYID DU BSTAN TO, DGE SLONG DAG LOG PAR LTA BA SPONGS SHIG CES
BYA BA NI MDO SDE'I DUM BU'O, DE LA LOG PAR LTA BA SPONGS SHIG
CES BYA BA NI BKA' YIN NO, LHAG MAS NI BKA' BZHIN DU BSGRUB PA'I

RGYU RNAM PA GSUM STON PA YIN TE, NUS PA NYID DANG, SKYON MED PA
NYID DANG, YON TAN MANG BA NYID DO, ,SKYON MED PA NYID NI DON MED
PA LA SOGS PA MI 'GRUB PA YIN BA'I PHYIR RO, ,YON TAN MANG BA
NYID NI DON LA SOGS PA 'GRUB PA'I PHYIR RO, ,MI SGRUB NA YANG
SKYON MANG

@69A *, ,BA NYID KYI RGYU RNAM PA BZHI PA GLENGS PA YIN TE, MA
SPANGS NA DON MED PA LA SOGS PA 'GRUB PAR GLENGS PA'I PHYIR RO,
,DE LA DON NI DGE BA'I CHOS 'BYUNG BA STE, JI LTAR YANG DAG PAR
SPANG BA PHYI MA GNYIS LTA BU STE, RGYAN CAN GYI BU'I MDO SDE LAS

GSUNGS PA LTA BU'O, ,PHAN PA NI MI DGE BA'I CHOS DANG 'BRAL BA
STE, JI LTAR YANG DAG PAR SPONG BA SNGA MA GNYIS LTA BUS SO, ,BDE
BA NI MTHONG BA'I CHOS LA BDE BAR GNAS PA YIN TE, LUS DANG SEMS
SHIN TU SBYANG BA'I KHYAD PAR DANG LDAN PA'I PHYIR RAM, RNAM PAR
GROL

BA'I DGA' BA DANG BDE BA MYONG BA'I PHYIR RO, ,DON NI DGE SBYONG
GI DON NI TSUL GYI DON TE, GANG GI DON DU RAB TU BYUNG BA RNAMS
YIN NO, ,PHAN PA NI DE 'DREN PAR BYED PA DGE SBYONG GI TSUL YIN
NO, ,BDE BA NI SNGA MA BZHIN NO, ,GZHAN YANG DON NI BSTAN PA YIN
LA,

PHAN PA DANG BDE BA ZHES BYA BA NI BSHAD PA YIN TE DE LA DGE BA'I
DON GYIS DE LA PHAN PA YIN LA, RJES SU 'DZIN PA'I DON GYIS NA BDE
BA YIN TE, DE DAG LA NI SEMS CAN THAMS CAD KYI DON DU GNYER BAR
BYED PA YIN PAS DE'I PHYIR 'DI GNYIS KHO NA DON YIN NO, ,RNAM
GRANGS

GNYIS KA YANG LUNG YIN NO, ,DGE SLONG DAG GANG ZAG GIS GANG ZAG
LA TSOD MA BZUNG SHIG CES BYA BA NI MDO SDE'I DUM BU'O, ,DE LA
YON TAN YOD PA DANG, MED PA NYID KYI GANG ZAG LA TSOD 'DZIN PA
YIN LA, YON TAN GYI TSAD 'DZIN PAS NI GANG ZAG LA TSAD 'DZIN PA
YIN

NO, ,GZHAN YANG 'DI NI 'DI JI LTA BA DE LTA BU YIN NO ZHES GZHAN
LA BRTEN NAS GANG ZAG LA TSOD 'DZIN PA YIN LA, GZHAN LA MI BRTEN
PAR 'DI LA YON TAN 'DI SNYED CIG YOD DO ZHES GANG ZAG LA TSOD
'DZIN PA'O, ,DE 'DI SNYAM DU KYE MA BDAG GI 'DI LTA STE, LUS DANG
NGAG

DANG, YID KYIS SDIG PA BYAS SHING ZHES BYA BA NI MDO SDE'I DUM
BU'O, ,DE LA SDIG PA NI THA CHAD KYI DON GYIS NA NYES PAR SPYAD
PA YIN TE, JI SKAD DU, LUS KYIS NYES BAR SPYAD PA'I RNAM PAR SMIN
PA SDIG PA ZHES BYA BA DANG, CHE GE MO NGA NI KHYED LA MI 'JIGS
KYI GNYIS NA KHYOD DANG REG

@69B SDIG PAR 'GYUR RO ZHES GSUNGS PA LTA BU YIN PAS THA CHAD YIN
PAR MNGON NO, ,NYES PAR SPYAD PA DE NYID DRAG SHUL YIN TE, GZHAN
LA GNOD PA BYED PA'I DON GYIS SO, ,DE NYID GDUG PA YIN TE, TSE
PHYI MA LA RANG GI LUS LA GNOD BA BYED PA'I DON GYIS SO, ,BSOD
NAMS

NI BKRA SHIS PA'I DON GYIS NA LEGS PAR SPYAD PA YIN TE, JI SKAD
DU DRI NI BSOD PA YIN NO ZHES BYA BA LTA BU'O, ,DE NYID NI DGE BA
YIN TE, TSE PHYI MA LA 'BRAS BU YID DU 'ONG BA'I DON GYIS SO, ,DE
NYID 'JIGS PAS BAG TSA BA RNAMS LAS SKYOB PA YIN TE NGAN 'GRO
'JIGS

PAS BAG TSA BA LAS YONGS SU SKYOB PA'I DON GYIS SO, ,'DI NI DON
THA DAD PAS DE SKAD GSUNGS PA YIN GYI, GZHI THA DAD PAS NI MA YIN
NO, ,'DI JI LTAR SHES SHE NA, KYE MA BDAG GIS 'DI LTA STE, LUS
DANG, NGAG DANG, YID KYIS SDIG PA BYAS SHING, KYE MA BDAG

GI 'DI LTA STE, LUS DANG NGAG DANG YID KYIS BSOD NAMS MA BYAS PAS
ZHES THOG MAR SDIG PA DANG BSOD NAMS GNYIS KHO NA SMOS PA'I PHYIR
RO, ,'THAB MO DANG MTSANG 'DRU BA DANG RTZOD PA DANG 'GYED PA
ZHES BYA BA NI MDO SDE'I DUM BU'O, ,DE LA NYES PAR RTZOM PA RNAMS
KYIS

SMRA BA DANG, SLAR SMRA BA TZAM NI 'THAB MO YIN NO, ,GCIG LA GCIG
SKYON SMRA BA NI MTSANG 'DRU BA YIN NO, ,DE MI BZOD PA NI RTZOD
PA YIN NO, ,RTZOD PA RNAMS PHAL CHER GRAR PHAN TSUN MI MTHUN PAR
SMRA BA NI 'GYED PA YIN NO, ,GSHE YANG SLAR MI GSHE ZHES BYA BA
NI MDO SDE'I

DUM BU'O, ,DE LA KHROS BAS TSOGS PAR MI DBYUNG BA'I SKUR PA GLENG
BA NI 'DIR GSHE BA YIN NO, ,KHRO BA BSKYED PA'I BSAM PAS NGAG
DANG BYED PA YIN DU MI 'ONG BA NI KHRO BA YIN NO, ,SDUG BSNGAL
BAR BYA BA'I BSAM PAS SNUR BAR BYED PA NI RDEG PA YIN NO, ,MA
TSANG

'DRU BA NI SNGA MA BZHIN NO, ,TSUL KHRIMS 'DI DAG NI MA NYAMS PA
SKYON MED PA ZHES BYA BA NI MDO SDE'I DUM BU'O, ,DE LA MA NYAMS
PA NI BSLAB PA LAS MI 'DA' BA'I PHYIR RO, ,SKYON MED PA NI BAR
BAR DU YANG YONGS SU MI GTANG BA'I PHYIR RO, ,'DREN MAR MA GYUR
PA NI 'CHAB

@70A *, ,PA'I TSUL KHRIMS DANG MA 'DRES PA NYID KYI PHYIR RO,
,THUN TSAGS MA YIN PA NI DE'I RGYU RNAM PAR RTOG PA DANG MA 'DRES
PA NYID KYI PHYIR RO, ,RANG DBANG CAN NI DE'I GNYEN PO YONGS SU
BZUNG BAS BDAG GIS DBANG NYID DU GYUR PA'I PHYIR TE, RKYEN GYIS
MI 'PHROGS PA NYID

KYI RGYUS SO, ,NOG NOG POR MA GYUR PA NI LTA BA NGAN PA DANG SMON
LAM GNYIS KYIS TE, NGES PAR 'BYIN PA NYID KYI RGYUS SO, ,'DIS NI
TSUL KHRIMS YON TAN BZHI DANG LDAN PAR STON TE, TSUL KHRIMS DE'I
RGYUS MI THUB DANG, DE'I GNYEN PO LA BRTEN PA STE, TSIG GSUM

DAG GIS DANG LHAG MA RNAMS KYIS NI RE RE DANG GO RIMS BZHIN DU
SBYAR RO, ,RNAM PA DANG PO GSUM PO DAG GIS NI LEGS PAR CHUB PA
YIN TE, YONGS SU RDZOGS PA NYID KYI PHYIR RO, ,GSUM PO GZHAN DAG
GIS NI LEGS PAR BRTZAMS PA YIN TE, LEGS PAR

YONGS SU DAG PA NYID KYI PHYIR RO, ,MKHAS PA RNAMS KYIS BSNGAGS
PA NI 'PHAGS PA RNAMS KYIS BSNGAGS PA NYID KYI PHYIR TE, DGE BA
NYID KYI RGYUS SO, ,MKHAS PA RNAMS KYIS MA SMAD PA NI RNAM GRANGS
KYIS KYANG MA SMAD PA NYID KYI PHYIR TE, ZAG PA MED PA NYID KYI
RGYUS SO, ,

GANG ZAG BDEN PA MTHONG BA 'BRAS BU THOB PA MNGON PAR RTOGS PA
DANG LDAN PA ZHES BYA BA NI MDO SDE'I DUM BU STE, 'DI LAS NI
DMIGS PA DANG, LAS DANG RANG BZHIN GYIS LTA BA PHUN SUM TSOGS PAR
YONGS SU BRTAN PA YIN TE, BDEN PA LA DMIGS PA DANG, 'BRAS BU

THOB PAR BYED PA DANG MNGON PAR RTOGS PA'I MTSAN NYID KYI LTA BA
PHUN SUM TSOGS PA NI LTA BA PHUN SUM TSOGS PA'O, ,DE LA MNGON PAR
RTOGS PA NI BDAG NYID KYIS YANG DAG PA JI LTA BA BZHIN DU RTOGS
PA YIN PAR RIG PAR BYA'O, YID CHES PA LAS NI, MNGON SUM NYID

KYIS DON GYIS SU, ,SHES BYA SHES PAR BYED PA STE, ,DES NA MNGON
PAR RTOGS PAR 'DOD, ,CES 'BYUNG STE, DE YANG 'JIG RTEN LAS 'DAS
PA'I SHES RAB YIN NO, ,DGE SLONG DAG GSUM PO 'DI DAG NI NANG GI
DRI MA YIN, NANG GI 'GRAN ZLA DANG BCAS PA

@70B YIN ZHES BYA BA NI MDO SDE'I DUM BU'O, ,'DOD CHAGS DANG ZHE
SDANG DANG GTI MUG RNAMS NI NANG GI SEMS SKYE BA NA SKYON RNAM PA
BZHI DAG BYED DE, SEMS DRI MA CAN DU BYED PA STE KUN NAS NYON
MONGS PAR BYED PA'I PHYIR DANG, DGE BA'I CHOS MA SKYES PA RNAMS
SKYE BA'I

GEGS BYED PA DANG, DGE BA'I CHOS SKYED PA RNAMS LAS YONGS SU
NYAMS PAR BYED PA DANG, GANG GIS NGAN SONG RNAMS SU YUN RING POR
'GRO BAR GYUR PA DE 'DRA BA'I MI DGE BA'I LAS KUN NAS SLONG BAR
BYED PA'O, ,DE'I PHYIR NANG GI DRI MA YIN, NANG GI 'GRAN ZLA DANG

BCAS PA YIN, NANG GI PHYIR RGOL BA YIN, NANG GI DGRA BO YIN NO
ZHES BYA BA STE, GO RIMS BZHIN NO, DE NI MIG GI RGYA MTSO DBA'
RLABS DANG BCAS PA GLONG DANG BCAS PA 'DZIN KHRI DANG BCAS PA
SRIN PO DANG BCAS PA LAS BRGAL BA YIN NO ZHES BYA BA NI MDO SDE'I
DUM

BU'O, ,DE LA DBA' RLABS ZHES BYA BA NI RNAM PAR RTOG PA NYON
MONGS PA CAN YIN TE, SEMS KUN TU 'KHRUGS PAR BYED PA'I PHYIR RO,
,GLONG NI NYON MONGS PA GANG GIS BSLABS PA BTANG NAS NYAMS PAR
BYA BA'I PHYIR GNAS PA'O, ,'DZIN KHRI NI NYON MONGS PA GANG

GIS RNYED PA DANG BKUR STI LA BYING BAR BYED PA'O, ,SRIN PO NI
GANG GIS 'CHAL PA'I TSUL KHRIMS BSKYED NAS NGAN SONG RNAMS SU
SKYE BAR 'GYUR BA'O, ,DE LTAR NA BSTAN PA 'DI LA RAB TU BYUNG
BA'I MIG GIS BDAG PO BYAS NA CHUD ZA BA GZHI DANG BCAS PA RNAM PA
GNYIS YANG

DAG PAR BSTAN PA YIN TE, BSLAB PA GTANG BA DANG NYAMS BAR BYED PA
YIN NO, ,SHES RAB MYUR BA SHES RAB MGYOGS PA ZHES BYA BA NI MDO
SDE'I DUM BU'O, ,DE LA DE BZHIN GSHEGS PAS GSUNGS PA'I CHOS 'DUL
BA LA DON MYUR BA DANG, MANG PO DANG, PHRA BA

LA 'JUG PA'I PHYIR SHES RAB MYUR BA DANG MGYOGS PA DANG RNO BA
YIN TE GO RIMS BZHIN NO, ,MANG PO DAG TU 'GRO BA LA NI MGYOGS PA
ZHES BYA'O, ,'DI LA SHES RAB 'KHOR BA LAS NGES PAR 'BYUNG BA DANG
DE KHO NA NGES PAR 'BYED PA YOD PAS NGES PAR 'BYUNG BA'I SHES

@71A *, ,SHES RAB CAN YIN NO, ,'DI LA SHES RAB CHEN PO YOD DE,
'DRI BA DANG LAN GDAB PA DAG LA PHUGS THUG PAR MI 'GYUR BA'I
PHYIR RO, ,YANGS PA YANG YIN TE, MNGON PAR SHES PA LNGA RGYA CHE
BA DANG YONGS SU RDZOGS PA'I PHYIR RO, ,ZAB PA YANG

YIN TE, GZHAN DAG GIS RTOGS PAR DKA' BA'I PHYIR RO, ,MNYAM PA MED
PA YANG YIN TE, 'JIG RTEN PA THAMS CAD LAS KHYAD PAR DU 'PHAGS
PA'I PHYIR RO, ,RIN PO CHE LTA BU YANG YIN TE, RNYED PAR DKA'
BA'I PHYIR DANG, DON CHEN PO YANG DAG PAR SGRUB PA'I

PHYIR DANG, DGA' BAR BYED PA'I PHYIR TE, RANG DANG GZHAN GYI
RGYUD DAG LA RNAM PAR GROL BA DANG DGA' BA SKYED PAR BYED PA'I
PHYIR RO, ,DE'I PHYIR SHES RAB CHE BA, SHES RAB YANGS PA, SHES
RAB ZAB PA, SHES RAB MNYAM PA MED PA, SHES RAB RIN PO CHE DANG

LDAN PA YIN TE GO RIMS BZHIN NO, ,'DIR GNYI GA'I DON GYI DBANG DU
MDZAD PA'I CHOS KYI DON LA BRTZAMS NAS SHES RAB KYI YON TAN GSUM
DAG TU RIG PAR BYA'O, ,GNYIS NI RANG GI DON STE, 'JIG RTEN LAS
'DAS PA YIN PA'I PHYIR RO, ,LHAG MA RNAMS NI

GZHAN GYI DON YIN TE, THE TSOM GCOD PA'I PHYIR DANG, 'DUD PA'I
PHYIR DANG, RI MO'I KHYAD PAR SKYED PA'I PHYIR DANG, DON GYI
MCHOG THOB PAR BYED PA'I PHYIR RO, ,ZAB PA DANG MNYAM PA MED PA
GNYIS KYI NI RI MO'I KHYAD PAR SKYED PA YIN PAR RIG PAR BYA'O,
,GZHAN

YANG 'PHAGS PA SH'A RI'I BU'I DBANG DU MDZAD NAS TSIG 'DI DAG
GSUNGS PA YIN TE, DE LA SHES RAB MYUR BA NI TSE DANG LDAN PA RTA
THUL LAS LAN CIG TSIGS SU BCAD PA THOS PAS DON LA ZHUGS BA'I
PHYIR RO, ,SHES RAB MGYOGS PA NI DE THOS PA NA DON MANG PO LA
ZHUGS PA'I PHYIR RO, ,

SHES RAB RNO BA NI DON PHRA BA LA ZHUGS PA'I PHYIR RO, ,NGES PAR
'BYUNG BA'I SHES RAB CAN NGES PAR 'BYED PA'I SHES RAB CAN NI DE
NYID LAS 'JIG RTEN LAS 'DAS PA'I SHES RAB THOB PA'I PHYIR TE,
NYON NYON MONGS PA SPANGS PA DANG DE KHO NA RTOGS PA'I PHYIR RO,
,SHES RAB CHE

@71B BA NI JI SKAD DU BDAG NI DRI BA DRIS NA DON 'DI KHO NA YANG
NYIN MTSAN BDUN DU TSIG GZHAN DANG YIG 'BRU GZHAN DAG GIS LAN
'DEBS SO ZHES GSUNGS PA LTA BU YIN NO, ,SHES RAB YANGS PA NI RNAM
PAR THAR PA BRGYAD LA BSAM GTAN BYED PA'I PHYIR TE, JI SKAD BU
SKYES BU

'DUL BA'I KHA LO SGYUR BA BLA NA MED PAS SKYES BU GDUL BA THUL BA
NA PHYOGS THAMS CAD DU RNAM PAR RGYUG PAR BYED DO ZHES GSUNGS PA
LTA BU'O, ,'O NA MDO SDE LAS 'DI LA DGE SLONG 'DOD PA DAG LAS
DBEN PA NAS, BSAM GTAN BZHI PA'I BAR LA SNYOMS PAR

ZHUGS TE GNAS NA 'DI TZAM GYIS, DGE SLONG MKHAS PA YID GZHUNGS PA
SHES RAB YANGS PA ZHES BYA'O ZHES GANG GSUNGS PA JI LTA BU YIN
ZHE NA, DE YANG BSAM GTAN RNAMS LA MNGON PAR SHES PA DANG RNAM
PAR THAR PA RTEN PA NYID KYI PHYIR RIG PAR BYA'O, ,SHES RAB ZAB
PA

NI JI SKAD DU, KHYOD NI CI LA GNAS TE BSAM GTAN PA, ,KHYOD LA
MNGON PAR RTOGS PAR MI 'GYUR BAS, ,SKYES BU CANG SHES KHYOD LA
PHYAG 'TSAL LO, ,SKYES BU DAM PA KHYOD LA PHYAG 'TSAL LO, ,ZHES
GSUNGS PA LTA BU'O, ,SHES RAB MNYAM PA MED PA NI JI SKAD DU, DE
BZHIN

GSHEGS PA MA GTOGS PA, ,'JIG RTEN KUN GYI SHES RAB GANG, ,SH'A
RI'I BU YI SHES RAB KYI, ,BCU DRUG CHAR YANG MI PHOD DO, ,ZHES
GSUNGS PA LTA BU'O, ,SHES RAB RIN PO CHE DANG LDAN PA NI DE'I
SHES RAB RIN PO CHE LTA BU YIN PA'I PHYIR TE SNGA MA BZHIN DU
SBYAR RO, ,

'DI LA 'PHAGS PA NYAN THOS THOS PA DANG LDAN PA NI BDAG NI SKYE
DGU SER SNA'I DRI MAS KUN NAS DKRIS PA RNAMS LAS SEMS DRI MA'I
SER SNA DANG BRAL BAS LHUG PAR GTONG BA DANG LAG PA BRKYANG BA
DANG ZHES BYA BA NI MDO SDE'I DUM BU'O, ,DE LA DRI MA GANG LAS
SER SNA 'BYUNG BA DE'I

RGYU DE NI SER SNA'I DRI MA ZHES BYA STE, SBYIN PA DANG 'GAL BA
CHAGS PA'I RNAM PA YIN PAS 'BRAS BU'I SHING LTA BU DANG SER BA'I
SPRIN LTA BU'O, ,DE NYID KYI PHYIR SEMS DRI MA'I SER SNA DANG
BRAL BA ZHES BZLOG NAS GSUNGS PA YIN TE, SER SNA'I RGYU CHAGS PA
DANG SDAR BRAL BA'I

@72A *, ,PHYIR RO, ,DE LTAR NA SER SNA SNGAR DANG PHYI NAS SMOS
PA NI KHYAD PAR DU BYA BA'I PHYIR DANG, LDOG PA'I GO RIMS YANG
DAG PAR BSTAN PA'I PHYIR RO, ,LHUG PAR GTONG BA DANG, LAG PA
BRKYANG BA DANG, RNAM PAR GTONG BA LA DGA' BA DANG, SBYIN PA
RGYUN MI 'CHAD

PA DANG, GTONG BA PHUN SUM TSOGS PA DANG, SBYIN PA LA 'GED PAR
DGA' BA DANG ZHES BYA BA 'DIS NI MI GNAS PAR SBYIN PA BYED PA
NYID DANG, RGYA CHER SBYIN PA BYED PA NYID DANG, DGA' BAS SBYIN
PA BYED PA NYID DANG, YANG DANG YANG DU SBYIN PA BYED PA NYID
DANG, LOG PAR

'TSO BA MED PAR SBYIN PA BYED PA NYID DANG, PHYOGS MED PAR SBYIN
PA BYED PA NYID STON TO, ,MI GNAS PAR SBYIN PA NYID NI LAN DANG
RNAM PAR SMIN PA MI 'DOD PA NYID YIN PAR RIG PAR BYA'O, ,PHYOGS
MED PAR BYED PA NYID NI DGE SBYONG RNAMS LAS SLONG MO PA RNAMS
KYI BAR DAG LA KUN

TU 'GED PA'I PHYIR RO, ,DE LA RIGS KYI BU DGA' BO'I ZAS LA TSOD
ZIN PA NI 'DI YIN TE ZHES BYA BA NI MDO SDE'I DUM BU'O, ,SO SOR
BRTAGS NAS ZAS ZA'O ZHES BYA BA NI BSTAN PA YIN LA, LHAG MA NI
BSHAD PA YIN NO, ,DE LA KHA CIG NA RE DA NI LONGS PA'I PHYIR MA
YIN PA NI

GZHON NU RNAMS LTA BU STE, DE RNAMS NI DGOD PA DANG RTZED MO'I
BSAM PA NYID KYIS LONGS PA'I PHYIR ZA'O, ,RGYAGS PA'I PHYIR MA
YIN PA NI GYAD RNAMS LTA BU STE, DE RNAMS NI LUS KYI STOBS BRTAS
PAR BYA BA DANG, YENG YENG POR BYA BA'I BSAM PA NYID KYIS RGYAGS
PA'I PHYIR

ZA'O, ,CHA BA'I PHYIR MA YIN, BRGYAN PA'I PHYIR MA YIN PA NI 'DOD
PA LA LONGS SPYOD PA RNAMS LTA BU STE, DE RNAMS NI MDZES PAR BYA
BA'I BSAM PA NYID KYIS CHA BA'I PHYIR DANG, BRGYAN PA'I PHYIR
ZA'O, ,DE LA KHRUS DANG BYI DOR BYED PA DANG NYUG PA NI CHA BA'O,
,GOS DANG PHRED BA DANG

RIN PO CHES KLUBS PA NI BRGYAN PA'O ZHES KYANG ZER TE, 'DI THAMS
CAD NI 'DOD PA LA LONGS SPYOD PA KHO NA DAG LA 'BYUNG BAS DE LTA
BU'I BSAM PAS ZAS KYI BYA BA 'GOG PAR BYED DO, ,LUS 'DI KHO NA
GNAS PAR BYA BA'I PHYIR DANG, GSO BA'I PHYIR ZHES BYA BA NI 'BA'
ZHIG SROG YOD

@72B PAR BYA BA'I PHYIR DANG, STOBS YOD PAR BYA BA'I PHYIR TE,
SHING RTA'I SROG SHING BSKU BA BZHIN NO, ,BKRES PA DANG BRAL BAR
BYA BA'I PHYIR ZHES BYA BA NI ZA 'DOD PA'I SDUG BSNGAL BZLOG PA'I
PHYIR TE, RMA BSKU BA BZHIN NO, ,TSANGS PAR SPYOD PA RJES SU
GZUNG BA'I PHYIR ZHES BYA BA NI

LUS GNAS PA DANG, LUS KYI STOBS DANG LUS KYI NYON MONGS PA MED PA
DE DAG LA BRTEN NAS 'PHAGS PA'I LAM BSGRUB PA'I PHYIR TE, TSANGS
PAR SPYOD PA GANG ZHE NA, 'PHAGS PA'I LAM YAN LAG BRGYAD PA'O
ZHES MDO SDE GZHAN DAG LAS 'BYUNG BA'I PHYIR RO, ,DE LTA BU'I
TSOR BA

RNYING NI GZHIL BAR BYA LA ZHES BYA BA NI BKRES PAS KUN NAS
BSLANG BA GANG YIN PA'O, ,TSOR BA GSAR NI MI SKYE BAR BYAS NAS
ZHES BYA BA NI HA CANG BZA' DRAGS PA LAS SKYE BA GANG YIN PA'O,
,'DIS NI ZAS CHUNG DU DANG LHAG PAR ZA BA YONGS SU SPONG BAR BYED
DO, ,DE LTA BUS ZHES

BYA BA NI TSOD YANG DAG PAR BSTAN PA'I PHYIR RO, ,TSOR BA RNYING
BCIL BAS CIR 'GYUR SNYAM PA LA, BDAG 'TSO BA DANG, STOBS DANG BDE
BAR 'GYUR RO SNYAM DU SO SOR RTOG STE, DE DAG KYANG LUS GNAS PA
LA SOGS PA SNGAR BSTAN PA GANG YIN PA'O, ,TSO RAB GSAR MI

BSKYED NA CIR 'GYUR SNYAM PA LA, KHA NA MA THO BA MED PA DANG,
REG PAR GNAS PAR 'GYUR RO SNYAM DU SO SOR RTOG STE, DE DAG KYANG
TSANGS PAR SPYOD PA RJES SU BZUNG BA LTAR SNGAR BSTAN PA GANG YIN
PA'O, ,DE LA HA CANG BZA' DRAGS PA'I SKYON MED PA'I PHYIR KHA NA
MA THO BA MED

PA NYID YIN PAR RIG PAR BYA'O, ,DE LA SKYON NI LNGA DAG STE,
SNYOMS PA DANG, MI DGA' BA DANG, GLAL BA DANG, ZAS KYIS GSUNG PA
DANG, SEMS ZHUM PA NYID DO, ,LUS ZO MDOG BDE BAS SHIN TU SBYANGS
PA DANG MTHUN PA NYID KYIS BDE BAR GNAS PA'I PHYIR REG

PAR GNAS PA NYID YIN PAR RIG PAR BYA'O, ,DE LTAR NA BSAM PA GANG
GIS MI BZA' BA DANG BSAM PA GANG GIS DANG, TSOD CI TZAM DU BZA'
BA DANG, ZAS LA TSOD ZIN PA'I PHAN YON GANG YIN BA DE LA SO SOR
BRTAGS NAS ZAS ZA BA'I PHYIR SO SOR BRTAGS NAS ZAS

@73A *, ,ZA BA YIN NO, ,GZHAN DAG NA RE SO SOR BRTAGS PA BZHI DAG
GIS SO SOR BRTAGS NAS YIN ZHES ZER TE, SO SOR BRTAGS PA BZHI LA
SPANG BAR BYA BA SO SOR BRTAGS PA NI TSIG BZHI DAG GIS SO, ,TSOD
SO SOR BRTAGS PA YANG BZHI DAG GIS SO, ,TSOD BZUNG

BA SO SOR BRTAGS PA NI GNYIS KYIS SO, ,TSOD ZIN PA'I PHAN YON SO
SOR BRTAGS PA NI LHAG MA RNAMS KYIS SO, ,YANG NI TSIG BZHI DAG
GIS NI 'DOD PA'I BSOD NYAMS LA RJES SU SBYOR BA'I MTHA' YONGS SU
SPONG BA YIN LA GSUM DAG GIS NI BDAG NYID DUB PAR GNAS PA LA RJES
SU SBYOR

BA'I MTHA' SPONG BA YIN NO, ,GCIG GIS NI DBU MA'I LAM SGRUB PA
YIN NO, ,LNGA DAG GIS NI MTHA' GNYIS YONGS SU SPANGS PA'I PHAN
YON RTOGS PAR BYED PA YIN LA, GNYIS KYIS NI DBU MA'I LAM SGRUB
PA'I PHAN YON YIN NO, ,SHING RTA'I SROG SHING DANG RMA'I DPE
GNYIS NI

SNGAR SBYAR BA KHO NA'O, ,DE LA RIGS KYI BU DGA' BO DRAN PA DANG
SHES BZHIN MCHOG DANG LDAN BA NI 'DI YIN TE ZHES BYA BA NI MDO
SDE'I DUM BU'O, ,DE LA SEMS THAMS CAD KYIS BSAMS NAS RNAM PAR LTA
BA NI RGYU BA NA YIN PAR RIG PAR BYA'O, ,TSOR BA DANG 'DU SHES
SHES BZHIN PA

NI BSAM GTAN PA DANG GZUGS MED PA'I MNYAM PAR GZHAG PA LA GNAS PA
NA STE, GO RIMS BZHIN NO, ,RNAM PAR RTOG PA SHES BZHIN PA NI
LANGS SHING MNYAM PAR MA BZHAG PA LA GNAS PA YIN NO, ,GZHAN YANG
SEMS THAMS CAD KYIS BSAMS NAS RNAM PAR LTA BA

NI GSUM 'DUS PA LAS REG PA 'BYUNG BA'I RKYEN GYIS TSOR BA DANG,
'DU SHES DANG, SEMS PA 'BYUNG BA GANG YIN PA DE DAG SHES BZHIN DU
SKYE BA NAS GTUGS PA'I BAR DU 'GYUR RO, ,SEMS PA'I MTSAN NYID NI
'DIR RNAM PAR RTOG PA YIN PAR RIG PAR BYA'O, ,GZHAN

YANG SEMS THAMS CAD KYIS BSAM NAS RNAM PAR LTA BA KUN NAS NYON
MONGS PA MED PA'I PHYIR GZUGS DANG SHES BZHIN DU TSOR BA LA SOGS
PA SKYE BA LA SOGS PA NYID KYIS TSOR BA DANG 'DU SHES DANG 'DU
BYED RNAMS LA DRAN BA DANG SHES BZHIN MCHOG DANG LDAN PA NYID YIN
PAR YONGS SU BSTAN TO, DE

@73B LTAR NA RNAM PAR SHES PA GNAS PA BZHI DAG LA DRAN PA DANG
SHES BZHIN MCHOG DANG LDAN PA NYID YIN PAR YONGS SU BSTAN PA YIN
NO, ,DE LA TSOR BA LA SOGS PA SKAD CIG PA YIN YANG RGYUN DRAN PA
DUS GZHAN DU YANG RJES SU 'JUG PAS GNAS PAR RIG PAR BYA'O, ,THUB
PA NI DAL GYIS MA YIN

PAR RKYEN GYI DBANG GIS 'PHRAL 'GAG PA'I PHYIR RO, ,ZAD PA DANG
GTUGS PAR 'GYUR BA NI PHYI NAS DAL GYIS MA LUS PAR RGYUN 'DRA BA
'GAG PA'I PHYIR RO, ,DGE SLONG DAG RGYAL PO LEGS MTHONG CHEN PO
NI HA CANG MI GRANG ZHING HA CANG MI DRO BA DANG, DUS TSIGS BDE
BA DANG, GNOD PA MED

PA DANG, GANG GIS NA DE ZOS PA DANG 'THUNGS PA DANG, 'CHOS PA
DANG, MYANGS PA RNAMS LEGS PAR BDE BAR 'JU STE, PHO BA'I DROD
SNYOMS SHING 'JU BAR BYED PA DANG LDAN PAS GNOD PA NYUNG BA DANG,
NAD MED PA'I RANG BZHIN CAN DU GYUR TO ZHES BYA BA NI MDO SDE'I
DUM BU'O, ,

DE LA GNOD PA NYUNG BA NI ZAS DANG, GNAS 'PHROD PA LA SBYOR BA
DANG MNGON PAR BRTZON PA'I PHYIR YIN LA, RANG BZHIN GYIS NAD MED
PA'I RANG BZHIN CAN MA YIN PA YANG YOD, NAD MED PA'I RANG BZHIN
CAN YIN LA, RANG BZHIN GYIS GNOD PA NYUNG BA MA YIN PA YANG YOD
DE,

ZAS DANG GNAS MI 'PHROD PA MANG BA NYID KYI PHYIR RO, ,DE'I PHYIR
GNYIS KA BRJOD PA NI GCIG GIS GCIG KHYAD PAR DU BYA BA'I PHYIR
RO, ,DE LA YANG RGYU NI PHO BA'I DROD SNYOMS SHING 'JU BAR BYED
PA DANG LDAN PA ZHES BYA BAS YANG DAG PAR SNYON TE, LUS DANG BCAS
PA'I SNYOMS PA NYID DU

STON TO, ,SNYOMS PA DE YANG HA CANG MI GRANG ZHING HA CANG MI DRO
BA NYID DANG DUS TSIGS BDE BA DANG, GNOD PA MED PA DANG ZHES BYA
BA SA STON TO, ,'DIS NI MA SNYOMS PA NYID RNAM PA GSUM MED PA'I
PHYIR PHO BA'I DROD SNYOMS PA NYID DU YANG DAG PAR STON TO, ,MA
SNYOMS PA NYID

RNAM PA GSUM LA ME MA SNYOMS PA NYID KYIS NI DES ME'I DROD CHUNG
BAS HA CANG GRANG BA'AM, ME'I DROD CHES PAS HA CANG DROD CHE BAR
'GYUR RO, ,DUS TSIGS MA SNYOMS PA NYID KYIS NI DES DUS TSIGS
RNAMS 'PHO BA NA SKYON RNAMS RAB TU 'KHRUG PAR BYED PA'I PHYIR MI
BDE BAR 'GYUR BA'O, ,

@74A *, ,ZAS MA SNYOMS PA NYID KYIS NI DES ZAS MI 'PHROD PA'I
SKYON LAS GNOD PA SKYED PA'O, ,SNYOMS PA NYID BSHAD NAS, 'JU BAR
BYED PA NYID NI GANG GIS NA DES ZOS PA DANG 'THUNGS PA DANG 'CHOS
PA DANG, MYANGS PA RNAMS LEGS PAR BDE BAR 'JU ZHES BYA

BAS 'CHAD DE, 'DIS NI ZAS KYI RNAM PA THAMS CAD DUS SU NGAL BA
MED PAR 'JU BAR BYED PA STON TO, ,DE LA ZOS PA DANG, 'THUNGS PA
DANG 'CHOS PA DANG MYANGS PA NI BZA' BA DANG BTUD BA DANG BCA' BA
DANG BLDAG PA DANG GZHI BA PA'I DBYE BAS RIG PAR BYA'O, ,CI 'DOD
PA BZHIN

THOB PA TSEGS MED PAR THOB PA NGAN NGON MA YIN PAR THOB PA ZHES
BYA BA NI MDO SDE'I DUM BU'O, ,JI SRID 'DOD PA DANG NAM 'DOD PA
DANG, JI LTA BU 'DOD PA MNGON SUM DU BYA BA LA DBANG PA NYID KYI
PHYIR RIG PAR BYA STE, YUN RING PO DANG, RING POR MI THOGS PA
DANG MCHOG TU BYUNG BA RNAMS

MNGON SUM DU BYA BA LA DBANG BA NYID KYI PHYIR ZHES BYA BA'I THA
TSIG STE, THA CHAD NI NGAN NGON ZHES BYA BA'I PHYIR RO, ,GZHAN
DAG NA RE TSEGS DANG NYAMS PA MED PA NYID NGAN NGON MA YIN PA YIN
NO ZHES ZER RO, ,YID CHES PA'I LUNG LAS NI, ,GANG ZHIG RDZOGS
SNYOMS ZHUGS DANG

MYUR, ,BSTAN NYID DE NI CI 'DOD BZHIN, ,STZOGS THOB YIN PAR BZHED
'DIR NI, ,CHUNG ZAD TZAM GYIS GTONG BAS NA, ,DE PHYIR NGAN DON
ZHES 'BYUNG NGO, ,DPER NA ME TOG AUTPALA'I PHRENG BA ZHES BYA BA
RGYAS PAR 'BYUNG BA NAS, ZEGS PA NYID DU 'GYUR, RNYINGS

PA NYID DU 'GYUR, SKAMS PA NYID DU 'GYUR ZHES BYA BA'I BAR NI MDO
SDE'I DUM BU'O, ,DE LA ZEGS PA NYID DU 'GYUR BA NI RNAM PAR 'GYUR
BA'I PHYIR RO, ,RNYINGS PA NYID DU 'GYUR BA NI SA'I KHAMS ZHUM
PA'I PHYIR RO, ,SKAMS PA NYID DU 'GYUR BA NI CHU'I KHAMS ZAD PA'I

PHYIR RO, ,TSIG GCIG NI BSTAN PA YIN LA, TSIG GNYIS NI BSHAD PA
YIN PAR RIG PAR BYA'O, ,JI SRID DU RNYINGS PA'AM SKAMS PAR MA
GYUR PA DE SRID DU ME TOG GI 'OD DANG, DRI BSUNG CHUNG BAR 'GYUR
BA'I PHYIR NI RNAM PAR 'GYUR BA YIN PAR RIG PAR BYA'O, 'DOD PA

@74B LA RNAM PAR RTOG PA BYUNG BA DANG DU MI LEN ZHES BYA BA NI
MDO SDE'I DUM BU'O, ,DE LA DANG DU MI LEN PA NI RO MYONG BAR MI
BYED PA'I PHYIR RO, ,SPONG BAR BYED PA NI DE'I DMIGS PA'I MTSAN
MA SEL BA'I PHYIR RO, ,BZLOG TU ZIN YANG RGYU BSAGS PA LAS BYUNG
BA'I RNAM PAR RTOG PA RNAM PA

KUN TU RGYU BA NYID YIN PAS SEL BAR BYED DE, SO SOR BRTAGS PA'I
STOBS KYI RGYUN GCOD PA'I PHYIR RO, ,BSAL DU ZIN KYANG BRTZON PA
LHOD PAS YANG SKYE BA'I PHYIR BYAD BAR BYED DE, BSGOM PA'I STOBS
KYIS RNAM PAR GNON PA'I PHYIR RAM, SA BON YANG DAG PAR 'JOMS

PA'I PHYIR RO, ,'DIR YANG SMRAS PA, 'DI DAG BZHI NI RNAM RTOG LA,
,MI MTHUN NYID DANG DE YI RGYU, ,RNAM SPONG PHYIR DANG RGYUN DANG
NI, ,RJES SU 'CHI BA GCOD PHYIR RO, ,RNAM GRANGS GZHAN YANG SKYON
NYID DU 'DZIN PA'I PHYIR NA DANG DU MI LEN PA YIN NO, ,BYUNG BA'I
SHUGS

DANG BRAL BA'I PHYIR NA SPONG BAR BYED BA YIN NO, ,YANG DANG YANG
DU KUN TU RGYU BA DANG BRAL BA'I PHYIR NA SEL BAR BYED PA YIN NO,
,DGE BA'I PHYOGS KYI RGYUD BRTAN PA NYID KYIS KUN TU MI RGYU BA'I
PHYIR NA BYANG BAR BYED PA YIN NO, ,BRAM ZE'I KHYE'U SEMS CAN
RNAMS NI LAS BDAG GIR

BYA BA, LAS KYI BGO SKAL LA SPYOD PA, LAS KYI SKYE GNAS PA, LAS
LA BRTEN PA ZHES BYA BA NI MDO SDE'I DUM BU'O, ,MI DAG NI PHAL
CHER NOR DANG KHYIM DANG BU DANG CHUNG MA LA SOGS PA DAG LA BDAG
GIR BYA BAR 'DU SHES BYAS NA SRED PA SKYED PAR BYED DE, DE'I
PHYIR MYOS

NAS BSOD NAMS KYI LAS NI MI BYED BSOD NAMS MA YIN PA'I LAS NI
BYED DO, ,PHAL CHER LHA RNAMS LAS BGO SKAL TE LONGS SPYOD DANG
BDAG GI SKYE BA'I KHYAD PAR DON DU GNYER BAR BYED CING RGUD BAR
GYUR NA LHA RNAMS LA STON PA YIN PAR RTEN PAR BYED DO, ,DE LTAR
BYED PA NA RGYU MA

YIN PA LA RGYUR LTA BAS BSLUS PAR 'GYUR RO, ,BCOM LDAN 'DAS KYIS
DE'I GNYEN POR SEMS CAN RNAMS KYI LAS KHO NA BDAG GIR BYA BA YIN
ZHING SEMS CAN RNAMS NI SNGON GYI LAS KHO NA LA BGO SKAL SPYOD PA
YIN LA DE RNAMS NI LAS KHO NA'I SKYE GNAS LAS BYUNG BA YIN ZHING
RGUD

@75A *, ,PAR GYUR PA LAS KHO NA STON PA YIN GYI LHA RNAMS NI MA
YIN NO ZHES BYA BA GSUNGS SO, ,'DI LA RIGS PA CI YOD CE NA, LAS
NI RGYAL PO LA SOGS PA RNAMS DANG THUN MONG MA YIN PA'I PHYIR
DANG, SHI BA'I TSE YANG MI GTONG BA'I PHYIR RO, ,LHA LA GUS

PA DANG MA GUS PA RNAMS LA LONGS SPYOD RGUD PA DANG PHUN SUM
TSOGS PAR DMIGS PA'I PHYIR DANG, SKYE BA DMAN PA DANG KHYAD PAR
DU 'PHAGS PA DMIGS PA'I PHYIR DANG, YAMS KYI NAD DANG GNOD PA NYE
BAR MA ZHI BA DANG NYE BAR ZHI BA DMIGS PA'I PHYIR RO, ,'DOD PA
RNAMS LA YID BYUNG BAR

BYA BA'I PHYIR DANG, 'DOD CHAGS DANG BRAL BAR BYA BA'I PHYIR
DANG, 'GOG PAR 'GYUR BAR BYA BA'I PHYIR SGRUB PA YIN NO ZHES BYA
BA NI MDO SDE'I DUM BU'O, ,DE LA 'DOD PA RNAMS LA ZHES BYA BA NI
'DOD PA'I KHAMS LA'O, ,GZUGS RNAMS LA ZHES BYA BA NI GZUGS KYI
KHAMS LA'O, ,RNAM

PA GCIG TU NA SDUG BSNGAL GYI PHUNG PO CAN GYI MDO DANG BO LAS
'DOD PA RNAMS DANG GZUGS RNAMS GSUNGS PA BZHIN NO, ,YID BYUNG BAR
BYA BA'I PHYIR DANG, 'DOD CHAGS DANG BRAL BAR BYA BA'I PHYIR
DANG, 'GOG PAR 'GYUR BAR BYA BA'I PHYIR ZHES BYA BA NI SDUG
BSNGAL NYID YONGS SU SHES PAR BYA BA'I

PHYIR DANG, KUN 'BYUNG BA SPANG BAR BYA BA'I PHYIR DANG, 'GOG PA
MNGON SUM DU BYA BA'I PHYIR TE GO RIMS BZHIN NO, ,SGRUB PA YIN NO
ZHES BYA BA LA BSGRUBS PAS NI LAM BSGOM PA YONGS SU STON TO,
,GZHAN YANG DGA' BA'I 'DOD CHAGS KYI RGYU LAS BYUNG BA'I TSE PHYI
MA LA SDUG BSNGAL SKYE BA DE'I GNYEN

POR GO RIMS BZHIN DU GSUM GSUNGS PA YIN NO, ,CHAGS PA ZAD PAR BYA
BA'I PHYIR DANG, SRID PA ZAD PAR BYA BA'I PHYIR DANG, SDUG BSNGAL
ZAD PAR BYA BA'I PHYIR DANG, PHUNG PO ZAD PAR BYA BA'I PHYIR
SGRUB PA YIN NO ZHES BYA BA NI MDO SDE'I DUM BU'O, ,'DIS NI NGAN
SONG GI SDUG BSNGAL YANG SRID PA RGYU DANG

BCAS PA ZAD PAR BYA BA'I PHYIR ZHES BYA BA YONGS SU BSTAN PA YIN
TE, CHAGS PA'I RGYU YIN NO, ,SDUG BSNGAL NI NGAN SONG BA'I SDUG
BSNGAL YIN TE JI SKAD DU BCOM LDAN 'DAS KYIS 'JIG RTEN 'DI DANG
PHA ROL NA NGAN 'GRO GANG JI SNYED PA DE DAG THAMS CAD NI MA RIG
PA'I RTZA BA LAS BYUNG BA 'DOD PA DANG CHAGS

@75B PA LAS KUN TU BYUNG BA YIN NO ZHES GSUNGS PA LTA BU'O, ,'DIR
NI MI DGE BA'I RTZA BAS BSDUS PA'I CHAGS PA YIN PAR REG PAR
BYA'O, ,DE SMOS PA YANG 'PHROG PAR BYED PA'I PHYIR RO, ,YANG SRID
PA LA SRED PA NI RGYU YIN NO, ,PHUNG PO NI YANG SRID PAS BSDUS
PA'I NYE BAR LEN PA'I

PHUNG PO LNGA RNAMS TE, DE NI SRED PAS SPUNGS PA'I PHYIR RO,
,GZHAN YANG CHAGS PA DANG SRED PA GNYIS NI 'DOD PA DANG SRID PA'I
'DOD CHAGS GNYIS YIN TE GO RIMS BZHIN NO, ,SDUG BSNGAL NI 'DOD
PA'I KHAMS YIN TE, SDUG BSNGAL GYI SDUG BSNGAL DANG LDAN PA'I
PHYIR RO, ,PHUNG

PO NI GZUGS DANG GZUGS MED PA'I KHAMS GNYIS YIN NO, ,GRO ZHIN
SKYES DE BAS NA MNYAM PA NYID DU RTOGS PAR BYAS LA DE LA YANG
MTSAN MAR ZUNG SHIG ,DES RLOM SEMS KYANG MA BYED LA, DE LA BAG
MED PAR YANG MA BYED CIG CES BYA BA NI MDO SDE'I DUM BU'O, ,'DIS
NI MNYAM PA

NYID DU YONGS SU SHES PAR BYA BA DANG, MI BRJED PA'I RGYU DANG,
KUN NAS NYON MONGS PA MED PA'I RGYU LA SBYOR BAR MDZAD DO, ,DE LA
YONGS SU SHES PA NI RTOGS PA'O, ,MI BRJED PA'I RGYU NI MTSAN MAR
'DZIN PA'O, ,KUN NAS NYON MONGS PA MED PA'I RGYU NI NGA RGYAL MED
PA STE, MNYAM PA

NYID DES KHENGS PAR MI 'GYUR BA'I PHYIR DANG, BAG YOD PA STE RO
MYANG BAR MI BYED PA'I PHYIR DANG, NGA RGYAL DANG SRED PA SHAS
CHES BA'I BSAM GTAN PA'I GNYEN POR GO RIMS BZHIN NO, ,'PHAGS PA
GRO ZHIN SKYES KYIS DE'I TSE BDEN PA GZIGS PA'I PHYIR LTA BA DANG
THE TSOM SHAS CHE BA'I

BSAM GTAN PA NI MA YIN TE DE GNYIS SPANGS PA NYID KYI PHYIR RO,
,BCOM LDAN 'DAS KYIS RGYANG RING PO NAS SHING GI SDONG PO CHEN PO
ZHIG 'BAR ZHING RAB TU 'BAR LA KUN TU RAB TU MCHED CING ME LCE
GCIG TU GYUR TE LAM MER 'BAR BA GZIGS SO ZHES BYA BA NI MDO SDE'I
DUM BU'O, ,

'DIS NI SHING GI SDONG PO LA MES REG PA NYID DANG ME'I MDOG DANG,
KUN TU 'BAR BA NYID DANG, DRIL TE 'BAR BA NYID DANG, MI G-YO BAR
'BAR BA NYID DU YANG DAG PAR SDUD PAR BYED PA STON TE GO RIMS
BZHIN NO, ,DGE SLONG DAG BYIS PA SO SO'I SKYE BO THOS PA DANG MI
LDANG PA RNAMS NI PHUNG

@76A *, ,PO LNGA PO 'DI DAG LA RTAG PA NYID DANG BRTAN PA NYID DU
YANG DAG PAR RJES SU LTA, BDE BA NYID DANG, NAD MED PA NYID DANG,
BDAG DANG BDAG GI NYID DU YANG DAG BAR RJES SU LTA'O ZHES BYA BA
NI MDO SDE'I DUM BU'O, ,DE LA NYE BAR LEN PA'I PHUNG PO LNGA
RNAMS NI

'DUS BYAS KYI MTSAN NYID SKYE BA DANG 'JIG PA GNYIS DANG YANG
LDAN PA YIN LA, RGYUN GYIS 'BYUNG BA NA GNAS SKABS GZHAN DU 'GYUR
BA'I PHYIR 'DUS BYAS KYI MTSAN NYID GNAS BA LAS GZHAN DU 'GYUR BA
DANG YANG LDAN PA YIN NO, ,DE DAG MTSAN NYID DE LTAR GNAS PA YIN
PA NA SEMS

LAS BYUNG BA'I SDUG BSNGAL GYI GZHI DANG, LUS KYI SDUG BSNGAL GYI
GZHI DANG, RANG BDAG MA YIN LA BDAG GZHAN GYIS KYANG STONG PA YIN
NA, DE LA KUN TU RMONGS PA NI GO RIMS BZHIN DU RTAG PA LA SOGS PA
NYID DU ZHES BYA BA YIN PAR RIG PAR BYA'O, ,GZHAN YANG PHYI ROL
GYI

GNOD PA'I SDUG BSNGAL GYI GZHI NYID DANG RANG GI KHAMS MA SNYOMS
PA'I SDUG BSNGAL GYI GZHI NYID DU MA MTHONG NA BDE BA NYID DANG
NAD MED PA NYID DU LTA ZHES BYA BA YIN PAR RIG PAR BYA'O, ,DE DAG
NI MDOR NA NYE BAR LEN PA'I PHUNG PO LNGA RNAMS KYI MI RTAG PA LA
SOGS PA RNAM PA BZHI'I

MI MTHUN PA'I PHYOGS SU RTAG PA DANG, BDE BA DANG, BDAG TU PHYIN
CI LOG PA RNAMS TE, LTA BA GNYIS DANG GNYIS KYIS YONGS SU BSTAN
PA YIN PAR RIG PAR BYA'O, ,DE NYID KYI PHYIR 'DIR GTZANG BAR
PHYIN CI LOG PAR MA SMOS SO, ,TSUL 'CHOS PA DANG, KHA GSAG DANG,

GZHOGS SLONG DANG, THOB KYIS 'JAL BA NYID DANG, RNYED PAS RNYED
PAR BYED 'DOD PA ZHES BYA BA NI MDO SDE'I DUM BU'O, ,DE LA TSUL
'CHOS PA NI RNAM PA GSUM DU RIG BAR BYA STE, RNYED PA DANG BKUR
STI 'DOD PA NYID KYIS GZHAN LA YON TAN YID CHES BAR BYA BA'I BSAM
PAS SPYOD

LAM LEGS PAR GNAS PA DANG, YUL DBEN PAR GNAS BA DANG, RNYED PA
KHYAD PAR CAN MI LEN PA NYID KYIS DANG, NGAN PA DANG, GYA NOM PA
BSTEN PA DANG MI BSTEN PA NYID KYIS YO BYAD BSNYUNGS PA KUN TU
STON PA'O, ,KHA GSAG KYANG RNAM PA GSUM STE, RNYED PA DANG BKUR
STI'I BSAM

@76B PAS RJES SU MTHUN PAR SNYAN PAR SMRA BA DANG, RANG GI YON
TAN SMRA BA DANG, CHOS SMRA BA'O, ,GZHOGS SLONG KYANG RNAM PA
GSUM STE, RNYED PA'I BSAM PAS LUS KYIS GNOD PA'I GZHI KUN TU STON
PA DANG, PHONGS PA'I GZHI KUN TU STON PA DANG, TSIG GIS BSAM PA'I

GZHI BSNGAGS PAR BYED PA NYID DO, ,THOB KYIS 'JAL BA YANG RNAM PA
GSUM STE, RNYED PA'I BSAM PAS DE LA SBYIN PAR MI BYED PA LA SMOD
PA DANG, GZHAN LA SBYIN PAR BYED PA LA SMOD PA DANG, HA CANG PHYI
BZHIN 'BRANG ZHING SMOD PA'O, ,RNYED PAS RNYED PAR BYED 'DOD PA
YANG RNAM PA

GSUM STE, RNYED PA'I BSAM PAS GZHAN LAS RNYED PA RGYA CHE BAR KUN
TU STON PA DANG, SBYIN PAR BYED PA RGYA CHE BAR BSNGAGS PAR BYED
PA DANG, ZANG ZING GI RNYED PA BSNGAGS PAR BYED PA'O, ,'DI NI DGE
SLONG GI 'TSO BA LOG PA RNAM PA LNGA YIN TE, GCIG NI LUS KYIS YIN
TE,

GNYIS PA NI NGAG GIS YIN ZHING, LHAG MA RNAMS NI LUS DANG NGAG
GIS YIN NO, ,TSIG GANG YIN PA DE DAG JI LTAR KHA GSAG MA YIN ZHE
NA, GZHAN MGU BAR BYA BA'I PHYIR SMRA BA 'DIR KHA GSAG YIN PAR
DGONGS KYI THAMS CAD NI MA YIN NO, ,JI MI'I 'JIG RTEN NA MAR

'DZIN PA DANG, PHAR 'DZIN PA DANG, DGE SBYONG DU 'DZIN PA DANG,
BRAM ZER 'DZIN PA DANG, RIGS KYI NANG NA RGAN RABS LA RI MO BYED
PA DANG, DON BYED PA DANG, BYA BA BYED PA DANG, BSOD NAMS BYED PA
DANG, 'JIG RTEN 'DI DANG 'JIG RTEN PHA ROL GYI KHA NA MA THO BA

RNAMS LA 'JIGS PAR LTA BA DANG, SBYIN PA BYED PA DANG, BSOD NAMS
KHYED PA DANG, BSNYEN GNAS LA NYE BAR GNAS PA DANG, TSUL KHRIMS
YANG DAG BAR BLANGS NAS GNAS PA'I MI DAG MANG NGAM ZHES BYA BA NI
MDO SDE'I DUM BU'O, ,DE LA JI LTAR SHES PAR BYA BA LTA BUS MAR
SHES

PA NI MAR 'DZIN PA STE, DE LA GUS PAR BYA BA NYID KYI PHYIR RO,
,MAR 'DZIN PA JI LTA BA BZHIN DU PHAR 'DZIN PA YANG DE BZHIN NO,
,DGE SBYONG RNAMS LA LDANG BA DANG, THAL MO SBYAR BA DANG, PHYAG
BYA BA DANG, CHOS GOS DANG, BSOD SNYOMS LA SOGS PAS RI MO DANG,
SBYIN PAR BYA BA'I

@77A *, ,PHYIR LEGS PAR BYED PA NI DGE SLONG DU 'DZIN PA'O, ,DGE
SBYONG DU 'DZIN BA JI LTA BA BZHIN DU BRAM ZER 'DZIN PA YANG DE
BZHIN NO, ,RIGS KYI NANG NA RGAN RABS PHU NU BO DANG, SRID MO
DANG NYE DU RNAMS LA BKUR STI BYED PA NI RGAN RABS LA RI MO BYED
PA STE,,

LDANG BA DANG SNYAN BAR SMRA BA LA SOGS PA BYA BA'I PHYIR RO,
,RGUD PA RNAMS LA RGUD PA LAS YONGS SU BSKYAB PA DANG, DGOS PA
BSGRUB PA'I PHYIR DON BYED PA'O, ,RANG GI LAS LA 'TSO BA LOG PAR
MA YIN PAS LEGS PAR SBYOR BA'I PHYIR BYA BA BYED PA'O, ,SBYIN PA
DANG TSUL KHRIMS LAS

BYUNG BA'I BSOD NAMS BSGRUB PA'I PHYIR BSOD NAMS BYED PA'O, ,'DI
MAN CHAD NI RGYU GANG GIS DE DAG DE LTAR GYUR PA DANG JI LTAR
BSOD NAMS BYED PA RNAMS KYI RGYUD DANG RNAM PA DE 'CHAD DO, ,RGYU
GANG GIS DE DE LTAR GYUR ZHE NA, 'DI LTAR 'JIG RTEN 'DI DANG 'JIG
RTEN PHA ROL GYI KHA NA MTHO BA

RNAMS LA 'JIGS PAR LTA BAS SO, ,DE LA KHA NA MA THO BA NI 'PHAGS
PAS SMAD PA GANG YIN PA'O, ,'JIGS PA NI NYES DMIGS YIN PAR RIG
PAR BYA'O, ,DE LAS 'JIGS PAR 'GYUR BA'I PHYIR RO, ,JI LTAR NA
BSOD NAMS BYED PA DAG YIN ZHE NA, ZAS DANG SKOM DANG BZA'

BA DANG BCA' BA DANG BZHON PA DANG GOS LA SOGS PA SBYIN PAR BYED
PA GANG YIN PA STE, DE NI SBYIN PAR BYA BAS NA SBYIN PA YIN PA'I
PHYIR RO, ,BSOD NAMS BYED PA NI KUN DGA' RAB DANG, NAGS TSAL
DANG, STEGS DANG, RDZING DANG, CHU MIG DANG, BSOD NAMS KYI KHANG
PA LA

SOGS PA BYA BA LA SOGS PAS 'JIG RTEN RJES SU 'DZIN PA'I PHYIR RO,
,'DI GNYIS KA YANG SBYIN PA LAS BYUNG BA'I BSOD NAMS BYA BA'I
GZHI YIN MOD KYI, THA DAD PAR SMOS PA NI KHYAD PAR DANG KHYAD PAR
MED PAR SBYIN PA'I DBYE BAS YANG DAG PAR BSTAN PA'I PHYIR RO,
,KHYAD

PAR DU SBYIN PA NI LEN PA PO DGA' ZHIG KHO NA LA RANG GIR BYA
BA'I PHYIR SGRUB PA GANG YIN BA'O, ,KHYAD PAR MED PAR SBYIN PA NI
SEMS CAN RNAMS LA YONGS SU LONGS SPYOD DU GZHUG BA'I PHYIR BYED
BA MED PAR GTONG BA GANG YIN PA'O, ,BSNYEN GNAS LA NYE BAR GNAS
PA DANG,

@77B TSUL KHRIMS YANG DAG PAR BLANGS NAS GNAS PA NI NYIN ZHAG
GCIG PA DANG, JI SRID 'TSO BA'I TSUL KHRIMS YANG DAG PAR LEN PA'I
PHYIR RO, ,MDOR NA MDO SDE'I DUM BU 'DI NI MI RNAMS BLA MA DANG,
YON GNAS DANG, RGAN PO RNAMS DANG, RGUD PA RNAMS DANG, RANG

GI LAS DANG, BSOD NAMS BYED PA LA GO RIMS BZHIN DU TSIG GNYIS
DANG GNYIS DANG BZHI RNAMS KYIS NI RE RES YANG DAG BAR BSGRUB PAR
BSTAN PA YIN NO, ,LHAG MA RNAMS KYIS NI YANG DAG PAR BSGRUB BDE
NYID KYI RGYU DANG, BSOD NAMS BYA BA'I RNAM PA'I DBYE BA YANG DAG
PAR

BSTAN PA YIN NO, ,'JIG RTEN NA CHOS SMRA BA NI SU DAG YIN, LEGS
PAR ZHUGS PA NI SU DAG YIN, BDE BAR GSHEGS PA NI SU DAG YIN ZHES
BYA BA RGYAS PAR 'BYUNG BA NAS, 'DI NI 'JIG RTEN NA BDE BAR
GSHEGS PA ZHES BYA BA'I BAR NI MDO SDE'I DUM BU'O, ,'DIR NI NGES

PAR LEGS PA LAS BRTZAMS NAS YANG DAG PAR SMRA BA DANG, BYED PA PO
GNYIS DRIS PA DANG, DRIS LAN BTAB PA YIN NO, ,BYED PA PO YANG
RNAM PA GNYIS TE, BRTZON PA RNAMS NI GANG DAG YANG DAG PAR RAB TU
BRTZON PA RNAMS SO, ,GROL BA RNAMS NI GANG DAG MTHAR PHYIR PA
RNAMS SO, ,

'DOD CHAGS DANG ZHE SDANG DANG GTI MUG RNAMS KHO NA SMOS PA NI DE
RNAMS KYI GO RIMS BZHIN DU TSOR BA GSUM LA BCINGS PA'I PHYIR TE,
'DI LTAR BCOM LDAN 'DAS KYIS BDE BA'I TSOR BA LA NI 'DOD CHAGS
RGYAS BAR 'GYUR LA, SDUG BSNGAL LA NI KHONG KHRO BA DANG, BDE BA
YANG MA YIN

SDUG BSNGAL BA YANG MA YIN PA LA NI MA RIG PA'O ZHES GSUNGS SO,
,GDUL BA'I PHYIR ZHES BYA BA NI BRAL BAR BYA BA'I PHYIR RO, MA
LUS PAR SPANG BAR BYA BA'I PHYIR RO, ,GANG SU DAG 'DOD CHAGS MA
LUS PAR SPANGS PA ZHES BYA BA NI SA LAS DANG SA BON LAS DANG,
RNAM PA LAS MA

LUS PAR SPANGS PA YIN PAR RIG PAR BYA'O, ,SA LAS JI LTAR ZHE NA
SRID PA'I RTZE MO'I BAR DU JI LTAR RIGS PAR SPANGS PA'I PHYIR RO,
,SA BON LAS JI LTAR ZHE NA, THOG PA BAG LA NYAL GYI MTSAN NYID
SPANGS PA'I PHYIR RO, ,RNAM PA LAS JI LTA BU ZHE NA, MTHONG BA
DANG

@78A *, ,BSGOMS PAS SPANG BAR BYA BA RNAMS SPANGS PA'I PHYIR
DANG, CHUNG NGU'I CHUNG DU LA SOGS PA'I RNAMS PA SPANGS PA'I
PHYIR RO, ,YONGS SU SHES BZHES BYA BA LA JI LTAR YONGS SU SHES
SHE NA, BDAG GIS 'DOD CHAGS NAS GTI MUG GI BAR DU SPANGS SO ZHES

BYA BAR RO, ,SPANGS PAS NI RNAM PAR GROL BA STON LA, YONGS SU
SHES PAS NI RNAM PAR GROL BA'I YE SHES MTHONG BA'O, ,DE LTAR NA
MA LUS PAR SPANGS PA NI SO SOR RANG GIS RIG PAR BYA BA NYID DU
BSTAN PA YIN TE, GZHAN LA RAG LAS PA DANG, SOM NYI DANG LDAN PA
RNAMS BSAL

BA'I PHYIR RO, ,'DI NI 'JIG RTEN NA BDE BAR GSHEGS PA DAG CES
BYA'O, ,ZHES BYA BA'I BDE BAR ZHES BYA BA 'DI NI MA LUS PA'I DON
LA YANG MTHONG STE, DPER NA ZAS BDE BAR ZHU'O, ,BUM PA LEGS PAR
GANG BA'O ZHES BYA BA LTA BU'O, ,BSNGAGS PA'I DON LA YANG MTHONG

STE; DPER NA GZUGS BZANG PO CHA LUGS BZANG BO ZHES BYA BA LTA
BU'O, ,PHYIR MI LDOG PA'I DON LA YANG MTHONG STE, DPER NA GCIN
NAD LAS BDE BAR THAR RO, ,'BYUNG PO'I GDON LAS BDE BAR THAR RO
ZHES BYA BA LTA BU'O, ,DON RNAM PA 'DI GSUM GYIS BDE BAR GSHEGS

PA DAG YIN TE, 'JIG RTEN PA'I SNYOMS PAR 'JUG PA DAG LAS BZLOG
NAS JI SRID DU BGROD PAR BYA BAR GSHEGS PA'I PHYIR DANG, 'GRO BA
BZANG POR GSHEGS PA'I PHYIR DANG, PHYIR MI LDOG PAR GSHEGS PA'I
PHYIR TE, MYA NGAN LAS 'DAS PAR GSHEGS PA DAG NI DE LTAR DU

GSHEGS PA DAG YIN NO, ,DE LTAR NA MYA NGAN LAS 'DAS PA NI BLA NA
MED PA NYID DANG, RTAG PA NYID DU BSTAN PA YIN TE GO RIMS BZHIN
NO,, ,,BAM PO LNGA PA, 'DI LTAR LAS KYANG YOD LA NYON MONGS PA
RNAMS DANG SRED PA DANG LTA BA DANG NGA RGYAL DANG MA RIG PA YANG

YOD NA DE LTA BU NI TSE PHYI MA LA 'DU BYED RNAMS 'BYUNG BAR
'GYUR RO ZHES BYA BA NI MDO SDE'I DUM BU'O, ,'DIR NI SKYE BA'I
RGYU GROGS DANG BCAS PA YONGS SU BSTAN PA YIN NO, ,LAS LA NYON
MONGS PA RNAMS GROGS SU GYUR PAS SKYE BA SKYED PAR BYED DE, NYON
MONGS PA ZAD NA MI

@78B SKYE BA'I PHYIR DANG, NYON MONGS PA MA ZAD NA LAS JI LTA BA
BZHIN DU SKYE BA'I PHYIR RO, ,NYON MONGS PA DE DAG KYANG SRED PA
LA SOGS PA'O, ,DE LA SRED PA NI MNGON PAR 'GRUB PA'I RGYU YIN NO,
,MDO SDE GZHAN LAS NI SKYE BA'I RGYU YIN LA, SRED PA NI MNGON PAR
'GRUB PA'I RGYU YIN NO

ZHES GSUNGS PA'I PHYIR RO, ,JI LTAR NA SRED PA MNGON PAR 'GRUB
PA'I RGYU YIN ZHE NA, LUS THAMS CAD KYI THUN MONG GI RGYUR GYUR
PA NYID KYIS MNGON PAR 'GRUB BA'I RGYU YIN PA'I PHYIR RO, ,LTA BA
DANG NGA RGYAL DANG MA RIG PA NI DE 'DREN PAR BYED PA DAG YIN TE,
BDAG TU LTA BA DANG

NGA'O SNYAM PA'I NGA RGYAL GYI SGO NAS BDAG MED PA NYID LA KUN TU
RMONGS NA DE KUN TU RGYU BA DANG MI SPANGS PA'I PHYIR RO, ,DE'I
PHYIR 'DI DAG KHO NA SMOS KYI, KHONG KHRO BA DANG THE TSOM GNYIS
NI MA YIN NO, ,GZHAN YANG 'DOD PA'I KHAMS KYI LAS KYI GROGS NI
NYON MONGS PA THAMS CAD

YIN LA, GZUGS DANG GZUGS MED PA'I KHAMS GNYIS KYI NI SRED PA LA
SOGS PA GROGS YIN TE, SRED PA DANG LTA BA DANG NGA RGYAL DANG THE
TSOM SHAS CHE BA'I BSAM GTAN GYI BAG LA NYAL YOD BA'I PHYIR RO,
,THE TSOM NI MA RIG PAS RAB TU PHYE BA NYID KYI PHYIR TE, GTI MUG

SHAS CHE BA LA SHES PA NGES PA MI 'BYUNG BAS SO, ,DGE SLONG DAG
DGE SLONG GSAR BU 'DI DAG NI DGE SBYONG GI GNOD PAS GTZES PA,
TSANGS PAR SPYOD PA'I 'DAM GYIS ZIL GYIS NON PA, SDIG PA MI DGE
BA'I CHOS KUN NAS NYON MONGS PA CAN YANG SRID PA PA RIMS NAD DANG
BCAS

PA SDUG BSNGAL GYI RNAM PAR SMIN PA CAN TSE PHYI MA LA SKYE BA
DANG RGA BA DANG 'CHI BAR 'GYUR PA RNAMS KYIS ZIL GYIS NON PA
ZHES BYA BA'O ZHES BYA BA NI MDO SDE'I DUM BU'O, ,DE LA DGE
SBYONG GI GNOD PA NI RNYED PA DANG BKUR STI GANG GIS ZIL GYIS NON
NA DGE SBYONG GI DNGOS PO LAS NYAMS PAR

'GYUR BA STE, BCOM LDAN 'DAS KYIS DGE SLONG DAG 'DI LTAR 'DI NA
KHA CIG BSLAB PA BTANG NAS NYAMS TE GNAS PA 'DI NI 'PHAGS PA'I
CHOS 'DUL BA LAS NYAMS PA YIN NO ZHES GSUNGS PAS SO, ,TSANGS PAR
SPYOD PA'I 'DAM NI RNYED PA DANG BKUR STI GANG LA CHAGS NA 'PHAGS

@79A *, ,PA'I MYA NGAN LAS 'DAS PA'I LAM YAN LAG BRGYAD PAR MI
'DONG BA STE, DE NI BCOM LDAN 'DAS KYIS TSANGS PAR SPYOD PA'I
'DAM YIN PAR GSUNGS SO, ,SDIG PA MI DGE BA'I CHOS RNAMS NI KUN
NAS NYON MONGS PA CAN LA SOGS PA STE, GANG

DAG GIS ZIL GYIS NON NA TSUL KHRIMS NYAMS PAR BYAS NAS NGAN SONG
DU 'DOD BA RNYED PA DANG BKUR STI'I RGYU BRNAB SEMS CAN NYID LA
SOGS PA GANG DAG YIN PA'O, ,'DIS NI DGE SLONG GSAR BU RNYED PA
DANG BKUR STI LHUR LEN 'DZIN PA RNAMS LA MTHONG BA'I CHOS LA
BSLAB

PA GTONG BA DANG, MYA NGAN LAS 'DAS PAR MI 'GRO BA DANG, TSE PHYI
MA LA NGAN 'GROR 'GRO BA'I NYES DMIGS RNAM PA GSUM YOD PAR STON
TO, ,DE LA SDIG PA NI 'PHAGS PA'I SKYE BOS SMOD PA'I DON GYIS SO,
,MI DGE BA NI MI BDE BA'I DON GYIS SO, ,DE LTAR NA DE RNAMS NI
GZHAN

GYIS DANG, RANG NYID KYIS SKYON YIN PAR BSTAN PA YIN NO, ,JI LTAR
SMAD PA DANG MI BDE BA DE NI KUN NAS NYON MONGS PA CAN YANG SRID
PA PA NYID BA NYES DMIGS DANG BCAS PAS YANG DAG PAR STON TO, ,DE
NI MTHONG BA'I CHOS LA YANG DANG YANG DU KUN NAS NYON MONGS PAR
BYED PA'I PHYIR KUN

NAS NYON MONGS PA CAN NO, ,TSE PHYI MA LA YANG SRID PA MNGON PAR
'GRUB PA'I PHYIR YANG SRID PA PA'O, ,KUN NAS NYON MONGS PA CAN
DAG YIN PA LA RIMS NAD DANG BCAS PA DANG, SDUG BSNGAL GYI RNAM
PAR SMIN PA CAN GYI NYES DMIGS YOD DE, MTHONG BA'I CHOS NYID LA

NYON MONGS PA YONGS SU GDUNG BA RNAMS KYIS LUS DANG SEMS YONGS SU
GDUNG BAR BYED PA'I PHYIR DANG, TSE PHYI MA LA NGAN 'GROR 'GRO
BA'I PHYIR RO, ,YANG SRID PA PAR GYUR PA LA TSE PHYI MA LA SKYE
BA DANG RGA BA DANG 'CHI BAR 'GYUR BA ZHES BYA BA'I NYES DMIGS
YOD DE YUN RING POR

SKYE BA DANG RGA BA DANG 'CHI BA 'DREN BA'I PHYIR RO, ,'DI NI
STON PA'I BSTAN PA BZHIN BYED PA DANG, MI GTONG BAR BSGOM PA
DANG, LHAG MTHONG DANG LDAN PA KHYIM STONG PA RNAMS RGYAS PAR
BYED PA, RANG GI DON GYI SBYOR BA LA RJES SU BRTZON PA, TSANGS PA
MTSUNGS PAR SPYOD PA

@79B MKHAS PA RNAMS KYIS MA SMAD PA, YUL 'KHOR GYI BSOD SNYOMS
'BRAS BU YOD PAR BA ZHES BYA BA NI MDO SDE'I DUM BU'O, ,DE LA
BSTAN PA BZHIN DU BSGRUB PA'I PHYIR STON PA'I BSTAN PA BZHIN BYED
BA'O, ,YANG DANG YANG DU BSGOMS PAS MI GTONG BAR SGOM PA STE, 'DI

LTAR CUNG ZAD CUNG ZAD CES BYA BA GSUNGS PA BZHIN NO, ,JI LTAR
THOS PA BZHIN DU CHOS RAB TU RNAM PAR DBYE BA'I PHYIR LHAG MTHONG
DANG LDAN PA'O, ,SEMS RTZE GCIG TU BYA BA'I DON DU KHYIM STONG PA
RNAMS LA MNGON PAR DGA' BA'I PHYIR KHYIM STONG PA RNAMS RGYAS PAR
BYED PA'O, ,

MYA NGAN LAS 'DAS PA NI LEGS PAR RAB TU BYUNG BA'I RANG GI DON
YIN TE, DE'I DON DU RAB TU BYUNG BA'I PHYIR RO, ,DE'I SBYOR BA NI
THABS YIN TE, DE THOB BAR BYED PA'I LAM GANG YIN PA'O, ,DE LA
RJES SU BRTZON PA NI JI LTAR DE LA BRTZON PAR BYA BDE LTAR BRTZON
'GRUS MI GTONG

BA NYID KYIS BRTZON PA'I PHYIR TE, DE LTAR NA RANG GI DON GYI
SBYOR BA LA RJES SU BRTZON PA'O, ,MNGON PAR 'DOD PA NYID YIN PA'I
PHYIR TSANGS PA MTSUNGS PAR SPYOD PA MKHAS PA RNAMS KYIS MA SMAD
PA'O, ,DE'I 'BRAS BU DANG BCAS PA NYID DU BYED PA'I PHYIR YUL
'KHOR GYI BSOD

SNYOMS 'BRAS BU YOD PAR ZA BA'O, ,MDOR NA TSIG BDUN PO 'DI RNAMS
KYIS NI STON PA DANG, BSTAN PA DANG, TSANGS PA MTSUNGS PAR SPYOD
PA RNAMS DANG, SBYIN PAR BYED PA RNAMS LA YANG DAG PAR SGRUB PA
YONGS SU BSTAN PA YIN NO, ,STON PA LA NI DE'I BSTAN PA BZHIN

DU SGRUB BA'I PHYIR RO, ,BSTAN PA LA NA RTAG TU LAS KHYAD PAR DU
'PHAGS PA LA SBYOR BA'I PHYIR DANG, PHYIN CI MA LOG PAR SBYOR
BA'I PHYIR DANG, RNAM PAR MA G-YENGS PAR SBYOR BA'I PHYIR DANG,
CHOG MI SHES PAR SBYOR BA'I PHYIR RO, ,DGE SLONG GI LAS KHYAD PAR
DU 'PHAGS PA NI

BSAM GTAN YIN PAR RIG PAR BYA'O, ,GZHAN YANG RTAG TU BSGOM PA'I
PHYIR DANG, KUN NAS NYON MONGS PA CAN MA YIN PAR BSGOM PA'I PHYIR
DANG, BAR CHAD MED PAR BSGOM PA'I PHYIR DANG, CHOG MI SHES PAR
BSGOM PA'I PHYIR RO, ,TSANGS PA MTSUNGS PAR SPYOD PA

@80A *, ,RNAMS LA NI DON MTHUN PA NYID DU SBYOR BA'I PHYIR RO,
,SBYIN PAR BYED PA RNAMS LA NI DE'I SBYIN PA 'BRAS BU CHEN PO
NYID DU SBYOR BA'I PHYIR RO, ,DA LTAR MI RNAMS NI CHOS MA YIN PAR
CHAGS PAS CHAGS PA DANG, MI RIGS PAR CHAGS PAS ZIL

GYIS NON PA DANG, CHOS LOG PAS DKRIS PA YIN NO ZHES BYA BA NI MDO
SDE'I DUM BU'O, ,DE LA CHOS MA YIN PAS YUL YONGS SU SPYAD PA LA
CHAGS PA NI CHOS MA YIN PAR CHAGS PAS CHAGS PA STE, DPER NA 'DOD
PAS LOG PAR G-YEM PA'AM LINGS 'DEBS PA LTA BU'O, ,

MI RIGS PAS CHAGS PA NI MI RIGS PAR CHAGS PA STE, CHOM RKUN DANG,
MTHU STOBS DANG, BRID PA LA SOGS PAS PHA ROL GYI NOR DON DU GNYER
BA GANG YIN PA'O, ,LOG PAS BYAS PA'I CHOS NI LOG PA'I CHOS TE,
'DI CHOS MA YIN PAR BYAS PA PHA ROL LA 'TSE BA DANG LDAN

PA RGYAL PO'I CHOS SAM BRAM ZE'I CHOS GANG YIN PA'O, ,DES NI YUL
YONGS SU SPYAD PA DANG, LONGS SPYOD YONGS SU TSOL BA DANG, BDE
'GRO YONGS SU TSOL BA LA BRTZAMS NAS MI RNAMS LA LOG PAR SGRUB PA
RNAM PA GSUM YOD PAR BSTAN PA YIN NO, ,SANGS RGYAS

BCOM LDAN 'DAS RNAMS KYI GTAM DUS SNGAR BYA BA GANG YIN PA DE NI
'DI LTA STE, SBYIN PA'I GTAM DANG ZHES BYA BA RGYAS PAR 'BYUNG BA
NI MDO SDE'I DUM BU'O, ,DE LA DUS SNGAR BYA BA NI RGYUD YANG DAG
PHUL CAN GYI GTAM GYI SNOD DU BYA BA'I PHYIR RO, ,DE NI MDOR NA
LONGS SPYOD PHUN SUM

TSOGS PA'I RGYU DANG, LUS PHUN SUM TSOGS PA'I RGYU DANG, PHUN SUM
TSOGS PA DI GNYIS KA'I KHYAD PAR DANG, DE LAS PHYIR PHYOGS PAR
BYED PA'I GZHI DANG, DE LAS DES PAR 'BYUNG BA'I THABS LAS BRTZAMS
NAS RIG PAR BYA'O, ,DE LAS PHYIR PHYOGS PAR BYED PA'I

GZHI NI 'DOD PA RNAMS RO CHUNG BA NYID DANG, NYES DMIGS MANG BA
NYID YIN NO, ,DE GNYIS KYIS KYANG 'DI LTAR KUN NAS NYON MONGS PA
DANG RNAM PAR BYANG BAR BYED DO, ,DE LAS NGES PAR 'BYUNG BA'I
THABS NI RAB TU 'BYUNG BA'I MTSAN NYID DES PAR 'BYUNG BA NYID
DANG, RAB TU BYUNG

@80B NAS LUS DANG SEMS THAG RING BA'I MTSAN NYID RAB TU DBEN PA
NYID DANG, RAB TU DBEN PAR GYUR NAS KYANG MYA NGAN LAS 'DAS PA'I
TSOGS KYI MTSAN NYID RNAM PAR BYANG BA'I PHYOGS DANG MTHUN PA'I
CHOS DRAN PA NYE BAR GZHAG PA LA SOGS PA RNAMS SO, ,SBYIN PA LA
SOGS PA'I

GTAM RNAMS KYI GO RIMS NI MI RNAMS KYI BDE BA NI LONGS SPYOD LA
RAG LAS PA YIN LA, LONGS SPYOD CHEN PO YANG SBYIN PA'I 'BRAS BU
YIN TE, DE'I PHYIR DE RNAMS NI SBYIN PA'I GTAM KHO NA LA DGA' BA
YIN PAS THOG MA KHO NAR SBYIN PA'I GTAM MO, ,SBYIN PA DE YANG
TSUL

KHRIMS MED NA NGAN 'GROR 'BRAS BU SMIN PAR 'GYUR TE, GRO ZHIN
SKYES KYI MDO LAS, GLANG PO CHER GYUR KYANG GLANG PO CHE RGYAN
DANG LDAN PA THOB PA YIN NO ZHES GSUNGS PA LTA BU YIN PAS DE'I
'OG TU TSUL KHRIMS KYI GTAM MO, ,DE'I 'OG TU BDE 'GROR GYUR DU
ZIN GYIS KYANG MI RNAMS

KYIS 'DOD PAR BYA BA DAG NI MI GTZANG BA DANG, DRI NGA BA DANG,
DRI BSHUNG BA DANG, MI MTHUN PA DAG YIN LA, LHA RNAMS KYI 'DOD
PAR BYA BA DAG NI 'PHAGS PAR CHES LHAG PA DANG CHES GYA NOM PA
YIN NO ZHES MTHO RIS KYI GTAM MO, ,DE'I 'OG TU DE RNAMS LA RO
CHUNG BA DANG, NYES DMIGS

CHES MANG BA YIN NO ZHES 'DOD PA RNAMS LA RO MYANG BA DANG, NYES
DMIGS YANG DAG PAR RAB TU BSTAN PA YIN NO, ,DE'I 'OG TU RO MYANG
BA LAS GYUR PA NI KUN NAS NYON MONGS PA YIN LA, NYES DMIGS LAS
GYUR PA NI RNAM PAR BYANG BA YIN NO ZHES KUN NAS NYON MONGS

PA DANG, RNAM PAR BYANG BA YANG DAG PAR RAB TU BSTAN PA YIN NO,
,DE'I 'OG TU NYES DMIGS KYIS YID BYUNG NA DE LAS NGES PAR 'BYUNG
BA LA MNGON DU PHYOGS PAR BYED PA YIN NO ZHES NGES PAR 'BYUNG BA
DANG, RAB TU DBEN PA'I PHAN YON LA SOGS PA RAB TU BSTAN PA YIN
NO, ,

GANG GI TSE SEMS RANGS PA DANG SEMS NYAMS BDE BA ZHES BYA BA NI
GTAM 'DI'I PHAN YON YONGS SU BSTAN PA YIN NO, ,SEMS DGA' BA DANG
SEMS SGRIB PA MED PA ZHES BYA BA NI SEMS RANGS PA DANG, NYAMS BDE
BA'I BSHAD PA YIN PAR GO RIMS BZHIN TE, MCHOG TU DGA' BA NYID

@81A *, ,DANG LDAN PA'I PHYIR DANG, SGRIB PA LNGA DANG MI LDAN
PA'I PHYIR TE, SKYON MED PAR NI NYAMS BDE BA ZHES BYA BAS SO,
,YANG DAG PHUL CAN GYI CHOS BSTAN PA KUN TU SHES PAR BYA BAR SKAL
BA DANG LDAN PA DANG NUS PA ZHES BYA BA NI SEMS DE'I PHAN YON
YONGS SU

STON PA YIN NO, ,DE LA SEMS DGA' BA NYID KYIS NI SKAL BA DANG
LDAN PA YIN TE, DGA' BA LA SOGS PA'I RGYU'I RIM PAS SO, ,SEMS
SGRIB PA MED PA NYID KYIS NI NUS PA KHO NA YIN TE, SGRIB PA NYON
MONGS PA'I GNYEN PO'I TING NGE 'DZIN THOB PA'I PHYIR RO, ,GZHAN
YANG

SKAL BA DANG LDAN PA DANG, NUS PA GNYIS KYIS NI RIGS DANG, YONGS
SU SMIN PA PHUN SUM TSOGS PA YONGS SU BSTAN PAR RIG PAR BYA'O,
,DE'I TSE NA DE LA GNYIS KA PHUN SUM TSOGS PA YIN NO, ,RIGS NI
SNGA NAS YOD PA NYID YIN NO, ,RIGS MA SMOS NA SANGS RGYAS

RNAMS KYIS YANG DAG PHUL CAN GYI CHOS BSTAN PA NI GNYIS KA LA
LTOS PA'O ZHES BSTAN PAR MI 'GYUR RO, ,'PHAGS PA'I BDEN PA'I GTAM
NI YANG DAG PHUL CAN TE, ,MTHONG BA DANG BSGOM PA'I LAM GNYIS
KYIS NGAN 'GRO DANG 'KHOR BA LAS YANG DAG PHUL DU BYED PA'I PHYIR
RO, ,

MYA NGAN LAS 'DAS PA YANG CHOS THAMS CAD LAS MCHOG TU 'PHAGS PA
NYID KYIS YANG DAG PHUL CAN YIN NO, ,'BRAS BU DE DANG LDAN PA'I
PHYIR YANG DAG PHUL CAN TE, YANG 'BYUNG BA'I SRED PA BZHIN NO,
,'PHAGS PA NYAN THOS THOS PA DANG LDAN PAS DE LTAR MTHONG NA
GZUGS LA

YID 'BYUNG BAR 'GYUR ZHING TSOR BA DANG, 'DU SHES DANG, 'DU BYED
RNAMS DANG RNAM PAR SHES PA LA YID 'BYUNG BAR 'GYUR RO, ,YID
BYUNG NA 'DOD CHAGS DANG BRAL BAR 'GYUR RO, ,'DOD CHAGS DANG BRAL
NA RNAM PAR GROL BAR 'GYUR RO ZHES BYA BA NI MDO SDE'I DUM BU'O,,

'DIR YID BYUNG BA DANG, 'DOD CHAGS DANG BRAL BA DANG, RNAM PAR
GROL BA RNAMS KYI RGYUR 'GYUR BA NI GO RIMS BZHIN DU YONGS SU
BSTAN PA YIN NO, ,DE LA YID BYUNG BA NI MI MTHUN PA NYID DU 'DZIN
PA'O, ,'DOD CHAGS DANG BRAL BAR GYUR PA NI, 'DOD CHAGS DANG BRAL

@81B BA STE, DE'I THOB PA 'CHAD PA'O, ,DE'I THOB PA LA SOGS PA
DANG DE DANG MI LDAN PAR GNAS GYUR BA NI RNAM PAR GROL BA'O,
,RNAM GRANGS GZHAN YANG DGA' BA SNGON DU SONG BA'I 'DOD CHAGS
DANG, GZUGS LA SOGS PA DAG LA 'DOD CHAGS SNGON DU SONG BA'I SEMS
RANG

DBANG MED PAR 'JUG PA NYID KYI 'CHING BA YOD PAS DE'I PHYIR GO
RIMS BZHIN DU DE'I GNYEN PO YID BYUNG BA LA SOGS PA RNAMS DUS THA
DAD PA NYID MA YIN YANG MI MTHUN PA'I PHYOGS KYI GO RIMS KYIS
BSHAD PA YIN TE, DPER NA MA RIG PA 'GAGS PAS 'DU BYED 'GAG CES
BYA BA LTA

BU'O, ,GZHAN YANG KHA CIG NA RE BCOM LDAN 'DAS KYIS CHOS DE DAG
LA NAD NYID DANG, 'BRAS NYID DANG, ZUG RDU NYID DANG, SDIG PA
NYID DANG, MI RTAG PA NYID DANG, SDUG BSNGAL BA NYID DANG, STONG
PA NYID DANG, BDAG MED PA NYID DU YID LA BYED DO ZHES GANG GSUNGS
PA

'DI NI YANG DAG PA JI LTA BA BZHIN DU LTA BA YIN LA, DE CHOS DE
DAG LA NAD NYID NAS BDAG MED PA NYID KYI BAR DU YID LA BYAS NAS
CHOS DE DAG LA SEMS SKYO BAR BYED SKRAG PAR BYED PHYIR ZLOG PAR
BYED DO ZHES GANG GSUNGS PA 'DI NI YID BYUNG BA'O, ,DES CHOS DE
DAG LA SKYO ZHING SKRAG LA

PHYIR LDOG NAS 'DI NI ZHES BYA BA 'DI NI GYA NOM PA YIN TE, 'DI
LTA STE, PHUNG PO KUN SPANGS PA DANG, SRED PA ZAD PA DANG, 'DOD
CHAGS DANG BRAL BA DANG, 'GOG PA DANG, MYA NGAN LAS 'DAS PA'O
ZHES 'CHI BA MED PA'I DBYINGS LA SEMS NYE BAR SBYOR BA ZHES GANG
GSUNGS PA 'DI

NI 'DOD CHAGS DANG BRAL BA'O, ,DES DE LTAR SHES SHING DE LTAR
MTHONG BA NA 'DOD PA'I ZAG PA LAS SEMS RNAM PAR GROL BAR 'GYUR
RO, ,SRID PA'I ZAG PA DANG, MA RIG PA'I ZAG PA LAS SEMS RNAM PAR
GROL BAR 'GYUR RO ZHES GANG GSUNGS PA 'DI NI RNAM PAR GROL BA'O
ZHES

ZER TE, 'DIR JI LTAR MYA NGAN LAS 'DAS PA YID LA BYED PA LAS 'DOD
CHAGS DANG BRAL BAR 'GYUR LA, PHYIS RNAM PAR GROL BAR 'GYUR RO
ZHES BYA BA'I BSAM PAS BRJOD DGOS SO, ,BYIS PA SO SO'I SKYE BO
THOS PA DANG MI LDAN PAS YUN RING PO NAS BYI DOR BYAS SHING ZHES
BYA BA NAS

@82A *, ,BZUNG BA YIN NO ZHES BYA BA'I BAR NI MDO SDE'I DUM BU'O,
,DE LA BYI DOR BYAS PA NI PHAN PA'I DNGOS PO NYE BAR SGRUB PA
NYID KYIS SO, ,SBAS PA NI GNOD PA'I DNGOS PO SPONG BA NYID KYIS
SO, ,CI'I PHYIR ZHE NA, BSHAD PA BDAG GIR BYAS PAS SO, ,JI

LTAR BDAG GIR BYAS PA YIN ZHE NA, BSHAD PA 'DI NI BDAG GIR YIN,
'DI NI NGA BDAG YIN, 'DI NI BDAG YIN ZHES KHAS BLANGS LA BZUNG BA
YIN NO, ,DE LA KHAS BLANGS PA NI LTA BA STE, RNAM PA GNYIS KYIS
KHAS BLANGS PA'I PHYIR RO, ,BZUNG BA DANG SRID PA STE, DE'I

RJES SU 'BRANG BAS CHAGS PA'I PHYIR RO, ,'DI NI BDAG GI YIN ZHES
BYA BA BDAG GI BA'I RNAM PA DANG, 'DI NI NGA BDAG YIN, 'DI NI
BDAG GI BDAG YIN NO ZHES BYA BA BDAG GI RNAM PA NI BDAG TU LTA BA
RNAM PA GNYIS PO LHAN CIG SKYES PA DANG, KUN TU BRTAGS PA DANG,

GZHAN YANG GZHI THA MI DAD PA DANG, GZHI THA DAD PA DANG GO RIMS
BZHIN YIN PA DANG, DE'I RJES SU MTHUN PA'I SRED PA GNYIS KYIS SO,
,RNAM GRANGS GZHAN YANG NGA'O SNYAM PA'I NGA RGYAL DANG, BDAG TU
LTA BA GNYIS KYIS DANG, DE'I RJES SU 'BRANG BA'I SRED PA GNYIS
SO,,

'DI THAMS CAD NI DE'I RNAM PA DANG, DE'I RGYU NYID KYIS BDAG GIR
BYAS PA ZHES BYA'O, ,MDOR NA 'DIS NI BYIS PA RNAMS KYIS RNAM PAR
SHES PA LA BDAG TU LTA BA DANG, SRED PA LA LOG PAR SGRUB PA LAS
DANG BCAS PA'AM, BDAG TU LTA BA DANG, NGA RGYAL DU LTA BA DANG,
SRED PA

LAS LOG PAR BSGRUB PA YIN PAR YONGS SU BSTAN PA YIN NO, ,MDAG
ME'I RLUNG DPER BRJOD PA MDZAD NAS, DE DE LAS BSRING BA SEMS PA
DANG, BSRING BA DON DU GNYER BA DANG, BSRING BA LA BRTAGS NAS
'JOG PAR BYED DO ZHES BYA BA NI MDO SDE'I DUM BU'O, ,DE LA BSRING

BA ZHES BYA BA NI THAG BSRING BA'O, ,YON TAN NYID DU SEMS MNGON
PAR 'DU BYED PA NI SEMS PA'O, ,'DOD PA NI RANG BZHIN GYI DON DU
GNYER BA'O, ,SO SOR BRTAGS NAS SEMS 'JOG PA NI YID LA BYED PA'O,
,YON TAN NYID DU GANG BSAM PA DE LA NI RANG GI NGANG GIS DON DU

@82B GNYER BA'AM, SO SOR BRTAGS NAS DE LA SEMS 'JOG PAR BYED DE,
DPER NA SMAN RO ZHI MA PA'AM TSA BA LA BYED PA BZHIN NO, ,DGE
SLONG DAG DGE SLONG CHOS SHES PA YANG YIN NO, ,JI LTA BU YIN ZHE
NA, 'DI LA DGE SLONG GIS CHOS SHES PA NI 'DI LTA STE, MDO'I SDE
DANG

DBYANGS KYIS BSNYAD PA'I SDE DANG ZHES BYA BA NI MDO SDE'I DUM
BU'O, ,DE LA SANGS RGYAS KYIS SAM, SANGS RGYAS KYIS GNANG STE
NYAN THOS KYIS BSHAD PA GANG YIN PA DE'I DON MDOR GLENG BA'I DON
GYIS NA MDO SDE'O, ,DE NYID TSIGS SU BCAD PAS PHYIS DBYANGS SU
BSNYAD PA DANG BKRI

BA'I DON GANG YIN PA STE DBYANGS KYIS BSNYAD PA'I SDE'O, ,LUNG DU
BSTAN PA'I SDE NI GANG LAS BCOM LDAN 'DAS KYIS 'DAS PA DANG MA
'ONGS PA'I NYAN THOS LA SOGS PA RNAMS LUNG STON PAR MDZAD PA
DANG, NGES PA'I DON GANG YIN PA'O, ,TSIGS SU BCAD PA'I SDE NI
TSIG GNYIS

DANG GSUM DANG BZHI DANG LNGA DANG DRUG TU TSIGS SU SBYAR BAS
BSHAD PA GANG YIN PA'O, ,CHED DU BRJOD PA'I SDE NI GANG ZAG GI
CHED DU GSUNGS PA MA YIN GYI BSTAN PA GNAS PAR BYA BA 'BA' ZHIG
GI PHYIR GANG YIN PA STE, GANG LAS BCOM LDAN 'DAS KYIS CHED DU
BRJOD PA CHED DU

BRJOD PAR MDZAD DO ZHES BYA'O, ,GLENG GZHI'I SDE NI 'DUL BA DANG
'BREL BA STE, 'DUL BA NI BYUNG BAS RAB TU PHYE BA NYID KYI PHYIR
TE, GANG LAS BCOM LDAN 'DAS KYIS GLENG GZHI 'DI DANG SKABS 'DI
DANG DON BYUNG BA LAS BCOM LDAN 'DAS KYIS 'DI SKAD BSHAD PA NI
'DI SKAD CES

BYA'O ZHES 'BYUNG BA YIN NO, ,RTOGS PA BRJOD PA'I SDE NI RING PO
LEN GYI RTOGS PA BRJOD PA LA SOGS PA STE, GANG LAS RTOGS PAR BYA
BA'I PHYIR DPE GZHAN RGYAS PAR BRJOD PA 'BYUNG BA YIN NO, ,DE LTA
BU BYUNG BA'I SDE NI SNGON GYI RGYUD DANG 'BREL BA'O, ,SKYES PA'I
RABS KYI

SDE NI GANG LAS BCOM LDAN 'DAS KYI SNGON GYI BYANG CHUB SEMS
DPA'I SKYES PA'I RABS BSTAN PA 'BYUNG BA YIN NO, ,SHIN TU RGYAS
PA'I SDE NI THEG PA CHEN PO YIN TE, LUNG PHOG PA GANG GIS BYANG
CHUB SEMS DPA' RNAMS PHA ROL TU PHYIN PA BCU DAG GIS SA BCU DAG
TU YANG

@83A *, ,DAG PAR 'GRUB PA NA STOBS BCU'I RTEN SANGS RGYAS NYID
'THOB PA'O, ,RMAD DU BYUNG BA'I CHOS KYI SDE NI GANG LAS SANGS
RGYAS RNAMS DANG, BYANG CHUB SEMS DPA' RNAMS DANG, NYAN THOS
RNAMS KYI PHUL DU BYUNG BA BSTAN PA'O, ,GTAN LA DBAB PAR

BSTAN PA'I SDE NI GANG DAG LAS DE KHO NA MTHONG BA RNAMS DANG,
GZHAN RNAMS KYIS MDO SDE'I DON CHOS KYI RJES SU MTHUN PAR GTAN LA
DBAB PAR BSTAN PA'O, ,DE NYID DE'I DON RNAM PAR 'CHAD PAS MA MO
ZHES BYA STE, DE LAS GZHAN PA'I MDO SDE'I DON BSHAD PA'I RTEN YIN
PA'I PHYIR

RO; ,CHOS MNGON PA ZHES KYANG BYA STE, MTSAN NYID PHYIN CI MA LOG
PAR STON PA NYID KYIS CHOS KYI MTSAN NYID LA MNGON DU PHYOGS PAR
BYED PA'I PHYIR RO, ,DE LTAR NA SANGS RGYAS KYI GSUNG RAB YAN LAG
BCU GNYIS PO 'DI NI SDE SNOD GSUM DU BSDUS PA YIN NO, ,CI'I PHYIR
THEG

PA CHEN PO LA SHIN TU RGYAS PA'I SDE ZHES BYA ZHE NA TSIG GI DON
GYIS DANG MING DU CHAGS PAS SO, ,JI LTAR NA TSIG GI DON GYIS SHE
NA, NGES PA'I TSIG GI TSUL GYIS NA THEG PA RGYAS PA NI SHIN TU
RGYAS PA'I SDE YIN NO, ,THEG PA RGYAS PA YANG THEG PA CHEN PO YIN
TE, CHEN PO NYID RNAM PA

BDUN DANG LDAN PA'I PHYIR RO, ,CHEN PO NYID RNAM PA BDUN LA CHOS
CHEN PO NYID NI STONG PHRAG BRGYA PA LA SOGS PA'I MDO SDE TSAD
MED PA DANG LDAN PA'I PHYIR RO, ,SEMS BSKYED PA CHEN PO NYID NI
SEMS CAN THAMS CAD KYI DON BYA BA'I PHYIR YON TAN DANG SKYON SKYE
BA DANG 'GRIB PA THAMS CAD

KYI MTHAR THUG PA'I GNAS BLA NA MED PA YANG DAG PAR RDZOGS PA'I
BYANG CHUB TU SEMS BSKYED PA'I PHYIR RO, ,MOS PA CHEN PO NYID NI
CHOS SHIN TU ZAB PA DANG, RGYA CHE BA LA MOS PA'I PHYIR RO, ,BSAM
PA RGYA CHEN PO NYID NI LHAG PA'I BSAM PA DAG PA'I SA LA SEMS CAN
THAMS CAD

LA BDAG DANG GZHAN DU MNYAM PA NYID KYI BSAM PA THOB PA'I PHYIR
RO, ,TSOGS CHEN PO NYID NI SAR CHUD PA NA SKAD CIG RE RE LA BSOD
NAMS DANG YE SHES KYI TSOGS DPAG TU MED PA LA SOGS PA'I PHYIR RO,
,DUS CHEN PO NYID NI BSKAL PA GRANGS MED PA GSUM DU YANG DANG
YANG DU BRTZON

@83B PA'I PHYIR RO, ,YANG DAG PAR 'GRUB PA CHEN PO NYID NI SEMS
CAN THAMS CAD DANG MI MNYAM PA'I SANGS RGYAS KYI SKU YANG DAG PAR
'GRUB PA'I PHYIR RO, ,DE LTA BU NI TSIG GI DON GYIS SO, ,JI LTAR
NA MING DU CHAGS PAS SHE NA, THEG PA CHEN PO DE NYID LA SHIN TU
RGYAS PA'I

SDE ZHES BYA BA'I MING 'DI CHAGS SO, ,MTSUNGS PA MED PA'I SDE
ZHES KYANG BYA STE, MTSUNGS PA DANG BRAL BA'I PHYIR RO, ,SDE PA
GZHAN DAG LAS NI RNAM PAR 'JOMS PA'I GTZUG PHUD KYI SDE DANG,
RNAM PAR 'JOMS PA CHEN PO'I SDE STE, DE NI BAG CHAGS DANG BCAS
PA'I NYON

MONGS PA RNAM PAR 'JOMS PA'I PHYIR RO, ,YANG 'DIR, RGYAS PA'I
PHYIR NA SHIN TU RGYAS PA'I SDE, ,MTSUNGS BRAL DE PHYIR MTSUNGS
MED SDE YANG YIN, ,LTA BA THAMS CAD RNAM PAR 'JOMS PA'I PHYIR,
,RNAM PAR 'JOMS PA'I SDER YANG SHES PAR BYA, ,DE LTAR MDO SDE'I
DUM BU BRGYA'I

TSIG RNAMS KYI DON BSHAD PA NI TSIG GI DON BSHAD PA'I PHYOGS SHIG
BSTAN PA'I PHYIR RO, ,PHYOGS 'DIS NI BLO DANG LDAN PA RNAMS KYIS
TSIG GZHAN RNAMS KYI DON YANG DAG PAR BYA'O, ,RNAM PAR BSHAD PA'I
RIGS PA LAS LE'UR BCAD PA GNYIS PA'O,, ,,GZHAN

YANG RNAM PA BZHI DAG GIS TSIG GI DON RIG PAR BYA STE, RNAM
GRANGS KYIS DANG MTSAN NYID KYIS DANG, NGES PA'I TSIG GIS DANG,
RAB TU DBYE BAS SO, ,DE LA RNAM GRANGS NI MING GZHAN NO, ,MTSAN
NYID NI DON GANG LA MING DE YOD PA'I'O, ,NGES PA'I TSIG NI MING
GI

RGYU MTSAN BRJOD PA'O, ,RAB TU DBYE BA NI BRJOD PAR BYA BA DE
GZUGS CAN DANG, GZUGS CAN MA YIN PA DANG, BSTAN DU YOD PA DANG,
BSTAN DU MED PA LA SOGS PA'I RNAM PAR RAB TU DBYE BAS SO, ,DE
LTAR NA TSIG GI DON RNAM PA THAMS CAD DANG LDAN PA YONGS SU BSTAN

PA YIN LA, SO SO YANG DAG PAR RIG PA'I SA YANG BYAS PA YIN NO,
,GDUL BA'I KHYAD PAR LA LTOS NAS LAN 'GA' NI KHA CIG BSHAD PAR
BYA STE, BCOM LDAN 'DAS KYIS KYANG LAN 'GA' NI RNAM GRANGS TZAM
ZHIG BSHAD DE, DPER NA RTEN CING 'BREL BAR 'BYUNG BA'I

@84A *, ,MDO LAS, DE DANG DE LA YANG DAG PA JI LTA BA BZHIN DU MI
SHES PA DANG, MI MTHONG BA DANG, MNGON PAR MA RTOGS PA DANG, MUN
KHUNG DANG, KUN TU RMONGS PA DANG, MA RIG PA DANG, MUN PA GANG
YIN PA 'DI NI MA RIG PA ZHES BYA'O ZHES 'BYUNG BA LTA

BU'O, ,KHA CIG LAS NI MTSAN NYID TZAM ZHIG STE, DPER NA DE NYID
LAS RNAM PAR SHES PA'I RKYEN GYIS MING DANG GZUGS ZHES BYA BA LA,
MING GANG ZHE NA, GZUGS CAN MA YIN PA'I PHUNG PO BZHI STE, TSOR
BA'I PHUNG PO NAS RNAM PAR SHES PA'I PHUNG PO'I BAR DU'O, ,GZUGS

GANG ZHE NA, GANG CI YANG RUNG STE, DE THAMS CAD 'BYUNG BA CHEN
PO BZHI DAG RGYUR BYAS PA STE ZHES 'BYUNG BA LTA BU'O, ,KHA CIG
LAS NI NGES PA'I TSIG TZAM ZHIG STE, DPER NA BZA' BA LTA BU LAS
GZUGS SHING GZUGS SU RUNG BAS NA DE'I PHYIR GZUGS NYE BAR LEN
PA'I PHUNG PO

ZHES BYA'O ZHES 'BYUNG BA LTA BU'O, ,KHA CIG LAS NI RAB TU DBYE
BA TZAM ZHIG STE, DPER NA MA RIG PA'I RKYEN GYIS 'DU BYED RNAMS
ZHES BYA BA LA, 'DU BYED RNAMS GANG ZHE NA, 'DU BYED RNAMS NI
GSUM STE, LUS KYI 'DU BYED DANG, NGAG GI 'DU BYED DANG, YID KYI
'DU BYED

RNAMS SO, ,'DU BYED KYI RKYEN GYIS RNAM PAR SHES PA ZHES BYA BA
LA, RNAM PAR SHES PA GANG ZHE NA, RNAM PAR SHES PA'I TSOGS DRUG
RNAMS TE ZHES 'BYUNG BA LTA BU'O, ,TSIG GI DON BSHAD ZIN TO, ,DA
NI MTSAMS SBYAR BA BSHAD PAR BYA'O, ,DE LA MTSAMS SBYAR BA NI
RNAM PA

GNYIS TE, DON SNGA PHYI 'BREL BA'I MTSAMS SBYAR BA NI DPER NA DGE
SLONG DAG 'PHAGS PA'I CHOS KYI PHYAG RGYA RTOGS PA DANG, MTHONG
BA SHIN TU RNAM PAR DAG PA BSHAD PAR BYA'O ZHES GSUNGS NAS, DGE
SLONG DAG GANG ZHIG 'DI SKAD DU, BDAG GIS NI STONG PA NYID DANG,

MTSAN MA MED PA CAN DANG, CUNG ZAD MED PA NYID MA THOB PAR ZHES
'BYUNG BA'I MTSAMS SBYAR BA YANG GANG YIN, DE BZHIN DU DE LAS SA
CHEN PO 'DI TSIG PAR 'GYUR BA DANG, MED BAR 'GYUR BA DANG, MI
'BYUNG BAR 'GYUR BA GANG YIN PA NI GZHI MTHONG BA MA RTOGS PAR SU
ZHIG

@84B DAD PAR 'GYUR, SU ZHIG YID CHES PAR 'GYUR ZHES GSUNGS NAS
DGE SLONG DAG SNGON BYUNG BA NA STON PA SPYAN LEGS ZHES BYA BA
ZHIG BYUNG BAR GYUR TO ZHES 'BYUNG BA'I MTSAMS SBYAR BA YANG GANG
YIN ZHES BYA BA DE LA SOGS PA'O, ,SNGA PHYI NYID KYI GO RIMS KYI
MTSAMS SBYAR BA NI DPER

NA 'PHAGS PA'I BDEN PA RNAMS LAS CI'I PHYIR 'BRAS BU'I 'OG TU
RGYU BSTAN LA, DE BZHIN DU BSLAB PA GSUM RNAMS LAS KYANG CI'I
PHYIR TSUL KHRIMS DANG TING NGE 'DZIN GYI 'OG TU TING NGE 'DZIN
DANG SHES RAB BSTAN ZHES BYA BA LTA BU'O, ,DPER BRJOD PA'I MDO
SDE'I DUM BU 'DI

RNAMS KYI MTSAMS SBYAR BA NI JI LTAR RIG PAR BYA ZHE NA, 'PHAGS
PA'I CHOS KYI PHYAG RGYA RTOGS PA BSHAD PAR BYA'O ZHES GSUNGS
NAS, DGE SLONG DAG GANG ZHIG 'DI SKAD DU ZHES BYA BA NI RE ZHIG
GANG ZHIG RTOGS PA BRJOD PAR BZHED PA'I 'PHAGS PA'I CHOS KYI
PHYAG RGYA DE 'CHAD PA

YIN TE, 'DI NI DE'I MTSAMS SBYAR BA YIN NO, ,GZHI MTHONG BA MA
GTOGS PAR SU ZHIG DAD PAR 'GYUR, SU ZHIG YID CHES PAR 'GYUR ZHES
GSUNGS NAS SPYAN LEGS KYI SKYES PA'I RABS BSTAN PA NI BDAG NYID
LA DAD PA NYID DU 'GYUR BAR YID CHES PAR BYA BA'I PHYIR RO, ,DON

'DI STON TE, DE'I TSE NA YANG NGAS NYAN THOS RNAMS LA MA BSLUS NA
DA LTA SMOS KYANG CI DGOS ZHES BYA BA'O, ,MI RTAG PA NYID BSTAN
PA DE YANG DON CHE BA NYID DANG, RNYED PAR DKA' BA NYID DU YONGS
SU BSTAN PA'I PHYIR TE, 'DI NI DE'I MTSAMS SBYAR BA YIN NO,
,'PHAGS PA'I

BDEN BA RNAMS KYI BSHAD PA'I MTSAMS SBYAR BA NI JI LTAR MNGON PAR
RTOGS PA BZHIN DU YIN TE, SDUG BSNGAL LA SDUG BSNGAL NYID DU
MTHONG NAS 'DI GA LAS BYUNG ZHES RGYU KUN TU TSOL BAR BYED DO,
,DE NAS DE 'GOG PA LA'O, ,DE NAS 'GOG PA'I THABS LA STE, DE LTAR
NA NAD

DANG; DE'I GZHI DANG, NAD MED PA NYID DANG, SMAN TSOL BA'I TSUL
GYIS SNGA MA SNGA MA LA RNAM PAR DPYOD PA'I PHYIR 'PHAGS PA'I
BDEN PA RNAMS JI LTAR MNGON PAR RTOGS PA DE LTAR BSHAD PA YIN TE,
'DI NI DE'I MTSAMS SBYAR BA YIN NO, ,BSLAB PA GSUM RNAMS ZHES BYA
BA

@85A *, ,NI 'DIR TSUL KHRIMS DANG LDAN NA SEMS MNYAM PAR 'JOG GO,
,SEMS MNYAM PAR GZHAG NA YANG DAG PA JI LTA BA BZHIN DU SHES SO
ZHES 'BYUNG BAS 'DI NI DE'I MTSAMS SBYAR BA YIN NO, ,GZHAN YANG
RGYU RNAM PA BCU DAG GIS BSLAB PA RNAM PA GSUM

DAG BRJOD PAR BYA'O, ,YANG NI GO RIMS DE GNYIS BZANG PO YIN NO,
,SDOM PA RTZOM RNAM PA GSUM GYI RGYU NYID KYIS YIN TE, SDOM PA
RTZOM RNAM PA GSUM NI 'CHAL PA'I TSUL KHRIMS YANG DAG PAR SDOM
PA'I PHYIR DANG, YUL LA YANG DAG PAR SDOM PA'I PHYIR DANG, NYON

MONGS PA YANG DAG PAR SDOM PA'I PHYIR RO, ,TSANGS PAR SPYOD PA
RNAM PA GSUM GYI RGYU NYID KYIS KYANG YIN TE, TSANGS PAR SPYOD PA
RNAM PA GSUM NI SPONG BA YANG DAG PAR LEN PA DANG, DE BAR SKABS
SU SPONG BA DANG, DE GTAN DU SPONG BA'O, ,KUN NAS NYON MONGS PA
RNAM PA

GSUM GYI GNYEN POS KYANG YIN TE, KUN NAS NYON MONGS PA RNAM PA
GSUM NI SDIG PA BYED PA RNAMS KYI NYES PAR SPYOD PA'I KUN NAS
NYON MONGS PA DANG, DE LAS GZHAN PA'I 'DOD PA CAN RNAMS KYI SRED
PA'I KUN NAS NYON MONGS PA DANG, MU STEGS CAN RNAMS KYI LTA BA'I
KUN NAS

NYON MONGS PA'O, ,NGAN 'GRO DANG BDE 'GRO GNOD PA DANG BCAS PA
DANG, GNOD PA MED PA'I GNYEN POS KYANG YIN NO, ,DE LA NGAN 'GRO
NI NGAN SONG RNAMS YIN NO, ,BDE 'GRO GNOD PA DANG BCAS PA NI 'DOD
PA NA SPYOD PA'I LHA DANG MI RNAMS SO, ,GNOD PA MED PA NI GZUGS
DANG GZUGS

MED PA NA SPYOD PA'I LHA RNAMS SO, ,LAS NAG PO DANG, 'DREN MA
DANG DKAR PO'I GNYEN POS KYANG YIN TE NAG PO NI SEMS CAN DMYAL
BAR SMIN PAR BYED PA YIN NO, ,'DREN MA NI DE LAS GZHAN PA'I 'DOD
KHAMS SU RNAM PAR SMIN PAR BYED PA YIN NO, ,DKAR PO NI GZUGS DANG

GZUGS MED PAR RNAM PAR SMIN PAR BYED PA YIN NO, ,NYON MONGS PA'I
GNAS SKABS GSUM GYIS GNYEN POS KYANG YIN TE, NYON MONGS PA'I GNAS
SKABS GSUM NI ZIL GYIS GNON PA'I GNAS SKABS DANG, KUN NAS RGYU
BA'I GNAS SKABS DANG, BAG LA NYAL GYI GNAS SKABS

@85B SO; ,DE'I GNYEN PO NYID NI DUG GI LJON SHING RABS BSKOR BA
DANG BCAD PA DANG DBYUNG BA'I TSUL GYIS YIN NO, ,SDIG PA DANG
'DOD PA DANG DRAG PO SPYOD PA'I GNYEN POS KYANG YIN TE, RAB TU
BYUNG BAS MTHA' GNYIS LA BSNYEN PAR MI BYA ZHES BYA BA LA SOGS PA
'BYUNG BA YIN NO, ,BDE

'GRO DANG 'JIG RTEN PA DANG 'JIG RTEN LAS 'DAS PA'I RNAM PAR DAG
PA'I RGYU NYID KYIS KYANG YIN NO, ,TING NGE 'DZIN DANG, SHES RAB
DANG, RNAM PAR GROL BA'I RTEN NYID KYIS KYANG YIN NO, ,GNYIS
'BYUNG BA'I RGYU NYID DANG MNYAM PAR 'JOG PA DANG, RNAM PAR GROL
BAR BYED

PAS KYANG YIN TE, GCIG GIS NI GNYIS SKYE BA'I RGYU NYID YIN LA,
GNYIS PAS NI SEMS MNYAM PAR MA BZHAG PA MNYAM PAR 'JOG PAR BYED
PA YIN ZHING GSUM PAS NI SEMS MNYAM PAR BZHAG PA RNAM PAR GROL
BAR BYED PA YIN NO, ,BSDUS PA'I TSIGS SU BCAD

PA NI, SDOM BRTZON TSANGS SPYOD KUN NYON MONGS, ,'GRO DANG LAS
RNAM GSUM PHYIR DANG, ,NYON MONGS SKABS DANG SPYOD DANG DAG ,RTEN
DANG BYED RNAM GSUM PHYIR RO, ,MTSAMS SBYAR BA BSHAD ZIN TO,,
,,BRGAL BA NI RNAM PA GNYIS TE, SGRA LA BRGAL

PA DANG, DON LA BRGAL BA'O, ,'DI LTA STE, TSE DANG LDAN PA SH'A
RI'I BU BZHUGS ZIN KYANG, SH'A RI'I BU KHYOD DA GZOD DANG GANG
NAS 'ONG 'ONG, BTZUN PA DA GZOD THIBS PO'I TSAL NAS GDUGS LA
MCHIS PA LAS MCHI MCHI'O ZHES BYA BA'I SBYOR BA 'DI NI DA LTAR
BYUNG BA BZHIN

DU 'DAS PA'I DUS LA BYA BA RIGS PA MA YIN NO, ,DE BZHIN DU TSE
DANG LDAN PA GSUM PO CHE CHEN PO RAB TU SHES PAR BYED CING RAB TU
SHES PAR BYED PAS NA DE'I PHYIR SHES RAB CES BYA'O, ,RNAM PAR
SHES PAR BYED CING RNAM PAR SHES PAR BYED PAS NA RNAM PAR SHES PA
ZHES BYA'O ZHES BYA

BA 'DI YANG DNGOS PO TZAM LA LAS DANG BCAS PA'I BYED PA POR BSHAD
PA NI RIGS PA MA YIN TE, DPER NA 'GRO BA GRONG DU 'GRO BAR BYED
CES BYA BA LTA BU'O, ,'DI LTAR SHES RAB DANG RNAM PAR SHES PA
GNYIS LAS GZHAN PA GANG LA LTOS NAS DE GNYIS LA BYED PA BOR BSHAD

@86A *, ,PA'I BYA BA NI 'GA' YANG MED DO, ,DE BZHIN DU MIG DANG
GZUGS LA BRTEN NAS MIG GI RNAM PAR SHES PA SKYE'O ZHES BYA BA'I
SBYOR BA 'DI YANG RIGS PA MA YIN TE, BYED PA PO GCIG PU DAG LA
BYA BA GNYIS SHIG YOD NA NI DUS SNGA MA SHOS KYI BYA BA LA DE LTA

BU'I SBYOR BA YANG 'BYUNG STE, DPER NA 'KHAR BA LA 'JUS NAS LDANG
BA LTA BU'AM, GZHAN DANG GZHAN PHRAD PA LA NI DPER NA CHU BRGAL
NAS RI YOD DO ZHES BYA BA LTA BU YIN NA, RNAM PAR SHES PA NI GANG
ZHIG GIS BRTEN NAS PHYIS SKYE BAR 'GYUR BA'I SKYE BA SNGA ROL NA
YANG MED CING

'DI LA GZHAN DANG GZHAN PHRAD PA YANG MED PAR BSAMS SO, ,DE BZHIN
DU GZUGS GANG YIN PA CI YANG RUNG STE, DE THAMS CAD 'BYUNG BA
CHEN PO BZHI DAG DANG 'BYUNG BA CHEN PO BZHI DAG RGYUR BYAS PA'O
ZHES NI GSUNGS SHING, TSOR BA GANG CI YANG RUNG STE, DE THAMS CAD
NI TSOR

BA'I TSOGS DRUG GO ZHES NI MA GSUNG LA, DE BZHIN DU SKYE MCHED
BCU GNYIS RNAMS LAS BCU CHAR DANG BCU GCIG PA'I PHYOGS KYANG
GZUGS YIN BZHIN DU GCIG PU ZHIG GZUGS KYI SKYE MCHED DU GSUNGS PA
YANG MTSAN NYID 'DRA BA LA DGOS PA MED PAR BYE BRAG TU BSHAD PA
NI

RIGS PA MA YIN NO, ,SGRA LA BRGAL BA NI RNAM PA DE LTA BU YIN NO,
,DON LA BRGAL BA YANG RNAM PA GNYIS TE, SNGA PHYI 'GAL BAR BRGAL
BA DANG, RIGS PA DANG 'GAL BAR BRGAL BA'O, ,DE LA SNGA PHYI 'GAL
BAR BRGAL BA NI DPER NA KHA CIG LAS 'DI SKAD DU SEMS

ZHES BYA BA'AM, YID CES BYA BA'AM, RNAM PAR SHES PA ZHES BYA BA
'BYUNG BA GANG YIN PA DE NI MTSAN MO DANG NYIN MO DE DANG DE DAG
'DAS SHING SKAD CIG DANG, THANG CIG DANG, YUD TZAM DE DANG DE DAG
'DAS PAS RNAM PA DU MA DANG, RNAM PA SNA TSOGS MANG PO GZHAN SKYE
ZHING SKYE LA, GZHAN

'GAG CING 'GAG GO ZHES BYA BA GSUNGS PA DANG, KHA CIG LAS YANG
'DI SKAD DU SEMS ZHES BYA BA'AM, YID CES BYA BA'AM, RNAM PAR SHES
PA ZHES BYA BA 'BYUNG BA GANG YIN PA DE NI YUN RING PO NAS DAD
PAS YONGS SU BSGOS, TSUL KHRIMS DANG, GTONG BA DANG,

@86B SHES RAB KYIS YONGS SU BSGOS PAS, TSE RABS PHYI MA LA GONG
DU 'GRO ZHING KHYAD PAR DU 'GRO BA DANG, MTHO RIS SU NYE BAR 'GRO
BA YIN NO ZHES GSUNGS PA LA JI LTAR NA SEMS SKAD CIG PA TSE PHYI
MA LA GONG DU 'GRO BAR 'GYUR, DE BZHIN DU KHA CIG LAS 'PHAGS PA'I
BDEN PA

BZHI DAG CES GSUNGS PA DANG, KHA CIG LAS BRAM ZE'I BDEN PA GSUM
DAG CES GSUNGS PA DANG, KHA CIG LAS BDEN PA NI GNYIS TE, KUN
RDZOB KYI BDEN PA DANG DON DAM PA'I BDEN PA'O ZHES GSUNGS PA
DANG, KHA CIG LAS BDEN PA NI GCIG KHO NA STE GNYIS PA MED

DO ZHES GSUNGS PA DANG, DE BZHIN DU KHA CIG LAS MI RNAMS KYIS NI
'DI NA BSOD NAMS DANG, SDIG PA GANG YIN GNYIS KA BYED PA DE,
,DE'I BDAG GIR BYA BA YIN ZHING DES DE YANG KHYER TE 'GRO BAR
BYED PA YIN ZHES GSUNGS PA DANG, KHA CIG LAS LAS KYANG YOD RNAM
PAR SMIN

PA YANG YOD LA BYED PA PO NI MI DMIGS SO ZHES GSUNGS PA DE LTA
BU'I RANG BZHIN NI SNGA PHYI 'GAL BAR BRGAL BA YIN NO, ,RIGS PA
DANG 'GAL BAR BRGAL BA NI DPER NA GZUGS GANG YIN PA CI YANG RUNG
BA DE THAMS CAD 'BYUNG BA CHEN PO BZHI DAG DANG 'BYUNG BA CHEN PO
BZHI DAG

RGYUR BYAS PA'O ZHES BYA BA LA CI 'DI RDZAS KYI DBANG DU MDZAD DE
GSUNGS SAM 'ON TE GONG BU'AM 'ON TE RIGS LAS SHE NA, DE LAS CIR
'GYUR, GAL TE RDZAS LAS YIN NA NI 'BYUNG BA DANG, 'BYUNG BA LAS
GYUR PA RNAMS KYI SO SO'I MTSAN NYID MED PAR THAL BAR 'GYUR TE,
THAMS

CAD KYANG MTSAN NYID THAMS CAD DU 'GYUR BA'I PHYIR DANG, DBANG PO
THAMS CAD KYIS 'DZIN PAR THAL BAR 'GYUR RO, ,'ON TE GONG BU LAS
YIN NA GZUGS 'DUS PA THAMS CAD LA 'BYUNG BA BZHI CHAR DMIGS PAR
THAL BAR 'GYUR NA 'OD DAG LA YANG SRA BA MI DMIGS LA CHU LA

YANG MA YIN NO, ,NYI MA'I 'OD LA YANG GSHER BA MED LA ZLA BA'I
'OD LA YANG TSA BA MED DO, ,NOR BU'I 'OD LA GNYIS KA MED CING RDO
BA LA SOGS PA DAG LA YANG MED DO, ,BRTAN PA DAG LA YANG ZHING
G-YO BA MED DO, ,DE RNAMS DMIGS PA LA BGEGS BYED PA NI 'GA' YANG
MED DO,,

@87A *, ,JI LTAR MED DE, 'BYUNG BA GZHAN SHAS CHE BAS 'BYUNG BA
GZHAN ZIL GYIS NON NA MI DMIGS TE, DPER NA SKYUR BA'I ROS CHU LTA
BU DANG, NYI MA'I 'OD KYIS ZLA BA'I 'OD LTA BU'O ZHE NA YOD PAR
RAB TU GRUB NA NI 'DI SHES PAR YANG NUS NA YOD PAR RAB TU GRUB PA
MA

YIN TE, THAMS CAD LA KHA DOG LA SOGS PA'I BYE BRAG THAMS CAD YOD
PAR THAL BAR GYUR NA MI RUNG BAS SO, ,'OD LA SOGS PA GANG LA YANG
SRA BA LA SOGS PA NYID YOD PAR RAB TU GRUB PA MA YIN NO, ,DE DAG
MI DMIGS PA NI MED PA'I PHYIR MA YIN GYI ZIL GYIS NON PA'I PHYIR
RO

ZHES BYA BA 'DI JI LTAR SHES PAR BYA, CHU SKYUR BA BTAB KYANG
DE'I RO NI DMIGS PA KHO NA YIN TE, 'DZIN PA THA DAD PA'I PHYIR
RO, ,'O NA NI CHU DANG RDO BA LA SOGS PA RNAMS LA YANG RKYEN GYI
KHYAD PAR DANG PHRAD PAS MTSAN NYID BRTAS PA'I PHYIR SRA BA NYID
DANG, GSHER BA NYID DANG, TSA BA NYID

DAG DMIGS PA YIN TE, SA'I DRI DAG BZHIN NO ZHE NA, MTSAN NYID
BRTAS PA'I PHYIR YIN GYI, SKYES PA'I PHYIR MA YIN PA 'DI JI LTAR
SHES PAR BYA, DE LTA NA NI HA CANG THAL CHES PAR 'GYUR TE, REG
BYA GZHAN BZHIN DU GZUGS DANG DRI DANG RO GZHAN RNAMS DANG, SGRA
YANG RKYEN

RNYED PAS DMIGS PA'I SNGA ROL NAS YOD PA NYID DU THAL BA'I PHYIR
RO, ,MDO SDE GZHAN LAS KYANG DGE SLONG BSAM GTAN BYED PA YIN
ZHING RDZU 'PHRUL DANG LDAN PA YIN LA, SEMS LA DBANG THOB PA YIN
NA NI SHING GI SDONG PO 'DI LA KHAMS GANG DANG GANG DU MOS PA DE
YANG DE BZHIN DU

'GYUR TE GZHAN DU NI MA YIN NO, ,DE CI'I PHYIR ZHE NA, SHING GI
SDONG PO 'DI LA KHAMS SNA TSOGS YOD PAS SO ZHES GSUNGS SO, ,DE
LTAR NA RKYEN GYI KHYAD PAR DANG PHRAD NA SRA BA NYID LA SOGS PA
DAG RANG RANG GI KHAMS LAS 'BYUNG BAR 'GYUR RO, ,KHAMS DAG DUM BU
DAG KYANG MA

YIN TE, ,CHA SHAS GCIG LA YANG JI LTAR MOS PA BZHIN DU YONGS SU
'GYUR BA'I PHYIR DANG, DE LA YANG DU MA BU MTHA' YAS PA MI SRID
PA'I PHYIR RO, ,SA'I DRI NI SNGA NAS KYANG DMIGS PA NYID YIN NA
DE CHUS GTOR NA BRTAS BAR 'GYUR BAR SHES PAR BYA NUS SO, ,GANG
ZHIG RKYEN DANG

@87B PHRAD PAS BRTAS PAR GYUR PAR SHES PAR RUNG BA SRA BA LA SOGS
PA RNAMS NI RKYEN MED NA CHU LA SOGS PA RNAMS LA DE LTAR YOD PAR
MI DMIGS SO, ,DE BAS NA GONG BUR BSHAD PA LA SKYON GYI GNAS SKABS
DE NYID YOD DO, ,'ON TE RIGS LAS SO ZHE NA, RGYUR BYAS PA'I GZUGS
THAMS

CAD 'BYUNG BA CHEN PO BZHI DAG RGYUR BYAS PA MA YIN PAR 'GYUR TE,
'DUS PA KHA CIG LAS 'BYUNG PA CHEN PO KHA CIG YOD PAR KHAS MA
BLANGS PA'I PHYIR RO, ,DE LTA NA NI MDO SDE DANG 'GAL TE SKYE
MCHED SO SO BA'I MDO SDE LAS SKYE MCHED DGU PO RNAMS NI RE RE
YANG 'BYUNG BA CHEN PO BZHI

DAG RGYUR BYAS PA'O ZHES BSHAD PA'I PHYIR DANG, LAG PA RDOB PA
LTA BU LAS KYANG MIG GI SHA'I GONG BU LA 'BYUNG BA CHEN PO BZHI
DAG YOD PAR BSHAD PA'I PHYIR RO, ,MDOR NA RIGS PA NI 'DIR TSAD MA
RNAM PA GSUM PO MNGON SUM DANG RJES SU DPAG PA DANG YID CHES PA'I
GSUNG NGO, ,

DE DAG LAS GANG YANG RUNG BA ZHIG DANG 'GAL BAR BRGAL BA YANG
RIGS PA DANG 'GAL PAR BRGAL BA YIN PAR RIG PAR BYA'O, ,DPER NA
DGE SLONG DAG GZUGS 'DAS PA YOD DO, ,GZUGS MA 'ONGS PA YOD DO,
,'DAS PA DANG ZAD PA DANG 'GAGS PA DANG BRAL BA DANG YONGS

SU GYUR PA GANG YIN PA DE YOD DO ZHES BYA BA NI MNGON SUM DANG
'GAL BA YIN NO, ,'DI LTAR 'DAS PA DANG MA 'ONGS PA NI MED PA NYID
YIN PAR MNGON SUM YIN TE, DPER NA RUS SBAL GYI SPU BZHIN NO,
,'DAS PA'ANG YIN LA YOD PA'ANG YIN ZHES BYA BA 'DI SNGA PHYI 'GAL
BA YANG YIN TE,

GAL TE YOD NA DE JI LTAR 'DAS PA YIN, MA 'ONGS PA YANG DE DANG
'DRA'O, ,MDO SDE GZHAN LAS MIG SKYE BA NA GANG NAS KYANG MI 'ONG
LA, 'GAG PA NA GANG DU YANG STZOGS PAR MI 'GRO'O, ,DGE SLONG DAG
DE LTAR NA MIG NI MA SKYES PA LAS SKYE ZHING SKYES NAS KYANG 'JIG
GO ZHES

GSUNGS PAS DE DANG 'DIR 'GAL BA YIN NO, ,GZUGS RNAMS KYI NGES PAR
'BYUNG BA NI GZUGS MED PA'O ZHES BYA BA NI RJES SU DPAG PA DANG
'GAL BA YIN TE, TSOR BA LA SOGS PA RNAMS NI GZUGS LA RAG LAS TE
SKYE BAR MTHONG BA'I PHYIR RO, ,DE BZHIN DU SBYIN PA LAS BYUNG

@88A *, ,BA'I BSOD NAMS BYA BA'I GZHI KUN TU BSTEN CING BSGOMS TE
LAN MANG DU BYAS NA LONGS SPYOD CHEN PO NYID 'GRUB PAR 'GYUR RO
ZHES BYA BA YANG RJES SU DPAG PA DANG 'GAL BA YIN TE, SER SNA CAN
LA PHYUG PA DANG, GTONG BA LA DBUL PO YANG SNANG STE, SER SNA

CAN YANG PHYUG PO NYID YIN PA'I PHYIR DANG, GTONG BA YANG DBUL PO
NYID YIN PA'I PHYIR RO, ,SBYIN PA LA GOMS NA YANG SER SNA CAN DU
'GYUR BAR MI 'OS LA SBYIN PA LA GOMS NA YANG GTONG BA DANG LDAN
PA MA YIN NO, ,DE BZHIN DU GANG ZHIG SKYE BA'I KUN TU SBYOR BA NI
SPANGS LA

MNGON PAR 'GRUB PA'I KUN TU SBYOR BA NI MA SPANGS PA'I GANG ZAG
YOD DO ZHES BYA BA YANG RJES SU DPAG PA DANG 'GAL BA YIN TE, GANG
ZHIGS GANG DU SKYE BA'I SRID PA LAS 'DOD CHAGS DANG BRAL BA DE NI
SRID PA BAR MA DO LAS KYANG GDON MI ZA BAR 'DOD CHAGS DANG BRAL
BA YIN NO, ,DGE

BSNYEN GYI BSLAB PA'I GZHI LNGA ZHES BYA BA SO SO'I TSIG GI DON
RAB TU DBYE BA BSHAD PA DE LAS CHANG 'THUNG BA BCAS PA'I KHA NA
MA THO BA DANG BCAS PA YIN NO ZHES BYA BA NI LUNG DANG 'GAL BA
YIN TE, LUS KYI NYES PAR SPYAD PA RNAM PA BZHI STE, SROG GCOD PA
NAS MYOS PAR 'GYUR BA'I KHU

BA CHANG 'THUNG BA YIN NO ZHES BYA BA'I BAR DU 'BYUNG BAS BCAS
PA'I KHA NA MA THO BA DANG BCAS PA LA NI NYES PAR SPYOD PA YIN NO
ZHES MI BRJOD DO, ,DE BZHIN DU SHIN TU RGYAS PA'I SDE NI THEG PA
CHEN PO YIN NO ZHES GANG BSHAD PA YANG LUNG DANG 'GAL BA YIN NO,
,KHA CIG NA RE MDO SDE'I LE'U

GRANGS RGYAS PA RNAMS NI SHIN TU RGYAS PA'I SDE YIN GYI THEG PA
CHEN PO NI MA YIN NO ZHES ZER TE, CI'I PHYIR ZHE NA, DE NI SANGS
RGYAS KYI GSUNG MA YIN NO, ,JI LTAR SANGS RGYAS KYI GSUNG MA YIN
ZHE NA, 'GAL BA'I PHYIR TE, DE NI SDE PA THAMS CAD LA GRAGS PA'I
SANGS RGYAS KYI

GSUNG DANG 'GAL BA YIN NO, ,'DI LTAR DE LAS NI CHOS THAMS CAD NI
RANG BZHIN MED PA, MA SKYES PA MA 'GAGS PA, CHOS THAMS CAD NI
GZOD MA NAS ZHI BA, RANG BZHIN GYIS YONGS SU MYA NGAN LAS 'DAS PA
ZHES BYA BA DANG, DE BZHIN DU RAB 'BYOR GZUGS NI

@88B DNGOS PO MED DO, ,RAB 'BYOR BYANG CHUB KYI BAR DU YANG DNGOS
PO MED DO ZHES 'BYUNG LA, SDE PA THAMS CAD LA GRAGS PA'I SANGS
RGYAS KYI GSUNG LAS NI BCOM LDAN 'DAS KYIS MA RIG PA GANG ZHE NA,
GANG DE DANG SNGON GYI MTHA' MI SHES PA ZHES BYA BA RGYAS PAR
'BYUNG BA NAS, RGA

SHI'I BAR DU CHOS RNAMS KYI RANG BZHIN YANG BSTAN, 'DI YOD PAS
'DI 'BYUNG, 'DI SKYES PA'I PHYIR 'DI SKYE, MIG DANG GZUGS LA
BRTEN NAS MIG GI RNAM PAR SHES PA SKYE, 'DU BYED 'DI DAG THAMS
CAD NI 'DAS PA ZAD PA 'GAGS PA BRAL BA YONGS SU GYUR PA'O, ,KYE
ME

'DU BYED RNAMS MI RTAG ,SKYE ZHING 'JIG PA'I CHOS CAN YIN, ,SKYES
NAS 'JIG PAR 'GYUR BAS NA, ,DE DAG NYE BAR ZHI BA BDE, ,DGE SLONG
DAG 'DI LTA STE, 'DU BYED RNAMS NI SDUG BSNGAL BA'O, ,MYA NGAN
LAS 'DAS PA NI ZHI BA'O ZHES BYA BA DANG, RGYU KUN 'BYUNG BA LAS

SDUG BSNGAL KUN 'BYUNG BA YIN LA, RGYU 'GAGS PA LAS SDUG BSNGAL
'GOG PA YIN NO, ,RGYU DANG BCAS PAS BDE 'GROR 'GRO, ,RGYUR BCAS
NYID KYIS NGAN 'GROR TE, ,RGYU DANG BCAS PAS MYA NGAN 'DA', ,'DI
KUN RGYU DANG BCAS LAS BYUNG, ,ZHES BYA BA DANG, DE BZHIN DU

GZUGS NI MI RTAG PA SDUG BSNGAL BA 'GYUR BA'I CHOS CAN NO ZHES
BYA BA DANG, 'JIG RTEN NA MKHAS PA RNAMS KYIS YOD PAR 'DOD PA
GANG YIN PA DE NI NGA YANG YOD PAR SMRA'O ZHES BYA BA DE LTA BU
LA SOGS PA 'BYUNG BAS SKYE BA LA SOGS PA YANG BSTAN TO, ,DE'I
PHYIR RAB TU GRAGS PA'I

SANGS RGYAS KYI GSUNG DANG 'GAL BAS THEG PA CHEN PO NI SANGS
RGYAS KYI GSUNG MA YIN NO, ,DE BAS NA SHIN TU RGYAS PA'I SDE NI
THEG PA CHEN PO YIN NO ZHES BYA BA NI LUNG DANG 'GAL BA YIN NO,
,BRGAL BA'I TSUL NI DE YIN NO, ,DE LA RE ZHIG SBYOR BA 'DI NI DA
LTAR BYUNG BA BZHIN DU 'DAS PA'I

DUS LA BYA BA RIGS PA MA YIN NO ZHES GANG SMRAS PA DE LA LAN NI
'DI YIN TE, SBYOR BA NI DA LTAR BYUNG BA BZHIN DU DON MANG PO
ZHIG LA 'BYUNG STE, MA ZIN NYID DANG NYE BA NYID, ,NUS DANG RGYUN
MI 'CHAD NYID DANG, ,DE DANG CHOS NYID YANG DANG YANG, ,SRID DANG
'DOD RDZOGS RNAMS LA 'BYUNG,,

@89A *, ,MA ZIN PA NYID LA NI RE LDE BYED DO ZHES BYA BA LTA
BU'O, ,DA LTAR BYUNG BA DANG NYE BA NYID LA NI GANG NAS 'ONGS
ZHES BYA BA LTA BU'O, ,NUS PA NYID LA NI LAN CIG SMRAS PAS 'DZIN
TO ZHES BYA BA LTA BU'O, ,RGYUN MI 'CHAD PA NYID LA NI DE NI SHA
ZA'O ZHES BYA BA LTA BU'O, ,

DE'I NGANG CAN NYID LA NI RTA MI SRUNG PA NI SOS ZA'O ZHES BYA BA
LTA BU'O, ,DE'I CHOS NYID LA NI SKYES PA THAMS CAD NI 'CHI'O ZHES
BYA BA LTA BU'O, ,YANG DANG YANG NYID LA NI MTSAN MO ZHING LUD PA
LU'O ZHES BYA BA LTA BU'O, ,SRID PA LA NI RVA LAS 'DAM BU SKYE
ZHING ZHES BYA BA LTA BU'O, ,'DOD

PA LA NI SU SKOM 'THUNG ZHING ZHES BYA BA LTA BU'O, ,RDZOGS PA LA
BRAM ZE 'DI NI RIG BYED BZHI 'DON TO ZHES BYA BA LTA BU'O, ,DE
BAS NA 'DAS PA YIN YANG MDO SDE LAS 'BYUNG BA'I SBYOR BA NI DA
LTAR BYUNG BA DANG NYE BA NYID YIN PA'I PHYIR DA LTAR BYUNG BA
BZHIN RIG PAR BYA'O, ,DNGOS PO

TZAM LA BYED PA POR BSHAD PA NI MI RUNG STE, BYA BA GZHAN MI SRID
PA'I PHYIR RO ZHES SMRAS PA GANG YIN PA DE YANG DNGOS PO ZHES BYA
BA 'DI NI CI ZHIG YIN, BYED PA PO NI GANG ZHIG YIN, JI LTAR NA
BYED PA PO NYID DU BSHAD PA YIN, DNGOS PO ZHES BYA BA NI BYA BA
YIN LA DE LA RANG DBANG

YOD PA GANG YIN PA DE NI BYED PA PO YIN TE DPER NA 'GRO BA NI BYA
BA YIN LA DE LA RANG DBANG YOD PA LHAS BYIN DE NI BYED PA PO YIN
NO, ,DE BYED PA PO NYID DU BSHAD PA NI 'GRO BAR BYED CES BYA BA
DE LTA BU YIN NO ZHE NA, 'O NA SA BON LAS MYU GU 'BYUNG BAR BYED
DO ZHES BYA BA GANG YIN PA'I DNGOS

PO DE LA JI LTAR BYED PA PO NYID DU BSHAD, BYED DO ZHES BYA BA
GAL TE, RANG 'OD GSAL BYED YIN NA DE NYID DNGOS, ,YOD DE'ANG BDOG
GO ZHE NA JI SKAD BYA, ,JI LTAR RANG LA GSAL BYED 'BYUNG BA LAS
BCAS 'GYUR, ,LAS DANG BYED PO MA NGES RANG 'DZIN SKYON DER 'GYUR,
,BYED

DO ZHES BYA BA NI MI 'JIG YIN BAR MIN, ,YUL GZHAN DU YANG GRIB MA
'GRO BAR BYED DO, ,ME 'BAR ZHING 'GRO BAR BYED DO ZHES BYA BA
GANG YIN PA 'DI LA CI DE GNYIS LA BYA BA'AM, RANG DBANG YOD PA
'GA' ZHIG YOD DAM, CI STE MED CE NA, GRIB MA NI YUL GZHAN DU 'PHO
BA MED DE,

@89B DE'I RGYU 'DUG BZHIN DU YANG NYI MA 'KHOR BA DANG RGYANG
RING BA DANG NYE BA LAS DE 'KHOR BA DANG CHE BA DANG CHUNG BAR
'GYUR BA'I PHYIR RO, ,DE NYID KYI PHYIR RANG DBANG YOD PA NI MED
DO, ,GRIB MA YANG CI ZHIG YIN PAR BRJOD PAR BYA ZHE NA, GANG GI
YUL NYI MA DANG BAR DU CHOD PA NA GZUGS YOD

PA RNAMS GSAL BAR BYED PA'O, ,ME 'BAR YANG MI 'PHO STE, BUD SHING
GI RANG GI PHYOGS BSREGS NAS DE NYID DU 'CHI BA'I PHYIR LA, BUD
SHING GI PHYOGS THA DAD PA LAS MCHED PA DANG, 'BRI BA DANG, RNO
BA DANG, ZHEN PA DAG GIS DE THA DAD PA'I PHYIR RO, ,DE'I PHYIR
RANG DBANG

YOD PA NI MED DO, ,RNAM PAR SHES PA LA YANG GANG GI RNAM PAR SHES
PA'I BYA BAR BRTAG PA GANG ZHIG GIS RANG DBANG YOD DE, 'DI LTA
STE, DBANG PO DANG YUL SNANG BAR GYUR PA DANG YID LA BYED PA'I
KHYAD PAR GSUM LAS GZHAN RNAM PAR SHES BA SKYED PAR NUS PA NI MA
GRUB LA, DE

RNAMS NI GCIG LA GCIG LTOS PA'I PHYIR DE LA RANG DBANG YOD PA
NYID DAG LA YOD DE, DE'I PHYIR RNAM PAR SHES PA NI GANG GI BYA BA
YANG MA YIN NO, ,RKYEN GSUM LAS RNAM PAR SHES PA ZHES BYA BA'I
RDZAS SKYE LA, BYA BA MED PAR YANG YUL GANG LA SKYE BA DE'I RNAM
PAR SKYES PAS NA DE RNAM PAR

SHES PAR BYED DO ZHES BYA STE, DPER NA GRIB MA 'GRO BAR BYED DO,
,ME 'BAR ZHING 'GRO BAR BYED DO ZHES BYA BA BZHIN NO, ,GAL TE DE
GNYIS LA BYA BA MED KYANG BYA BA NI YUL RE RE DE SKYE BAR KHONG
DU CHUD PA RNAMS KYIS BSAMS NAS GRIB MA 'GRO BAR BYED DO, ,ME
'BAR ZHING 'GRO BAR BYED DO

ZHES RJOD PAR BYED KYI, ,RNAM PAR SHES PA LA NI BSAM PA'I BYA BA
'GA' YANG MED DO, ,DE BAS NA 'DI NI MI 'DRA'O ZHE NA, KHONG DU
CHUD PA RNAMS KYIS KYANG DE 'GRO BAR BYED DO ZHES ZER BAS, DE BAS
NA BSAM PA'I BYA BA MED PAR YANG DPER NA GRIB MA DANG ME 'BAR
ZHING 'GRO BAR BYED DO ZHES

BYA BA DE BZHIN DU RNAM PAR SHES PAS RNAM PAR SHES PAR BYED DO
ZHES BSHAD PA 'DI YANG MI RIGS PA MA YIN NO, ,GAL TE DE LTA YIN
DU ZIN NAS KYANG SMRA BA'I TSUL DE NI MTSAN NYID MED PA YIN NO
ZHES NA, MTSAN NYID JI LTA BUR BY'A KA RA nA LAS 'BYUNG BA'I
MTSAN NYID BZHIN TE, DNGOS PO

@90A *, ,DANG BYED PA DANG GZHI LA RNAM PAR SHES PA ZHES BYA BA
'DI 'BYUNG NGO ZHES NA, BY'A KAR nA'I NANG DU BRJOD PA DANG,
BRJOD PAR BYA BA RIL GYIS MA SHES PAR SGRA RNAMS KYI MTSAN NYID
BYAS PA 'BYUNG BA GANG YIN PA DE SUS NYES, BY'A KA RA nA ZHES BYA
BA YANG RIG BYED KYI YAN

LAG YIN LA, RIG BYED NYID KYANG NYES PAR BSHAD PA YIN NA, BY'A KA
RA nA LTA CI SMOS, DE LAS SGRA RNAMS KYI SKAD KYI MTSAN NYID
SMRAS PA DE LA 'PHAGS PA'AM, 'JIG RTEN GYIS KYANG RJES SU BSNYAG
PAR CI GA NUS RE SKAN, 'JIG RTEN NI YANG TSIG GI TSUL DE YOD DO,, ,,

BAM PO DRUG PA, GANG GI YON TAN DANG NI SKYON DAG RTOGS PAR MI
BYED PA DE BLO ZHES JI SKAD BYA, RMONGS PA MED PAR GANG GI YID LA
BDE BAR MI BYED PA DE BDE ZHES JI SKAD BYA, ,GANG GI DE NYID SHES
PA'I SHES RAB KYIS NI 'GRO BA'I SKYE DANG 'JIG THOB NYUNG THOS
KYANG, ,YUL MI NYUNG LA

'JUG PA'I BLO CAN DE NI 'JIG RTEN DAG NA SHES RAB CAN DU 'DOD,
,GANG GI BLO NI MANG DU THOS KYANG SKYE BA SHES PAR MI BYED 'JIG
PA MI BYED DE, ,SNA TSOGS GTAM DAG BYAS KYANG 'KHOR BA 'JIGS PA
MANG PO DAG LAS GROL BAR MI 'GYUR RO, ,GANG GIS TSIG GI SNYING NI
SDUD NUS

DANG; ,BLOS PHRA'I DON MTHONG SPYOD PA THABS LDAN PA, ,DE NI
SKYES BU'O DE LAS GZHAN PA PHYUGS, ,BY'A KA RA nA LAS KYANG 'DI
MA NGES PAR SMRAS PA YIN TE, MANG DU 'DREN PA YIN NO ZHES BSHAD
PA'I PHYIR DE NI MTSAN NYID MED PA YANG MA YIN NO, ,GZHAN YANG
BY'A KA RA nA LAS BYED PA PO NI RANG

DBANG YOD PA'O ZHES GANG SMRAS PA'I RANG DBANG YOD PA ZHES BYA BA
DE CI ZHIG YIN, CI RE ZHIG RANG DGAR 'JUG PA YIN NAM, 'ON TE
GZHAN LA MI LTOS PAR 'JUG PA ZHIG YIN, DES CIR 'GYUR ZHE NA, RANG
DGAR 'JUG PA RANG DBANG YOD YIN NA, ,SEMS PA MED PA BYED POR MI
'GYUR

RO; ,DE'I PHYIR MES SREG PAR BYED DO, ,SHING GIS 'TSED PAR BYED
DO ZHES BYED PA POR THA SNYAD GDAGS PAR MI RUNG STE, DE GNYIS LA
'DOD PA MED PA'I PHYIR RO, ,GANG ZHIG GNYID LOG DBUGS NI 'BYIN PA
DANG, ,MI 'DOD BZHIN DU SDUG BSNGAL MYONG BYED PA, ,DE YANG BYED
PA POR

@90B MI 'GYUR TE, 'DOD PA MED PAR DBUGS DBYUNG BA'I PHYIR DANG,
MI 'DOD BZHIN DU SDUG BSNGAL MYONG BA'I PHYIR RO, ,GAL TE GZHAN
LA MI LTOS 'JUG YIN NA, ,GRU 'GRO BA DANG LJON SHING 'GUL BA
DANG, ,MI 'BYUNG BA DANG BUM PA DAG DANG NI, ,CHU GNAS ZHES BYA
RIGS PA MA YIN

NO; ,'DI LTAR 'PHUL BAR BYED PA LA MA LTOS PAR NI GRU 'GRO BA
YANG MED LA LJON SHING 'GUL BA YANG MED DO, ,SKYE BA'I RGYU LA MA
LTOS PAR ME 'BYUNG BA YANG MED LA, GZHI LA MI LTOS PAR CHU GNAS
PA YANG MED DO, ,GAL TE DE LTA YIN DU ZIN KYANG GRU NI RTEN DU
GYUR PA NYID KYIS RANG GI BYA

BA DAG LA LTOS PA MED PAR 'JUG GO, ,DE LTA BAS NA DE NI DE LA
RANG DBANG YOD PA YIN NO, ,LHAG MA RNAMS LA YANG DE BZHIN DU
SBYAR RO ZHE NA, DE LA BYUNG BA'I PHYIR NA RTEN GYUR PA'I, ,DE
YANG DE DANG GZHAN DU 'BREL PHYIR RO, ,'DI LTAR DE LA 'BYUNG BA
GANG YIN PA'I GRU DE BYA BA DAG LA

RTEN DU GYUR PAR BRTAGS GRANG NA, DE YANG DE DANG RGYU GZHAN DANG
'BREL PA LAS 'BYUNG BA'I PHYIR JI LTAR DE LA RANG DBANG YOD PA
NYID DU 'GYUR, BYA BA GANG BYUNG BA NI DE LA GNAS PA'I PHYIR DE
LA GNAS PA NA GRU DANG RANG DBANG YOD PA NYID YIN NO ZHE NA, GANG
LA DE RANG DBANG YOD PAS DE'I TSE DE LA CI

ZHIG BYAR YOD, SKYE BA YANG SKYE BA PO'I BDAG NYID DU GYUR PA YIN
NA DE DE'I RTEN DU JI LTAR RIGS, BDAG NYID DU MA GYUR BA YANG DE
LA 'BYUNG RE SKAN, SKYE BA LA YANG SKYE BA THUG PA MED PAR GYUR
PAS HA CANG THAL CHES PAR YANG 'GYUR RO, ,'O NA BRJOD PAR 'DOD PA
LAS BYED PA PO RNAMS KYI

SBYOR BAR 'GYUR TE, GANG GI TSE GRU 'GRO BA LA RANG DBANG YOD PA
NYID DU BRJOD PAR 'DOD PA DE'I TSE GRU 'GRO'O ZHES BYA BA'I SBYOR
BAR 'GYUR RO, ,GANG GI TSE BDAG NYID THOB PA LA RANG DBANG YOD PA
NYID DU BRJOD PAR 'DOD PA DE'I TSE 'BYUNG NGO ZHES BYA BA'I SBYOR
BAR 'GYUR RO ZHE NA, GAL TE BRJOD PAR

'DOD PA LAS YIN NA GRU 'DREN PA NA 'GRO'O ZHES ZER BA NI GZHAN
GYI DBANG NYID DAM, RANG DBANG YOD PA NYID DAM, CI ZHIG TU BRJOD
PAR 'DOD, DE BZHIN DU 'BYIN PAR BYED PA NA ME 'BYUNG NGO ZHES BYA
BA YANG CI ZHIG BRJOD PAR 'DOD PA YIN, SMRAS PA, GNYI GA YIN NO
ZHE NA, MTSAN NYID

@91A *, ,MED BZHIN DU YANG MKHAS PAS CI DGAR BYED PA PO RNAMS
SBYAR BAR RUNG NGAM, SMRAS PA RUNG STE, 'DI LTAR NGES PA'I TSIG
GI CHOS NYID KYIS RANG GI MTSAN NYID 'DZIN PAS NA CHOS ZHES BYA'O
ZHES BYA BA DE LA BYED PA PO DANG LAS DANG BYA BA'I DBYE BA YANG
MED LA, BRJOD PAR

'DOD PA LAS NI DE'I SBYOR BAR 'GYUR RO ZHE NA, GAL TE RUNG NA
BYED PA PO DANG BYA BA'I DBYE BA MED KYANG RNAM PAR SHES PAR BYED
PAS NA RNAM PAR SHES PA'O ZHES BYA BA 'DI YANG CI'I PHYIR MI
RUNG, CI'I PHYIR NA 'DI LA BYED PA PO MED BZHIN DU BRJOD PAR 'DOD
CE NA, RNAM PAR SHES PA TZAM LA BYED PA

PO NYID DU THA SNYAD 'DOGS KYI BDAG TU LTA BAS KUN TU BRTAGS PA'I
BYED PA PO NI 'GA' YANG YOD PA MA YIN NO ZHES BSTAN PA'I PHYIR
RO, ,JI LTAR RNAM PAR SHES PAR BYED PAS NA RNAM PAR SHES PA'O
ZHES BYA BA DE BZHIN DU RAB TU SHES PAR BYED PAS NA SHES RAB PO
ZHES BYA BA YANG RIGS PAR

BSHAD PA YIN NO, ,'JIG RTEN NA KHYIM GYI GRVA ZHUM MO, ,GRVA RLOS
SO, ,SGO 'DI YUL BCOM BRLAG TU 'BYUNG NGO, ,LAM 'DI YUL BCOM
BRLAG TU 'GRO'O ZHES GANG JI SKAD DU ZER BA YANG DE DAG LA BRJOD
PAR 'DOD PA BYED PA PO 'GA' YANG CI ZHIG YOD DE, DE LTA BAS NA
BRJOD PAR 'DOD

PA BYED PA PO MED PAR YANG BYED PA PO NYID DU BSHAD PA NI LEGS PA
YIN NO, ,MIG DANG GZUGS LA BRTEN NAS MIG GI RNAM PAR SHES PA
SKYE'O ZHES BYA BA DE LTA BU'I SBYOR BA NI BYED PA PO GCIG LA BYA
BA GNYIS YOD PA'I DUS SNGA MA SHOS KYI BYA BA LA 'BYUNG BA YIN NO
ZHES GANG SMRAS PA DE CI KHYOD

'DOD PA YIN NAM, 'ON TE 'JIG RTEN NA DE LTAR MTHONG BA YIN, SMRAS
PA, 'JIG RTEN NA DE LTAR MTHONG BA YIN NO ZHE NA, 'JIG RTEN NA NI
GZHAN DU YANG MTHONG STE, 'DI LTAR DE LTA BU'I SBYOR BA NI BYED
PA PO THA DAD PA LA YANG MTHONG STE, DPER NA MAR 'THUNGS NAS
STOBS 'BYUNG NGO, ,

SENG GE MTHONG NAS 'JIGS PA 'BYUNG NGO ZHES BYA BA LTA BU YIN NO,
,DE BZHIN DU SKAR RGYAL SKYES SAM, RGYAL LA SKYES GANG YIN PA
DE'I MIG DE LA BRTEN NAS RNAM PAR SHES PA SKYE'O ZHES BYA BAR
'GYUR RO, ,DUS SNGA MA SHOS MA YIN PA LA YANG MTHONG STE, DPER NA
KHA GDANGS NAS NYAL

@91B ZHES BYA BA'AM, MIG BTZUMS NAS NYAL ZHES BYA BA LTA BU'O,
,CI KHA GDANGS NAS SAM, MIG BTZUMS NAS DUS PHYI MA LA NYAL BA MA
YIN NAM ZHE NA, MI RUNG STE, JI LTAR SNGAR KHRUS BYAS NAS PHYIS
ZA BA LTA BUR SNGAR KHA GDANGS PA'AM, MIG 'DZUMS PAR BYED LA,
PHYIS NYAL BA'I

DON 'DIR NI KHONG DU CHUD PAR MI 'GYUR RO, ,'ON KYANG KHA GDANGS
PA'AM, MIG BTZUMS PA NI NYAL BA DANG DUS MNYAM DU 'BYUNG BA YIN
PAR MNGON TE, 'DI LTAR KHA GDANGS NAS PHYIS NYAL BAR BYED PA GAL
TE KHA MA GDANGS NA KHA GDANGS NAS NYAL BAR BYED CES BYA BAR MI
'GYUR BA'I PHYIR

RO; ,DE BZHIN DU, 'OD LDAN RNAMS NI 'OD DAG GIS, ,'JIG RTEN BKANG
NAS DER SHAR TO, ,GANG GIS CHA SHAS ZHUGS NAS KYANG, ,NANG NA YOD
PA'I MUN PA BSAL, ,ZHES BYA BA LTA BU STE, DE NI SNGAR 'GENGS
BA'AM 'JUG PAR BYED LA PHYIS 'CHAR BA'AM, SEL BA YANG MA

YIN NO, ,DE BZHIN DU KHAR BA KHRAL ZHES ZER NAS LHUNG ZHES BYA BA
LTA BU STE, DE YANG SNGAR KHROL ZHES ZER LA PHYIS LHUNG BA YANG
MA YIN TE, KHAR BA LHUNG BA NA SGRA KHRAL ZHES ZER TE, BRGYAB
PA'I PHYIR RO, ,DE LTA BU'I SBYOR BA NI RGYU'I DON LA YANG MTHONG
STE, DPER NA BUD SHING LA BRTEN NAS

ME 'BYUNG, TIL LA BRTEN NAS TIL MAR 'BYUNG, SPRIN LA BRTEN NAS
CHAR PA 'BAB CES BYA BA LTA BU STE, MES SNGAR BUD SHING LA'AM,
TIL MAR GYI TIL LA BRTEN CING PHYIS 'BYUNG BA YANG MA YIN LA,
CHAR PAS KYANG SNGAR SPRIN LA BRTEN TE PHYIS 'BYUNG BA YANG MA
YIN TE, RGYU DE NYID KYIS

JI SKAD SMOS PA BZHIN DU 'BYUNG BAR MNGON NO, ,GZHAN YANG GANG LA
SNGA PHYI BYA BA DAG DMIGS PA DE KHA CIG LA DE LTA BU'I SBYOR
BA'I RGYU'I DON NYID DU MTHONG STE, DPER NA MAR 'THUNGS NAS STOBS
DANG LDAN PAR 'GYUR RO ZHES BYA BA LTA BU STE, 'DI LTAR MAR
'THUNGS PA DANG STOBS DANG LDAN

PA DAG NI JI LTAR KHRUS BYA BA DANG, ZAS ZA BA DAG LTAR SNGA PHYI
TZAM DU RTOGS PAR BYA BA MA YIN GYI, MAR 'THUNGS PA'I RGYU LAS
STOBS DANG LDAN PA NYID 'BYUNG BAR SHES PAR BYA'O, ,DE BZHIN DU
MIG DANG GZUGS KYI RKYEN GYIS MIG GI RNAM PAR SHES PA SKYE BA NA
MIG DANG GZUGS LA BRTEN

@92A *, ,NAS SKYE'O ZHES BYA'O, ,BCOM LDAN 'DAS KYIS DON DE NYID
GSAL BAR MDZAD BA NI 'DI SKAD CES BKA' STZAL TE, RTEN CING 'BREL
BAR 'BYUNG BA GANG ZHE NA, 'DI LTA STE, 'DI YOD PAS 'DI 'BYUNG,
'DI SKYES PA'I PHYIR 'DI SKYE STE, 'DI LTA STE, MA

RIG PA'I RKYEN GYIS 'DU BYED RNAMS ZHES BYA BA DE LTA BU LA SOGS
PA BKA' STZAL PA, SBYOR BA 'DI CI NAS KYANG RGYU'I DON KHO NA YIN
PAR SHES PAR BYA'I, DUS SNGA MA SHOS KYI BYA BA'I DON DU NI MA
YIN NO, ,RE ZHIG 'DI YANG DPYAD PAR BYA STE, GANG GI TSE RNAM PAR
SHES PA SKYE BA DE'I TSE CI RNAM

PAR SHES PA YOD DAM 'ON TE MED, DES CIR 'GYUR ZHE NA, GAL TE YOD
NA DE'I TSE DE SKYES PA NYID YIN PAS YANG JI LTAR SKYE, BYUNG BA
NI SKYES PA YIN GYIS YOD PA MA YIN NO ZHE NA, GANG GI TSE DE ZHIG
PA'I TSE SKYES PA YIN PAR 'GYUR RO, ,NGES PA'I TSIG LAS KYANG YOD
PA ZHES BYA BA NI

SEMS CAN SKYES PA NGES PAR GZUNG BA LA BYA'O ZHES BSHAD PAS DE
YANG 'GAL LO, ,GAL TE YANG YOD PA MA SKYES PA ZHIG YIN NA SKYE
BA'I SNGA ROL NA YOD PA ZHES BYA BAR 'GYUR RO, ,DE'I PHYIR BRTEN
NAS ZHES BYA BA YANG GRUB BO, ,YANG SKYE BA'I TSE YANG MA SKYES
PA YIN TE, SKYE BA'I

'OG TU RNAM PAR SHES PA SKYES PA YIN NO, ,DE'I TSE YANG DE ZHIG
PA KHO NA YIN PAS GANG GI TSE ZHIG PA DE'I TSE SKYES PA YIN PAR
'GYUR RO, ,'ON TE MED PA ZHIG YIN NA JI LTAR DE MED KYANG SKYE BA
DE BZHIN DU SKYE BA'I SNGA ROL NAS MED KYANG BRTEN NAS ZHES BYA
BAR 'GYUR BAR YANG CI'I PHYIR MI 'DOD NA

YANG YOD PA DANG MED PA ZHES BYA BA THAL CHES PA'I TSIG MANG PO
BOR TE, CI DE'I TSE RNAM PAR SHES PA RNAM PAR SHES PA'I BDAG NYID
KYIS BDAG TU BCAS PA YIN NAM, BDAG MIN PA YIN ZHES DPYAD PAR
BYA'O, ,GAL TE BDAG TU BCAS PA YIN NA DE'I TSE DE SKYES PA NYID
YIN PAS YANG

SKYE BAS CI ZHIG BYA, 'ON TE BDAG MED PA YIN NA JI LTAR DE BDAG
MED BAR SKYE BDAG LA BYED PA PO YIN PA DE BZHIN DU BRTEN NAS ZHES
BYA BA YANG GRUB PA YIN NO, ,RE ZHIG SKYE ZHES BYA BA'I DON 'DI
CI YIN, 'BYUNG BAR BYED CES BYA BA'I THA TSIG GO ZHE NA, 'BYUNG
BAR BYED CES BYA BA GANG YIN

@92B PA DES CI ZHIG BYED NA 'DI LTAR BYED PA POR BRJOD, SKYE BAR
BYED DO ZHE NA, GAL TE SKYE BA BSKYED PAR BYA BA'I BDAG TU GYUR
PA YIN NA JI LTAR RANG LA BYED, 'ON TE BDAG TU GYUR PA MA YIN NA
NI DE DE LAS LOGS SHIG NA MI DMIGS SO, ,YANG NA DON GANG GIS NA
DE BYED CES BYA, BYED PA LA

RANG GI DON NI 'GA' YANG MED DO, ,'DI LTAR BDE BA BYED CES BYA BA
NI SKYED CES BYA BAR RTOGS SO, ,KHA SPU BYED CES BYA BA NI 'DREG
PAR BYED CES BYA BAR RTOGS SO, ,RKYAL PA LA BYED CES BYA BA NYED
PAR BYED CES BYA BAR RTOGS SO, ,GLA BYED CES BYA BA NI GLA BYIN
NAS 'CHOL BAR BYED CES

BYA BAR RTOGS SO, ,SBYANG DU 'BRAS BYED CES BYA BA NI 'JOG PAR
BYED CES BYA BAR RTOGS SO, ,PHA'I TSIG BZHIN BYED CES BYA BA NI
DES SMRAS PA BZHIN DU SGRUB PAR BYED CES BYA BAR RTOGS SO, ,SKABS
BYED CES BYA BA NI SGRIB PA SEL BAR BYED CES BYA BAR RTOGS SO,
,DE LTA BAS NA SKYE BA'I

BYED PA PO'I BYED CES BYA BA'I DON BRJOD PAR BYA DGOS SO, ,GAL TE
SKYED PAR BYED PA'I DON YIN NO ZHE NA, SKYE BA YANG SKYE BAR
'GYUR PAS DE LA YANG SKYE BA GZHAN YOD DE, THUG PA MED PAS HA
CANG THAL CHES PAR 'GYUR RO, ,YANG NA DE LA SKYE BA'I RAG LUS PA
CI ZHIG YOD NA GANG GI PHYIR SKYE

BAR BYED CES BYA, DE LTA BAS NA BYA BA MED PAR YANG BDAG NYID
THOB PA TZAM LA BYED PA PO BZHIN DU RNAM PAR SHES PA SKYE'O ZHES
BYA BA RKYEN RNYED PA TZAM LA BRTEN NAS ZHES BYA BA BSHAD PA YIN
TE, 'DI LA BYA BA 'GA' YANG MED LA BYED PA PO YANG MED NA, BYED
PA PO GCIG PO NYID LTAG LA YOD DE,

DE LTA BAS NA BRTEN NAS SKYE ZHES BYA BA'I SBYOR BA 'DI NI RIGS
PA KHO NA YIN NO, ,MTSAN NYID 'DRA BA LA DGOS PA MED PAR BYE BRAG
TU BSHAD PA NI RIGS PA MA YIN NO ZHES GANG SMRAS PA DE NI DGOS PA
MED PA MA YIN TE, 'DI LTAR GZUGS DE LA GANG CI YANG RUNG BA ZHES
BSHAD PA NI GZUGS KYI DON DU

MAR RAB TU BSTAN PA'I PHYIR RO, ,'DI LTAR GZUGS KYI DON NI RNAM
PA GSUM STE YUL BRTAG TU RUNG BA'I DON DANG, LAG PA LA SOGS PA'I
'DUS TE REG PA DAG GIS 'GYUR BA SKYED PAR GZUGS SU RUNG BA'I DON
DANG, GZUGS KYI DE GDAGS PA GZUGS SU RUNG BA'I DON YIN TE, 'DI
LTAR BSTAN

@93A *, ,DU YOD PA'I GZUGS 'DI NA'O PHA BI NA'O ZHES YUL BRTAG TU
RUNG BA'I PHYIR GZUGS YIN PA DANG, THOGS PA DANG BCAS PA'I GZUGS
LAG PA LA SOGS PA'I 'DUS TE REG PA DAG GIS 'GYUR BA BSKYED PA
GZUGS SU RUNG BA'I PHYIR GZUGS YIN PA DANG, BSTAN

DU MED CING THOGS PA MED PA'I GZUGS LUS DANG NGAG GI RNAM PAR RIG
BYED MA YIN PA ZHES BYA BA GZUGS KYI DE GDAGS PA GZUGS SU RUNG
BA'I PHYIR GZUGS YIN NO, ,'DI LTAR DE NI LUS DANG NGAG GNYIS MED
NA GDAGS SU MED PA YIN TE, GZUGS MED PA NA DE GDAGS PA MED PA'I

PHYIR RO, ,RNAM PAR RIG BYED MA YIN PA'I GZUGS YOD PA NYID DU JI
LTAR SHES PAR BYA ZHE NA, GANG GI PHYIR SKYE MCHED SO SO BA'I MDO
LAS CHOS KYI SKYE MCHED BSTAN DU MED CING THOGS PA MED PA ZHES NI
GSUNGS KYI GZUGS CAN MA YIN PA ZHES NI MA GSUNGS PA YIN LA, YANG
'DI LTAR GLANG PO CHE'I

LTA BAS LTA BU LAS CHOS KYI SKYE MCHED BSTAN NAS, DE LA CHOS
GZUGS CAN GANG DAG YIN PA 'DI NI GZUGS KYI PHUNG PO YIN NO ZHES
GSUNGS PA YIN TE, RNAM PAR RIG BYED MA YIN PA BOR NA CHOS KYI
SKYE MCHED DU GYUR PA CHOS GZUGS CAN GZHAN GANG DAG YOD, GZUGS
CAN 'DAS PA DANG

MA 'ONGS PA GANG YIN PA DAG CHOS YIN PA DE LTAR CI'I PHYIR MI
'DOD CE NA, SKYE MCHED SO SO BA'I MDO DANG 'GAL TE, CHOS KYI SKYE
MCHED NI SKYE MCHED BCU GCIG GIS MA BSDUS PA BSTAN DU MED CING
THOGS PA MED PA'O ZHES 'BYUNG LA, MIG LA SOGS PA 'DAS PA DANG MA
'ONGS PA DAG NI

JI LTAR RIGS PAR BSTAN DU YOD CING THOGS PA DANG BCAS PA'I PHYIR
RO, ,YANG NA GZUGS NYID DU YANG 'DOD PAR MI BYA STE, 'DI LTAR DE
DAG NI DE'I TSE GZUGS SU MED PAS SO, ,SKYE MCHED BCU PO DAG KYANG
DUS GSUM PO NYID DU MI 'GYUR TE, MIG LA SOGS PA 'DAS PA DANG MA

'ONGS PA DAG NI CHOS KYI SKYE MCHED YIN PA'I PHYIR RO, ,DE BZHIN
DU GZUGS KYI SKYE MCHED MANG PO DAG LAS GCIG GZUGS KYI SKYE MCHED
DU GSUNGS PA YANG SKYE MCHED RNAMS BCU GNYIS KHO NAR RNAM PAR
GZHAG PA'I PHYIR RO, ,DE RNAM PAR GZHAG PA YANG YUL CAN DANG YUL
NYID DU

@93B GNYIS GNYIS 'BREL BAR RAB TU BSTAN PA'I PHYIR RO, ,YID KYI
SKYE MCHED DANG CHOS KYI SKYE MCHED KYI PHYOGS GCIG GI YUL NI
THAMS CAD YIN PAS GNYIS SU MED PA NYAMS PA MA YIN NAM ZHE NA, 'O
NA DE LTA NA NI DBANG PO DRUG GI DBANG DU MDZAD NAS 'BREL BAR RAB
TU BSTAN PA'I PHYIR TE,

DBANG PO 'DI'I YUL NI 'DI KHO NA YIN GYI GZHAN NI MA YIN NO ZHES
GNYIS TSAN LNGA DAG DANG, DBANG PO 'DI KHO NA'I YUL NI 'DI YIN
GYI GZHAN NI MA YIN NO ZHES GNYIS TSAN DRUG PA YIN NO, ,DBANG PO
LNGA BO DAG KYANG DBANG PO DRUG PO KHO NA'I YUL YIN PAS GNYIS
TSAN DRUG PAR NGES

PA YANG NYAMS PA MA YIN NAM ZHE NA, 'O NA NI DBANG PO GANG KHO
NA'I YUL KHO NA GANG YIN BA'O ZHES GNYIS TSAN DRUG PA YIN NO, ,DE
LTAR NA DBANG PO LNGA PO DAG NI CHOS KYI SKYE MCHED NYID YONGS SU
SPANGS PA YIN NO, ,'DI LTAR DE DAG NI YID KYI YUL 'BA' ZHIG MA
YIN GYI RTEN YANG YIN

TE; YID NI RNAM PAR SHES PA'I TSOGS DRUG GI MTSAN NYID YIN PA'I
PHYIR RO, ,BSDUS PA'I TSIGS SU BCAD PA NI, DBANG PO GANG GI DON
GANG NYID YIN PA GNYIS TSAN LNGA DAG GO, ,GANG NYID KYI NI DON
NYID GANG, ,GNYIS TSAN SKYE MCHED DRUG PA YIN, ,GAL TE MIG LA
SOGS

PA LNGA PO DAG CHOS KYI SKYE MCHED NYID DU GYUR NA CIR 'GYUR ZHE
NA, SKYE MCHED SO SO BA'I MDO LAS DGE SLONG DAG CHOS PHYI'I SKYE
MCHED NI SKYE MCHED BCU GCIG DAG GIS MA BSDUS PA BSTAN DU MED
CING THOGS PA MED PA'O ZHES NGES PAR MDZAD PA MI MDZAD PAR 'GYUR
RO, ,SEMS NI SKAD CIG MA

ZHES BYA BA YIN LA, GONG DU 'GRO BA YANG YIN NO ZHES GANG GSUNGS
PA YANG DE'I RGYUN LA DGONGS NAS GSUNGS PA'I PHYIR 'GAL BA MED
DO, ,GRIB MA DANG ME 'BAR BA 'GRO BA BZHIN NO, ,BDEN PA RNAM BZHI
DANG, GSUM DANG, GNYIS DANG, GCIG CES GRANGS THA DAD PAR GSUNGS

PA GANG YIN PA DER YANG DGONGS PA THA DAD PA'I PHYIR 'GAL BA MED
DO, ,KUN NAS NYON MONGS PA DANG RNAM PAR BYANG BA'I PHYOGS GNYIS
MDOR BSDUS NA RGYU DANG 'BRAS BU PHYIN CI MA LOG PA NYID YIN PAR
DGONGS TE BDEN PA BZHI DAG TU GSUNGS PA YIN NO, ,MING GI BRAM ZE
RNAMS MNGON PAR

@94A *, ,MTHO BA'I RGYU'I SKABS SU LAS DANG LAS KYI 'BRAS BU DANG
BDAG NI DE'I BDAG PO YIN PA'I DBANG DU BYAS NAS GO RIMS BZHIN DU
MCHOD SBYIN RNAMS LA SEMS CAN DE DANG DE DAG NI GSAD PAR BYA BA
YIN NO ZHES BYA BA DANG, 'JIG RTEN RTAG PA DAG 'THOB BO ZHES BYA
BA

DANG; DE'I 'BRAS BU BDAG LA 'BYUNG BAS BDAG NI DE'I 'BRAS BU LA
ZAB YIN NO ZHES BRAM ZE'I BDEN PA GSUM DAG TU RNAM PAR 'JOG PAR
BYED DO, ,DE YANG DON YANG DAG PA'I BRAM ZE'I RNAMS LA BRDZUN PA
YIN NO, ,BZLOG NA NI BDEN PA YIN PA'I PHYIR DE LA DGONGS NAS BRAM
ZE'I BDEN

PA GSUM DU GSUNGS SO, ,'JIG RTEN BA'I SHES PA MA 'KHRUL BA'I YUL
DANG, 'JIG RTEN LAS 'DAS PA'I SHES PA'I YUL LA DGONGS NAS BDEN PA
GNYIS PO KUN RDZOB KYI BDEN PA DANG, DON DAM PA'I BDEN PAR GSUNGS
SO, ,BRJOD PA NI KUN RDZOB YIN PAS DES KHONG DU

CHUD PAR BYA BA'I BDEN PA NI KUN RDZOB KYI BDEN PA YIN TE, GANG
LA BRJOD PAR 'JUG PA STE, DPER NA RKANG PA GNYIS KYIS BRGAL BAR
BYA BA'I 'BAB STEGS LA RKANG PA'I 'BAB STEGS ZHES BYA BA DANG, KO
GRUS BRGAL BAR BYA BA'I 'BAB STEGS LA KO GRU'I 'BAB STEGS ZHES
BYA BA LTA

BU'O, ,'JIG RTEN LAS 'DAS PA NI YE SHES DAM PA YIN NO, ,DE'I DON
YIN PAS DON DAM PA STE, DE'I YUL GANG YIN PA'O, ,STON PA RNAMS
KYI LUGS THA DAD PA LA DGONGS NAS BDEN PA NI GCIG KHO NA STE,
GNYIS PA MED DO ZHES GSUNGS PA YIN TE, 'DI LTAR GNYIS PHAN

TSUN 'GAL BA DAG NI BDEN PAR BYA BAR MI NUS SO, ,DE LTA BAS NA
DGONGS PA THA DAD PA'I PHYIR BDEN PA RNAMS LA GRANGS THA DAD PAR
BSTAN PA LA SNGA PHYI 'GAL BA MED DO, ,KHA CIG LAS, MI RNAMS KYIS
NI 'DI NA BSOD NAMS DANG, ,SDIG PA GANG YIN GNYIS KA BYED PA DE,
,ZHES

GSUNGS PA DANG, KHA CIG LAS BYED PA BO MI DMIGS SO ZHES GANG
GSUNGS PA GANG YIN PA DER YANG DGONGS PA THA DAD PA'I PHYIR 'GAL
BA MED DE, 'DI LTAR PHUNG PO'I RGYUD GANG LA MI RNAMS ZHES BYA BA
DE LA DE GNYIS KYI RGYUD YOD CING DE KHO NA LA DE GNYIS KYI 'BRAS
BU 'BYUNG BAS 'DI LAS

@94B DGONGS NAS, MI RNAMS KYIS NI 'DI NA BSOD NAMS DANG, ,SDIG PA
GANG YIN GNYIS KA BYED PA DE, ,DE YI BDAG GIR BYA BA YIN ZHING
DES, ,DE YANG KHYER TE 'GRO BAR BYED PA YIN, ,ZHES GSUNGS PA YIN
NO, ,BDAG TU LTA BAS KUN TU BRTAGS PA'I BYED PA PO RANG DBANG YOD
PA

LA DGONGS NAS NI BYED PA PO MI DMIGS SO ZHES GSUNGS PA YIN GYI
RGYU TSOGS PA'I MTSAN NYID LAS NI MA YIN TE, 'DI LTAR GANG ZHIG
PHUNG PO 'DI DAG 'DOR ZHING PHUNG PO GZHAN DAG TU MTSAMS SBYOR
BAR BYED PA'I ZHES KHYAD PAR DU MDZAD PA YIN NO, ,DE BAS NA
DGONGS PA THA DAD PA'I

PHYIR SNGA PHYI 'GAL BA MED DO, ,'DIR YANG BSHAD PA, RAS BAL GYI
NI SA BON DANG, ,MA TU LUNG GA'I ME TOG LA, ,RGYA SKYEGS KYIS NI
KHA BSGYUR NA, ,TSON DE NUB PAR GYUR KYANG NI, ,RGYUD LA BSGOS
PA'I RIM PA LAS, ,RAS BAL ZE BA DMAR SKYE LTAR, ,LAS RNAMS NUB
KYANG

DE'I 'BRAS BU, ,SKYE LA DE YI CHOS NYID DO, ,GZUGS GANG YIN PA CI
YANG RUNG STE, DE THAMS CAD 'BYUNG BA CHEN PO BZHI DAG DANG
'BYUNG BA CHEN PO BZHI DAG RGYUR BYAS PA'O ZHES BYA BA LA CI 'DI
RDZAS KYI DBANG DU MDZAD DE GSUNGS SAM, 'ON TE GONG BU'AM, RIGS
LAS SHIN ZHES SMRAS

PA GANG YIN PA YANG RIGS KYI DBANG DU MDZAD NAS GSUNGS PAS 'DI LA
JI SKAD SMRAS PA'I NYES PA MED DE, DE KHO NA BZHIN DU KHAS BLANGS
PA'I PHYIR RO, ,DE LTA NA NI MDO SDE DANG YANG MI 'GAL TE, SKYE
MCHED SO SO BA'I MDO SDE LAS SKYE MCHED DGU PO RNAMS NI RE RE
YANG RIGS SMOS PAS JI

LTAR SRID PA 'BYUNG BA CHEN PO BZHI DAG RGYUR BYAS PA'O ZHES
BSHAD PA'I PHYIR 'DUS PA RE RE NI MA YIN NO, ,LAG PA RDOB PA LTA
BU LAS JI SKAD GSUNGS PA DE KHO NA BZHIN DU KHAS BLANGS PA'I
PHYIR TE, 'DI LTAR MIG GI SHA'I GONG BU LA 'BYUNG BA THAMS CAD
KYI RGYU LAS BYAS PA DMIGS PA'I PHYIR RO,,

DE LTA BAS NA JI SKAD SMRAS PA'I RIGS PA DANG 'GAL BA MED DO,
,GZUGS 'DAS PA YOD DO, ,GZUGS MA 'ONGS PA YOD DO ZHES GSUNGS PA
GANG YIN PA YANG 'DI LTA STE, DE 'DAS PA'AM MA 'ONGS PA DE LTA
BUR NI YOD CES BYA BA'I GZUGS KYI BDAG NYID KYIS NI MA YIN NO,
,JI LTAR NA DE

@95A *, ,'DAS PA YIN ZHE NA, SNGON BYUNG BA NYID KYIS SO, ,JI
LTAR NA MA 'ONGS PA YIN ZHE NA, 'BYUNG BAR 'GYUR BA NYID KYIS TE,
SA BON YOD PA'I PHYIR RO, ,DE LTAR NA DE YOD PA ZHES BYA STE, DE
LTAR SNANG BA'I PHYIR RO, ,GZHAN YANG GZUGS GANG ZHIG MED PAR

YANG DE YOD DO ZHES BYA BA DE RIGS SAM ZHE NA, JI LTAR GZHAN DU
BRJOD PAR BYA BAR 'GYUR, ,GZUGS 'DAS PA MED DO, ,GZUGS MA 'ONGS
PA MED DO ZHES BRJOD PAR BYA'O ZHE NA, DE LTAR BRJOD NA GZUGS
SNGON BYUNG BA NYID DANG 'BYUNG BAR 'GYUR BA NYID LA SKUR PAR
'GYUR RO, ,'O NA

DE LTAR NA NI GZUGS 'DAS PA SNGON BYUNG BA DANG, GZUGS MA 'ONGS
PA 'BYUNG BAR 'GYUR BA ZHES BRJOD PAR BYA'O ZHE NA, DE LTAR BRJOD
NA SNGON BYUNG BA NA DE 'DAS PA YIN GYI, DA LTAR NI 'DAS PA MA
YIN PAS 'DAS PA NYID LAS RAB TU NYAMS PA YIN PAR BSTAN PAR 'GYUR
LA, 'BYUNG

BAR 'GYUR BA NI DE MA 'ONGS PA YIN GYI, DA LTAR NI MA 'ONGS PAR
MI 'GYUR LA, MA 'ONGS PA NYID KYANG MA PHYIN PA ZHES BYA BAR
BSTAN PAR 'GYUR RO, ,'DAS PA DANG MA 'ONGS PA ZHES BRJOD PA NYID
KYIS KYANG BYUNG BA DANG 'BYUNG BAR 'GYUR BA'I DON SMOS PA'I
PHYIR ZLOS BUR BSTAN PAR 'GYUR

RO; ,GAL TE DE LTAR BSTAN PA LA DGA' NA NI YOD PA ZHES BYA BA'I
SGRA DE NYID TSIG GI PHRAD YIN PA'I PHYIR JI LTAR RIGS PAR DUS
GSUM GYI YUL YIN PAR RIG PAR BYA'O, ,DE LTA BAS NA JI LTAR BKOD
PA NYID RIGS PA YIN NO, ,GAL TE GZUGS KYI MTSAN NYID THAL BA'AM,
MA GRUB

PA YIN NA DE JI LTAR GZUGS ZHES BYA ZHE NA, SNGON 'BYUNG BA DANG
'BYUNG BAR 'GYUR BA'I THA SNYAD KYIS TE, DPER NA SA BON NYAMS PA
ZHES BYA BA DANG, PHYE BTAG GO ZHES BYA BA LTA BU'O, ,LAS ZAD PA
DANG, 'DAS PA DANG, 'GAGS PA DANG, BRAL BA DANG, YONGS SU GYUR PA
GANG YIN

PA DE YOD DO ZHES GSUNGS PA GANG YIN PA DE NI DES SEMS KYI RGYUD
LA 'BRAS BU 'BYIN PA'I NUS PA SKYED PA LA DGONGS NAS GSUNGS PA
YIN PA'I DON RTOGS PAS GZHAN DU MI 'THAD PA'I PHYIR RO, ,DE LAS
SKYES PA LA DE GDAGS PA NI GRONG LA SPYOD DO, ,PA NA ZA'O ZHES
BYA BA YIN ZHING JI SKAD

@95B DU REG PA'I SKYE MCHED DRUG PO DE SNGON MNGON PAR 'DUS BYAS
PA LA MNGON PAR BSAMS PA 'DI DAG NI SNGON GYI LAS YIN PAR RIG PAR
BYA'O ZHES 'BYUNG BA LTA BU YANG YIN NO, ,DGONGS BA 'DIS 'DAS PA
DANG MA 'ONGS PA YOD PA NYID DU GSUNGS PA DE DANG, MIG NI MA
SKYES PA LAS SKYE ZHING

SKYES NAS KYANG 'JIG GO ZHES BYA BA YANG RIGS PA YIN NO, ,DE LTA
BAS NA 'DIR YANG MNGON SUM DANG 'GAL BA MED CING SNGA PHYI 'GAL
BA YANG MED DO, ,GZUGS RNAMS KYI NGES PAR 'BYUNG BA NI GZUGS MED
PA'O ZHES BYA BA'I RJES SU DPAG PA YANG 'GAL BA YIN TE, TSOR BA
LA SOGS

PA RNAMS NI GZUGS LA RAG LAS TE SKYE BAR MTHONG BA'I PHYIR RO
ZHES SMRAS PA GANG YIN PA DE YANG DE YIN TE, DA LTAR GZUGS LAS
'DOD CHAGS DANG MA BRAL BA RNAMS GZUGS DANG LHAN CIG TU LUS MNGON
PAR 'GRUB PA NI MTHONG NGO, ,GZUGS LAS 'DOD CHAGS DANG BRAL BA
RNAMS NI

GZUGS MED BZHIN DU LUS MNGON PAR 'GRUB PA YIN PAS RJES SU DPAG PA
DE MI 'THAD DO, ,YANG NA GZUGS LAS 'DOD CHAGS DANG BRAL BA YIN NO
ZHES BYA BAR KHAS BLANG BAR MI BYA'AM, YANG NA GZUGS LAS 'DOD
CHAGS DANG BRAL BA DE LA YANG PHYIS GZUGS MNGON PAR 'GRUB PA KHO
NA

YIN NO ZHES BYA BA KHAS BLANG BAR BYA GRANG NA, DE YANG MI RIGS
TE, GZUGS MED PA'I SNYOMS PAR 'JUG PA RNAMS NI 'DI NYID DU RAB TU
GRAGS PA'I PHYIR RO, ,'DOD PA RNAMS LA RNAM PAR SUN 'BYIN PAR
BYED PA NA 'DOD PA RNAMS LAS 'DOD CHAGS DANG BRAL BA YIN LA,
GZUGS RNAMS

LA RNAM PAR SUN 'BYIN PAR BYED PA NA GZUGS RNAMS LAS MA YIN NO
ZHES BYA BA'I RIGS PA MED PA'I PHYIR RO, ,'PHAGS PA LA YANG PHUNG
PO MNGON PAR 'GRUB PA SBANGS SU ZIN KYANG THAR PA MED PAR THAL
BAR 'GYUR BA'I PHYIR RO, ,SBYIN PA LAS BYUNG BA'I BSOD NAMS BYA
BA'I GZHI KUN TU

BSTEN NA LONGS SPYOD CHEN PO NYID 'GRUB PAR 'GYUR RO ZHES BYA BA
YANG RJES SU DPAG PA DANG 'GAL BA YIN TE, SER SNA CAN YANG PHYUG
PO NYID YIN PA'I PHYIR DANG, GTONG BA YANG DBUL BO NYID YIN PA'I
PHYIR RO ZHES SMRAS PA GANG YIN PA DE YANG 'DIR 'GAL BA CI YOD,
SER SNA CAN YANG KHA

@96A *, ,CIG GIS SNGON LAN CIG SNOD KHYAD PAR CAN LA PHUL BA'I
PHYIR 'DI LA PHYUG PO NYID THOB PA GANG YIN PA THOB PA YIN NO,
,GTONG BA YANG KHA CIG GIS GZHAN DAG LONGS SPYOD DANG BRAL BAS
'DI LA PHYUG PO MA THOB PA YIN PAS 'BRAS BU 'BYIN PA LA NI DE
RNAMS KYI LAS

STOBS DANG STOBS MED PA YIN PAR BRTAG PAR BYA'O, ,GANG ZHIG SKYE
BA'I KUN TU SBYOR BA NI SPANGS LA MNGON PAR 'GRUB PA'I KUN TU
SBYOR BA NI MA SPANGS PA'I GANG ZAG YOD DO ZHES BYA BA YANG RJES
SU DPAG PA DANG 'GAL BA YIN TE ZHES SMRAS PA GANG YIN PA DE YANG
'DIR LHA RNAMS DGA'

BAS NI SPANGS PA'I DON MI SHES TE, 'DIR DON NI SKYE BA'I SRID PA
LAS 'DOD CHAGS DANG BRAL BA SRID PA BAR MA DO LAS NI MA YIN PA'I
GANG ZAG MED DO ZHES BYA BA 'DI YIN NO, ,DE LTAR YANG YIN TE,
'DIR DON NI GANG ZHIG SRID PA BAR MA DO KHO NA'I ZAG PA ZAD PA
MNGON SUM DU BYED PA'I

PHYIR MI 'ONG BA KHA CIG RGYUD YONGS SU SMIN CING MNGON PAR SHES
PA MYUR BA YIN PA DE LA SKYE BA'I SRID PAR NYING MTSAMS SBYOR BAR
BYED PA'I NYON MONGS PA NI MI SKYE BA KHO NA YIN LA SRID PA BAR
MA DOR NYID MTSAMS SBYOR BAR BYED PA NI SKYE BA YIN TE, DE NI MI
SKYE BA'I CHOS NYID DU GNAS PA'I PHYIR

SKYE BA'I SRID PA NI SPANGS PA ZHES BYA LA, MNGON PAR 'GRUB PA'I
KUN TU SBYOR BA NI MA YIN NO ZHES BYA BA 'DI YIN NO, ,DE LTAR NA
MI 'GAL BA YIN NO, ,GZHAN DAG NA RE, SPANGS PA ZHES BYA BA NI SO
SOR BRTAGS PA MA YIN PA'I 'GOG PA THOB PA LA DGONGS NAS GSUNGS PA
YIN NO ZHES

ZER RO, ,YANG 'DIR BSHAD PA, BAR MA DOR NI ZAD PA YI, ,KUN NAS
SBYOR BA GANG DAG GIS, ,SKYE BA'I SRID PAR MTSAMS SBYOR TE, ,DE
YI SO SOR BRTAGS MIN PA'I, ,'GOG PAS 'GAGS TE DES NA DE'I, ,DE
SPANGS PA ZHES BYA BAR BRJOD, ,GNYIS PO'I SO SOR BRTAGS PA YI, ,

'GOG PA CIG CAR YIN PAR 'DOD, ,CHANG 'THUNG BA BCAS PA'I KHA NA
MA THO BA DANG BCAS PA YIN NO ZHES BYA BA NI LUNG DANG 'GAL BA
YIN TE, LUS KYI NYES PAR SPYAD PA'O ZHES 'BYUNG BA'I PHYIR RO
ZHES SMRAS PA GANG YIN PA DE LA YANG RE ZHIG 'DI DPYAD PAR BYA
STE, JI TZAM GYIS NA RANG BZHIN GYI

@96B KHA NA MA THO BA DANG BCAS PA'AM, BCAS PA'I KHO NA MA THO BA
DANG BCAS PA YIN, GANG NYON MONGS PA CAN GYI SEMS KHO NAS SPYOD
PA DE NI RANG BZHIN GYI KHA NA MA THO BA DANG BCAS PA YIN NO,
,GANG NYON MONGS PA CAN MA YIN PA'I SEMS KYIS KYANG SPYAD PAR NUS
BZHIN DU NYES PA GZHAN SPANG BA'I

PHYIR BCOM LDAN 'DAS KYIS BCAS PA DE NI BCAS PA'I KHA NA MA THO
BA DANG BCAS PA YIN NO, ,DA NI 'DI DPYAD PAR BYA STE CI CHANG
GANG ZHIG MI 'DOD BZHIN DU YANG NYON MONGS PA CAN MA YIN PA'I
SEMS KYIS SMAN PA'I LUNG LAS SO SOR BRTAGS NAS 'THUNG BAR SRID PA
YOD DAM, 'ON TE MED,

DES CIR 'GYUR ZHE NA, GAL TE YOD NA NYON MONGS PA CAN MA YIN PA'I
SEMS JI LTAR NYES PAR SPYAD PAR 'THAD, 'ON TE MED NA DE LTAR
'THUNG BA LA JI LTAR NYON MONGS PA CAN GYI SEMS SU 'THAD CE NA,
DES GANG LA CHANG NGO SNYAM DU RIG NAS NGO TSA MED PA NYID KYIS
KHA NA MA THO BA DANG BCAS

PAS 'THUNG NGAM, YANG NA KHA NA MA THO BA DANG BCAS PA'I CHANG LA
KHA NA MA THO BA MED PA'O SNYAM DU SEMS NA'O, ,GANG ZHIG TSOD ZIN
PAS 'THUNG BA NI MYOS PAR MI NUS LA, DE LTAR YANG SHES NAS 'THUNG
BA GANG YIN PA DE GANG GIS NA KHA NA MA THO BA DANG BCAS PAR
'GYUR TE, DPER NA DUG

TSOD ZIN PAR ZOS PA NI DUG GI NYES PA'I BYA BA MI NUS PAS KHA NA
MA THO BA DANG BCAS PA MI 'BYUNG BA LTA BU'O, ,DE LTA BAS NA
CHANG 'THUNG BA THAMS CAD NYES PAR SPYOD PA MA YIN NO, ,CHANG
'THUNG BA RNAMS NI PHAL CHER RGYAGS PAR BYA BA'I PHYIR JI LTAR NA
DGA' BAR 'GYUR SNYAM PA'AM,

BDAG MYOS PAR 'GYUR RO SNYAM DU SEMS BZHIN DU CHANG 'THUNG STE,
DE DAG GI DE NI LUS KYI NYES PAR SPYAD PAR RNAM PAR GZHAG STE,
NYON MONGS PA CAN GYI SEMS YIN PA'I PHYIR RO, ,DE LA DGONGS PA NI
DE YIN PAR RIG PAR BYA'O, ,DE YANG RANG BZHIN GYI KHA NA MA THO
BA DANG

BCAS PA YIN TE, DGAG PA BCAS PA MED KYANG KHA NA MA THO BA DANG
BCAS PA NYID YIN PA'I PHYIR RO, ,RNAM PAR BSHAD PA'I RIGS PA LAS
LE'UR BCAD PA GSUM PA'O,, ,,GRAGS PA'I SANGS RGYAS KYI GSUNG DANG
'GAL BA'I PHYIR THEG PA CHEN PO NI SANGS

@97A *, ,RGYAS KYI GSUNG MA YIN NO, ,DE LTA BAS NA SHIN TU RGYAS
PA'I SDE NI THEG PA CHEN PO YIN NO ZHES BYA BA DE LUNG DANG 'GAL
BA YIN NO ZHES SMRAS PA GANG YIN PA YANG GAL TE DE LTA BU'I RANG
BZHIN DANG 'GAL BA'I PHYIR THEG PA CHEN PO NI SANGS RGYAS KYI
GSUNG MA YIN

NA; KHYED LA GRAGS PA'I SANGS RGYAS KYI GSUNG GANG YIN PA GZHAN
YANG DE BZHIN DU SANGS RGYAS KYI GSUNG DU MI 'GYUR RO, ,CI'I
PHYIR ZHE NA, 'GAL BA'I PHYIR RO, ,DE LAS NI KHA CIG TU TSOR BA
NI GSUM STE, BDE BA DANG SDUG BSNGAL BA DANG, BDE BA YANG MA YIN
SDUG

BSNGAL BA YANG MA YIN NO ZHES BYA BA DANG, DE BZHIN DU BDE BA'I
TSOR BA TSOR BA NA BDE BA'I TSOR BA TSOR RO SNYAM DU YANG DAG PA
JI LTA BA BZHIN DU RAB TU SHES SO ZHES GSUNGS LA, YANG GANG CI
TSOR YANG RUNG STE, DE NI 'DI LTAR SDUG BSNGAL LO ZHES BYA BA
DANG, DE BZHIN DU BDE BA'I

TSOR BA NI SDUG BSNGAL NYID DU BLTA BAR BYA'O ZHES BYA BA DANG,
DE BZHIN DU SDUG BSNGAL LA BDE BAR 'DU SHES PA NI PHYIN CI LOG
YIN NO ZHES GSUNGS PA DANG, KHA CIG TU CHOS THAMS CAD NI BDAG MED
PA'O ZHES BYA BA DANG, DE BZHIN DU, 'DI NA BDAG GAM SEMS CAN
MED,,

CHOS 'DI RGYU DANG BCAS LAS 'BYUNG, ,ZHES BYA BA DANG, SRID PA'I
YAN LAG BCU GNYIS DANG, ,PHUNG PO DANG NI SKYE MCHED KHAMS, ,DE
DAG THAMS CAD RNAM PHYE NA, ,GANG ZAG DMIGS PA MA YIN NO, ,ZHES
GSUNGS LA, YANG, BDAG NYID BDAG GI MGON YIN GYI, ,

GZHAN LTA SU ZHIG MGON DU 'GYUR, ,BDAG NYID LEGS PAR DUL BAS NI,
,MKHAS PA MTHO RIS THOB PAR 'GYUR, ,ZHES BYA BA DANG, DE BZHIN
DU, SOR PHRENG NGA NI KUN TU SEMS CAN THAMS CAD LA, ,DBYUG PA DAG
NI SPANG BAR BYAS NAS 'DUG PA YIN, ,ZHES BYA BA DANG,

DE BZHIN DU 'JIG RTEN DU SKYE BA NA GANG ZAG GCIG SKYE'O ZHES
GSUNGS PA DANG, KHA CIG TU 'DI NA KHA CIG MTSAMS MED PA LNGA'I
LAS BYAS SHING BSAGS PAS LUS ZHIG MA THAG TU SEMS CAN DMYAL BA
RNAMS SU SKYE BAR 'GYUR RO ZHES GSUNGS PA LA YANG, PHA DANG MA NI
BSAD BYAS

@97B SHING; ,RGYAL PO BRAM ZE GTZANG SBRA CAN, ,YUL 'KHOR 'KHOR
DANG BCAS BSAD NA, ,BRAM ZE SDIG PA MED PAR 'GYUR, ,ZHES GSUNGS
PA YIN TE, DE LTAR PHAN TSUN 'GAL BA'I PHYIR DANG, SNGAR BRGAL BA
BSTAN PA GANG YIN PA'I 'GAL BA DE'I PHYIR DE LA NI KHA CIG SANGS
RGYAS

KYI GSUNG DU MI 'GYUR RO, ,DE LA NI 'GAL BA MED DE, 'DI LTAR DE
NI NGES PA'I DON YIN TE, KUN DGA' BO NGAS 'DU BYED MI RTAG PA
NYID DANG, 'DU BYED 'GYUR BA NYID LA DGONGS NAS GANG CI TSOR YANG
RUNG STE, DE NI 'DI LTAR SDUG BSNGAL LO ZHES GSUNGS PA YIN NO,
,DE BZHIN

DU DE LTAR NA GZUGS CAN MA YIN PA'I PHUNG PO BZHI PO 'DI DAG
DANG, MIG GI DBANG PO'I GZUGS DANG, 'DI SNYED CIG LA MI NYID CES
BYA'O, ,'DI LA SEMS CAN DANG, MING DANG, SHED LAS SKYES DANG,
SHED BU DANG, GSO BA DANG, SKYES BU DANG, GANG ZAG DANG,

SROG DANG, SKYE BA PO ZHES DE SKAD CES BYA'O ZHES 'BYUNG BA DANG,
DE BZHIN DU, 'DI DAG YOD NA SEMS CAN MI'AM SHED LAS SKYES, ,SHED
BU SHES PAR DE SKAD DAG TU KUN TU 'DOGS, ,DE DAG DANG NI DE BZHIN
GZHAN YANG MI MANG PO, ,PHUNG PO'I GZHI DANG RGYU LAS 'BYUNG BAR
'GYUR

BA YIN, ,ZHES 'BYUNG BA YIN NO, ,TSIGS SU BCAD BA LAS 'BYUNG BA,
YANG SRED BA NI MA, LAS KYI SRID PA NI PHA ZHES BYAS NAS BSHAD
DE, SKYED PA PO YIN PA'I PHYIR RO, ,GZHAN DAG NA RE, NGA'O SNYAM
PA'I NGA RGYAL YIN NO ZHES ZER RO, ,GZHAN DU NA NI MDO SDE SNGA
MA DON MED PAR

'GYUR RO, ,DE LTA BAS NA MDO SDE 'DI DAG DANG GZHAN RNAMS NI
DGONGS PA CAN GYI DON YIN PA'I PHYIR 'GAL BA MED DO, ,THEG PA
CHEN PO LA NI GANG GIS NA 'GAL BA MED PAR NGES PAR BZUNG BA'I
NGES PA'I DON CUNG ZAD KYANG MED DO ZHE NA, CI LHA RNAMS DGA' BAS
THEG PA CHEN PO MTHA'

DAG SHES SAM, SMRAS PA, MA YIN NO ZHE NA, MTHA' DAG MI SHES PAS
NGES PA'I DON MED PA NYID DU JI LTAR SHES, DA LTA MI SNANG BAS
DE'I PHYIR SPANG BAR BYAR MI RUNG NGO, ,DE BZHIN DU NYAN THOS KYI
THEG PA LA YANG DA LTAR SANGS RGYAS KYI GSUNGS MTHA' DAG NI MI
SNANG NGO, ,MTHA' DAG MA

@98A *, ,YIN PAR 'DI JI LTAR ZHE NA, BLA MA KUN DGA' 'OD SEL
DANG, ,SDUG BSNGAL PHUNG STON SA STON DANG, ,'CHAR KA STONG NYID
CHU LAS SKYES, ,GANG PO SA 'TSO CHU SHING DANG, ,MYA NGAN 'DAS
DANG YUL 'KHOR SKYONG, ,'GRO BA'I MDO DANG DE BZHIN GZHAN, ,

YANG DAG BSDUS PA'I GZHI NYAMS PHYIR, ,MTHA' DAG MIN PAR RTOGS PA
YIN, ,BLA MA'I MDO LAS LHA RNAMS KYI DBANG PO BRGYA BYIN GYIS
SMRAS PA, BTZUN PA BLA MA BCOM LDAN 'DAS KYI NYAN THOS 'DZAM BU'I
GLING NA JI SNYED 'KHOD BA DE DAG THAMS CAD BDAG GIS SEMS KYIS
KHYAB

PAR BYAS TE BRTAGS NA, BTZUN PA BLA MA MA GTOGS PAR DGE SLONG
GCIG KYANG CHOS KYI RNAM GRANGS 'DI 'DZIN PA MED DE, BTZUN PA BLA
MA KHYOD KYIS CHOS KYI RNAM GRANGS 'DI ZUNG SHIG ,CHOS KYI RNAM
GRANGS 'DI NI BCOM LDAN 'DAS KYIS GSUNGS PA YIN NO ZHES BYA BA

'BYUNG STE, RJES SU DPAG PA 'DIS NA DE'I TSE GZHAN YANG MED PAR
'GYUR BA MNGON NO, ,YANG NA SANGS RGYAS BCOM LDAN 'DAS MYA NGAN
LAS 'DAS NAS RING PO MA LON ZHING 'PHAGS PA KUN DGA' BO YANG
BZHUGS BZHIN DU SANGS RGYAS KYI GSUNG MTHA' DAG MI SNANG NA, DENG
SANG NA

LTA SMOS KYANG CI DGOS, KUN DGA' BO'I MDO LAS BCOM LDAN 'DAS
BGRES PA'I GNAS SKABS NA NGA'I BSTAN PA YANG 'DZIN PAR 'GYUR RO
SNYAM NAS 'PHAGS PA KUN DGA' BO RIM GRO PAR BSKOS ZHES BYA BA
DANG, DES KYANG SMRAS PA, BDAG GI LO NYI SHU LHAG CIG BTZUN PA LA
RIM

GO BGYID DO ZHES BYA BA DANG, DE NYID LAS YANG SMRAS PA, BDAG GIS
CHOS KYI PHUNG PO BRGYAD KHRI LHAG NI BCOM LDAN 'DAS LAS BZUNG,
GNYIS NI DGE SLONG DAG LAS SO ZHES 'BYUNG BAS DE'I PHYIR SNGAR
BCOM LDAN 'DAS KYIS BSHAD PA GANG YIN PA DE NI DES MA BZUNG BAR
SHES PAR BYA'O, ,

DE NI DGE SLONG RNAMS LAS BZUNG BA GANG YIN PA DE KHO NAR ZAD DO
ZHES BYA BAR RIGS PA NI MA YIN TE, DUS DE SRID DU BZHI BCU CHA
BAS KYANG NYUNG BA'I CHOS BSHAD PA NI MI RUNG BAS SO, ,GAL TE
'PHAGS PA KUN DGA' BOS THAMS CAD RTOGS PAR GYUR NA NI BLA MA'I
MDO LAS LHA RNAMS KYI

@98B DBANG PO BRGYA BYIN GYIS DGE SLONG GCIG KYANG CHOS KYI RNAM
GRANGS 'DI 'DZIN PA MED DO ZHES DE SKAD SMOS PAR YANG MI 'GYUR
RO, ,DE LTA BAS NA DE THAMS CAD BZUNG BA MA YIN LA, DES SMRAS PA
GANG YIN PA DE YANG DAG PAR SDUD PAR BYED PA RNAMS KYIS YANG DAG
PAR BSDUS PA YIN NO, ,

DE LTA BAS NA DENG SANG SANGS RGYAS KYI GSUNG MTHA' DAG MI SNANG
NGO, ,'OD SEL GYI MDO LAS, BCOM LDAN 'DAS KYIS BKA' STZAL PA, 'OD
SEL GANG GI TSE NGAS DGE SLONG GI DGE 'DUN LA RTA CANG SHES BZHON
BZANGS KYIS CHOS KYI RNAM GRANGS BSHAD PA DE'I TSE KHYED RNAMS
NYUNG

BA YIN NO ZHES BYA BA'I MDO SDE DE MI SNANG NGO, ,SDUG BSNGAL GYI
PHUNG PO STON PA LAS BCOM LDAN 'DAS KYIS SH'AKYA MING CAN LAS
BRTZAMS NAS BKA' STZAL PA, DUS DE GCIG NA RGYAL PO'I KHAB RI
BGROD BYA LA 'DUG PA LAS, NGA RI NGOS YANGS PA GAL BA DER PHYIN
PA DANG DE NA NGAS

GCER BU LAG PA BSGRENG BA DAG MTHONG BA NAS DE DAG LA 'DI SKAD
CES SMRAS SO ZHES BYA BA'I BAR DU RGYA CHER 'BYUNG BA'I MDO SDE
NI MI SNANG NGO, ,SA STON GYI MDO LAS, BCOM LDAN 'DAS KYIS BKA'
STZAL PA, DUS DE GCIG GI TSE RGYAL PO'I KHAB RI BGROD BYA LA 'DUG
GO, ,DE NAS

GZHAN MU STEGS CAN KUN TU RGYU BA RAB TU MANG PO DAG NGAG LA BA
DER LHAGS SO, ,LHAGS NAS NGA LA DON 'DI ZHES BYA BA RGYA CHER
'BYUNG BA'I MDO SDE DE NI MI SNANG NGO, ,'CHAR KA'I MDO LAS, NGAS
TSOR BA BZHI BSHAD PA'I RNAM GRANGS YOD DO ZHES BYA BA'I MDO SDE
DE MI SNANG NGO, ,STONG

PA NYID KYI MDO LAS, 'PHAGS PA KUN DGA' BOS SMRAS PA, DUS DE GCIG
NA BCOM LDAN 'DAS SH'AKYA RNAMS KYI NANG NA SH'AKYA RNAMS KYI
GRONG RDAL GRONG KHYER ZHES BYA BA NA BZHUGS TE DE NAS BDAG GIS
KUN DGA' BO DA NI DA LTAR STONG PA NYID KYIS LAN MANG DU GNAS SO
ZHES BYA BA DE LTA BU'I

BCOM LDAN 'DAS KYIS BSHAD PA BDAG GIS SHES SO ZHES BYA BA'I MDO
SDE DE MI SNANG NGO, ,CHU LAS SKYES PA'I MDO LAS, RGYAL PO CHEN
PO BDAG GIS NI DGE SLONG NGAM BRAM ZE GANG LA LAS LAN CIG SHES
PAR 'GYUR BA'AM MTHONG BAR 'GYUR BA GANG MA BYUNG ZHING MI 'BYUNG
LA, DA LTAR YANG MED

@99A *, ,DE; GNAS DE YOD PA MA YIN PA DE LTA BU SMRAS PA DRAN NO
ZHES BYA BA'I MDO SDE DE MI SNANG NGO, ,GANG BO'I MDO LAS, GNAS
BRTAN KUN DGA' BOS SMRAS PA, TSE DANG LDAN PA DAG DGE SLONG GNAS
BRTAN BYAMS MA'I BU GANG BO ZHES BYA BA 'BYUNG BA GANG GIS SNGON
BDAG GSAR

BUR GYUR PA NA ZHES BYA BA NAS, ZAB CING ZAB PA'I CHOS DANG LDAN
PA'I GTAM 'DI LTA BU 'DI BSHAD DO ZHES RGYA CHER 'BYUNG BA'I MDO
SDE DE MI SNANG NGO, ,SA 'TSO'I MDO LAS, DBYAR TSUL GYIS SMRAS
PA, DUS DE GCIG NA DGE SLONG GOO TA MA SGRA SGROGS NA 'OL MA SE
CAN GYI NANG NA BZHUGS

SO ZHES BYA BA NAS, DE NA BCOM LDAN 'DAS GOO TA MA DES BDAG LA
BSAM GTAN THAMS CAD BSNGAGS SO ZHES BYA BA'I BAR DU RGYA CHER
'BYUNG BA DE LTA BU LA SOG PA'I MDO SDE DE MI SNANG NGO, ,CHU
SHING GI MDO LAS, BCOM LDAN 'DAS KYIS BKA' STZAL PA, DE NA NGAS
DGE SLONG RTEN LNGA

RNAMS LA BKA' STZAL PA, RTEN LNGA DAG NGA SNGON RAB TU 'BYUNG BAR
RAB TU MA BYUNG BA NA 'DI LTAR SLOB STE, KHYIM NI NYAM NGA'O ZHES
RGYA CHER 'BYUNG BA'I MDO SDE DE MI SNANG NGO, ,YONGS SU MYA NGAN
LAS 'DAS PA CHEN PO'I MDO LAS, GNAS BRTAN KUN DGA' BOS SMRAS PA,
TSE DANG LDAN PA MA 'GAGS

PA BDAG GIS BCOM LDAN 'DAS LAS SANGS RGYAS BCOM LDAN 'DAS SPYAN
DANG LDAN PA DAG BSAM GTAN BZHI BA LA SNYOMS PAR ZHUGS SHING MI
G-YO BA'I ZHI BA LA BRTEN NAS YONGS SU MYA NGAN LAS 'DAS SO ZHES
MNGON SUM DU BZUNG NGO ZHES BYA BA'I MDO SDE DE MI SNANG NGO,
,'PHAGS

PA YUL 'KHOR SKYONG GIS SMRAS PA, RGYAL PO CHEN PO 'DI DAG NI
BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS MKHYEN PA GZIGS BAS LAM BSTAN PA BSHAD PA
YIN NO ZHES BYA BA NAS, RGYAL PO CHEN PO 'JIG RTEN 'DI NI RANG
GIR BYA BA

MED PA NGOMS MI SHES PA SRED PAS 'KHOL BA YIN NO ZHES BYA BA'I
MDO SDE DE MI SNANG NGO, ,'GRO BA'I MDO LAS, MGON MED ZAS SBYIN
GYIS SMRAS PA, BDAG GIS BCOM LDAN 'DAS LA KUN DGA' RAB PHUL BA'I
RGYUS LUS ZHIG NAS BDE 'GRO MTHO RIS KYI 'JIG RTEN LHA RNAMS SU
SKYE BAR

@99B 'GYUR BA'I SEMS CAN YOD DO ZHES BYA BA NAS, YON BSNGO BA
BYAS PA'I RGYUS ZHES BYA BA'I BAR DU RGYA CHER 'BYUNG BA'I MDO
SDE DE MI SNANG NGO, ,DE BZHIN DU MDO SDE GZHAN DAG GIS KYANG
MNGON TE, DPER NA CANG MI SMRA BA'I MDO LAS, MOOD GAL GYI BUS
SANGS RGYAS KYI GSUNG

SNGON GSUNGS PA BSTAN PA LA MOD GAL GYI BU 'DI NI 'PHAGS PA'I
CANG MI SMRA BA YIN PAS DE LA BAG MED PAR MA BYED CIG CES BYA BA
DANG, GNAS PA'I MDO LAS, TING NGE 'DZIN 'DI NI 'PHAGS PA'I GNAS
PA YIN PAS 'DI LA BAG MED PAR MA BYED CIG CES BYA BA'I MDO SDE DE
MI

SNANG NGO, ,YONGS SU MYA NGAN LAS 'DAS PA CHEN PO LA SOGS PA'I
MDO GZHAN DAG GI NANG NAS 'BYUNG BA'I MDO SDE MANG PO RNAMS NI
'DON PA THA DAD PAR SNANG NGO, ,DE LTA BAS NA 'DI DAG DANG MDO
SDE'I SHES PAR BYED PA GZHAN MANG PO DAG GIS NYAN THOS KYI THEG
PA LA YANG DA LTAR SANGS

RGYAS KYI GSUNG MTHA' DAG NI MI SNANG BAR MNGON NO, ,YANG DAG PAR
BSDUS PA'I GZHI BO 'OD SRUNGS CHEN PO LA SOGS PA DGRA BCOM PA
RNAMS KYIS MDZAD PA GANG YIN PA DE YANG DA LTAR NYAMS TE, SDE BA
GZHAN DAG LAS LUNG DANG, LE'U DANG, MDO RNAM PAR GZHAG PA THA DAD

PA'I PHYIR DANG, LUNG DANG LE'U GZHAN YANG DAG PAR BSDUS PA'I MDO
RNAMS KYANG YANG SDE PA DE NYID LAS YANG DAG PAR BSDUS PA'I PHYIR
DANG, MNGAL DU 'JUG PA DANG, DGA' BYED DANG TSE'I MTHA' LA SOGS
PA ZHES BYA BA DAG GIS MDO SIL BU MI 'GAL BAR SNANG BA'I PHYIR
RO, ,

DE LTAR NA YANG DAG PAR BSDUS PA NYAMS NA DA LTAR SANGS RGYAS KYI
GSUNG MTHA' DAG YOD DO ZHES BYA BA 'DI JI LTAR SHES PAR NUS, THOS
PA BRGYUD PA LAS NI GCIG LAS 'PHROS PA DE YANG BRGYA LA THUG PA
DAG CIG YOD PAR GYUR ZHES THOS SO, ,DE LTA BAS NA THEG PA CHEN PO
LA YANG DA LTAR

NGES PA'I DON GYI MDO SDE MI SNANG BA'I PHYIR NGES PA'I DON NYID
MED PAR NGES PAR GZUNG BAR MI BYA'O,, ,,BAM PO BDUN PA, CI 'DI
BKRI BA'I DON NAM, 'ON TE SGRA JI BZHIN GYI DON YIN ZHES DPYAD
PAR BYA STE, NGES PA'I DON BSHAD PA MI SNANG BAR YANG 'DI SGRA JI
BZHIN GYI DON

@100A *, ,MA YIN NO ZHES SHES PAR NI MI NUS SO, ,'ON KYANG DGONGS
PA CAN YIN NO, ,CI'I PHYIR ZHE NA, 'GAL BA'I PHYIR RO, ,SHES RAB
KYI PHA ROL TU PHYIN PA LAS CHOS THAMS CAD NI NGO BO NYID MED PA
ZHES BYA BA DE LTA BU LA SOGS PA 'DI LAN MANG DU BSTAN LA, YANG
DE

NYID LAS BSHAD PA, BYANG CHUB SEMS DPA'I SKYON MED PA LA 'JUG PAR
'DOD PA DANG, NYAN THOS DANG, RANG SANGS RGYAS KYIS LAS 'DA' BAR
'DOD PA DANG, PHYIR MI LDOG PA'I SA LA GNAS PAR 'DOD PA DANG,
MNGON PAR SHES PA DRUG THOB PAR 'DOD PA DANG, SEMS

CAN THAMS CAD KYI SPYOD PA DANG, RNAM PAR G-YO BA SHES PAR 'DOD
PA DANG, NYAN THOS DANG, RANG SANGS RGYAS KYI SHES PA THAMS CAD
ZIL GYIS MNAN PAR 'DOD PA DANG, GZUNGS DANG, TING NGE 'DZIN GYI
SGO THOB PAR 'DOD PA DANG, NYAN THOS DANG, RANG SANGS RGYAS THAMS

CAD LA SBYIN PA SBYIN PAR BYED PA NA, RJES SU YI RANG BA DANG
LDAN PA'I SEMS GCIG GIS ZIL GYIS MNAN PAR 'DOD PA'I BYANG CHUB
SEMS DPA' SEMS DPA' CHEN POS SHES RAB KYI PHA ROL TU PHYIN PA LA
BSLAB PAR BYA'O ZHES 'BYUNG BA DANG, DE BZHIN DU SANGS RGYAS KYI
SKU MNGON PAR BSGRUB

BAR 'DOD PAS SHES RAB KYI PHA ROL TU PHYIN PA LA BSLAB PAR BYA'O,
,DPE BYAS BZANG PO BRGYAD CU DANG, SKYES BU CHEN PO'I MTSAN SUM
CU RTZA GNYIS BSGRUB PAR 'DOD PAS SHES RAB KYI PHA ROL TU PHYIN
PA LA BSLAB PAR BYA'O ZHES 'BYUNG BA DANG, DE BZHIN DU BYANG CHUB
SEMS DPA' SEMS

DPA' CHEN PO SHES RAB KYI PHA ROL TU PHYIN PA LA SPYOD PA NA
SBYIN PA 'DI LTAR BYIN NA NI LONGS SPYOD CHEN PO NYID KYI 'BRAS
BU 'BYUNG NGO, ,DE BZHIN DU SBYIN PA 'DI LTAR BYIN NA NI RGYAL
RIGS SHING S'A LA CHEN PO LTA BU'I RIGS SU SKYE'O DE BZHIN DU
GZHAN 'PHRUL DBANG BYED KYI LHA RNAMS KYI NANG DU SKYE'O ZHES

BYA BA'I BAR DU 'BYUNG BA DANG, DE BZHIN DU SER SNA'I SEMS TSAR
BCAD PAR 'DOD PAS SHES RAB KYI PHA ROL TU PHYIN PA LA BSLAB PAR
BYA'O, ,'CHAL BA'I TSUL KHRIMS KYI SEMS 'DOR BAR 'DOD PA DANG,
GNOD SEMS KYI SEMS 'DOR BAR 'DOD PA DANG, LE LO'I SEMS 'DOR

@100B BAR 'DOD PA DANG, RNAM PAR G-YENG BA'I SEMS 'DOR BAR 'DOD
PA DANG, 'CHAL BA'I SHES RAB KYI SEMS MI SPRO BAR 'DOD PAS SHES
RAB KYI PHA ROL TU PHYIN PA LA BSLAB PAR BYA'O, ,DE BZHIN DU
SPYAN LNGA BSKYED PAR 'DOD PAS SHES RAB KYI PHA ROL TU PHYIN PA
LA BSLAB PAR BYA'O, ,LNGA

GANG ZHE NA, SHA'I SPYAN DANG, LHA'I SPYAN DANG, 'PHAGS PA'I SHES
RAB KYI SPYAN DANG, CHOS KYI SPYAN DANG, SANGS RGYAS KYI SPYAN
NO, ,DE BZHIN DU SHAR PHYOGS NA SEMS CAN LONG BA GANG DAG BDAG GI
MTHUS MIG GIS GZUGS MTHONG BAR BYA NA SHES RAB KYI PHA ROL TU
PHYIN PA LA BSLAB

PAR BYA'O, ,'ON PA RNAMS RNA BAS SGRA THOS PAR BYA BA DANG, SMYON
PAS DRAN PA THOB PAR BYA BA DANG, GCER BU RNAMS GOS THOB PAR BYA
BA DANG, SEMS CAN BKRES PA RNAMS 'GRANGS PAR BYA BA DANG, SKOM PA
RNAMS NGOM PAR BYA BA DANG, NGAN SONG DU SKYES PA RNAMS NGAN SONG

DAG NAS THAR BAR BYA ZHING MI'I LUS THOB PAR BYA BA DANG, TSUL
KHRIMS 'CHAL BA RNAMS TSUL KHRIMS KYI PHUNG PO LA DGOD PAR BYA BA
DANG, MNYAM PAR MA BZHAG PA RNAMS TING NGE 'DZIN GYI PHUNG PO
DANG, RNAM PAR GROL BA'I PHUNG PO DANG, RNAM PAR GROL BA'I YE
SHES MTHONG BA'I

PHUNG PO LA DGOD PA DANG, BDEN PA MA MTHONG BA RNAMS RGYUN DU
ZHUGS PA'I 'BRAS BU LA DGOD PA DANG, LAN CIG PHYIR 'ONG BA'I
'BRAS BU DANG, PHYIR MI 'ONG BA'I 'BRAS BU DANG, DGRA BCOM PA
NYID DANG, RANG SANGS RGYAS KYI BYANG CHUB DANG, BLA NA MED PA
YANG DAG PAR RDZOGS PA'I

BYANG CHUB LA DGOD PAR BYA NA, BYANG CHUB SEMS DPA' SEMS DPA'
CHEN POS SHES RAB KYI PHA ROL TU PHYIN PA LA BSLAB PAR BYA'O ZHES
BYA BA 'BYUNG BA DE LA SOGS PA DANG, SDIG PA THAMS CAD SO SOR
BSHAGS PA LA SOGS PA YANG BSTAN TE, GAL TE NGO BO NYID MED PA LA
SOGS

PA'I TSIG RNAMS SGRA JI BZHIN KHO NA'I DON YIN NA, 'DI THAMS CAD
DANG 'GAL BAR 'GYUR TE, BLANG BAR BYA BA RNAMS CI YANG ME DPA'I
PHYIR RGYU 'DI LAS 'DI LTA BUR 'GYUR RO ZHES YANG DE LTAR BLANG
BA NI RUNG BA MA YIN NO, ,YANG NA DE LTAR BLANG BAR BYA BA NI CI
ZHIG BLANG BAR BYA BAR

@101A *, ,SEMS, DE LTA BAS NA TSIG DE RNAMS KYI SGRA JI BZHIN GYI
DON DU NGES PAR GZUNG BAR MI BYA STE, MDO SDE GZHAN DANG 'GAL
BA'I PHYIR RO, ,'O NA CI ZHE NA, DGONGS PA CAN YIN NO, ,DPER NA,
PHA DANG MA NI BSAD BYAS SHING, ,ZHES BYA BA'I TSIGS SU BCAD PA

'DI DANG, MA DANG BYAS PA MI SHES DANG, ,ZHES BYA BA'I TSIGS SU
BCAD PA 'DI LA NGES PA'I DON BSHAD PA MED PAR YANG SGRA JI BZHIN
GYI DON DU NGES PAR GZUNG BAR MI BYA STE, MDO SDE GZHAN DANG 'GAL
BA'I PHYIR RO, ,'O NA CI ZHE NA, DGONGS PA CAN YIN NO, ,YANG 'DI
'GAL DU ZIN YANG

'GA' ZHIG GIS DE LTAR BSLUS PA MED PAR LTA BA DE LA BRTEN PAR
'GYUR RAM SNYAM NAS BLO ZHAN PA RNAMS CHUD GSAN PA'I PHYIR GZHUNG
DU BYAS PA YIN PAR DE LTAR CI STE MI 'DOD, 'DI LTAR DE LTAR SMRAS
PA YANG DE THAMS CAD MED PAR LTA BA DE LA MNGON PAR ZHEN PA KHA
CIG SNANG BA KHO NA YIN NO

ZHE NA; DE NI DE DAG GI SHES RAB KYI NYES PA YIN PA'AM, SNGON
CHOS KYIS PHONGS PAR 'GYUR BA'I LAS STZOGS PA DE DAG DE LTAR
NYAMS PA YIN GYI, 'DI NI NYAMS PAR BYED PA MA YIN NO, ,'DI JI
LTAR SHES SHE NA, GONG DU 'GAL BA'I PHYIR RO ZHES SMOS PA NYID
DANG SBYAR RO, ,MDO

GZHAN LAS GANG DAG DE BZHIN GSHEGS PAS GSUNGS PA'I DON DANG, TSIG
DANG YI GE ZAB MO DAG RTOGS PAR KHONG DU CHUD PAR BYED, DGONGS PA
RTOGS PAR BYED, RJES SU MTHUN PAR BYED, MI MTHUN PAR MI BYED,
SBYOR BAR BYED, GNOD PAR MI BYED, DON RTOGS PAR KHONG DU

CHUD PAR BYED KYI, TSIG 'BRU'I RJES SU RGYUG PAR MI BYED PA DE
DAG LA YON TAN 'DI DAG DANG BDE BAS LHAG PA DAG 'BYUNG BAR RIG
BAR BYA'O ZHES GSUNGS PA YANG YIN TE, GANG ZHIG SGRA JI BZHIN GYI
DON DU 'DZIN PAR BYED PA NYID KYIS SEMS CAN CHUD GSAN PAR ZHUGS
PA DE LA NI 'DI 'GAL BA YIN

TE; JI LTAR NA SGRA JI BZHIN GYI DON DU YANG GZUNG BAR BYA ZHING
DGONGS PA YANG RTOGS PAR BYA BA DANG, SNGA PHYI SBYOR BAR BYA BA
NYID DU YANG BSTAN PAR 'GYUR, DE NYID LAS KYANG TSANGS PA GZHAN
YANG DE BZHIN GSHEGS PA NI DGONGS PA'I RNAM GRANGS KYIS RTAG PA
GSUNGS PA YIN BAR NYID

@101B ZHAL GYIS 'CHE BAR MDZAD, KUN NAS NYON MONGS PA GSUNG BA
DANG, CHAD PA GSUNG BA DANG, MI BYA BA GSUNG BA DANG, LOG PAR LTA
BA CAN DANG, MA DAD PA DANG, BYA BA MI SHES PA DANG, KHYIM 'BUGS
PA DANG, SKYUG BA ZA BA DANG, GO SKABS BCOM PA YIN PA NYID ZHAL

GYIS 'CHE BAR MDZAD KYANG DE BZHIN GSHEGS PA NI BSTAN PA DE DAG
LA MED CING MI SNANG STE, DE NI DE BZHIN GSHEGS PAS DGONGS NAS
GSUNGS PA YIN NO, ,DE BZHIN GSHEGS PA NI DGONGS PA GANG GIS SEMS
CAN MNGON PA'I NGA RGYAL GTONG BA'I DGONGS PA DE DAG STON PAR
MDZAD

PA YIN NO, ,TSANGS PA DE LTAR NA DE BZHIN GSHEGS PA NI DGONGS NAS
CHOS STON PAR MDZAD PA YIN PAS DE LA BYANG CHUB SEMS DPAS SGRA
THAMS CAD LA SKRAG BAR MI BYA'O ZHES GSUNGS PA 'DI YANG GAL TE
BSTAN PA LA SGRA JI BZHIN GYI DON MA YIN PA NYID DU MI 'DOD NA
'GAL BA YIN NO, ,

YANG NA 'DOD NA NI JI LTAR NA CHUD GSAN PAR BYA BA'I PHYIR THEG
PA CHEN PO GZHUNG DU BYAS PA YIN NO, ,GZHAN YANG BYANG CHUB SEMS
DPA' CHOS BZHI DANG LDAN PA RNAMS NI MGO GCIG TU SMRA BA YIN
ZHING GDUNG BA MED PAR SMRA BA YIN NO, ,BZHI BO GANG DAG GANG ZHE
NA, BYANG CHUB SEMS

DPA' RNAMS NI MGO GCIG TU CHOS THAMS CAD GANG ZAG MED PAR SMRA BA
YIN NO, ,BYANG CHUB SEMS DPA' RNAMS NI MGO GCIG TU SKYE BA THAMS
CAD KYI SKYE MCHED RNAMS LA MNGON PAR DGA' BA MED PAR SMRA BA
YIN, BYANG CHUB SEMS DPA' RNAMS NI MGO GCIG TU THEG PA

CHEN PO'I BSNGAGS PA SMRA BA YIN, BYANG CHUB SEMS DPA' RNAMS NI
MGO GCIG TU DGE BA DANG, MI DGE BA'I LAS RNAMS CHUD MI ZA BAR
SMRA BA YIN NO ZHES GSUNGS PA'I GSUNG 'DI YANG MED BAR LTA BA
'DZIN DU 'JUG PA LA 'GAL BA YIN NO, ,'PHAGS PA DRI MA MED PAR
GRAGS PAS

BSTAN PA LAS, YOD PA'ANG MA YIN MED PA'ANG MIN TE CHOS 'DI KUN,
,RGYU LA BRTEN NAS 'BYUNG YIN 'DI LA BDAG MED CING, ,BYED PA
PO'AM TSOR BA PO MED DGE DANG MI DGE YI, ,LAS NI CI YANG CHUD MI
ZA BAR GSUNGS PA LAGS, ,ZHES BCOM LDAN 'DAS LA BYANG CHUB SEMS

@102A *, ,DPA' SEMS DPA' CHEN PO DKON MCHOG 'BYUNG GNAS KYIS
BSTOD PA SBYAR BA 'DI YANG 'GAL BAR 'GYUR RO, ,KUN TU SNANG BA'I
MDO SDE LAS KYANG, SGRA JI BZHIN GYI DON DU 'DZIN NA NYES PA LNGA
YOD DO, ,LNGA GANG ZHE NA, MI MOS PA'I GNAS SU 'GYUR BA'I NYES PA

DANG; BTZAL BA NYAMS PA'I NYES PA DANG, GZHAN LA SLU BAR BYED
PA'I NYES PA DANG, STON PA LA SKUR BA 'DEBS PA'I NYES PA DANG,
CHOS SPONG BAR BYED PA'I NYES PA'O ZHES RANG GI SGRAS BSTAN PA
YIN NO, ,BYANG CHUB SEMS DPA' LEGS PAR RNAM PAR BYANG BA RTOGS
PAS KYANG,

SGRA BZHIN DON NI KUN TU BRTAGS PA NA, ,RANG DGA' DAG GIS BLO NI
NYAMS 'GYUR LA, ,LEGS BAR GSUNGS LA SKUR CING SMAD PAR 'GYUR,
,CHOS LA KHONG KHRO SGRIB PAR 'GYUR BA YIN, ,ZHES GSUNGS PA DE
DANG YANG 'GAL BAR 'GYUR RO, ,THEG PA CHEN PO'I MDO DAD PA

CHEN PO SKYE BA LAS KYANG, BCOM LDAN 'DAS KYIS RIGS KYI BU SGRA
JI BZHIN DU TSUL BZHIN MA YIN PAS CHOS RNAMS LA RAB TU RNAM PAR
'BYED NA THEG PA CHEN PO LA DAD PA'I 'BYUNG GNAS SU MI 'GYUR RO,
,DGONGS PA CAN GYI DON NI SGRA JI BZHIN MA YIN PAR TSUL BZHIN YID
LA BYED NA

THEG PA CHEN PO LA DAD PA'I 'BYUNG GNAS SU 'GYUR RO, ,RIGS KYI BU
'DI LTAR BYANG CHUB SEMS DPA' SGRA JI BZHIN DU TSUL BZHIN MA YIN
PAS CHOS RNAMS LA RAB TU RNAM PAR 'BYED NA, LTA BA BZANG PO MA
YIN BA NYI SHU RTZA BRGYAD SKYE STE, 'DI LTA STE, MTSAN MAR LTA
BA DANG, LTA

BA LA LTA BA MA YIN PAR LTA BA DANG, THA SNYAD LA SKUR PA 'DEBS
PA'I LTA BA DANG, KUN NAS NYON MONGS PA LA SKUR BA 'DEBS PA'I LTA
BA DANG, DE KHO NA NYID LA SKUR PA 'DEBS PA'I LTA BA DANG, SBYOR
BA GTONG BA'I LTA BA DANG, YONGS SU 'DZIN PA'I LTA BA DANG,
BSGYUR BA'I LTA BA DANG, NGES

PAR 'BYIN BA MA YIN BA'I LTA BA DANG, KHA NA MA THO BA MED PA
NYID DU LTA BA DANG, NGES PAR 'BYUNG BAR LTA BA DANG, SGRIB BA LA
SOGS PA'I LTA BA DANG, BRNYAS PA'I LTA BA DANG, 'KHRUG PA'I LTA
BA DANG, BSOD NAMS MA YIN PA SKYED PA'I LTA BA DANG, PHYIN CI LOG
GI LTA BA DANG, NGA LA

@102B BA 'BRAS BU MED PA'I LTA BA DANG, SKYED PA'I LTA BA DANG,
SLU BA'I LTA BA DANG, KHAS MI LEN PA'I LTA BA DANG, NGAN G-YO'I
LTA BA DANG, TSAR GCOD PA'I LTA BA DANG, BKUR STIR LTA BA DANG,
SKUR PA'I LTA BA DANG, RMONGS PA NYID TSABS CHE BA'I LTA BA DANG,
KHA NA MA THOB NYID KYI LTA BA

DANG; LTA BA CHEN PO DANG, MNGON BA'I NGA RGYAL GYI LTA BA'O,
,RIGS KYI BU DE LA MTSAN MAR LTA BA GANG ZHE NA, NGAS KUN TU
SBYOR BA LAS BYUNG BA'I NGO BO NYID LA DGONGS NAS CHOS RNAMS KYI
MED BA NYID BSTAN PA GANG YIN PA DE LA SGRA JI BZHIN GYI DON DU
MNGON PAR ZHEN CING KUN NAS NYON

MONGS PA'I CHOS RNAMS DANG, RNAM PAR BYANG BA'I CHOS RNAMS LA
YANG MED PA NYID DU MNGON PAR ZHEN PA NA MED PA NYID DU MTSAN MAR
BZUNG NAS MED PAR LTA BA 'BYUNG BA STE, DE LTA BAS NA MTSAN MAR
LTA BA ZHES BYA'O, ,DE LA LTA BA LA LTA BA MA YIN PAR LTA BA NI
BYANG CHUB SEMS DPA'

MED PAR LTA BA DE LA MNGON PAR ZHEN PA NI LTA BA MA YIN PA'I 'DU
SHES 'BYUNG BA YIN NO, ,MED PAR LTA BA GANG YIN PA DE NI DE'I LTA
BA CHEN PO YIN TE, DE LTA BAS NA LTA BA LA LTA BA MA YIN PAR LTA
BA ZHES BYA'O, ,DE LA THA SNYAD LA SKUR BA 'DEBS PA'I LTA BA
DANG, KUN NAS NYON

MONGS PA LA SKUR BA 'DEBS PA'I LTA BA DANG, DE KHO NA NYID LA
SKUR PA 'DEBS PA'I LTA BA NI MTSAN MAR LTA BA DES THAMS CAD LA
SKUR PA 'DEBS PA NA THA SNYAD LA SKUR PA 'DEBS BAR LTA BA LA YANG
MNGON PAR ZHEN PAR BYED, KUN NAS NYON MONGS PA LA SKUR PA 'DEBS
PA'I LTA BA LA

YANG MNGON PAR ZHEN PAR BYED, DE KHO NA NYID LA SKUR PA 'DEBS
PA'I LTA BA LA YANG MNGON PAR ZHEN PAR BYED DO, ,DE LTA BAS NA
THA SNYAD LA SKUR PA 'DEBS PA'I LTA BA ZHES KYANG BYA'O, ,KUN NAS
NYON MONGS PA LA SKUR BA 'DEBS PA'I LTA BA ZHES KYANG BYA'O, ,DE
KHO NA NYID LA SKUR BA 'DEBS

PA'I LTA BA ZHES KYANG BYA'O, ,DE LA SBYOR BA GTONG BA'I LTA BA
NI SKUR PA 'DEBS PA'I LTA BA CAN DE NYID PHYIS GANG GIS KHYAD PAR
DU 'GRO BA LAS YONGS SU NYAMS BAR 'GYUR BA RAB TU RNAM PAR 'BYED
PA'I SBYOR BA GTONG BA'O, ,DE LA YONGS SU 'DZIN PA'I LTA BA NI
LTA BA LA LTA BA MA YIN PAR LTA

@103A *, ,BA DANG, SKUR BA 'DEBS PA'I LTA BA DANG, SBYOR BA GTONG
BA'I LTA BA CAN DE NYID GZHAN DAG DANG LHAN CIG TU CHOS KYI MTSAN
NYID RNAM PAR GTAN LA DBAB PAR BYED PA NA MED PA'I PHYOGS KHO NAR
YONGS SU 'DZIN PAS NA DE LTA BAS NA YONGS SU 'DZIN PA'I LTA BA
ZHES

BYA'O, ,DE LA SGYUR BA'I LTA BA NI GAL TE THEG PA CHEN PO'I MDO
SDE'I DON GYI BSNGAGS PA BRJOD PA NA 'DI DAG THAMS CAD NI MED
PA'I DON STON PA YIN NO ZHES DON DE DAG LTA BA DE KHO NAR SGYUR
BAR BYED PA YIN TE, DE LTA BAS NA SGYUR BA'I LTA BA ZHES BYA'O,
,RIGS KYI BU DE LA NGES PAR 'BYIN

PA MA YIN PA'I LTA BA NI YONGS SU 'DZIN PA'I LTA BA GANG YIN PA
DANG, SGYUR BA'I LTA BA GANG YIN PA DE NI BDAG GAM GZHAN GYI
PHYIR RE ZHIG THEG PA DMAN PAS RDZOGS PA'I BYANG CHUB TU NGES PAR
'BYIN PA MA YIN NA BLA NA MED PA YANG DAG PAR RDZOGS PA'I BYANG
CHUB TU LTA CI SMOS PA STE, DE

LTA BAS NA NGES PAR 'BYIN PA MA YIN PA'I LTA BA ZHES BYA'O, ,DE
LA KHA NA MA THOB MED PA NYID DU LTA BA NI, DE MED PA'I MTSAN MA
NYID DU LTA BAR GYUR NAS 'DI LTA STE, BYANG CHUB SEMS DPA' GANG
ZHIG LTA BA 'DI DANG LDAN NA 'KHRUL BA'I NYES BYAS CUNG ZAD SPYAD
KYANG DE LA THAMS CAD

DU KHA NA MA THO BAR MI 'GYUR BAR LTA BA 'BYUNG BA STE, DE BAS NA
KHA NA MA THO BA MED PA NYID DU LTA BA ZHES BYA'O, ,DE LA NGES
PAR 'BYUNG BAR LTA BA NI BYANG CHUB SEMS DPA' MED PA'I MTSAN MAR
LTA BA CAN DE NYID 'DI SNYAM DU MED PA'I MTSAN MAR LTA BA 'DI NI
NYES BYAS KYI KHA NA MA THO BA

THAMS CAD LAS NGES PAR 'BYUNG BA YIN NO SNYAM DU SEMS PA GANG YIN
PA STE, DE NGES PAR 'BYUNG BA NI MA YIN NO, ,DE LTA BAS NA NGES
PAR 'BYUNG BAR LTA BA ZHES BYA'O, ,KHA NA MA THO BA NYID DANG,
NGES PAR 'BYUNG BAR LTA BDAG NYID SGRIB PA LA SOGS PA'I LTA BA
YIN TE, SGRIB PA'I

RGYU DE LA DE'I GNYEN PO YIN PAR BLO 'BYUNG BA'I PHYIR RO, ,DE LA
BRNYAS PA'I LTA BA NI BYANG CHUB SEMS DPA' MED PA'I MTSAN MAR LTA
BA CAN DE NYID NYAN THOS KYI THEG PA LA CHOS 'DI DAG NI BYANG
CHUB SEMS DPA' GOMS BAR MI BYA'O, ,CHOS 'DI DAG NI DMAN PA YIN
PAS 'DI DAG LA BYANG

@103B CHUB SEMS DPAS MKHAS BA NYID DU MI BYA'O, ,CHOS 'DI DAG NI
BYANG CHUB SEMS DPAS THAG RING DU SPANG BAR BYA'O ZHES BRNYAS
PA'I SEMS SKYE BA GANG YIN PA STE, DE LTA BAS NA BRNYAS PA'I LTA
BA ZHES BYA'O, ,DE LA 'KHRUG PA'I LTA BA NI BYANG CHUB SEMS DPA'
MED PA'I

MTSAN MAR LTA BA CAN DE NYID GANG ZAG NYAN THOS KYI THEG PA PA DE
DAG LA 'DI DAG DANG LHAN CIG GNAS PAR MI BYA, GLENG BA DANG, KUN
TU GLENG BA DANG, SMRA BA DANG, GOS LA SOGS PA KUN TU SPYAD PA
DANG, LONGS SPYAD PAR MI BYA'O ZHES KHONG KHRO BA'I SEMS STON PA
GANG YIN PA

DE; DE LTA BAS NA 'KHRUG PA'I LTA BA ZHES BYA'O, ,DE LA BSOD NAMS
MA YIN PA SKYED PA'I LTA BA NI DE NYID BRNYAS PA'I LTA BA DANG,
'KHRUG PA'I LTA BA CAN DU GYUR NA BSOD NAMS MA YIN PA MANG DU
BSKYED PA YIN TE, DE LTA BAS NA BSOD NAMS MA YIN PA SKYED PA'I
LTA BA ZHES BYA'O, ,

DE LA PHYIN CI LOG GI LTA BA NI BYANG CHUB SEMS DPA' MED PA'I
MTSAN MAR LTA BA CAN DE NYID GANG GIS NA DE'I TING NGE 'DZIN RNAM
PA GSUM BSGOM PA DE MI 'GRUB PA STONG PA NYID LA STONG PA NYID DU
MI RTOG PA DANG, MTSAN MA MED PA LA MTSAN MA MED PA NYID DU MI
RTOG PA DANG, SMON PA MED

PA LA SMON PA MED PA NYID DU MI RTOG PA GANG YIN PA STE, DE LTA
BAS NA PHYIN CI LOG GI LTA BA ZHES BYA'O, ,DE LA NGAL BA 'BRAS BU
MED PA'I LTA BA NI BYANG CHUB SEMS DPA' PHYIN CI LOG GI LTA BA
CAN DE'I TING NGE 'DZIN BSGOM PA NGAL BA 'BRAS BU MED PA GANG YIN
PA STE, DE LTA BAS NA NGAL BA

'BRAS BU MED BA'I LTA BA ZHES BYA'O, ,DE LA SKYED PA'I LTA BA NI
BYANG CHUB SEMS DPA' MED PA'I MTSAN MAR LTA BA CAN DE NYID 'DI
LTAR BYANG CHUB SEMS DPA' GANG LTA BA DE LA SKYE BO'I TSOGS CHEN
PO YANG DAG BAR LEN DU 'JUG CING SKYE BO'I TSOGS CHEN PO DAD PAR
BYED PA DE NI BSOD NAMS

MANG PO SKYED PA YIN NO ZHES LTA BA 'BYUNG BA GANG YIN PA STE, DE
LTA BAS NA SKYED PA'I LTA BA ZHES BYA'O, ,DE LA SLU BA'I LTA BA
NI BYANG CHUB SEMS DPA' SKYES PA'I LTA BA CAN BSOD NAMS KYI BSAM
PA CAN DE BDAG GAM GZHAN LAS BSOD NAMS SLU BA 'BYUNG BA GANG YIN
PA STE, DE LTA BAS

@104A *, ,NA SLU BA'I LTA BA ZHES BYA'O, ,DE LA KHAS MI LEN PA'I
LTA BA NI BYANG CHUB SEMS DPA' MED PA'I MTSAN MAR LTA BA CAN DE
NYID 'DI SNYAM DU BDAG GIS CHOS THAMS CAD MED PA NYID 'DI LA
GZHAN DAG DANG RTZOD BAR BYED PA NA YANG PHYOGS 'GA' YANG KHAS
BLANGS

BAR MI BYA ZHING, BDAG GIS SUN CI PHYIN BA 'BA' ZHIG BYA'O SNYAM
DU SEMS PA GANG YIN PA STE, DE LTA BAS NA KHAS MI LEN PA'I LTA BA
ZHES BYA'O, ,DE LA NGAN G-YO'I LTA BA NI BYANG CHUB SEMS DPA' MED
BA MTSAN MAR LTA BA CAN PHYOGS KHAS MI LEN CING SGRA JI BZHIN GYI
MED PA

NYID DE RNAM PAR 'JOG PA DE NYID TSIG DOR BA DANG, LTAG CHOD SMRA
BA'I SBYOR BA BYED DO, ,TSIG DOR BA DANG LTAG CHOS SMRA BA'I
SBYOR BA NI NGAN G-YO SMRA BA ZHES BYA BA STE, DE LTA BAS NA NGAN
G-YO'I LTA BA ZHES BYA'O, ,DE LA TSAR GCAD PA'I LTA BA NI BYANG
CHUB SEMS DPA' KHAS MI LEN

BA'I LTA BA DANG, NGAN G-YO'I LTA BA CAN DE NYID SMRA BA SNYING
PO MED PA'I PHYIR MKHAS PA RNAMS KYIS DUS THAMS CAD DU TSAR GCAD
PA YIN TE, DE LTA BAS NA TSAR GCAD PA'I LTA BA ZHES BYA'O, ,DE LA
BKUR STI'I LTA BA NI BYANG CHUB SEMS DPA' MED PA'I MTSAN MAR LTA
BA CAN DE NYID

'DI LTAR GANG ZHIG DE BZHIN GSHEGS PAS GSUNGS PA'I LTA BA 'DI LA
BRTEN PA NI STON PA LA BKUR STI BYED PA YIN, BLA MAR BYED PA YIN,
RI MOR BYED PA YIN, MCHOD PAR BYED BA YIN NO ZHES BYA BAR LTA BA
'BYUNG STE, BKUR STI BYED PA NI MA YIN NO, ,DE LTA BAS NA BKUR

STI'I LTA BA ZHES BYA'O, ,DE LA SKUR BA'I LTA BA NI BYANG CHUB
SEMS DPA' BKUR STI'I LTA BA CAN DE NYID DE BZHIN GSHEGS BA LA
SKUR PA 'DEBS PAR BYED PA GANG YIN PA STE, BKUR STI MI BYED PA
'BA' ZHIG NI MA YIN NO, ,DE LTA BAS NA SKUR PA'I LTA BA ZHES
BYA'O, ,DE LA RMONGS PA

NYID TSABS CHE BA'I LTA BA NI BYANG CHUB SEMS DPA' MED PA'I MTSAN
MAR LTA BA CAN DE NYID BYANG CHUB SEMS DPA' SGRA JI BZHIN DU
MNGON PAR MA ZHEN PA LTA BA PHYIN CI MA LOG PA GZHAN RNAMS KYI
RIGS PA YANG DAG PAR BSTAN PA YANG BYAS, RNAM PA DU MAR BZLOG PA
YANG BYAS BZHIN DU

@104B LTA BA DE LAS BZLOG PAR MI NUS PA GANG YIN PA STE, DE LTA
BAS NA RMONGS BA NYID TSABS CHE BA'I LTA BA ZHES BYA'O, ,DE LA
KHA NA MA THO BA NYID KYI LTA BA NI BYANG CHUB SEMS DPA' RMONGS
PA NYID TSABS CHE BA'I LTA BA DE NYID KHA NA MA THO BA NYID KYI
LTA BA ZHES BYA'O, ,DE LA LTA BA CHEN PO NI LTA

BA NYI SHU RTZA DRUG PO 'DI THAMS CAD LTA BA CHEN PO ZHES BYA'O,
,DE CI'I PHYIR ZHE NA, LTA BA 'DI JI LTA BU YIN PA LTAR 'JIG
TSOGS KYI LTA BA'I GZHI CAN LTA BA'I RNAM PA DRUG CU RTZA GNYIS
PO DAG NI DE LTAR KHA NA MTHO BA CHEN PO DANG BCAS BA MA YIN NO,
,DE LTA BAS NA LTA BA CHEN PO ZHES BYA STE,

JI LTAR BYANG CHUB SEMS DPA' CHOS MA YIN PA LA CHOS SU 'DU SHES
PA DON MA YIN PA LA DON DU 'DU SHES NAS 'DI LTAR LTA BA CAN MED
PAR LTA BA STON PAR BYED PA NA, CHOS KYIS PHONGS PAR 'GYUR BA'I
LAS DUS TSAD MED PAR SGRIB BA YONGS SU 'DZIN PAR BYED PA DANG,
'JIG RTEN KUN TU

SBYOR BAR BYED PA DE LTAR 'JIG TSOGS LA LTA BA'I RTZA BA CAN GYI
LTA BA'I RNAM PA DAG NI CHOS KYIS PHONGS PAR 'GYUR BA'I LAS DANG
'JIG RTEN KUN TU SBYOR BAR MI BYED DO, ,DE LA MNGON PA'I NGA
RGYAL GYI LTA BA NI LTA BA CHEN PO DE NYID LA MNGON PA'I NGA
RGYAL GYI LTA BA CAN ZHES BYA STE, THEG PA

CHEN PO'I CHOS RNAMS LA SGRA JI BZHIN GYI DON DU MNGON PA'I NGA
RGYAL BYED PA NA LOG PA'I LTA BA 'DI 'BYUNG BAS SO, ,DE LTA BAS
NA MNGON PA'I NGA RGYAL ZHES BYA'O ZHES GSUNGS SO, ,DE LTA BAS NA
THEG PA CHEN PO NI DGONGS PA CAN GYI DON YIN PA'I PHYIR NYAMS PAR
BYED PA'I GZHUNG

DU BYAS PA MA YIN NO, ,YANG CI'I PHYIR ZHE NA, LTA BA MI BZANG BA
BKAG PA'I PHYIR RO, ,JI LTAR BKAG PA'I PHYIR ZHE NA, SHES RAB KYI
PHA ROL TU PHYIN PA BRGYAD STONG PA LAS, RAB 'BYOR GZHAN YANG
BYANG CHUB SEMS DPA' SEMS DPA' CHEN PO'I DRUNG DU BDUD SDIG CAN
DGE

SLONG GI CHA BYAD DU 'ONGS NAS 'DI SKAD DU, CHOS DE NI NAM MKHA'
DANG 'DRA STE, 'DI LTA STE, THAMS CAD MKHYEN PA NYID DO, ,CHOS DE
NI MED PA STE, 'DI LTA STE, THAMS CAD MKHYEN PA NYID DO, ,CHOS DE
NI YOD PA MA YIN PA STE, 'DI LTA STE, THAMS CAD MKHYEN PA

@105A *, ,NYID YIN PA 'DI LA SU ZHIG SHES PAR 'GYUR, 'DI LA SU
ZHIG MNGON PAR RDZOGS PAR 'TSANG RGYA BAR 'GYUR, DES SU YANG NGES
PAR 'BYIN PAR MI BYED DE, GANG ZHIG MNGON PAR RDZOGS PAR 'TSANG
RGYA BAR BYED PA DANG, GANG GIS MNGON PAR RDZOGS

PAR 'TSANG RGYA BAR BYA BA'I CHOS DE THAMS CAD NI NAM MKHA' DANG
'DRA BA YIN PAS KHYOD DON MED PAS RNAM PAR NYAMS SO, ,'DI LTA
STE, BLA NA MED PA YANG DAG PAR RDZOGS BA'I BYANG CHUB TU MNGON
BAR RDZOGS PAR 'TSANG RGYA BAR BYA'O ZHES BYA BA 'DI NI BDUD KYIS
BSTAN PA YIN GYI, DE NI SANGS

RGYAS KYIS GSUNGS PA MA YIN NO ZHES 'DUN PA ZLOG PAR BYED NA,
RIGS KYI BU'AM, RIGS KYI BU MO DES 'DI NI BDUD KYI LAS YIN NO
ZHES DE LTAR SHES BAR BYA ZHING DE LTAR RIG PAR BYA'O ZHES 'BYUNG
BA YIN NO, ,GAL TE THEG PA CHEN PO MED PAR LTA BA 'DZIN DU 'JUG
PA'I

PHYIR GZHUNG DU BYAS PA YIN NA 'DI NI BDUD KYI LAS YIN NO ZHES
MED PAR LTA BA DE BKAG PAR MI 'GYUR BA ZHIG GO, ,CI'I PHYIR GZHAN
DU DON DAM PA ZHES BYA BA GANG YIN PA DE NYID GZHAN DU BDUD KYI
LAS ZHES BSTAN ZHE NA, DGONGS PA CAN GYI DON LA DGONGS NAS DON
DAM PA ZHES

GSUNGS LA, SGRA JI BZHIN GYI DON LA DGONGS NAS BDUD KYI LAS ZHES
GSUNGS PA YIN NO, ,GZHAN YANG MI DGE BA'I LAS KYI LAM DGAG PAR
YANG 'BYIN PA NI MED DO ZHES BYA BA DE LTA BU LA SOGS PA LOG PAR
LTA BA LAN MANG DU BKAG PA YIN TE DES NA, GANG ZHIG THAMS CAD MED
DO

ZHES BYA BA 'DZIN DU GZHUG PAR ZHUGS PA DE JI LTAR NA BYIN PA NI
MED DO ZHES BYA BA DE LTA BU LA SOGS PA 'GOG PAR BYED DE, DE'I
PHYIR NA YANG 'DI LTA BA BZANG PO MA YIN PA 'DZIN DU GZHUG PA'I
PHYIR NYAMS PAR BYED PA'I GZHUNG DU BYAS PA MA YIN NO, ,YANG CI'I
PHYIR ZHE NA, PHAN PA'I

THABS BSTAN PA'I PHYIR RO, ,BSOD NAMS THAMS CAD BSAGS PA'I MDO
LAS, RIGS KYI BU GZHAN YANG BYANG CHUB SEMS DPA' CHOS BZHI DANG
LDAN NA MYUR DU MI SKYE BA'I CHOS LA BZOD PA 'THOB BO, ,BZHI PO
GANG DAG CE NA, LTA BA SPANGS PAS BDOG PA THAMS CAD YONGS

@105B SU GTONG BA NYID DANG, NYON MONGS PA THAMS CAD RANG TU ZHI
BAS TSUL KHRIMS YONGS SU DAG PA NYID DANG, CHOS LA 'JUG PA'I BZOD
PA'I STOBS DANG LDAN PA NYID DANG, DBEN PA'I CHOS LA MOS PAS
BRTZON 'GRUS BRTZAMS PA NYID DANG NGO, ,BZHI PO GZHAN DAG GIS
KYANG YIN

TE; SEMS CAN THAMS CAD YONGS SU SKYOB PA NYID KYIS BYAMS PA CHEN
PO DANG, 'KHOR BA LA YONGS SU MI SKYO BA NYID KYIS SNYING RJE
CHEN PO DANG, CHOS LA DGA' BA DANG, RAB TU DGA' BA NYID KYIS DGA'
BA CHEN PO DANG, RJES SU CHAGS PA DANG KHONG KHRO BA SPANGS PAS
BTANG SNYOMS

NYID DANG NGO ZHES GSUNGS PA YIN NA GANG ZHIG SEMS CAN CHUD GSAN
PAR ZHUGS PA DE JI LTAR NA MED PA CAN GYI LTA BA THOB PAR BYA
BA'I PHYIR SEMS CAN RNAMS LA PHAN PA NYID KYI THABS STON PAR
BYED, YANG DAG BAR SGRUB PA DE MED BAR YANG MED PA'I LTA BA 'THOB
PAR 'GYUR BA MA YIN NAM, DE

LTA BAS NA THEG PA CHEN PO SEMS CAN RNAMS MED PAR LTA BA 'DZIN DU
'JUG PA'I PHYIR NYAMS PAR BYED PA'I GZHUNG DU BYAS PA YIN NO ZHES
BYA BA DE RIGS PA MA YIN NO, ,DE'I PHYIR YANG THEG PA CHEN PO NI
SANGS RGYAS KYI GSUNG MA YIN NO ZHES BYA BA MA GRUB BO, ,BSDUS
PA'I TSIGS SU BCAD PA

DAG NI, JI LTAR SANGS RGYAS GSUNG MA YIN, ,'GAL BA'I PHYIR RO
GZHAN DE BZHIN, ,DE NGES DON YIN RIL MI SHES, ,NGES DON MED PAR
JI LTAR SHES, ,DE SGRA JI BZHIN DON MA YIN, ,'GAL BA'I PHYIR RO
NYAMS BYED MIN, ,LTA BA MI BZAD BKAG PHYIR RO, ,PHAN PA'I

THABS KYANG BSTAN PHYIR RO, ,DE NI NGES BA'I DON YIN GYI, ,THEG
PA CHEN PO LA NI NGES BA'I DON MED DO ZHES SMRAS PA GANG YIN PA
DE YANG THOS BA NYUNG BA'I PHYIR DE SKAD SMRAS PA YIN TE, DGONGS
PA NGES PAR 'GREL BA'I MDO LAS, CHOS THAMS CAD NI NGO BO NYID MED
PA ZHES BYA BA DE LTA BU

LA SOGS BA DE THAMS CAD NGES PA'I DON MA YIN PAR 'BYUNG LA, MDO
SDE GZHAN GYI KHYAD PAR GZHAN MANG PO DAG LAS KYANG DON DE NYID
YONGS SU BSTAN TO, ,MDO SDE'I DUM BU DE DAG NI GZHUNG MNGAS PA
YONGS SU SPANG BA'I PHYIR MA BKOD DO, ,DE DAG LAS TSIGS SU BCAD
PA TZAM NI

@106A *, ,SHAS SHIG BRJOD PAR BYA'O, ,RE ZHIG DGONGS PA NGES PAR
'GREL BA LAS, CHOS RNAMS NGO BO NYID MED CHOS RNAMS MA SKYES
DANG, ,CHOS RNAMS MA 'GAGS CHOS RNAMS GZOD NAS ZHI BA DANG, ,CHOS
RNAMS THAMS CAD RANG BZHIN MYA NGAN 'DAS PAR NI, ,

DGONGS PA MED PAR MKHAS PA SU ZHIG SMRA BAR BYED, ,MTSAN NYID NGO
BO NYID MED SKYE BA NGO BO MED, ,DON DAM NGO BO NYID MED DO ZHES
NGAS BSHAD DE, ,MKHAS PA GANG ZHIG DGONGS PAS 'DI DAG SHES PA NI,
,RAB TU NYAMS PAR 'GYUR BA'I LAM DU DE MI 'GRO, ,ZHES GSUNGS

PA YIN NO, ,GZHAN LAS KYANG, PHUNG PO DAG LA BDAG MED DO, ,PHUNG
PO DAG NI BDAG MA YIN, ,DE DAG BRTAGS PA BZHIN DU MED, ,DE DAG
MED PA'ANG MA YIN NO, ,JI LTAR BYIS PAS BRTAGS PA BZHIN, ,DNGOS
PO THAMS CAD YOD PA STE, ,JI LTAR MTHONG BZHIN DE YIN

NA, ,THAMS CAD YANG DAG MTHONG BAR 'GYUR, ,DNGOS PO THAMS CAD MED
PA'I PHYIR, ,KUN NAS NYON MONGS DAG PA MED, ,JI LTAR MTHONG BZHIN
DE MED DO, ,DE DAG MED PA'ANG MA YIN NO, ,YANG GSUNGS PA, KUN DU
BRTAGS PA'I RANG BZHIN GYIS, ,CHOS RNAMS

THAMS CAD MA SKYES PA, ,GZHAN GYI DBANG LA GNAS NAS NI, ,MI YI
RNAM RTOG 'KHYAMS PA YIN, ,NAM ZHIG GZHAN GYI DBANG DAG STE,
,RNAM PAR RTOG DANG BRAL BA NA, ,SHIN TU GYUR PA DE BZHIN NYID,
,RTOG PA SPANGS PAR GNAS PA'O, ,RNAM BRTAGS BDEN PAR YOD MIN

GYIS, ,RNAM PAR RTOG BSAM RTOG SHIG ,GZUNG DANG 'DZIN PA'I MTSAN
NYID DU, ,NOR BAR DE DAG RNAM RTOG NA, ,PHYI ROL DON MTHONG
BRTAGS NA NI, ,KUN DU BRTAGS PA'I RANG BZHIN NO, ,RTOG PA GANG
GIS RTOG BYED PA, ,RKYEN LAS SKYES PA'I RANG BZHIN NO, ,PHYI ROL
DON

MTHONG LOG PA STE, ,DON MED SEMS NI 'BA' ZHIG GO, ,RIGS PAS RNAM
PAR GZHIGS NA NI, ,GZUNG BA DANG NI 'DZIN PA 'GAG ,JI LTAR BYIS
PAS BRTAGS PA LTAR, ,PHYI ROL GYI NI DON MED DO, ,BAG CHAGS KYIS
NI DKRUG PA'I SEMS, ,DON DU SNANG BA SHIN TU 'BYUNG,

@106B DE LTA BU LA SOGS PA NGES PA'I DON BSHAD PA LA DON DAM TSIG
GI KHONG DU CHUD BAR MA BYAS PAR THEG PA CHEN PO LA NGES PA'I DON
BSHAD PA MED DO ZHES ZER BA NI GYA TSOM TZAM 'BA' ZHIG GO, ,DE DE
LTA BAS NA 'GAL BA'I PHYIR THEG PA CHEN PO NI SANGS RGYAS KYI
GSUNG MA YIN NO

ZHES BYA BA DE MA GRUB BO, ,GZHAN YANG THEG PA CHEN PO SANGS
RGYAS KYI GSUNG MA YIN NO ZHES ZER NA, SANGS RGYAS KYI GSUNG GI
MTSAN NYID CI YIN ZHES BRGAL ZHING BRTAG PAR BYA'O, ,SMRAS PA,
SANGS RGYAS KYI GSUNG NYID DU SDE PA BCO BRGYAD DAG GIS YONGS SU
BZUNG BA GANG YIN

PA'O ZHE NA, 'O NA DON DAM PA STONG PA NYID LA SOGS PA'I MDO SDE
BDAG MED PA DANG LDAN PA 'PHAGS PA KUN GYIS BKUR BA'I SDE BDAG
GIS KHAS MI LEN PA DAG DANG, SRID PA BAR MDO DANG LDAN PA SRID PA
BDUN ZHES BYA BA DE LTA BU LA SOGS PA STON PA'I SDE LA SOGS PA
RNAMS KYIS KHAS MI

LEN PA GANG YIN PA DE DAG SANGS RGYAS KYI GSUNG DU MI 'GYUR RO,
,SDE PA PHAN TSUN THA DAD PA'I MDO SDE GANG DAG YIN PA DE DAG
KYANG SDE PA BCO BRGYAD PO DAG GIS YONGS SU BSDU BAR JI LTAR NUS
PAS DE DAG SANGS RGYAS KYI GSUNG DU MI 'GYUR RO, ,'DUL BA DANG
CHOS MNGON PA DAG KYANG SDE

PA THAMS CAD LA TSIG DANG, DON GYIS THA DAD PAS DE GNYIS SANGS
RGYAS KYI GSUNG NYID DU JI LTAR RTOGS BAR BYA, 'O NA SLOB DPON
GYI RIGS 'GA' ZHIG GIS YONGS SU BZUNG BA GANG YIN PA DE SANGS
RGYAS KYI GSUNG YIN NO ZHE NA, JI RE ZHIG GANG SMRAS PA DE LEGS
PAR SMRAS PAS SAM 'ON TE

RIGS PA 'GA' ZHIG YOD, 'DI LA MI RIGS PA CI YOD CE NA, JI LTAR NA
PHAN TSUN 'GAL BA THAMS CAD SANGS RGYAS KYI GSUNG DU 'GYUR LA,
SANGS RGYAS KYI GSUNG MTHA' DAG NI DENG SANG MI SNANG NGO ZHES DE
SKAD KYANG BSTAN ZIN TO, ,DE LTA BAS NA DE NI MTSAN NYID DANG
BRAL BA YIN NO, ,'O NA

MDO SDE LA 'JUG ,'DUL BA LA SNANG, CHOS NYID DANG MI MTHUN PA MED
PA GANG YIN PA DE SANGS RGYAS KYI GSUNG YIN TE, CHEN PO BSTAN PA
TSAD MA NYID YIN PA'I PHYIR RO ZHE NA, MDO SDE'AM 'DUL BA NI GANG
LA CHOS NYID GANG YIN, YANG DAG PAR SDUD PAR BYED BA RNAMS KYIS
MDO

@107A *, ,SDE'AM, 'DUL BA YANG DAG PAR BSDUS PA GANG YIN PA DANG,
DE GNYIS LA GRAGS PA'I CHOS RNAMS KYI MTSAN NYID KYI CHOS NYID
GANG YIN PA'O ZHE NA, YANG DAG PAR BSDUS PA'I GZHI PO DENG SANG
NYAMS SO ZHES MA BSTAN TAM, 'O NA SDE PA GANG LA YANG

DAG PAR BSDUS PA GANG YIN PA DE RAB TU GRUB PA'I CHOS NYID GANG
YIN BA'O ZHE NA, JI LTAR NA PHAN TSUN 'GAL BA THAMS CAD SANGS
RGYAS KYI GSUNG DU 'GYUR ZHES MA BKAG GAM, 'O NA 'PHAGS PA'I BDEN
PA'I MDO SDE LA 'JUG ,NYON MONGS PA 'DUL BA LA SNANG, RTEN CING

'BREL BAR 'BYUNG BA'I CHOS NYID DANG MI MTHUN PA MA YIN PA GANG
YIN PA'O ZHE NA, JI LTAR GANG ZHIG 'PHAGS PA'I BDEN PA'I MDO SDE
LA 'JUG ,CI RE ZHIG TSIG GIS SAM, 'ON TE DON GYIS YIN, GAL TE
TSIG GIS SO ZHE NA, DE LAS GZHAN PA'I MDO SDE THAMS CAD MI 'JUG

GO; ,'ON TE DON GYIS SO ZHE NA, JI LTAR THEG PA CHEN PO DE LA DON
GYIS MI 'JUG ,NYON MONGS PA 'DUL BA LA MI SNANG, RTEN CING 'BREL
BAR 'BYUNG BA'I CHOS NYID DANG MI MTHUN PA YIN, GAL TE 'GAL BA'I
PHYIR RO ZHE NA, NYES PA DE NI SNGAR BSTZAL ZIN TO, ,DE LTA BU'I
TSIG

RNAMS NI SGRA JI BZHIN GYI DON MA YIN PA'I PHYIR RO, ,DE LTA BAS
NA GANG GIS NA THEG PA CHEN PO SANGS RGYAS KYI GSUNG MA YIN PAR
'GRUB PAR 'GYUR BA'I MTSAN NYID DE MED DO, ,CI'I PHYIR GANG DAG
SGRA JI BZHIN GYI DON MA YIN NO ZHES DE SKAD BSTAN DGOS PA'I TSIG
DE DAG BSTAN ZHE NA, RE

ZHIG TSIGS SU BCAD PA LAS, PHA DANG MA NI BSAD BYAS SHING, ,ZHES
BYA BA DE LTA BU LA SOGS PA BSTAN PA JI LTA BU YIN, DE NI GDON MI
ZA BAR BSHAD PAR BYA STE, SRID BA LA SOGS PA NI MA LA STZOGS BA
DANG 'DRA BA'I CHOS NYID YIN PAR BSTAN PA'I PHYIR RO ZHE NA, CHOS
THAMS CAD NI NGO BO

NYID MED PA, MA SKYES PA MA 'GAGS PA ZHES BYA BA DE LTA BU LA
SOGS PA 'DI YANG BSHAD PAR BYA'O, ,CI'I PHYIR ZHE NA, BYIS BAS
KUN DU BRTAGS PA'I NGO BO NYID YOD PA NYID DU 'DZIN PA BSAL BA'I
PHYIR RO, ,RANG BZHIN GYIS MIG SKYON CAN DU GYUR PA DAG LA KUN TU
BRTAGS PA'I RANG BZHIN

@107B DE YOD PA NYID DU 'DZIN PA BSAL BA'I PHYIR DE MED PA NYID
YIN PA DANG 'DRA BAR DE SGRA JI BZHIN GYI DON MA YIN NO ZHES 'DI
SKAD KYANG GDON MI ZA BAR BSHAD PAR BYA'O, ,CI'I PHYIR ZHE NA,
MGO SMOS PA MI SHES PA RNAMS BRJOD DU MED PA'I NGO BO'I CHOS MED
PAR 'DZIN PA BSAL BA'I PHYIR RO, ,DE LTAR NA KHA

CIG NI SGRO 'DOGS PA'I MTHA' DANG, KHA CIG NI SKUR BA 'DEBS PA'I
MTHA' SPANGS PA YIN NO, ,GZHAN YANG LUNG 'DI YANG YOD DE, RGYU
LNGA DAG GIS DE BZHIN GSHEGS PA RNAMS KYIS SMOS PA'I RNAM PA
BSTAN PA MDOR BSDUS PA YIN PAR RIG PAR BYA STE, LEGS PAR THA
SNYAD

GDAGS PA'I RJES SU MTHUN PA NYID DANG, DGONGS PA SNA TSOGS KYI
THABS DANG MTHUN PA NYID DANG SGRIM PA DRAG POS DE KHO NA NYID
RTOGS PA DANG MTHUN PA NYID DANG, DE'I DON KHONG DU CHUD PA LAS
DGA' BA'I KHYAD PAR GYIS BDE BAR GNAS PA DANG MTHUN PA NYID DANG,
'BREL PA'I GTAM NYID

RNAM PAR GTAN LA DBAB PAS SHES RAB KYIS DPYOD PA'I THABS DANG
MTHUN PA NYID KYIS SO, ,GAL TE DE SKAD GDON MI ZA BAR BSTAN PAR
BYA BA YIN NA, CI'I PHYIR NYAN THOS RNAMS LA YANG NYAN THOS KYI
THEG PAR DE SKAD MA BSTAN ZHE NA, ,DE DAG LA NI DE SKAD BSTAN PAR
MI BYA'O, ,CI'I

PHYIR ZHE NA, DE DAG NI CHOS LA BDAG MED PA NYID LA MOS PA LA
GZUD PAR MI BYA STE, SKYO BAR BYA BA YIN PA'I PHYIR RO, ,'DI LTAR
DE DAG NI RANG BZHIN GYIS SDUG BSNGAL LA 'JIGS PA DANG SNYING RJE
CHUNG BA YIN NO, ,GANG ZAG LA BDAG MED PA NYID LA NI GZUD PAR BYA
STE, DE LA

BDAG TU 'DZIN PA'I DBANG GIS LUS LA SRED PAS SDUG BSNGAL LAS RNAM
PAR MI GROL BA'I PHYIR RO, ,DE LTA BAS NA DE DAG LA GANG ZAG MED
PA KHO NA BSTAN GYI CHOS MED PA NI MA YIN NO, ,BCOM LDAN 'DAS
KYIS NYAN THOS RNAMS LA PHYED NI BDEN PA BSTAN, PHYED NI BRDZUN
PA

STE, GANG ZAG MED DO ZHES BYA BA NI BDEN PA'O, ,CHOS RNAMS YOD DO
ZHES BYA BA NI BRDZUN PA STE, JI SKAD DU, 'DI NA BDAG GAM SEMS
CAN MED, ,CHOS 'DI RGYU DANG BCAS LAS 'BYUNG, ,LAS YOD RNAM PAR
SMIN PA YOD, ,BYED PA PO NI MI DMIGS SO, ,ZHES

@108A *, ,GSUNGS PA LTA BU'O ZHE NA, BCOM LDAN 'DAS KYIS SEMS CAN
BRDZUN TE BYUNG BA YOD DO ZHES GANG BSHAD PA DE CI BRDZUN NAM,
BCOM LDAN 'DAS KYIS DGONGS PA GANG GIS BSHAD PA DE LTAR MI BRDZUN
NO ZHE NA, BCOM LDAN 'DAS KYIS DGONGS PA GANG GIS

CHOS RNAMS YOD DO ZHES BSHAD PA 'DI YANG DE LTAR MI BRDZUN NO,
,CI DGONGS PA DE NYAN THOS RNAMS KYIS RTOGS SAM ZHE NA, BDEN BA
MA MTHONG BA RNAMS KYIS MI RTOGS SO, ,JI LTAR NA DE DAG GIS JI
LTAR KUN TU BRTAGS PA BZHIN DU 'DZIN NA BSLUS PAR MI 'GYUR ZHE
NA, BCOM

LDAN 'DAS KYIS DGONGS PA GANG GIS 'JIG RTEN PA'I YANG DAG PA'I
LTA BA LA GZUD PAR BYA BA'I 'DUL BA RNAMS KYI DBANG DU MDZAD NAS
RDZUS TE BYUNG BA'I SEMS CAN YOD DO ZHES BSHAD PA 'DI YANG JI DE
DAG GIS DGONGS PA DE RTOGS SAM, SMRAS PA, MA YIN NO ZHE NA, JI
LTAR NA JI

LTAR KUN TU BRTAGS PA BZHIN DU 'DZIN NA BSLUS PAR MI 'GYUR, DE
RNAMS KYI LHAN CIG SKYES PA'I SEMS CAN DU LTA BA DE NI BDE 'GROR
'GRO BA'I BAR DU GCOD PAR MI BYED PAS DE'I PHYIR DE BSHAD PA YIN
NO ZHE NA, DE RNAMS KYI LHAN CIG SKYES PA'I CHOS SU LTA BA DE
YANG MYA NGAN LAS 'DAS PA'I

BAR DU GCOD PAR MI BYED PAS DE'I PHYIR YANG DE BSHAD PA YIN NO,
,GAL TE 'KHOR BA LA NI SDUG BSNGAL BA NYID DAM MYA NGAN LAS 'DAS
PA LA NI ZHI BA NYID DU YANG DAG PA JI LTA BA BZHIN DU MA YIN PAR
KUN DU RTOG NA JI LTAR MI BYED CE NA, YANG DAG PA JI LTA BA BZHIN
MA YIN PAR KUN TU RTOG PA

YANG, GANG 'PHAGS PA'I YE SHES KYI RGYU MTHUN PA BSTAN PA'I RTEN
CAN KHA CIG RNAM PAR BYANG BA DANG MTHUN PA YIN TE, DE'I GZHI NI
BRJOD DU MED PA'I MTSAN NYID DU YOD PA'I PHYIR RO, ,DPER NA MI
DAG 'DOD PA DANG, GZUGS DANG GZUGS MED PA NA SPYOD PA RNAMS KYI
LUS DANG

GNAS DANG, TING NGE 'DZIN DANG, SNYOMS PAR 'JUG PA'AM, 'JIG RTEN
LAS 'DAS PA'I RNAM PAR GROL BA GANG YIN PA DAG THOS NAS RTOG PAR
BYED NA, CI DE DAG YANG DAG PA JI LTA BA BZHIN DU KUN DU RTOG PA
YIN NAM, 'ON KYANG RTOG PA DE DE LA BRTZON PA RNAMS KYIS DE THOB

@108B PAR BYA BA'I PHYIR MTHUN PA MA YIN NAM, DE BZHIN DU SO SO'I
SKYE BO RNAMS MI RTOG PA LA SOGS PA'I RNAM PA DAG GIS CHOS RNAMS
LA KUN DU RTOG PA NA, YANG DAG PA JI LTA BA BZHIN DU RTOG PA MA
YIN TE, SGYU MA'I DRA BA'I MDO LAS BCOM LDAN 'DAS KYIS 'PHAGS PA
'JIG RTEN

LAS 'DAS PA NI BDEN PA YIN PAR GSUNGS SO ZHES 'BYUNG BA'I PHYIR
RO, ,RTOG PA DE YANG YANG DAG PA JI LTA BA BZHIN GYI CHOS RTOGS
PA THOB BAR BYA BA'I PHYIR MI MTHUN PA MA YIN NO, ,GZHAN YANG
THEG PA CHEN PO LAS, ,YANG DAG MIN RTOG YANG DAG MIN, ,YANG DAG
MIN

PA MIN MI RTOG ,RTOG MIN MI RTOG MA YIN PAR, ,SHES BYA THAMS CAD
YIN PAR BSTAN, ,ZHES TSIGS SU BCAD PA BSTAN PA YANG YIN NO, ,DE
LA YANG DAG MIN RTOG NI GANG ZHIG THAR BA DANG MI MTHUN PA'O,
,YANG DAG MIN YANG DAG MIN PA MIN NI ZAG PA DANG BCAS PA'I THAR

PA DANG MTHUN PA STE, BRJOD DU MED PA'I MTSAN NYID MI RTOG PA'I
PHYIR DANG, DE RTOG PA DANG MTHUN PA'I PHYIR RO, ,MI RTOG NI 'JIG
RTEN LAS 'DAS PA'I LAM DANG, CHOS RNAMS KYI DE BZHIN NYID DE GANG
ZAG DANG CHOS LA BDAG MED PA NYID NI RNAM PAR RTOG PA'I MTSAN
NYID MED PA'I

PHYIR RO, ,RTOG MIN MI RTOG MA YIN PA NI 'PHAGS PA RNAMS KYI 'JIG
RTEN LAS 'DAS PA'I RJES LAS THOB PA DAG PA 'JIG RTEN PA'I YE SHES
YIN TE, YANG DAG PA JI LTA BA YUL YIN BA'I PHYIR DANG, CHOS KYI
MTSAN NYID RNAM PAR 'JOG PA'I PHYIR RO, ,GAL TE CHOS LA

BDAG MED PA NYID BSTAN PA MED PAR YANG NYON MONGS PA RNAMS SPONGS
NA, CI'I PHYIR BYANG CHUB SEMS DPA' RNAMS LA CHOS LA BDAG MED PA
NYID BSTAN ZHE NA, 'KHOR BA LAS YONGS SU MI SKYO ZHING KUN NAS
NYON MONGS PA MED PAR BYA BA'I PHYIR DANG, SHES BYA'I SGRIB PA
THAMS CAD SPANGS

PA'I PHYIR RO, ,DE DAG NI CHOS LA BDAG MED PA NYID LA MOS PA'I
SBYOR BA LA GOMS PAS YANG DAG PAR SGRUB PA NA CI NAS DUS RING POR
'KHOR BA LA YANG MI SKYO ZHING KUN NAS NYON MONGS BAR MI 'GYUR BA
DE LTA BU NI SEMS KYI TING NGE 'DZIN ZHI BA MTSAN MA THAMS CAD
DANG BRAL BA 'THOB BO, ,BSOD

@109A *, ,NAMS DANG YE SHES KYI TSOGS CHEN PO YANG BSAGS NAS THOS
BA MTHA' YAS PA YONGS SU BSGOM PA'I GZUNGS DANG, TING NGE 'DZIN
GYI SGO STONG PHRAG ZAD MI SHES PA'I SNYING BO CAN THAMS CAD LA
MNGON BAR 'DU BYED BA MED PA RNAM PAR MI RTOG PA'I YE SHES RO
GCIG PA

ZHI BA'I TING NGE 'DZIN RAB KYI MTHAR PHYIN PA BSGRUBS TE, RDO
RJE LTA BU'I TING NGE 'DZIN GYI MJUG THOGS SU NYON MONGS PA DANG,
SHES BYA'I SGRIB PA THAMS CAD SPANGS PAS CHOS THAMS CAD LA RNAM
PA THAMS CAD MKHYEN PA NYID 'THOB BO, ,GZHAN DU NA NI NYAN THOS
DAG DANG 'DRA BAR GANG MI

RTAG PA DE NI SDUG BSNGAL LO, ,GANG SDUG BSNGAL BA DE NI BDAG MED
PA'O ZHES GANG ZAG LA BDAG MED PA'I RNAM PA 'BA' ZHIG YID LA BYED
PA'I SBYOR BA LA GOMS PA LAS, 'KHOR BA LA YID BYUNG BA MANG BA'I
SHAS CHE BA'I RGYUD KYIS MYA NGAN LAS 'DAS PA KHO NA LA ZHI BAR
LTA ZHING, SEMS CAN

RNAMS LA SNYING RJE BTANG STE, MYUR BA KHO NAR GANG ZAG PA ZAD PA
MNGON SUM DU BYED PAR 'GYUR GYI, RGYUD CHOS KYI MTSAN MA LA 'DU
SHES PAS GZIR BAS DUS RING POR 'JUG KYANG GANG GI MTHAR PHYIN PAS
SHES BYA THAMS CAD LA YE SHES DBANG BA THOB PA DE LTA BU'I DE
BZHIN GSHEGS PA'I

TING NGE 'DZIN GYI RIGS ZHI BA SEMS KYI TING NGE 'DZIN NI 'THOB
PAR MI 'GYUR RO, ,'DIR YANG BSHAD PA, BRTAGS PA'I CHOS KYI RNAM
RTOG NI, ,SHES BYA KUN LA MA SPANGS PAR, ,THAMS CAD MKHYEN NYID
YOD MIN PAS, ,DE PHYIR CHOS LA BDAG MED BSTAN, ,GANG GI

TSE BYANG CHUB SEMS DPA' RNAMS RNAM PAR GROL BA NA CI DE DAG CHOS
LA BDAG MED PA SHES PAS RNAM PAR GROL LAM, 'ON TE GANG ZAG LA
BDAG MED PAR SHES PAS SHE NA, BSHAD PA CHOS LA BDAG MED PAR SHES
PAS SO, ,CI'I PHYIR NYAN THOS KYI THEG PAR KHAMS MANG PO PA

DANG; DGRA BCOM PA'I MDO LA SOGS PA DAG LAS SANGS RGYAS RNAMS
DANG, NYAN THOS RNAMS SU RNAM BAR GROL BA'I THABS MTSUNGS PA NYID
DU BSTAN ZHE NA, RNAM PAR GROL BA MTSUNGS BA NYID DU BSTAN NA
DE'I THABS MTSUNGS PA NYID KYANG BSTAN PAR BYA BA YIN NO, ,SANGS
RGYAS

@109B RNAMS KYIS RNAM PAR GROL BA NI KHYAD PAR YOD DE, NYON MONGS
PA'I SGRIB PA LAS NI NYON MONGS PA BAG CHAGS DANG BCAS PA SPANGS
PA'I PHYIR RO, ,SHES BYA'I SGRIB PA SPANGS BA LAS KYANG YIN TE,
SHES BYA THAMS CAD KYI RNAM PA THAMS CAD MNGON PAR RDZOGS PAR
BYANG CHUB PA'I

PHYIR RO, ,THABS KYI KHYAD PAR YANG YOD DE, DRAN PA NYE BAR GZHAG
PA LA SOGS PA LA KHYAD PAR YOD PA'I PHYIR RO, ,'O NA SANGS RGYAS
RNAMS KYIS MA YIN BZHIN DU DE MTSUNGS PA NYID DU NYID KYIS STON
PA MDZAD PA NA NYAN THOS RNAMS LA SLU BAR MDZAD MOD CE NA, SANGS
RGYAS

RNAMS KYIS NI MTSUNGS PA NYID KYANG YANG YOD LA, KHYAD PAR DU
'PHAGS PA NYID KYANG YOD PAS 'DI LA SLU BA GA LA YOD, SANGS RGYAS
RNAMS KYI SKAL BA MNYAM PA NYID DU GSHEGS PAS SEMS CAN GANG DAG
'DUL BAR MDZAD PA STE, JI LTAR RMAD DU BYUNG BA DANG PO'I MDO LAS

GSUNGS PA LTA BU YIN NA, CI DE DAG BSLUS PA YIN NAM, BCOM LDAN
'DAS KYIS DON DAM PA STONG PA NYID LAS, LAS KYANG YOD RNAM PAR
SMIN PA YANG YOD LA BYED PA PO NI MI DMIGS SO ZHES GSUNGS PA GANG
YIN PA DE CI DON DAM PA NYID DU'AM, 'ON TE KUN RDZOB

NYID DU YIN ZHE NA, DE LAS CIR 'GYUR, GAL TE DON DAM PA NYID DU
YIN NA, JI LTAR NA CHOS THAMS CAD NGO BO NYID MED PA YIN, GAL TE
KUN RDZOB TU YIN NA BYED PA PO YANG KUN RDZOB TU YOD PAS BYED PA
PO NI MI DMIGS SO ZHES BRJOD PAR MI BYA'O ZHE NA, RE ZHIG KUN

RDZOB CES BYA BA 'DI NI CI YIN, DON DAM PA NI GANG ZHIG YIN, DE
LAS CI KUN RDZOB TU YOD DAM, CI DON DAM PAR YOD PAR SHES PAR
BYA'O, ,MING DANG, BRJOD PA DANG, GDAGS PA DANG, THA SNYAD NI KUN
RDZOB YIN LA CHOS RNAMS KYI RANG GI MTSAN NYID NI DON DAM PA MA
YIN NO ZHE NA,

'O NA DE LTA NA LAS DANG RNAM PAR SMIN PA GNYIS MING DU YANG YOD,
RANG GI MTSAN NYID DU YANG YOD PAS DE GNYIS JI LTAR 'DOD PAR YOD
PA NYID DU RTOGS LA RAG GO, ,NGED NI GANG ZAG KUN RDZOB TU YOD
KYI RDZAS SU NI MA YIN TE, PHUNG PO RNAMS LA DE'I MING GDAGS PA'I
PHYIR RO, ,LAS DANG

@110A *, ,RNAM PAR SMIN PA DAG NI KUN RDZOB TU RDZAS SU YOD, DON
DAM PAR NI MED DE, 'JIG RTEN PA'I SHES PA'I YUL YIN PA'I PHYIR
RO, ,DAM PA NI YE SHES 'JIG RTEN LAS 'DAS PA YIN TE, DE'I DON YIN
PAS DON DAM PA'O, ,DE GNYIS KYI RANG GI MTSAN NYID NI DE'I

YUL MA YIN TE, DE'I YUL NI BRJOD DU MED PA'I PHYI'I MTSAN NYID
YIN BA'I PHYIR RO, ,'DIR 'JIG RTEN PA'I SHES PA'AM, 'JIG RTEN LAS
'DAS PA TSAD MA YIN ZHE NA, GCIG KHO NAR NI 'JIG RTEN LAS 'DAS PA
YIN NO, ,'JIG RTEN PA NI DBYE BA YOD DE, 'JIG RTEN

LAS 'DAS PA'I RJES LAS THOB PA GANG YIN PA DE NI TSAD MA YIN NO,
,GZHAN NI TSAD MA MA YIN NO, ,DE LTAR NA DGE 'DUN PHAL CHEN SDE
PA RNAMS KYI TSIGS SU BCAD PA, MIG DANG RNA BA SNA YANG TSAD MA
MIN, ,LCE DANG LUS DANG SEMS KYANG TSAD MA MIN, ,GAL TE DBANG PO
DE DAG

TSAD YIN NA, ,'PHAGS PA'I LAM GYI BYA BA MED PAR 'GYUR, ,ZHES BYA
BA 'DI DANG YANG MTHUN PAR BYAS PA YIN NO, ,YANG THEG PA CHEN PO
BA KHA CIG THAMS CAD RANG GI MTSAN NYID DU NI MED PA KHO NA YIN
LA, KUN RDZOB TU NI BCOM LDAN 'DAS KYIS CHOS RNAMS YOD PA NYID DU
BSTAN

TO ZHES SGRA JI BZHIN BA NYID KYI DON YIN PAR BRJOD PA GANG YIN
PA DE DAG LA JI SKAD BSTAN PA'I BRTZAD PA 'DI YANG 'BYUNG BAR
'GYUR RO,, ,,BAM PO BRGYAD PA, KUN RDZOB CES BYA BA YANG BRJOD PA
YIN LA, DE YANG KUN NAS NYON MONGS PA DANG MTHUN PA NYES PAR
BSHAD PA ZHES

BYA BA LA, RNAM PAR BYANG BA DANG MTHUN PA NI LEGS PAR BSHAD PA
ZHES BYA BA YIN NO ZHE NA, BRJOD BA TZAM DU ZAD NA JI LTAR NA
LEGS PAR BSHAD PA'AM, NYES PAR BSHAD PAR 'GYUR, KUN RDZOB KYANG
KHA CIG GDON MI ZA BAR DNGOS SU KHAS BLANG BAR BYA BAR 'GYUR RO,
,YANG NA

DE YANG MED NA NI JI LTAR KUN RDZOB TU YOD PA NYID DU GSUNGS PA
YIN, KUN NAS NYON MONGS PA DANG, RNAM PAR BYANG BA THAMS CAD LA
SKUR BA BTAB PAS GNAS DANG GNAS MA YIN PA GNYIS LA MI GNAS PA'I
PHYIR DANG, RANG GIS RANG SMRA BA BKAG PA'I PHYIR BRJOD DU MED
PAR 'GYUR RO, ,

@110B DGONGS PA CAN YIN PAR SMRA BA NA NI NYES PA 'DI DAG TU MI
'GYUR RO, ,'O NA KUN RDZOB SGRA TZAM DU MI 'DOD NA THEG PA CHEN
PO LAS 'BYUNG BA'I TSIGS SU BCAD PA, 'DI DAG THAMS CAD MING TZAM
STE, ,'DU SHES TZAM LA GNAS PA YIN, ,BRJOD PA LAS NI LOGS SHIG
NA, ,BRJOD PAR

BYA BA YOD MA YIN, ,ZHES BYA BA NI 'DI JI LTAR 'GRUB CE NA, 'DIR
BRJOD PA LAS LOGS SHIG NA BRJOD PAR BYA BA MED PAR BKAG PA YIN
GYI BRJOD DU MED PA'I MTSAN NYID KYI DNGOS PO NI MA YIN TE, DE
LTAR NA DE NI 'DI KHO NA LTAR YIN TE, 'DU SHES TZAM LA GNAS PA
YIN, ,ZHES GSUNGS

PA YANG 'DIR SEMS LAS BYUNG BA'I 'DU SHES LA 'DU SHES ZHES GSUNGS
TE, MDO LAS JI LTAR 'DU SHES 'BYUNG BA DE LTAR RJES SU THA SNYAD
'DOGS SO ZHES 'BYUNG BA'I PHYIR RO, ,MING NYID MING LA GNAS PAR
NI MI RUNG NGO, ,'DI LTAR MJUG THOGS SU YANG, MING NI GANG DANG
GANG GIS SU, ,

CHOS NI GANG DANG GANG BRJOD PA, ,DE LA YOD PA MA YIN TE, ,DE NI
CHOS RNAMS CHOS NYID DO, ,ZHES GSUNGS PA YANG YIN NO, ,GAL TE
BRJOD DU MED PA'I MTSAN NYID KYI CHOS MED NA DE LA ZHES MI GSUNG
GIS, YOD PA MA YIN NO ZHES BYA BA NYI TSE GSUNG BAR 'GYUR RO,
,BYIS PA RNAMS KYIS KUN

DU BRTAGS PA BZHIN DU CHOS BRJOD PAR BYA BA DE YANG KUN DU BRTAGS
PA'I MTSAN NYID DE LA MED DO, ,DE LA MED NA MING LA MED PAS DE'I
PHYIR DE LA YOD PA MA YIN TE ZHES GSUNGS SO, ,'DI SKAD DU, DE NI
CHOS RNAMS CHOS NYID DO ZHES GSUNGS PA GANG YIN PA YANG YIN PA
YANG 'DIR BRJOD DU MED PA NYID KYI

CHOS NYID LA DGONGS SO, ,BRJOD PA TZAM DU ZAD NA NI CHOS GANG DAG
GI CHOS NYID GANG YIN PAR 'GYUR YANG, MING GIS KYANG NI MING NYID
STONG, ,ZHES GANG GIS GSUNGS PA DE YANG 'DI THAMS CAD MING TZAM
MO ZHES DAM BCAS NAS MING YANG MED DO ZHES BYA BA 'DI JI LTAR
RIGS PA YIN ZHE NA,

KUN DU BRTAGS PA'I NGO BO NYID DGAG PA YIN NA NI BRJOD PA'I BDAG
NYID DU KUN TU BRTAGS PA'I BRJOD PA GANG YANG BKAG PA YIN PAS
RIGS PA'I NGO BOR 'GYUR RO, ,DE LTAR YANG MI 'DOD NA NI, CHOS
RNAMS THAMS CAD MING MED CING, ,MING GIS YONGS SU BRJOD PA YIN,
,ZHES GANG GSUNG

@111A *, ,PA YANG GAL TE MED PA KHO NA YIN NA, CHOS MING MED PA
DE DAG GANG YIN, BRJOD DU MED PA'I MTSAN NYID DAG CHOS RNAMS
THAMS CAD YIN NA NI, BYIS BA RNAMS KYIS KUN DU BRTAGS PA BZHIN DU
BRJOD PAS, RJOD PAR BYED BA DE'I RJES SU 'BRANGS NAS 'PHAGS

PA RNAMS KYIS KYANG MING MED PA RNAMS MING GIS YONGS SU BRJOD PA
YIN PAR RUNG NGO, ,DE LTAR NA DGONGS PA NGES PAR 'GREL PA'I MDO
LAS, RIGS KYI BU 'DUS BYAS ZHES BYA BA DE NE STON PAS BTAGS PA'I
TSIG YIN TE, STON PAS BTAGS PA'I TSIG GANG YIN PA DE NI KUN DU
RTOG PA LAS BYUNG

BA THA SNYAD DU BRJOD PA YIN LA, KUN DU RTOG PA LAS BYUNG BA THA
SNYAD DU BRJOD PA GANG YIN PA DE NI KUN DU RTOG PA SNA TSOGS KYI
THA SNYAD DU BRJOD PA GTAN YONGS SU MA GRUB PA'I PHYIR 'DUS BYAS
MA YIN NO, ,'DUS BYAS JI LTA BA BZHIN DU 'DUS MA BYAS KYANG DE
BZHIN NO ZHES DE BZHIN DU SBYAR RO, ,'DUS BYAS DANG 'DUS MA

BYAS SU MA GTOGS PA GANG CI BRJOD KYANG DE YANG DE DANG 'DRA BA
NYID DU 'GYUR RO, ,DE YANG BRJOD PA NI DNGOS PO MED PA CAN YANG
MA YIN TE, DNGOS PO DE YANG GANG ZHE NA, 'PHAGS PA RNAMS KYIS
'PHAGS PA'I SHES PA DANG 'PHAGS PA'I MTHONG BAS BRJOD DU MED PAR
MNGON PAR RDZOGS PAR SANGS

RGYAS PA GANG YIN PA STE, ZHES 'BYUNG BA'I MDO SDE'I DUM BU DANG
YANG SBYAR BA YIN NO, ,RE ZHIG CHOS THAMS CAD NI NGO BO NYID MED
PA MA SKYES PA, MA 'GAGS PA ZHES BYA BA DE LTA BU LA SOGS PA
DANG, TSIGS SU BCAD PA DE DGONGS PA CAN YIN DU CHUG NA, YANG THEG
PA CHEN PO LAS,

BRAM ZE'I KHYE'U BLA MA NAS BZUNG STE YONGS SU MYA NGAN LAS 'DAS
PA CHEN PO'I BAR DU SPRUL BA TZAM ZHIG YIN PAR BSTAN PA DE LA
DGONGS PA CI YOD CE NA, 'DI LA NYES PA CI YOD, SANGS RGYAS KYI
GSUNG GRAGS PA DANG 'GAL TE, NYAN THOS KYI THEG PAR SDE PA THAMS
CAD LAS ZAS GTZANG MA'I

SRAS SH'AKYA THUB BA GANG YIN PA DE NI SANGS RGYAS DANG BYANG
CHUB SEMS DPA' YANG DE ZHES BYA'O ZHES 'BYUNG NGO ZHE NA, CI NYAN
THOS KYI THEG BA LA SANGS RGYAS KYI SPRUL PA MI 'DOD DAM, GAL TE
MI 'DOD NA 'DUL BA LAS 'PHAGS BA MA 'GAGS PAS LHA'I MIG GIS BAR
DO'I SRID PA MANG PO THAMS

@111B CAD DANG; SANGS RGYAS KYI SPRUL BA RNAMS MTHONG NGO ZHES
GSUNGS PA DANG 'GAL BAR 'GYUR LA, DUS GCIG TU PHYOGS DANG YUL SNA
TSOGS LA SANGS RGYAS KYIS 'DUL BA 'KHOD PA RNAMS 'DUL BAR MDZAD
BA MI 'GRUB PAR 'GYUR RO, ,CI SANGS RGYAS KYI SPRUL PA DE GDUL BA
RNAMS LA 'DI

SKAD DU, NGA NI SANGS RGYAS KYI SPRUL PA YIN GYI SANGS RGYAS SAM
BYANG CHUB SEMS DPA' NI MA YIN NO ZHES GSUNG NGAM, SMRAS PA, MA
YIN NO ZHE NA, NYID SANGS RGYAS YIN PAR STON MOD, SMRAS PA DE
BZHIN NO ZHE NA, CI'I PHYIR YIN, SANGS RGYAS KYI MTSAN LA GDUL PA
RNAMS DGA' BA DANG,

RAB TU DGA' BA DANG, GUS PA DANG, ZHES DANG, DAD PA LA SOGS PA'I
KHYAD PAR BSKYED PA'I PHYIR RO ZHE NA, DE BZHIN DU SANGS RGYAS
KYI SPRUL PA SH'AKYA THUB PA 'DI YANG GAL TE NYID SANGS RGYAS YIN
PAR YANG GSUNGS LA, NYAN THOS RNAMS KYIS KYANG DE BZHIN DU BZUNG
NA DE LA 'GAL BA CI YOD,

SPRUL PA DE GANG GI YIN PA'I NGO BO NYID KYI SANGS RGYAS DE GANG
YIN ZHE NA, BYANG CHUB SEMS DPA'I SA BCU PA LAS SANGS RGYAS KYI
DBANG BSKUR BA THOB PA GANG YIN PA STE, SA DE YONGS SU SBYANGS
PA'I PHYIR BSOD NAMS DANG YE SHES KYI TSOGS YONGS SU RDZOGS PA
DANG, NYON MONGS PA DANG SHES BYA'I

SGRIB PA THAMS CAD SPANGS PA'I PHYIR GNAS GYUR PA BSAM GYIS MI
KHYAB PA BRNYES PA DANG, SEMS CAN THAMS CAD KYI SHES BA'I YUL LAS
'DAS PA'I BDAG NYID DE NI NGO BO NYID KYI SANGS RGYAS YIN TE,
SPRUL BA DE NI DE'I YIN NO, ,DE'I PHYIR, GZHAL YAS GRANGS NI MED
PA STE, ,BSAM

YAS BSTAN DU MED PAS NA, ,KHYOD NI NYID KYI RANG NYID KYI, ,NYID
NI MKHYEN PA KHO NAR 'OS, ,ZHES BSTOD PA YIN NO, ,MI'I SKYE BA
MED PAR SANGS RGYAS NYID MED NA, JI LTAR MI RNAMS SU MA SKYES PA
MNGON PAR RDZOGS PAR SANGS RGYAS SHE NA MED DO ZHES BYA BA DE
GANG DU GSUNGS, NYAN THOS KYI

THEG PAR RO ZHE NA, GANG DU MIR SPRUL BA KHO NAS MNGON PAR RDZOGS
PAR BYANG CHUB PA STON BA DER JI LTAR GZHAN DU BRJOD PAR BYA, GAL
TE SPRUL PA DE MI 'DOD NA CIR 'GYUR ZHE NA, CI ZHIG TU 'GYUR TE,
THEG PA CHEN PO SKYON MED PA LA YANG GNOD PA BYAS PAR 'GYUR MOD,
GZHAN YANG MI

@112A *, ,RIGS PA MANG POR 'GYUR TE, BYANG CHUB SEMS DPA' THAMS
CAD MKHYEN PA'I YE SHES DANG, NYON MONGS PA BAG CHAGS DANG BCAS
PA SPANGS PA DANG NYE BAR GYUR CING GANG GIS NA YUM GYI LHUMS SU
'JUG PA DANG, 'BYUNG BA NA DE LAS 'JIG RTEN THAMS CAD SNANG BA
RGYA

CHEN POS KHYAB PAR GYUR PA DE LTA BU'I MTHU PHUN SUM TSOGS PA YIN
LA, THOS PA DANG TING NGE 'DZIN GYI SNYOMS PAR 'JUG PA MTHA' YAS
PA'I DBANG THOB PA YANG MA YIN ZHING, NYON MONGS PA'I KUN DU RGYU
BA THAMS CAD RNAM PAR MA BSAL BA YIN NO ZHES 'BYUNG BA MI RIGS PA
YIN NO, ,YANG

NA DE LTAR GYUR NA YANG NYON MONGS PA'I DBANG GIS 'DOD PA'I KHAMS
SU SKYE ZHING MNGAL GYI GZIMS MAL DU GZIMS SO ZHES 'BYUNG BA MI
RIGS SO, ,BYANG CHUB SEMS DPA' BLTAMS PA'I MOD LA SUS KYANG MA
BZUNG BAR GOM PA BDUN 'DOR BA DANG, PHYOGS BZHIR GZIGS PA DANG,
'DI

NI NGA'I SRID PA DAG TU SKYE BA THA MA YIN NO ZHES TSIG TU GSUNG
LA, PHYIS BGRES PA'I RGYUS DBANG PO YONGS SU SMIN NA 'DOD PA'I
DGA' BA'I LONGS SPYOD BAG MED PA LA ZHUGS SO ZHES 'BYUNG BA MI
RIGS SO, ,RANG BZHIN GYIS SKYE BA DU MA'I TSE RABS DGONGS PA YANG
YIN, BCOM LDAN 'DAS 'OD

SRUNGS LA TSANGS PAR SPYOD PA SPYAD NAS, BYANG CHUB KYI LAM LA
GOMS PAR YANG MDZAD LA, DGA' LDAN NAS KYANG LHA'I RIS DRUG LA
BKA' STZAL NAS GSHEGS PA BDAG NYID DANG, GZHAN DAG GI RGA BA
DANG, NA BA DANG 'CHI BA'I CHOS NYID MI MKHYEN PAR GYUR PA DANG,
GZHAN MU STEGS CAN RNAMS

LAS BYANG CHUB KYI LAM TSOL BAR ZHUGS PA DANG, BDAG NYID DUB PAR
GNAS PA LA RJES SU SBYOR BA'I MTHA' LA LAM YIN PAR 'DU SHES MDZAD
NAS DKA' THUB DRAG PO DAG GIS BDAG NYID NYON MONGS PAR GYUR TO
ZHES 'BYUNG BA MI RIGS SO, ,YANG NA TSE RABS MI DGONGS NA NI DE
LTA NA YANG BSKAL PA

NI NYUNG BAR BSOD NAMS DANG YE SHES KYI TSOGS BSKYED PAS, SKU
YANG DAG PAR GRUB PA DRAN PA DANG BLO GROS CHEN PO'I STOBS BSKYED
PA THOB PA, MNGAL NA YANG BSNYEL BA MI MNGA' BA BLTAMS MA THAG TU
TSIG DE LTA BU GSUNGS SO ZHES BYA BA MI RIGS SO, ,BYANG CHUB SEMS
DPA' SRID PA THA MA

@112B BSAM GTAN DANG, GZUGS MED PA'I SNYOMS PAR 'JUG PA BSKYED
NAS, YONGS SU NYAMS SO ZHES BYA BA MI RIGS SO, ,YANG NA YONGS SU
MA NYAMS BAR GYUR NA NI DKA' BA SPYAD PAS DAG PAR THUGS SU CHUD
PA'I PHYIR 'DOD PA NA SPYOD PA'I TSUL KHRIMS DANG, BRTUL ZHUGS
MCHOG TU

'DZIN PA'I LTA BA LA MCHOG TU 'DZIN PAR GYUR RO ZHES 'BYUNG BA MI
RIGS SO, ,'ON KYANG RUNG STE, BYANG CHUB SEMS DPAS JI SKAD BSTAN
PA DE THAMS CAD ZHAL GYIS BZHES PA NI SEMS CAN 'DUL BA'I THABS
KYI RNAM PA YONGS SU 'DZIN DU GZHUG PA'I PHYIR, BLO SNGON DU
BTANG BA YIN NO ZHE NA,

DE THAMS CAD NI SPRUL PAS KYANG MDZAD PAR SPYOD PAS RGYU MED PAR
SKYE BA LEN PA DANG, 'DOD PA'I BSOD NAMS KYI RJES SU SBYOR BA'I
MTHA' DANG, BDAG NYID DUB PAR GNAS PA LA RJES SU SBYOR BA'I MTHA'
LA BRTEN PAR MI RIGS SO, ,GAL TE DE THAMS CAD SPRUL PA YIN NA
CI'I PHYIR DKA' BA

SPYAD PA NA, NGA BRAM ZE'I KHYE'U BLA MA'I GNAS SKABS NA YANG DAG
PAR RDZOGS PA'I SANGS RGYAS 'OD SRUNGS LA DGE SBYONG MGO REG DE
LA BYANG CHUB GA LA YOD, BYANG CHUB NI MCHOG TU DKA' BA YIN NO
ZHES KHA BYAS PA'I LAS DE'I RNAM PAR SMIN PA NI NGA LO DRUG TU
DKA' BA SPYAD PA GANG YIN PA 'DI

YIN NO ZHES LAS KYI RGYU BA BSHAD CE NA, DE NI DI LTAR RIGS 'DI
GSAL BAR BYA'O SNYAM NA SHIN TU MUN PA BYAS PA YIN NO, ,JI LTAR
NA KHYIM BDAG MGON MED ZAS SBYIN GYIS NI SANGS RGYAS ZHES BYA BA
SNGON MA THOS PA'I SGRA THOS NAS BA SPU THAMS CAD ZING ZHES BYED
CING, SHIN TU BLTA BA

LA SPRO BAR GYUR PA GANG YIN PA DANG, BRAM ZE'I KHYE'U BLA MA TSE
RABS GSUM NA SANGS RGYAS SU 'GYUR BA GANG YIN PAS NI SANGS RGYAS
NYID LA SKUR PA BTAB PA 'DI DGONGS PA CAN MA YIN PAR KHYED YID
CHES PAR SPRO, SPRUL PA'I DNGOS PO NI MI STON KYANG LAS KYI RGYU
BA NI GDON MI ZA BAR BSTAN PAR

BYA STE, SEMS CAN RNAMS LAS KYI 'JIGS PA NYID YONGS SU BSKYED
PA'I PHYIR RO, ,SANGS RGYAS RNAMS SPRUL PA DAG GIS BRDZUN GSUNGS
PA YIN PAR 'GYUR RO ZHE NA, KYE MA NYES PAR 'DZIN PA RNAMS GDUL
DKA' BA NYID YIN NO, ,SANGS RGYAS RNAMS NI SEMS CAN RNAMS LA JI
LTA JI LTAR PHAN

@113A *, ,PA DE LTAR DE LTAR SPRUL PA MDZAD PA'AM GSUNG BA YIN
NA, 'DI LA CI ZHIG MI RANGS PAR BYA, GZHAN DU JI LTAR GDUL BA
DANG, SKAL BA MNYAM PA'I SPRUL PA RNAMS KYIS DE DANG SKAL BA
MNYAM PA'I RIGS LA SOGS PA DAM BCAS PA 'GAL BAR MI 'GYUR, RE

ZHIG 'DI YANG DPYAD PAR BYA'O, ,CI DE BZHIN GSHEGS PA RNAMS TSIG
RTZUB PO'AM MDZA' PO DANG DBYE BAR BYED PA GSUNG NGAM, SMRAS PA,
SEMS CAN RNAMS LA PHAN PAR BYA BA'I PHYIR GSUNGS TE, GZHAN DU NA
'CHAR KA DANG CI ZHIG GSUNG BA'I MDO LA SOGS PA DAG DANG 'GAL BAR

'GYUR RO ZHE NA, CI NGAG GI LAS KHA NA MTHO BA DANG BCAS PAR
BRJOD PAR BYA BA'AM, SMRAS PA MA YIN, DE CI'I PHYIR ZHE NA, DGE
BA'I SEMS LAS BYUNG BA'I PHYIR RO ZHE NA, BRDZUN YANG DE KHO NA
BZHIN DU CI'I PHYIR MI 'DOD, 'O NA BLA MA LA SOGS PA SPRUL BA YIN
PAR BSTAN PA LA DGOS PA

CI ZHIG YOD CE NA, THABS LA MKHAS PA'I MDO SDE DANG, 'JIG RTEN
LAS 'DAS PA'I LE'U LA SOGS PA DAG JI LTAR 'OS PAR NGES PAR GZUNG
BAR BYA'O, ,THABS LA MKHAS PA'I MDO SDE TSAD MA NYID YIN NA NI HA
CANG THAL BAR 'GYUR TE, DE LA THABS LA MKHAS PA NYID KYIS SROG
GCOD

PA NI KHA NA MA THO BA MED DO ZHES GSUNGS SO, ,DE LTA YIN NA NI
GANG DAG PHAN PAR 'DOD PAS DE RNAMS MTHO RIS THOB PAR BYA BA'I
PHYIR DANG, 'KHOR BA LAS THAR BAR BYA BA'I PHYIR, PHYUGS DANG DUD
'GRO SNA TSOGS GSOD PAR BYED PA, MCHOD SBYIN PA RNAMS 'KHOR BA
LAS THAR BAR BYA

BA RNAMS LA CI'I PHYIR KHA NA MA THO BA MED PAR MI 'GYUR ZHE NA,
CI 'O THUG DANG KHVAm RA 'DRA BA NYID YIN NAM, DE RNAMS KYI SROG
GCOD PA DE NI GTI MUG LAS SKYES PA DANG, CHAGS PA LAS SKYES PA
YIN NO, ,PHYUGS DANG SROG CHAGS GZHAN DAG LA MCHOD SBYIN CAN GYI
SDUG BSNGAL GYIS

'CHI BAR BYED PA'AM, BSAD PAS MTHO RIS SAM THAR PA 'THOB BO SNYAM
PA NI GTI MUG STE, LAS DANG 'BRAS BU PHYIN CI LOG PA LA MNGON PAR
ZHEN PA'I PHYIR RO, ,BDAG LAS 'DIS MTHO RIS SU 'GRO BAR 'GYUR RO
SNYAM PA NI GTI MUG DANG CHAGS PA'O, ,BCOM LDAN 'DAS KYIS DGE

@113B SLONG DAG SROG GCOD PA NI RNAM PA GSUM STE, CHAGS PA LAS
SKYES PA DANG, ZHE SDANG LAS SKYES PA DANG, GTI MUG LAS SKYES
PA'O, ,LOG PAR LTA BA'I BAR LA YANG DE BZHIN NO ZHES MI DGE BA'I
LAS KYI LAM RNAMS KYI MTSAN NYID SPYI RNAM PAR GZHAG PAS, DE'I
PHYIR JI LTAR NA DE KHA

NA MA THO BA MED PAR 'GRUB, THABS LA MKHAS PA'I MDO SDE LAS NI MA
CHAGS PA LA SOGS PA LAS BYUNG BA'I SROG GCOD PA KHA NA MA THO BA
MED PA'O ZHES YONGS SU BSTAN PAS DE DANG DER JI LTAR NA 'DRA BA
NYID YIN, JI LTAR MA CHAGS PA LA SOGS PA LAS 'BYUNG ZHE NA, GAL
TE GZHAN

MTSAMS MED PA'I LAS BYED PA LA MNGON DU PHYOGS PA MTHONG NA, LAS
DE NI YUN RING POR RNAM PAR SMIN PA DRAG POR 'GYUR BAR RIG NAS,
SNYING RJE BYED PA NA DE BSAD PAS BDAG NYID SEMS CAN DMYAL BAR
SKYE BA YANG KHAS BLANGS NAS, DE YONGS SU BSKYAB PA'I PHYIR DGE
BA'AM LUNG

DU MA BSTAN PA'I SEMS KYI GNAS SKABS BYAS TE, BDAG SEMS CAN DMYAL
BA RNAMS SU SKYE SA PA NI SLA'I SDUG BSNGAL GYI PHUNG PO CHEN PO
DANG 'BREL BAR GYUR NA MI RUNG NGO SNYAM NAS GSOD PAR BYED PA
STE, DE LTA BU NI DGE BA'I SEMS LAS BYUNG BA'I PHYIR RO, ,'DI
LTAR DGE BA'I SEMS

KYANG MA CHAGS PA LA SOGS PA DANG MTSUNGS PAR LDAN PA YIN NO,
,'ON TE MA CHAGS PA LA SOGS PA LAS BYUNG YANG SROG GCOD PA'I
SKYON DU 'GYUR NA NI TSIG RTZUB BO DANG, MDZA' BO 'BYED PA DANG,
JI SKAD DU GSUNGS PA'I MDO SDE YANG SKYON DU 'GYUR RO, ,DE YONGS
SU GTONG BA'I

SEMS NYID GANG YIN PA DE NYID 'DIR ZHE SDANG MA YIN NAM ZHE NA,
'DI SDUG BSNGAL GYI CHU BO CHEN PO LAS YONGS SU BSKYAB PAR 'DOD
PAS BDAG LA BYAMS PA BAS KYANG LHAG PAR BYAMS PAS, DER DE NGES
PAR MYONG BAR 'GYUR BA'I LAS BYED PA LA MNGON DU PHYOGS PA'I LUS
PAS PHUL DU

BYUNG BA'I LUS GANG THOB PAR BYED PA NA, DA YONGS SU BTANG BA
GANG YIN, GZHAN YANG SNYING BRTZE BA'I BDAG NYID DAG GIS SBYOR BA
GANG GIS, PHAN PHYIR GZHAN GSOD DE NI SKYON CAN NA, ,GANG GIS DGE
SBYONG DRUG CU LA SOGS SHING, ,MDO GNYIS THUB PAS BSTAN PA DE
CI'I

@114A *, ,PHYIR, ,MDO GNYIS KYANG GANG LAS CHOS KYI RNAM GRANGS
'DI BSHAD PA NA, DGE SBYONG DRUG CU KHA NAS KHRAG DRON MO BYUNG
STE, GNOD PA DE NYID KYIS DUS BYAS SO ZHES 'BYUNG BA LJON SHING
GI PHUNG PO LTA BU DANG, GANG LAS DE NA BCOM LDAN 'DAS KYIS DGE
SLONG

RNAMS LA DGE SLONG DAG MI SDUG PA SGOMS SHIG ,MI SDUG PA BSTEN
CING ZHES BYA BA NAS PHAN YON CHE'O ZHES BYA BA'I BAR DU MI SDUG
PA BSTEN CING, MI SDUG PA BSGOM PA'I BSNGAGS PA BSHAD PA DANG,
DE'I TSE DGE SLONG DAG MI SDUG PA BSGOMS SHING, MI SDUG PA BSGOMS
PA NA,

RNAG GI LUS 'DIS 'DZEM ZHING ZHES BYA BA NAS MTSON 'DEBS PAR BYED
CING, DGE SLONG GIS DGE SLONG GSOD PA'I BAR 'BYUNG BA RI DAGS
BZLOG GI MDO YIN NO, ,CI'I PHYIR THEG PA CHEN PO LAS SPRUL BA
SH'AKYA THUB PA SANGS RGYAS KYI SPRUL PA YIN PAR BSTAN LA, THEG
PA CHEN PO MA YIN PA

LA MA YIN ZHE NA, BYANG CHUB SEMS DPA' RNAMS NI RGYA CHEN PO LA
MOS PA YIN PAS, DE RNAMS LA SANGS RGYAS KYI NGO BO NYID DANG,
MTHU'I BDAG NYID CHEN PO'I KHYAD PAR BSTAN PA'I PHYIR DE BZHIN
GSHEGS PA SKYE BA BSTAN PA'I MDO BZHIN DU DE LTAR BSTAN PAR
BYA'O, ,GZHAN DU NA NI

DE RNAMS DE LTAR SEMS MNGON PAR 'DU BYED PAR MI 'GYUR LA, MI RIGS
PAR 'GYUR BA JI SKAD DU BSTAN PA DE'I LAN YANG JI LTAR BTAB PAR
'GYUR, NYAN THOS GANG DAG DE LTA BU LA MOS PA'I SKAL BA CAN DE
DAG NI DE NYID LAS THOS PAR 'GYUR RO, ,GANG DAG SKAL BA MED PA DE
RNAMS

LA NI DE BSTAN PA NYID SKYON DU 'GYUR RO, ,DE BAS NA THEG PA CHEN
PO SANGS RGYAS KYI GSUNG YIN NO ZHES BYA BA DE NI MI 'GAL LO,
,DE'I PHYIR SHIN TU RGYAS PA'I SDE THEG PA CHEN PO YIN NO ZHES
BYA BA 'GAL BA MED DO, ,RNAM PAR BSHAD PA'I RIGS BA LAS LE'UR
BCAD PA BZHI PA'O,, ,,

BRGAL BA DANG LAN GYI RNAM PA YANG BSTAN, JI LTAR MDO SDE BSHAD
PAR BYA BA'I RIGS PA YANG BSTAN TO, ,GZHAN YANG CHOS SMRA BA POS
THOG MA KHO NAR MDO SDE BKOD NAS BRGAL ZHING BRTAG PAR BYA STE,
'KHOR LAN RNAMS LA SRED PA BSKYED PA'I PHYIR RO, ,'ON KYANG SRED
PA CHUNG BA YIN BA

@114B RNAMS LA YANG RNA BLAG TU GZHUG PA'I PHYIR GUS PAR MNYAN PA
DANG LDAN PA BSHAD PAR BYA'O, ,GUS PAR MNYAN PA DANG LDAN PA 'DI
CI ZHIG CE NA, GTAM GANG LAS GUS PAR MNYAN PA BSTAN PA'O, ,RNA
BLAGS NA DGOS PA LA SOGS PA'I RIM BAS MDO SDE BSHAD PAR BYA'O,
,BRGAL

ZHING BRTAG PA BYAS NA YANG BRGAL BA CI'I PHYIR SMOS SHE NA,
BRGAL BA'I MJUG THOGS SU LAN RNAMS BDE BAR KHONG DU CHUD PAR BYA
BA'I PHYIR RO, ,SNGAR, MDO SDE'I CHE BA NYID THOS NA, ,MNYAN PA
DANG NI GZUNG BA LA, ,NYAN PA PO NI GUS BYED 'GYUR, ,DE PHYIR
THOG MAR DGOS PA BRJOD, ,CES BSTAN

PA YIN NA, DE CI'I PHYIR THOG MAR GUS PAR MNYAN PA DANG LDAN PA
BSHAD PAR BYA ZHE NA, DGOS PA BSTAN BA LA YANG GUS PAR MNYAN PAR
BYA BA'I PHYIR RO, ,KHA CIG MDO SDE'I DON KHONG DU CHUD PAR MI
NUS BA DAG 'BYUNG BAS DE DAG LA CHOS TZAM LA YANG GUS BAR MNYAN
PAS BSOD NAMS

BSKYED PAR BYA BA'I PHYIR DANG, DON KHONG DU CHUD PA LA SMOS BAS
SHES RAB KYI KHAMS BSKYED PAR BYA BA'I PHYIR, GDON MI ZA BAR THOG
MAR GUS PAR MNYAN BA DANG LDAN PA BSHAD PAR BYA'O, ,JI LTAR BSHAD
PAR BYA ZHE NA, RNAM PA GSUM DAG GIS TE, YANG DAG PAR 'DZIN DU
GZHUG

PA NYID DANG, DGOS PA YANG DAG PAR BSTAN PA NYID DANG, RMUGS PA
DANG, GNYID DANG LOG PA'I RNAM PAR RTOG PA RNAMS KYIS ZHUM PA
DANG, SEMS RNAM PAR G-YENGS PA RNAMS LA YANG MTSAN DANG, RAB TU
DGA' BA DANG, SKYO BA'I GTAM NYE BAR BSGRUB PA NYID KYIS SO, ,JI
LTAR

NA YANG DAG PAR 'DZIN DU GZHUG PA NYID KYIS SHE NA, GUS BAR CHOS
MNYAN PAR BYA'O ZHES BYA BAS YANG DAG PAR 'DZUD PA'I PHYIR RO,
,'DIR YANG DAG PAR 'DZUD PA NI YANG DAG PAR 'DZIN DU GZHUG PA YIN
PAR RIG PAR BYA'O, ,SANGS RGYAS BCOM LDAN 'DAS NI 'KHOR LA CHOS
STON PAR MDZAD

PA NA DBYANGS YAN LAG LNGA DANG LDAN PA ZHAL NAS 'BYUNG NGO, ,RE
ZHIG DE YANG DE LTA BU'I YON TAN DANG LDAN PA'I GSUNG GIS CHOS
STON PA NA, DGE SLONG DAG KHYED LA CHOS BSTAN GYI DE'I PHYIR NYON
LA LEGS PAR RAB TU YID LA BYOS SHIG CES DE LTAR YANG DAG PAR
'DZIN DU GZHUG PAR MDZAD PA YIN

@115A *, ,NA BDAG CAG LA LTA SMOS KYANG CI DGOS PAS SO, ,DBYANGS
KYI YAN LAG LNGA NI 'BRUG SGRA LTAR ZAB BA DANG, SNYAN CING 'JEBS
LA RNAR SNYAN PA DANG, YID DU 'ONG ZHING DGA' BAR BYED PA DANG,
RNAM PAR GSAL ZHING RNAM PAR RIG PAR BYA BA DANG, MNYAN PAR 'OS
SHING

MI MTHUN PA MED PA STE, 'DIS DE BZHIN GSHEGS PA'I DBYANGS KYI YON
TAN LNGA PO RGYA CHE BA NYID DANG, RIGS PA'I DON DANG LDAN PA
NYID DANG, GZUNG SLA BA NYID DANG, SNA TSOGS CI 'DOD BA NYID
YONGS SU BSTAN TO, ,YON TAN LNGA PO 'DI DAG NI MNYAN PA DANG,
RNAM PAR MI G-YENG BA DANG,

RNAM PAR GROL BA DANG, KHONG DU CHUD PAR BYED PA DANG, YONGS SU
SMIN PAR BYED PA'I YAN LAG TU GO RIMS BZHIN DU 'GYUR RO, ,BSDUS
PA'I TSIGS SU BCAD PA DAG NI, YON TAN LNGA NI RGYA CHEN DANG
,SNYAN DAN RIGS DON LDAN NYID DANG, ,GZUNG SLA SNA TSOGS CI 'DOD
NYID, ,'DI

DAG LNGA YI YAN LAG STE, ,MNYAN DANG RNAM PAR MI G-YENG DANG,
,RNAM GROL KHONG DU CHUD PA DANG, ,SMIN PAR BYED PA YIN TE DES,
,THUB CHEN GSUNG NI YAN LAG LNGA, ,'PHAGS PA SH'A RI'I BUS TSE
DANG LDAN PA DAG DGE SLONG CHOS SMRA BA POS GZHAN DAG LA CHOS
DANG LDAN PA'I GTAM SMRA

BA NA; RNAM PA NYI SHU DAG DANG LDAN PAS GTAM BYA STE, DUS SU
GTAM BYA BA DANG, GUS PA DANG, GO RIMS DANG ZHES BYA BA DE LTA BU
LA SOGS PA DANG TSE DANG LDAN PA DAG CHOS MNYAN PAR 'DOD PAS RNAM
PA BCU DRUG DANG LDAN PAS CHOS MNYAN PAR BYA STE, DUS SU CHOS
MNYAN PAR BYA BA

DANG; GUS PA DANG, SRI ZHU DANG ZHES BYA BA DE LTA BU LA SOGS PA
GSUNGS PA YIN NO, ,NGED DAM KHYED KYI DE NI BSGRUB PAR DKA' BAS
DE'I PHYIR RNAM PA NYI SHU'AM BCU DRUG LTA ZHOG GI RE ZHIG RNAM
PA GCIG TZAM YANG BYAS LA, NGAS KYANG GUS PAR CHOS BSHAD PAR BYA,
KHYOD KYIS KYANG GUS

PAR CHOS NYON CIG ,JI LTAR THEG PA CHEN PO'I MDO SDE BSDUS PA LAS
'BYUNG BA DE LTAR YANG YANG DAG PAR 'DZIN DU GZHUG PA NYID KYIS
SO, ,DE LAS JI SKAD GSUNGS SHE NA DE'I PHYIR SHES LDAN RGYAL BA'I
SRAS DAG MA CHAGS PA'I SEMS DANG, ZHE SDANG MED PA'I SEMS DANG,
LAS SU RUNG

@115B BA'I SEMS DANG, RNAM PAR MA RMONGS PA'I SEMS DANG, ZHI BA'I
SEMS DANG, RTZUB PA MED PA'I SEMS DANG, RGYUD GCIG TU GYUR PA'I
SEMS DANG, DGE BA'I SEMS DANG, BYE BRAG PHYED PA'I SEMS DANG, GUS
PA'I SEMS DANG, MOS PA'I SEMS DANG, LEGS PAR RNAM

PAR GNAS PA'I SEMS DANG, LE LO MED BA'I SEMS DANG, GZUNG BA'I
SEMS DANG, PHAN 'DOGS PA'I SEMS DANG, RAB TU 'DZIN PA'I SEMS
DANG, SGRUB PA'I SEMS DANG, DON LA LTA BA'I SEMS DANG, SKYON YID
LA MI BYED PA'I SEMS DANG, DON LA RTON PA'I SEMS

DANG; RI MOR BYA BA'I SEMS DANG, ZHUM PA MED PA'I SEMS DANG,
KHENGS BA MED PA'I SEMS DANG, MNYAM PAR GZHAG PA'I SEMS DANG,
TSIG 'BRU LA MI 'PHRO BA'I SEMS DANG, DON MI GTONG BA'I SEMS
DANG, YID LA BYED PA DRAG PO'I SEMS BYOS SHIG CES 'BYUNG BA

YIN NO, ,YANG DAG PAR 'DZIN DU GZHUG PA 'DIS GANG LA YANG DAG PAR
'DZIN DU BCUG CE NA, TSIG BDUN DAG GIS NI SGRIB PA LNGA YONGS SU
SPONG BA LA STE, RMUGS PA DANG, GNYID DANG, RGOD PA DANG, 'GYOD
PA RNAM PA GNYIS SU BYAS TE'O, ,TSIG BZHI DAG GIS NI BCOM LDAN

'DAS KYIS KHYE'U LTA BU'I GANG ZAG BZHI BSTAN BA GANG YIN PA DAG
STE, GSUM NI NAG PO'I PHYOGS DANG MTHUN PA YIN NO, ,GCIG NI DKAR
PO'I PHYOGS DANG MTHUN PA YIN TE, DE LTA BU NYID YONGS SU SPANG
BA DANG, DE LTA BU NYID LA'O, ,TSIG LHAG MA BCU DRUG PO DAG GIS
NI DON RGYAS BA

LAS 'PHAGS PA SH'A RI'I BUS RNAM PA BCU DRUG PO GANG DAG GIS CHOS
MNYAN PAR BYA BAR GSUNGS PA'I RNAM PA BCU DRUG PO DAG LA YANG DAG
PAR 'DZIN DU BCUG PA YIN NO, ,DE LA CHOS MNYAN PA DANG MTHUN PA'I
SPYOD LAM LA RNAM PAR GNAS PA'I PHYIR LEGS PAR RNAM PAR GNAS PA'I
SEMS SO, ,

RAB TU 'DZIN PA'I PHYIR LE LO SPANGS TE NYAN PA'I PHYIR, LE LO
MED PA'I SEMS DANG, GZUNG BA'I BSAM PA NI GZUNG BA'I SEMS SO,
,CHOS SMRA BA LA GUS PA DANG BCAS PA'I PHYIR PHAN 'DOGS PA'I SEMS
SO, ,DE NYID KYIS SEMS KYI RJES SU 'JUG PAS LUS DANG, NGAG DAG

@116A *, ,GIS SEMS YANG DAG PAR RAB TU 'DZIN PA'I PHYIR RAB TU
'DZIN PA'I SEMS SO, ,CHOS 'DI NI DON CHEN PO'O SNYAM PA NI DON LA
LTA BA'I SEMS SO, ,TSUL KHRIMS DANG, RIGS DANG, RUS KYI SKYON YID
LA MI BYED PA'I PHYIR, SKYON YID

LA MI BYED PA'I SEMS SO, ,GZHUNG GI TSIG 'BRU NYAMS PA LA DON LA
RTON PA'I SEMS DANG, NGAG GI LAS PHUN SUM TSOGS PA LA SANGS RGYAS
DANG 'DRA BA NYID KYIS RI MO BYA BA'I SEMS SO, ,LHAG MA NI GO SLA
BA'I PHYIR MA BSHAD DO, ,DE LTA BU NI YANG DAG PAR 'DZIN DU 'JUG
PA NYID

KYIS SO, ,JI LTAR NA DGOS PA YANG DAG PAR BSTAN PA NYID KYIS YIN,
CI'I PHYIR GUS PAR CHOS MNYAN PAR BYA ZHE NA, SNOD GSUM DAG TU NI
LHAS CHAR PHAB KYANG CHU'I BYA BA MI BYED DE, KHA GZHAN TU PHYOGS
BA'AM BCAD PA GANG DU MI 'BAB PA NYID DANG, MI GTZANG BA GANG DU
BAB

KYANG SKYON CAN DU 'GYUR BA DANG, BU GA DANG BCAS PA GANG DU MI
GNAS PA'O, ,DE BZHIN DU SKYE BO NYAN PA PO'I YID KYI, SNOD GSUM
DAG TU CHOS SMRA BAS CHOS KYI CHAR PHAB KYANG, CHOS KYI CHU'I BYA
BA MI BYED DE, RNAM PAR G-YENG BA DANG, RMUGS PA DANG, GNYID DAG
GIS MI NYAN

PA'I PHYIR, GANG DU MI 'BAB PA DANG, TSUL BZHIN YID LA MI BYED
PA'I PHYIR, GANG DU BAB KYANG SKYON CAN DU 'GYUR BA DANG, DRAN PA
BRJED NGAS PA'I PHYIR GANG DU MI GNAS PA'O, ,DE LTA BAS NA DE'I
SKYON YONGS SU SPANG BA'I PHYIR BCOM LDAN 'DAS KYIS DE'I PHYIR
NYON LA LEGS PAR

RAB TU YID LA BYOS SHIG CES GSUNGS PA YIN PAS NA MNYAN PA'I SKYON
DE BDAG CAG LA 'BYUNG NA MI RUNG BA'I PHYIR, GUS PAR CHOS MNYAN
PAR BYA'O, ,NAD PA GCIG GIS NI SMAN PA'I LUNG MA SHES LA, GNYIS
PAS NI NYES PAR BZUNG STE, DPER NA 'KHRUS PA LA 'BRAS KHU LUD

CIG CES BSGO BA LAS, ZHO GA CHU BLUD PA DANG, DROD CHUNG BA LA
PHYE MA SBYAR BA LAS PHYUNG STE, PHO SUM RE RE 'GOMS SHIG CES
BSGO BA LAS RGYUN MI 'CHAD PAR THAMS CAD 'GAMS BA DANG, 'DI LTAR
SNUM THONG LA 'DI LTAR BKRU SMAN 'THUNGS SHIG ,'THUNGS NAS KYANG
'DI LTAR

@116B 'BRAS KHU DANG, THUG PA LA SOGS PA RIM GYIS LONGS SPYOD CIG
CES BSGO BA LAS, NYI MA GCIG NYID LA THAMS CAD BYAS SO, ,GSUM PAS
NI LEGS PAR BZUNG NAS CHUD GZAN PA LTA BU STE, DE RNAMS LAS BAR
MA NI THAMS CAD PAS THA CHAD YIN NO, ,BSTAN PA 'DI LA YANG

GANG ZAG DE LTA BU GSUM YOD PAS DE'I GNYEN POR BCOM LDAN 'DAS
KYIS NYON LA LEGS PA DANG, RAB TU YID LA BYA BAS MNYAN PA LA YANG
DAG PAR GZUNG PA MDZAD DO, ,DE LTA BAS NA NAD PA LTA BUR GYUR NA
MI RUNG BAS GUS PAR CHOS MNYAN PAR BYA'O, ,NAD PA GSUM PO DAG NI
PHAL

GNOD DE, ZAS MI ZA BA GANG YIN PA DANG, MI 'PHROD PA ZA BA GANG
YIN PA DANG, 'PHROD PA ZOS PA SKYUGS PA GANG YIN PA'O, ,DE BZHIN
DU NYON MONGS PA'I NAD PA RNAMS KYANG CHOS KYI YAB SANGS RGYAS LA
GNOD DE, DAM PA'I CHOS MI NYAN PA GANG YIN PA DANG, TSUL BZHIN
YID LA MI

BYED PA GANG YIN PA DANG, LEGS PAR YID LA MED PA'I PHYIR BRJED PA
GANG YIN PA'O, ,DE LTA BAS NA CHOS KYI YAB SANGS RGYAS LA GNOD
PAR GYUR NA MI RUNG PAS, GUS PAR MNYAN PAR BYA'O, ,BCOM LDAN 'DAS
KYIS CHOS MNYAN PA LA PHAN YON LNGA GSUNGS TE, MA THOS PA THOS
PAR

'GYUR BA DANG, THOS PA YONGS SU BYANG BAR 'GYUR BA DANG, SOM NYI
SPONG BA DANG, LTA BA DRANG POR BYED PA DANG, SHES RAB KYIS DON
DANG, TSIG ZAB MO RTOGS PAR 'GYUR BA'O, ,DE LA JI LTAR NA MA THOS
PA THOS PAR 'GYUR BA YIN ZHE NA, THOG MA MED PA CAN GYI 'KHOR BA
NAS

BSTAN BCOS GZHAN THAMS CAD LAS MA THOS PA PHUNG PO DANG, SKYE
MCHED DANG, KHAMS DANG, RTEN CING 'BREL BAR 'BYUNG BA DANG,
'PHAGS PA'I BDEN PA DANG, DRAN PA NYE BAR GZHAG PA DANG, YANG DAG
PAR SPONG BA DANG, RDZU 'PHRUL GYI RKANG PA DANG, DBANG PO DANG,
STOBS

DANG; BYANG CHUB KYI YAN LAG DANG, DBUGS RNGUBS PA DANG, 'BYUNG
BA DRAN PA DANG, BSLAB PA DANG, SHES NAS DAD PA RNAM PAR GZHAG PA
DANG, KUN NAS NYON MONGS PA DANG, RNAM PAR BYANG BA'I CHOS RNAMS
KYI BAR DANG SPYI DANG RGYU DANG 'BRAS BU'I MTSAN NYID PHYIN CI
MA LOG PA STON PA

@117A *, ,DANG, BDAG TU LTA BA'I NYE BAR LEN PA SPONG BA YONGS SU
STON PA DANG, GANG ZAG SLOB PA DANG, MI SLOB PA'I BAR DU DBYE BA
DANG, CHE BA'I BDAG NYID DANG, DGE SBYONG GI 'BRAS BU DANG, RNAM
PAR THAR PA DANG, ZIL GYIS GNON PA'I SKYE MCHED DANG, ZAD PAR GYI
SKYE

MCHED DANG, NYON MONGS PA MED PA DANG, SMON NAS SHES PA LA SOGS
PA DANG, DE BZHIN GSHEGS PA'I STOBS DANG, MI 'JIGS PA DANG, SANGS
RGYAS KYI CHOS MA 'DRES PA DANG, CHE BA'I BDAG NYID LA SOGS PA
GANG YIN PA DE THOS PAR 'GYUR RO, ,DE LTAR NA MA THOS PA THOS PAR
'GYUR RO, ,JI

LTAR NA THOS PA YONGS SU BYANG BAR 'GYUR ZHE NA, SANGS RGYAS
'BYUNG BA GZHAN DAG LAS SAM, 'DIR THOS PA BRJOD DAM, DRI MA CAN
DU GYUR PA GANG YIN PA DE MNYAN PAS GSAL BAR BYED CING DRI MA MED
PAR BYED DO, ,DE LTAR NA THOS PA YONGS SU BYANG BAR 'GYUR RO, ,JI
LTAR NA SOM

NYI SPONG BAR 'GYUR ZHE NA, DE SEMS PA NA THE TSOM 'BYUNG BA GANG
YIN PA DE, CHOS MNYAN PAS NGES PA 'THOB BO, ,JI LTAR NA LTA BA
DRANG POR BYED CE NA, 'DIS SEMS PA NA LOG PAR RTOG PA 'BYUNG BA
GANG YIN PA DE YANG DAG PAR RTOG GO, ,JI LTAR NA SHES RAB KYIS
DON DANG TSIG ZAB

MO RTOGS PAR 'GYUR ZHE NA, RTEN CING 'BREL BAR 'BYUNG BA'I CHOS
NYID GANG THOS NAS, CHOS NYID RTOGS PAR 'GYUR ZHING, 'PHAGS PA'I
BDEN PA MNGON PAR RTOGS PAR BYED DO, ,PHAN YON LNGA PO 'DI DAG
GIS SHES RAB GSUM YONGS SU DAG PAR BSTAN PA YIN TE, MA THOS PA

THOS PAR 'GYUR BA DANG, THOS PA YONGS SU BYANG BAR 'GYUR BA GANG
YIN PA DES NI THOS PA LAS BYUNG BA'I SHES RAB YONGS SU DAG PAR
'GYUR RO, ,SOM NYI SPONG BA DANG, LTA BA DRANG POR BYED PA GANG
YIN PA DES NI BSAMS PA LAS BYUNG BA'O, ,SHES RAB KYIS DON DANG,
TSIG ZAB MO RTOGS

PAR 'GYUR BA GANG YIN PA DES NI BSGOMS PA LAS BYUNG BA'I SHES RAB
YONGS SU DAG PAR 'GYUR RO, ,PHAN YON 'DI DAG YANG DAG PAR MTHONG
BAS DAM PA'I CHOS MNYAN PA LAS GUS PAR MNYAN PAR BYA'O, ,YANG
CI'I PHYIR ZHE NA, BCOM LDAN 'DAS KYIS, THOS PAS CHOS RNAMS

@117B SHES PAR 'GYUR, ,THOS PAS SDIG LAS LDOG PAR 'GYUR, ,THOS
BAS DON MED SPONG BAR 'GYUR, ,THOS PAS MYA NGAN 'DAS PA 'THOB,
,CES GSUNGS PAS SO, ,DE LA JI LTAR NA THOS PAS CHOS RNAMS SHES
PAR 'GYUR ZHE NA, 'DI LTA STE, 'DI NA KHA CIG DE BZHIN

GSHEGS PAS GSUNGS PA'I CHOS 'DUL BA THOS NA YANG DAG PA'I TSUL
KHRIMS DANG, TING NGE 'DZIN DANG, SHES RAB YONGS SU STON PA GANG
YIN PA 'DI DE KHO NA CHOS YIN GYI, GZHAN MU STEGS CAN GYIS SMRAS
PA ME DANG CHUR 'JUG PA DANG, ZAS MI ZA BA DANG, BRTUL

ZHUGS DRAG PO DANG, 'TSE BA DANG, MCHOD SBYIN LA SOGS PA YONGS SU
STON PA NI MA YIN NO ZHES RNAM PAR SHES SO, ,JI LTAR NA THOS PAS
SDIG PA LAS LDOG PAR 'GYUR ZHE NA, 'DI LTA STE, 'DI NA KHA CIG DE
BZHIN GSHEGS PAS GSUNGS PA'I CHOS 'DUL BA LAS LHAG PA'I

TSUL KHRIMS KYI BSLAB PA THOS NA, DE LA BRTEN PAS NYES PAR SPYOD
PA LAS LDOG GO, ,JI LTAR NA THOS PAS DON MED PA SPONG BAR 'GYUR
ZHE NA, 'DI LTA STE, 'DI NA KHA CIG DE BZHIN GSHEGS PAS GSUNGS
PA'I CHOS 'DUL BA LAS LHAG PA'I SEMS KYI BSLAB PA THOS NA, DE LA

BRTEN PAS GANG DAG LA BYIS PA RNAMS DON DU 'DU SHES PA 'DOD PA
DON MED PAR GYUR PA RNAMS SPONG BAR 'GYUR RO, ,JI LTAR NA THOS
PAS MYA NGAN LAS 'DAS PA 'THOB CE NA, 'DI LTA STE, 'DI NA KHA CIG
DE BZHIN GSHEGS PAS GSUNGS PA'I CHOS 'DUL BA LAS LHAG PA'I SHES
RAB KYI

BSLAB PA THOS NA, DE LA BRTEN PAS ZAG PA ZAD PA MNGON SUM DU BYED
DO, ,'DIS NI DAM PA'I CHOS MNYAN PA LA PHAN YON RNAM PA BZHI PO
YANG DAG PA'I LTA BA RNYED PA DANG, BSLAB PA GSUM LA YANG DAG PAR
BRTEN PAS, SDIG PA LAS YANG DAG PAR RGAL BA DANG, 'DOD PA

LAS YANG DAG PAR RGAL BA DANG, YANG SRID PA LAS YANG DAG PAR RGAL
BA YOD PAR GO RIMS BZHIN DU YONGS SU BSTAN TO, ,YANG NYON MONGS
PA'I GNOD PA'I RGYUS PHAN YON RNAM PA BZHI PO YANG DAG PA'I LTA
BA RNYED PA DANG, LAS KYI KUN NAS NYON MONGS PA LAS RGAL BA DANG,
NYON MONGS

@118A *, ,PA'I KUN NAS NYON MONGS PA LAS RGAL BA DANG, SKYE BA'I
KUN NAS NYON MONGS PA LAS RGAL BA YOD PAR YONGS SU BSTAN TO,
,YANG RNAM PA BZHI STE, DE BZHIN GSHEGS PAS GSUNGS PA'I CHOS 'DUL
BA LA DAD PA RNYED PA DANG, RAB TU 'BYUNG BA DANG, DBANG

PO'I SGO BSRUNGS PA NYID KYI RIM PAS BSAM GTAN BZHI PA'I BAR DU
STE, DE NI 'DOD PA'I KHAMS LAS 'DOD CHAGS DANG BRAL BA'I PHYIR,
GNOD PA SPONG BA DANG, 'PHAGS PA'I BDEN PA YANG DAG PA JI LTA BA
BZHIN DU RAB TU SHES PA'I RIM PAS ZAG PA ZAD PA'I BAR DU STE,
N+YA GRO DHA LA SOGS

PA'I MDO SDE RNAMS KYIS BSGRUB PAR BYA'O, ,DE LTAR PHAN YON RNAM
PA MANG PO YANG DAG PAR MTHONG BA NYID KYIS GUS PAR CHOS MNYAN
PAR BYA'O, ,YANG CI'I PHYIR ZHE NA, 'DI LTAR BCOM LDAN 'DAS KYI
CHOS 'DUL BA NI LEGS PAR GSUNGS PA YIN PAS SO, ,YANG JI LTAR NA
LEGS PAR

GSUNGS PA YIN ZHE NA, RNAM PA BCU DAG GIS TE, YANG DAG PAR BSLANG
BA NYID KYIS DANG, DBANG DU MDZAD PA NYID KYIS DANG, 'JUG PA NYID
KYIS DANG, RAB TU BSTAN PA NYID KYIS DANG, RAB TU DBYE BA NYID
KYIS DANG, RTEN NYID KYIS DANG, GO BAR MDZAD PA NYID KYIS DANG,
GDAGS

PA NYID KYIS DANG, DUS NYID KYIS DANG, YON TAN YONGS SU 'DZIN PA
NYID KYIS SO, ,JI LTAR NA YANG DAG PAR BSLANG BA NYID KYIS SHE
NA, YANG DAG PAR MNGON PAR RDZOGS PAR SANGS RGYAS NAS GSUNGS PA'I
PHYIR RO, ,JI LTAR NA DBANG DU MDZAD PA NYID KYIS SHE NA, SEMS
CAN THAMS

CAD KYI DBANG DU MDZAD NAS GSUNGS PA'I PHYIR RO, ,JI LTAR NA 'JUG
PA NYID KYIS SHE NA, RES 'GA' MA YIN GYI, YANG DANG YANG DU RGYUN
DU GSUNGS PA'I PHYIR RO, ,JI LTAR NA RAB TU BSTAN PA NYID KYIS
SHE NA, SLOB DPON GYIS DPE MKHYUD KYIS 'GA' LA YANG BAR CHAD MA
BYAS PAR BAR

CHAD MED PAR YANG DAG PAR GSUNGS PA'I PHYIR RO, ,JI LTAR NA RAB
TU DBYE BA NYID KYIS SHE NA, SEMS CAN GYI BSAM PA JI LTA BA BZHIN
DU YANG DAG PAR GSUNGS PA'I PHYIR RO, ,JI LTAR NA RTEN NYID KYIS
SHE NA, DBYANGS YAN LAG LNGA DANG LDAN PA CAN YANG DAG PAR GSUNGS
PA'I PHYIR RO, ,

@118B JI LTAR NA GO BAR MDZAD PA NYID KYIS SHE NA, DBYANGS GCIG
GIS 'JIG RTEN GYI KHAMS MTHA' YAS PAR GO BAR MDZAD PA YANG DAG
PAR GSUNGS PA'I PHYIR DANG, 'KHOR GYI DKYIL 'KHOR JI SNYED BA LA
THUG PAR GO BAR MDZAD PA YANG DAG PAR GSUNGS PA'I PHYIR RO, ,JI
LTAR NA GDAGS

PA NYID KYIS SHE NA, MTHA' GNYIS SPANGS PA'I LAM GSUNGS PA'I
PHYIR RO, ,JI LTAR NA DUS NYID KYIS SHE NA, 'DUL BA YONGS SU SMIN
PA RNAMS LA GSUNGS PA'I PHYIR RO, ,JI LTAR NA YON TAN YONGS SU
'DZIN PA NYID KYIS SHE NA, GSUNG YON TAN RNAM PA DRUG CU DANG
LDAN PA

YANG DAG PAR GSUNGS PA'I PHYIR TE, JI SKAD DU THEG PA CHEN PO'I
MDO SDE DE BZHIN GSHEGS PA'I GSANG BA LAS, ZHI BA'I BLO GROS
GZHAN YANG DE BZHIN GSHEGS PA'I GSUNG NI RNAM PA DRUG CU DANG
LDAN PAR 'BYUNG STE, MNYEN PA DANG, 'JAM PA DANG, YID DU 'ONG BA
DANG, YID DU 'THAD

BA DANG, DAG PA DANG, DRI MA MED PA DANG, GSAL BA DANG, SNYAN
CING 'JEBS PA DANG, MNYAN PAR 'OS PA DANG, MI TSUGS PA DANG,
SNYAN PA DANG, 'DUL BA DANG, MI RTZUB PA DANG, MI BRLANG BA DANG,
RAB TU DUL BA DANG, RNAR SNYAN PA DANG, LUS TSIM PAR BYED BA
DANG, SEMS

TSIM PAR BYED PA DANG, SNYING DGA' BAR BYED PA DANG, DGA' BA
DANG, BDE BA BSKYED PA DANG, YONGS SU GDUNG BA MED PA DANG, KUN
DU SHES PAR BYA BA DANG, RNAM PAR RIG PAR BYA BA DANG, RNAM PAR
GSAL BA DANG, DGA' BAR BYED PA DANG, MNGON PAR DGA' BAR BYED PA
DANG, KUN

DU SHES PAR BYED PA DANG, RNAM PAR RIG PAR BYED PA DANG, RIGS PA
DANG, 'BREL BAR BYED PA DANG, ZLOS PA'I SKYON MED PA DANG, SENG
GE'I SGRA'I SHUGS DANG, GLANG PO CHE'I SGRA SKAD DANG, 'BRUG GI
SGRA SKAD DANG, KLU'I DBANG PO'I SGRA DBYANGS DANG, DRI ZA'I GLU
DBYANGS DANG, KA LA

PIm KA'I SGRA DBYANGS DANG, TSANGS PA'I SGRA DBYANGS BSGRAGS PA
DANG, SHANG SHANG TE'U'I SGRA DBYANGS SU GRAGS PA DANG, LHA'I
DBANG PO'I SGRA DBYANGS LTAR SNYAN PA DANG, RNGA'I SGRA DANG, MA
KHENGS PA DANG, MI DMA' BA DANG SGRA THAMS CAD KYI RJES SU ZHUGS
PA DANG, TSIG ZUR CHAG MED

@119A *, ,PA DANG, MA TSANG BA MED PA DANG, MA ZHUM PA DANG, MA
ZHAN PA DANG, RAB TU DGA' BA DANG, KHYAB PA DANG, CHUB PA DANG,
RGYUN CHAGS PA DANG, 'BEL BA DANG, SGRA THAMS CAD RDZOGS PAR BYED
PA DANG, DBANG PO THAMS CAD TSIM PAR BYED PA DANG, MA

SMAD PA DANG, MI 'GYUR BA DANG, MA RTAGS PA DANG, 'KHOR KUN DU
GRAGS PA DANG, RNAM PA THAMS CAD KYI MCHOG DANG LDAN PA'O, ,DE LA
MNYEN PA NI SEMS CAN GYI KHAMS KYI DGE BA'I RTZA BA STON PA'I
PHYIR RO, ,'JAM PA NI MTHONG BA'I CHOS KHO NA LA REG NA BDE BA'I
PHYIR RO, ,

YID DU 'ONG BA NI DON BZANG BA'I PHYIR RO, ,YID DU 'THAD PA NI YI
GE BZANG BA'I PHYIR RO, ,DAG PA NI 'JIG RTEN LAS 'DAS PA GONG NA
MED PA'I RJES SU THOB PA'I PHYIR RO, ,DRI MA MED PA NI NYON MONGS
PA'I BAG LA NYAL DANG, BAG CHAGS THAMS CAD DANG BRAL BA'I PHYIR
RO, ,GSAL

BA NI TSIG DANG YI GER RAB TU GRAGS PA'I PHYIR RO, ,SNYAN CING
'JEBS PA NI MU STEGS CAN BLO GROS NGAN PA THAMS CAD KYI LTA BA
'JOMS PA'I STOBS KYI YON TAN DANG LDAN PA'I PHYIR RO, ,MNYAN PAR
'OS PA NI BSGRUBS PAS NGES PAR 'BYIN PA'I PHYIR RO, ,MI TSUGS PA
NI PHAS KYI

RGOL BA THAMS CAD KYIS MI BRDZI BA'I PHYIR RO, ,SNYAN PA NI DGA'
BAR BYED PA'I PHYIR RO,, ,,BAM PO DGU PA, 'DUL BA NI 'DOD CHAGS
KYI GNYEN PO YIN PA'I PHYIR RO, ,MI RTZUB PA NI BSLAB PA BCA'
BA'I THABS BDE BA'I PHYIR RO, ,MI BRLANG BA NI DE LAS

'DAS NA NGES PAR 'BYUNG BA'I THABS YANG DAG PAR STON PA'I PHYIR
RO, ,RAB TU DUL BA NI THEG PA GSUM CHAR GYIS 'DUL BA STON PA'I
PHYIR RO, ,RNAR SNYAN PA NI RNAM PAR G-YENG BA'I GNYEN PO YIN
PA'I PHYIR RO, ,LUS TSIM PAR BYED PA NI TING NGE 'DZIN SKYED PA'I
PHYIR RO, ,SEMS

TSIM PAR BYED PA NI LHAG MTHONG GIS RAB TU DGA' BA SKYED PA'I
PHYIR RO, ,SNYING DGA' BAR BYED PA NI THE TSOM GCOD PAR BYED PA'I
PHYIR RO, ,DGA' BA DANG BDE BA SKYED PA NI LOG PAR NGES PAR SEL
BA'I PHYIR RO, ,YONGS SU GDUNG BA MED PA NI BSGRUB PA LA 'GYOD PA
MED PA'I PHYIR RO, ,

@119B KUN DU SHES PAR BYA BA NI THOS PA LAS BYUNG BA'I SHES RAB
PHUN SUM TSOGS PA'I RTEN YIN PA'I PHYIR RO, ,RNAM PAR RIG PAR BYA
BA NI BSAM PA LAS BYUNG BA'I SHES RAB PHUN SUM TSOGS PA'I RTEN
YIN PA'I PHYIR RO, ,RNAM PAR GSAL BA NI SLOB DPON GYIS DPE MKHYUD
MED PAR CHOS STON PA'I

PHYIR RO, ,DGA' BAR BYED PA NI RANG GI DON RJES SU THOB PA RNAMS
DGA' BAR BYED PA'I PHYIR RO, ,MNGON BAR DGA' BAR BYED PA NI RANG
GI DON RJES SU MA THOB PA RNAMS KYIS DGA' BAR BYA BA YIN PA'I
PHYIR RO, ,KUN SHES PAR BYED PA NI BSAM GYIS MI KHYAB PA'I CHOS
YANG DAG PAR STON PA'I PHYIR

RO; ,RNAM PAR RIG PAR BYED PA NI BSAM GYIS MI KHYAB PA'I CHOS
YANG DAG PAR STON PA'I PHYIR RO, ,RIGS PA NI TSAD MA DANG MI 'GAL
BA'I PHYIR RO, ,'BREL BA NI 'DUL BA LA JI LTAR RIGS PAR STON PA'I
PHYIR RO, ,ZLOS PA'I SKYON MED PA NI DON MED PA MA YIN PA'I PHYIR
RO, ,SENG

GE'I SGRA'I SHUGS NI MU STEGS CAN GYI TSOGS THAMS CAD SKRAG PAR
BYED PA'I PHYIR RO, ,GLANG PO CHE'I SGRA SKAD NI RGYA CHE BA'I
PHYIR RO, ,'BRUG GI SGRA DBYANGS NI ZAB PA'I PHYIR RO, ,KLU'I
DBANG PO'I SGRA NI GZUNG BAR 'OS PA'I PHYIR RO, ,DRI ZA'I GLU
DBYANGS NI SNYAN PA'I PHYIR RO, ,KA LA

PIm KA'I SGRA DBYANGS NI RGYUN MI 'CHAD PA DANG 'JIGS PA'I PHYIR
RO, ,TSANGS PA'I SGRA DBYANGS BSGRAGS PA NI THAG RING POR GRAGS
PA'I PHYIR RO, ,SHANG SHANG TE'U'I SGRA DBYANGS SU GRAGS PA NI
SGRUB PA THAMS CAD KYI SNGON DU 'GRO BA'I BKRA SHIS YIN PA'I
PHYIR RO, ,LHA'I DBANG PO'I SGRA DBYANGS

LTAR SNYAN PA NI MI 'DA' BAR BYA BA YIN PA'I PHYIR RO, ,RNGA'I
SGRA NI BDUD DANG PHYIR RGOL BA THAMS CAD LAS RNAM PAR RGYAL BA'I
SNGON DU 'GRO BA YIN PA'I PHYIR RO, ,MA KHENGS PA NI BSTOD KYANG
KUN NAS NYON MONGS PA MED PA'I PHYIR RO, ,MI DMA' BA NI SMAD
KYANG KUN NAS NYON MONGS PA MED PA'I

PHYIR RO, ,SGRA THAMS CAD KYI RJES SU ZHUGS PA NI, BRDA SPROD PA
THAMS CAD KYI MTSAN NYID KYI RNAM PA THAMS CAD KYI RJES SU ZHUGS
PA'I PHYIR RO, ,TSIG ZUNG CHAG PA MED PA NI BSNYEL TE MI GSUNG
BA'I PHYIR RO, ,MA TSANG BA MED PA NI 'DUL BA'I BYA BA LA DUS
THAMS CAD DU NYE BAR GNAS

@120A *, ,PA'I PHYIR RO, ,MA ZHUM PA NI RNYED PA DANG BKUR STI LA
MI BRTEN PA'I PHYIR RO, ,MI ZHAN PA NI BSNYENGS PA DANG BRAL BA'I
PHYIR RO, ,RAB TU DGA' BA NI MI SKYO BA'I PHYIR RO, ,KHYAB PA NI
RIG PA'I GNAS THAMS CAD LA MKHAS PA DANG LDAN PA'I PHYIR RO,
,CHUB PA NI SEMS

CAN RNAMS KYI DE DAG GI DON THAMS CAD SGRUB PAR BYED PA'I PHYIR
RO, ,RGYUN CHAGS PA NI RGYUN MA CHAD PA'I PHYIR RO, ,'BEL BA NI
RNAM PA SNA TSOGS SU NYE BAR GNAS PA'I PHYIR RO, ,SGRA THAMS CAD
RDZOGS PAR BYED PA NI, GSUNG GCIG LAS SGRA'I RNAM PAR RIG PA RNAM
PA DU MA NYE BAR GNAS

PA'I PHYIR RO, ,DBANG PO THAMS CAD TSIM PAR BYED PA NI GCIG LAS
DON DU MA'I RNAM PAR RIG PA NYE BAR GNAS PA'I PHYIR RO, ,MA SMAD
PA NI DAM BCAS PA JI LTA BA BZHIN PA'I PHYIR RO, ,MI 'GYUR BA NI
DUS LA BAB BAR RAB TU SBYOR BA'I PHYIR RO, ,MA RTABS PA NI RTAB
RTAB BOR MI GSUNG BA'I PHYIR RO, ,

'KHOR KUN TU GRAGS PA NI, 'KHOR NYE BA DANG, RING BAS MTSUNGS PAR
THOS PA'I PHYIR RO, ,RNAM PA THAMS CAD KYI MCHOG DANG LDAN PA NI
'JIG RTEN PA'I DON THAMS CAD DPE'I CHOS SU SGYUR BA'I PHYIR RO,
,YANG CI'I PHYIR ZHE NA, 'KHOR LO LEGS PAR SBYAR BA YANG 'PHUL
BAR BYED PA DANG, SA DANG

GNYIS KYI YON TAN GYIS 'DRIL TE, GAL TE 'PHUL BAR BYED PAS KYANG
LEGS PAR 'PHUL BA LA, GANG DU DBUL BAR BYA BA'I SA YANG MI MNYAM
PA MED PA YIN NA'O, ,DE BZHIN DU DE BZHIN GSHEGS PA'I CHOS KYI
'KHOR LO LEGS PAR BSHAD PA YANG STON PA PO DANG, NYAN PA PO DANG,
GNYIS

KYI YON TAN GYIS BSKOR TE, GAL TE STON PA POS YANG DAG PAR STON
PA GANG LA BSTAN PAR BYA BA'I NYAN PA PO YANG DAG PAR NYAN NA'O,
,DE NYID KYI PHYIR BCOM LDAN 'DAS KYI GANG ZAG GNYIS NI, DE BZHIN
GSHEGS PA'I CHOS DANG LDAN PA'I CHOS KYI 'KHOR LO BSKOR BA'I RJES
SU SKOR BAR BYED PA YIN TE, GANG

ZHIG GUS PAR CHOS 'CHAD PA DANG, GANG ZHIG DE GUS PAR NYAN PA'O,
,CHOS DANG LDAN PA CHOS KYI 'KHOR LO ZHES BYA BA 'DI CI ZHIG YIN
ZHE NA, DON DAM PA'I CHOS DANG MA BRAL BA NI, CHOS DANG LDAN PA
YIN LA KUN RDZOB KYI CHOS KYI NGO BO BSTAN PA'I RANG BZHIN GYI
'KHOR LO NI CHOS KYI 'KHOR LO YIN NO, ,GZHAN

@120B YANG BSTAN PA YANG CHOS ZHES BYA STE, JI SKAD DU, JI LTAR
NA DGE SLONG CHOS SHES PA YANG YIN ZHE NA, 'DI LA DGE SLONG CHOS
SHES PA NI 'DI LTA STE MDO SDE DANG, DBYANGS KYIS BSNYAD PA'I SDE
DANG ZHES RGYA CHER GSUNGS PA LTA BU'O, ,RIGS BA YANG YIN TE, JI
SKAD DU CHOS KYIS CHOS TSOL BAR BYED DE,

CHOS MA YIN PAS MA YIN NO ZHES 'BYUNG BA LTA BU'O, ,DE LTA BAS NA
RIGS PA'I CHOS DANG MA BRAL BA'I BSTAN PA NI CHOS KYI 'KHOR LO
ZHES PA YIN NO, ,'KHOR LO DANG CHOS MTHUN PAS 'KHOR LO STE, 'DUL
BA'I RGYUD GZHAN DAG LA BSKOR BA'I PHYIR RO, ,GZHAN MU STEGS CAN
DAG LA YANG CHOS KYI 'KHOR

LO YOD MOD KYI, CHOS DANG LDAN PA NI MA YIN TE, RIGS PA'I CHOS
DANG BRAL BA'I PHYIR RO, ,DE LTA BAS NA DE BZHIN GSHEGS PA'I CHOS
KYI 'KHOR LO KHO NA CHOS DANG LDAN PA ZHES BYA BAR NGES PAR GZUNG
BAR BYA'O, ,DE LTAR BAS NA JI LTAR SANGS RGYAS BCOM LDAN 'DAS
KYIS CHOS KYI 'KHOR LO RJES SU SKOR BAR

BYED PAR 'GYUR SNYAM NAS, GUS PAR CHOS MNYAN PAR BYA'O, ,'PHAGS
PA SH'A RI'I BUS, DE LTAR 'PHAGS PA NYAN THOS CHOS YANG DAG PAR
NYAN NA 'CHAD PA PO LA MTHO MI 'TSAM PA DANG, GTAM GYI BCUD RTOGS
PA DANG, CHOS NYID KYIS STON PA LA BSNYEN BKUR BYED PA DANG, BDAG
GI DON RJES

SU 'THOB PA DANG, MYA NGAN LAS 'DAS PA YANG 'THOB PO ZHES GSUNGS
PA 'DIS CI ZHIG BSTAN PA YIN ZHE NA, CHOS YANG DAG PAR MNYAN NA
DUS GSUM DAG TU PHAN YON GSUM YOD PAR BSTAN PA YIN TE, NYAN PA'I
DUS NA 'CHAD PA PO'I BSAM PA GANG YIN PA RDZOGS PAR BYED CING,
BDAG NYID KYIS

KYANG CHOS KYI DON GYI BCUD 'THOB PAS GZHAN DANG, BDAG RJES SU
'DZIN PA DANG, BSGRUB PA'I DUS SU STON PA'I DGONGS PA GANG YIN PA
RDZOGS PAR BYED CING BDAG NYID KYIS KYANG ZAG PA ZAD PAS RJES SU
'THOB PAS, BDAG DANG GZHAN RJES SU 'DZIN PA DANG, THA MA'I DUS SU
SDUG BSNGAL

THAMS CAD KYI MTHAR PHYIN PA PHUNG PO'I LHAG MA MED PA'I MYA NGAN
LAS 'DAS PA 'THOB BO, ,GAL TE DUS GSUM DAG TU YIN NA CI'I PHYIR
NYAN NA ZHES GSUNGS SHE NA, JI LTAR SMRA ZHING 'GRO BAR BYED CES
BYA BA'I BYA BA GNYIS DUS GCIG PA NYID DU BSAM PA DE LTA BUR NI
NYAN NA JI SKAD SMOS PA BZHIN DU BYED PA NI

@121A *, ,MA YIN NO; ,'ON KYANG NYAN BA'I RGYU NYID LA DGONGS PA
YIN TE, DPER NA MAR ZOS NA BRTA PAR BYED DO ZHES BYA BA LTA BU'O,
,DE LTAR NA PHAN YON RNAM PA LNGA 'DOD PAS GUS PAR CHOS MNYAN PAR
BYA'O, ,JI LTAR LONG BA DANG MIG BTZUMS PA LA MAR ME SBAR BA
MTSUNGS PA LTAR

SKAL BA MED PA LTA BA LOG PAR ZHUGS PA DANG, RNA BA BLAGS PA YANG
DE LTA BU YIN PAS, DE LTA BAS NA LONG BA DANG 'DRA BAR GYUR NA MI
RUNG NGO SNYAM NAS GUS PAR CHOS MNYAN PAR BYA'O, ,BRDA MI PHRAD
PAS KYANG SANGS RGYAS KYI GSUNG GUS PAR MNYAN PAR BYA STE, 'DI
LTAR DAD PA TZAM GYIS

KYANG NYAN NA BSOD NAMS CHEN PO NYID DANG LDAN PA DANG, SHES RAB
KYIS KHAMS BRTAS PAR 'GYUR NA DON RTOGS PA LA LTA SMOS KYANG CI
DGOS TE, BA LANG RDZI DGA' BOS SBAL BA KHAR BAS MAN PA'I RTOGS PA
BRJOD PA YANG BRJOD PAR BYA'O, ,'DIR YANG BSHAD PA, DAD PAS MNYAN
PAS GANG GIS NA,,

MTHO RIS DGA' BA'I BSOD NAMS DANG, ,GANG GIS MYA NGAN 'DAS THOB
PA'I, ,SHES RAB SA BON BRTAS PAR 'GYUR, ,'DZIN PA POS SNOD GZUNG
BA NI BLA'I LDUGS PA POS BCUD KYIS LEN BLUGS PAR NI DKA' BAS
KHYED KYIS NI SEMS GTAD PAR BYA BAS RNA BA'I SNOD BZUNG BA 'BA'
ZHIG BYA ZHING,

BDAG CAG GIS NI DAM BA'I CHOS KYI BCUD KYIS LEN BLUGS PAR BYA
STE, KHYED KYI BYA BA NI SLA BA YIN, NGED KYI BYA BA NI DKA' BA
YIN NO, ,SLA BA RIGS PA DANG LDAN PA MI BYED PA NI SMAD PAR BYA
BA YIN PAS DE LTA BAS NA GUS PAR CHOS MNYAN PAR BYA'O, ,SANGS
RGYAS KYI GSUNG 'DI NI CHU DANG

'DRA'O; ,CHU NI PHAN PA RNAM BA LNGA BYED DE, ,'BRAS THUG PO CHE
LA SOGS BA BANGS PAR BYA BA RNAMS BANGS PAR BYED PA DANG, LUS
DANG GOS DANG, SNOD DAG GI DRI MA SEL BA DANG, SOS KA'I LUS KYI
YONGS SU GDUNG BA SEL BA DANG, SKOM DAD CHE BA ZHI BAR BYED PA
DANG, RTZVA DANG 'BRU DANG,

NAGS TSAL SKYED CING 'PHEL BAR BYED PA YIN NO, ,DE BZHIN DU SANGS
RGYAS KYI GSUNG LA DAD PA BSKYED PAS GDUL BYA'I RGYUD BANGS PAR
BYED PA DANG, 'CHAL BA'I TSUL KHRIMS KYI DRI MA SEL BA DANG, 'DOD
PA'I YONGS SU GDUNG BA SEL BA DANG, YANG 'BYUNG BA BA'I SRED BA
ZHI BAR BYED PA DANG,

@121B BYANG CHUB KYI PHYOGS DANG MTHUN PA'I YON TAN GYI RTZVA
DANG, 'BRU DANG, NAGS TSAL SKYED CING 'PHEL BAR BYED PA YIN NO,
,PHAN PA RNAM PA LNGA PO DE YANG DAD PA RNYED PA DANG, LAS DANG
BCAS PA'I BSLAB BA GSUM LAS BRTZAMS PAR RIG PAR BYA'O, ,DE LTA
BAS NA PHAN PA RNAM PA LNGA PO DE 'DOD

PAS GUS PAR SANGS RGYAS KYI GSUNG MNYAN PAR BYA'O, MES BYA BA
BZHI BYED DE, SREG PAR BYED BA DANG, CHOS PAR BYED PA DANG, DRO
BAR BYED PA DANG, GSAL BAR BYED PA'O, ,DE BZHIN DU SANGS RGYAS
KYI GSUNG GI MES KYANG, RGYUD SMIN PA RNAMS LA NYON MONGS PA
RNAMS SREG PA DANG,

RGYUD MA SMIN PA RNAMS LA DGE BA'I RTZA BA RNAMS SMIN PAR BYED PA
DANG, SRID BA LA MNGON PAR DGA' BA RNAMS SKYO BAR BYED PA'I PHYIR
GDUNG BAR BYED PA DANG, SKYO BAR GYUR BA RNAMS DANG, THE TSOM ZOS
PA DANG, LAM NGAN PAR ZHUGS PA RNAMS LA LAM DANG LAM MA YIN PA
YANG DAG PA RAB TU STON

PA'I PHYIR GSAL BAR BYED PA YIN NO, ,DE LTA BAS NA GUS PAR CHOS
MNYAN PAR BYA'O, ,GZHI LNGA DAG GIS 'JUG NGOGS BDE BA LA BRTEN
PAR BYA STE, DRI MA MED PAR BYA BA'I PHYIR DANG, TSA BA RAB TU
ZHI BAR BYA BA'I PHYIR DANG, SKOM PA RAB TU ZHI BAR BYA BA'I
PHYIR DANG, DGA' BA'I RTZED MO NYAMS SU MYONG

BAR BYA BA'I PHYIR DANG, TSU ROL GYI 'GRAM NAS PHA ROL GYI 'GRAM
DU PHYIN PAR BYA BA'I PHYIR RO, ,SANGS RGYAS KYI GSUNG 'JUG NGOGS
BDE BA LA YANG DE BZHIN TE, 'CHAL BA'I TSUL KHRIMS KYI DRI MA MED
PAR BYA BA'I PHYIR DANG, 'DOD PA'I YONGS SU GDUNG BA RAB TU ZHI
BAR BYA BA'I PHYIR DANG, YANG 'BYUNG BA'I

SRED PA ZHI BAR BYA BA'I PHYIR DANG, BSAM GTAN DANG, MNGON PAR
SHES PA DANG, TSAD MED PA DANG, RNAM PAR THAR PA LA SOGS PA YON
TAN KHYAD PAR CAN GYI DGA' BA'I RTZED MO NYAMS SU MYONG BAR BYA
BA'I PHYIR DANG, TSU ROL GYI 'GRAM 'JIG TSOGS NAS PHA ROL GYI
'GRAM MYA NGAN LAS 'DAS PAR 'GRO BAR

BYA BA'I PHYIR RO, ,DE LTA BAS NA 'JUG NGOGS BDE BA LA BRTEN PA'I
YON TAN 'DOD PA RNAMS KYIS GUS PAR SANGS RGYAS KYI GSUNG MNYAN
PAR BYA'O, ,RGYU GSUM DAG GIS RAS LA GZUGS SU MI BRI BA 'GRUB
STE, RAS 'GUL BA DANG, DRI MA CAN DANG, THAG THUG NYID KYI SKYON
GYI PHYIR DANG, TSON MI BZANG

@122A *, ,PA'I PHYIR DANG, RI MO MKHAN MI MKHAS PA'I PHYIR RO,
,NYAN PA PO'I SKYE BO'I YID KYI RAS LA YANG DAG PA'I YE SHES KYI
GZUGS SU BRI BA YANG DE BZHIN TE, RNAM PAR G-YENG BA DANG, SGRIB
PA DANG, SNGON GYI SGRIB PAS DE G-YO BA DANG, DRI MA CAN DANG, MI

MNYAM PA NYID KYI SKYON GYI PHYIR DANG, NYES PAR BSHAD PA'I CHOS
KYI TSON MI BZANG BA'I PHYIR DANG, CHOS SMRA BA'I RI MO MKHAN MI
MKHAS PA'I PHYIR RO, ,DE LTA BAS NA TSON GYI SKYON NI MED DE,
CHOS NI LEGS PAR GSUNGS PA YIN PA'I PHYIR RO, ,KHYED DANG BDAG
CAG LA SKYON 'BYUNG

STE; DE YONGS SU SPANG BA'I PHYIR KHYED KYIS KYANG GUS PAR SANGS
RGYAS KYI GSUNG MNYAN PAR BYA ZHING, BDAG CAG GIS KYANG GUS PAR
BSHAD PAR BYA'O, ,DAM PA'I CHOS MNYAN PA LA YON TAN LNGA YOD DE,
RNAM PAR MI SHES PA RNAM PAR SHES PAR BYED PA DANG, NYES PAR
BZUNG BA

'DOR BA DANG, THE TSOM ZOS PA NGES PAR BYED PA DANG, NGES PAR
BYAS PA SNYING POR BYED PA DANG, 'PHAGS PA'I SHES RAB KYI MIG
SBYONG BAR BYED PA'O, ,DE LTA BAS NA GUS PAR DAM PA'I CHOS MNYAN
PAR BYA'O, ,LONG BA NI STON PA PO'I YON TAN GYI LAM RNYED PA YANG
SRID KYI, BLUN

PO NI LOG PAR LHUNG NA MA YIN NO, ,DE LTA BAS NA LONG BA NI
BLA'I, BLUN PO NYID NI MA YIN TE, BLUN PO'I RGYU NI MI NYAN PA
YIN NO, ,DE LTA BAS NA, JI LTAR NA BLUN POR MI 'GYUR BAR BYA
SNYAM NAS, GUS PAR CHOS MNYAN PAR BYA'O, ,SEMS SPRE'U 'DRA BAR
G-YO BA NI GNYIS TE,

RNAM PAR G-YENG BA DANG, GNYID LOG PA'O, ,DE CHAR GCAD PA'I PHYIR
'DI SKAD CES GUS PAR SANGS RGYAS KYI GSUNG MNYAN PAR BYA'O ZHES
BRJOD PAR BYA'O, ,'GA' ZHIG LAM LOG PAR NI ZHUGS NA YANG, ,RIM
GYIS BSGRUB PA BYAS NA SMAN DU 'GYUR, ,DGE DANG MI DGE

GNYIS KA DPYAD BYAS NA, ,GANG 'DOD DE NAS RTOG BYED 'GRO BAR
GYIS, ,'GA' LA 'KHRUL PA BYUNG NA BDAG NYID NI, ,DAG 'GYUR 'DI
YIN SHES NAS 'DOD PA'ANG SRID, ,YON TAN DE GSUM BRTAGS NAS THUB
DBANG GI ,GSUNG NI GUS PAR NYON CES BRJOD PAR BYA, ,DE

@122B YANG GANG ZAG GSUM PO DAG LA DGONGS NAS GSUNGS PA YIN TE,
GANG ZAG GSUM DAG NI NGES PAR LEGS PA LA LOG PAR ZHUGS PA DANG,
BSGRUB BAR 'DOD PA MNGON PAR MI SHES PA DANG, BSGRUB BAR MI 'DOD
PA GCIG TU BAG MED PAR GYUR PA DRI MA CAN GYI LAS CAN YIN

NO; ,NYI MA GNAM LA 'CHAR BA NA BYA BA LNGA BYED DE, MI LA SOGS
PA DAG GI LTA BA SKYED PA DANG, 'UG PA LA SOGS PA DAG GI LTA BA
ZLOG PA DANG, 'BRUL SOGS PA SMIN PAR BYA BA SMIN PAR BYED PA
DANG, 'DAM LA SOGS PA BSKAM PAR BYA BA SKEMS PA DANG, LUS DANG
CHU LA SOGS PA DRO BAR BYA

BA DRO BAR BYED PA'O, ,DE BZHIN DU SANGS RGYAS KYI GSUNG GI NYI
MAS KYANG YANG DAG PA'I LTA BA SKYED PA DANG, LOG PAR LTA BA LDOG
PA DANG, GDUL BA'I ZHING RNAMS LA DGE BA'I RTZA BA'I 'BRU LA SOGS
PA SMIN PAR BYED PA DANG, SRED PA'I 'DAM SKEMS PAR BYED PA DANG,
BDUD

RNAMS 'DOD PAS PHONGS PAR BYED PA DANG, GDUL BYA BAG MED BA RNAMS
SKYO BAR BYED PAS GDUNG BAR BYED PA YIN NO, ,DE LTA BAS NA GUS
PAR SANGS RGYAS KYI GSUNG MNYAN PAR BYA'O, ,RDO THAL GYI RDO MES
BSREGS PA CHUS 'JIG PAR BYED PA DANG 'DRA BAR NYON MONGS PA'I BAG
LA NYAL

GYI RDO SHES RAB KYI MES YONGS SU BSREGS PA TING NGE 'DZIN GYI
CHUS SPANGS NAS 'JIG GO, ,SHES RAB DE YANG DAM PA'I CHOS MNYAN PA
MED PAR NI MA YIN PAS, DE LTA BAS NA GUS PAR CHOS MNYAN PAR
BYA'O, ,TSIG GI KHUR THOGS KYANG DON MNGON PAR MI SHES NA, DE'I
DON

MI 'THOB STE, KHYE'U'I MGUL DU GTER GYI KHA CHEMS KYI YI GE BTAGS
PA DANG 'DRA'O, ,DE LTA BAS NA MANG DU THOS PAS KYANG DON SHES PA
NYID DU BYA BA'I PHYIR MDO SDE'I DON MNYAN PA LA 'BAD PA DANG
LDAN PAR BYA'O, ,MEL TSE BA SO SOR MI RTOG PA NI MA NYAL ZHES ZER
BA BZHIN DU CHOM

PO RNAMS KYIS BCOM MO, ,DE BZHIN DU SGRA TZAM LA BRTZON PA'I MANG
DU THOS PA SO SOR MI RTOG BA YANG NYON MONGS PA'I DGRA RNAMS KYIS
'JOMS SO, ,SO SOR RTOG PA DE YANG DON SHES PA NYID MED NA MED PAS
DE LTA BAS NA DON GZUNG PA LA 'BAD PA DANG LDAN PAR BYA'O, ,DE
BZHIN DU

@123A *, ,ROL MO MKHAN RKUN POS 'JIGS NAS MI NYAL BAR BYA BA'I
PHYIR GLU LEN BZHIN DU BCOM MO ZHES BYA BA YANG DPER BRJOD PAR
BYA'O, ,JI LTAR LONG BA ME MAR 'DZIN PA NI GZHAN DAG LA PHAN PAR
'GYUR BA DANG 'DRA BAR DON MNGON PAR MI SHES PA'I THOS PA 'DZIN
PA

YANG DE LTA BU YIN PAS DE LTA BAS NA DON SHES PA NYID DU BYA BA'I
PHYIR DON MNYAN PA LA 'BAD PAR BYA'O, ,SANGS RGYAS KYI GSUNG
BSTAN BCOS KYI MTSAN NYID DU 'THAD PA'I PHYIR RO, ,NGES PA'I TSIG
TU 'CHOS PA DANG, SKYOB PAR BYED PAS, DE'I PHYIR BSTAN BCOS SO,
,NYON MONGS DGRA

RNAMS MA LUS 'CHOS PA DANG, ,NGAN 'GRO SRID LAS SKYOB PA GANG YIN
TE, ,'CHOS SKYOB YON TAN PHYIR NA BSTAN BCOS TE, ,GNYIS PO 'DI
DAG GZHAN GYI LUGS LA MED, ,DE LTA BAS NA SANGS RGYAS KYI GSUNG
KHO NA DON DAM PAR BSTAN BCOS YIN PAS 'CHOS PA DANG SKYOB

PA'I YON TAN GYI PHYIR YANG DON GZUNG PA LA 'BAD PA DANG LDAN PAR
BYA'O, ,LEGS PAR STON PA LA BRTEN NA PHAN YON LNGA YOD DE, LAM
NGAN PA YONGS SU SPONG BA DANG, LAM BZANG PO LA YANG DAG PAR GNAS
PAR BYED PA DANG, ,'BROG DGON PA LAS RGAL BA'I DBUGS 'BYIN

PA DANG, BDE BAR 'GRO BA DANG, 'DOD PA'I YUL DU YANG DAG PAR
PHYIN PAR BYED PA YIN NO, ,DE BZHIN DU DAM PA'I CHOS STON PA LA
BRTEN NA LOG PAR LTA BA LA SOGS PA LAM NGAN PA YONGS SU SPONG BA
DANG, YANG DAG PA'I LTA BA LA SOGS PA LAM BZANG PO LA YANG DAG
PAR GNAS

PAR BYED PA DANG, 'KHOR BA'I 'BROG DGON PA LAS RGAL BA'I DBUGS
'BYIN PA DANG NGAN SONG LAS MCHONGS TE BDE BAR 'GRO BA DANG, 'DOD
PA MYA NGAN LAS 'DAS PA'I YUL DU YANG DAG PAR PHYIN PAR BYED PA
YIN NO, ,DE DAG KYANG MNYAN PA LAS 'BYUNG BA'I, MA MNYAN PA LAS

MA YIN PAS GUS BAR MNYAN PAR BYA'O, ,RGYU BSAGS PA RNAMS NI CUNG
ZAD MNYAN PAS BSOD NAMS CHEN PO DANG LDAN PAR 'GYUR TE, DPER NA
'PHAGS PA SH'A RI'I BUS BSNYEN PAR RDZOGS PAR BYA BA LA RJES SU
BSTAN PA BRAM ZE ZHIG GIS THOS NAS GAB STE 'DUG NAS, RAB TU BYUNG
BA

@123B DANG TSUL KHRIMS NYAMS PA LA SDUG BSNGAL RNAM PA BCU GNYIS
'BYUNG NGO ZHES THOS NAS, 'CHAL PA'I TSUL KHRIMS BYA BA LA MNGON
DU PHYOGS PA LAS LOG BA LTA BU'O, ,SDUG BSNGAL RNAM PA BCU GNYIS
NI, NYON MONGS PAS YONGS SU GDUNGS PA'I SDUG BSNGAL DANG, KUN DU
TSOL

BA'I SDUG BSNGAL DANG, GNOD PA'I SDUG BSNGAL DANG, 'DOD PAS
PHONGS PA'I SDUG BSNGAL DANG, DOGS PA'I SDUG BSNGAL DANG, GLENG
BA'I SDUG BSNGAL DANG, KUN DU SPONG BA'I SDUG BSNGAL DANG, BKUR
STI MED PA'I SDUG BSNGAL DANG, RNAM PAR SMAD PA'I SDUG BSNGAL

DANG; YID LA GCAGS PA'I SDUG BSNGAL DANG, TSE PHYI MA LA NGAN
SONG RNAMS SU RNAM PAR SMIN PA'I SDUG BSNGAL DANG, BDE 'GRO DAG
TU YANG NYON MONGS PA MANG BA NYID KYI PHYIR TSANGS PAR SPYOD PA
DKA' BA NYID KYI RGYU MTHUN PA'I SDUG BSNGAL LO, ,'BAB PAR 'DOD
PA YANG DA NUR ME

RAB TU 'BAB PA'I BU GAR SBAL PA 'JUG PAR MNGON PAR PHYOGS PA LTOS
SHIG ,KHYOD ME RAB TU 'BAR BAR 'JUG PAR 'DOD DAM ZHES SPYO BA
THOS NAS LOG PA YIN NO, ,CHOS DGA' CHU SRIN DU GYUR PA NA, SANGS
RGYAS KYI SGRA TZAM ZHIG THOS PA LAS SNGON PHYAG 'TSAL BA TZAM LA

GOMS PA'I PHYIR KHA BTZUMS TE 'DUG PA YIN NO, ,DE LTA BAS NA CUNG
ZAD CIG THOS BAS KYANG RGYU BSAGS PA RNAMS KYIS DGE BA RAB TU
RGYAS PA'I PHYIR SANGS RGYAS KYI GSUNG MNYAN PA LA 'BAD PA DANG
LDAN PAR BYA'O, ,BYAD STEMS MKHAN GYIS BONG BUR BYAS PA'I MIS DE
SHES

PA'I BUD MED KYI NGAG MNYAN NAS, DE'I SMAN 'DOD PAS LDAM LDUM
THAMS CAD ZOS PA DANG, RDUL 'KHRU BA RNAMS KYIS GSER GYI PHYIR
'BYUNG KHUNGS THAMS CAD SPYOD BAR BYED DO, ,DE BZHIN DU BDAG NYID
THAR BA'I CHOS 'DOD BAS, CHOS GANG THAR PAR 'GYUR BA LA CHOS DE
NI

DAM PA'I CHOS THAMS CAD MNYAN PA LAS 'BYUNG NGO SNYAM NAS MNYAN
PAR BYA'O, ,SDUG BSNGAL MYONG DANG KHYAB PA DANG, ,RTAG PA DANG
NI THABS MED DANG, ,GNOD PA MANG DANG 'JOMS BYED PA'I, ,LUS DANG
'DRA BA'I NAD MED DO, ,'DIS NI LUS KYI NAD 'DI LA SKYON DRUG PO

@124A *, ,NA BA DANG 'BREL BA NYID DANG, LUS THAMS CAD LA KHYAB
BA NYID DANG, BAR CHAD MED PAR 'JUG PA NYID DANG, GSOR MI RUNG BA
NYID DANG, GNOD BA MANG BA NYID DANG, SROG 'PHROG BA NYID YOD PAR
YONGS SU BSTAN TO, ,SMAN PA'I PHUL GYIS NAD 'DI DAG ,

GTAN DU 'BYIN PAR BYED PA YI, ,SMAN NI YAN LAG BRGYAD LDAN PA,
,RDZAS KYI TSOGS YIN GSUNGS PA YOD, ,'DI NI LHAG PA'I RNYED BA
STE, ,RIN MED PAR YANG RNYED BA YIN, ,BDAG NYID 'BAD BA MED PAR
NI, ,NAM YANG BSGRUB PAR MI NUS SO, ,JI LTAR SKYEN RNAMS MA

BSAL NA, ,BCUD KYIS LEN NI MI 'GRUB BZHIN, ,DE BZHIN RNAM PAR MA
ZHI BA'I, ,SEMS LA LAM NI MI GNAS SO, ,DE YANG RIN MED PAR DAM
PA'I CHOS MNYAN PA LAS RNYED KYI GZHAN LAS NI MA YIN NO, ,DE LTA
BAS NA GUS PAR SANGS RGYAS KYI GSUNG MNYAN PAR BYA'O, ,

RGYU GSUM DAG GIS PHYI ROL GYI DNGOS PO RNAMS MNYAN PA'I DNGOS
POR 'GYUR TE, SPANGS PAS NI BONG BA DANG PAGS PA SKAM PO LA SOGS
PA DAG GO, ,TSA BAR BYA BAS NI LCAGS DANG ZANGS LA SOGS PA DAG
GO, ,BRDUNG BAS NI RTZVA MUN DZA DANG BAL BA DZA LA SOGS PA DAG
GO, ,

DE BZHIN DU, SDANG DANG BAG MED RMONGS RNAMS NI, ,DAD DANG SKYO
DANG RTOGS PA STE, ,MNYAN PA'I DNGOS PO'I RGYU GSUM DU 'GYUR RO,
,DE YANG GANG LAS 'BYUNG ZHE NA, SKAL LDAN RNAMS KYIS MNYAN BYAS
NA, ,YON TAN SKYON DON NGES LAS 'BYUNG, ,GANG GIS YON TAN NAM
GANG GI

SKYON THOS PAS SHE NA, DKON MCHOG GSUM GYI YON TAN TE, ,SKYON NI
SDIG 'DOD SRID RTEN CAN, ,DE SDIG PA DANG 'DOD PA RNAMS DANG SRID
PA'I YIN NO, ,DON GANG GIS NGES PA THOB PAS SHE NA, MTSAN NYID
RNAM GNYIS DE RGYU DANG, ,'BRAS BUR NGES PA 'BREL PA YIN, ,MTSAN

NYID RNAM PA GNYIS NI PHUNG PO LA SOGS PA DAG GI RANG GI MTSAN
NYID DANG SPYI'I MTSAN NYID DO, ,RGYU DANG 'BRAS BUR 'BREL BA'I
MTSAN NYID NI MA RIG PA DANG 'DU BYED LA SOGS PA DAG GI DANG,
SDUG BSNGAL DANG KUN 'BYUNG BA LA SOGS PA DAG GI'O, ,DE LTA BAS
NA YON TAN 'DI DAG

@124B NI DAM PA'I CHOS MNYAN NA YOD PAR RIG PAR BYA STE, DE LA
GUS PAR BYA'O, ,NYAN PA'I SKYE BO DAG NI PHAL CHER PHYIR PHYOGS
DANG, ,YONGS SU 'DZIN PAR BYED PA PHAL CHER 'DAS PA DANG, ,NYES
PAR RNAM PAR BSHAD PA DAG GIS MTHU BCOM PAS, ,DENG SANG LEGS PAR
BSHAD BA

MTHAR GYUR TO, ,TSIGS SU BCAD PA 'DIS NI DENG SANG PHYOGS GNYIS
LA SANGS RGYAS KYI BSTAN PA YONGS SU NYAMS PA RNAM PA BZHI DANG,
NUB LA THUG PA NYID DU STON PA YIN NO, ,NYAN PA'I SKYE BO DAG NI
PHAL CHER PHYIR PHYOGS DANG, ,ZHES BYA BAS NI KHYIM PA'I PHYOGS
LA NYAN

PA YONGS SU NYAMS PAR STON PA YIN TE, DE DAG NI PHAL CHER NYAN PA
PO YIN PAS SO, ,YONGS SU 'DZIN PAR BYED PA PHAL CHER 'DAS PA
DANG, ,ZHES BYA BAS NI RAB TU BYUNG BA'I PHYOGS LA 'DON PA YONGS
SU NYAMS PAR STON PA YIN TE, DE DAG NI PHAL CHER YONGS SU 'DZIN
PAR

BYED PA YIN TE, THOS PA 'DZIN PA'I PHYIR RO, ,NYES PAR RNAM PAR
BSHAD PA DAG GIS ZHES BYA BAS NI DE NYID LA DON BSHAD PA YONGS SU
NYAMS PAR STON PA YIN TE, DON LOG BAR 'CHAD PA'I PHYIR RO, ,MTHU
BCOM PAS ZHES BYA BAS NI RTOGS PA NYAMS PAR STON PA YIN TE, GANG

GI DON DU STE, DGE SLONG GI TSUL GYI 'BRAS BU RTOGS PA'I DON DU
BSHAD PA STE, DE NUS PAR MI BYED PA'I PHYIR RO, ,'DI NI MDOR
BSDUS NAS YONGS SU NYAMS PA RNAM PA GNYIS SU 'GYUR TE, TSIG DANG
DON GNYIS KYI LUNG YONGS SU NYAMS PA DANG, RTOGS PA YONGS SU
NYAMS

PA'O; ,GZHAN YANG NYAN PA'I SKYE BO PHYIR PHYOGS PA NYID DANG,
YONGS SU 'DZIN PAR BYED PA PHAL CHER 'DAS PA NYID KYIS NI THOS PA
YONGS SU NYAMS PA YIN LA, NYES PAR BSHAD PA NYID KYIS NI YANG DAG
PAR BSAM PA YONGS SU NYAMS PA YIN NO, ,MTHU BCOM PA NYID KYIS NI

YANG DAG PAR BSGOM PA YONGS SU NYAMS PA YIN NO, ,DENG SANG LEGS
PAR BSHAD PA MTHAR GYUR TO, ,ZHES BYA BA NI NUB LA THUG PA NYID
DU STON PA YIN NO, ,DE LTAR SANGS RGYAS KYI GSUNG NI YONGS SU
NYAMS BA DANG YUN RING DU MI GNAS PAR RIG PAR BYAS NAS JI SRID DU
CUNG ZAD LUS PA

@125A *, ,DE SRID DU 'DI MNYAN PA DANG GZUNG BA DANG DON MTHUN
PAR BSGRUB PA LA DAD PA CAN RNAMS KYIS RAB TU 'BAD PAR BYA'O,
,DENG SANG THUB PA'I GSUNG NI SMRA BAR BYED PA'ANG NYUNG, ,DNGUL
DANG GSER DU 'BYED PAR 'GYUR BA'ANG NYUNG BAR GYUR, ,DE LTAR LUNG
DANG RTOGS PA

DAG LA 'BAD ZHAN PAS, ,SANGS RGYAS NYI MA MTHAR PHYIN DRI MA MED
'DI NUB, ,DE LTA BAS NA JI SRID THAMS CAD MA NUB PA, ,DE SRID JI
BZHIN DON RNAMS DBYE LA 'BAD PAR GYIS, ,THUB PA'I GSUNG GI SNANG
BA NUB PAR GYUR NA NI, ,'GRO BA KUN DU MUN PA GCIG PU'I THIBS POR

'GYUR, ,DE LTA BAS NA JI SRID DU MUN PA GCIG PU'I THIBS PO MI
'BYUNG BA DE SRID DU YANG DAG PA JI LTA BA BZHIN GYI DON RAB TU
RNAM PAR DBYE BA'I PHYIR SANGS RGYAS KYI GSUNG MNYAN PA LA DAD PA
CAN RNAMS KYIS SHIN TU RIGS PAR BYA'O, ,STON PA'I ZHAL NAS BYUNG
BA SKYE BA'I MIG GI

RAB RIB ZHI BAR MDZAD PA BKRA SHIS KYI, ,'BYUNG GNAS SEMS LA ZHOG
SHIG GANG PHYIR 'DI NI LUS CAN RNAMS KYI RNA BA'I BDUD RTZI DANG,
,NYON MONGS PA YI DUG KUN SEL BAR MDZAD PA YIN PAS DON YANG DAG
PAR BSAM PAR GYIS, ,RGYU 'DI RNAMS KYIS RTAG TU GUS PAR SANGS

RGYAS KYI NI GSUNG DAG MNYAN PAR BYA BA'I RIGS, ,RGYU GANG GIS
SHE NA, GANG GI PHYIR 'DI NI DE LTA BU'I ZHAL NAS BYUNG BA DANG,
MIG ZHI BAR MDZAD PA'I PHYIR DANG, BKRA SHIS KYI 'BYUNG KHUNGS
YIN PA'I PHYIR DANG, GANG GI PHYIR TSIG 'BRU BZANG PO NYID KYIS
LUS CAN RNAMS KYI RNA BA'I BDUD

RTZI YIN PA DANG, GANG GI PHYIR 'DI DON BZANG PO NYID KYIS NYON
MONGS PA'I DUG THAMS CAD SEL BAR MDZAD PA'I DON GYIS TE, RGYU 'DI
RNAMS KYIS SO, ,DE LTAR NA GSUNG BA PO DANG, GSUNG DANG DON PHUN
SUM TSOGS PA BSTAN PA YIN NO, ,SANGS RGYAS KYI GSUNG 'DI NI MNYAN
NA SIM

PAR BYED PA DANG, BSAMS NA RTOGS PAR BYED PA DANG, RTOGS NA GROL
BAR BYED PA DANG, BRJOD NA BZANG BA DANG, 'PHAGS PA'I NOR BDUN
SGRUB PA'I PHYIR NOR DANG LDAN PA DANG, SKYON BDUN 'KHRU BA'I
PHYIR BSOD NAMS DANG, YON TAN THAMS CAD KYI SNGON DU 'GRO BA'I
PHYIR BKRA

@125B SHIS PA NYID DANG, GTAN GYI TSANGS PAR SPYOD PA'I DBANG DU
MDZAD PA'I PHYIR TSE LA PHAN PA DANG, RANG BZHIN GYIS RNAM PAR
DAG PA DANG, DGONGS PA 'JAM BA DANG, DON DANG MTHUN PA DANG, 'DUL
BA DANG MTHUN BA DANG, DUS LA BAB BA DANG, RAN BAR BSHAD PA DANG,
BSOD

NAMS 'DREN PA DANG, YE SHES 'DREN BA DANG, DGA' BA 'DREN PA DANG,
SKRAG PA SEL BA DANG, MYA NGAN SEL BA DANG, NYON MONGS PA SEL BA
STE, MDOR NA SANGS RGYAS KYI GSUNG NI YON TAN MTHA' YAS BA YIN LA
SKYON NI CHEN PO GNYIS TE, SHIN TU RNYED PAR DKA' BA DANG,

YUN RING DU MI GNAS PA'O, ,DE LTA BAS NA SHIN TU RINGS PAR GUS
PAR MNYAN PAR BYA'O, ,RGYU GSUM DAG GIS PAGS PA LAS SU RUNG BAR
'GYUR TE, SNUM BSKU BA DANG, MNYE BA DANG, BSRO BA RNAMS KYIS SO,
,DE BZHIN DU SEMS KYANG THOS PA DANG, BSAMS PA DANG,

BSGOMS PA RNAMS KYIS SO, ,DE LTA BAS NA SEMS LAS SU RUNG BA NYID
DU BYA BA'I PHYIR THOS PA LA SOGS PA DAG LA BRTZON 'GRUS BYA'O,
,GSUM BO DAG GI STOBS KYIS LAM DU 'GRO BA RNAMS 'BROG DGON PA'I
LAM LAS BDE BAR RGAL BAR 'GYUR TE, LAM BRGYAGS KYI STOBS DANG,

BZHON PA'I STOBS DANG, STON PA PO'I STOBS KYIS SO, ,DE BZHIN DU
'KHOR BA'I 'BROG DGON PA'I LAM LAS DE'I LAM DU 'GRO BA RNAMS
SBYIN PA DANG, TSUL KHRIMS DANG, YE SHES KYI STOBS KYIS SO, ,'DI
GSUM CHAR YANG THOS PA LA RAG LUS SO, ,SANGS RGYAS KYI

GSUNG LA DAD PA TZAM GYIS KYANG SDIG PA CHEN PO DAG ZIL GYIS GNON
TE, 'DI LTAR MI DGE BA LAS DGE BA STOBS DANG LDAN PAS SO, ,'DI JI
LTAR SHES PAR BYA ZHE NA, KHYAD PAR RNAM PA BCU DAG GIS TE, 'DU
BYED PA'I KHYAD PAR GYIS NI DGE BA DANG, MI DGE BA GNYIS 'BAD PA
DANG MA

'BAD PAR MNGON PAR 'DUS BYAS PA'I PHYIR RO, ,RNAM PA'I KHYAD PAR
GYIS NI YANG DAG PA JI LTA BA BZHIN DANG PHYIN CI LOG GI RNAM PA
YIN PA'I PHYIR RO, ,MTSUNGS PAR LDAN PA'I KHYAD PAR GYIS NI DGE
BA'I RTZA BA GSUM DAG DANG, MI DGE BA'I RTZA BA GNYIS SAM GCIG
GIS KYANG MTSUNGS

@126A *, ,PAR LDAN PA'I PHYIR RO, ,SA'I KHYAD PAR GYIS NI SA
THAMS CAD DANG SA GCIG PA NYID YIN PA'I PHYIR RO, ,'BRAS BU'I
GRANGS KYI KHYAD PAR GYIS NI 'BRAS BU RNAM PA LNGA DANG BZHI YIN
PA'I PHYIR RO, 'BRAS BU'I MTHAR PHYIN PA'I KHYAD PAR GYIS NI DUS
KHYAD PAR DU 'PHAGS PA

DANG NGAN PA YIN PA'I PHYIR RO, ,'DI LTAR DGE BA'I 'BRAS BU NI
BSKAL PA CHEN PO BRGYAD KHRI'I BAR DU 'BYUNG LA, MI DGE BA'I NI
BAR GYI BSKAL PA'I BAR DU YIN PAS SO, ,YANG DAG PAR 'CHAD PA'I
KHYAD PAR GYIS NI 'DI LTAR DGE BA NI MI DGE BAS DUS RE ZHIG TU
YANG DAG PAR 'CHAD PA YIN

GYI MI DGE BA NI DGE BAS GTAN DU YIN PAS SO, ,CHUNG DUS MANG PO
YANG DAG PAR 'JOMS PA'I KHYAD PAR GYIS NI 'DI LTAR SPONG BA'I LAM
SKAD CIG MA GCIG GIS THOG MA MED PA'I DUS NAS ZHUGS PA'I MI MTHUN
PA'I PHYOGS RNAM PA MANG PO YANG DAG PAR 'JOMS PAS SO, ,SPONG
PA'I KHYAD

PAR GYIS NI 'DI LTAR GNYEN PO SKYES PAS MI DGE BA SPONG GI DGE BA
NI MA YIN PAS SO, ,PHYOGS KYI KHYAD PAR GYIS NI 'DI LTAR DGE BA
DANG MI DGE BA'I CHOS YONGS SU 'DZIN PA LA SANGS RGYAS 'KHOR DANG
BCAS PA'I PHYOGS DANG BDUD YIN TE GO RIMS BZHIN NO, ,DPE RNAMS NI
SNANG BA DANG,

MUN PA DANG, BKRU SMAN DANG, SKYON DANG, RDO RJE DANG, RI DANG,
SENG GE DANG, RI DAGS KYI KHYU ZHES BYA BA DE LTA BU LA SOGS PA
DAG YIN NO, ,DGE BA DE DANG SA GCIG PA YIN YANG DANG PO'I KHYAD
PAR RNAM PA GSUM PO RNAMS KYIS MI DGE BAS STOBS DANG LDAN PAR RIG
PAR BYA'O, MI

DGE BA ZIL GYIS MNAN NAS DE'I GNYAN PO DGE BA GZHAN 'DREN PA'I
YANG PHYIR RO, ,BSDUS PA'I TSIGS SU BCAD PA NI, 'DU BYED RNAM PA
MTSUNGS PAR LDAN, ,SA NYID 'BRAS BU RNAM GNYIS NYID, ,'CHAD DANG
CHUNG DUS YANG DAG 'JOMS, ,SPONG DANG PHYOGS KYI KHYAD PAR NYID,,

SANGS RGYAS KYI NI GSUNG 'DI NI, ,SMAN DANG GRUB DANG GTAN DU
DANG, ,NAD KUN 'JOMS DANG GNYIS MED DANG, ,LEGS 'THOB LEGS BRTEN
BSGRUB DKA' NA, ,NAD DRAG YUN RINGS SU MI STEN, ,MI SHES PA NI
BSTAN NUS KYI, ,GANG ZHIG DE MI 'DOD PA NI, ,GNYEN PO BYA BA'I

@126B DGRA YIN PAS, ,DE BCOS MI RUNG RIG PAR BYA, ,DE LTA BAS NA
BCOS SU MI RUNG BAR GYUR NA MI RUNG NGO SNYAM NAS SANGS RGYAS KYI
GSUNG LA BRTEN PA LA 'BAD PA DANG LDAN PA DAG TU BYA'O, ,DAM PA
RNAMS LAS GANG ZAG GNYIS SMAD PAR BYA BA YIN TE, GANG ZHIG DAM
PA'I CHOS MI NYAN PA DANG,

GANG ZHIG PHAN YON GANG YIN PA DE MI 'THOB PA DE LTA BUR NYAN
PA'O, ,DE LA, DON DU MI GNYER RGYUD G-YENG DANG, ,RMUGS DANG
GNYID LOG MI NYAN PA'O, ,PHAN YON LA NI SHES RAB 'CHAL, ,RNYED
SOGS 'DOD SDANG BCAS MI BRTEN, ,DE LTA BAS NA MI NYAN PAR GYUR NA
MI RUNG BA DANG, PHAN

YON LA MI BRTEN PAR GYUR NA MI RUNG NGO SNYAM NAS JI SKAD DU
BSTAN PA'I SKYON BSAL BA LA 'BAD PA DANG LDAN PA DAG TU BYA'O,
,GSUNG DANG RNA BA NYID DANG NI, ,'DOD DANG SHES RAB BGEGS MED
PA, ,LNGA NI GANG PHYIR RNYED DKA' BAS, ,DE PHYIR THUB PA'I GSUNG
MNYAN BYA, ,DAM PA'I CHOS NI RNYED

GYUR CING, ,DAD DANG LDAN YANG BLO CHUNG DAG ,YI DAGS MGRIN PA
KHAB 'DRA BAR, ,DE NI BTUNG BAR MI NUS SO, ,DE LTA BAS NA JI SRID
DU LNGA PO RNYED PA DANG, DE BTUNG BAR NUS PA DE SRID DU DAM PA'I
CHOS MNYAN PA LA 'BAD PAR BYA'O, ,ZAB MO GOMS PAR MA BYAS PAS,
,THUB PA'I

GSUNG NI RNYED DKA' STE, ,DE MED PAR NI THAR PA MED, ,THAR PA
'DOD PA RNAMS KYIS NI, ,DE PHYIR GUS PAR MNYAN PAR BYA, ,'DI LTAR
'DI LA BRTEN NAS MYUR SDUG KHA NA MA THO MED, ,PHUL BYUNG NGES
PAR 'BRAS BU MI ZAD 'THOB PA BDER NUS KYI, ,THABS GZHAN MED LA
SGRUB PA PO YANG

MED CING GANG ZHIG LA, ,MA BYAS NA YANG BDE BA MED PAS DE BYA
MOD, ,THUB PA'I GSUNG NI 'BRAS BU DANG, ,DON DANG TSIG 'BRU LDAN
PA NI, ,THOS PA'I DUS DANG BSAM PA DANG, ,BSGOM BA DAG NA'ANG
RJES SU 'DZIN, ,GO 'BYED NGES TSIG BZANG PO YI, ,YON TAN GNYIS
LDAN THUB PA'I

GSUNG, ,DON DANG LDAN ZHING JI 'OS DANG, ,PHAN DANG GTAN GYI
'BRAS BU LDAN, ,GANG PHYIR 'DI DON KUN 'GRUB 'BYUNG GNAS YIN,
,THABS BDE BA DANG SHIN TU RNYED DKA' BAS, ,DE PHYIR 'GRUB BA DON
GNYER SROG 'GYUR BA, ,DAD DANG LDAN PAS 'DI LA BRTUN PAR BYA, ,MI
SHES PA DANG

@127A *, ,THE TSOM SHES, ,LOG PA'I SHES PA LDOG PA DANG, ,BDEN PA
RNAMS NI RTOGS 'GYUR BA, ,DAM CHOS MNYAN PA'I YON TAN NO, ,DAM
PA'I CHOS MNYAN PA LA PHAN YON LNGA GSUNGS PA GANG DAG YIN PA NI
BZHI PO 'DI DAG TU 'DUS TE GNYIS KYIS MI SHES PA BZLOG PA'I

PHYIR RO, ,SEMS NI SROG CHAGS PADMA 'DRA, ,STOBS KYIS DAM PA'I
CHOS LA GLAN, ,DE PHYIR DON GYI RO RNYED NA, ,DE LA G-YO BA MED
PAR GNAS, ,DE LTA BAS NA STOBS KYIS KYANG DAM PA'I CHOS MNYAN PA
LA GLAN PAR BYA'O, ,CI'I PHYIR ZHE NA, DAM PA'I CHOS NI GTAN DU
PHAN PA DANG BDE BA'I

PHYIR DANG, SHIN TU RNYED PAR DKA' BA'I PHYIR DANG, DKA' BA MED
PAR BSGRUB PAR BYA BA'I PHYIR DANG, CHOS DANG TSE G-YO BA'I PHYIR
DANG, YANG DANG YANG DU BSGRUB PAR BYA BA DANG, SBYOR BA GCIG
PA'I PHYIR RO, ,MDOR NA SBYOR BA SEMS DPA' YIS, ,CHAGS ZAD CHAGS
PA 'PHEL BYA STE, ,

DES NI BDAG LA CHAGS ZAD BYA, ,GZHAN LA CHAGS PA 'PHEL BAR BYA,
,NYON MONGS MYA NGAN 'DAS PA SPANG PHYIR TE, ,DE DAG GNYIS KYIS
BYANG CHUB MI 'THOB BO, ,SHES RAB SNYING BRTZE DE ZAD 'PHEL RGYU
YIN, ,DE PHYIR BYANG CHUB RTZA BA GNYIS SU GSUNGS, ,DE 'PHEL RGYU
NI DE BZHIN

GSHEGS PA'I CHOS, ,'DI MA GTOGS PAR GZHAN NI 'GA' YANG MED, ,DE
PHYIR CI NAS KHYOD LA CHOS 'DI NI, ,'BRAS BUR BCAS 'GYUR DE LTAR
'BAD PAR GYIS, ,JI LTAR SBRANG BU KHA CHU'I ZAR BUS BCINGS PA
GANG DAG 'CHING BA DER BCINGS PA'I, ,RGYU NI STOBS MA YIN GYI DE

DAG NYAM CHUNG YIN LTAR DE BZHIN DMAN PA DAG ,YONGS SU GZUNG LA
'DZIN DANG LDAN PA'I 'CHING BA RANG GI NYAM CHUNG NYID LAS SKYES,
,DE PHYIR SBRANG BU 'DRA BAR BLO LDAN RANG LUS BCINGS PAS 'CHI
BAR 'OS MA YIN, ,DE LTA BAS NA SBRANG BU DANG 'DRA BAR LUS KYIS
BCINGS PAS 'CHI BAR MI

BYA'O SNYAM NAS, ,RANG GI BLO'I STOBS BSKYED PA'I PHYIR GUS PAR
CHOS MNYAN PAR BYA'O, ,SKYE DGU G-YANG SAR 'BAB PA DANG, ,LONG BA
BCINGS DANG DBUL PO DANG, ,NAD BTAB DPUNG GNYEN MED PA DANG,
,'BROG DGON YUN RING LAM ZHUGS DANG, ,DGRA RNAMS MANG PO RNAM
MANG DANG, ,

@127B MANG BO DAG GIS GZHOM BYA BA, ,DE LA SANGS RGYAS MA GTOGS
PAR, ,SKYOB PA MED PAS DE'I GSUNG MNYAN DE LA G-YANG SAR 'BAB PA
NI NGAN SONG DU SKYE BAR MNGON DU PHYOGS PA'I PHYIR RO, ,LONG BA
NI MA RIG PAS MDONGS PA NYID KYIS SO, ,BCINGS PA NI SRID PA'I
'CHING BAS SO, ,DBUL BA NI

'PHAGS PA'I NOR BDUN DANG BRAL BA'I PHYIR RO,, ,,BAM PO BCU PA
STE THA MA'O, ,NAD KYIS BTAB PA NI NAD 'BRAS DANG 'DRA BA'I NYE
BAR LEN PA'I PHUNG PO RNAMS KYIS SO, ,DPUNG GNYEN MED PA NI MGON
MED PA'I PHYIR RO, ,'BROG DGON PAR YUN RING DU LAM DU ZHUGS PA NI

YUN RING DU 'KHOR BA'I LAM DU ZHUGS PA'I PHYIR RO, ,DGRA RNAMS
MANG PO NI NYON MONGS PA DANG, NYE BA'I NYON MONGS PA RNAMS DANG,
DE LAS BYUNG BA'I LAS RNAMS SO, ,RNAM MANG NI SDUG BSNGAL GSUM PO
DAG DANG, MYA NGAN LA SOGS PA DAG DANG, GRANG BA DANG, TSA BA
DANG, BKRES

PA DANG, SKOM PA DANG, GNOD PA DANG, 'CHING BA DANG, RDEG PA
DANG, NA BA DANG, RGA SHI DAG LA SOGS PA DAG GO, ,MANG PO DAG GIS
GZHOM BYA BA NI DUS RING POR RO, ,DE LTA BAS NI SANGS RGYAS KYI
GSUNG MNYAN PA DANG, 'JOG PA NI SKYE DGU DE LTA BUR GYUR PA RNAMS
KYI SKYABS YIN

PAS DE'I PHYIR SANGS RGYAS KYI GSUNG MNYAN PA LA GUS PAR BRTZON
PAR BYA'O, ,GUS PAR BRTZON PA NI DGE BA STOBS DANG LDAN PAR 'GYUR
RO, ,DE LTAR NA RGYU BCU DAG GIS DGE BA'I STOBS DANG LDAN PAR
'GYUR RO ZHES 'CHAD DO, ,BCU PO GANG GIS SHE NA, RTEN NYID KYIS
NI RTEN LA TSUL KHRIMS DANG,

THOS PA DANG 'DOD PA CHUNG BA LA SOGS PA'I YON TAN GYIS YONGS SU
BSGOS PA'I PHYIR RO, ,DANG PO KUN NAS BSLANG BA NYID KYIS NI
RGYUS KUN NAS BSLANG BAS BYED PAR 'DOD PA NYID KYIS SEMS CHEN PO
DANG LDAN PA YIN PA'I PHYIR RO, ,BRTZON PA DRAG PO NYID KYIS NI
BYED PA'I TSE GUS PAR BRTZON PA'I

PHYIR DANG, YANG DANG YANG DU BRTZON PHYIR TE, RTAG TU BRTZON
PA'I PHYIR RO, ,ZHING NYID KYIS NI ZHING RNAM PA BZHI STE, 'BRO
BA DANG SDUG BSNGAL BA DANG, PHAN 'DOGS PA DANG, YON TAN KHYAD
PAR DU 'PHAGS PAS SO, ,GZHI NYID KYIS NI DNGOS PO MANG PO DANG
GYA NOM PA'I KHYAD PAR GYI PHYIR DANG,

@128A *, ,SROG GCOD PA DANG, MA BYIN PAR LEN PA LA SOGS PA SPONG
BA'I KHYAD PAR GYI PHYIR DANG, SBYIN PA DANG, TSUL KHRIMS DANG,
SGOM PA'I KHYAD PAR GYI PHYIR RO, ,BYA BA NYID KYIS NI PHAN PA
BYED PA'I KHYAD PAR GYI PHYIR RO, ,MJUG NYID KYIS NI BYAS NAS RAB
TU DGA' BA YID LA

BYED PA'I KUN TU RTOG PAS RGYAS PA'I PHYIR RO, ,'KHOR NYID KYIS
NI GZHAN DE LA YANG DAG PAR 'DZIN DU 'JUG CING BSNGAGS PA BRJOD
PA DANG, CHOS MTHUN PA PO MTHONG NA SHIN TU YID DGA' BA NYID DAG
GIS SO, ,YONGS SU BSNGO BA NYID KYIS NI MYA NGAN LAS 'DAS PA
DANG, BLA NA MED PA YANG

DAG PAR RDZOGS PA'I BYANG CHUB TU YONGS SU BSNGO BA'I PHYIR RO,
,BSDUS PA'I TSIGS SU BCAD PA NI, RTEN DANG DANG PO KUN NAS
BSLANG, ,DRAG DANG YANG DANG YANG BRTZON NYID, ,ZHING DANG GZHI
DANG BYA BA DANG, ,MJUG NYID DANG NI 'KHOR NYID DANG, ,YONGS SU
BSNGO BA NYID KYIS NI, ,

DGE BA STOBS DANG LDAN PAR 'DOD, ,MI DGE BA LA YANG DE BZHIN DU
CI RIGS PA RIGS PAR BYA'O, ,DRANG SRONG CHEN PO GNAS MA MTHONG BA
YIS NI SNGON, ,LEGS GSUNGS 'DI THOS NAS NI DRANG SRONG NOR NYOS
PA, ,BA LANG RDZIS NI GOS KYI THA MAR BA MED CIG ,BCINGS LTAR
ZONG MED

DGOS LA BRTAGS TE SEMS LA 'DZIN, ,THUB PA YIS NI LEGS PAR GSUNGS
PA TSIGS BCAD KYI, ,PHYED TZAM DAG KYANG RANG GI SKU YI RIN GYIS
BSGRUBS, ,RIN THANG CHEN POS BRNYES NA 'ON KYANG MI SHES PA, ,DE
DAG RIN MED PAR YANG STEN BAR MI BYED DO, ,LEGS LDAN 'DI NI TSUL

BZANG CHU BO TSOL BA CAN, ,MCHOG DANG MCHOG TSOL MCHOG DANG MCHOG
MIN SHES PA'I YIN, ,DE YI SNYING PO NYID NI RAB TU RNAM PHYE NAS,
,RANG GI SROG GI RIN GYIS LEGS GSUNGS NYO BA MDZAD, ,SRID PA YOD
NA GDON MI ZA BAR TSE 'THOB NA, ,DE YANG PHAL CHER DON MED PAR NI
ZAD PAR 'GYUR, ,

LEGS PAR GSUNGS PA SA STENGS 'GA' NA LAN 'GA' ZHIG ,AU DUM W'A
RA'I ME TOG BZHIN DU SNANG PA YI, ,JI LTAR NYI MA DAG NI SHAR BA
NA, ,PADMA YONGS SU SMIN PA KHA 'BYED LTAR, ,DE BZHIN GSHEGS PA
DAG KYANG SHAR BA NA, ,BSAM PA YONGS SU SMIN PA DAG PAR 'GYUR,
,BSAM

@128B PA YONGS SU SMIN PA DA'I RGYU'I RTZA BA YANG DAM PA'I CHOS
NYAN BA YIN NO, ,DE LTA BAS NA BSAM PA YONGS SU MA SMIN PA'I
PHYIR SANGS RGYAS MANG PO 'BYUNG BA DAG MI MNYES PAR MI BYA'O
SNYAM NAS RGYUD YONGS SU SMIN PAR BYA BA'I PHYIR DAM PA'I CHOS
NYAN PA LA 'BAD PAR BYA'O, ,SBYANGS PA'I YAN

LAG RNAMS 'GYUR DA LTAR NI, ,DGE SLONG TSOGS KYANG BYAMS LAS
PHYIR PHYOGS SHING, ,SDOM BRTZON SKYE BO DGE 'DUN NANG DAG TU,
,DOGS MED RTAGS MTSAN CAN DANG BYA THOGS RGYU, ,SNGON GYI BSAM
GTAN SA NI GANG YIN PA, ,KYE MA JI LTAR 'BRAS KYIS DAG BYED,
,'DIR NI

THUB PA'I BSTAN PA DUS RING DU, ,GNAS PAR MI 'GYUR BAR NI DOGS
PAR 'GYUR, ,'DIS NI BSTAN PA 'DI LA DGE SLONG RNAMS KYIS YONGS SU
NYAMS BA RNAM PA BZHIR YONGS SU BSTAN TE, YO BYAD RNAMS LA ZANG
ZING LHUR BYED PA NYID KYIS YO BYAD BSNYUNGS PA YONGS SU NYAMS PA
DANG,

TSANGS PA MTSUNGS PAR SPYOD PA RNAMS LA BYAMS PA YONGS SU NYAMS
PA DANG ZHES YONGS SU NYAMS PA DANG, RANG GI DON THOB PAR BYA BA
LA MNGON PAR BRTZON PA YONGS SU NYAMS PA'O, ,DE LTAR NA BSTAN PA
YUN THUNG DU GNAS PAR SHES PAR BYA STE, DAD PA CAN RNAMS KYIS DE
LA MNYAN PA DANG,

GZUNG BA DANG, BCANG BA DANG, DON DANG MTHUN PAR SGRUB PA DAG GIS
'BAD PAR BYA'O, ,'GRO BA 'DI YI DON DU NI, ,SDUG BSNGAL MANG PO
GANG BSTAN PA, ,DE DAG DRAN NAS KHYOD NYID KYIS, ,BSTAN PA NGAN
LA'ANG GNAS BGYI NA, ,PHAN PAR GSUNGS DANG PHAN MDZAD PA'I,
,KHYOD

KYIS BSTAN PA CI SMOS TE, ,MGO LA ME NI 'BAR GYUR KYANG, ,JI LTA
BUR NA MI BGYI LAGS, ,DE LTAR SO SOR BRTAGS NAS KYANG SANGS RGYAS
BCOM LDAN 'DAS KYI BSTAN PA LA GNAS PAR BYA'O, ,LUS CAN 'DI NAS
SHI NAS KYANG, ,DAM CHOS DKON MCHOG 'PHRAD 'GYUR RAM, ,MI 'GYUR

RNA BA 'THOB PA DANG, ,SU ZHIG DAM CHOS 'CHAD 'GYUR BA, ,DE NI
SUS KYANG MI SHES PAS, ,DE PHYIR KHYED KYIS 'BAD PA YIS, ,STON
PA'I GSUNG NI MNYAN PAR BYA, ,GNAS SKABS 'GYUR ZHING GNAS PAR MI
MNGON LA, ,SONG ZHING SONG BA MI 'ONG GSAR DU SKYE, ,'ON KYANG
BDAG DANG BDAG

@129A *, ,GIR 'DZIN 'JUG PA, ,'GRO BA 'DI NI MA RIG PA YIS MID,
,TSIGS SU BCAD PA 'DIS JI ZHIG BSTAN ZHE NA, 'DU BYED RNAMS NI
RNAM 'JIG CING, ,RANG GI NGANG GIS SKAD CIG YIN, ,GTAN DANG CHAD
MIN DE DAG LA, ,MI SHES BDAG DANG BDAG GIR 'DZIN, ,

GZHAN YANG, MI 'JIG LTA DANG YUN RING 'JIG PA LTA, ,ZHIG NA MYA
NGAN BYED DANG ZHIG LTA GANG, ,DE YI CHED DU 'DUS BYAS DAG LA NI,
,DE'I RTZA BZHI YIS MI RTAG NYID 'DI BSTAN, ,DE LA RTZA BA GNYIS
KYIS NI 'DUS BYAS RNAMS LA BDAG MED PA DANG, BDAG GI MED PA NYID
DU YONGS

SU BSTAN TO, ,GCIG GIS NI DE DAG LA BDAG DANG BDAG GIR LTA BA'O,
,GCIG GIS NI DE'I RGYU MA RIG PAS ZIN PA NYID DO, ,DE LTAR NA
TSIGS SU BCAD PA 'DI LAS MDOR NA BDAG TU PHYIN CI LOG PA'I GZHI
DANG, RANG BZHIN DANG, RGYU YONGS SU BSTAN PA YIN NO, ,DE'I RGYU
MA RIG PA DE

YANG DAM PA'I CHOS MNYAN PA LAS MA GTOGS PAR SPANGS PAR MI NUS
SO, ,DE LTA BAS NA BDAG NI MA RIG PAS MID PAR GYUR NA MI RUNG NGO
SNYAM NAS GUS PAR CHOS MNYAN PAR BYA'O, ,DE LTAR NA DAM PA'I CHOS
MNYAN PA'I DGOS PA RNAMS KYI MTHA' MED DE, 'DI NI PHYOGS TZAM
ZHIG GO, ,PHYOGS

'DIS DGOS PA YANG DAG PAR BSTAN PA NYID KYIS GUS PAR MNYAN PA
DANG LDAN PAR BRJOD PAR BYA'O, ,JI LTAR NA YA MTSAN DANG RAB TU
DGA' BA DANG SKYO BA'I GTAM NYE BAR BSGRUB PA NYID KYIS NA, RMUGS
PA DANG GNYID DANG LDAN PA DAG LA SEMS GSAL BAR BYA BA'I PHYIR YA
MTSAN SKYE BA'AM, RAB

TU DGA' BA'I GTAM BYA'O, ,SEMS RNAM PAR G-YENG BA RNAMS LA SKYO
BAR BYA STE, SKYO BAR 'GYUR BA RNAMS LA SEMS RTZE GCIG PA NYID DU
BYA BA'I PHYIR RO, ,JI SKAD DU BYA ZHE NA, RE ZHIG YA MTSAN SKYE
BA NI, ,SANGS RGYAS RNAMS KYI BSTAN PA LA, ,KHYOD KYIS BYAS PA
KUN MI BYA, ,DE PHYIR RAB DGA'

BSKYED PAR BYA, ,BYAS PA BYAS YIN NYAMS PAR 'GYUR, ,'DI'I DON CI
YIN ZHE NA, SANGS RGYAS KYI BSTAN PA LA BYANG CHUB GSUM LAS
BRTZAMS NAS THOS PA LAS BYUNG BA'AM, BSAMS PA LAS BYUNG BA'AM,
BSGOMS PA LAS BYUNG BAS RGYUD YONGS SU SMIN PAR GANG BYAS PA DE
THAMS CAD KYANG

@129B MI BYA BA YIN TE, DGE BA'I RTZA BA DE LAS NYAMS PA YANG DUS
RING DU LON NA YANG GANG GI TSE BRTZON PAR BYED PA DE'I TSE KHYAD
PAR KHO NA 'THOB PO, ,DE LTA BAS NA BDAG LA YONGS SU SMIN PA BYAS
PA LA NYAMS PA MED DO SNYAM DU SEMS RAB TU DGA' BA BSKYED BAR
BYA'O, ,GANG ZHIG GIS BYAS PA

YANG BYA BA YIN PA DE NI NYAMS PAR GYUR TE, JI LTAR PHYIR ROL
PA'I SNYOMS PAR 'JUG PAR BYED PA DAG LTA BU'O, ,GANG BYAS PA NI
MI BYA DES, ,YUN RING NA YANG ZHI PA 'THOB, ,GANG BYAS BYA BA YIN
DE YIS NI, ,SHIN TU YUN RING ZHI MI 'THOB, ,GANG BYAS PA NI MI
BYA DES, ,SANGS RGYAS NYID DU SRID PA YOD, ,GANG

BYAS BYA YIN DE YIS NI, ,THAR PA'ANG SRID PAR MI 'GYUR RO, ,TSIGS
SU BCAD PA 'DI GNYIS KYI DON YANG SNGA MA DANG MTHUN PAR BRJOD
PAR BYA'O, ,RAB TU DGA' BA'I GTAM JI LTAR BRJOD PAR BYA ZHE NA,
GNYID SANGS PAR BYA BA'I PHYIR RAB TU DGA' BA'I GTAM BRJOD PA LAS
SO, ,RE ZHIG GTAM NYON CIG ,BONG BU KHUR

GYIS DUB PA ZHIG LA RTE'US BRO BRDUNG NGO ZHES SMRAS PA DANG, DE
NA RE KHYOD KYIS NI BRO RDUNGS SHIG NGAS NI RNA BA BSGUL LO ZHES
SMRAS NAS, DE BRO RDUNG BA DANG, RTA'U DANG MTHUN PAR BYA BA'I
PHYIR DES RNA BA BSGUL LO ZHES GRAG GO, ,KHYED KYIS NI NGA CHOS
STON NA, RNA BA GNYIS KYANG BSGUL BAR MI SPRO'AM ZHES BYA BA

DANG; WA SENG GE'I GOD KYI SHA 'DOD PA ZHIG ,SENG GE'I PHYI BZHIN
'BRANGS LA SENG GE LAN CIG 'DRANGS [*DRANGS] TE, PHAG RGOD CHEN
PO ZHIG BSAD NAS DES WA DE LA 'DI KHYER CIG CES SMRAS PA DANG, DE
STOBS CHUNG BA'I PHYIR KHUR DE BTEG PAR YANG MI SPROS, ,BDAG LA
KHROS TE BSAD NA MI RUNG NGO

SNYAM NAS DE'I TSIG BZLOG PAR MA NUS NAS, 'DI NI BLUN PA DANG NGA
RGYAL CAN YIN PAR SHES TE, DE NA RE BDAG GIS KHUR 'DI BSKUR NA
BYA BA NYIS BYA DGOS TE, KHUR YANG BSKUR DGOS, SKAD KYANG DBYUNG
DGOS PAS DE'I PHYIR BDAG GIS CIG CAR LAS GNYIS BYA BAR MI NUS PAS
GCIG

KHYOD KYIS BYOS SHIG CES SMRAS PA DANG, SENG GE NI NGA RGYAL CAN
YIN PA'I PHYIR SKAD 'BYUNG BAR YANG MI 'DOD NA, 'O NA KHYOD KYIS
SKAD PHYUNG SHIG NGAS BSKUR RO ZHES SMRAS TE, SENG GI KHUR THOGS
SENG GE DANG MTHUN PAR BYA BA'I PHYIR WA SKAD 'BYIN PAR BYED DO
ZHES GRAG GO, ,DE BZHIN

@130A *, ,DUNGS NI CHOS BSHAD BA'I PHYIR KHUR BSKUR RO, ,NGA DANG
RJES SU MTHUN PAR BYA BA'I PHYIR KHYED KYIS NI RE ZHIG DE LAGS
TZAM YANG BYOS SHIG DANG DGE BAR 'GYUR RO ZHES BYA BA DANG, RGAN
ZHUGS SHIG THABS MA YIN BA BYED PAS BUD MED DON DU GNYER BA LAS
DES DE LA MA

BTUB PA DANG, DE NA RE BCOM LDAN 'DAS KYIS BUD MED KYI BSAM PA NI
SKYES PAS SO ZHES GSUNGS LA 'DI NI MI BTUB PAS MDO SDE DANG 'GAL
LO ZHES SMRAS SO ZHES GRAG GO, ,DE BZHIN DU KHYED DAD BA CAN YIN
LA DAM PA'I CHOS NYAN MI 'DOD PAS DAD PA'I RTAGS RNAMS LAS DAM
PA'I CHOS

MNYAN PAR 'DOD PA YIN ZHES GSUNGS PA'I MDO SDE DANG 'GAL LO ZHES
BYA BA DANG, BUD MED RGAN MO DBUL MO SNGON GYI KHYIM PHYUG PO NA
'DUG 'DUG PA ZHIG YOD LA DER RKUN PO ZHIG RE BAS MTSAN MO KHYIM
BUG STE ZHUGS NAS MUN KHUNG NA LAG BA GNYIS KYIS RDZAS BTZAL BA
LAS LAM

SNOD DAG GCIG LA THUG STE SGRA BYUNG BA DANG, BUD MED DE NA RE BU
RE ZHIG NGAS NYI MA'I GUNG LA BTZAL NA YANG CI YANG MI RNYED NA,
KHYOD KYIS MUN KHUNG NA GA LA RNYED CES SMRAS SO ZHES GRAG GO,
,DE BZHIN DU BLO RNAM PAR GSAL BA SNANG BA DANG BCAS BAS KYANG RE
ZHIG SANGS RGYAS KYI GSUNG GI

DGONGS PA CAN GYI DON RNYED PA DKA' NA, GNYID KYI MUN PAS NON
PA'I YID KYIS LTA GA LA ZHIG CES BYA BA DANG, BHA RA TA'I GZHUNG
KLOG PA NA LUS SKYES NGUS PA DANG, LEGS LDAN CI STE BSHUMS SMRAS
PA ROL RNYED MAS JI SNYED KYI SDUG BSNGAL NYAMS SU MYONG BA LA
LTOS ZHES SMRAS PA DANG, 'DI

NI BHA RA TA'I GZHUNG YIN GYI, 'DI DGA' BYED 'GRO BA'I GZHUNG NI
MA YIN NO ZHES SMRAS PA DANG, BDAG GIS DUS PA DON MED PAR YID DUS
PA YIN NO ZHES SMRAS SO ZHES GRAG GO, ,DE BZHIN DU GAL TE NGA
CHOS 'CHAD PAR BYED NA KHYED GNYID LOG PA NI NGAS BSHAD PA'I DON
MED PA YIN NO ZHES BYA BA DANG,

DE BZHIN DU RGAN ZHUGS BSNYEN PAR RDZOGS SU GZHUG PAR MA NUS SO
ZHES BYA BA DANG, DE LTA BU DANG MTHUN PA MO RTUL PO'I GTAM DAG
KYANG CI RIGS PAR BSGRUB BAR BYA ZHING KHYOD NYAN DU GZHUG MA NUS
SO ZHES BYA STE GNYID SANGS PAR BYA BA'I PHYIR RNAM PA DE LTA
BU'I RAB TU DGA' BA'I GTAM

@130B BYA'O, ,SKYE BO'I GTAM JI LTAR BYA ZHE NA, MI RNAMS TSE NI
LO BRGYA LA, ,MTSAN MO NYAL BAS PHYED DU BYAS, ,DE NI NYIN PAR
YANG NYAL BAS, ,DE YI PHYED KYANG DUM BUR BYAS, ,SROG NI GSHIN
RJE'I 'KHOR LO SOG LER LDAN NA GSON 'DRAR GANG PHYIR NYAL BYED
PA, ,CI ZHIG RNYED PA LAS

NI DBUGS PHYIN CI ZHIG RTOGS SHING BGEGS NI CI DAG SPANGS, ,NGAN
'GRO RNAMS LAS RGAL GTAM CI YIN MI BYA BA YI NGES PA'I LAS NI
GANG ZHIG THOB, ,PHRA RGYAS ME RNAMS KYIS BSREGS SRID RNAMS KYIS
NI GANG ZHIG 'DAS PA SMOS, ,'DIS CI ZHIG BSTAN PA YIN ZHE NA,
RGYU GNYIS

DAG GIS SROG DBUGS MA PHYIN PA LAS DBUGS PHYIN PA THOB PA GSON PA
DANG 'DRA BAR NYAL BAR RUNG GI GZHAN DU NI MA YIN NO, ,GNYIS PO
GANG DAG GIS SHE NA, LUNG BSTAN PA THOB PA NYID KYIS NI RTOGS PA
MED PAR YANG DPER NA KHA CIG LA BSKAL PA 'DI SNYED DU LOG PAR
LTUNG BAR MI

'GYUR ZHING YONGS SU MYA NGAN LAS 'DAS PAR 'GYUR RO ZHES LUNG
BSTAN PA LTA BU'O, ,'BRAS BU THOB PA NYID KYIS NI GANG ZHIG THOB
PAS, NGAN SONG BA'I NYON MONGS PA DANG, SKYE BA DANG, LAS KYI KUN
NAS NYON MONGS BA MTHONG BAS SPANG BAR BYA BA RNAMS DANG, YANG
'BYUNG BA PA'I NYON

MONGS PA DANG, SKYE BA'I KUN NAS NYON MONGS PA GNYIS ZAD PA YIN
NO, ,NGAN SONG BA'I LAS SPANGS BA LA MI YANG 'BYUNG BA PA'I LAS
KYI KUN NAS NYON MONGS PA RNAM PAR MI GZHAG STE, YANG 'BYUNG BA
NI DGE BA'I 'BRAS BU YIN PA'I PHYIR RO, ,DE LA GSHIN RJE'I 'KHOR
LO DANG SOG LE

DANG LDAN PA NYID KYIS NI SROG DBUGS MA PHYIN PA NYID DU STON PA
YIN NO, ,CI ZHIG RNYED PA LAS NI DBUGS PHYIN ZHES BYA BAS NI LUNG
BSTAN PA MA 'THOB PA NYID DU STON PA YIN NO, ,CI ZHIG RTOGS ZHES
BYA BA NI 'BRAS BU MA THOB PA'I PHYIR RO, ,BGEGS NI CI DAG
SPANGS, NGAN 'GRO RNAMS

LAS RGAL GTAM CI YIN MI BYA'I NGES PA'I LAS NI GANG ZHIG THOB,
,CES BYA BA NI 'BRAS BU THOB PA LAS NGAN SONG BA'I NYON MONGS PA
DANG, SKYE BA DANG LAS KYI KUN NAS NYON MONGS PA GANG DAG ZAD PA
YIN PA DE DAG MA ZAD PA NYID DU YONGS SU STON PA YIN NO, ,NYON
MONGS PA MTHONG

@131A *, ,BAS SPANG BAR BYA BA RNAMS NI MNGON PAR RTOGS PA'I
BGEGS YIN PA'I PHYIR BGEGS ZHES BSTAN TO, ,NYON MONGS PA LA YANG
SKYE BA'I KUN NAS NYON MONGS PA DE'I NUS PA YOD PAR BSTAN PA'I
PHYIR BAR DU DE SMOS PA YIN NO, ,NGAN SONG GI SKYE BA DANG LAS
KYI KUN

NAS NYON MONGS PA GNYIS BDAG DANG GZHAN LA GNOD PA'I DBANG DU
MDZAD PA'I PHYIR YANG YIN NO, ,RGYU PHRAG RGYAS ME RNAMS KYIS
BSREGS, SRID PA RNAMS KYI SA NI GANG ZHIG 'DAS PA SMOS ZHES BYA
BA NI YANG 'BYUNG BA BA'I NYON MONGS PA DANG, SKYE BA'I KUN NAS
NYON MONGS PA GNYIS MA ZAD

PA NYID DU STON PA YIN NO, ,BSDUS PA'I TSIGS SU BCAD PA NI, JI
LTA BZHIN PA'I YID NI DBUGS PHYIN PA'I, ,LUNG BSTAN PA NI THOB PA
MED PA DANG, ,NGAN SONG DANG NI YANG 'BYUNG 'GYUR BA GANG, ,NYON
MONGS YAN LAG GSUM GNYIS ZAD BYA PHYIR, ,DE KHO NA NYID RTOGS PA
MED

BA'O, ,YANG RGYU GNYIS DAG GIS DBUGS PHYIN PA THOB PA ZHES BYA BA
SNGA MA BZHIN TE, YONGS SU NYAMS PA MED PAR SBYOR BA'I LAM THOB
PA NYID KYIS NI NGES PAR 'BYED PA'I CHA DANG MTHUN PA'I BZOD PA
THOB PA'I PHYIR RO, ,'BRAS BU THOB PA NYID KYIS NI GANG ZHIG THOB
PAS TE SNGA MA BZHIN

NO; ,YANG RGYU GSUM DAG GIS DBUGS 'BYIN PA THOB PA ZHES BYA BA
SNGA MA BZHIN NO, ,GSUM PO GANG DAG GIS SHE NA, LUNG BSTAN PA
THOB PA NYID KYIS DANG, YE SHES KYI KHYAD PAR THOB PA NYID KYIS
DANG, SPANGS PA'I KHYAD PAR NYID KYIS SO, ,SPANGS PA'I KHYAD PAR
YANG NGAN SONG BA'I

KUN NAS NYON MONGS PA RNAM PA GSUM SPANGS PA JI SKAD BSTAN PA
DANG, YANG 'BYUNG BA BA'I RKUN NAS NYON MONGS PA RNAM PA GNYIS
SPANGS PA JI SKAD BSTAN PA LTA BU'O, ,YUL LA RNAM PAR RTOG PA
RNAM PAR G-YENGS PA RNAMS LA YUL GYI SKYON BRJOD PA DANG LDAN
PA'I KUN DU SKYO BA'I GTAM BRJOD

PAR BYA'O, ,'JIG RTEN DAG NA 'DOD PA RNAMS MI RTAG ,DGE BA'I DON
'PHROG GSOG DANG SGYU MA 'DRA, ,SMON PA NA YANG MI RNAMS KYI NI
SEMS, ,RMONGS NA BDAG NYID PHRAD NA SMOS CI DGOS, ,DE LA 'DOD PA
RNAMS MI RTOG PA NYID KYIS NI MTHONG BA'I CHOS NYID LA MYA NGAN
LA SOGS PA'I

@131B RGYU NYID YIN PAR STON TO, ,DGE BA'I DON 'PHROG PA NYID
KYIS NI TSE PHYI MA LA NGAN 'GRO'I RGYU NYID YIN PAR RO, ,GSOG
NYID KYIS NI DGE BA DANG BRAL BA NYID DU'O, ,SGYU MA DANG 'DRA BA
NYID KYIS NI BDE BA LTAR SNANG BA NYID DU STE BDE BAR 'DU SHES
PHYIN CI LOG GI GZHI NYID YIN PA'I PHYIR RO, ,PHYI MA'I PHYED

KYIS NI 'DI LTAR DE RNAMS NI MA PHRAD KYANG SRED PA DANG BCAS PA
RNAMS KYI SEMS BDE BAR 'DU SHES PAS RMONGS BAR BYED NA PHRAD NA
LTA SMOS KYANG CI DGOS ZHES BYA BAR STON TO, ,BSDUS PA'I TSIGS SU
BCAD BA GNYIS NI, 'DOD PA RNAMS NI SDUG BSNGAL RGYU, ,DE DAG LA
NI BDE BA MED, ,BDE BAR 'DU

SHES LOG PA YI, ,GZHI YIN PAR NI RAB TU BSTAN, ,MDZE BZHIN YONGS
SU GDUNG BAS NA, ,MYA NGAN NGAN 'GRO'I RGYU YI PHYIR, ,MA PHRAD
PHRAD PA'I GNAS SKABS SU, ,RGYU BZHIN LOG PAR STON PHYIR RO,
,SHES DKA' BZLOG DKA' DPUNG THUB DKA' BA CAN RGYU BA, ,RTOGS DKA'
'DOD CHAGS RANG

DGA'I DBANG PO CAN RNAMS KYI, ,BZANG PO'I LAM RNAMS 'JOMS DANG
RDUL NI BSAGS RNAMS KYI, ,CHOS DANG BLO YI DGRA YIN YID 'KHRUL
RNAMS KYI NI, ,TSUL KHRIMS ZAD BYED YIN ZHING 'BYUNG PO RNAMS KYI
RDZAS, ,LTA BU'I DGE BA 'JOMS PA MI DGE'I YUL RNAMS YIN, ,DE LTA
BAS NA KHYED

NI DAM PA'I CHOS MNYAN PA'I TSE BDAG LA GZHOM PAR BYA BA NI MI
RIGS SO, ,DE LA JI LTAR NA SHES PAR DKA' BA YIN ZHE NA, 'DOD PA
'DI DAG NI MA NOG CHUNG ZHING SDUG BSNGAL MANG BA YIN NO ZHES BYA
BA DE LTA BU LA SOGS PAR SHES DKA' BA NYID KYIS SO, ,JI LTAR NA
BZLOG BAR DKA' BA DANG, DPUNG

THUB PAR DKA' BA DANG, RGYU BA RNAMS RTOGS PAR DKA' BA YIN ZHE
NA, BRTZAL BA DANG RNAM PAR MNAN PA DANG, BAG LA NYAL YANG DAG
PAR GZHOM PA'I SPONG BA DKA' BA NYID KYIS YIN TE GO RIMS BZHIN
NO, ,JI LTAR BZANG PO RNAMS KYI LAM 'JOMS PA YIN ZHE NA, KHYIM
PA'I PHYOGS LA 'DOD

CHAGS DANG RANG DGA'I DBANG PO CAN RNAMS KYI DGE BA BCU'I LAS KYI
LAM GYI KHRIMS LA SOGS PA LAS 'DA' BAR BYED PA NYID KYIS SO, ,JI
LTAR NA MOS PA DANG BLO GROS KYI DGRA RNAMS DANG, TSUL KHRIMS ZAD
PAR BYED PA YIN ZHE NA, RAB TU BYUNG BA'I PHYOGS LA SNGON RDUL
BSAGS PA DANG 'DIR YID 'KHRUL

@132A *, ,PA RNAMS KYIS TING NGE 'DZIN DANG SHES RAB DANG TSUL
KHRIMS KYI BAR DU GCOD BA'I PHYIR TE GO RIMS BZHIN NO, ,MOS PA NI
SEMS GNAS PA YIN PAS TING NGE 'DZIN TO, ,JI LTAR NA 'BYUNG PO
RNAMS KYI RDZAS DANG 'DRA BA'I DGE BA YIN ZHE NA, 'DI DANG PHYI
MAR BDE BA DANG SDUG

BSNGAL GYI RGYU DANG YONGS SU SKYOB PA NYID KYI NOR DANG 'DRA
BA'I PHYIR RO, ,JI LTAR NA MI DGE BA'I YUL RNAMS KYIS 'JOMS PA
YIN ZHE NA, TSUL BZHIN MA YIN PA'I YID LA BYED PA NA, DE'I MI
MTHUN PA'I PHYOGS NYID KYI DGE BA'I CHOS RNAMS LAS THOB PA DANG,
MA THOB PA YONGS SU NYAMS PA

YID KYIS YONGS SU NYAMS PAR BYED PA'I PHYIR RO, ,YANG MDOR BSDU
NA 'DIS NI 'DOD PA RNAMS YONGS SU SHES PAR DKA' BA NYID DANG,
YANG DAG PAR DKA' BA NYID DANG, YONGS SU MA SHES SHING MA SPANGS
PA DANG, JI LTAR GANG DANG GANG DAG LA GNOD PAR BYED PA DE YONGS
SU BSTAN TE,

TSIG GCIG DANG GSUM DANG GSUM LHAG MA STE GO RIMS BZHIN NO, ,RNAM
GRANGS GZHAN YANG 'DOD PA RNAMS NI CHOM RKUN DANG CHOS MTHUN PAR
YONGS SU BSTAN PA YIN NO, ,CHOM RKUN GYI RGYU BDUN DAG GIS RKUN
PO'I BYA BA MTHAR PHYIN PA YIN TE, MI 'PHRIGS PA'I RANG BZHIN
YIN, 'PHRIGS

NA YANG MI LDOG PAS BSTAN PA YIN, 'GRO BA DANG 'ONG BA DANG PHA
ROL MNAN PA DAG LA NGAL BA MED PAS STOBS DANG LDAN PA YIN NO, ,MI
MNGON PA DANG BGROD DKA' BA'I GNAS SU THAG RING ZHING THIBS POR
RGYU BA YIN, MA LUS BAR 'PHROG PAS SNYING BRTZE BA MED PA YIN,
GNYID LOG CING RA RO BA NA

'JOMS PAS DUS SHES PA YIN, MI MTHUN ZHING SHA KHO NA CAN YIN NO,
,DNGOS PO'I 'DOD PA NYON MONGS PA'I 'DOD PA DANG BCAS PA RNAMS
KYANG DE DANG CHOS MTHUN PA YIN TE, DE LA MI 'PHROGS PA'I RANG
BZHIN NYID NI SHES PAR DKA' BA NYID KYIS STON TE, NYES DMIGS
YONGS SU MI SHES PA'I

PHYIR RO, ,BRTAN PA NYID NI BZLOG PAR DKA' BA NYID KYIS TE, BSAL
BAR DKA' BA'I PHYIR RO, ,STOBS DANG LDAN PA NYID KYIS NI DPUNG
THUB PAR DKA' BA NYID KYIS TE, KUN DU RGYU BA RNAM PAR GNAS PAR
DKA' BA'I PHYIR RO, ,THAG RING ZHING THIBS POR RGYU BA NYID NI
RGYU BA RTOGS PAR DKA' BA NYID KYIS

@132B TE; BAG LA NYAL BA NI THAG RING DU ZHUGS SHING MI MNGON PAR
SONG BA'I PHYIR RO, ,SNYING BRTZE BA MED PA NYID NI BZANG PO'I
LAM 'JOMS PA LA SOGS PA NYID KYIS TE, DGE BA MA LUS PAR MED PAR
BYED PA'I PHYIR RO, ,DUS SHES PA NYID NI GNYID LOG PA DANG RA RO
ZHING MYOS PA LTA BU'I 'DOD CHAGS

DANG; DGA' BA'I DBANG PO CAN RNAMS LA 'JOMS PA'I PHYIR, ,MI MTHUN
PA NYID NI MI DGE BA NYID KYIS DGE BA DANG 'GAL BA'I PHYIR RO
,NANG BAR MAR ME RLUNG GIS BSKYOD PA 'DRA BA DANG, ,CHU BO'I
'GRAM GYI LJON SHING RTZA BA 'GUL 'DRA DANG, ,SNOD CHAG YOD PA'I
CHU NI 'DZAG PAR BYED PA LTAR, ,

'GRO BA 'DI NI DBANG MED 'JIG BA'I CHOS CAN YIN, ,DE LTAR 'GRO BA
RAB TU 'JIG PA'I CHOS CAN YIN NA, KHYED DAM PA'I CHOS MNYAN PAR
G-YENG BA'I MI RIGS SO, ,CI'I PHYIR TSIGS SU BAD PA 'DI LAS DPE
GSUM DAG GIS BSTAN ZHE NA, 'DI LTA STE, 'GRO BA ZHES BYA 'DI NI
TSE YI DBANG

GIS MING DANG GZUGS, ,'JUG YIN GSUM PO DE PHYIR JI LTA BUR, ,MI
BRTAN PA DE 'CHI BA 'GYEL ZAD LA, ,PHYOGS PA'I MAR ME LJON CHU
YIS BSTAN, ,GZHAN YANG RGYU BRGYAD DAG GIS CHOS 'DI LA SHIN TU
BRTZAL BA RMI BYA BAR 'GYUR TE, GAL TE THAR BA DON DU MI GNYER BA
YIN PA DANG,

NAD MED PA MA YIN PA'I PHYIR RAM, RANG DBANG MED PA NYID KYI
PHYIR GNYER NA YANG MI NUS PA YIN PA DANG, GAL TE NUS NA YANG
BRTZAL BA MA BYAS PAR YANG 'BRAS BU YOD PA MA YIN PA DANG, GZHAN
GYI BYED PA PO GZHAN YIN PA DANG, BRTZAL BA BYAS KYANG NGES 'GRUB
PAR MI 'GYUR PA DANG, 'DIS

GRUB PA PO SNYAM DU YID CHES PAR MI BYED PA YIN PA DANG, BDAG GIS
JI LTAR BRTZON PAR BYA ZHES THABS MI MKHAS PA YIN PA DANG, NGAN
SONG LAS YANG DAG PAR RGAL BA'I DBUGS PHYIN PA THOG PA YIN NO,
,'ON TE YANG, DON GNYER NUS DANG MA BYAS PAR, ,'BRAS MED PO GZHAN
MED PA DANG,

NGES PAR 'GRUB DANG YID CHES DANG, ,THABS SHES LOG PAR LTUNG BA
YI, ,MTHA' LA GNAS PA'I SKYE BO GANG, ,SHIN TU RTZOL BAR MI BYED
PA, ,DE NI NGES PAR SDIG LAS KYIS, ,BSGRIBS SHING SDUG BSNGAL
MANG BSTAN YIN, ,NGAN SONG THOS LA YID CHES SHING, ,DE YI GNYEN
THO MI BYED LA,

@133A *, ,'JIGS SHING NUS DANG LDAN PA DAG ,TSE THUNG DE YANG MA
NGES DANG, ,MI BYA BAR NI BYA MIN DANG, ,BYED PO GZHAN MED PA
BYAS PAR, ,BDE LAS MED CING BYAS PA YANG, ,MI 'JIGS DE BYED MI
SHES MIN, ,GAL TE SO SO'I SKYE BO DAG ,'DOD PA YIS NI ZANG ZING
GI ,PHUB MA LA

NI YONGS 'JUS NAS, ,KYE MA 'DI NI RAB MYONG BA'I, ,GLANG CHEN
NYAL BA BYED DAM CI, ,BYIS PA KUN NI RTEN YOD KYANG, ,KYE MA MI
BZAD KYE MA DKA', ,KYE MA SDUG BSNGAL KYE MA 'JIGS, ,KYE MA'O
BRLAG LA PHYOGS PA YIN, ,SANGS RGYAS GSUNG ZHES BYA BA GANG,
,DKON MCHOG 'DOD

DON SGRUB MDZAD PA, ,SKYE BO SER SNA MED 'DUG PAS, ,GAnd'I
BRDUNGS TE SGROGS BYED NA, ,GTI MUG NGA RGYAL MDONGS PA YI, ,BYIS
PA 'DI DAG BDAG NYID LA, ,DGRA BO BZHIN DU BRLAG PA'I RGYU,
,GRONG BA'I DGRA LA MNGON PAR DGA', ,BDAG LA PHAN PAR BRTZON
RNAMS KYIS NI DGRA YIN NA

YANG LEGS BSHAD GZUNG, ,NGAN PA YIN KYANG SKYE BOS PHAN 'DOGS
SKYE BO'I DOR NI DPYAD BYA NA, ,DGRA BCOM PA NYID 'GRO BA PHAN PA
DPUNG GNYEN PHAN PA GSUNGS PA YI, ,GSUNG NI GAL TE MI 'DZIN GYI
HUD TSIG NI 'DIR BYAS LEGS, ,TSIGS SU BCAD PA 'DI RNAMS KYIS NI
JI LTAR BYIS

BA RNAMS LA MYA NGAN DU BYA BA DE YONGS SU BSTAN TO, ,JI LTAR NA
BYIS PA RNAMS MYA NGAN DU BYA BA YIN ZHE NA, LOG PAR BSGRUB PA
SKYON LNGA DANG LDAN PA LA GNAS PA'I PHYIR RO, LOG PAR BSGRUB PA
DE YANG TSIGS SU BCAD PA GZHAN GSUM DAG GIS BSTAN PA YIN NO, ,DE
YANG MDOR BSDU NA SANGS RGYAS

KYI GSUNG MI NYAN PA DANG, MI 'DZIN PA LAS BRTZAMS NAS RIG PAR
BYA'O, ,SANGS RGYAS KYI GSUNG GANG RNYED PAR DKA' BA DANG, DON
CHE BA DANG, 'BAD PA MED PAR 'THOB BA BZHIN DU GTI MUG GIS LDONGS
PA NYID KYIS BAG MED PA'I RGYU 'KHRIG PA DANG LDAN PA'I SGRA DAG
LA CHAGS NAS NYAN DU MI

'DOD PA DANG, THOS NA YANG PHAN PA BZHED PA DANG, PHAN PA'I BLA
MAS GSUNGS PA LA MI BSGRUB PAS MI 'DZIN PA'O, ,SKYON LNGA GANG
DAG CE NA, MI BZAD PA NYID DANG, DKA' BA NYID DANG, SDUG BSNGAL
BA NYID DANG, 'JIGS PA NYID DANG, BRLAG PA LA PHYOGS PA NYID DO,
,GNYEN PO SRID PA YOD

@133B KYANG LOG PAR BSGRUB PA GANG LA SKYON LNGA YOD PA DE YANG
MI BZAD PA LA SOGS PA'I SGRAR BSTAN TO, ,CI MI BZAD PA NI DE
PHYIS GDUNG BA'I RGYU YIN PA'I PHYIR TE, 'DI LTAR GANG GIS GDUNGS
BAR 'GYUR BA DE BYAS NAS MI BZAD PA BYAS SO ZHES ZER RO, ,DKA' BA
NI MANG PO KUN DU TSOL BAS DUB

PA'I RGYU YIN PA'I PHYIR RO, ,SDUG BSNGAL BA NI LUS DANG SEMS LA
GNOD PA'I RGYU YIN PA'I PHYIR TE, GSOD PA DANG, 'CHING BA DANG,
RDEG BA LA SOGS PA GZHAN GYI GNOD PA DANG MYA NGAN GYI GNAS YIN
PA NYID KYIS SO, ,'JIGS PA NI NGAN 'GRO 'GRO BA'I RGYU YIN PA'I
PHYIR RO, ,BRLAG

PA LA PHYOGS PA NYID NI MYA NGAN NA LAS 'DAS PA'I LAM DANG THAG
RING BAR 'GYUR BA'I RGYU NYID YIN PA'I PHYIR RO, ,KYE MA'O ZHES
BYA BA'I TSIG GI PHRAD 'DI NI YA MTSAN GYI DON LA YANG MTHONG
STE, DPER NA BAD SA'I BUS MNGON PAR DANG NAS KYE MA 'ON SANGS
RGYAS KYE MA'O CHOS NI LEGS PAR GSUNGS

PA ZHES SMRAS PA LTA BU'O, ,MYA NGAN BYED BA'I DON LA YANG SA'I
BCUD NUB PA DANG KYE MA'O SA'I BCUD KYE MA'O SA'I BCUD CES MYA
NGAN BYAS PA LTA BU'O, ,SMON PA'I DON LA YANG MA LA KYE MA'O,
,BDAG MI SKAL BA BZANG PO RNAMS DANG SKAL BA MNYAM PA NYID DU
SKYE BAR SHOG SHIG CES BYA BA LTA BU'O,

SMAD PA'I DON LA YANG DPER NA RKUN PO BYED PA NA KYE MA BRAM ZE'I
LEGS PA YIN NO ZHES BYA BA LTA BU STE, DE NI 'DIR MYA NGAN BYED
PA'I DON DU BLTA BAR BYA'O, ,RKUN PO ZHIG GIS RAB BRGYAD PHUG
STE, RGYAL PO'I MDZOD DU ZHUGS NAS SKOM PAS CHANG ZHIM PO 'THUNGS
TE RA RO NAS NYAL BA DANG NANG PAR

BZUNG NAS SDUG BSNGAL BAR BYAS ZHES GRAG GO, ,DE BZHIN DU KHYED
KYIS MI KHOM PA'I RAB BRGYAD PHUG STE, DAL BAR SKYES PA'I RGYAL
PO'I MDZOD DU ZHUGS NAS 'DOD PA LA DGA' BA'I CHANG 'THUNGS TE RA
RO BA NYID KYIS SROG GI MTSAN MO'I NAM NANG NA BDAG NYID LA SDUG
BSNGAL BSKYED PA NI MI RIGS

SO, ,PHAG MO THI BA'I PHRENG LANG NA MA'I SNGON GYI TSUL YANG
BRJOD PAR BYA STE, DE BZHIN DU DAM PA'I CHOS MA MNYAN PAS SEMS
CAN RNAMS MNGON PAR MTHO BA'I 'GRO BAR SKYES NAS SHUGS ZAD PAS
MDA' GNAM DU 'PHANGS BSLAR SA LA LTUNG BA BZHIN DU YANG NGAN
'GROR 'GRO BAR 'GYUR RO, ,DE LTA

@134A *, ,BAS NA RNAM BA DE LTA BU'I TSIGS SU BCAD PA DANG, GTAM
DANG, SNGON GYI SBYOR BA LA SOGS PA DAG GIS SKYO BA'I GTAM NYE
BAR BSGRUB PAR BYA'O, ,DE LTA BU'I YA MTSAN DANG, RAB TU DGA' BA
DANG, SKYO BA'I GTAM NYE BAR SGRUB PA NYID KYIS GUS PAR NYAN PA
DANG LDAN PA

BRJOD PAR BYA'O, ,MDO SDE'I RGYAN LAS KYANG MDO SDE RNAM PAR
BSHAD PA'I TSUL BSTAN TO, ,GCES PA DANG NI DGONGS BA CAN GYI
GSUNG DAG RNAM PA MANG DU BRJOD, ,TSIG GI DON DANG MTSAMS SBYAR
SDEB DANG 'DRA BAR MANG DU BRJOD PAR BYA, ,'GAL BA DAG DANG LAN
GDAB THABS KYANG MANG DU BRJOD

CING SHES PAR BYA, ,YON TAN 'DI DAG RNAMS DANG LDAN PAS GAL TE
SMRA NA LEGS SMRA YIN, ,TSIGS SU BCAD PA 'DIS NI SANGS RGYAS KYI
GSUNG YON TAN LNGA DAG TU BSTAN PAR GRAG STE, DGOS PA DANG BCAS
PA NYID DANG, DGONGS PA ZAB PA NYID DANG, MTSAN NYID ZAB BA NYID
DANG, SNGA PHYI'I

'BREL BA NYID DANG, RIGS PA DANG 'BREL BA NYID DO, ,GZHAN YANG
BSTAN PA, GANG ZHIG GZHAN GYIS BRGAL NA SNYAN PAR SMRA BYED RTZUB
PA MA YIN DANG, ,BSTOD DAM GRUB PAR GYUR KYANG GANG GI YID NI
RGYAGS PAR MI BYED DANG, ,GANG ZHIG DON RGYAS PA DANG SNA TSOGS
'BREL DANG GO BYED SMRA BA

DANG; ,GANG ZHIG SNYING LA DGE RTZA BSKYED PA DE NI SMRA BYED
MKHAS PA YIN, ,TSIG SU BCAD PA 'DIS NI SMRA BA PO RNAM PA GNYIS
KYI YON TAN RNAM PA GNYIS BSTAN PAR GRAG STE, SMRA BA PO RNAM PA
GNYIS NI RANG GI PHYOGS 'DZUGS PA DANG, CHOS STON PA'O, ,YON TAN
RNAM PA GNYIS NI NGAG YONGS SU DAG

BA DANG, SEMS YONGS SU DAG BA'O, ,DE LA DANG PO'I NGAG YONGS SU
DAG PA NI GZHAN GYIS BRGAL BA NA SNYAN PAR SMRA BA NYID DANG, MI
SNYAN PA MI SMRA BA NYID KYIS SO, ,SEMS YONGS DAG PA NI BSNGAGS
PA DANG, RGYAL BA THOB KYANG DE'I NYE BA'I NYON MONGS PA MI SKYE
BAS SO, ,GNYIS PA'I NGAG

YONGS SU DAG PA NI YONGS SU RDZOGS PA DANG, MI ZLOG PA DANG, TSAD
MA DANG MI 'GAL BA'I DON DANG, GSAL BA'I TSIG BRJOD PA NYID KYIS
SO, ,SEMS YONGS SU DAG PA NI DPAG DANG GZHAN GYI RGYUD LA DGE
BA'I RTZA BA BSKYED PA'I BSAM PA'I SEMS ZANG ZING MED PA NYID
KYIS SO, ,JI LTAR MI'I SGO BUD

@134B SHING YIN, ,JI LTAR CHU'I LAM GTOD PA LTAR, ,DE BZHIN BLO
DANG LDAN RNAMS LA, ,MDO SDE BSHAD PA'I SHAN 'DI BSTAN, ,RNAM PAR
BSHAD PA'I RIGS PA LAS LE'UR BCAD PA LNGA PA STE, RNAM PAR BSHAD
PA'I RIGS PA SLOB DPON DBYIG GNYEN GYIS MDZAD PA RDZOGS SO,, ,,

RGYA GAR GYI MKHAN PO BI SHUDDHA SIm HA DANG, SH'AKYA SIm HA
DANG, ZHU CHEN GYI LO TZ'A BA BANDE GTZANG DE BENDRA RAKshI TAS
BSGYUR CING ZHUS TE GTAN LA PHAB PA'O,,