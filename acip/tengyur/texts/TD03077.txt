@172B SANGS RGYAS KYI SKU DANG MCHOD RTEN GYI CHA DBYE BA BSHAD PA,
YANG DAG PAR RDZOGS PA'I GANGG'A'I KLUNG GI BYE MA SNYED THAMS
CAD KYI SKU NI RNAM PA GNYIS TE, TSE BLANGS PA'I SKU DANG, CHOS
KYI SKU'O, ,DE LA TSE BLANGS PA'I SKU NI YAB YUM LAS SKYES PA'I
MIG DANG YID TSIM PAR BYED PA, DAG PAR

BYED PA SKRUN PAR BYED PA STA, SKU TSIGS RE RE ZHING SRED MED KYI
BU'I STOBS DANG LDAN LA, TSIGS RE RE YANG BSOD NAMS BRGYA'I MTSAN
GYIS BRGYAN PA DANG, SKYES BU CHEN PO'I MTSAN SUM CU RTZA GNYIS
KYIS BRGYAN ZHING DPE BYAD BZANG PO BRGYAD CUS MDZES PAR BYAS PA
MTHONG NA BA LTA BAS CHOG MI SHES

SHING MI MTHUN PA MED PA DANG, BLTA BAR BYA BA BLA NA MED PA NI
BCOM LDAN 'DAS RNAMS KYI TSE BLANGS PA'I SKU'O, ,DE BZHIN GSHEGS
PA DAG BCOM PA YANG DAG PAR RDZOGS PA'I SANGS RGYAS RNAMS KYI SKU
NI, BCOM LDAN 'DAS KYIS SANGS RGYAS KYI YE SHES KYIS THUGS SU
CHUD PAR ZAD KYI, RANG

SANGS RGYAS BSE RU LTA BU DAG DANG, GNAS BRTAN SH'A RI'I BU LA
SOGS PA NYAN THOS CHEN PO RNAMS NAM CHAD NI, SU YANG RGYA CHEN
YANG DAG PAR RAB TU STON PAR JI LTAR BYAS KYANG NUS PA MED DE,
'DI LTA STE, DRAN PA NYE BAR GZHAG PA BZHI DANG, RDZU 'PHRUL GYI
RKANG PA BZHI DANG, DBANG PO LNGA

DANG; STOBS LNGA DANG, BYANG CHUB KYI YAN LAG BDUN DANG, 'PHAGS
PA'I LAM YAN LAG BRGYAD PA STE, BYANG CHUB KYI PHYOGS KYI CHOS
SUM CU RTZA BDUN PO'I CHOS 'DI DAG DANG, 'PHAGS PA'I BDEN PA BZHI
DANG, DGE SBYONG GI 'BRAS BU BZHI DANG, TSANGS PA'I GNAS BZHI
DANG,

@173A *, ,TSAD MED PA BZHI DANG, BSAM GTAN BZHI DANG, MI 'JIGS PA
BZHI DANG, SO SO YANG DAG PAR RIG PA BZHI DANG, LAM BZHI DANG,
SNYING RJE CHEN PO DANG, BTANG SNYOMS DANG, BSRUNG BA MED PA GSUM
DANG, DKON MCHOG GSUM DANG, BSOD NAMS BYA BA'I DNGOS PO GSUM

DANG; RNAM PAR THAR PA'I SGO GSUM DANG, RNAM PAR THAR PA BRGYAD
DANG, ZIL GYIS GNON PA'I SKYE MCHED BRGYAD DANG, MTHAR GYI GNAS
PA'I SNYOMS PAR 'JUG PA DGU DANG, ZAD PAR GYI SKYE MCHED BCU
DANG, MI SLOB PA'I CHOS BCU DANG, DE BZHIN GSHEGS PA'I STOBS

BCU DANG, GNAS DANG GNAS MA YIN PA MKHYEN PA'I STOBS DANG, LAS
BDAG GIS BYA BA MKHYEN PA'I STOBS DANG, BSAM GTAN DANG, RNAM PAR
THAR PA DANG, TING NGE 'DZIN DANG, SNYOMS PAR 'JUG PA'I STOBS
DANG, DBANG PO MCHOG DANG MCHOG MA YIN PA MKHYEN

PA'I STOBS DANG, MOS PA SNA TSOGS MKHYEN PA'I STOBS DANG, KHAMS
SNA TSOGS MKHYEN PA'I STOBS DANG, THAMS CAD DU 'GRO BA'I LAM
MKHYEN PA'I STOBS DANG, SNGON GYI GNAS RJES SU DRAN PA MKHYEN
PA'I STOBS DANG, 'CHI 'PHO DANG SKYE BA MKHYEN PA'I STOBS DANG,

ZAG PA ZAD PAR MKHYEN PA'I STOBS SO, ,MA 'DRES PA'I DRAN PA NYE
BAR GZHAG PA GSUM DANG, MNGON PAR SHES PA DRUG DANG, RTAG TU GNAS
PAR BYA BA DRUG DANG, MA 'DRES PAR BSGOM PA RNAMS DANG, BSAM GTAN
RNAMS DANG, NYON MONGS PA MED PA'I SNYOMS PAR 'JUG PA

RNAMS DANG, SMON NAS SHES PA DANG, SHES RAB KYI MTHAR PHYIN PA
DANG, 'GOG PA'I SNYOMS PAR 'JUG PA DANG, MI SDUG PA DANG, DBUGS
RNGUB PA DANG, 'BYUNG BA DRAN PA DANG, DRO BAR GYUR PA DANG, RTZE
MO DANG, BZOD PA DANG, 'JIG RTEN GYI CHOS KYI MCHOG DANG, MTHONG

BA'I LAM DANG, BSGOM PA'I LAM DANG, MI SLOB PA'I LAM DANG, RTEN
CING 'BREL PAR 'BYUNG BA YAN LAG BCU GNYIS DANG, PHUNG PO LNGA
DANG, SKYE MCHED BCU GNYIS DANG, KHAMS BCO BRGYAD DANG, DBANG PO
NYI SHU GNYIS RNAMS YIN NO, ,ZAB CING MCHOG TU ZAB PA'I CHOS 'DI
DAG NI YANG DAG PAR RDZOGS

@173B PA'I SANGS RGYAS GANGG'A'I KLUNG GI BYE MA SNYED KYIS
GSUNGS PA STE, GANG RANG RANG GI MTSAN NYID DANG, SPYI'I MTSAN
NYID RJES SU RTOGS NAS NYID KYIS THAMS CAD MKHYEN PA'I YE SHES
THUGS SU CHUD DE, DGE SLONG DANG, DGE SLONG MA DANG, DGE BSNYEN
DANG, DGE BSNYEN MA RNAMS DANG, MU

STEGS CAN SNA TSOGS DGE SBYONG DANG, BRAM ZE GCIG PA DANG, RGYU
BA DANG, KUN DU RGYU BA DANG, LHA DANG, KLU DANG, GNOD SBYIN
DANG, DRI ZA DANG, LHA MA YIN DANG, NAM MKHA' LDING DANG, MI'AM
CI DANG, LTO 'PHYE CHEN PO RNAMS LA RGYA CHER YANG DAG PAR RAB TU
BSTAN TE, SANGS RGYAS

KYIS 'DUL BA RNAMS BTUL NAS 'KHOR GRANGS MED PA KHRAG KHRIG BRGYA
STONG DANG, MYA NGAN LAS 'DAS PA 'JIGS PA MED PA'I GRONG KHYER DU
ZHUGS SO, ,SANGS RGYAS KYI SKU BSHAD PA RDZOGS SO,,