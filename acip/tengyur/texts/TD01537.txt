@112A #, ,RGYA GAR SKAD DU, SHR'I TZA KRA SAMBA RA HO MO PA YI KA,

BOD SKAD DU, DPAL BDE MCHOG 'KHOR LO'I SBYIN SREG GI CHO GA ,BCOM
LDAN 'DAS DPAL RDO RJE MKHA' 'GRO LA PHYAG 'TSAL LO, ,SNGO SER
DMAR PO MARGAT LJANG GU'I SKU 'CHANG SPYAN GSUM CAN, ,DBANG CHEN
LA SOGS PHYOGS BZHI'I ZHAL MNGA' SHES RAB DMAR SPYAN GSUM, ,PHYAG

GNYIS BGEGS KYI LPAGS 'DZIN RDO RJE DRIL BU GNYIS NA 'CHANG,
,PHYAG GZHAN PHYAG MTSAN BRGYAD PO 'DZIN PA BDE BA'I MCHOG GIS
SRUNGS, ,THOG MAR BDE MCHOG 'KHOR LO YI, ,RNAL 'BYOR MA YI RGYUD
LAS NI, ,SEMS CAN RNAMS LA PHAN GDAGS PHYIR, ,SBYIN SREG RIM BA
BDAG

GIS BSHAD, ,DKYIL 'KHOR DAG NI SGRUB DUS SU, ,SBYIN SREG GIS NI
TSIM PAR BYA, ,GSANG SNGAGS MA BZLAS MI 'GRUB LA, ,SBYIN SREG MA
BYAS 'BRAS MI 'BYIN, ,LAS RNAMS THAMS CAD RAB BSGRUB PHYIR,
,SBYIN SREG LAS RNAMS BRTZAM PAR BYA, ,SBYIN SREG LAS RNAMS MED

PA LAS, ,DNGOS GRUB 'BYUNG BAR MI 'GYUR RO, ,DE BAS 'DIR NI
SNGAGS PA YIS, ,BRTZON PAS SBYIN SREG LAS RNAMS BYA, ,BLA MED
NANG DANG PHYI YI STE, ,SBYIN SREG DAG NI GSUM DU 'DOD, ,GZHAN
DAG ZHI BA LA SOGS PA, ,SBYIN SREG DAG NI BZHI RU 'DOD, ,DE LA
BLA NA MED PA DANG,

POR BRJOD PAR BYA STE, RNAM RTOG MED PA'I SEMS NYID NI, ,THAB
KHUNG DGRA YI MTSAN MA DAG ,RNAM DBEN ME YI DBUS SU NI, ,GZUGS LA
SOGS PA'I PHUNG PO LNGA, ,SEMS LAS BYUNG BA MA LUS PA'I, ,YAM
SHING DAG GI SREG BLUGS BYA, ,GZUGS LA SOGS PA'I 'BYUNG BA RNAMS,,

YAM SHING DU NI RAB GRAGS YIN, ,PADMA THAB KHUNG YIN PAR BSHAD,
,RDO RJE BLUGS GZAR YIN PAR GRAGS, ,RTAG TU SA BON SREG BLUGS
KYIS, ,BLA MED GNAS NI THOB PAR 'GYUR, ,BLA MED RJES SU SBYOR BA
YIS, ,PHUNG PO LA SOGS BUD SHING BSREG ,YE SHES MI NI SKYE 'GYUR
BAS, ,

@112B PHYI ROL BSREGS PA BDAG MED YIN, ,DZNY'A NA P'A DA PAS
BSHAD PA, ,SBYIN SREG CHO GA'I PHYI RIM PA, ,SEMS DANG SEMS BYUNG
NGAG YIN TE, ,PHUNG PO LA SOGS BUD SHING BSREG ,YE SHES 'BAR BA
BLA MED 'DOD, ,SEMS KYIS CI TZAM BSAM PA DAG ,PHYI ROL SBYIN SREG
YIN PAR 'DOD,

YE SHES ME LA PHUNG PO YI, ,YAM SHING BSREG PA BLA MED YIN, ,DE
NAS YANG NANG GI BRJOD PAR BYA STE, NYON MONGS SER BA ZHI BYED
CING, ,TING NGE 'DZIN NI RGYAS BYED PHYIR, ,RANG GI LHA YI SBYOR
BAS BDAG ,JI LTA BAR NI SEMS KYIS BYA, ,SKYE BA'I LAS LAS RNAM
GROL ZHING, ,TSE NI YANG DAG

'PHEL BA'I PHYIR, ,CI 'DOD SREG BLUGS LAS BYA BA, ,NANG GI SBYIN
SREG DAG TU BSHAD, ,JI LTAR DUS BZHI'I RIM PA YIS, ,SBYIN SREG
BZHI YANG RAB TU BSHAD, ,ZHI BA DANG NI RGYAS PA DANG, ,DBANG
DANG MNGON SPYOD SHES PAR BYA, ,SDIG PA 'JIG PHYIR ZHI BA STE,
,BSOD NAMS

YONGS 'DZIN RGYAS PA YIN, ,CHAGS PA BSGOM PHYIR DBANG 'GYUR TE,
,RTOG PA ZAD PHYIR GSOD PA YIN, ,DE NAS YANG PHYI'I BSHAD PAR BYA
STE, RGYUD SO SO LA SLOB DPON THA DAD PAS SBYIN SREG GI CHO GA JI
BZHIN BSHAD PA LAS 'DI NI RNAL 'BYOR MA'I RGYUD LA BRTEN TE, BDAG
GIS 'KHOR

LO SDOM PA'I MAN NGAG CUNG ZAD TZAM BRJOD PAR BYA'O, ,DE LA THAB
KHUNG NI, ,SEMS CAN DBYE BAS MTHA' YAS TE, ,RIGS KYI DBYE BAS
LNGA RU 'GYUR, ,LAS KYI DBYE BAS BZHI RU 'GYUR, ,THAB KHUNG RNAMS
NI DE LTAR BSHAD, ,ZHI BA LA NI ZLUM LA DKAR, ,RGYAS LA DBANG
CHEN SER PO STE, ,

DBANG LA DMAR PO GRU GSUM PA, ,MNGON SPYOD ZLA BA PHYED PA YIN,
,KHRU GANG TSAD LAS BRTZAMS NAS NI, ,KHRU NI BCU DRUG PA YI BAR,
,DE YI PHYED DU BRKOS NAS NI, ,RANG GI TSAD DU BYA BA YIN, ,KHRU
GANG TZAM GYI THAB KHUNG LA SOR BZHI BOR BAR KHA KHYER SOR BZHIS
BSTOD, KHRU PHYED BRKOS

LA DE BZHIN DU THAMS CAD LA'ANG BLTAS TE KUN KYANG RANG GI KHA
KHYER DU BYA'O, ,THAB KHUNG GI NANG DU RDO RJE DANG ZANGS GRI
BRI'O, ,PHYOGS BZHIR KHA tV'Am GA DANG DE BZHIN GSHEGS PA'I PHYAG
MTSAN RNAMS BRI, KHA KHYER LA PADMA'I STENG DU ZANGS GRI'I PHRENG
BA, THAB KYI PHYI ROL DU ZUR BZHI PA LA SGO BZHI

@113A *, ,BA DKYIL 'KHOR GYI THIG GDAB STE, 'KHOR LO GSUM BYIN
GYIS BRLABS LA, SGO BZHI DANG LDAN PA DUR KHROD BRGYAD DANG BCAS
PA JI LTAR 'KHOR LO GSUM GYI DKYIL 'KHOR GYI PHYAG MTSAN BZHIN DU
'DIR YANG DE LTAR BLTA'O, ,SHAR GYI SGO LA SOGS PAR LCAGS KYU LA
SOGS

PAS MTSAN PAR BYA'O, ,PHYI'I DKYIL 'KHOR LA PADMA NAGS KYI LCUG
MA DANG, PHRENG BA DANG NI SPYI BLUGS DANG, ,RI DAGS PAGS PA
MDUNG RTZE GSUM, ,ZLA BA PHYED PA RGYAL MTSAN DANG, ,RAL PA'I
TSOGS DANG MIG DANG NI, ,'KHOR LO DUNG DANG DBYUG TO DANG, ,RAL
GRI PHUB DANG MDUNG DANG NI, ,

DRIL BU BA DAN RMA BYA DANG, ,RA SKYES LNGA LNGA BYAS NAS NI,
,SHAR PHYOGS SNAM BU DAG LA BRI, ,DE LTAR THAB KHUNG THAMS CAD
BYAS NAS LAS DANG RJES SU MTHUN PA'I KHA KHYER BYA'O, ,ZHI BA LA
RDO RJES MTSAN PA'AM 'KHOR LOS MTSAN PA'O, ,RGYAS PA LA NI RIN PO
CHES MTSAN PA, DBANG LA NI PADMAS

MTSAN PA, DRAG PO LA NI RTZE GSUM PAS MTSAN PA STE, 'DI LTAR LAS
DANG RJES SU MTHUN PAR RANG RANG GI MTSAN MAS MTSAN PA'I KHA
KHYER BYA'O, ,SHAR DU ZHI BA BYA BAR BSHAD, ,LHO PHYOGS SU NI
RGYAS PA STE, ,DBANG GI LAS NI NUB TU BYA, ,BSAD PA BYANG DU BYA
BA YIN, ,JI LTAR LAS DANG

RJES MTHUN PA'I, ,RDUL TSON GYIS NI RDZOGS PAR BRI, ,YANG NA ME
TOG DAG KYANG RUNG, ,THAB KHUNG DAG NI DE LTAR BYA, ,YAM SHING
BUD SHING RDZAS LA SOGS, ,MTSAN NYID ME YI RTAGS RNAMS NI, ,GZHAN
DU RGYA CHER BSHAD PAS NA, ,'DIR NI BDAG GIS MA BSGRAGS SO, ,MAN
NGAG

GCIG PU'I RIM PA DAG ,RNAL 'BYOR RGYUD LAS GRAGS PA RNAMS, ,MDOR
BSDUS NAS NI NGES PAR YANG, ,JI TZAM NUS PA BSHAD PAR BYA, ,DE
NAS RDO RJE SLOB DPON GYIS LUS KHRUS BYAS TE DRI ZHIM POS BDUGS
LA, GUR GUM DANG, TZANDAN DANG, THAL BA BSRES PAS LUS BYUGS TE JI

SKAD BSHAD PA'I RGYAN BGO BAR BYA'O, ,STAG GI PAGS PA BGOS SHING
PHYAG RGYA LNGAS BRGYAN TE, NA RA'I RUS PA'I RGYAN DANG LDAN PAS
SEMS CAN GYI DON RTAG TU BYA'O, ,PHYI ROL ZLOG TSUL 'CHAD PA NI,
,DE NI ZHI SOGS LAS RNAMS LA, ,THUGS NI ZHI BAR SHES PAR BYA,
,NYI MAS GDUNGS PA'I

@113B RGYA MTSO CHE, ,GANGS LTAR NANG GRANG PHYI ROL TSA, ,THUGS
RJE CHEN PO KHRO BO YI, ,DE BZHIN 'GRO BA TSUL 'DIS SRUNGS, ,DE
LTA BU'I LAS DANG RJES SU MTHUN PAR GOS KYI BYE BRAG BGO BAR
BYA'O, ,DE NI SGRUB PA PO'I LAS SO, ,DE NAS RANG GI LHA'I NGA
RGYAL BSKYED DE, ,JI SKAD BSHAD PA'I LAS DANG RJES

SU MTHUN PA'I GZUGS SU BYAS LA ZHAL BZHI PA DANG SKU GSUNG THUGS
KYI GSANG SNGAGS DANG, DE BZHIN GSAL BYED RAKshA RAKshA DANG,
,H'Um GSUM PHAt NI BRJOD PAR BYA, ,GSANG SNGAGS DE LAS KHRO BO LA
SOGS PA SPROS TE, BGEGS KYI TSOGS THAMS CAD BSREGS PAR BYAS NAS
THAL BA DANG,

BGEGS RNAMS BSREGS TE PHYOGS BCUR BYER BAR BSAM MO, ,DE BZHIN DU
G-YAS BRKYANG BA LA SOGS PA'I STANG STABS KYANG BYA'O, ,DE LTAR
BGEGS KYI TSOGS RNAMS PHUR BU DANG, RDO RJE DRA BA DANG, RA BA LA
SOGS PAS THAB KHUNG GI THAN KOR BGEGS MED PAR BYAS TE, THAB KHUNG

BYIN GYIS BRLAB PAR SHES PAR BYA STE, YI GE H'Um NGAM RANG GI
LHA'I TSOGS KYI YI GE GANG YANG RUNG BA LAS DANG RJES SU MTHUN PA
LAS THAB KHUNG BSKYED LA, DE'I DBUS KYI LTA BA LA YI GE RE PHA
'BAR BA YONGS SU GYUR PA LAS GRU GSUM PAR BYAS SHING BSGOMS LA,
DE'I GRVA GSUM LA AOm A'A:

H'Um YI GE GSUM GYIS 'DOD PA DANG GZUGS DANG GZUGS MED PA'I KHAMS
GSUM SA 'OG DANG, SA BLA DANG, MTHO RIS KYI GZUGS PADMA DANG,
'KHOR LO DANG, RDO RJE GSUM LA SA BON BSKYED DE, DBUS SU RE PHA
'BAR BA YONGS SU GYUR BA MTHONG BA DANG, MTSAN MA'I YI GE GSUM

DANG RE PHA YONGS SU GYUR PA LAS 'BAR BA'I DBUS SU CHU'I DKYIL
'KHOR GNAS PA LA, KHAMS GSUM GYI BDAG PO DPAL KHRAG 'THUNG RNAM
PAR SPROS TE ZHI BA'I DON DU P'A PA KA'I ME BSGOMS LA ZHI BA'I
GZUGS CAN DKAR PO ZHAL GCIG PA PHYAG BZHI PA SPYAN GSUM PA RAL BA'I
COD PAN CAN

PHYAG G-YAS PA GNYIS NA DBYUG TO DANG MI 'JIGS PA'I PHYAG RGYA
'DZIN PA, G-YON PA NA BGRANG PHRENG DANG, SPYI BLUGS 'DZIN PA,
RGYAN DANG GOS DKAR PO BSNAMS PA, MCHOD PHYIR THOGS 'CHANG BA,
LUS THAMS CAD LA BDUD RTZI DKAR PO'I RGYUN 'BAB PA, RAL PA LA
MKHA' 'GRO MA

@114A *, ,GNAS PAR BSGOM MO, ,DE BZHIN DU RGYAS PA LA KHYAD PAR
YANG MDOG SER PO GOS SER PO'I RGYAN CAN DBANG CHEN GYI DKYIL
'KHOR LA GNAS PA, YE SHES KYI MES SEMS CAN THAMS CAD LA MCHOG
STZOL BA, STOBS DANG, MDOG DANG, DPAL RDZOGS PAR MDZAD

PA; L'A MA COD PAN DU BSGOM MO, ,RIM PA GZHAN YANG DBANG DANG
DGUG PA LA 'DOD PA'I ME MDOG DMAR PO ME'I DKYIL 'KHOR LA GNAS PA,
DE GOS DMAR POS BRGYAN PA, KHAndA RO HA COD PAN LA GNAS PA, KHYAD
PAR DU G-YAS G-YON GNYIS LA LCAGS KYU DANG ZHAGS PA 'DZIN PA,

GZHAN NI SNGA MA BZHIN NO, ,BSAD PA LA RLUNG GI DKYIL 'KHOR LA
GNAS PA MDOG NAG PO 'JIGS PA SPYAN ZLUM PO, ,H'Um GI SA BON LAS
SKYES PA GOS DANG RGYAN NAG PO MI RUS KYI PHRENG BAS BRGYAN PA,
ZA BYED 'BAR BA LTA BUS 'BAR BA'I DBU SKRA GYEN DU BRDZES PA,
GZUGS CAN MA'I COD PAN CAN,

G-YAS NA RAL GRI 'DZIN PA 'JIGS BYED CHEN PO NAG PO 'BAR BA LAS
BYA RGOD DANG KHVA LA SOGS PAS NAM MKHA' KHYAB PAR BKUG STE, GANG
DANG GANG BYA BA DE ZOS PAR BSGOM MO, ,RLUNG GI MES NI BSAD PA LA
SOGS PA'I LAS BYA'O, ,ME LHA'I MTSAN NYID DO, ,DE LA ZHI BA LA NI
'O MA CAN GYI

SHING LAS BYUNG BA'I ME 'AM, RGYUN BZHAG GI ME'AM, BRAM ZE 'AM
THA MAL PA'I MES BYA'O, ,RGYAS PA LA NI RGYAL PO DANG, BLON PO
DANG, DGON PA DANG, RGYAL RIGS KYI KHYIM NAS BYUNG BA'I MES
BYA'O, ,DBANG LA NI SMAD 'TSONG MA DANG, RJE'U RIGS KYI KHYIM NAS
BYUNG BA'I MES BYA'O, ,DGUG

PA LA NI GAR MKHAN DANG, ROL MO MKHAN DANG, LAM DU BUS PA'I MES
BYA'O, ,GSOD PA LA NI RDO LAS BYUNG BA'I ME'AM, GDOL PA'I KHYIM
NAS BYUNG BA'I MES BYA'O, ,THAMS CAD KYANG DUR KHROD KYI ME DANG,
DUR KHROD KYI SOL BAR LDAN PAR BYA'O, ,ME'I MTSAN NYID DO, ,DE
NAS MCHOD

YON SNOD GNYIS NI, ,MA CHAG SDUG CING MDZES PA DANG, ,CHANG NGAM
YANG NA SBYAR BA'I CHANG, ,ME TOG LDAN PAS DGANG BAR BYA, ,DE LA
BDUD RTZI LNGA PO YIS, ,GNYI GAR YANG NI BLUGS PAR BYA, ,YI GE
BDUN PA GCIG PU DANG, ,GNYIS PA GNOD MDZES RGYAL PO DAG ,GCIG NI
BRGYA

@114B RTZA BRGYAD PA STE, ,GNYIS PA DAG NI BZHI CHA YIN, ,GNAS LA
LEGS PAR BZHAG NAS SU, ,GOS KYIS BKAB STE MCHOD PAR BYA, ,MCHOD
YON GYI SNOD KYI CHO GA'O, ,SBYIN SREG YO BYAD THAMS CAD KUN,
,BDAG GI G-YAS SU DGOD PAR BYA, ,RDO RJE DE BZHIN DRIL BU DANG,
,MCHOD

YON SNOD NI G-YON DU GZHAG ,DGANG GZAR DANG NI BLUGS GZAR DANG,
,MAR NI MDUN DU GZHAG PAR BYA, ,THAMS CAD KYANG NI BSANGS NAS
GZHAG ,'DI NI RDZAS KYI GZHAG PA'O, ,DE NAS PHYI ROL GYI ME
BLANGS LA GNOD MDZES KYI RGYAL PO'I GSANG SNGAGS KYIS KU SHA
BLANGS LA DE'I

CHUS LAN GSUM BSANGS LA, ,RTZA SKAM PO GTZANG MA DANG BCAS PAS
DAG PAR BYAS TE, BDUD RTZI LNGA BSRES NAS THAB KHUNG DU BZHAG
STE, AOm TE RU KA MA H'A BADZRA DZVA LA DZVA LA H'Um H'Um, GSANG
SNGAGS 'DI DANG BCAS PAS RLUNG YAB KYIS G-YAB STE THAB TU ME SBAR
RO, ,DE'I DBUS SU DAM

TSIG SEMS DPA'I ME SNGAR BSHAD PA'I RNAM PAR BSAMS TE, YE SHES
SEMS DPA'I ME SNGAGS DANG BCAS PA'I PHYAG RGYA 'DIS SPYAN DRANGS
TE, LAG PA G-YAS PA MI 'JIGS PAR BYAS LA, MTHE BONG SRIN LAG GI
TSIGS LA BKUG PA'I THABS KYIS SPYAN DRANG NGO, ,AE HYE HI MA H'A
BH'U TA DE

Bi RA shI DVI DZA SATTA MA GRi H'I TVA, AA H'U TI MA H'A R'A SMIN
SAN NANI HI TO BHA BA, AOm HE RU KA MA H'A BADZRA P'A BA KA
,AAGNA YE MA MA SH'INTAm KU RU SV'A H'A, ZHI BA'I'O, ,AOm HE RU
KA MA H'A BADZRA MA HE NDRA AAGNA YE MA MA PUshtIm KU RU BOO
shtA, RGYAS PA'I'O, ,AOm HE RU KA MA H'A BADZRA K'A MA AAGNA YE
MA MA AA MU KAm BA SHAm KU RU HO, ,

DBANG GI'O, ,AOm HE RU KA MA H'A BADZRA KRO DHA AAGNA YE DZA HI
KRO DHA'A YA H'Um, AA MU KA M'A RA YA H'Um PHAt, MNGON SPYOD
KYI'O, ,ME LHA 'ONGS PA DANG 'THOR MTHUD DANG NYE RIG BYA STE
BKUG LA DAM TSIG GI ME LA GZHUG GO, ,DE NAS MCHOD YON GYI SNOD
BLANGS LA, BDUD RTZI LNGA DANG BSRES TE THUGS KA NAS ZHABS

BSIL DBUL LO, ,AOm HE RU KA MA H'A BADZRA PRA W'A RA SATK'A RAm
PRA T'ATZTSI SV'A H'A, DE NAS LAG PA GNYIS KYIS LAN GSUM AARGHA
'DI DBUL TE, AI MA H'A MA MA YA TATATA MA GRiHnA MAME PRA YA
TZTSA SV'A H'A, SPYAN DRANG BA'I CHO GA'O, ,DE NAS 'KHOR LO GSUM
BYIN GYIS BRLAB PAR BYA STE, AOm A'A: H'Um MGO DANG, MGRIN

@115A *, ,PA DANG, SNYING GA RNAMS SU'O, ,DE NAS YANG LAG DRAG TU
DGOS PAR BYA'O, ,DE NAS RDO RJE SEMS MA LA SOGS PAS YID KYIS
DBANG BSKUR TE, L'A SYE LA SOGS PA BRGYAD KYIS YANG DAG PAR MCHOD
DE, DAR DBYANGS DANG PHRENG BA LA SOGS PAS BCINGS TE GO BSKON NO,
,DE

NAS ME LONG DANG SMAN LA SOGS PA KHRUS KYI YO BYAD DANG, DRIL BU
DKROL ZHING SPOS DANG RDZAS SNGA MA DANG BCAS PA LA YI GE BRGYA
PA BZLAS TE KHRUS BYA'O, ,YI GE BRGYA PA NI 'DI LTA STE, AOm HE
RU KA BADZRA SA MA YA MA NU P'A LA YA ZHES BYA'O, ,DE NAS MKHA'
'GRO MA LA SOGS PA BZHI'I GSANG SNGAGS DANG,

YI GE NYI SHU RTZA GNYIS KYI GSANG SNGAGS KYIS BTAB PA'I BUM PA
LNGAS DBANG BSKUR RO, ,ZHI BA LA NI MKHA' 'GRO MA'I GZUGS CAN
RNAM PAR SNANG MDZAD DBU RGYAN DU BSAM MO, ,RGYAS PA LA NI L'A
MA'I TSUL CAN RIN CHEN 'BYUNG LDAN DBU RGYAN DU BSAM MO, ,DBANG
LA NI DUM SKYES MA'I TSUL CAN SNANG

NGA MTHA' YAS DBU RGYAN DU BSAM MO, ,BSAD PA LA NI GZUGS CAN MA'I
TSUL CAN DON YOD GRUB PA DBU RGYAN DU BSAM MO, ,ME LHA'I ZHAL
DANG DGANG GZAR DANG BLUGS GZAR GYI KHA LA RANG GI BDAG PO'I SA
BON GYI YI GE DGOD DO, ,DE NAS AOm d'A KI N'I DZI NA DZI KA SV'A
H'A, 'DIS MAR LA MNGON

PAR BSNGAGS TE, DE BZHIN DU RGYAS PA LA YANG L'A MA DANG RIN CHEN
'BYUNG LDAN LA SOGS PA'I SNGAGS KYIS GDAB BO, ,DE LTAR ME 'BAR
BAR SHES NAS THOG MAR BLUGS GZAR GYIS DGANG BLUGS GSUM, AOm HE RU
KA DZVA LA DZVA LA H'Um, SNGAGS 'DI DANG BCAS PAS DBUL LO, ,DE
NAS ME

'BAR BA DANG MDOG DANG SGRA LA SOGS PA LAS BGEGS MED PAR SHES NAS
BGEGS THAMS CAD BCING BAR BYA BA'I PHYIR PHYOGS BZHI NAS KU SHA
DGRAM MO, ,AOm MI ME KU SHA SHU BHA DIMBA PU TA BRAHMA B'A BI HRI
NA, RATNA TRA YA RA HA HRiD PRi THV'I DZ'A TA GARBHA, AA BI
GHN'Am MA MA SH'ANTIm KU RBANTU SV'A H'A, 'DI LTA BU'I

RIM PAS RTZA BA DANG BCAS PA PHYUNG STE, MDOG LJANG GU MTSAN NYID
DANG LDAN PA, ZHI BA DANG RGYAS PA LA SBYAR RO, ,GZHAN RNAMS LA
NI MNYAM POR GCAD PAR BYA'O, ,ME'I RIM PA NI SHAR GYI MDUN NAS
TE, LHO NI LHO YI MDUN NAS SO, ,NUB NI NUB KYI MDUN NAS TE,
,BYANG NI BYANG GI MDUN

@115B NAS SO, ,ME THAB KYI PHYOGS SU ZHAL BZHI PA'I SNGAGS KYIS
MCHOD YON GYI SNOD LA BSNGAGS TE BSANG NGO, ,DE NAS ZHAL BZHI
PA'I SNGAGS SAM, KHAndA RO HE'I GSANG SNGAGS YANG RUNG BAS MDA'
DANG TSON SKUD LA BTAB STE MDA' BZHI PHYOGS MTSAMS SU BTZUGS LA,
TSON SNA LNGA'I SKUD

PAS YONGS SU BSKOR NA RDO RJE'I BCING BA BYAS PAR 'GYUR RO, ,KU
SHA LA SOGS DGRAM PA'I CHO GA'O, ,DE NAS ME'I LAS DANG RJES SU
MTHUN PAR DNGUL GYI SNOD DAM, PADMA'I SNOD GANG YANG RUNG BA MDUN
DU BSAMS TE YANG MCHOD YON GYI ZHABS BSIL DANG, 'THOR 'THUNG BYIN
LA DGANG BLUGS

'BUL LO, ,DE LA RIM PA NI 'DI YIN TE, PUS MO GNYIS KYI NANG DU
LAG PA BZHAG STE, LAG PA G-YAS PA RDO RJE KHU TSUR GYIS DGANG
GZAR BLANGS LA MTHE BONG DANG MTHE'U CHUNG BRTAN PAR BZUNG STE,
SOR MO LHAG MA RNAMS YU PA'I STENG DU BZHAG LA, MAR GYIS YONGS SU
BKANG BA'I DGANG

BLUGS BDUN NAM GSUM MAM GCIG ME LHA'I SNGAGS KYIS ME LHA'I ZHAL
DU DBUL LO, ,AOm HE RU KA AAGNA YE, AA MU KA S+YA SH'ANTIm KU RU
SV'A H'A, DE BZHIN DU THAMS CAD LA YANG SBYAR RO, ,DE NAS BSREG
PA'I RIM PA BLTA BAR BYA STE, DANG PO DGANG BLUGS DBUL, DE NAS
YAM SHING NI 'OD KYI

DKYIL 'KHOR DU'O, ,MAR KHU NI ZHAL DU'O, ,DE NAS TIL DANG 'BRAS
CHAN DANG ZHO NI PHYAG TU'O, ,DE NAS KU SHA DANG, DU'R BA'I MYU
GU NI SPYI GTZUG LA'O, ,DE NAS NAS DANG, GRO DANG, 'BRAS DANG,
MON SRAN GRE'U RNAMS NI ZHAL LA'O, ,DE BZHIN DU ZHU BA'I RDZAS LA
SOGS PA RNAMS KYANG DE

BZHIN NO, ,DRI NI THUGS KAR RO, ,ME TOG DBU LA'O, ,BDUG SPOS NI
'OD 'BAR BA LA'O, ,ZHABS BSIL NI ZHABS LA'O, ,MCHOD YON DANG
'THOR 'THUNG NI PHYAG LA'O, ,MAR ME NI MDUN DU STE, DE DAG NI RIM
PA YIN NO, ,DE NAS SDIG PA BSREG PA'I PHYIR, ,DANG PO TIL GYI
SBYIN

SREG BYA STE, AOm SARBA P'A PAm DA HA NA BADZR'A YA SV'A H'A, DE
NAS RDZAS THAMS CAD GSANG SNGAGS GCIG GIS BYA'O, ,AOm BADZRA AA
GNA LA MA H'A BH'U TA DZVA L'A YA SARBA P'A PAm BHA SMIm KU RU
dSARBA BIGHN'Am H'Um PHAt, AA MU KA SYA SH'ANTIm KU RU SV'A H'A,
YANG NA AOm HE RU K'A YA BID MA HE BIDY'A R'A DZA YA DHI MA HE
SV'A H'A'O, ,B'I RA PRA DZO RDA YA

@116A *, ,YA H'Um AA MU KA SYA SH'ANTIm KU RU SV'A H'A, YANG NA
RGYUD GZHAN LAS BSHAD PA, ,SO SO'I SPYI'I SNGAGS KYANG RUNG NGO,
,AOm BADZRA YA DZNY'A YA SV'A H'A, YAM SHING GI'O, ,AOm AAGNA YE
SV'A H'A, MAR GYI'O, ,AOm SARBA P'A PAm DA HA NA BADZR'A YA 'DI
ZHES BYA BA P'A PA DA HA SV'A H'A, TIL DANG YUNGS

KAR RNAMS KYI'O, ,AOm SARBA SAm PA DE SV'A H'A, ZHO DANG ZAS
KYI'O, ,AOm AA PRA TI HA TA BADZR'A YA SV'A H'A, ,KU SHA'I'O,
,AOm BADZRA A'A YU shE SV'A H'A, D'UR BA'I MYU GU'I'O, ,AOm MA
H'A BE G'A YA SV'A H'A, NAS KYI'O, ,AOm BADZRA GHASMA RE SV'A
H'A, GRO'I'O, ,AOm BADZRA BI DZ'A YA SV'A H'A, 'BRU'I'O, ,AOm
MA

H'A BA L'A YA SV'A H'A, MA SH'I'O, ,AOm BADZRA PU shtA YE SV'A
H'A, 'BRAS MA GRUS PA'I'O, ,AOm MA H'A SHR'I BA YA BA YE SV'A
H'A, STAR KA DANG GLA GOR ZHO SHA DANG, DZ'A TI PHA LA LA SOGS PA
RNAMS KYI'O, ,ZHU BA'I RDZAS LHAG MA RNAMS NI ME'I RANG GI SNGAGS
RNAMS KYIS SBYIN SREG BYA'O, ,AU DUMW'A RA'I

SHING GI YAL GA LA SOGS PA LHAG MA RNAMS LA NI, ,AOm LA SOGS PA
NAS RANG RANG GI MING DANG, MTHAR SV'A H'A DANG BCAS PA'I RIM PAS
SBYIN SREG BYA'O, ,RDZAS THAMS CAD LA BDUD RTZI LNGA DANG BSRES
TE SBYIN SREG BYA'O, ,DE NAS ME LA 'THOR 'THUNG DANG, BSANGS GTOR
LA SOGS PA BYA STE, ,YE

SHES KYI ME SPYAN DRANGS LA, SNYING GNAS YI GE H'Um GI 'OD ZER
GYIS BSKUL NAM MKHA' LAS BKUG STE, LAM MA LUS PA'I BZHI 'JIG RTEN
LAS 'DAS PA'I YE SHES KYI ME JI SKAD BSHAD PA'I LAS KYI RGYAN
DANG, NA BZA' DANG, JI SKAD BSHAD PA'I MDOG DANG, PHYAG JI LTA
BAR GNAS

PA'I DPAL KHRAG 'THUNG GI GZUGS MTHONG BA DANG, DE'I THUGS KAR YE
SHES SEMS DPA'I SA BON GYI 'OD ZER RNAMS DANG, RANG GI DAM TSIG
GI PHYAG RGYAS YE SHES SEMS DPA' SPYAN DRANG NGO, ,'KHYUD PA'I
PHYAG RGYA BCINGS LA, AOm SHR'I BADZRA HE RU KA AE HYE HI BHA GA
B'A NA, AI HA BHA KTYA

SA MA YE NA TZA PANYTZA AA MRi TA AARGHAm SAm PRA T'I TZTSA SVA
P'A DZ'A TZA HA NAm PRA SIDDHI MME, 'DIS THAB KHUNG G-YAS KYI
DRUNG DU BLTAS TE, AOm SHR'I BADZRA HE HE RU RU KAm H'Um H'Um
PHAt, d'A KI N'I DZ'A LA SAMBA RA SV'A H'A, ZHABS BSIL DANG,
MCHOD YON DANG, 'THOR 'THUNG DANG, LHA BSHOS DANG, L'A SYE LA
SOGS

@116B PAS YANG DAG PAR MCHOD DO, ,RTZA BA'I SNGAGS RKANG PA
BRGYAD KYIS BSTOD DO, ,RDO RJES BCINGS LA LCAGS KYU DANG ZHAGS PA
DANG, LCAGS SGROG DANG, DRIL BU RNAMS KYIS DGUG PA DANG, GZHUG PA
DANG, BCING BA DANG, DBANG DU BYA'O, ,DRi SHYA DZA: H'Um BAm HO:
,SA MA YA STVAm, SA MA YO

HO, ,'DIS ME'I DAM TSIG SEMS DPA'I ZHAL DU THAMS CAD KYI BDAG
NYID RAB TU GZHUG GO, ,DE LTAR SNGA MA BZHIN DU ME LONG GI STENG
DU KHRUS BYAS LA DBANG LNGA STZOL TE, DAR DPYANG DANG PHRENG BA
BCINGS TE, YE SHES SEMS DPA' RANG GI THUGS KAR MTSAN MA'I DBUS SU
RANG GI CHOS KYI YI GE

LA DKYIL 'KHOR MA LUS PA DRUG CU RTZA GNYIS KYI LHA'I RANG BZHIN
MTHONG BA LA YANG MCHOD YON PHUL TE SNGA MA BZHIN DU SBYIN SREG
GI YO BYAD THAMS CAD BSANGS TE DE NAS DGANG GZAR BLANGS LA, JI
TZAM BLUGS NUS PA'I DGANG BLUGS ME LHA'I ZHAL DU DBUL LO, ,DE
BZHIN DU BLUGS GZAR

GYIS STONG NGAM BRGYA RTZA BRGYAD DAM, PHYED DAM, BZHI CHA YANG
RUNG BSREG GO, ,DE NAS YANG DGANG BLUGS GSUM DBUL TE 'DI LTAR
DKYIL 'KHOR MA LUS PA KUN LA BCU PA'I SBYIN SREG BYA'O, ,THAMS
CAD LA DGANG BLUGS DANG, SPOS DANG, DRIL BU'I SGRA DANG, YI GE
BRGYA PA GSUM MAM

GCIG BZLAS TE ME TOG LA SOGS PA DAG DBUL LO, ,SBYIN SREG GI YO
BYAD LHAG MA THAMS CAD KYIS SNGA MA BZHIN DU SBYIN SREG BYA'O,
,DBYANGS SKYONG GI GSANG SNGAGS SAM, YI GE BDUN PA'AM, RDO RJE
PHAG MO'I NYE BA'I SNYING PO'I GSANG SNGAGS GANG YANG RUNG BA 'DI
ZHES BYA BA SH'ANTIm KU RU

SV'A H'A, ZHES BYA BA MTHAR GDAGS SO, ,RGYAS PA'I MTHAR NI
PUshtIm KU RU BOO shAt, ,DBANG GI MTHAR HO:, BSAD PA'I MTHAR
PHAt, ,YANG DRI ZHIM PO LAS BYUNG BA CI YANG RUNG STE, THAMS CAD
BDAG GI KHA ZAS LA SOGS PA 'BYOR BA'I DON DU SBYIN SREG BYA'O,
,DE LTAR MNGON PAR 'DOD PA'I SBYIN

SREG BYAS LA DNGOS GRUB KYI PHYIR RGYUD LAS BSHAD PA'I RDZAS
RNAMS KYIS SBYIN SREG BYA'O, ,BA LANG SHA DANG RTA SHA DANG, SHVA
NA'I SHA DANG KHYIM BYA DAG ,DKYIL 'KHOR GRU GSUM BYAS NAS NI,
,SANGS RGYAS NYID KYANG NGES PAR 'JIG ,MI LDOG PHRENG BA'I GSANG
SNGAGS KYIS, ,ZHI BA LA SOGS

@117A *, ,LAS RNAMS BYA, ,RDO RJE PHAG MO'I SNGAGS GNYIS KYIS,
,DGUG PA LA SOGS BYA BA YIN, ,DE NAS JI LTAR 'DOD PA'I SBYIN SREG
BYAS PA'I MTHAR, ,AOm HR'I: HA HA H'Um H'Um PHAt, NYE BA'I SNYING
PO 'DI GSUM MAM BDUN NAM NYI SHU RTZA GCIG MAR GYI SREG BLUGS
KYIS SNGAR LA, ,

MCHOD YON DANG ZHABS BSIL DANG 'THOR 'THUNG DANG DRIL BU ROL MO
SNGA MA BZHIN DU DBUL LO, ,DGANG BLUGS KYI MTHAR BDE LEGS DANG,
ROL MO DANG BKRA SHIS PA'I TSIGS SU BCAS PA 'BUL LO, ,DE NAS
BSTOD PA BYA STE, MNGON PAR 'DOD PA'I DNGOS GRUB STZOL LA BZOD
PAR GSOL

TE RDO RJE BCING BA'I PHYAG RGYA BCINGS LA, AOm HE RU KA MU: 'DIS
STENG DU 'GROL TE, AOm KHYED KYIS SEMS CAN DON KUN MDZAD, ,CES
BYA BA LA SOGS PA BRJOD DO, ,DE NAS AOm KHA KHA KH'A HI ZHES BYA
BA'I GSANG SNGAGS KYIS NYA DANG, SHA DANG, CHANG DANG, ZAN DRIN
LA SOGS PAS

YONGS SU GANG BA'I GTOR MA SBYIN NO, ,ME'I DBUS NAS YE SHES SEMS
DPA' CHOS KYI DBYINGS SU GYUR TE GSHEGS SU GSOL LO, ,DE NAS ME
LHA LA MCHOD YON LA SOGS PA PHUL TE, ,SBYIN SREG GI YO BYAD KYI
LHAG MA RNAMS KYANG SBYIN SREG BYA'O, ,SREG BLUGS KYI MTHAR
BSGRUB BYA

BZUNG LA DGANG BLUGS DBUL LO, ,MCHOD YON DANG ZHABS BSIL DANG
BSANG GTOR YANG BYA, SGRUB PA PO MNGON PAR 'DOD PA'I DNGOS GRUB
KYANG GSOL TE, AOm AAGNA YE Y'A HI Y'A HI SV'A RTHA NYTZA W'A PA
R'A RTHA NYTZA, S'A DHI TAm GATZTSA HA BYA BHU KA CES BYA'O,
,SPYAN DRANG BA'I PHYAG RGYA LAS MTHE BONG PHYIR

BSKYED PA'I TSUL GYIS SPRUL BA'I ME 'BAR BA'I GZUGS CAN DU BLTA
BA DE GSHEGS SU GSOL TE, RANG GI LHA'I NGA RGYAL DANG LDAN PAS
PHYOGS SKYONG RNAMS LA GTOR MA SBYIN NO, ,RJE BTZUN GYI YI GE
BRGYA PA YANG LAN BDUN GYI BAR DU BZLAS BRJOD BYA'O, ,AOm BADZRA
K'I LI K'I LA YA, ZHES BYA BAS

PHYOGS KYI PHUR BU DANG MDA' RNAMS PHYUNG LA, LAS THAMS CAD PA'I
CHU 'O MA DANG BCAS PA LA KHAndA RO HA'I RIG SNGAGS KYIS BTAB STE
KHRUS BYAS LA GZHAG GO, ,DE NAS LAN GSUM BSKOR BA BYAS TE, GLU
DANG GAR LA SOGS PA BDUN BYA ZHING JI LTAR BDE BAR GNAS PAR
BYA'O, ,DPAL

@117B SDOM RNAL 'BYOR MA'I RGYUD LAS, ,SBYIN SREG RIM PA BYUNG BA
'DIS, ,RNAL 'BYOR PA NI RTAG DGA' BA'I, ,DNGOS GRUB MYUR DU THOB
PAR SHOG ,DPAL HE RU KA'I MING GI RGYUD LAS DPAL BDE MCHOG 'KHOR
LO'I SBYIN SREG GI CHO GA GRUB PA'I SLOB DPON CHEN PO NAG PO
ZHABS KYIS MDZAD PA

RDZOGS SO, ,RGYA GAR GYI MKHAN PO DHARMA SHR'I BHA DRA DANG, ZHU
CHEN GYI LO TZ'A BA DGE SLONG RIG PA GZHON NUS BSGYUR CING ZHUS
TE GTAN LA PHAB PA'O,, 