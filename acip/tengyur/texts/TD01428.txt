@193A #, ,RGYA GAR SKAD DU, SHR'I TZA KRA SAm BA RA STO TRA
SARBA AARTHA SIDDHI BI SHUDDHA TZ'U dA MA nI N'A MA, BOD SKAD DU,
DPAL 'KHOR LO SDOM PA'I BSTOD PA, DON THAMS CAD GRUB PA RNAM DAG
GTZUG GI NOR BU

ZHES BYA BA, DPAL BDE MCHOG LA PHYAG 'TSAL LO, ,THUGS RJE DBYINGS
LAS BZHENGS PA'I SKU MCHOG NI, ,NYON MONGS RNAM DAG YE SHES SKU
BRNYES SHING, ,SRID PA SBYOR MDZAD NYON MONGS GDUNG BSEL, ,SGYU
MA SPRUL PAS 'GRO DON SGRUB MDZAD PA'I, ,'KHOR LO SNGOM PA MKHA'
'GRO

KUN GYI GTZO, ,'JIGS MDZAD DPA' BO BSKAL PA'I ME LTAR 'BAR, ,SNA
TSOGS PHRIN LAS RIGS LNGAS YONGS MTSON PA'I, ,RAL BA'I THOR TSUGS
SNA TSOGS RDO RJES MDZES, ,BYANG CHUB SEMS MCHOG CHOS RNAMS RAB
GSUNGS PA'I, ,SPYI BOR ZLA TSES COD PA NA 'KHOR LOS BRGYAN, ,

ZHAL GDANGS KHRO GNYER SMIN MA GLOG LTAR 'GYU, ,SKYE SHI RTZAD
GCOD KENG RUS MCHE BA GTZIGS, ,TSAD MED BZHI LDAN DPA' BO ZHAL
BZHI LA, ,MI BSKYOD RIGS MTSON YE SHES LNGA LDAN PA'I, ,RDO RJE'I
PHRENG DANG THOD PA LNGA LNGAS BRGYAN, ,STONG NYID SNYING RJE RAB
TU 'DRES GYUR PA'I, ,'OD

ZER 'PHRO BA SNA TSOGS DU MA LAS, ,SANGS RGYAS TSOGS KYIS KUN DU
SPRIN 'PHRO BA'I, ,SKU GSUM DPA' BO YE SHES LNGA BDAG NYID, ,SGEG
PA LA SOGS ROL PA'I NYAMS KYIS MDZES, ,SNYING RJE'I SPYAN DMAR
BCU GNYIS ME BZHIN 'JIGS, ,HE RU KA DPAL BDE MCHOG SPRUL PA'I
SKU, ,'CHAD

BYED CHOS DANG NYAN PA'I TSOGS LDAN PA'I, ,NYAN THOS RANG SANGS
BLA MED RGYAL BA DANG, ,'JIG RTEN RAB GNAS 'JIG RTEN 'DAS PA YI,
,RANG BZHIN NYID NI KHYOD LAS GZHAN MA MCHIS, ,GSANG BA'I BDE
MCHOG BDUD BRAL YE SHES SKU, ,PHA ROL PHYIN DRUG PHYAG RGYA DRUG
GIS MDZES, ,AA

LA LA ZHES DUR KHROD GAR DANG LDAN, ,PHEm GYI SGRA SGROGS MKHA'
'GRO'I TSOGS RNAMS SDUD, ,'DU BYED RNAM DAG MGO BO'I PHRENG BAS
BRGYAN, ,DRAG PO KUN 'DUL STAG GI SHAM THABS CAN, ,RDO RJE'I RTA
GAD KHAMS GSUM BSDIGS MDZAD CING, ,MA RIG LA SOGS RTEN 'BREL RNAM
DAG PA, ,

@193B BYAMS PA'I THUGS MNGA' BCU GNYIS PHYAG DANG LDAN, ,G-YAS
KYI DANG PO RDO RJE RTZE LNGA NI, ,YE SHES LNGA LDAN DUG LNGA
RNAM PAR 'JOMS, ,PHYAG G-YON DANG PO DRIL BU RNAM 'DZIN PA, ,RTOG
PA RNAM SPANGS SHAS RAB RANG BZHIN LDAN, ,DE 'OG PHYAG GNYIS GTI
MUG RNAM DAG PA'I, ,GLANG CHEN KO

RLON DPA' BO'I GOS SU MNABS, ,CHOS RNAMS SGROGS PA'I dA MA RU
BSNAMS SHING, ,LHA SKU RNAM DAG KHA tV'Am RDO RJES MTSON, ,GRI
GUG 'BAR BAS NYON MONGS 'CHING BA GCOD, ,'DOD CHAGS RNAM DAG THOD
PA KHRAG CHEN 'DZIN, ,THUGS RJE'I DGRA STAS DRAG PO'I LHA RNAMS
'JOMS, ,SDIGS

MDZUB ZHAGS PAS BDUD DANG GSHIN RJE 'DUL, ,TRI SH'UL RTZE GSUM
SKYES BU PHUG CING 'PHYAR, ,BDUD BZHI LAS RGYAL LHA CHEN RNAMS
BSAD CING, ,TSANGS PA'I MGO BCAD DPA' BO'I LAG NA 'DZIN, ,RTAG
CHAD SPANGS PHYIR SNA TSOGS PADMA DANG, ,NYI MA'I DBUS NA BGEGS
CHEN DU MA GZIR, ,'JIGS

BYED DUS MTSAN G-YAS BRKYANG ZHABS KYIS MNAN, ,HA HA SGRA SGROGS
PHAG MO'I SKU LA 'KHRIL, ,KHROS PA'I DPUNG CHEN BDUD DGRA RLAG
PAR BYED, ,GSANG BA'I MGON PO RANG NYID LA GUS SHING, ,BSKYED
RDZOGS LA GNAS GSANG BA'I MCHOG LA DGYES, ,BRTAN PA'I BLO CAN
BRTZON PA'I RNAL 'BYOR PA,

DNGOS GRUB MCHOG STZOL HE RU KA LA 'DUD, ,GSANG BA KUN LDAN RDO
RJE PHAG MO NI, ,BDE MCHOG 'KHOR LO 'JIGS BYED RGYAL PO'I YUM,
,'DOD PA'I DBANG PHYUG SANGS RGYAS MKHA' 'GRO CHE, ,HI HIR BZHAD
CING BDE GSHEGS SKU LA 'KHRIL, ,BDUD 'DUL RGYAL MO SKAL LDAN
DBANG PHYUG MA, ,SKU

MDOG DMAR MO THOD PA'I PHRENG BA CAN, ,GRI GUG SDIGS MDZUB GDUG
PA SREG MDZAD CING, ,THOD PA KHRAG CAN HE RU KA LA 'KHYUD, ,MCHE
BA GTZIGS SHING DRAG SHUL 'JIGS LDAN MA, ,DMAN PAS 'GRUB 'GYUR
MKHA' 'GRO DBANG DU SDUD, ,CHAGS LTAR RTOG MED ZHAL GNYIS LDAN PA
YI, ,

RDO RJE RNAL 'BYOR STONG NYID SNYING RJE CHE, ,BDUD 'DUL MKHA'
'GRO DBANG PHYUG YE SHES SKU, ,GSANG BA'I LHA MO 'GRO BA'I DON
MDZAD MA, ,YE SHES ME DPUNG KLONG NA KLOG LTAR 'GYUR, ,MKHA' 'GRO
PHAG MO 'BAR BA'I GZI BRJID CAN, ,'JIGS PA'I CHA BYAD BDUD BZHI
KUN SKRAG BYED, ,'KHOR

@194A *, ,LOS DBU RGYAN RDO RJE'I RNA CHA CAN, ,MGUL RGYAN DO
SHAL SPYI GTZUG NOR BU DANG, ,DPUNG RGYAN LAG GDUB SE RAL KHAR
BYAS SHING, ,DUM BU'I SKE RAGS SIL SIL SGRA DANG LDAN, ,ZHABS
GNYIS BRKYANG BSKUM GNYIS MED 'KHRIL PA'I TSUL, ,BDE BA'I RANG
BZHIN LEGS

PA'I CHOS DBYINGS LDAN, ,DBU SGRA GROL ZHING THUGS RJES KUN KHYAB
PAS, ,ZHI RGYAS DBANG DANG MNGON SPYOD LA SOGS DANG, ,GRUB CHEN
BRGYAD SOGS SGRUB PO LA STER ZHING, ,YE SHES SPYAN GSUM DUS GSUM
GDUL BYA GZIGS, ,DANG PA'I SEMS KYIS 'JIGS DUS KHYOD DRAN NA,
,SDUG BSNGAL

KUN SEL DNGOS GRUB MCHOG STZOL ZHING, ,LONGS SPYOD SPRUL PA SNA
TSOGS SKUR STON PA'I, ,SGRUB PO'I DON MDZOD RNAL 'BYOR MA LA
'DUD, ,BDE CHEN 'KHOR LO SNA TSOGS PADMA YI, ,'DAB BRGYAD PHYOGS
NAS M'A MA K'I SOGS GNAS, ,ZHAL BZHI LA PHYOGS DNGOS GRUB STER BA
YI, ,GSANG BA'I

DBANG PHYUG DPA' MO BZHI LA 'DUD, ,ME LONG YE SHES LAS SKYES THOD
PHRENG CAN, ,AINDRA N'I LA'I MDOG CAN GTUM PA MO, ,GSANG BA'I LHA
MO DPAL LDAN DBANG PHYUG SKU, ,G-YAS BRKYANG DPA' MO RO YI STENG
NA GNAS, ,PHYAG BZHI NAG MO 'JIGS PA'I GLU LEN MA, ,GRI GUG THOD
PA KHA tV'Am CANG

TE'U BSNAMS, ,LUS RJES DRAN PA'I NGO BO CHU RANG BZHIN, ,RDO RJE
MKHA' 'GRO CHE LA PHYAG 'TSAL LO, ,BYA BA NAN TAN YE SHES DPAL
LDAN MA, ,SEMS MA RDO RJE DAM TSIG SGROL MA'I MCHOG ,'KHOR LO LA
SOGS PHYAG RGYA LNGA YIS BRGYAN, ,dA MA RU SGRAS GTZO MO SKUL
BYED CING, ,KHA tV'Am GA BSNAMS

'JIGS PA'I PHEm SGRA SGROGS, ,TSOR RJES DRAN PA'I RANG BZHIN
RLUNG BDAG NYID, ,LJANG KHU'I MDOG CAN GRI GUG THOD PA 'DZIN,
,LAS RIGS MKHA' 'GRO L'A MA CHE LA 'DUD, ,SO SOR KUN RTOG YE SHES
DBYINGS PHYUG MA, ,R'A GA'I MDOG CAN GAR GYI STOBS LDAN MA, ,dA
MA

RU 'KHROL KHA tV'Am G-YON NA BSNAMS, ,GRI GUG THOD KHRAG DGRA
BGEGS ZHAL DU GSOL, ,CHOS RJES DRAN BA'I GCER BU SPYAN GSUM MA,
,ME YI BDAG NYID PADMA'I MKHA' 'GRO CHE, ,SKU MDOG DMAR MO MA
RUNGS GSOD PA YI, ,KHAndA RO HA CHE LA PHYAG 'TSAL LO, ,MNYAM

@194B NYID YE SHES RANG BZHIN LAS SKYES SHING, ,BDUD 'DUL DPA' MO
RUS PA'I RGYAN 'DZIN CING, ,ME DPUNG NANG BZHUGS MGO PHRENG NGO
SHAL CAN, ,GRI GUG GCOD MDZAD THOD PA'I KHRAG 'THUNG MA, ,KHA
tV'Am GA BSNAMS SOR MO CANG TE'U 'KHROL, ,SEMS RJES DRAN PA'I
MKHA' 'GRO

KUN GYI GTZO, ,RIGS CAN MKHA' 'GRO SA YI BDAG NYID MA, ,GZUGS CAN
DBANG PHYUG MA LA PHYAG 'TSAL LO, ,SNYING RJE'I SEMS KYI BDUD
BZHI TSAR GCOD CING, ,DAM TSIG CAN LA DNGOS GRUB MCHOG STZOL
BYED, ,DAM TSIG NYAMS PA'I SNGAGS PA GSONG LA BRTZON, ,YE

SHES MKHA' 'GRO BZHI LA PHYAG 'TSAL LO, ,MTSAMS KYI PADMAR RIN
CHEN BUM PA'I STENGS, ,'DOD CHAGS ZHE SDANG GTI MUG RNAM DAG
PA'I, ,DNGOS GRUB DANG LDAN MTSAN BZANG KA P'A LA, ,BDUD RTZI
LNGA LDAN BDE BA CHE LA 'DUD, ,PULL'I RA MAR DPA' BO THOD DUM NI,
,ZHAL GCIG

PHYAG BZHI SEN MO SOL GNAS, ,RAB TU GTUM MO 'DUN PA'I RDZU 'PHRUL
RKANG, ,GCER BU MGOR GNAS MA LA PHYAG 'TSAL LO, ,DZA LAN DHA RAR
MA H'A KAm KA LA, ,MKHA' LA SPYOD BYED SKRA SPU LA GNAS DANG, ,GTUM
PA'I MIG CAN BRTZON PA'I RDZU 'PHRUL RKANG, ,SPYI GTZUG LA

GNAS KHYOD LA PHYAG 'TSAL LO, ,AO dYAN LA GNAS DPA' BO KAm KA LA,
,PAGS PA DRI MA RNAM DAGS BLA 'DUL, ,'OD LDAN MA NI DPYOD PA'I
RDZU 'PHRUL RKANG, ,RNA G-YAS LA GNAS KHYOD LA PHYAG 'TSAL LO,
,AA RA PU DAR GNAS MCHE BA RNAM PAR GTZIGS, ,LHA RNAMS

'DUL ZHING SHA LA RNAM PAR GNAS, ,SNA CHEN MA NI SEMS KYI RDZU
'PHRUL RKANG, ,RGYAB LA GNAS GYUR MKHA' 'GRO KHYOD PHYAG 'TSAL,
,GO D'A BA RIR SU RA B'I RI NI, ,RGYUS PA RNAMS DAG G-YAS BRKYANG
ZHABS KYIS GNAS, ,DAD PA'I DBANG PO BRTAN PA'I BLO CAN MA, ,RNA
BA G-YON PA

LA GNAS KHYOD PHYAG 'TSAL, ,'OD DPAG MED NI RUS PA'I KHAMS DAG
CING, ,BRKYANG BSKUMS TSUL GYIS R'A ME SHVA RIR GNAS, ,SMIN MA'I
DBUS GNAS BRTZON DBANG MI'U THUNG MA, SNYOMS LAS RAB SPANGS MKHA'
'GRO KHYOD PHYAG 'TSAL, ,MCHIN PA RNAM DAG

@195A *, ,DE WA'I KO tI RU, ,RDO RJE 'OD NI 'BYUNG KUN 'DUL BAS
GNAS, ,DRAN PA'I DBANG PO LANGKA'I DBANG PHYUG MA, ,MIG GNYIS LA
GNAS MKHA' 'GRO KHYOD PHYAG 'TSAL, ,M'A LA BER GNAS DPA' BO RDO
RJE'I SKU, ,SNYING LA RAB GNAS DRAG PO 'JIGS BYED 'DUL, ,SHING

GRIB MA NI TING 'DZIN DBANG PO STE, ,PHRAG PA GNYIS GNAS MKHA'
'GRO KHYOD PHYAG 'TSAL, ,THUGS KYI 'KHOR LO MKHA' LA RNAM SPYOD
CING, ,RNAM THAR BRGYAD LDAN RTZIBS BRGYAD SNGON PO STE, ,RDO
RJE'I RIGS MTSON RDO RJE'I PHRENG BAS MDZES, ,ZHE SDANG CAN 'DUL
RDO RJE KHYOD PHYAG 'TSAL, ,MYU

GU CAN NI K'A MA RUR GNAS SHING, ,MIG GNYIS RNAM DAG AE RA BA TI
MDZES, ,SA SRUNGS MA NI SHES RAB DBANG BA STE, ,MCHAN KHUNG RNAM
DAG MKHA' 'GRO KHYOD PHYAG 'TSAL, ,AO tER GNAS PA'I RDO RJE RAL
BA CAN, ,MKHRIS PA RNAM DAG RDO RJE ROL PA'I ZHABS, ,DAD PA'I
STOBS

NI 'JIGS BYED CHEN MO STE, ,NU MA RNAM DAG MKHA' 'GRO KHYOD PHYAG
'TSAL, ,TRI SHA KU NER DPA' BO CHEN PO CHANG, ,GLO BA RNAM DAG
RAB TU 'JIGS PA'I GZUGS, ,RLUNG GI SHUGS CAN BRTZON 'GRUS STOBS
RANG BZHIN, ,LTE BA'I DKYIL 'KHOR DPA' MO KHYOD PHYAG 'TSAL, ,KO
SA LAR

NI RDO RJE H'Um MDZAD DO, ,RGYU MA RNAM DAG PHEm GI SGRA SGROGS
SHING, ,DRAN PA'I STOBS NI CHANG 'THUNG DPA' MO STE, ,SNA RTZE LA
GNAS DPA' MO KHYOD PHYAG 'TSAL, ,KA LING KAR GNAS RAB TU BZANG MO
NI, ,GNYE MA LA GNAS DNGOS GRUB KUN STER BA'I, ,LJANG LHA MO NI
TING 'DZIN STOBS LDAN

ZHING; ,KHA YI NANG GNAS MKHA' 'GRO KHYOD PHYAG 'TSAL, ,LAm P'A
KAR GNAS RDO RJE BZANG PO NI, ,GROD PA RNAM DAG DPA' BO CHEN PO
STE, ,SHES RAB STOBS NI SHIN TU BZANG MO YIN, ,MGRIN PA LA GNAS
MKHA' 'GRO KHYOD PHYAG 'TSAL, ,K'ANYTZI'I GNAS SU 'JIGS BYED CHEN
PO STE,

ZHABS GNYIS BRKYANG BSKUM CHU SO LA GNAS SHING, ,RTA RNA MA NI
TING 'DZIN YAN LAG STE, ,SNYING GA LA GNAS MKHA' 'GRO KHYOD PHYAG
'TSAL, ,HI M'A LAR NI DPA' BO MIG MI BZANGS, ,SKRA MTSAMS LA GNAS
HA HA'I SGRA SGROGS SHING, ,BRTZON 'KRUS YAN LAG BYA GDONG CHEN

@195B MO STE; ,'DOMS BAR LA GNAS MKHA' 'GRO KHYOD PHYAG 'TSAL,
,GSUNG GI 'KHOR LO SA STENGS LONGS SPYOD CING, ,RNAM THAR BRGYAD
LDAN RTZIBS BRGYAD DMAR PO STE, ,GSUNG GI RIGS MTSAN PADMA'I
PHRENG BAS MDZES, ,'DOD CHAGS CAN 'DUL PADMA KHYOD PHYAG 'TSAL,
,PRE TA PU

RIR DPA' BO STOBS CHEN NI, ,BAD KAN RNAM DAG PHYAG BZHIS RNAM PAR
BRGYAN, ,DGA' BA BYANG CHUB YAN LAG 'KHOR LO'I SHUGS, ,MTSAN MA
LA GNAS MKHA' 'GRO KHYOD PHYAG 'TSAL, ,GRI HA DE BAR RIN CHEN RDO
RJE NI, ,SNA TSOGS DAG LA G-YAS BRKYANG ROL PAS BZHUGS, ,SHIN

TU SBYANGS BA'I YAN LAG DUM SKYES MA, ,BSHANG LAM LA GNAS MKHA'
'GRO KHYOD PHYAG 'TSAL, ,SOO R'AshtAR RTA MGRIN RGYAL BA NI,
,KHRAG LA GNAS SHING DRAG PO KUN 'DUL BA, ,CHOS RNAMS RAB 'BYED
YAN LAG GLANG SNA MA, ,BRAL GNYIS LA GNAS MKHA' 'GRO KHYOD PHYAG
'TSAL, ,SU WA RnnA

DV'I NA MA MKHA'I SNYING PO STE, ,'JIGS BYED DPA' BO RDUL TSOGS
RNAM DAG CING, ,DRAN PA YAN LAG 'KHOR LO'I GO CHA MA, ,BYIN PA LA
GNAS MKHA' 'GRO KHYOD PHYAG 'TSAL, ,NA GA RAR GNAS DPAL LDAN HE
RU KA ,TSIL KHRAG RNAM DAG PHYAG RGYA DRUG GIS MDZES, ,SHIN TU
DPA' MO

BTANG SNYOMS YAN LAG STE, ,SOR MO LA GNAS MKHA' 'GRO KHYOD PHYAG
'TSAL, ,SINDH'U'I GNAS SU PADMA GAR DBANG PHYUG ,MCHI MA RNAM DAG
'JIGS MDZAD DPA' BO CHE, ,STOBS CHEN DPA' MO YANG DAG LTA BA STE,
,RKANG PA'I BOL GNAS MKHA' 'GRO KHYOD PHYAG 'TSAL, ,MA RO'I

GNAS SU RNAM PAR SNANG MDZAD CHE, ,MCHIL MA RNAM DAG DBANG PHYUG
CHEN PO'I SKU, ,'KHOR LOS SGYUR MA YANG DAG RTOG PA STE, ,MTHE
BONG LA GNAS MKHA' 'GRO KHYOD PHYAG 'TSAL, ,KU LU T'AR GNAS RDO
RJE SEMS DPA' NI, ,'GRO BA'I MGON PO SNABS SOGS RNAM DAG PA,
,BRTZON 'GRUS

CHEN MO YANG DAG NGAG LDAN ZHING, ,PUS MO LA GNAS MKHA' 'GRO
KHYOD PHYAG 'TSAL, ,SKU YI 'KHOR LO SA 'OG LA GNAS SHING, ,RNAM
THAR BRGYAD LDAN RTZIBS BRGYAD DKAR PO STE, ,SKU YI RIGS MTSON
'KHOR LO'I PHRENG BAS MDZES, ,GTI MUG CAN 'DUL 'KHOR LO KHYOD
PHYAG

@196A *, ,'TSAL; ,'GRO BA'I DON LA THUGS RJE SPRUL PA'I GNAS,
,MKHA' 'GRO'I TSOGS LDAN NYI SHU RTZA BZHI RU, ,SKU GSUNG THUGS
GNAS SGRUB LA BRTZER DGONGS PA'I, ,'KHOR LO'I LHA LA RTAG PAR
PHYAG 'TSAL LO, ,MA RUNGS 'DUL MDZAD RNAM

RGYAL LA SOGS RNAMS, ,GDUL BYA'I DBANG GIS KHRO MO'I SKUR STON
CING, ,SGO MTSAMS DAG NA MA RUNGS PHYOGS BDAG 'DUL, ,KHRA GDONG
LA SOGS SPRUL PA'I MKHA' 'GRO GNAS, ,BYA ROG GDONG CAN MKHA' 'GRO
'JIGS PA'I GZUGS, ,ZHAL GYI NGA ROS 'BRUG STONG

BDUD LAS RGYAL, ,GAR GYI SBYOR LDAN GCER BU PHYAG BZHI MA, ,NAG
MO 'JIGS BYED MA LA PHYAG 'TSAL LO, ,SHAR GYI SGO SRUNG YI DAGS
GDAN LA BZHUGS, ,DPA' MO SPYAN GSUM PHYAG RGYA LNGA YIS MDZES,
,KHA NAS KHRAG 'DZAG AA LA LA ZHES SGROGS, ,YANG DAG LAS MTHA'I

DPA' MO KHYOD PHYAG 'TSAL, ,'UG PA'I GDONG CAN BGEGS TSOGS SREG
MDZAD MA, ,KHA NAS LCE 'DRIL MCHE BA RNAM PAR GTZIGS, ,HA HA DGOD
CING SPYAN MIG GLOG LTAR 'GYU, ,DGRA BGEGS TSAR GCOD MA LA PHYAG
'TSAL LO, ,BYANG GI SGO SRUNG LJANG DMAR 'OD LDAN MA, ,MKHA'

'GRO MI SRUN RUS PA'I RGYAN DANG LDAN, ,SKU MDOG DMAR LJANG GRI
GUG THONG PA 'DZIN, ,YANG DAG 'TSO BA'I DPA' MO KHYOD PHYAG
'TSAL, ,KHYI YI GDONG CAN THOD PA'I RGYAN LDAN MA, ,SKU MDOG DMAR
MO PHAt KYI SGRA SGROGS SHING, ,SPYAN GSUM SDANG MIG DUS MTHA'I
ME BZHIN 'JIGS, ,SGRUB

PA'I DON MDZAD MA LA PHYAG 'TSAL LO, ,NUB KYI SGO SRUNG DPA' MO
STOBS LDAN MA, ,ZHABS GNYIS BRKYANG BSKUM 'BYUNG PO ZIL GYIS
GNON, ,MKHA' 'GRO MGO BO'I PHRENG BAS DO SHAL BYAS, ,YANG DAG
RTZOL BA'I NGO BO KHYOD PHYAG 'TSAL, ,PHAG GI GDONG CAN GSANG
BA'I DBANG PHYUG

MA; ,BDUD 'DUL MKHA' 'GRO PHYAG RGYA GAR GYIS SKYOD, ,RNA CHA
MGUL RGYAN SPYI GTZUG NOR BUS BRGYAN, ,'JIGS BYED KHRAG 'THUNG MA
LA PHYAG 'TSAL LO, ,LHO YI SGO SRUNG SER MO 'JIGS PA'I GZUGS,
,ZHAL NAS ME 'BAR BDUD KYI DPUNG RNAMS SREG ,dA MA RU 'KHROL KHA
tV'Am

@196B G-YON NA BSGRENG, ,YANG DAG DRAN PA'I DPA' MO KHYOD PHYAG
'TSAL, ,SHAR LHOR DBANG SGYUR GSHIN RJE BRTAN MA NI, ,G-YAS SNGO
G-YON SER BRKYANG BSKUM TSUL DU BZHUGS, ,RGYAN RNAMS KUN GYIS RAB
MDZES MKHA' 'GRO MA, ,DBANG PHYUG GSANG BA'I LHA LA PHYAG 'TSAL
LO, ,RDO RJE MKHA'

'GRO SEMS CAN DON BRTZON MA, ,RUS PA'I SKA RAGS KHRAG GI THIG LE
CAN, ,DPAL LDAN MKHA' 'GRO DUR KHROD CHAS KYIS BRGYAN, ,DGE CHOS
YANG DAG BSKYED LA PHYAG 'TSAL LO, ,LHO NUB DRI MED GSHIN RJE PHO
NYA MO, ,G-YAS SER G-YON DMAR MKHA' 'GRO GZUGS MDZES MA, ,HA HA'I

SGRA SGROGS GSED BYED NA THU RTZAL CAN, ,MKHA' 'GRO DGOS 'DOD
SKONG LA PHYAG 'TSAL LO, ,THABS DANG SHES RAB MNYAM NYID ROL PA'I
SKU, ,BDE CHEN MNYAM NYID MKHA' 'GRO KUN GYI GTZO, ,KHA NAS KHRAG
'DZAG GRI GUG THOD PA 'DZIN, ,DGE CHOS YANG DAG BSRUNGS LA PHYAG
'TSAL LO, ,NUB

BYAD MKHA' 'GRO GSHIN RJE MCHE BA MO, ,G-YAS DMAR G-YON SNGO
SPYAN BGRAD 'JIGS PA'I GZUGS, ,GSANG BA'I LHA MO RDO RJE'I GLU
LEN MA, ,STOBS CHEN MKHA' 'GRO MA LA PHYAG 'TSAL LO, ,RUS PA'I
DUM BU KHRAG GI THIG LES BRGYAN, ,TSANGS SKUD MGO BO'I PHRENG BAS
RAB BRGYAN PAS, ,

RUS PA'I SKA RAGS SIL SIL SGRA DANG LDAN, ,MI DGE YANG DAG SPONG
LA PHYAG 'TSAL LO, ,BYANG SHAR GSANG BA'I GSHIN RJE 'JOMS BYED
MA, ,G-YAS LJANG G-YON SDO 'GYING ZHING ROL PA'I SKU, ,ZHAL GCIG
PHYAG BZHI G-YAS BRKYANG GDAN LA BZHUGS, ,MKHA' 'GRO DBYINGS
PHYUG MA LA PHYAG

'TSAL LO, ,NYON MONGS 'KHRUGS BYED 'BAR BA'I 'OD LDAN MA, ,KHRO
GNYER MCHE GTZIGS DGRA BGEGS ZHAL DU GSOL, ,BSNYEN SGRUB BYED LA
GSANG BA'I DNGOS GRUB STER, ,MI DGE SKYED MI BYED LA PHYAG 'TSAL
LO, ,DAM TSIG 'KHOR LO MI'AM CI SOGS 'DUL, ,PHYOGS BZHI GDONG

CAN MTSAMS BZHI PHYED GZUGS MA, ,LAS KYI RIGS MTSON SNA TSOGS RDO
RJES MDZES, ,PHRAG DOG CAN 'DUL 'KHOR LO KHYOD PHYAG 'TSAL, ,SKU
GSUM YE SHES LNGA LDAN 'JIG RTEN GSUM, ,PHYI NANG BRTAN G-YO'I
DNGOS PO KHYOD RANG BZHIN, ,KHYOD KYI SRID GSUM RANG BZHIN LHAN
CIG

@197A *, ,SKYES; ,KHYOD 'DAB PHYOGS BZHIR YUM BZHI MTSAMS BUM
THONG, ,RIM GSUM DPA' BO DPA' MO BZHI BCU BRGYAD, ,SGO MTSAMS LHA
MO BRGYAD DE DRUG CU GNYIS, ,SGRUB LA BRTZER DGONGS 'KHOR LO
LNGAR GNAS PA'I, ,LHA TSOGS LA NI GUS PAS PHYAG 'TSAL LO, ,

HE RU KA DPAL GSANG BA'I GRONG KHYER MCHOG ,DKYIL 'KHOR BDE CHEN
SDIG PA RAB 'JOMS PA'I, ,NYON MONGS ZHI BAS PAD NYI ZLUM POR
GNAS, ,MI SHES GCOD PHYIR GRI GUG PHRENG BAS MDZES, ,LHA RNAMS
MCHOD PHYIR YON TAN KUN LDAN PA'I, ,BUM PA SNA TSOGS BDUD RTZIS
RAB BKANG

NAS; ,'DOD YON SNAM BUR LHA MO KUN LDAN ZHING, ,PANYTZA R'A GA
RIN CHEN PHA GUR LDAN, ,DRA BA DRA PHYED RIN CHEN NYI ZLA DANG,
,ME TOG PHRENG DANG GSER GYI DRIL BU DPYANGS, ,BRTZON 'GRUS RLUNG
BSKYOD DAM PA'I CHOS SGRA SGROGS, ,DA RU KA SOGS MDZES PA'I RGYAN
GYIS BRGYAN, ,YON TAN RGYAS

PHYIR GRU BZHI SGO BZHIS MDZES, ,RIN CHEN RTA BABS CHOS 'KHOR
GDUGS KYIS PHUB, ,YID 'OD RI DAGS BA DAN BCU DRUG LDAN, ,RIN CHEN
KA BA TVA RA nA BZHIS MDZES, ,BA SO PADMA BKRA SHIS BUM PA DANG,
,THOD PA'I PHRENG BA RDO RJE RA BAS MDZES, ,LEGS PA'I SGO KHYUD
DPAL LDAN PHYOGS

BZHIR GNAS, ,MI DGE RNAMS BSRUNG SNA TSOGS PADMA'I PHYIR, ,RDO
RJE'I SA GZHI RA BA BLA RE GUR, ,MDA' YI DRA BA 'JIGS PA'I ME
DPUNG 'BAR, ,LHA KLU GNOD SBYIN SRIN PO GSHIN RJE DANG, ,DRAG PO
SREG BYED TSA TSA SKAR LTAR 'PHRO, ,TSOGS BRGYAD DAG PHYIR DUR
KHROD RAB 'JIGS BYED, ,

SHI RIshA SOGS BYANG CHUB SHING BRGYAD LA, ,KHVA GDONG LA SOGS
SHING LHA SPRIN DANG BCAS, ,KLU DANG GNOD SBYIN LHA CHEN BRGYAD
POR LDAN, ,DBANG PO ME DANG GSHIN RJE SRIN PO DANG, ,CHU BDAG
RLUNG LHA NOR BDAG 'BYUNG POR LDAN, ,SA YI LHA MO NYI ZLA TSANGS
PA DANG, ,DRAG PO ZHING SKYONG PHYOGS

MTSAMS KUN NA GNAS, ,MCHOD RTEN BRAG SOGS CHU DANG ME BRGYAD
DANG, ,NYI SHU RTZA BZHI MKHA' 'GRO GNAS PA'I SA, ,'BYUNG PO 'DUS
PA CE SPYANG SGRA SGROGS SHING, ,SHA ZA RO LANGS 'PHRA MEN MA
BRGYAD DANG, ,AU MA DUS MTSAN DUR KHROD BDAG MOR BCAS, ,RGYAL
CHEN BZHI SOGS

@197B 'JIG RTEN DBANG PHYUG LDAN, ,GRUB CHEN BRGYAD SOGS PHYAG
RGYA MCHOG LDAN ZHING, ,GRUB PA'I RNAL 'BYOR SPYOD PA RNAMS MDZES
PA'I, ,SGRUB PA'I RTEN GYUR BDE GSHEGS KUN GYI GNAS, ,SNOD BCUD
DAG LA GSANG BA'I DKYIL 'KHOR MCHOG ,YON TAN KUN LDAN THAR PA'I
GRONG MCHOG

LA; ,BDAG NI RAB GUS DANG BAS PHYAG 'TSAL LO, ,LHAN CIG SKYES
DGA' RANG BZHIN BDE MCHOG NI, ,'KHOR LO LNGA SOGS DUR KHROD BCAS
BSTOD PA'I, ,DGE BA GANG BYUNG DES NI 'GRO BA MA LUS PA, ,BDE
MCHOG LA GNAS MYUR DU SANGS RGYAS NYID THOB SHOG ,DPAL 'KHOR LO
SDOM PA'I

BSTOD PA DON THAMS CAD GRUB PA RNAM DAG GTZUG GI NOR BU ZHES BYA
BA RGYAL PO MCHOG GI DNGOS GRUB THOB PA, SLOB DPON D'A RI KA PAS
MDZAD PA RDZOGS SO,, ,,YUL KHA CHE'I MKHAN PO DHARM'A BADZRA
DANG, BOD KYI LO TZ'A BA RGYA BRTZON 'GRUS SENG GES BSGYUR BA'O,
,SLAD KYI RGYA GAR

GYI MKHAN PO THUN MONG GI DNGOS GRUB BRNYES PA'I PAndI TA KU M'A
RA BADZRA DANG, BOD KYI LO TZ'A BA DGE SLONG NYI MA'I RDO RJES
RGYA GAR SHAR PHYOGS KYI GRONG KHYER MNGA' LDAN DU BSGYUR CING
ZHUS TE DAG PAR BYAS SO,, 