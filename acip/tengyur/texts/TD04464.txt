@315B *, ,DPAL LDAN KA L'A PAR 'JUG PA ZHES BYA BA YUL RNAMS KYIS MCHOG
TU GYUR PA SHAMBHA LAR 'GRO TSUL GYI LAM YIG 'PHAGS PA DON YOD
LCAGS KYUS GSUNGS PA BZHUGS, ,AOm TR'I SV'A H'A, AOm AANGKU SHA
AANGKU SHA AA MO GHA HI SV'A H'A, #, ,RGYA GAR SKAD DU, KA L'A
PA, AA WA TA RA, BOD SKAD DU, KA L'A

PAR 'JUG PA, 'JIG RTEN DBANG PHYUG PHYAG 'TSAL LO, ,'GRO BA'I
MGON PO THABS DANG LDAN, ,DE BZHIN GSHEGS LA RAB BTUD NAS, ,GANG
GIS DGA' BA'I GNAS THOB 'GYUR, ,THABS DE 'DIR NI BSHAD PAR BYA,
,GZHON NU ZUR PHUD LNGA PA NI, ,THUGS RJE LDAN PA

'JAM PA'I DBYANGS, ,RGYAL SRAS STONG PHRAG BRGYAD DAG DANG, ,LHAN
CIG TU NI RAB GSHEGS NAS, ,DBANG CHEN ZHES BYA'I RI BO CHEN PO
NI, ,SHAR DANG NUB TU CHU GTER ZAB MO GNAS, ,GANG GI PHYOGS GNYIS
ME TOG 'BRAS BUS BRGYAN, ,RIG 'DZIN RNAMS KYIS

ROL PA'I GNAS DER BZHUGS, ,SHES BYA KUN LA MA THOGS PA'I, ,SPYAN
DANG LDAN PA 'JIG RTEN DBANG, ,RGYAL SRAS BYE BA'I TSOGS BCAS PA,
,GNAS SKABS DER NI DER GSHEGS NAS, ,LHA DANG LHA MIN 'BYUNG PO'I
DBANG, ,LHO 'PHYE'I BDAG DANG KLU YI GTZO, ,BSKAL

BZANG MTHU DANG LDAN PA YI, ,ME DANG MI RNAMS DER 'DUS LA, ,GANG
ZHIG BLA NA MED PA MCHOG ,GZI BRJID CHEN PO THEG MCHOG STE, ,BYE
BA PHRAG BRGYA'I CHOS KYI GTAM, ,YANG DAG BGROS NAS RAB TU BSTAN,
,BHAR TA'I DUM BU'I 'DZAM GLING SKYES, ,KO SA LA DANG YANGS

@316A *, ,PA CAN, ,LUS 'PHAGS ME THI LA DAG NA, ,BSKAL BZANG GCIG
GCIG DE DAG YOD, ,BLO GROS CHE LDAN LNGA BRGYAS NI, ,DE 'DRA'I
GTAM NI YANG YANG THOS, ,GZHAN LA PHAN BYED RIG PA'I BLO, ,RMAD
BYUNG MANG PO SKYES PAR GYUR, ,DKA' BA BRGYA

PHRAG 'BAD PA YIS, ,DBANG CHEN GYI NI RI LA SONG, ,GZHON NUR GYUR
PA MI SNANG NAS, ,PHYAG NA PADMO'I ZHABS LA BTUD, ,YANG DAG MCHOD
NAS RAB DRIS PA, ,TSANGS LA SOGS PA'I LHAS BTUD CING, ,'GRO BA
DRUG LA MNYAM PAR BRTZE, ,THOS NAS BDAG CAG 'DIR

'ONGS LAGS, ,GANG GI ZHABS BKRU'I CHU 'THUNGS PAS, ,BDE MED BDE
BA LDAN GYUR CING, ,'DOD PA DANG NI THAR PA 'GRUB, ,LHA YI 'ANG
LHA KHYOD PHYAG 'TSAL LO, ,GANG ZAG DANG NI CHOS LA SOGS, ,'GA'
YANG MA GZIGS DMIGS SU MED, ,'ON KYANG MI ZAD

THUGS RJE YIS, ,KUN LA SKYOB MDZAD 'DI RE MTSAR, ,'DIR 'ONGS 'DI
DAG LA BRTZE BAS, ,DON CHEN 'GA' ZHIG ZHU 'TSAL NA, ,PHYI MA'I
DUS 'GAR PHAN PA'I SLAD, ,YANG DAG GSUNG PAS BSHAD DU GSOL, ,MA
'ONGS PA YI DUS NA NI, ,RIG SNGAGS SMRA BAR

KHAS 'CHE ZHING, ,RGYAL BA'I DGONGS PA MI SHES PA, ,DE DAG PHYIN
CI LOG TU BLTA, ,GANG PHYIR 'DI DAG YANG DAG PA'I, ,LAM DU NGES
PAR 'JUG 'GYUR BA, ,JI LTAR PHYUGS LA DBYUG PA LTA'I, ,THABS DE
GANG LAS RNYED PAR 'GYUR, ,DE NAS BCOM LDAN SNYING RJE CHE, ,

SPYAN RAS GZIGS KYIS 'DI SKAD GSUNGS, ,'GRO RNAMS MANG LA PHAN
'DOD PAS, ,'DRI BA 'DI NI LEGS SO LEGS, ,DBANG CHEN RI LA MCHOD
'OS PA'I, ,GZHON NUR GYUR PAS SNGON BSHAD DO, ,DON 'DI YANG NI
LEGS PAR BSTAN, ,MNYAM MED SEMS CAN DON BYED

BA'O; ,SKYE BO 'DI LA PHAN BYED PHYIR, ,SNGAGS 'DZIN RAL PA GCIG
MA LONGS, ,SNYING RJE LDAN PA DON YOD PA'I, ,LCAGS KYU KHYOD NI
MTHU CHEN LDAN, ,KHYOD DAG PHAN TSUN BGROS PA YIS, ,DON CHEN 'DI
NI SMRA BAR GYIS, ,STOBS BCU LDAN PA'I BSTAN PA LA, ,PHYI MA'I
DUS

@316B LA DON CHEN 'GYUR, ,'JAM DPAL RJES SU 'JUG PAS NI, ,KHYOD
KYANG SMRA BA'I MTHU DANG LDAN, ,DE SKAD GSUNGS NAS 'JIG RTEN
MGON, ,STONG PA NYID KYI GNAS PAS BZHUGS, ,DE NAS YANG DE'I TSE
'PHAGS PA'I GTZO BO DON YOD LCAGS KYUS GSUNGS PA, ,PHYI MA'I

DUS NA SNA TSOGS PA'I, ,BLO GROS NGAN BA SKYES PAS NA, ,LHA MO
SGYU 'PHRUL SRAS KYIS BSTAN, ,SHIN TU NAG POS DRI MAR BYAS,
,BRJOD PA SNA TSOGS THA DAD DE, ,SKYE BO THA DAD SPYOD LA
BSNGAGS, ,DE PHYIR DE LTAR SPYOD RNAMS LA, ,DBANG PO MED PAS RNAM
PAR 'KHRUGS, ,'JIG RTEN

'DAS PA'I DNGOS GRUB KUN, ,NAM YANG THOB PA MED DE BZHIN, ,GZHAN
YANG DKA' BAS 'GRUB PA DANG, ,NGAL BA 'BA' ZHIG BSKYED PAR BYED,
,SHIN TU SGRIB BYED KYIS BSGRIBS PAS, ,YI DAGS SOGS KYANG LKOG
GYUR NA, ,LHA RNAMS SMOS KYANG CI DGOS TE, ,RTOG GE PHRAN

TSEGS 'JUG SHES NYID, ,DE TZAM GYIS KYANG GRUB PAR BLTA, ,'PHAGS
PA'I SKYE BO YID KYI LUS, ,MTHONG BA'I SPYOD YUL NAM YANG CI,
,DON MCHOG 'DOD PA'ANG RNYED MI 'GYUR, ,'DI NAS BYANG GI PHYOGS
CHAN, ,KEE LA SHA YI RI BO'I NGOGS, ,GRONG KHYER KA L'A PA ZHES
YOD,,

RTAG TU BDE ZHING 'BYOR PA YIN, ,DE NA RGYAL BA'I SRAS PO MANG,
,MI BDAG GTZO BO MCHOG 'PHAGS TE, ,DE RNAMS RTAG TU CHOS DANG
LDAN, ,G-YO SGYU MED CING PHRA MA MED, ,RIGS DANG RIGS MIN DBYER
MED DE, ,GZUGS LDAN STOBS DANG LDAN PA YIN, ,SKYES BU'I BGROD PA

DPAG TSAD BCU, ,RTA YI NYI SHU SO LDAN GYI, ,LNGA BCU'I LAM STE
NYIN GCIG LA'O, ,YAMS DANG NYER 'TSE YONGS MED DE, ,'PHROG BYED
LAG NA RDO RJE SOGS, ,NYIN RER RTAG TU SRUNG BAR BYED, ,RNAM PAR
'DREN PA'I BSTAN BCOS NI, ,PHYOGS DE DAG TU RNAM PAR RGYAS, ,

SHES RAB PHA ROL PHYIN MDO DANG, ,MDO SDE LANG KA'I GRONG DU 'JUG
,DGONGS PA NGES PAR STON PA DANG, ,'DUS PA CHEN PO'I TSOGS KYIS
TE, SGRIB BA RNAM PAR SEL BA YIS, ,MNGON DU BYAS PA'I DKON MCHOG
SPRIN, ,BDEN PA'I LE'U MCHOG GI RGYUD, ,DRAG SHUL STOBS DANG

@317A *, ,LDAN PA NI, ,SOR MO'I PHRENG BA'I CHED GSUNGS DANG,
,SDONG POS BRGYAN PA LA SOGS PA, ,THAMS CAD YUL DE LAS RAB
'BYUNG, ,'OD DPAG MED PA'I 'JIG RTEN DANG, ,MNGON DGA'I BKOD PA
GSAL BA DANG, ,RNAM SNANG MDZAD PA'I ZHING KHAMS NI,,

RGYAN GYI BKOD PAR BCAS PA DANG, ,STUG PO BKOD PA'I MDO SDE DANG,
,DBANG PHYUG CHEN POS BSHAD PA NI, ,GNAS GTZANG CHEN PO LA SOGS
PAR, ,RDO RJE SNYING POS BSHAD DE BZHIN, ,PHAL PO CHE YI MDO SDE
RNAMS, ,THAMS CAD DE NA RNAM PAR SPYOD, ,GANG LA DPE NI

'BUM PHRAG GIS, ,GSAL BAR BYAS PA PHYI MA'I RGYUD, ,DE BZHIN
GSHEGS RNAMS SNYING PO'I DON, ,PHYIR MI LDOG PA'I GTAM YANG YIN,
,PHA ROL PHYIN PA DRUG GI MDO, ,STONG PHRAG LNGA BCUR LDAN PA
YOD, ,RIG PA 'DZIN PA'I SDE SNOD NI, ,'BUM PHRAG NYI SHU DER
SPYOD DE, ,DE

DAG RJES SU 'JUG PA YI, ,NGES PAR BSTAN PA 'BUM PHRAG BRGYA,
,MKHA' DANG MNYAM PA RGYUD KYI RGYAL, ,DNGOS GRUB NGES PAR BSTAN
PA YI, ,DGES PA'I RDO RJE CHEN PO DANG, ,RJES SU RIG PA RNAL
'BYOR RGYUD, ,BDE GSHEGS KUN GYI 'DUS PA NI, ,STONG PHRAG NYI SHU
RTZA LNGA PA, ,DAM

PA DANG PO'I SANGS RGYAS RGYUD, ,SGYU 'PHRUL DRA BA GNYIS GNYIS
PA, ,RGYAL BA RGYA MTSO RNAM DBYE BA, ,RNAL 'BYOR RNAL 'BYOR MA
RGYUD KYIS, ,RNAM PAR PHYE BA BRGYAD PO RNAMS, ,KHRI PHRAG GNYIS
DANG STONG PHRAG NI, ,GCIG STE DRUG BRGYAS LHAG PA'I LO, ,LHAG
PA'I BRGYA PHRAG

MANG POR NI, ,PHYOGS DER MNGON SUM SPYOD PA'O, ,PHYAG NA RIN CHEN
BLO YI BDAG ,SPOS KYI GLANG PO MA PHAM PA, ,BDE LDAN DBANG PHYUG
NAM MKHA' MDZOD, ,RDO RJE GZI BRJID RDO RJE SNYING, ,GNOD SBYIN
GTZO BO LA SOGS PAS, ,DE RNAMS RJES SU 'JUG PA YIS, ,TSIG

RNAMS DU MA RNAM PAR PHYE, ,NAN TAN CHEN POR GTAD PAS NA, ,MA LOG
DON CHEN 'TSOL BA RNAMS, ,GANGS RI'I DBANG PO DER SONG NAS, ,MI
DAG GRUB PA RNAMS LA DRIS, ,GDON MI ZA BAR DON GRUB NYID, ,DE NAS
'PHAGS MA RDO RJE SRIN MO RAL PA GCIG MAS ZHUS

@317B PA; KYEE RGYAL PA'I SRAS PO MA 'ONGS PA'I DUS LNGA BRGYA
THA MA LA, DE BZHIN GSHEGS PA'I RJES SU 'JUG PAR 'DOD PA RNAMS
KYANG, MU STEGS CAN GYI GSANG TSIG 'TSOL BA LA, ,MNGON PAR MOS
PAS MCHOG TU GSUNGS PA'I DON LAS, PHYIR PHYOGS PA DE DAG

YANG DAG PA'I LAM LA GZUD PA DANG, MCHOG GI SKAL BA CAN GANG DAG
RANG DANG GZHAN LA PHAN PA'I DNGOS GRUB KYI RGYUR GRONG KHYER KA
L'A PAR BGROD PA'I THABS DE YANG DAG PAR BSTAN DU GSOL, DGE
BSNYEN RNAM PAR MI RTOG PA CES BYA BA DANG, BZANG PO SBAS PA ZHES

BYA BA LA SOGS PA LNGA BRGYA PO 'DI RNAMS KYIS DNGOS GRUB MCHOG
GI DON DANG, PHYI MA'I DUS KYI RIG PA 'DZIN PA'I SDE SNOD LA
ZHUGS PA MANG PO DAG GI BDE BAR 'GYUR BA DANG, PHAN PAR 'GYUR BA
DANG, GRUB PA MCHOG TU GRUB PA BLA NAM MCHIS PA'I SLAD DU BSHAD
PAR

GSOL, RAB TU BSHAD PAR GSOL, LEGS PAR BSHAD DU GSOL, DON YOD
LCAGS KYUS GSUNGS PA, SNGAGS RIGS RNAMS LA PHAN PA'I PHYIR,
,KHYED RNAMS LEGS PAR MNYAN PA DANG, ,LNGA BRGYA'I TSOGS RNAMS
NGA LA NYON, ,PHYI DUS DON CHEN 'DIR

'BYUNG NGO, ,'DIR SGRUB PA PO GANG ZHIG LEGS PA'I LAM LA GNAS PA,
BLA NA MED PA'I BYANG CHUB TU SEMS BSKYED CING, DKYIL 'KHOR DU
DBANG BSKUR BA, RIG PA'I CHO GA SHES SHING DAM TSIG LA YANG DAG
PAR GNAS PA, DE BZHIN GSHEGS PAS BSTAN PA'I RGYUD LA

MNGON DU PHYOGS PA, GSAL BA, YID GZHUNGS PA, SHES PA DANG LDAN PA
DES, DANG POR 'DOD PA'I LHA MNYES PAR BYA'O, ,DE'I 'OG TU MNGON
DU GYUR PA'AM, RMI LAM DU MTHONG PA YIN YANG RUNG STE, 'DOD PA'I
LHA LAN NA TAN DU GNANG BA THOB PAR GYUR NA, KEE LA

SHAR 'JUG PA'I THABS LA BRTZON PAR BYA'I, ,GZHAN DU NA KUN NAS
NYON MONGS PAR 'GYUR RO, ,RAB TU MI GSAL BSAM GTAN DANG, ,BZLAS
BRJOD STOBS KYIS DMAN PA DANG, ,MTSAN MA'I DGE BAS BOR BA GANG,
,'DOD PA'I GO 'PHANG GRUB PA MED, ,NGAN PA'I LAM GYIS

@318A *, ,KHENGS PA DAG, ,CHOG TZAM GYIS GRUB PAR LTA, ,BYIS
RMONGS 'JIM PA'I GONG BU LA, ,'DZEGS NAS ZLA BA 'DZIN PAR 'DOD,
,CI STE GNANG BAR GYUR NA 'PHAGS PA 'JAM DPAL GYI SNYING PO,
,'BUM PHRAG BRGYAD BZLAS SHING, ,AU DUM W'A

RA'I SBYIN SREG KYANG KHRI PHRAG BRGYAD BYA'O, ,BGEGS RNAMS 'JOMS
PA'I DON DU, BDUD RTZI 'KHYIL PA'I RIG PA 'DUS PHRAG BZLAS SHING,
SBYIN SREG KYANG KHRI PHRAG GCIG GO, ,SDANG PA THAMS CAD RAB TU
'JIG PA'I DON DU, KHRO BO CHEN PO RAB TU MI BZANG PA

GSHIN RJE MTHAR BYED KYI RIG PA 'BUM DU BZLAS SHING, DE NAS THOG
MA NYID DU KENG SHU KA'I SBYIN SREG STONG PHRAG GCIG 'BUL LO,
,DE'I 'OG TU B'A tA'I SHING GIS STONG PHRAG BCU'O, ,DE'I 'OG TU
NI TZANDAN DMAR PO DANG, AA BH'I RA'I KHU PA LA SOGS PA RMAD DU
BYUNG BA'I GTOR

MA DANG SBYIN SREG STONG PHRAG BCUS MNYES PAR BYAS TE, DE THAMS
CAD DU 'DOD PA'I DON LA GSOL BA GDAB PAR BYA'O, ,SGRUB PA PO GANG
ZHIG CHO GA DE RNAMS BRTZAMS SHING, RANG NYID DNGOS GRUB MCHOG GI
DON DANG, LHO PHYOGS KYI SKYE BO MANG PO LA PHAN PA DANG BDE BA'I
PHYIR,

GRONG KHYER KA L'A PAR 'JUG PAR 'DOD PA, SDIG PA MED CING G-YO
SGYU MED PA, DE DAG NI 'CHAD PAR 'GYUR BA'I RIM PA 'DIS NGES PAR
DER PHYIN PAR 'GYUR GYI, BAR MA DOR NYAMS NYES PAR MI 'GYUR TE,
GAL TE BDAG GI TSIG 'DI BRDZUN PAR GYUR NA, BDAG GIS MTSAMS

MED PA LNGA BYAS PAR 'GYUR RO, ,CI STE CHO GA 'KHRUL PA'AM, SDIG
PA'I SEMS DANG LDAN PA DAG CIG YIN NA NI, KLU PHRAN NAM LTO 'PHYE
'AM, GNOD SBYIN NAM, 'BYUNG PO'AM, LHA GANG DAG GTUM PO RNAMS
KYIS CHAD PA THOB PAR 'GYUR GYI GRUB PA NI NAM YANG MA YIN NO,
,GRUB PA

RNAMS LA DKA' BA MIN, ,'BYOR BA'I KHYAD PAR GZHAN DANG GZHAN,
,SNGAGS DANG RLUNG GI LAS RNAMS TE, ,RGYUD KYI BGROD PA GZHAN YIN
NO, ,SHIN TU NYAM CHUNG 'DI MI 'GRUB, ,SGRUB PO NUS LDAN GRUB
'DOD PAS, ,MA GRUB DE DAG LEGS THOB 'GYUR, ,RAG PA'I CHO GA 'DI

@318B YIS SO, ,DE NAS SGRUB PO DES, GANG DU DE BZHIN GSHEGS PA
RNAMS MNGON PAR RDZOGS PAR BYANG CHUB PA'I SHING AA SHVADTHAL
MCHOD PA STONG GIS YANG DAG PAR MCHOD NAS, LAM DU 'JUG PAR BYA
STE, GLING 'DI'I NUB PHYOGS KYI RGYA MTSO RATNA S'A GA RA ZHES
BYA BA LA, DED DPON,

MCHOG DANG LHAN CIG GRU LA ZHON PAS BYANG PHYOGS SU BGROD DE,
GLING SI KO DHA RA ZHES BYA BA DANG, NOR GYI MDZOD CES BYA BA'I
GLING DU BGROD PAR BYA'O, ,GLING DE'I NUB PHYOGS NA KLA KLO'I
GRONG YOD DE, SGRUB PA PO DER 'GRO BAR MI BYA ZHING, SHAR GYI
PHYOGS LA NYE BAR BRTEN PA'I GRONG KHYER

DU ZLA BA DRUG SDOD PAR BYA'O, ,DE NA BDE BAR GSHEGS PA GSER THUB
KYI MCHOD RTEN YOD DO, ,DE LA BSKOR BA STONG PHRAG LNGA BYAS TE
DE BZHIN GSHEGS PA'I YI GE BRGYA PA GDON PAR BYA'O, ,DE NI 'DI
YIN TE, NA MA STREE YA DH'I K'A N'Am, TA TH'A GA TA N'Am, SARBA
TRA AA PRA TI HA TA, B'APTI

DHARMMA T'A BA LI N'I, AOm AA SA MA SA MANTA TO NYA, AA NANTA B'A
PTI SH'A SA NI, HA RA HA RA, SMA RA SMA RA nA, BI GA TA R'A BA,
,BUDDHA DHARMA TE SA RA SA RA, SA MA BA LA, HA SA HA SA, TRA YA
TRA YA, GA GA NA, MA H'A WAR LAKshA nE, DZVA LA DZVA LA NA SVA GA
RE SV'A H'A, DAD PA STOBS ZHAN DE DANG DES, ,NAM

YANG GRUB PAR YOD MA YIN, ,CHO GA MI SMOD SNGAGS LA MIN, ,LHA
DANG CHOS LA 'PHYAS MI GDAGS, ,NGES PAR 'GRUB SNYAM YID BRTAN
DANG, ,SHIN TU DANG BA'I SHUGS STOBS KYIS, ,'BYOR PA DANG NI GROL
BA STE, ,DGE CHOS 'JOMS LA NAM YANG MIN, ,DE NAS SGRUB PA

PO DE GRUR BGROD PAS BHA RA TA'I DUM BU 'DI NYID DU 'ONG BAR BYA
STE, GZHAN DU NA NOR GYI MDZOD CES BYA BA'I GLING DE NYID LAS
BYANG GI PHYOGS LA NYE BAR BRTEN PA'I GLING GZHAN DANG NYUL MTHA'
GZHAN MANG PO DAG NI LEGS PAR SPYOD PA MA YIN PA'I PHYIR, SGRUB
PA PO KUN TU 'KHYAMS PAR

'GYUR RO, DE LA GLING 'DI NI CHU KLUNG SNGON PO ZHES BYA BA'I
MTSO DANG 'BAB CHU DAG DANG SHAR NUB TU THAD MNYAM PA YIN TE,
DE'I PHYIR DBANG PO'I PHYOGS BOR NAS, SGRUB PA PO DBANG LDAN GYI
PHYOGS SU 'GRO'O, ,GRONG KHYER RUG MA DANG, R'A SA RI DANG, KA tA
K'I LA DANG, MA DHU W'AN DHA LA

@319A *, ,SOGS PA, BYANG PHYOGS NAS BYANG PHYOGS SU ZLA BA DRUG
TU BGROD PAR BYA STE, DE DAG GI PHA ROL NA CHU BO CHEN POS TRU
ZHES BYA BA DANG, KA K'A RI ZHES BYA BA GANGS KYI RI YOD DE DE
DAG LAS KYANG BRGAL BAR BYA'O, ,YUL 'KHOR DE RNAMS NA GNAS PA'I
MI

RNAMS NI, DRANG PO'I RANG BZHIN CAN GYI PHYIR, BGROD PAR DKA' BA
MA YIN ZHING 'JIGS PA YANG MED DO, ,RI DE LAS TU DZA NA YA ZHES
BYA BA'I SMAN RO MCHOG TU MNGAR BA DANG, T'I LA KA ZHES BYA BA
SHIN TU KHA BA STE DE DAG KYANG 'O MA LTAR 'DZAG PA DAG YOD DO,
,GANG GI ME TOG

NYI MA 'CHAR KA'I MDANGS LTAR RAB TU DMAR BA DE'I 'DAB MA YANG
DGRA STA'I SO LTA BU, TSER MA RNON PO CAN, LHO NGOS SU MNGON DU
PHYOGS PA'I BRAG LAS BYUNG BA DE NI TU DZA NA YANG YIN NO, ,NGAM
GROG DAG GI NGOS LA 'PHYANG ZHING 'PHYANG BA MA HE MO'I NU MA LTA
BU'I ME TOG DKAR PO DANG

LDAN PA NI T'I LA KA'O, ,DE DAG GI PHYOGS BZHIR RDO RJE SRIN PO
STOBS PO CHE'I RIG SNGAGS LAN BDUN BZLAS BZHIN DU, SHING BA TA
LA'I PHUR BUS BTAB NAS DE DAG GI PA THAG DBYUNG BAR BYA'O, ,ZHAG
BDUN DU DE DAG YONGS SU BSKAMS PAR BYAS NAS, BRAG GI PHUG PAR
BDUD RTZI

THAB SBYOR BZLAS PAS BSRUNG ZHING SBA BAR BYA'O, ,PHYOGS DE NA
BTZAG KHA DO KA LNGA PO DAG YOD DE, DKAR PO DANG, SER PO DANG,
DMAR PO DANG, NAG PO DANG LJANG KHU DAG GO, ,DE DAG BLANGS NAS
GANGS KYI CHU BOS KHRUS BYAS NAS RDO LEB DKAR PO'I GZHI LA LHA MO
'OD ZER CAN

MA'I SKU GZUGS BRI BAR BYA STE, MDOG GSER BTZO MA LTA BU, KA RA
B'I RA'I ME TOG LTAR DMAR BA'I SPYAN GSUM PA, G-YAS KYI ZHAL DMAR
PO G-YON GYI ZHAL NI PHAG GI GDONG NAG PO RAB TU KHROS PA, DAR
SNGON PO'I GA SHA 'PHYANG BA, NAM MKHA'I PHYAG RGYA CUNG ZAD GSAL

BAR BYED PAS, LHA DANG LHA MA YIN DANG PHYUGS RNAMS DBANG DU BYED
PA, PHYAG DANG PO GNYIS KYIS ME TOG GIS MANG DANG GZHU 'GENGS PA,
BAR MA GNYIS KYIS KHAB DANG SKUD PA DANG MYA NGAN MED PA'I SHING
BSNAMS PA, THA MA GNYIS KYIS THOD PA DANG KHA tV'Am GA LTE BA'I

@319B DKYIL 'KHOR GYI G-YAS G-YON DU 'DZIN PA, PHAG GI STENG NA
SDANG BA DANG GDUG PA THAMS CAD YONGS SU GNON PA, 'DI LTA BU BRIS
NAS CHO GA JI LTA BAS MCHOD PA DANG BZLAS PA BYA'O, ,DE LA SNGAGS
NI 'DI YIN TE, NA MO RATNA TRA Y'A YA, TADYA TH'A, AOm BAT'A LA
BI D'A LI, BA RA LI BA RA HA

MU KH'E SARBA DU sht'A NA PRA DUsht'ANA, BHANDHA BHANDHA MU KHAm
SV'A H'A, ZHES PA 'DIS AA SHVO KA'I SHING DANG, ME TOG DMAR PO
BRGYA PHRAG LNGAS SBYIN SREG BYA'O, ,SNYING PO'I SNGAGS 'DI YANG
KHRI PHRAG BZLAS PA BYA STE, AOm BADZRA BE TA L'I H'Um PHAt,
TSANGS PAR SPYOD LA LEGS GNAS PA, SNYING RJES SGRUB LA

LEGS PA STE, ,GDUG LA GDUG PA NGES SBYOR PA, ,RTAG TU BYAMS PA'I
YID KYIS SO, ,GANG GANG 'DUL LA DE DANG DE, ,SNGAGS PAS RAB SBYOR
DE DE'O, ,NYON MONGS SPYOD LAS NAM YANG MIN, ,NANG GI BDAG NYID
DU LA BAS SO, ,DE'I 'OG TU BDUD RTZI 'DZOG PA'I SMAN DE DAG BTAGS

TE; GANGS KYI BA MEN DAG GI 'O MA LHUNG BA LA YONGS SU BSKOL NAS,
BCOM LDAN 'DAS MA'I SPYAN SNGAR GZHAG PAR BYA'O, ,SNYING PO'I
MTHAR BDUD RTZI THIGS BSGRUBS SHING CES SPEL BAS, LAN STONG DU
BZLAS PAR BYAS NAS, LHA MO LA YANG DAG PAR MCHOD DE DNGOS GRUB
BLANGS

NAS; SMAN BTUNG BAR BYA'O, ,PHYI NAS SKU GZUGS DE YANG BYANG
PHYOGS LA BLTAS TE BZHAG LA ME TOG DANG 'BRAS BU SNA TSOGS PAS
SPA BAR BYA'O, ,DES NI BKRES PA DANG, SKOM PA DANG, NGAL BA DANG,
DUB PA MED DE, LHA MO'I MTHU LAS BAR DU GCOD PA THAMS CAD KYANG

BDAG GI DBANG DU BYAD PAR 'GYUR RO, ,DE NAS BYANG PHYOGS SU BLTAS
NAS NYIN ZHAG NYI SHU RTZA GCIG TU 'GRO BAR BYA STE, LAM DE LA NI
RTZVA YANG MED, SHING GEL PA YANG MED, CHU YANG MED DO, ,DE'I PHA
ROL NA NAGS 'THUG PO DAG YOD DE, SBRUL DANG STAG LA SOGS PA GNAS

PA'I 'BROG DGON PA'I LAM LA NYI MA BCU GNYIS 'GRO BAR BYA'O,
,DE'I PHA ROL NA RI'I RGYAL PO GANDHA RA ZHES BYA BA YOD DE,
DPANGS SU NI DPAG TSAD NYI SHU'O, ,RI DE NI SMAN RNAM PA SNA
TSOGS KYIS GANG BA YIN NO, ,DE NA NI SENG GE GSHOG PA CAN DAG
GNAS TE, NYI MA RE RE RA YANG SROG CHAGS

@320A *, ,MANG PO DAG GSOD PAR BYED DO, ,DER RI DAGS KYI KHYAD
PAR ZHIG LUS SGYUR BA ZHES BYA BA YOD DO, ,DE LUS KYI CHA BYAD
RNAM PA SNA TSOGS PAR BSGYUR PA YIN TE, SENG GE DES GSAD PA'I
KHRAG LAS, RDO LE BA NAG PO LA SRIN MO MAN DE HA ZHES BYA BA RNAM
PAR GTZIGS SHING

'JIGS SU RUNG BA'I LUS CAN, KHA DOG DMAR BA MI'I PAGS PAS SMAD
DKRIS SHING, LAG PA G-YON PA NA RAL GRI 'DZIN PA, G-YAS PA NA NI
BA LANG GI PAGS PA GSAR PA'I NANG DU SHA KHRAG DANG SNYING GIS
GANG BA 'DZIN CING ZA BA BRIS TE, SNOD DAG TI SHA DANG KHRAG GO
GTOR MA

BSHAM PAR BYA'O, ,BDAG NYID GSHIN RJE MTHAR BYED MI BZAD PA DBYUG
PA DANG ZHAGS PA THOGS PA MA HE LA GNAS PAR BYAS NAS, AOm HR'I:
K'A LA R'U PA H'Um KHAm SV'A H'A, ,KREm KA RE KREm KA RE, MANDHEE
HA RAKshA S'I, A'A GATZTSA A'A GATZTSA HR'I:, DZA: ZHES STONG
PHRAG BCUR BZLAS PAS DE MNGON SUM DU 'ONG

BAR 'GYUR LA, KHRAG GI MCHOD YON DANG SHA'I GTOR MA DAG SBYIN NAS
THOD PA'I PHYAG RGYA STON TE, KHRO BO CHEN PO'I STOBS KYIS GZIR
BAR BYA'O, ,DES KYANG SGRUB PA PO CI 'DOD CIS SMRA BAR 'GYUR RO,
,KYE SRIN MO BDAG SEMS CAN THAMS CAD LA PHAN PAR 'DOD PA DANG BDE
BAR 'DOD PAS,

GRONG KHYER KA L'A PAR 'GRO'I, YUL STONGS PA 'DI RNAMS SU KHA ZAS
'BYOR BAR GYIS SHIG, ,DES KYANG DE BZHIN DU BYA'O, ,DE NAS DE MI
SNANG BAR 'GYUR TE, SHING AARDZU NA'I RTZA BA NA RAB TU CHAGS PA,
ME TOG KUN DA LTAR KHA DOG DKAR BA'I BCUD RO SBRANG RTZI 'DRA BA
DAG ,NUB MO DANG

NUB MO GNAS PA'I SA DAG DOG LA STER BAR 'GYUR RO, ,DE NAS BYANG
NGOS SU GANGS CAN CHEN PO ZHES BYA BA'I RI YOD DE, DPAG TSAD
BRGYA PHRAG GSUM GYI KHOR YUG CAN, DE NI GNOD SBYIN RNAMS DANG,
DKA' THUB CAN RNAMS DANG, GRUB PA RNAMS DANG, MI'AM CI DAG GIS
YONGS SU

GANG BA YIN NO, ,CI STE SGRUB PA PO PHA ROL GNON PA'I 'PHRUL DANG
LDAN PA YIN NA NI, DER SONG NAS DGA' BAR BYA, RTZE BAR BYA, LONGS
SPYOD DAG KYANG BYA STE, DE NAS MTHAR GYIS DE DAG GI PHRAG PA LA
THOGS NAS GRONG KHYER KA L'A BAR YUD KYIS PHYIN PAR 'GYUR RO, ,CI
STE PHA ROL GNON

@320B BA'I STOBS DE MED NA NI DER 'GRO BAR MI BYA STE, RLUNG GI
PHYOGS KYI LAM CHEN PO RAB TU GSAL BA LA NYE BAR BRTEN TE MYUR
BAR 'GRO BAR BYA'O, ,SRID GSUM GNAS KYI RGYUD RNAMS NI, ,BSOD
NAMS CHUNG YANG 'GRUB PAR BLA, ,TSANGS 'JOMS DE YI GROGS KYANG
STE, ,CHE BA'I CHE BA'ANG

RNYED MA YIN, ,RTAG TU DGE BA'I STOBS DANG LDAN, ,BAG MED DON GYI
DE NYID RIG ,BYANG CHUB SEMS NI YANG DAG BSKYED, ,MCHOG GI RIG
SNGAGS DE YIS 'GRUB, ,GANGS RI DE LAS SHAR DANG NUB TU CHU BO RAB
TU 'BAB PA, SA'I GZHIL LU MA CHEN PO STONG PHRAG BRGYAD CU DANG
YONGS

SU 'DRES TE, MTSO LTAR SNANG ZHING RGYU BA YANG MI MNGON PA, KHA
DOG DKAR POR SNANG BA YOD DE, DE LA 'DI NI CHU BO S'I TA ZHES
BYA'O, ,CHU RLUNG 'DI NI DKYUS SU DPAG TSAD STONG PHRAG PHYED
DANG GSUM PA, SHAR DANG NUB TU RGYA MTSO DUG CAN PA LA YONGS SU
'JUG PA, ZHENG DU NI DPAG

TSAD TZAM MO, ,CHU 'DI NI SHIN TU GRANG BA YIN TE, DMYAL BA'I
'GRO BA MA GTOGS PA, BYA DANG NYA DANG CHU SRIN LA SOGS PA SROG
CHAGS 'GA' YANG MED DO, ,CHU BO DE'I TSUR 'GRAM NA ZANGS KYI MDOG
CES BYA BA'I RI PHUG PA STONG DANG LDAN PA DAG YOD DE, SHIN RI
shA KA DANG, KU

LUM KA DANG, TA MA RU DANG, DE BA DA TU DANG, SHUG PAS YONGS SU
GANG BA YIN NO, ,RI DE LA NI SRIN MO GLOG 'GYU MA ZHES BYA BA
GNAS TE, DE'I CHO GA YANG SNGA MA DANG MTSUNGS PA LAS, LAG NA NI
GTUN SHING 'DZIN PA, GLANG PO CHE'I LUS LA ZA BA, CHAR SPRIN GYI
MDOG CAN TE,

GANYTZA DANG, TA RIN DANG, NAGS KYI BA LANG DANG, GLANG PO CHE'I
KHRAG RNAMS KYIS BRI BAR BYA ZHING, GTOR MA YANG DE DAG RNAMS
NYID DO, ,BDAG GI RNAL 'BYOR NI KHRO BO GSHIN RJE GSHED PO ZHAL
DRUG PA DUS MTHA'I SPRIN DANG MTSUNGS PA, ZHABS DRUG PA, PHYAG
BCU GNYIS PA, RAL

GRI DANG DGRA STA DANG, GRI GUG DANG, GA DA DANG, 'KHOR LO DANG,
TRI SH'U LA RNAMS G-YAS NA 'DZIN PA'O, ,GSHIN RJE'I DBYUG PA
DANG, DUS KYI ZHAGS PA DANG, KHA tV'Am GA DANG, LCAGS KYU DANG,
THOD PA KHRAG GIS GANG BA DANG, SDIGS MDZUB RNAMS NI G-YON BA
NA'O, ,RNAM

@321A *, ,PA 'DI LTA BU LAS SNGAGS NI 'DI YIN TE, AOm SARBA
DUshtU NA STAm BHA YA H'Um, NA DI WA R'A TH'A RA nI KU M'A DA
KR'I dA T'A PI nE BANDHA BANDHA SA MA YA MA NU SA MA PHAt PHAt
SV'A H'A, ZHES PA'O, ,PIYU RUNG TZA LA TZA LA, PRA TZA LA PRA TZA
LA, PIYU RUD DZI HVA, SA HA SRA MU KHAS HA SRA BA

HA WE; RA RA RA RA RA KshA SI BHYO: BHYO: A'A K'A RshA YA JE:,
ZHES PA NI SRIN MO'I SNGAGS SO, ,DE LA SGRUB PA POS LAM STON CIG
CES BRJOD PAR BYA STE, DES KYANG CHU BO S'I TA LA LAM STON PAR
'GYUR RO, ,CHU KLUNG DE'I RAB TU GRANG BAS NI, SA'I STENG GI
GANGS DANG RLUNG PO'I REG PA THAMS CAD

KYANG ZIL GYIS GNON PA'I PHYIR, DGUN ZLA 'BRING PO LA YANG CHAB
BROM CHAGS PA MED NA, SRIN MO 'DI'I RDZU 'PHRUL GYIS, ,DBYAR ZLA
BA DANG PO LA YANG CHAB BROM SHIN TU BRTAN PAR CHAGS NAS, SGRUB
PA PO 'JIGS PA MED PA NYID KYIS CHU BO'I PHA ROL TU 'GRO BAR
'GYUR RO, ,

CHU BO 'DI NI BHA RA TA'I DUM BU ZHES BYA BA, GLING 'DI'I PHYED
KYI DBUS LA GYU BA YIN TE, LHO DANG BYANG DU YUL CHEN PO DGU BCU
RTZA DRUG DANG, DGU BCU RTZA DRUG DAG GNAS PA YIN MOD KYI, 'ON
KYANG SHAR NUB TU NI BYANG PHYOGS LHAG PAR YANGS PA YIN NO, ,CHU
BO DE'I PHA ROL NA, SHING KE TA

KA DANG, BE LA DANG, KA BHI TA DANG, BA TU SHA DANG, BA DA RA
DANG, KA PI TA DANG, AA RDZU NA DANG, T'A LA'I NAGS TSAL DAG YOD
DE, DER ZLA BA GCIG TU NGAL GSO BAR BYA, RTZA BA DANG 'BRAS BU
DAG KYANG BZA' BAR BYA STE, GANG 'DI'I RTZA BA DANG 'BRAS BU DANG
LO MA DANG ME TOG DAG NI BCUD DANG

LDAN PA DANG MTHU DANG LDAN PA DAG YIN NO, ,DER LHA MO SKUL BYED
MA'I RIG PA SANGS RGYAS BYE BA PHRAG BDUN GYIS BYIN GYIS BRLABS
PA, YI GE DGU PA'I GZUNGS SNGAGS STONG PHRAG LNGA BZLAS PAS SGRUB
PA PO RANG GI YAN LAG LAS, KHRAG NAG PO NAG POR SNANG BA DAG ZAG
PAR

'GYUR RO, ,CI STE RMI LAM DU DE LTAR GYUR NA YANG RUNG STE, LUS
YANG MED CING STOBS DANG LDAN PA DANG SHIN TU YANG BAR 'GYUR RO,
,DAM TSIG RNAM PAR SPANGS DANG BLA MA SMOD, ,DUS MIN 'CHI DANG
DMYAL BA BRGYAD PAR 'GRO, ,DKYIL 'KHOR MA MTHONG DBANG BSKUR DMAN
PA YANG,

@321B RIG SNGAGS SBYOR BA NAM YANG GRUB PA MED, ,KHENGS ZHING NGA
RGYAL KHRO LA MI BDEN PA, ,DNGOS GRUB THOB CES RGYAL BA MI GSUNG
STE, ,MI RTAG SDUG BSNGAL STONG PA'I DON SEMS PA, ,MI DE DAG NI
MYUR 'GRUB 'PHAGS RNAMS GSUNGS, ,RIGS DANG GZUGS DANG NOR DANG

DBANG PHYUG DANG, CHOS DANG RIG PA SNGAGS KYIS MYOS PA SPANG,
,RMI LAM GZUGS BRNYAN DRI ZA'I GRONG KHYER BZHIN, ,BYED PO BYA BA
DANG NI LAS RNAMS MTHONG, ,MA CHAGS DUL DANG YANG DAG MNYEN PA'I
SEMS, ,MCHOD DANG SPYIN PA BZOD DANG BRTZON 'GRUS

BSKYED, ,BDAG DANG BDAG GIR SPONG LA MNGON DGA' BA, ,DE DAG DNGOS
GRUB MCHOG LA REG PAR 'GYUR, ,YANG DE NAS NAGS TSAL DE LAS KHA
t'U DZA'I 'BRAS BU GSER GYI MDOG DANG MNYAM PA DAG BLANGS TE, LAM
RGYAGS SU 'KHUR BAR BYA'O, ,'DIR

NI SGRUB PA PO RANG NYID KYIS JI TZAM LAN NUS PA DE 'KHUR BAR BYA
YI, ,NAM YANG LCID KYIS NON PAR MI 'GYUR BAS, ,MI THEGS PA'I DOGS
PA MI BYA'O, ,NAGS DE NYID DANG BAR MTSAMS MED PAR GANGS KYI RI
CHUNG NGU CHUNG NGU DAG GRAL DU BSGRIGS PAS SHAR

NUB KYI RGYA MTSO'I BAR KHYAB PA YIN NO, ,DE DAG LAS CHU 'BAB PA
THAMS CAD KYANG LHO PHYOGS KYI NGOS SU 'BAB PA YIN PAS, DE DAG TU
CHU MANG PO CAN NO, ,RI DE DAG LAS BRGAL NAS BYANG PHYOGS SU DPAG
TSAD LNGA BCU CHUN CHAD NA NI 'THUNG NGU RUNG BA'I CHU MED PA

YIN NO, ,'ON KYANG SGRUB PA PO DE LUS STOBS DANG LDAN PA DANG
YANG BA'I PHYIR, ZHAG BDUN DU THANG CHEN PO DE'I PHA ROL TU PHYIN
PAR 'GYUR LA, KHA t'U DZA'I 'BRAS BU DE ZOS PAS, BKRES PA YANG
MED SKOM PA YANG MED DO, ,THANG DE 'DAS PA NA, SNGON

MANG DU KHYER DU ZIN YANG RUNG STE, 'BRAS BU DE YANG ZAD PAR
'GYUR RO, ,DE'I NUB KYI MTSAMS NA, RI BO SHIN TU DKAR BA NAGS
TSAL YID DU 'ONG BA DU MAS MDZES PA ZHIG RGYANG RING MO NAS
MTHONG BAR 'GYUR MOD KYI, SGRUB PA PO DER 'GRO BAR MI BYA'O,,

@322A *, ,DE CI'I PHYIR ZHE NA NI, SRIN MO ZANGS KYI MCHU CAN
LNGA BRGYA DAG GNAS TE, LHA MA YIN GYI PHO NYA MO DE DAG GIS
SGRUB PA PO LA 'TSE BAR BYED PA'I PHYIR RO, ,DE LTA BAS NA BYANG
PHYOGS SU DANG PO'I LAM PO CHE BZUNG NAS 'GRO BAR BYA'O, ,NYI MA
GCIG

GIS RI BO KE TA RA ZHES BYA BAR PHYIN PAR 'GYUR RO, ,DE YANG KHA
DOG NAG CING NGAN PA, 'JIGS PA BSKYED PAR BYED PA, KA PA BTZUGS
PA LTA BU, DPAG TSAD BCU'I DPANGS DANG LDAN PA YOD DO, ,RI DE'I
NANG NI GSER DNGUL 'BA' ZHIG GIS GANG BA YIN TE,

DE'I PHYOGS BZHIN NI PADMA DANG, AU T'A GA'I MTSO, NGANG PA DANG,
TZA KRA BA KA DANG, KA RA ndA LA SOGS PA CHU LA RGYU BA'I 'DAB
CHAGS GZUGS DANG KHA DOG MDZES PA SKAD SNYAN PAS GANG BDAG YOD
DO, ,RI DE LA 'JIG RTEN SKYONG BA 'PHAGS SKYES PO, ,DUS DUS SU

DGA' ZHING RTZE BAR BYED PA YIN TE, LHA MIN GYI LANG CHO MA DAG
DANG, GDUG CING GTUM PA'I KLU RNAMS KYI BU MO SDUG GU MA STONG
SNYED KYIS MCHOD PAR BYED DO, ,DE'I 'KHOR DU RTOGS PA'I YI DAGS
MTHU CHE ZHING RDZU 'PHRUL CHE BA MANG PO DAG KYANG YOD DE, DER
SGRUB PA PO DE CI STE

'BYOR BAR GYUR NA NI, RTZA BA DANG 'BRAS BU RNAMS DANG NA RI KA
LA'I 'BRAS BU DANG, SHA DANG NYA SHA DAG GIS GTOR MA RNAM PA SNA
TSOGS PA DAG BYA'O, ,CI STE 'BYOR PAR MA GYUR NA THAMS CAD YID
KYIS BYA'O, ,DE LA SNGAGS NI 'DI YIN TE, AOm BI BI BI BI BA RU
DH'A KA SHA SA PA RI W'A

RE BHYA:, KHU NI KHU NI PRE TO TA KshIS TA, AI MAm BA LING GRiHnA
GRiHnA SA MA YA MA NU SMA RA H'Um H'Um PHAt PHAt SV'A H'A, DE
BZHIN DU SBOS DKAR DANG, THANG CHU DANG SHA'I BDUG SLOS DAG KYANG
SBYIN PAR BYA'O, ,DE NAS NI DES SRUNG BA BYED DE MI 'AM CI DANG,
LHA MIN DANG, SRIN PO DANG, YI DAGS

DANG; SHA ZA DANG, MKHA' 'GRO MA RNAMS KYI GNOD PAS MI TSUGS PAR
'GYUR RO, ,'GA' ZHIG RNAM THAR GSUM GNAS GZHAN NI RTZE BA'I BDAG
NYID DPA' BO DANG, ,BYIN RLABS RIM PA PHAN TSUN RGYU DANG 'BRAS
BUR MKHAS PAS RIG PAR BYA, ,'DOD PA'I DPUNG 'JOMS DE LAS

@322B DAG PA'I LAM STE GRUB PA RJES SU 'JUG ,MUN PA NYAMS DANG
DGA' BA'I RGYU LAS RAB BDE CI PHYIR THOB MA YIN, DE NAS SGRUB PA
PO BYANG PHYOGS SU SONG NA MI RING BA NA MEN KO ZHES BA'I RI CHEN
PO YOD DE, DE NI TZAM PA KA DANG, KARKO LA DANG, MA RA KA DANG,
KE TU KA DANG, KIMPA KA

DANG; N'A GA PUshPA DANG, TZAN DAN SA MCHOG RNAMS KYI NAGS KYIS
BSKOR BA, RI DE'I KHROD NA SRIN PO'I BU MO RTA'I GDONG PA CAN
DANG, LHA MIN MO DAG DANG, KLU PHRAN GYI BU MO DAG GAR DANG
DBYANGS DANG ROL MO SNA TSOGS PAS RTAG TU RTZE BAR BYED PA DAG
YIN TE, DER SGRUB PA

PO BUD MED DE DAG LA CHAGS PAR YANG MI BYA, GLU DANG ROL MO DE
DAG LA DGA' BAR YANG MI BYA STE, GZHAN DU NA BSOD SNYOMS DAG
BLANGS TE 'GRO BAR BYA'O, ,DE'I PHA ROL NA CHU BO CHEN PO SHAR
NAS NUB TU 'BAB CING, RBA KLONG 'KHRUGS PA SHIN TU BGROD PAR DKA'
BA YONG DE,

CHU KLUNG DE'I MING NI SI T'A LO TA NA ZHES BYA'O, ,DE LA NI NYA
RNAMS KHA DOG SNA TSOGS PA DANG, GDONG RNAM PA SNA TSOGS PA DAG
YOD DE, STAG DANG, SENG GE DANG, GUNG DANG, BA LANG DANG, SBRE'U
DANG, NE TZO DANG, KHRA DANG, MI'I GDONG LA SOGS PA'O, ,

CHU KLUNG DE'I SKABS 'GA' NA NI, RDO LAS SKYES PA'I N+YA GRO
DHA'I SDONG PO YAL GAS PHAN TSUN GYI 'GRAM DU KHYAB BDAG YOD DE,
SHING DE LA BRTEN NAS SGRUB PA PO 'GRO BAR BYA'O, ,YANG NA NI
NYA'I STOBS KYIS 'GRO BAR BYA STE, PHYOGS DE DANG NYE BA NA, LO
HI TA ZHES BYA BA'I

RI DMAR PO CHUNG DU MANG PO DAG YOD DE, DE DAG LA NI S'A LU DMAR
PO DANG, MUD GA DANG, MAN dU PA DAG MA RMOS PAR SKYE BA YIN TE,
DE LAS BLANGS NAS ZAN DU BCOS TE, PHYOGS PHYOGS SU SHING LAS
SPRANG RTZI MANG PO LHUNG BA DAG KYANG BLANGS SHING, DE DAG BSRES

TE NAM MKHA'I MDZOD CES BYA BA 'PHAGS PA'I SNGAGS KYIS YANG DAG
PAR SPEL ZHING SBYANGS LA, SNGAGS 'DIS NYA'I TSOGS RNAMS LA GTOR
MAR SBYIN NO, ,AOm MAm MAm MAm MAm MAm MA TA SYA R'A DZA, MA RA
SYA GA nA SA HI TA BHU NYDZA HO BHA KshA HO, ,SARBA MA TA SYA DE
WA T'A AI MAm BA LIm

@323A *, ,GHRi HnA GHRi HnA KA RA KA RA KI RI KI RI KU RU KU RU
MA RA MA RA MI RI MI RI MU RU MU RU, MA MA K'A TYAm SYA DHA YA,
SARBA BUDDHA AADZNY'A PA YA TI SV'A H'A, DE LTAR LAN LNGA BRGYAR
GTOR MA SBYIN CING, 'DOD PA'I LHA LA GSOL BGAD PA PAR BYA'O, ,DER

NYA RNAMS KYANG RGYAL PO SGRUB PA PO'I MDUN DU 'ONGS PA LA, SGRUB
PA POS SMRAS PA, KYE NYA'I RGYAL PO, ,SEMS CAN THAMS CAD LA PHAN
PA'I DON DANG, BDE BA'I DON DU KHO BO NI GRONG KHYER KA L'A PAR
'GRO'I, CHU BO'I PHA ROL TU BSGRAL BAR MDZOD CIG ,GNAS

'DI LA NI DE BZHIN GSHEGS PA RNAMS DBANG PO'O ZHES BRJOD PAR
BYA'O, ,DE NAS NYA'I RGYAL PO DES SGRUB PA PO DE RGYAB TU KHUR
NAS CHU BO'I PHA ROL TU 'GRO BAR 'GYUR RO, ,KA KA RA'I GANGS KYI
BYANG PHYOGS NAS CHU BO 'DI'I BAR GYI LAM GANG YIN PA DE DAG NA
NI,

MI'I 'GRO BA GNAS PA MED DE, GANG MI MA YIN PA'I 'GRO BA DANG,
GNOD SBYIN GTUM PO MI BZAD PA DAG GNAS PA YIN NO, ,'ON KYANG LAM
'DI DAG GI SHAR DANG NUB TU DPAG TSAD LNGA BRGYAS BCAD PA'I PHA
ROL NA NI, GRONG DANG GRONG KHYER DANG GRONG RDAL DAG KYANG YOD

MOD KYI, LAM DE DAG NAS SONG NA NI, LO BRGYA PHRAG GIS KYANG
GRONG KHYER KA L'A PAR PHYIN PAR MI 'GYUR TE KUN TU 'KHOR BAR
'GYUR RO, ,CHU KLUNG S'I TI'I BYANG PHYOGS DE'I BAR MTSAMS THAMS
CAD NI RI KHA BA CAN MANG POS KUN TU GANG BA YIN NO, ,'ON KYANG

GANGS KYI RI BAR BCAD PA NI MED DE, ,DE NAS CHU KLUNG DE YONGS SU
BRGAL BA'I BYANG PHYOGS NA NI, 'DZAM BU'I GLING GI BYANG PHYOGS
KYI GRONG KHYER RNAMS YOD DE, YUL DANG GRONG DANG GRONG KHYER
DANG GRONG RDAL DAG GIS GANG BA, RAB TU 'BYOR BA DANG BDE BA DANG
LO

LEGS PA YIN NO, ,GANG LA SNYING RJE'I BDAG PO NI, ,MIG GSUM GZUGS
KYIS GNAS PA STE, ,DE YI GNAS KYI MTSAN PAS NA, ,SHAMBHA LA ZHES
RAB TU GRAGS, ,GANG LA SHAMBHA LAS MTSAN PA, ,SENG GES MTSAN PA'I
RGYAL MTSAN NI, ,SENG GE'I RGYAL

@323B MTSAN RAB GRAGS LTAR, ,SHAMBHA'I YUL ZHES DE LA BRJOD,
,GANG NA KLA KLO MED PA DANG, ,BDEN SMRA BRDZUN PA MA YIN DANG,
,MUN PA'I STOBS NI NYAMS GYUR LA, ,SNYING STOBS YON TAN RGYAS PA
YIN, ,CHU BO DE DANG KEE LA SHA'I BAR GYI YUL NI RNAM PA MANG

PO STE; NYA ZHES BYA BA'I YUL DPAG TSAD NYI SHU'O, ,BU LA NI DO
ZHES BYA BA YANG DPAG TSAD NYI SHU'O, ,BHANG SYE NA ZHES BYA BA
DPAG TSAD BRGYA'O, ,TZ'IN ZHES BYA BA DPAG TSAD STONG STE DBUS
KYI CHA LA'O, ,DAR DO ZHES BYA BZHI DAG TSAD BRGYA'O, ,KU RU ZHES
BYA BA

YANG DPAG TSAD BRGYA'O, ,BHA DRI KA ZHES BYA BA DPAG TSAD LNGA
BCU'O, ,DE DAG GI PHA ROL NA, GANDHA RA ZHES BYA BA DPAG TSAD NYI
SHU'O, ,K'A SHA ZHES BYA BA DPAG TSAD NYI SHU'O, ,BHA TRA ZHES
BYA BA DPAG TSAD NYIS BRGYA'O, ,MA H'A TZ'I NA ZHES BYA BA DPAG
TSAD STONG STE DBUS

KYI CHA LA'O, ,BHA RA DHOO ZHES BYA BA DPAG TSAD BRGYA STE RI'I
NGOS LA GNAS PA'O, ,PRi GI KA ZHES BYA BA DPAG TSAD NYIS BRGYA'O,
,DE DAG GI YANG PHA ROL NA, ,MA HI shA KA ZHES BYA BA DPAG TSAD
NYIS BRGYA'O, ,MA HI LA KO ZHES BYA BA DPAG TSAD STONG STE DBUS
KYI CHA LA'O, ,

BARBA RA ZHES BYA BA DPAG TSAD NYIS BRGYA'O, ,PU T'A PHA LA ZHES
BYA BA DPAG TSAD LNGA BRGYA'O, ,DE DAG GI PHA ROL NA, KA dU KA
ZHES BYA BA DPAG TSAD LNGA BCU'O, ,KH'A RA ZHES BYA BA DPAG TSAD
LNGA BRGYA STE, DBUS KYI CHA LA'O, ,KAMPO DZI ZHES BYA BA DPAG
TSAD BRGYA'O, ,

DE DAG GI SHAR DANG NUB KYI CHA DAG LA YANG, YUL 'KHOR DANG GRONG
KHYER GZHAN DAG KYANG YOD DO, ,DE DAG CHU NI MANG PO DANG, ,MTSO
DANG MTSO BRAN DU MAS BRGYAN, ,GANGS KYI RI DANG RI BO BZANG,
,SMAN LJONGS NYAMS DGA' DU MA DANG, ,NAGS DANG KUN DGA' YID

'ONG DANG, ,SMAN RNAMS DAG GIS GANG BA YIN, ,RGYAL PO'I PHO BRANG
SNA TSOGS DANG, ,TSONG 'DUS DANG NI TSONG KHANG DANG, ,ZONG RNAMS
RNAM PA SNA TSOGS DANG, ,YO BYAD RAB TU RGYAS PA YOD, ,DE NA
'JIGS PA 'GA' YANG MED, ,NYAM NGAR GYUR PA YOD MA YIN, ,

@324A *, ,'ON KYANG DE LA MI LTA STE, ,SRED PAS SGRUB PO'I GEGS
BYED DO, ,GRONG KHYER MCHOG NI KA L'A PA, ,'BA' ZHIG BSAMS TE
'GRO BAR BYA, ,RGYA YUL RGYA YUL CHEN PO DANG, ,BA YI LA GO KHA
RA RNAMS, ,BYANG NAS BYANG DU BGROD BYA STE, ,

LAM DE SHIN TU RING BA YIN, ,STONG PHRAG MANG PO DE DAG KYANG,
,SNGAGS KYI SHUGS 'CHANG DE YIS NI, ,ZHAGS BDUN ZLA BA PHYED LA
SOGS, ,ZLA DRUG LAS GZHAN LHAG PAS MIN, ,DE RNAMS LAS KYANG RAB
BRGAL NA, ,'BYUNG KHUNGS RNAM PA SNA TSOGS YOD, ,

KHA CIG LA NI DUG GI RGYUN, ,KHYAD PAR KHYAD PAR LDAN PA BABS,
,GSER GYI RDUL BRTZEGS RI BO DANG, ,DE BZHIN DNGUL DANG ZANGS KYI
SDE, ,KHA CIG LCAGS DANG AA BHA DANG, ,RANG GA BHA DA GA DE BZHIN
NO, ,DE DAG SA 'DI 'THUG PO DANG, ,BYE MA RDO

BAS G-YOGS PA YIN, ,GSEG MA RNAM PA SNA TSOGS DAG, ,KHA CIG RIN
CHEN DU MAS KHYAB, ,YUL DE DAG GI SA PHYOGS NA, ,RTZVA DANG LJON
SHING RNAM PAR SPANGS, ,NOR BU DZI B'ANTI DANG NI, ,BYU RU RNAM
PA DU MA SKYES, ,GSER LAS 'CHI BAR BYED

PA'I CHU, ,SMYO BAR BYED PA DNGUL LAS TE, ,GZHAN NI SPU DANG PAGS
PA LHUNG, ,KHA CIG DU MA'I NAD RNAMS SO, ,'BYUNG KHUNGS DAG NAS
DPAG TSAD GSUM, ,'DAS NA DRI BRAL CHU NYID DE, ,SGRUB PO SNGAGS
KYI MTHU YIS NI, ,DE KUN YON TAN BYED PA

LAS; ,GSER GYIS TSE NI RING PO STE, ,DNGUL GYIS DE BZHIN MDANGS
BZANG BA, ,LHAG MA GANG RNAMS DE RNAMS KYI, ,NAD KUN 'JIG PAR
BYED PA YIN, ,YANG DE DAG BRGAL BA'I PHA ROL NA, RI LNGA PA ZHES
BYA BA, RIN PO CHE DU MAS BRGYAN PA,

SHING AA DHA DANG, SVA WA LA, SHALMA LI DANG, S'A LA DANG, TA MA
LA DANG, DA SH'A MA DANG, NIshA K'A RA DANG, AA MRA DANG, KA RA
B'I RA DANG, SHI LIN DANG, BA GU LA DANG, GANDHA MOD DANG, MA DO
DHA MA LA SOGS PA LJON SHING GI RIGS BRGYA PHRAG DU

@324B MAS GANG BA YIN NO, ,RI DE LA NI MI 'AM CI DANG, MI 'AM CI
MO DAG 'DOD PA'I YON TAN SNA TSOGS KYIS RTZE BAR BYED CING RTAG
TU DGA' BAS GNAS PA YIN NO, ,DE RNAMS KYIS SGRUB PA PO LA 'DRID
PAR BYED PA'I PHYIR, RAB TU SNYAN PA'I GLU DANG ROL MO BYED

BDAG KYANG YOD, BSDIG PA'I PHYIR 'JIGS PA'I SGRA 'BYIN PA 'AM,
GZUGS SNA TSOGS SU BSGYUR BA DAG KYANG YOD, RAB TU SKYO BAR BYED
PA'I PHYIR, DUD MO LA SOGS PA SNA TSOGS PA SBYOR BAR YANG BYED
DO, ,DE DAG LA SGRUB PA PO CHAGS PAR MI BYA,

'JIGS PAR MI BYA, SKYO BAR MI BYA STE, GZHAN DU NA STONG PA NYID
KYI GNAS PAS ZIL GYIS GNAN TE 'GRO BAR BYA'O, ,GAL TE RNAM PA DE
LTA BU LAS GZHAN PAS 'GRON NI, SGRUB PA PO LA SDUG BSNGAL CHEN PO
STER RO, ,DE NAS RI BO DE YANG 'DAS PA

NA BHO NA DANG LA SU D'A BHO NA DANG, SRA BHO NA ZHES BYA BA'I
YUL CHUNG NGU DAG YOD DO, ,DE DAG NA NI RDO RJE MKHA' 'GRO MA DAG
MI'I BU MO RDZU 'PHRUL CAN GYI RNAM PAR GNAS SO, ,DER SGRUB PA
POS ZHAG BDUN DU GNAS PAR BYA ZHING GSOL BA GDAB PAR BYA'O, ,DE

NAS DE RNAMS KYIS SMRAS PA, KYE SGRUB PA PO KHYOD LA CI ZHIG
DGOS, SGRUB PA POS SMRAS PA, BDAG GRONG KHYER KA L'A PAR MYUR DU
BGROD PAR MDZOD CIG ,DE NAS MI MO RDZU 'PHRUL DANG LDAN PA GCIG
CIG GIS, SGRUB PA PO PHRAG PA LA THOGS TE, DPAG TSAD

BZHI YIS MTHO BA'I GANGS KYI RI BO CHEN PO DANG, GANGS KHROD KYI
LAM DPAG TSAD BRGYA PHRAG LHAG PA YANG CHU TSOD GCIG GIS MNGON
PAR BGROD NAS, RI BO TZANDRA KA LA ZHES BYA BA SHING HI NA TA LA
DANG, MA T'A LA DANG, KO LA KA DANG, SINDHU WA RA DANG, NA GU MA
LA

DANG KA DVANDA DANG, DA SO MA LARDHA DANG, SA MA NA DANG, NI TZU
LA DA DANG, BI DU RMA DANG, TI NA BU LA SOGS PA SNA TSOGS PAS
YONGS SU GANG BA, SMAN LJONGS SHIN TU NYAMS DGA' BA DANG BCAS PA
DER PHYIN PAR 'GYUR BA'O, ,SGEG PA'I GZUGS LA'ANG

@325A *, ,DGA' MIN TE, ,CHA BYANG 'JIGS LA 'ANG DE BZHIN NO, ,RDO
RJE'I MIG DANG LDAN DE DAG ,DGE BAR SPYOD LA DGES PAR GRAGS, ,DE
DANG SDIG LDAN RNAMS LA YANG, ,SNYING RJE LNGAN RNAMS MNYAM PAR
BYAMS, ,SGRUB PO RANG NYID SDIG PA

NI; ,ZAD PAS BDE BAR SNANG BA YIN, ,RI BO DE NI SHAMBHA LA'I YUL
MTHA' YIN TE, PHYOGS DE NA 'PHAGS MA BHRI KUt'I THOR TSUGS GCIG
MA BZHUGS SO, ,DE LA ME TOG KUN DA DANG, KU SUMBHA'I ME TOG GIS
SBYIN SREG STONG PHRAG BRGYAD PHUL NAS, DNGOS GRUB

KYI DON DU GSOL BA BTAB STE 'GRO BAR BYA'O, ,DE LAS GANGS KYI
PUndA R'I KA GCIG DAG BLANGS TE, AOm SHVA TA SHVE TA SHVE TA DZ'A
t'I NI SHRU TI SMRi TI BI DZA YA, BHRI SV'A H'A, ZHES PA'I RIG PA
LNGA STONG DU BZLAS NAS SPYI BOR BCINGS PA TZAM GYIS GNOD SBYIN
GTUM PO MTHA' DAG DBANG

DU BYED PA DANG, THAMS CAD LA 'JUG PA'I SHES RAB THOGS PA MED PA
SKYE BAR 'GYUR RO, ,DE NAS BYANG PHYOGS SU SONG STE, ME GHA KE RU
ZHES BYA BA'I YUL LO, ,DE'I YANG PHA ROL NA S'A LA DANG, T'A LA'I
NAGS CHEN PO DAG YOD DE, NAGS DANG GRONG KHYER DE DAG

GI GZHI LA DPAG TSAD BRGYAS YONGS SU BCAD PA YIN NO, ,DE DAG GI
YANG BYANG PHYOGS SU SONG BA NA, SHU NI KA RA nA ZHES BYA BA'I
YUL DANG, BI BI DZA LA ZHES BYA BA, KHA DIR DANG TZAN DAN GYI
NAGS CHEN PO DAG YOD DE, DE YANG BGROD PAR BYA BA DPAG TSAD BRGYA
PA

YIN NO, ,DE'I PHA ROL TU LJONGS CHEN PO SAM SU KHA ZHES BYA BA
YOD DE, GANG 'DZAM BU GLING NA YOD PA'I SHING GI RIGS GANG YIN PA
DE THAMS CAD YUL DE NA YOD DE, MA LUS SHING LUS PA MED PAS BRGYAN
PA'O, ,DE'I PHA ROL NA KUN TU DGA' BA ZHES BYA BA'I

NAGS YOD DE, DE YANG 'DAS PA'I PHA ROL NA GRONG KHYER KA L'A PA
YOD DO, ,DER SGRUB PA POS BYANG CHUB SEMS DPA' SEMS DPA' CHEN PO
MI BDAG GI RNAM PA 'DZIN PA DE LAS CHOS NYAN PA THOB PAR BYA BA'I
PHYIR, PHO BRANG CHEN PO KA L'A PA DE'I PHYOGS BZHI KUN NAS PHYAG

@325B 'TSAL BAR BYA, BDUG SPOS KYANG GTUL BAR BYA, ME TOG DAG
KYANG GTOR BAR BYA, BSKOR BA DAG KYANG BYA STE, YANG NA NI ZHAG
GCIG, ,YANG NA NI ZHAG BDUN, YANG NA NI ZLA BA PHYED, YANG NA NI
ZLA BA GCIG GO, ,DE LTAR SGRUB PA PO NYID KYI JI LTA JI LTAR

SDIG PA ZAD PAR GYUR PA DE LTA DE LTAR, MI BDAG BYANG CHUB SEMS
DPA'I BKA' YIS GNANG BA BYIN TE, GANG GI ZHABS KYI PADMO'I DRUNG
DU 'KHRID PAR BYED DO, ,GANG GI TSE SEMS DPA' CHEN PO MTHONG BA
DE'I TSE, SEMS SHIN TU MNYAM PAR GZHAG PA DANG,

G-YO BA MED PA DANG, DANG BA'I SEMS KYIS DBYUG PA 'GYEL BA LTAR,
YAN LAG BRGYAD DANG LDAN PA RAB TU 'DUD PAS, LAN BRGYA STONG DU
MAR PHYAG BYA'O, ,RIN PO CHE'AM ME TOG DAG KYANG GTOR BAR BYA'O,
,GAL TE DE SGRIB PA SHAS CHUNG BA ZHIG YIN NA NI, DE'I

ZHABS LA MGO BOS GTUGS PA TZAM GYIS 'DOD PA'I DNGOS GRUB THOB PAR
'GYUR RO, ,RNAM PA GZHAN NI BYANG CHUB SEMS DPA' DE'I BKA' LAS
'DOD PA'I DNGOS GRUB TU 'GYUR LA, DE BZHIN DU GZHAN YANG, DNGOS
GRUB PHRA MO DAG DANG SHES PA DAG KYANG THOB

PAR 'GYUR RO, ,CI STE 'DZAM BU'I GLING GI LHO PHYOGS SU SKYE BO
MANG PO LA PHAN PA DANG, BDE BA'I DON DU NGES PAR BSAMS PA YIN NA
NI, DE'I THABS GANG YIN PA DE YANG DRI BAR BYA ZHING, DES JI SKAD
BSTAN PA BZHIN DU BSGRUBS NA DE KHO NA BZHIN DU 'GRUB PAR

'GYUR RO, ,DE NAS SGRUB PA POS YUL GYI MCHOG DANG, MCHOG DE DAG
BLTA BAR BYA, DE BZHIN GSHEGS PAS GSUNGS PA'I GLEGS BAM DAG KYANG
MNGON DU BYA, GTZUG LAG KHANG RNAM PA SNA TSOGS PA DANG, MCHOD
RTEN RNAM PA DU MA DE DAG LA YANG PHYAG

'TSAL BAR BYA, SMON LAM DAG KYANG GDAB PAR BYA'O, ,YUL DE ZLUM
POR MNYAM PA STE, ,GANGS DANG LDAN PAS BSKOR BA YIN, ,'BYUNG PO
YI NI PHYOGS CHA NA, ,DPAG TSAD LNGA BCUR 'PHAGS PA NI, ,MCHOG
DANG GRAGS PA RAB LDAN PA, ,'BYUNG PO'I

@326A *, ,DBANG PO'I MGRIN SNGON GYIS, ,RTAG TU BRTEN CING DGE
BA'I SA, ,RI DBANG KEE LA SHA ZHES BYA'O, ,SNA TSOGS RIG PA SMAN
GYI LAS, ,SGYU RTZAL DBYE BA GZHAN DANG GZHAN, ,BZO RNAMS DU MA
MTHA' YAS PHA, ,NYIN DANG NYIN LA RTAG TU

SPYOD; ,PHO PHRANG MCHOG NI KA L'A PA, ,RIN CHEN SNA TSOGS LAS
GRUB CING, ,GRU BZHI LHAM PA'I GZHI LA GNAS, ,LHA YI BZO BOS BYAS
PA STE, ,GRONG KHYER DE YI G-YAS NGOS NA, ,TZAN DAN AA KAR NAGS
KYIS KHYAB, ,DANGS SHING GSAL BA YID 'ONG BA'I, ,YID

KYI MTSO DAG YOD PA YIN, ,GANG ZHIG YUL DE'I DBUS NA NI, ,DE
BSHAD DE DAG GNAS PA'O, ,NAGS RNAMS DANG NI LJONGS DAG GI ,PHRENG
BA RIM PA GSUM GYIS MDZES, ,GRONG RDAL NYI SHU RTZA BRGYAD DANG,
YUL PHRAN DU MAS RNAM PAR BRGYAN, ,PHYOGS MTSAMS

KYI NI LAM DAG NA, ,RTZE MO BRGYAD DANG BRTZEGS PA YANG, ,DE
RNAMS LA NI GO BSGOS PA'I, ,SRUNG BA PO NI 'BUM PHRAG YOD, ,GANGS
DANG RI BO DE DAG LA, ,GLANG CHEN SPOS KYI GLANG PO DANG, ,MCHE
BA DRUG PA MU TIG CAN, ,NAGS TSAL RI DAGS DU MAS

MDZOS, ,GDONG LNGA PA DANG RKANG BRGYAD PA, ,GLANG PO'I GDONG
DANG BYA TSOGS DANG, ,'DAB CHAGS SKYES BU'I LUS CAN YOD, ,DBUS
LAS RGYAB KYI PHYOGS CHA NA, ,RGYANG GRAGS TSAD KYI RI BO BZANG,
,TSAR DU DNGAR BA BCU YIN TE, ,BZANG SKYONG LHUN PO RTZE

'DZIN DANG, ,SA YI SNYING PO GTZUG PHUD 'DZIN, ,HA L'A HA LA
SGROL MDZAD PA, ,LCANG LO'I BDAG PO SGRA CAN MA, ,DON DAM YANG
DAG 'PHAGS DE BZHIN, ,BCU PA MA RGYAL BA LAS RGYAL, ,DE DAG RNAMS
KYIS BRTEN PA STE, ,BYE BA PHRAG BRGYA'I CHOS KYI GNAS, ,

RTAG TU BYANG CHUB SEMS DPA' NI, ,STONG PHRAG BCU BCUS BSTEN PA
YIN, ,KEE LA SHA YI 'GRAM NGOGS NA, ,MKHA' KHAMS RDO RJE RNAM PAR
GNAS, ,STONG PHRAG BRGYAD KYI SMAN RNAMS DANG, ,MTHU LDAN SROG
CHAGS DU MA DANG, ,ME TOG 'BRAS BU'I KHYAD PAR KUN, ,DE NA

@326B RTAG TU SPYOD PA YIN, ,MU TIG ZLA BA CHU SHEL DANG, ,DMAR
PO AINDRA N'I LA DANG, ,MAR TA KA DANG G-YAS SU 'KHYAL, ,PUshPA
RA GA BYU RU'I STE, ,AA SMA GARBHA GSER LA SOGS, ,KHAMS RNAMS SNA
TSOGS MTHA' YAS YOD, ,DNGUL CHU'I KHYAD PAR MANG POS GANG, ,PA

RU SHA KA BEEd'UR++YA, ,DE NA RNYED PAR DKA' MIN TE, ,KHA ZAS RO
BCUD SNA TSOGS PA, ,DA DAG MI 'BYUNG GANG YANG MED, ,SNA TSOGS
GOS KYI KHYAD PAR NI, ,BSAM PA JI BZHIN BGO BYED DE, ,DGE MIN LAS
KYI LAM BCU PO, ,RTAG TU SPYOD PA'I SKYE BO NYUNG, ,PHAL CHER DAG
LA

GNAS PA YIN, ,THEG PA GSUM GYI LAM GNAS PA'I, ,DRANG SRONG DPAG
TU MED PAS BRTEN, ,THAMS CAD LHA YI SKAD DU SMRA, ,DE NA GNAS
PA'I MI RNAMS NA, ,TSE NI LO BRGYA LAS MI THUNG, ,DUS MIN 'CHI BA
NYUNG BA YIN, ,RTAG TU 'DOD LA DGA' BAR SPYOD, ,'ON KYANG DGE BA
LAS MI

NYAMS, ,CHOS DANG 'DOD PA DE BZHIN GZHAN, ,NOR DANG THAR PA'I DON
ZHES PA, ,RDZOGS LDAN BZHIN DU RAB SPYOD DE, ,'DI MTSUNGS GZHAN
NI YOD MA YIN, ,RGYAL PO'I BU NI GANG BTZAS PAR, ,NOR BU RIN CHEN
'OD 'GYUR LA, ,ZHAG BDUN 'OD BZANG 'PHRO 'GYUR BA, ,

DE NI BYANG CHUB SEMS DPAR SHES, ,GANG GIS SNGON CHAD MA MTHONG
BA'I, ,ME TOG RAB TU RGYAS PA CHE, ,KHYIM DU MNGON PAR SKYES GYUR
PA, ,DE NI LHA YI YAN LAG MA'O, ,MI BDAG YAN LAG MAR BCAS PA,
,RGAS PA MED CING NA MED DE, ,'JAM PO'I KHRIMS KYIS RTAG

TU 'TSO, ,'KHOR LO SGYUR DANG MTSUNGS PA YIN, ,RTAG TU BYANG CHUB
SEMS DPA' DANG, ,DRANG SRONG SNGAGS KYI SPYOD PA CAN, ,YANG DAG
RIG PA NYID STON GYI, ,RTOG GES BGROD MED DE MING TZAM, ,LAS
RNAMS RNAM PA SNA TSOGS DANG, ,GRUB PA BRGYAD LA SOGS

RNAMS DANG, ,GANG GZHAN DNGOS GRUB SNA TSOGS DAG ,DER NI MNGON
SUM RNYED DKA' MIN, ,ZLA BA RE RER SGRUB PA PO, ,'DI DE 'DOD PA'I
DNGOS GRUB CES, ,CHOS KYI DGA' BA'I GTAM CHEN POS, ,RTAG TU NGO
MTSAR DGA' BA YIN, ,CHAGS BRAL BYED DANG

@327A *, ,DGA' BA DANG, ,SPYOD PA GCIG TU DGE BA'I BLOS, ,DAG
PA'I SEMS NI MNYES GSHIN PA, ,SBYIN DANG BZOD DANG DUL BA DANG,
,MI 'TSE BA DANG RTZE GCIG DANG, ,REG DANG SHES DANG LEGS PA
THOS, ,BSAM GTAN BZLAS DANG MCHOD DE BZHIN,

YANG DAG DE NYID SGOM PA'O, ,DE SKAD GSUNGS PAS 'DUS PA DE,
,THAMS CAD RJES SU YI RANG 'GYUR, ,SKAL BZANG LDAN PA LNGA BRGYA
POS, ,YANG YANG 'DUD CING BSKOR BA BYAS, ,DE NAS BRTZE LDAN 'JIG
RTEN MGON, ,RAB TU BZHAD CING LEGS SO LEGS, ,SKYE BO

MANG PO GROL DON DU, ,DON YOD LCAGS KYUS 'DI BSHAD DO, ,'KHOR
RNAMS KYIS NI 'DI BZUNG NAS, ,RTAG TU BCANG ZHING CHUB PAR GYIS,
,BLO GROS LDAN PA LNGA BRGYA PO, ,TING NGE 'DZIN GYI SHUGS THOB
NAS, ,GRONG KHYER DRUG TU YUD KYIS SONG, ,THEG MCHOG

CHOS NI RAB BSHAD NAS, ,RIM GYIS CHO GA 'DI NYID KYIS, ,GRONG
KHYER KA L'A PAR SONG NGO, ,DE LAS BRGYA PHRAG BZHI RNAMS KYIS,
,'DOD PA'I DNGOS GRUB CHEN PO THOB, ,GANG MING RNAM PAR MI RTOG
PA, ,DE SOGS LHAG MA GANG YIN DE, ,ZAB DANG RGYA CHE'I TSUL

RTOGS NAS, ,GRONG KHYER DRUG TU SLAR YANG 'ONGS, ,DON YOD ZHAGS
PA'I MDO SDE NI, ,STONG PHRAG LNGA BCU GCIG PA DANG, ,RIG PA
MCHOG GI 'BUM SDE SOGS, ,GZHAN YANG RIG SNGAGS SNA TSOGS DANG,
,RAL PA GCIG MA'I CHO GA DANG, ,'JAM PA'I RDO RJE'I

RTOG PA NI, ,STONG PHRAG NYI SHU LNGA PA STE, ,CHO GA DU MA RGYAS
PAR BYAS, ,GANG ZHIG KA L'A PAR 'JUG PA'I, ,THABS 'DI BRIS PA'I
BSOD NAMS GYIS, ,'GRO BA DRUG TU 'KHOR BA RNAMS, ,'JAM PA'I
DBYANGS DANG MTSUNGS GYUR CIG ,CES PA DPAL LDAN KA L'A PAR 'JUG
PA

ZHES BYA BA, THEG PA CHEN PO'I THABS CHOS KYI RNAM GRANGS JI
SNYED PA RDZOGS SO,, ,,RGYAL KHAMS PA T'A RA N'A THAS BAL PO'I
DPE LAS BSGYUR BA STE, DON DKA' BA DKA' BA RNAMS BRAM ZE'I PAndI
TA KRishnA ZHES BYA BA LA DRIS SHING GTAN LA PHAB STE ZHUS DAG
BYAS PA'O,, ,,MANGGA LAm,,