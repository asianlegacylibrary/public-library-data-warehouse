@238B #, ,RGYA GAR SKAD DU, SARBA DURGA TI PA RI SHO DHA NE SAm KshIBTA
N'A MA, BOD SKAD DU, NGAN SONG THAMS CAD YONGS SU SBYONG BA ZHES
BYA BA'I CHO GA MDOR BSDUS PA, THAMS CAD MKHYEN PA LA PHYAG 'TSAL
LO, ,'JAM DPAL GZHON NUR GYUR PA LA PHYAG 'TSAL LO, ,CHOS KYI
'KHOR LO

SKOR MDZAD PA'I, ,SH'AKYA SENG GER PHYAG 'TSAL NAS, ,DAN SONG
THAMS CAD SBYONG DON DU, ,LUNG GZHAN CUNG ZAD BSHAD PAR BYA, ,DE
LA DANG POR RNAL 'BYOR PA'I DBANG PHYUG GIS MI PHYED BZHI RIGS
RNAMS GSON PA'I BAR CHAD DU GYUR PA'I DUS SU RDO RJE'I RIGS CAN
RNAMS 'CHI

BA'I DUS BYAS PA'I TSE, NGAN SONG THAMS CAD YONGS SU SBYONG BA'I
CHO GA BYED PAR 'DOD PAS RO DANG NYE BA'I GNAS SU STAN LA SKYIL
MO KRUNG BCAS PAS 'DUG STE, AOm SVA BH'A WA SHUDDHA: SARBA
DHARM'A: SVA BH'A WA SHUDDHO&HAm, ZHES BRJOD PAR BYA'O, ,DE'I
RJES LA MGRIN PAR YI GE HR'I: YONGS SU

GYUR PA LAS PADMA, DE'I STENG DU AA LAS BYUNG BA'I ZLA BA'I DKYIL
'KHOR LA H'Um LAS BYUNG BA'I RDO RJE RNAM PAR BSGOM STE, RDO RJE
LCE RNAM PAR BSAMS PAS SDAGS [*SNGAGS] BZLAS PA MTHU DANG LDAN
PAR 'GYUR RO, ,LAG PA GNYIS GAN RKYAL DU BYAS PA'I LAG PA'I MTHIL
DU AA LAS BYUNG BA'I

@239A *, ,ZLA BA LA, H'Um LAS RDO RJE RTZE LNGA PA KHA DOG DKAR
POR SPRUL TE LAG PA'I MTHIL DU THIM PAR BSGOMS LA, LAG PA GNYIS
THAL MO SBYAR BA BCINGS LA, RDO RJE LAG PAR RDO RJE'I BAR DU
SBYOR BAS PHYAG RGYA BCING BA MTHU DANG LDAN PAR 'GYUR RO, ,DE
NAS LCI BA MA LHUNG BAS

DKYIL 'KHOR GRU BZHI PA'I TSAD DU BYUGS LA, TZANDAN DKAR POS
KYANG BYUGS TE KU SHAS CHU DANG BA'I RNAM PA LNGA GTOR BAR BYA'O,
,'BRU LNGA DANG SMAN LNGA DANG RIN PO CHE LNGA NANG DU BLUGS PA
MGRIN PA GOS SNGON POS BCINGS PA'I BUM PA KU SHA LA NYE BAR GZHAG
PAR BYA'O, ,RDO RJE 'JIGS BYED

NAS BZUNG STE RDO RJE RTZE MO MTHAR THUG PA'I PHYAG RGYAS SRUNG
BA'I 'KHOR LO RNAM PAR BSGOM PAR BYA STE, RA BA DANG GUR BCING BA
BSGOMS LA BYIN GYIS BRLAB PAR BYA'O, ,DKYIL 'KHOR LA ME TOG GI
TSOM BU SIL MA GTOR LA, 'KHOR LO TSOGS DANG BCAS PA YI, ,DKYIL
'KHOR NAM

MKHAR BSGOM PAR BYA, ,ME TOG SOGS KYIS YANG DAG MCHOD, ,SDIG PA
BSHAGS PA LA SOGS BYA, ,LHA DANG MIN DRI ZA DANG, ,KLU DANG
'BYUNG PO LTO 'PHYE CHE, ,GNOD SBYIN SRIN PO YI DAGS KYIS, ,NAM
MKHAR BZHUGS PA'I DKYIL 'KHOR LA, ,MCHOD NAS SANGS RGYAS

RNAMS KYIS NI, ,YON TAN BRJOD PA BSGOM BYA STE, ,AE MA HO SANGS
RGYAS AE SANGS RGYAS, ,SANGS RGYAS MDZAD PA MCHOG MDZAD LEGS,
,NGAN SONG THAMS CAD LEGS SBYANGS NAS, ,'GRO RNAMS BYANG CHUB
THOB PAR MDZAD, ,LHA DANG KLU SOGS THAMS CAD KYIS, ,THAL MO RAB
TU SBYAR

BYAS TE, ,SH'AKYA SENG GE PHYAG 'TSAL NAS, ,DE NYID DU NI MI
SNANG 'GYUR, ,DE RJES YI GE AA LAS NI, ,BSKYED PA'I ZLA BA SNYING
GAR TE, ,DE YI DBUS SU DKYIL 'KHOR BSAM, ,NAM MKHA'I DKYIL 'KHOR
BKUG NAS NI, ,SNYING GA RU NI GZHUG PAR BYA, ,RDO RJE LCAGS KYU
LA SOGS

KYIS; ,DGUG GZHUG BCINGS LA DBANG DU BYA, ,DKYIL 'KHOR RNAM GNYIS
LEGS BSRES TE, ,RO GCIG TU NI RNAM PAR BSGOM, ,DKYIL 'KHOR BA NI
THAMS CAD DU, ,RDZOGS PA'I SBYOR BA LAS BYUNG BA, ,DE YI DBUS SU
BDAG GI DNGOS, ,SH'AKYA SENG GER BSGOM PAR BYA, ,DE NAS SH'AKYA

@239B THUB PA'I THUGS KAR ZLA BA'I DKYIL 'KHOR LA NGAN SONG
SBYONG BA'I SNGAGS KHA DOG DKAR POR BSAMS TE, SNGAGS KYI 'OD ZER
RNAMS KYIS KHAMS GSUM PO SNANG BAR BYAS NAS DMYAL BA DANG YI DAGS
DANG BYOL SONG GI SEMS CAN NGAN SONG BA RNAMS 'OD ZER GYIS BKUG
PAR BLTAS LA DKYIL

'KHOR DU BCUG PA DANG, DKYIL 'KHOR PA THAMS CAD KYIS DE NAS SEMS
CAN THAMS CAD LA DBANG BSKUR BA DANG LDAN PAR BLTA BAR BYA'O, ,DE
LTAR DBANG BSKUR TZAM GYIS NI, ,KHAMS GSUM PA YI SEMS CAN KUN,
,SANGS RGYAS SRAS DANG MNYAM BKOD NAS, ,DRI MA MED PA'I KHYAD PAR
GYIS, ,

DE NAS SEMS CAN DGA' BA YIS, ,BSTOD PA'I TSIG RNAMS RJOD PAR
BYED, ,CHOS KYI 'KHOR LO SKOR MDZAD PA, ,KHAMS GSUM PA YI 'GRO
KUN GYI, ,NGAN SONG THAMS CAD SBYONG MDZAD PA, ,SH'AKYA SENG GE
PHYAG 'TSAL LO, ,CHOS KYI DBYINGS KYI RANG BZHIN LAS, ,SEMS CAN

KUN LA PHAN PA'I PHYIR, ,RANG GI DE NYID STON MDZAD PA, ,RDO RJE
GTZUG TOR PHYAG 'TSAL LO, ,MNYAM PA'I YE SHES SGOM PA YIS, ,KHAMS
GSUM LA GNAS THAMS CAD LA, ,DBANG BSKUR RAB TU STZOL MDZAD PA,
,RIN CHEN GTZUG TOR PHYAG 'TSAL LO, ,SO SOR KUN RTOG RANG

BZHIN LAS, ,CHOS KYI BDUD RTZI CHAR 'BEBS PA, ,SEMS CAN DBUGS
'BYIN MDZAD PA PO, ,PADMA'I GTZUG TOR PHYAG 'TSAL LO, ,SEMS CAN
SDUG BSNGAL BSAL BA'I PHYIR, ,BYA BA RJES GRUB RANG BZHIN CAN,
,PHRIN LAS SNA TSOGS MDZAD PA PO, ,SNA TSOGS GTZUG TOR PHYAG

'TSAL LO; ,KHAMS GSUM 'OD KYIS GSAL MDZAD NAS, ,SEMS CAN RNAMS LA
THUGS BRTZE BAS, ,BDEN PA MTHONG BAR MDZAD PA PO, ,GTZUG TOR GZI
BRJID PHYAG 'TSAL LO, ,YID BZHIN NOR BU RGYAL MTSAN RNAMS, ,SBYIN
PAS SEMS CAN THAMS CAD KYI, ,BSAM PA

THAMS CAD RDZOGS MDZAD PA, ,GTZUG TOR RGYAL MTSAN PHYAG 'TSAL LO,
,NYON MONGS NYE BA'I NYON MONGS DAG ,GCOD CING BDUD BZHI'I STOBS
BCOM NAS, ,SEMS CAN BYANG CHUB THOB MDZAD PA, ,GTZUG TOR GNON PO
PHYAG 'TSAL LO, ,KHAMS GSUM 'GRO BA THAMS CAD

@240A *, ,KYIS; ,GDUGS DKAR GYIS NI BRGYAN PA YI, ,CHOS KYI RGYAL
PO THOB MDZAD PA, ,GTZUG TOR GDUGS DKAR PHYAG 'TSAL LO, ,SGEG MO
PHRENG BA DE BZHIN DU, ,GANG MA LHA MO BZHI PO DANG, ,SPOS DANG
ME TOG MAR ME MA, ,DRI YI LHA MO PHYAG 'TSAL BSTOD, ,DAD

SOGS NGO BO LAS BYUNG BA'I, ,SGE YI DBUS NA GANG BZHUGS PA,
,LCAGS KYU ZHAGS PA LCAGS SGROG DRIL, ,SGO SRUNG RNAMS LA PHYAG
'TSAL 'DUD, ,SGO BZHI YI NI LOGS DAG NA, ,KHYAMS LA SOGS PAR
BZHUGS MDZAD CING, ,RAB DGA' LA SOGS GNAS MDZAD GANG, ,

BYANG CHUB SEMS DPA' PHYAG 'TSAL 'DUD, ,TSANGS PA DRAG PO ZLA BA
SOGS, ,PHYOGS BZHI'I 'JIG RTEN SKYONG BA DANG, ,ME DANG SRIN PO
RLUNG LHA DANG, ,'BYUNG PO'I BDAG PO PHYAG 'TSAL BSTOD, ,CES BYA
BA'I TSIG 'DIS BSTOD CID [*CING?] DRIL BU DKROL BAR BYA'O, ,SPROS
NAS DKYIL

'KHOR LA SOGS PA STE KHAMS GSUM PO STONG PA NYID DU BSGOM PAR
BYA'O, ,DE NAS STONG PA NYID LAS YAm RAm BAm LAm LAS BYUNG BA'I
DKYIL 'KHOR GYI STENG DU, SUm LAS BYUNG BA'I RIN PO CHE SNA
BZHI'I RANG BZHIN CAN GYI RI RAB BSGOM PAR BYA'O, ,DE'I DBUS SU
BHR'Um LAS BYUNG BA'I GZHAL YAS

KHANG GRU BZHI LA SOGS PA'I YON TAN DANG LDAN PA'O, ,DE'I DBUS SU
'KHOR LO RTZIBS BRGYAD PA, DE'I LTE BA LA GNAS PA'I SENG GE'I
GDAN NO, ,DE'I STENG DU AA LAS BYUNG BA'I ZLA BA LA THABS DANG
SHES RAB KYI BDAG NYID CAN GYI SNGAGS BZLAS TE, AOm MU NE MU NE
MA H'A MU NI SV'A H'A,

SNGAGS 'DI'I YONGS SU GYUR PA LAS, ,SH'AKYA'I RGYAL PO RJES DRAN
BYA, ,SEMS CAN KUN LA RJES BRTZE BAS, ,CHOS KYI 'KHOR LO'I PHYAG
RGYA 'DZIN, ,RDO RJE KHU TSUR GNYIS BCINGS TE, ,RIM GYIS RNAM PAR
'BYED PA NI, ,RGYA 'DI CHOS KYI 'KHOR LO STE, ,'KHOR BA THAMS CAD
GCOD

BYED YIN, ,'DI YI DPE NI 'DI 'DRA STE, ,JI LTAR PADMA LA CHAGS
PA'I, ,BUNG BA LA SOGS BSDAMS PA BZHIN, ,DE BZHIN PADMA'I 'DAB
PHYE NA, ,BCING PA'I SDUG BSNGAL THAR PAR BYED, ,DE BZHIN 'KHOR
BAR SEMS CAN RNAMS, ,SRID GSUM 'KHOR BAR BCINGS PA LAS, ,THUGS

@240B RJE'I BDAG CAN SH'AKYA YI, ,SENG GES BCINGS PA LAS GROL
MDZAD, ,DE NAS BCOM LDAN 'DAS KYI THUGS KAR ZLA BA LA SNGAGS KYI
YI GE BSGOM PAR BYA STE, AOm NA MO BHA GA WA TE SARBA DURGA TI PA
RI SHO DHA NI R'A J'A YA, TA TH'A GA T'A YA, AARHA TE, SAMYAKSAm
BUDDH'A YA, TADYA TH'A, AOm SHO DHA NE SHO DHA NE

SARBA P'A PAm BI SHO DHA NA SHUDDHE BI SHUDDHE, SARBA KARMA A'A
BAR nA BI SHO DHA NE SV'A H'A, SNGAGS 'DIS RDO RJE GTZUG TOR NAS
BZUNG NAS RDO RJE LCAGS KYU'I BAR DU RDZOGS PAR BYA'O, ,AOm
BADZRA H'Um PHAt, CES BRJOD NAS, BCOM LDAN 'DAS KYI ZHAL GYI SGO
NAS PHYUNG STE SEMS CAN THAMS CAD SNANG BAR

BYAS NAS NGAN SONG THAMS CAD ZHI BAR BYAS TE SHAR GYI RTZIBS KYI
PADMA DANG ZLA BA LA GNAS PA'I H'Um LAS SKYES PA'I RDO RJE GTZUG
TOR SKU MDOG DKAR PO SA GNON GYI PHYAG RGYAS YANG DAG PAR BZHUGS
PA'O, ,AOm RATNOT TA MA TR'Am GIS LHO'I RTZIBS KYI PADMA DANG ZLA
BA LA GNAS PA'I RIN CHEN GTZUG TOR

SKU MDOG SNGON PO MCHOG SPYIN GYI PHYAG RGYA 'DZIN PA KHAMS GSUM
PA LA DBANG SKUR BAR MDZAD PA'O, ,AOm PADMO TA TA MA HR'I: SA NUB
KYI RTZIBS KYI PADMA DANG ZLA BA LA GNAS PA'I PADMA'I GTZUG TOR
SKU MDOG DMAR PO BSAM GTAN GYI PHYAG RGYA 'DZIN PA, SEMS CAN
THAMS CAD DBUGS 'BYIN

PAR MDZAD PA'O, ,AOm BI SHO DHA MA AA ZHES PAS BYANG GI RTZIBS
KYI PADMA DANG ZLA BA LA GNAS PA'I SNA TSOGS GTZUG TOR SKU MDOG
LJANG GU MI 'JIGS PA STZOL BAS SEMS CAN 'KHOR BA LAS SGROL BAR
MDZAD PA'O, ,AOm GYI SA BON LAS BYUNG BA'I GTZUG TOR GZI BRJID
ME'I MTSAMS KYI

PANG DANG ZLA BA LA GNAS PA, SKU MDOG DKAR DMAR PHYAG G-YAS NA
NYI MA BSNAMS PA G-YON DKUR BRTEN TE BZHUGS PA KHAMS GSUM PA
SNANG BAR MDZAD PA'O, ,H'Um GI SA BON LAS BYUNG BA'I GTZUG TOR
RGYAL MTSAN BDEN BRAL KYI RTZIBS KYI PADMA DANG ZLA BA LA GNAS PA
SKU MDOG

DMAR NAG YID BZHIN GYI NOR BU'I RGYAL MTSAN BSNAMS PA SER SNA
SBYONG BAR MDZAD PA'O, ,DHI'I SA BON LAS BYUNG BA'I GTZUG TOR
RNON PO RLUNG GI RTZIBS KYI PADMA DANG ZLA BA LA GNAS PA SKU MDOG
NAM MKHA' LTAR SNGO BA, PHYAG G-YAS NA RAL GRI G-YON NA GLEGS BAM
BSNAMS PA NYON MONGS

@241A *, ,PA DANG NYE BA'I NYON MONGS PA YANG DAG PAR GCOD PAR
MDZAD PA'O, ,KshAm GI SA BON LAS BYUNG BA GTZUG TOR GDUGS DKAR PO
DBANG LDAN GYI RTZIBS KYI PADMA DANG ZLA BA LA GNAS PA SKU NA DOG
DKAR PO GDUGS BSNAMS PA CHOS KYI BDAG PO THOB PAR MDZAD PA'O,
,H'Um TR'Am HR'I:AA:'I

SNGAGS KYIS SGEG MO LA SOGS PA BZHI MTSAMS KYI CHA'I PADMA DANG
ZLA BA LA GNAS PA SKU MDOG RIGS KYI RIM PA BZHIN NO, ,ME TOG LA
SOGS PA GRVA'I CHA'I PADMA DANG ZLA BA LA GNAS PA SKU MDOG DANG
SNGAGS DE BZHIN DU SPRO BAR BYA'O, ,DE NAS AOm SARBA SAm SK'A RA
PA RI SHUDDHE DHARMA TE GA GA NA SA MUDGA TE SVA

BH'A WA BI SHUDDHE MA H'A NA Y'A PA RI B'A RE SV'A H'A, ZHES BYA
BA'I SNGAGS 'DIS BYAMS PA LA SOGS PA BCU DRUG SPRO BAR BYA STE
SHAR GYI SGO'I LOGS GNYIS SU BYAMS PA LA SOGS PA BZHI DGOD DE,
BYAMS PA MDOG SER PO PADMA LA GNAS PA'I ZLA BA LA SEMS DPA'I
SKYIL MO KRUNG GIS BZHUGS PA PHYAG

G-YAS NA KLU SHING ME TOG ,G-YON NA RIL PA SPYI BLUGS 'DZIN PA
BYAMS PA'I THUGS KYI BDAG NYID CAN NO, ,GNYIS PA MTHOD [*MTHONG]
BA DON YOD NI MDOG SER PO PADMA LA GNAS PA'I ZLA BA LA BZHUGS PA
G-YAS PA NA PADMA SPYAN DANG LDAN PA, G-YON PA KHU TSUR DKUR
BRTEN PA'O, ,GSUM PA NGAN SONG

SBYONG BA NI SKU MDOG DMAR PO LCAGS KYU 'DZIN PA'O, ,BZHI PA MYA
NGAN DANG MUN PA THAMS CAD 'JOMS PA'I BLO GROS NI MDOG DMAR SER
G-YAS NA DBYUG PA 'DZIN PA, G-YON PA KHU TSUR DKUR BRTEN PA'O,
,LHO'I SGO'I LOGS SU DANG PO SPOS KYI GLANG PO MDOG DKAR LJANG
PHYAG G-YAS NA DRI'I GLANG

PO'O, ,GNYIS PA DPA' BAR 'GRO BA NI SHEL DANG ZLA BA'I MDOG CAN
G-YAS NA RAL GRI 'DZIN PA'O, ,GSUM PA NAM MKHA'I MDZOD NI MDOG
DKAR SER G-YAS PA NA PADMA LA GNAS PA'I CHOS KYI MDZOD DO, ,BZHI
PA YE SHES TOG NI MDOG SNGON PO G-YAS NA YID BZHIN GYI NOR BU'I
RGYAL MTSAN

'DZIN PA'O, ,NUB KYI SGO'I LOGS SU DANG PO NI 'OD DPAG TU MED PA
ZLA BA'I MDOG CAN PHYAG G-YAS PA NA BDUD RTZI'I BUM PA BSNAMS
PA'O, ,GNYIS PA ZLA 'OD NI MDOG DKAR PO PHYAG G-YAS PA NA PADMA
LA GNAS PA'I ZLA BA 'DZIN PA'O, ,GSUM PA BZANG SKYONG NI MDOG
DKAR DMAR PHYAG

@241B G-YAS NA RIN PO CHE 'BAR BA 'DZIN PA'O, ,BZHI PA DRA BA CAN
GYI 'OD NI MDOG DMAR PO PHYAG GNYIS KYIS RDO RJE'I DRA BA 'DZIN
PA'O, ,DE NAS BYANG GI SGO'I LOGS SU RDO RJE SNYING PO MDOG SNGO
ZHING DKAR BA LA PHYAG G-YAS PA NA AUTPA LA RDO RJE DANG LDAN
PA'O, ,GNYIS PA BLO GROS MI ZAD PA NI KUNDA DANG ZLA BA

LTAR DKAR BA PHYAG GNYIS NA YE SHES KYI BUM PA 'DZIN PA, GSUM PA
SPOBS PA BRTZEGS PA NI ZANGS KYI MDOG CAN PHYAG GNYIS NA PADMA LA
GNAS PA'I RIN PO CHE BRTZEGS PA 'DZIN PA'O, ,BZHI PA KUN DU BZANG
PO NI MDOG SER PO PHYAG G-YAS NA RIN PO CHE'I SNYE MA 'DZIN PA'O,
,BYANG CHUB

SEMS DPA' THAMS CAD NI PADMA DANG ZLA BA'I GDAN LA SEMS DPA'I
SKYIL MO KRUNG GIS BZHUGS PA G-YON PA KHU TSUR DKUR BRTEN PA'O,
,DZA: YI SA BON LAS BYUNG BA, ,SHAR DU RDO RJE LCAGS KYU NI, ,ZLA
BA DKAR LTAR MDOG 'CHANG ZHING, ,PHYAG G-YAS LCAGS KYU 'DZIN
PA'O, ,H'Um GI SA

BON LAS BYUNG BA'I, ,RDO RJE ZHAGS PA LHO RU STE, ,SKU MDOG SER
PO 'DZIN PAS GNAS, ,PHYAG NA ZHAGS PA YANG DAG BSNAMS, ,BAm GYI
SA BON LAS BYUNG BA'I, ,RDO RJE LCAGS SGROG NUB TU STE, ,SKU MDOG
DMAR PO LEGS PAR MDZES, ,PHYAG NA LCAGS SGROG 'DZIN PA'O, ,HO: YI

SA BON LAS BYUNG BA'I, ,RDO RJE 'BEBS PA BYANG DU STE, ,SNA TSOGS
MDOG NI 'DZIN PAS GNAS, ,PHYAG NA DRIL BU YANG DAG BSNAMS, ,DE
LTAR DKYIL 'KHOR BSKYED NAS SO SO'I SNGAGS BRJOD PAR BYA STE,
CHOS KYI 'KHOR LO'I PHYAG RGYA BCINGS LA, AOm NA MA: SARBA DU RGA
TE PA RI SHO DHA NI R'A DZ'A YA,

ZHES BYA BA LA SOGS PA NAS TE SNGAGS BRJOD PAR BYA'O, ,SEMS NI
RNAM PAR G-YENG BA'I RGYUR 'GYUR BAS PHYI ROL GYI PHYAG RGYA
BCING BAR MI BYA'O ZHES GSUNGS PAS DKYIL 'KHOR PA SO SO'I PHYAG
RGYA SO SOR MA BSTAN TO, ,SARBA BIT SARBA A'A BA RA nA BI SHO DHA
NE MU NE H'Um PHAt, SH'AKYA THUB PA'I

SNGAGS SO, ,AOm SARBA BID H'Um H'Um, RDO RJE GTZUG TOR GYI'O,
,AOm SARBA BIT TRAt, RIN CHEN GTZUG TOR GYI'O, ,AOm SARBA BID HRI
HRI, PADMA GTZUG TOR GYI'O, ,AOm SARBA BID AA:AA:, SNA TSOGS
GTZUG TOR GYI'O, ,AOm SARBA BID AOm AOm, ,GTZUG TOR GZI BRJID
KYI'O, ,AOm SARBA BID H'Um H'Um,

@242A *, ,GTZUG TOR RGYAL MTSAN GYI'O, ,AOm SARBA BIT PHAt, GTZUG
TOR RNON PO'I'O, ,AOm SARBA BIT KRIm TRAt, GTZUG TOR GDUGS DKAR
GYI'O, ,AOm SARBA BID MA H'A BADZRODBHA BA D'A NA P'A RA MI T'A
P'U DZE H'Um, SGEG MO 'I 'O, ,AOm SARBA BID MA H'A BADZRODBHA BA
SH'I LA P'A RA MI T'A P'U DZE TRAm, PHRENG

BA MA'I'O, ,AOm SARBA BID MA H'A BADZRODBHA BA KshANTI P'A RA MI
T'A P'U DZE HR'I:, GLU MA'I'O, ,AOm SARBA BID MA H'A BADZRODBHA
BA B'IRYA P'A RA MI T'A P'U DZE AA:, GAR MA'I'O, ,AOm SARBA BIT
SARBA AA P'A YA BI SHO DHA NI DHA MA DHA MA DHU PA YA DHY'A NA
P'A RA MI T'A P'U DZE H'Um PHAt, BDUG PA MA'I'O, ,AOm SARBA BIT
SARBA

DURGA TI PA RI SHO DHA NI KLE SHA TSE NGA NA PUshPA BI LO KA NI
PRADZNY'Am P'A RA MI T'A P'U DZE TRAm H'Um PHAt, ME TOG MA'I'O,
,AOm SARBA BID AA P'A YA BI SHO DHA NI DZNY'A NA A'A LO KA KA RI
PRA nI DHI NA P'A RA MI T'A P'U DZE H'Um PHAt, MAR ME MA'I'O,
,AOm SARBA BIT SARBA AA P'A YA GANDHA BA N'I SHA NI BADZRA GANDHA
AU PA YA P'A RA MI T'A P'U DZE A'A H'Um

PHAt; DRI MA'I'O, ,AOm SARBA BID NA RA KA GA TI A'A KARshA nI
H'Um DZA: PHAt, RDO RJE LCAGS KYU'I'O, ,AOm SARBA BIT SARBA DA RA
KA AUTTA RA NI H'Um H'Um PHAt, RDO RJE ZHAGS PA'I'O, ,AOm SARBA
BIT SARBA AA P'A YA BANDHA NA BI MO TZA NI H'Um BAm PHAt, RDO RJE
LCAGS SGROG GI'O, ,AOm SARBA BIT SARBA AA P'A YA

GA TI GA HA NA BI SHO DHA NI H'Um HO:PHAt, RDO RJE 'BEBS PA'I'O,
,AOm MEE TRI YA HA RA n'A SV'A H'A, AOm AA MO GH'A DARSHA NI
H'Um, AOm SARBA SHO KA TA MO NIRGA TE NA MA TI H'Um PHAt, AOm
SARBA AA P'A YA DZA HA SARBA AA P'A YA BI SHO DHA NI H'Um, AOm
GANDHA HA STI NI H'Um, AOm SH'U RAm GA ME H'Um, AOm GHA NE GA GA
NA

LO TZA NE H'Um, AOm DZNY'A NA KE TU DZNY'AN BA TI H'Um, AOm AA MI
TA BH'A AA MI TA WA TI H'Um, AOm TZANDRE TZANDRA BYA BA LO KI TE
SV'A H'A, AOm BHA DRA P'A LE H'Um, AOm DZ'A LA NI MA H'A DZ'A LA
NI H'Um, AOm BADZRA GARBHE H'Um AOm AAKshA YA KARMA A'A BA RA nA
BI SHO DHA NI SV'A H'A, AOm SARBA PRA TI BH'A NE PRA TI BH'A NA
K'U tA SV'A H'A, AOm SA MANTA

BHA DRE H'Um, ZHES BYA BA'I SNGAGS LAN RE RE DE DAG SO SOR BRJOD
LA, DE NAS PHYIS 'KHOR LOS SGYUR BA'I SNYING PO'I 'OD ZER LCAGS
KYU'I RNAM PAR YANG DAG PAR SPROS LA, SHI BA'I RNAM PAR SHES PA
BKUG LA 'GRO BA RIGS DRUG KYANG NGO, ,YI GE GSUM GYI BDAG NYID DU
NAM MKHA' LA

@242B GNAS PAR BYA STE, GOS SNGON POS MGUL CHINGS BYAS PA'I RDO
RJE GNOD SBYIN GYIS BYIN RLABS BYAS LA DE NYID KYIS SNGAGS BZLAS
LA, MKHAS PAS RTAG TU MCHOD PAR BYA'O, ,SHI BA'I RUS PA'AM MING
YANG RUNG STE, SKYES PA'AM BUD MED GSON PO GANG YANG RUNG SE
SHING RO KHA BA LA ME SBAR

TE PHYIR BZLOG PA BYA BA NI, NIM PA DANG YUNGS KAR BSREGS LA
SNGAGS DANG PHYAG RGYAS BSNUN PAR BYA'O, ,AOm SARBA P'A PAm DA HA
NA BADZRA CHE GE MO'I SARBA P'A PAm DA HA SV'A H'A, SDIG PA THAMS
CAD BSREG PA'I SNGAGS DES ME'I DKYIL 'KHOR DU BSNUN PAR BYA'O,
,TSAD DANG CHUR LDAN PA'I BUM PAS

DE'I SDIG PA BKRU BAR BYA STE, AOm SARBA A'A BA RA nA DA HA NA
BADZRA H'Um PHAt, KHRUS KYI SNGAGS KYIS NGAN SONG GI DRI MA DAG
PAR BYA'O, ,DE'I RJES LA ZAN DANG CHUR BSRES PAS SDIG PA ZHI BAR
RAB TU BRTAGS LA, DE NAS SNOD DU GYUR PA'I DRI MA LHAG MA GZHOM
PAR BYA STE DE NAS PHYIR BZLOG PA BYA STE,

YUNGS KAR DANG, ME TOG KUNDAS SGRIB PA THAMS CAD DAG PAR BYA'O,
,SNGAGS DANG LDAN PA'I BLA MAS PHYAG RGYAS BRAB PAR BYA'O, ,DE'I
RJES LA PHYIR BZLOG PA BYA BA NI YUNGS KAR GYIS BYA STE YUNGS KAR
ME TOG DANG LDAN PAS YANG DAG PAR BRJOD CING BRAB PAR BYA'O,
,BRAB PA'I SNGAGS NI, AOm SARBA

P'A PAm BI SHO DHA NA BADZRA H'Um PHAt, AOm SARBA KARMA A'A BA RA
n'A NI BHASMI KU RU H'Um PHAt, AOm BRUm BI N'A SHA YA A'A BA RA
n'A NI DZA:H'Um PHAt, AOm DRUm BI SHO DHA YA A'A BA RA n'A NI
H'Um PHAt, AOm DZVA LA DZVA LA DHA KA DHA KA HA NA HA NA A'A BA
RA n'A NI H'Um PHAt, AOm SRUm SHA RA SHA RA PRA SHA RA PRA SHA RA
A'A BA RA n'A NI H'Um PHAt, AOm H'Um HA RA

HAR SARBA A'A BA RA n'A NI H'Um PHAt, AOm BHRI TA BHRI TA SARBA
A'A BA RA n'A NI H'Um PHAt, AOm TRA tA TRA tA SARBA A'A BA RA n'A
NI H'Um PHAt, AOm TSINDA TSINDA SARBA A'A BA RA n'A NI H'Um PHAt,
AOm DA HA DA HA SARBA NA RA GA TE HE TUm H'Um PHAt, AOm PA TZA PA
TZA SARBA PRE TA GA TE HE TU NA H'Um PHAt, ,AOm MTHA MA THA SARBA
TIRYA KA GA TE HE RUN H'Um PHAt,

ZHES BYA BA'I SNGAGS 'DIS BSNUN BRAB LA NAM MKHA' LA GZHAG PAR
BYA'O, ,DE'I RJES LA RDO RJE SEMS DPA' LAS BYUNG BA'I THAB KHUNG
GI DBUS SU, H'Um LAS BYUNG BA'I ME LHA MDOG DKAR PO SHES RAB LA
'KHYUD PA PHYAG NA RIL BA SPYI BLUGS DANG MI 'JIGS PA DANG DBYUG
PA DANG, BGRANG PHRENG CAN

@243A *, ,BLTA STE, RDO RJE SEMS DPA' LA SOGS BKUG NAS BSANG GTOR
DANG MCHOD YON DANG ZHABS BSIL PHUL TE, YONGS SU DAG PA'I ME LA
THIM PAR BLTA'O, ,SREG RDZAS RNAMS SO SOR LAN BDUN PHUL TE DGANG
BLUGS DBUL BAR BYA'O, ,DE LA NYE REG PHUL TE DE BZHIN NYID KYI

YE SHES KYI ME DU YANG DAG PAR BLTA STE, DE'I THUGS KAR NGAN SONG
SBYONG BA'I DKYIL 'KHOR GYI 'KHOR LO 'KHOR DANG BCAS BA BZHUGS
PAR BSAM MO, ,DE NAS 'KHOR LOS SGYUR BA NAS BRTZAMS TE DKYIL
'KHOR PA RNAMS KYI SNGAGS KYIS SBYIN SREG DBUL LO, ,DE'I RJES SU
NAM MKHA'

LA GNAS PA'I YI GE GSUM GYIS BDAG NYID LA AOm SARBA BIT SARBA AA
P'A YA BI SHO DHA NA H'Um PHAt SV'A H'A, ZHES BYA BA'I SNGAGS
KYIS NGAN SONG RNAM PAR SBYANGS LA 'KHOR LOS SGYUR BA'I BKAS RDO
RJE LCAGS KYU LA SOGS PA SPRO BA'I SBYOR BAS NGAN SONG NAS DGUG
PA DANG GZHUG PA DANG BCING BA DANG DBANG

DU BYA BA LA 'GRO BA LA LAM YANG DAG PAR BSTAN PA'I SNGAGS 'DI
BRJOD PA NYID KYIS BCOM LDAN 'DAS KYI ZLA BA LA YI GE GSUM GYI
BDAG NYID BZHUGS PAR BLTAS TE, AOm RATNE RATNE MA H'A RATNE RATNA
SAMBHA BE RATNA KI RA nE RATNA M'A LA BI SHUDDHE SHO DHA YA SARBA
P'A PAm H'Um PHAt, LAM YANG DAG PAR BSTAN

PA'I SNGAGS SO, ,DE NAS BCOM LDAN 'DAS LA YI GE GSUM GYI BDAG
NYID RO GCIG PAR GYUR TE SPROS PA'I SBYOR BAS RDO RJE GTZUG TOR
LA SOGS PA RNAMS KYIS BCOM LDAN 'DAS LA DPANG BSKUR BA DANG LDAN
PAR BLTAS LA DRIL BU DKROL TE DGANG GZAR MAR GYIS GANG BA DBUL
BAR BYA STE, AOm PADME

PADME PADMA AUDBHA BE SU KHA PA TYAm GATZTSANTU SV'A H'A, AOm
SARBA BUDDHA KshE tA GATZTSANTU SV'A H'A, ZHES BYA BA'I SNGAGS
KYIS DGANG BLUGS DBUL LO, ,NYE REG DANG SO RTZI LA SOGS PA PHUL
LA DKYIL 'KHOR PA RIM PAS BCOM LDAN 'DAS LA THIM PA DANG, BCOM
LDAN 'DAS KYANG RNAM PA THAMS CAD KYI MCHOG DANG

LDAN PA'I STONG PA NYID KYI MTSAN NYID DU BZHUGS PAR BYA'O, ,'JIG
RTEN LAS 'DAS PA'I BYA BA BYAS NAS DKYIL 'KHOR GSHEGS SU GSOL BAR
BYA STA [*STE], AOm KHYED KYIS SEMS CAN DON KUN MDZAD, ,CES BYA
BA LA SOGS PAS GSHEGS SU GSOL LO, ,DE NAS NYI MA GSUM PA'AM BDUN
PA LA SNGA

@243B MA BZHIN DU TING NGE 'DZIN GSUM BSGOMS LA 'O MAS YONGS SU
GANG BA'I SNOD DU RUS PA THAMS CAD BZHAG STE NGAN SONG SBYONG
BA'I SNGAGS THAMS CAD RIM GYIS BRJOD CING, YUNGS KAR ME TOG DKAR
PO DANG LDAN PAS DBANG BSKUR BA SBYIN PAR BYA'O, ,KHRUS BYAS NAS
KYANG NGAN SONG SBYONG BA'I SNGAGS

MANG PO BZLAS TE DE NAS TSOGS KYI 'KHOR LO'I BZA' BA DANG STON MO
JI LTAR 'DOD PA YONGS SU SPYAD LA SHIS PA BRJOD PA JI LTA BA
BZHIN DU SBYIN BAR BYA'O, ,GANG ZHIG SEMS CAN BSAM PA'I NGO RU
NI, ,MDO RU YANG DAG BSDUS TZAM BYAS PA LA, ,BSTAN BCOS MTHAR SON
MKHAS PA YIS, ,

BDAG LA BZOD PA MDZAD PAR RIGS, ,BSOD NAMS 'DI YI SBYOR BA YIS,
,KHAMS GSUM GNAS PA'I SEMS CAN KUN, ,NYON MONGS RGYA MTSO LAS
BRGAL NAS, ,BDE BA CAN DU 'GRO BAR SHOG ,NGAN SONG THAMS CAD
YONGS SU SBYONG BA ZHES BYA BA'I CHO GA'I BYA BA MDOR PA SDUS PA

RDZOGS SO,, ,,RGYA GAR GYI MKHAN PO AA NANTA PA RA HE TA'I ZHAL
SNGA NAS MDZAD PA'O,,