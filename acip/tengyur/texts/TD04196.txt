@143A # ,,RGYA GAR
SKAD DU, DRisht'A NA TA M'A LYA, BOD SKAD DU, DPE'I PHRED BA,

'JAM DPAL GZHON NUR GYUR PA LA PHYAG 'TSAL LO, ,DANG POR SMRA BA
RNAMS KYI RAB MCHOG STON PA DANG, ,SRID PA GSUM GYI 'DOD CHAGS
RNAMS 'JOMS CHOS DANG NI, ,THAMS CAD MKHYEN PA'I BSTAN PA BDUD
RTZI'I SNOD GYUR PA, ,GANG ZAG MCHOG BRGYAD KYIS BRGYAN DGE 'DUN
RAB BRTUL ZHING, ,BSAM

@143B RDZOGS RTZIB LOGS 'TSER LA SOGS PA DE DANG DE, ,THAMS CAD
YOD SMRA'I KHYU MCHOG DAD PAS MCHOD BYAS TE, ,DPE YI PHRENG BA
'DI NI BDAG GIS BSHAD PAR BYA, ,RAB BLO'I LEGS SBYAR MA SBAS 'DI
NA DE BSTAN GYIS, ,YON TAN DANG SKYON GYI MTSAN NYID KHONG DU
CHUD PA LAS MCHOD BAR BYA BA DANG, MCHOD

PAR BYA BA MA YIN BA RTOGS PAR 'GYUR BAS YON TAN DANG SKYON GYI
MTSAN NYID KHONG DU CHUD PA LA RAB TU 'BAD PAR BYA'O, ,DE YANG
'DI LTAR RJES SU THOS TE, YUL GAN DHA RA NAS TSONG PA KHA CIG
BCOM BRLAG TU SONG BA DANG, DE DE NA MCHOD RTEN RNAMS LA YANG
DANG YANG DU PHYAG 'TSAL ZHING DGE SPYOD RNAMS

LA YANG BSNYEN BKUR DANG BCAS PAS PHYAG BYED PAR GYUR PA DANG, DE
LA 'DI NI DGE BSNYEN YIN NO SNYAM DU SHES NAS BRAM ZE RNAMS KYIS
BZHAD GANG BYAS PAR GYUR TO ZHES GRAG GO, ,DE NAS RE ZHIG GCIG NA
DE SO GA'I DUS KYI PHYI DRO'I TSE BRAM ZE ZHIG GIS LAM SRANG NA
'DUG GO, ,DER YANG BRAM

ZE KHA CIG KHRUS BYAS SHING DRIS BYUGS PA DANG ZAS LA SPYAD PAS
DBANG PO TSIM PA DANG KHANG PA SGO'I PHYOGS NA LAG NA RNGA YAB
THOGS SHING MCHOD PHYIR DKAR PO THOGS LA, GCIG TU SHAS CHER BA
GANG DE GTAM LA RJES SU CHAGS SHING DGA' BAS KUN DU 'KHOD BAR
GYUR BA DANG, DE RNAMS KYIS DGE

BSNYEN DE BLTAS NAS RAB TU BGAD DO, ,BRAM ZE GZHAN ZHIG GIS KYANG
SMRAS PA, ,SANGS RGYAS KYI DGE BSNYEN KHYOD TSUR SHOG STAN YOD
PAR 'DUG SHIG ,DE DER 'DUG PA DANG, BRAM ZE ZHIG GIS DRIS PA,
GANG LHA CHEN PO DANG KHYAB 'JUG LA SOGS PA'I LHA RNAMS SPANGS
NAS SANGS RGYAS LA

MCHOD PA BYED PAR GAN DHA RA BA RNAMS KYI RANG BZHIN 'DI CI ZHIG
YIN, DES BDAG DE SMRAS PA, BDAG CAG NI SANGS RGYAS BCOM LDAN 'DAS
KYI YON TAN RNAMS KYI PHYOGS GCIG SHES KYI LHA CHEN PO LA SOGS
PA'I LHA RNAMS KYI YON TAN NI MI SHES TE, RGYU DES NA SANGS RGYAS
BCOM LDAN 'DAS LA MCHOD PA BYED PA

YIN NO; ,DES DE'I TSIG DE THOS PA DANG, ,BRAM ZE KHA CIG GIS
SMRAS PA, LEGS LDAN LHA CHEN PO'I YON TAN MI SHES PA 'DI NI,
KHYOD GLEN PA YIN TE GANG GI PHYIR, 'DI NA LHA MIN GRONG KHYER
MKHA' LA RGYU, ,SKYES PA BUD MED RGAN DANG GZHON BCAS PA, ,GZHU
CHEN BLANGS NAS 'BAR BA'I MDA' YIS NI, ,ME

@144A *, ,YIS RTZVA BZHIN SKAD CIG DAG GIS BSREGS, ,DGE SNYEN
GYIS SMRAS PA, GANG RANG BZHIN GYIS 'CHI BA'I CHOS CAN GYI SROG
CHAGS RNAMS LA GSAD PA'I PHYIR 'BAD PA DANG LDAN PA'I SEMS CAN
GYI KHYAD PAR DE 'DRA BA LA NI KHO BO MI DGA'O, ,SU ZHIG ZIL PA'I
THIGS PA NI, ,RTZVA YI RTZE LA

CHAGS PA DAG ,DANG GIS 'JIG PA'I CHOS CAN LA, ,GZHIG PA'I PHYIR
NI 'BAD PAR BYED, ,RE ZHIG GZHAN THAMS CAD LTA ZHOG GIS, CI KHYED
RNAMS PHA ROL LA GNOD PA BYED PA YON TAN YIN PAR SHES SAM, ,DE
NAS BRAM ZE DE DAG THAMS CAD KYIS DUS GCIG TU SMRAS PA, LHA MA
YIN GSOD PA NI YON TAN

YIN PAR RAB TU SHES PA'O, ,DGE SNYEN GYIS DBUGS PHYUNG STE SMRAS
PA, LAS GANG LAS NI DAM PA RNAMS, ,NGO TSAR GYUR PA DE NYID LA,
,DAM PA MIN PA DREGS GYUR PA, ,KYE MA 'JIG RTEN NGO MTSAR CHE,
,ZHES BYA BA NI 'JIG RTEN LAS LEGS PAR SMRAS PA YIN NO, ,MDOR NA,
YON TAN SKYON STZOGS BRTAGS LA BYA BA DANG,,

BYA MIN SAD PAS RGYAL BA'I YON TAN NI, ,RGYA CHEN RDZES LA YON
TAN NGES DGA' RNAMS, ,MCHOD PA'I 'BRAS BU 'DOD PA RGYA CHEN YIN,
,SKYON LA YON TAN DAG TU 'DU SHES SHING, ,SKYON DANG LDAN PA DAM
PAR SHES PAS MCHOD, ,'BRAS BU RGYA CHEN THOB PAR MI 'GYUR GYI,
,LTA BA NGAN PA DAG KYANG 'PHEL BAR 'GYUR,,

TSIG DE BRAM ZE RGAN PO KHA CIG GIS THOS PA DANG, KHRO BAS 'BAR
BA'I MIG GIS DGE BSNYEN DE LA LTA ZHING BRNYAS PA DANG BCAS LAG
PA G-YON PAS STON CING SMRAS PA, GAN DHA RA BA RMONGS PA RNAMS DE
SKAD MA SMRA SHIG ,GAL TE LHA MA YIN GSOD BAR DGA' BA'I LHA CHEN
PO LA SOGS PA'I LHA RNAMS MCHOD PAR

BYA BA MA YIN NA MCHOD PAR BYA BAR SU ZHIG 'GYUR, DGE SNYEN GYIS
SMRAS PA, ,GANG YON TAN YANG DAG PA DANG LDAN PAR 'GYUR BA STE,
BRAM ZE CHEN PO LTOS SHIG ,GANG ZHIG STOBS LDAN 'TSE BA RNAMS,
,GAL TE MCHOD BYAR DE GYUR NA, ,DRED DANG GZIG DANG STAG LA YANG,
,'GRO BA RTAG TU MCHOD PAR 'GYUR,,

YON TAN SKYON MKHAS DAM PA NI, ,SU LA YANG NI 'DOD MI BYED, ,DRED
LA SOGS PA'I GDUG PA RNAMS, ,YON TAN MED LA MCHOD MI BYED, ,MI
'TSE LA SOGS YON TAN YIN, ,'TSE SOGS SKYON DU SHES PAR BYA, ,YON
TAN SKYON RNAMS MI SHES PAS, ,SKYON NI YON TAN DAG TU SHES, ,GANG
GIS SHIN TU DRAG PO'I LAS,,

@144B 'JIG RTEN BYIS PAS MTHONG NAS SU, ,MCHOD PA'I YUL LAS MI
MKHAS PAS, ,DE NYID LAN NI MCHOD BYAR SHES, ,GAN DHA RA BA NI
NGES PAR YANG, ,SKYON DANG YON TAN RTOG DANG LDAN, ,DES NA SANGS
RGYAS BCOM LDAN LA, ,DAD KYI LHA CHEN SOGS LA MIN, ,BRAM ZES
SMRAS PA, KYE GAN DHA RA BA RE ZHIG SANGS

RGYAS ZHES BYA BA 'DI SU ZHIG YIN DGE BSNYEN GYIS SMRAS PA,
,SH'AKYA'I RIGS SU LEGS 'KHRUNGS PA, ,KUN MKHYEN NYES PA KUN LAS
RGYAL, ,SEMS CAN KUN LA PHAN BZHED BA, ,DRANG SRONG CHEN PO SANGS
RGYAS YIN, ,BRAM ZES SMRAS PA, GAL TE SANGS RGYAS DRANG SRONG
CHEN PO YIN PAR SHES NA,

GZHAN LA GNOD PA BYED PA DE MCHOD PAR BYA BA MA YIN PAR SMRA 'AM,
'DI LA 'PHO BA DANG, ME 'BAR BA DANG, RGYAS PA DANG, GNAS 'JOG
DANG, RGYUN SHES DANG, PHUR BU GSUM PA DANG, RGYUN SHES KYI BU LA
SOGS PA DRANG SRONG CHEN PO RNAMS KYIS DMOD PA 'DEBS SO ZHES 'JIG
RTEN NA GRAGS SO, ,GAL

TE SANGS RGYAS DE DRANG SRONG CHEN POR GYUR NA NGES PAR DES KYANG
DMOD PA 'DEBS PAR BYED PAR 'GYUR RO, ,DGE BSNYEN GYIS RNA BA BKAG
NAS SMRAS PA, SDIG PAR MA GYUR CIG ,SANGS RGYAS BCOM LDAN 'DAS NI
DMOD PA 'DEBS PAR MI MDZAD DO, ,BRAM ZES SMRAS PA, SDIG PA ZHI
BAR GYUR CIG CES 'DIR

CI'I PHYIR SMRA, GAL TE SANGS RGYAS DMOD PA 'DEBS PAR MDZAD NA
NI, DE YANG DAG PAR 'TSE BA CAN DU 'GYUR RO, 'ON TE SU LA YANG
DMOD PA MI 'DEBS NA SANGS RGYAS 'DI LA MTHU CI YANG MED DO, ,DE
NAS BRAM ZE DE DAG RNAMS KYIS GNYIS KA LTAR 'GAL BA'I TSIG GIS
GAN DHA RA BA KHYAD PAR DU

BSAD NAS GSANG MTHON POS BRGYAD PAR BRTZAMS SO, ,DGE BSNYEN DES
MA 'KHRUL PA NYID DU SMRAS PA, SANGS RGYAS BCOM LDAN 'DAS MTHU
CHEN PO MI MNGA' BA YANG MA YIN MOD KYI 'ON KYANG DMOD PA'I RGYU
DANG BRAL BAS GANG LA YANG DMOD PA MI MDZAD DO, ,BRAM ZE CHEN PO
LTOS SHIG ,CHAGS CAN GANG LA

KUN DU CHAGS, ,DE DANG BRAL NA DE KHROS TE, ,BYA DANG BYA MIN
RNAM RMONGS PA, ,PHYI NAS DMOD PA GTONG BAR 'GYUR, ,DE BZHIN
GSHEGS PA 'DOD CHAGS BRAL, ,RMONGS PA DANG BRAL KHRO LAS RGYAL,
SEMS CAN THAMS CAD PHAN MDZAD NA, ,DE NI DMOD PA JI LTAR MDZAD,
,DE NAS BRAM ZE DE RNAMS YID LA

@145A *, ,BZUNG BA'I RGYU RNAMS RJES SU DPOG CING DGE BSNYEN DE
LA SMRAS PA, KYE GAN DHA RAB GAL TE SANGS RGYAS DMOD PA MI BYED
NA, ,NGES PAR PHAN 'DOGS PAR YANG MI BYED DO, ,DMOD PA DANG PHAN
'DOGS PA'I NUS PA DANG BRAL NA NI, DRANG SRONG CHEN POR YANG MI
'GYUR RO, ,DGE BSNYEN GYIS

SMRAS PA; SANGS RGYAS BCOM LDAN 'DAS DMOD PA'I NUS PA MI MNGA' BA
'DI NI DE LTAR BDEN MOD KYI, ,'ON KYANG PHAN 'DOGS PAR NI SPYOD
PA NYID YIN TE, ,KHYED RNAMS KYANG LTOS SHIG ,GZHAN GYI SDUG
BSNGAL LA SDAR BAS, ,DE NI DMOD PA MI MDZAD KYI, ,'JIG RTEN PHAN
'DOGS BRTZON PAS NA, ,PHAN PAR

YANG NI MDZAD PA YIN, ,RGA NAD 'CHI BA'I SDUG BSNGAL GYIS, ,DANG
GIS 'JIG RTEN SDUG BSNGAL NA, ,RMA LA LAN TSVA JI BZHIN DU,
,MKHAS PA SU ZHIG DMOD PA 'DEBS, ,DE YANG BYAMS PA LA GNAS SHING,
,RTAG TU SNYING RJE'I BDAG NYID CAN, ,DE BZHIN GSHEGS PA'I GSUNG
BSIL BA'I, ,CHU YIS

'JIG RTEN TSIM PAR MDZAD, ,DE NAS BRAM ZE DE RNAMS YUD TZAM ZHIG
MGO THUR DU SMAD NAS BSAMS TE, DGE BSNYAN [*BSNYEN] DE LA RJES
DANG BCAS PA'I MIG GDANGS PAS BLTAS TE, SMRAS PA KYE GAN DHA RAB
SHIN TU BRTAGS PA'I GNAS RNYED NAS KHYOD KYIS RAB TU DAD PAS BDAG
CAG NGO MTSAR DU BYAS SO, ,MANG DU SMRANG

PAS CI ZHIG BYA STE, GAN DHA RA ZHES BYA BA'I YI GE NI DON PHYIN
CI MA LOG PAR GRAGS PA YIN TE, CI'I PHYIR ZHE NA, GO ZHES BYA BAS
RU BSHAD, ,SA DE GANG ZHIG YANG DAG 'DZIN, ,SKYES BU DA MA PA DE
RNAMS NI, DAM PAS 'DZIN ZHES BSHAD DO, ,CI'I PHYIR NAS 'DI NI,
KHYED CAG RNAMS KYIS 'DZIN MI BYED, ,

GANG PHYIR KHYED KYI YON TAN BSNGAGS, ,MGON PO SANGS RGYAS LA
BRTEN YIN, ,DE NAS DGE BSNYEN DES BRAM ZE RNAMS KYI SEMS SNOD DU
RUNG BAR BYAS PAR SHES TE, DA NI SANGS RGYAS KYI YON TAN BSHAD
PA'I DUS YIN NO SNYAM NAS, YANG DAG PAR DGA' BA'I BZHIN GYIS
GZENGS BSTOD DE SMRAS PA, GANG

KHYED RNAMS SANGS RGYAS BCOM LDAN 'DAS LA DAD PA SKYES PAR GYUR
PAS BDAG NI MCHOG TU YANG DGA' BA SKYES PAR GYUR MOD KYI, 'ON
KYANG DAD PA 'DI NYID 'PHEL BAR BYA BA'I PHYIR YON TAN DANG SKYON
GYI MTSAN NYID RJES SU DRAN PAR BYA STE, DE CI'I PHYIR ZHE NA,
GANG TSE 'GRO BA YON TAN RAB RTOG TSE, ,RGYAL BA YON

@145B TAN RGYA MTSO GCIG BUR MTHONG, ,ZHI DANG DGA' BA SKYES PAR
GYUR MOD KYI, ,TSUL KHRIMS TING 'DZIN SHES RAB KYIS, ,SANGS RGYAS
DANG MNYAM GANG NA'ANG YOD MA YIN, ,DPER NA RI RAB MNYAM PA'I RIN
MED, ,RGYA MTSO MNYAM PA'I MTSO NI YOD MA YIN, ,DE BZHIN SANGS
RGYAS DANG MNYAMS STENGS SAM, ,MKHA'

LA LUS CAN MCHOG DE YOD MA YIN, ,SH'AKYA'I KHYU MCHOG DES NI GANG
PHYIR DAL BAS DKA' BAR MA ZHUGS CI ZHIG YOD, ,THUB PAS PHAN PA'I
DON DU LAN MANG DGONGS TE MA GZIGS DE NI GANG ZHIG YOD, ,DE LA
SKYABS SONG DRANG SRONG DES NI PHAN GDAGS MA BYAS DE NI GANG ZHIG
YOD, ,'DI NAS DES

GSUNGS LAM LA RAB GNAS NYON MONGS DGRA BCOM DE NI SU ZHIG YOD,
,MU STEGS KUN LAS RGYAL DE BDE BAR GSHEGS ZHES YON TAN RNAMS
RGYAS DRI MED GRAGS PA'I KHA BYE GZHAN SU YOD, ,PHUG NA SENG GE
LTA BUR LHA YUL SA STENGS DAG NA 'JIGS MED RANG GI GSUNG MCHOG
SGROGS PA GZHAN SU

YOD; ,RTAG TU YID 'ONG GSUNG GIS LAS DANG NYON MONGS DAG GI GNAS
SKABS RJES SU STON PA MDZAD PA'ANG GZHAN SU YOD, ,GANG GIS MCHOD
RTEN MKHA' LA SPRIN DKAR LTA BUR 'GRO BA YANG DAG BRGYAN PA 'GA'
YANG 'DI NA YOD MA YIN, ,DE NAS BRAM ZE DE RNAMS DE BZHIN GSHEGS
PA'I YON TAN GYI

BSNGAGS PA THOS PA DANG, SANGS RGYAS LA MNGON PAR DAD PAR GYUR
TO, ,'DIS CI ZHIG STON PA YIN ZHE NA, DE LTAR SANGS RGYAS KYI YON
TAN THOS PAS BCOM LDAN 'DAS LA MNGON PAR DANG PAR SHES PAS, DAD
PA LA NI GZHAN RNAMS KYANG YANG DAG PAR GZHUG PAR BYA'O ZHES NYE
BAR STON PA'I MDO BRTZAMS

BA YIN NO, ,DE YANG DGE SLONG DAG KHYED RNAMS KYIS GANG RJES SU
BRTZE BA DANG, GANG SNYING BRTZE BAR BYA'O ZHES RGYA CHER GSUNGS
PA'I PHYIR TE, SANGS RGYAS MCHOG LA GSUNGS PA'I YON TAN GYI PHAN
YON GYI MDO SDE DAG LA YANG NYE BAR SBYAR BAR BYA'O, ,GUS PAR
BYAS TE CHOS NYAN PA LA YANG BRJOD PAR BYA'O, ,

YANG 'DIS CI ZHIG STON CE NA, DE LTAR SANGS RGYAS KYI YON TAN
THOS PA DON GZHAN LA MNGON PAR ZHEN PA'I BRAM ZE RNAMS KYANG BCOM
LDAN 'DAS LA MNGON PAR DAD PAR 'GYUR NA, SANGS RGYAS KYI YON TAN
THOS PAS RNA DKRUGS PA LTA SMOS KYANG CI DGOS TE, KHYED RNAMS
SANGS RGYAS KYI YON TAN THOS PAS DAD

@146A *, ,PA RNAM PAR 'PHEL BAR CI'I PHYIR MI 'GYUR TE, DE BAS NA
SANGS RGYAS DANG, SANGS RGYAS KYI BKA' DAG GI BSNGAGS PA MNYAN
PAR SHIN TU 'DOD PA'I KHYIM NA GNAS PA DANG, RAB TU BYUNG BA
KHYED RNAMS KYIS MA YENGS PAR MNYAN PAR BYA'O ZHES 'DI NI YANG
DAG PAR SKUL BAR BYED PA YIN NO,,

SANGS RGYAS MCHOG GI DPE STE DANG PO'O, ,RDZOGS SO,, ,,RGYA GAR
GYI MKHAN PO DHARMA SHR'I BHA DRA DANG, LO TZ'A BA BAN DE TSUL
KHRIMS YON TAN GYIS BSGYUR CING, DGE SLONG RIN CHEN BZANG POS
BCOS NAS ZHUS TE GTAN LA PHAB PA,, 