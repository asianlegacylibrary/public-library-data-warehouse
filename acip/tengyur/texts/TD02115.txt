@155A `, ,BLA MA DAM PA RNAMS LA PHYAG 'TSAL LO, ,SNGAGS PA
MTSAN NYID DANG LDAN PAS ZHAG BDUN RO'I RAB GNAS BYA STE, DE
YANG, NGAN SONG THAMS CAD RNAM SBYONG BA, ,MGON PO SEMS CAN KUN
GYI MCHOG ,GSUNG NGO, ,SHI BA SBYANG BA BSTAN TE, DKYIL 'KHOR CHO
GA RDZOGS BYA STE, ,

ZHI BA'I DKYIL 'KHOR STENG DU BYA, ,KHRO BO DE LA 'OG TU BYA'O,
,THIG GDAB TSON GYI CHO GA BYA, ,DKYIL 'KHOR DBUS SU BUM PA
GTZANG MA LA RAS KHA TSAR MA NYAMS PAS MGUL CHINGS BYA, DER
SNYING PO LNGA DANG, 'BRU LNGA DANG, SMAN LNGA DANG, TSU GTZANG
MAS DGANG, DKYIL 'KHOR GYI ZUR BZHIR MDA'

BZHI LA DAR SNA LNGA BTAGS LA GZHAG ,GSHIN BUM MGUL CHINGS SNGON
POR BYAS LA GZHAG GO, ,DE NAS DRI MA BCA' STE, DRI MA LA MTSAN
BYANG BTAGS LA, GDUGS DANG DAR SNA DANG ME LONG BTAGS LA GZHAG
GO, ,DE NAS BGEGS BSKRAD PA NI LAS THAMS CAD PA'I SNGAGS BZLAS
SHING

NYUNGS KAR PHYOGS BZHIR GTOR RO, ,DE NAS BGEGS MTHONG BA RNAMS LA
PHYI'I GTOR MA BTANG LA BDEN PA BDAR TE 'DI SKAD DO, ,TSE 'DAS
PA'I BLO 'DI RGYAL PO'AM, MA MO'AM, BTZAN NAM, BDUD DAM, DA
MU'AM, KLU'AM, SAS BDAG GAM, THE'U RANG LA SOGS TE, GANG GI LAG
NA YOD KYANG RUNG

STE; KHYED LA GLUD GTOR RIN PO CHES BRGYAN PA 'BUL GYIS, 'DI BA
ZHES LA GSON GYI TSE LA MA GNOD, GSHIN GYI BLA MA BCAD PAR RNAL
'BYOR PA'I BKA' LA NYON CIG ,DE SKAD BYAS LA LAS RGYU 'BRAS KYI
CHOS BSHAD LA, GTOR MA SNGAGS DRUG PHYAG RGYA DRUG GIS BYIN GYIS
BRLAB PO, ,BGEGS

DMA' BA RNAMS LA PHO NYA DGYE, RDO RJE'I LE'U GDON, NYUNGS KAR
GTOR TO, ,DE LTAR BYAS LA DRI MA LA BLA YANG YANG DGUG GO, ,DE
NAS TIL LA SDIG PA'I GZUGS BYAS LA CHE 'DAS KYI SDIG PA 'DI LA
BSTIMS, DE NAS ZHI BA'I SBYIN SREG BYA, DUS GSUM DU MCHOD PA DANG
GTOR MA CHA GSUM

@155B GTONG NGO, ,DUG SBYANG BA NI DE YANG DAG PAR BYED CING SDIG
SEL BA ZHES SO, ,KHRUS CHOG BSHAD DE, BUM PA'I NANG DU CHU DANG
SMAN DANG, SPOS LNGA LA SOGS PA BLUGS LA, BUM PA'I KHAR PADMA
'DAB MA BRGYAD PA DKAR PO CIG BSAMS LA, RGYUD LAS, DPAL LDAN
SANGS RGYAS PADMA SKYES, ,ZHES SO, ,

DE'I STENG DU AA LAS 'JAM DPAL YE SHES SEMS DPA' BSGOM MO, ,RGYUD
LAS, RDZOGS PA'I SANGS RGYAS AA LAS BYUNG, ,GSUNG NGO, ,DE LA
DZA:H'Um BAm HO:SA YE SHES PA DGUG GZHUG BYA, LAS THAMS CAD PA'I
SNGAGS BZLAS, 'JAM DPAL GYI GSANG GNAS NAS BDUD RTZI'I CHU RGYUN
BYUNG NAS BUM PA

DKAR MER GYIS KHENGS PAR BSAM MO, ,DE NAS KHRUS BYAS TE, ME LONG
NANG DU MTSAN BYANG GSAL BAR BYAS LA, AA 'DOD CHAGS ZHE SDANG GTI
MUG GSUM, ,'DI DAG 'JIG RTEN DUG GSUM STE, ,SANGS RGYAS BDEN PAS
DUG MI MNGA', ,SANGS RGYAS BDEN PAS DUG BCOM MO, ,CHOS DANG

DGE 'DUN YANG DE BZHIN DU SBYAR RO, ,SA NI DUG GI PHA YIN TE, ,SA
NI DUG GI MA YANG YIN, BDEN PA'I BDEN TSIG 'DI BRJOD PAS, ,TSE
'DAS DUG NI DUG MED SHOG ,LAS THAMS CAD PA'I SNGAGS KYIS KHRUS
DUS GSUM DU BYA'O, ,ZHAG BDUN PA'I THA MA LA PHYIR MI DAG PAR BYA
BA'I PHYIR, BUM PAS

DBANG BSKUR LA, PHYOGS BZHIR PHYIN LA 'DI SKAD DO, ,TSE 'DAS NYON
MONGS SNYING RJE RJE, ,GAL TE LAS KYI DBANG BTZAN NAS, ,SHAR GYI
PHYOGS SU SKYE SRID DO, ,SHAR GYI PHYOGS SU SKYES PA NI, ,DE NA
SKYOB PA'I MGON PO BZHUGS, ,MGON PO'I MING NI RNAM SNANG MDZAD,
,MGON PO'I MING NI YUL 'KHOR SRUNG

SANGS RGYAS DE LA PHYAG 'TSAL LO, ,MGON PO DE LA SKYABS SONG CIG
,DES PHYOGS 'OG MA GSUM 'GRE'O, LHOR RIN 'BYUNG MGON PO'I MING NI
'PHAGS SKYES PO, ,NUB SNANG BA MTHA' YAS, MGON PO'I MING NI SPYAN
MI BZANG, BYANG SANGS RGYAS DON YOD GRUB PA, ,MGON PO'I MING NI

RNAM THOS SRAS, ,DE NAS TSE LAS 'DAS PA'I RIG PA AA DKAR PO BSAM,
AA DE 'JAM DPAL GYI THUGS KAR 'PHANG NGO, ,DE NAS BYANG BU MAR ME
LA BSREG ,THA MA LA S'ATZTSA GDAB, TSE 'DAS PA'I DON DU SMON LAM
RGYA CHEN PO GDAB PO, ,SDOM PA BZANG POS MDZAD PA 'BRO LO TZ'A BA
DHARM'A BHIS BSGYUR BA RO'I

@156A *, ,RAB GNAS CHO GA RDZOGS SO,,