@81A #, ,RGYA GAR SKAD DU, ,GA nA TZA KRA DI DH'I
N'A MA, BOD SKAD DU, TSOGS KYI 'KHOR LO'I CHO GA ZHES BYA BA, RJE
BTZUN MGON LA PHYAG 'TSAL LO, ,BSOD NAMS KHYAD PAR BSAGS PA
DANG,,

DAM TSIG NYAMS PA BSKANG BA DANG, ,BGEGS RNAMS NYE BAR ZHI BYA'I
PHYIR, ,BDAG GI TSOGS 'KHOR BSHAD PAR BYA, ,YID DANG MTHUN PA'I
SA PHYOGS SU, ,TSOGS KYI KHANG PA YID 'ONG BA, ,'KHOR KHANG RIM
GSUM RAN PAR BRTZIG ,DE NAS TZANDAN GUR GUM DANG, ,DRI YI TSOGS
NI

BSGOS NAS KYANG, SA GZHI BZANG PO LEGS BYAS TE, ,RNAM LNGAS
SKYONG NUL BYAS NAS KYANG, ,GZHUNG DANG MTHUN PA'I MAndALA LA,
,MDZES PA'I ME TOG LEGS BRKAM STA, ,MCHOD PA'I TSOGS RNAMS TSANG
BAR BSAG ,'BYOR PA'I YO BYAD LDAN PA DANG, ,BSDU PAR 'OS PA'I
RNAL 'BYOR

TSOGS, ,MA LUS PAR NI BSDUS NAS KYANG, ,SLOB DPON LA NI ZHU BA
DBUL, ,LAS KYI BUM PA BYIN BRLABS NAS, ,MCHOD PA'I BUM PA BSAGS
NAS KYANG, ,MDZES PA'I ME TOG LEGS BTANG STE, ,TSIG 'DIS GSOL BA
GDAB PAR BYA, ,KHRO BO SNGON PO MDZES PA CHE, ,KHYOD NI DAM TSIG
YID DU 'ONG, ,

NOR BU RIN CHEN CHES BCING BA'I, ,DBYUG PA PHYAG NA BSNAMS PA
STE, ,BDAG NI 'KHOR BA LAS BSGRAL PHYIR, ,DPA' BOS GANG GIS GTONG
DU GSOL, ,RNAL 'BYOR MA YI TSOGS DBUS SU, ,BZANG PO'I SGO NI RNAM
PAR DBYE, ,GSOL BA BTAB NA NANG BKUG STE, LAS KYI BUM PAS CHU
GTOR TE, MNA' CHU BLUD

LA GRAL LA DGOD, ,DE NAS RDO RJE SLOB DPON LA, ,MA TOG PHUL TE
GSOL BA GDAB, ,DE NAS RNAL 'BYOR PHO MO LA, ,ME TOG GTOR LA BSKUL
BAR BYA, ,DE NAS RDO RJE SLOB DPON GYIS, ,LHAR BSGOM LCE LAG BYIN
GYIS BRLAB, ,PHYAG RGYA BYIN BRLAB MNGON RTOGS BRJOD, ,H'Um, THOG
MTHA' MED PA'I SEMS DPA' NI, ,

@81B RDO RJE SEMS DPA' DE BZHIN GSHAGS, ,KUN DU BZANG PO KUN BDAG
NYID, ,RDO RJE SEMS DPA' BDAG PO'I GTZO, ,AOm MA H'A BADZRA H'Um,
AA, SRID PA RANG BZHIN DAG PA'I PHYIR, ,NGO BO NYID KYIS GDOD NAS
DAG ,RANG BZHIN DAG PA'I SEMS DPA' YIS, ,SRID PA DAM PA MCHOG TU
BYED, ,AOm HR'I: shtRi: WI KRi T'A NA NA H'Um PHAt, AOm MA H'A

BADZRA GANDHA, DE NAS MCHOD PA'I KHYAD PAR TSOGS, ,DE NYID GSUM
GYIS BYIN BRLABS LA, ,SNYING GA'I SA BON 'PHROS PA YIS, ,BLA MA
RJE BTZUN MDUN BSAMS TE, ,MCHOD YON ZHAL BSIL ZHABS BKRU DBUL,
,MCHOD PA'I TSOGS KYIS RAB MCHOD NAS, ,DA KHO NA NYID BSTOD PA
BYA, ,AOm HR'I: shtRi: WI KRi T'A NA NA

H'Um PHAt, AOm MA H'A BADZRA PRA T'I TZTSA SV'A H'A, AOm BADZRA
H'Um PE H'Um, AOm A'A: H'Um, DE BZHIN DU PUshPE, D'I PE, GANDHE,
NEE WI DYE SHABDE, AOm A'A: H'Um, AOm SARBA TA TH'A GA TA P'U DZA
BADZRA SV'A BH'A WA A'ATMA KO&HAm, RDO RJE DRIL BU LDAN PA YIS,
,GTI MUG RDO RJE'I NGO BO KHYOD, ,GSHIN RJE GSHED PO SHIN TU
'JIGS, ,STON PA SANGS RGYAS KUN RANG

BZHIN, ,RDO RJE MI 'JIGS PHYAG 'TSAL BSTOD, ,GSHIN RJE GSHED PO
RAB 'JIGS PA, ,NGA RGYAL RDO RJE NGO BO KHYOD, ,RDO RJE THUGS
DANG RAB MTSUNGS PA, ,RIN CHEN RDO RJE NGO BO NYID, ,'DOD CHAGS
RDO RJE GTZO BO KHYOD, ,'DOD CHAGS CHOS KYI RNAM PA BSNYEMS,
,THAMS CAD DBYANGS NI MCHOG GI MCHOG ,RDO RJE GSUNG

MCHOG PHYAG 'TSAL BSTOD, ,PHRAG DOG RDO RJE NGO BO KHYOD, ,GSHIN
RJE GSHED PO LAS KUN BYED, ,SKU YI RDO RJE RAB 'DRA BA, ,RAL GRI
PHYAG LA PHYAG 'TSAL BSTOD, ,SANGS RGYAS KUN GYI DNGOS PO KHYOD,
,SANGS RGYAS THAMS CAD GCIG TU BSDUS, ,SANGS RGYAS KUN MCHOG GTZO
BO'I GTZO, ,DKYIL 'KHOR

GTZO LA PHYAG 'TSAL BSTOD, ,BDAG GI NYON MONGS TSOGS RNAMS LAS,
,BYUNG BA'I SDIG PA'I TSOGS RNAMS NI, ,RJE BTZUN 'JAM DBYANGS
SPYAN SNGA RU, ,DE DAG THAMS CAD BSHAGS PAR BGYI, ,RDZOGS PA'I
SANGS RGYAS NYID DANG NI, ,BYANG CHUB SEMS DPA' DGE 'DUN MCHOG,
,SLOB SOGS

DGE BA THAMS CAD LA, ,RGYA CHER BDAG NI RJES YI RANG, ,KHAMS GSUM
RNAM RTOG DRA BA YIS, ,MNGON PAR GTIBS PA MUN NAG LA, ,THEG PA
CHEN PO'I YE SHES CHE, ,CHOS KYI SGRON MES 'OD SNANG MDZOD,
,RDZOGS SANGS 'KHOR BA'I CHOS RNAMS LAS, ,CHOS SKUR MYA NGAN 'DA'
BZHED PA, ,'KHOR BA

@82A *, ,JI SRID GNAS BAR DU, ,SEMS CAN DON MDZAD BZHUGS SU GSOL,
,BSOD NAMS TSOGS LAS MNGON BYUNG BA'I, ,DGE BA'I BSOD NAMS MA LUS
KUN, ,SEMS CAN 'KHOR BA LAS SGROL PHYIR, ,THAMS CAD BYANG CHUB
MCHOG TU BSNGO, ,MCHOD PA NYI SHU'I TSOGS RNAMS KYANG

DE SOGS ROL MO'I TSOGS RNAMS NI, ,RNAL 'BYOR PA YIS 'BAD PA YI,
,RDO RJE CHEN PO MCHOD BYAS LA, ,DE NAS BLO YIS GSHEGS SU GSOL,
,DE NAS STONG PA NYID BSGOMS TE, ,SNYING RJES BYIN PA'I GSAL BAR
BYA, ,DE NAS SRUNG BA'I 'KHOR LO NI, ,RDO RJE SA GZHIR BA DANG,
,'BAR BA'I

KHANG PA DRAG PO LA, ,MTSON CHA TSOGS KYIS SPRAS PAR BSAM, ,NANG
DU CHOS 'BYUNG DKAR PO NI, ,GRU GSUM MTSON PA DANG BCAS PA, ,RDO
RJE GZHAL YAS KHANG BSKYED LA, ,RNAL 'BYOR BZHI YI TSUL DAG GIS,
,DE NYID DKYIL 'KHOR SMIN PAR BYA, ,DE NAS BDUD RTZI BYIN BRLABS
TE, ,RTZA BA'I DKYIL

'KHOR RIM BZHIN MCHOD, ,DE NAS MTHE BONG SRIN LAG GIS, ,BLANGS
PA'I BDUD RTZI BYUGS PA YIS, ,CHOS 'BYUNG GRU GSUM DKAR DMAR BRI,
,DE NAS BDUD RTZI'I THIG LE YIS, ,MDZES PA'I ME TOG LEGS BKRAM
STE, ,SKAD CIG BSKYED DANG DGUG GZHUG BYA, ,DE NAS BDUD

RTZI PHUL NAS KYANG, ,BDAG NYID LA NI MCHOD PAR BYA, ,THABS DANG
GSANG BAS BLANGS NAS KYANG, ,LCE RTZE SMIN MTSAMS SPYI BOR GTOR,
,DE NAS DE DAG MI DMIGS BSGOM, ,RTZA BA'I DKYIL 'KHOR NYID LA NI,
,GSANG BA'I DKYIL 'KHOR MCHOD NAS KYANG, ,BSTOD CING BDUD RTZI
MYANGS NAS KYANG, ,

GSAL BAR DMIGS NAS BZHUGS SU GSOL, ,DE NAS ZHING SKYONG 'KHOR
BCAS LA, ,GTOR MA RGYA CHEN BTANG BA NI, ,YI GE GSUM GYI NGO BO
YIS, ,BSREGS DANG SBYANGS DANG GTOR BYAS LA, ,MAndALA BZANG PO YID
'ONG STE, ,THIG LE LE TZE DGU BYAS TE, ,DBUS LA YE SHES 'KHOR LO

BSAM, ,PHYOGS DANG MTSAMS LA ZHING SKYONG BRGYAD, ,MA MA SUM CU
RTZA GNYIS DANG, ,BCAS PA SPYAN DRANGS MCHOD PA BYA, ,AOm, ,SHING
GCIG DANG NI DUR KHROD DANG, ,RI BO DANG NI RI SUL PHUG ,GROD
DANG BZHI MDO DEG [?] DANG NI, ,KHYAD PAR DU NI KHANG STONG DANG,
,GDOL PA'I SNOD DANG THANG DANG NI, ,

@82B KHYAD PAR DU NI CHU LA GNAS, ,NAG PA DRAG PO DRAG PO CHE,
,LHA SBYIN MNYAM DU BSTEN PA DANG, ,NAG PO GTZIGS DANG MI SDUG
DRAG ,RGYA LAS 'DAS DANG LOG 'DREN RNAMS, ,RGYAN BYAD MO DANG
DRAG MO DANG, ,MI SDUG MA DANG AU MA DANG, ,RGYAL BA RNAM PAR
RGYAL MA DANG, ,MI THUB GZHAN GYIS MI THUB MA, ,

NAG MO BZANG MO NAG CHEN PO, ,NAG SBOM MA DANG RNAL 'BYOR MA,
,DBANG MO DANG NI ZLA BA MO, ,DRAG TU SDANG DANG 'PHYANG BA MO,
,'PHROG BYAD MA DANG MAR ME MA, ,'JIB BYED GRONG GNAS RNAL 'BYOR
MA, ,DRAG PO'I GZUGS DANG DRAG CHEN MO, ,MCHE BA GTZIGS PA'I THOD
CHEN MO, ,THOD PHRENG PHRENG CAN KHA tV'Am

MA; ,SPRUL CHEN RAL GRI DGRA STA CAN, ,RDO RJE DE BZHIN GZHU CAN
MA, ,DE BZHIN CHEN MO MKHA' 'GRO MA, ,LAS KUN RJES SU GRUB BYED
MA, ,SBYOR BA'I DKYIL 'KHOR RGYA CHEN MO, ,DE BZHIN RDO RJE DBANG
PHYUG GTZO, ,DE BZHIN GSHEGS PA'I SKU CHE STE, ,RDUL BYED RNAL
'BYOR 'BYIN PA MO, ,RDO RJE

DBANG MO'I BKA' 'DI YIS, ,THAMS CAD MA LUS 'DIR 'DUS SHIG ,AOm
KAKKA dH'A NA, BABBAN NA, KHA KH'A KH'A DA NA, SARBA DUsht'A NA,
HA NA HA NA, GH'A TA YA GH'A TA YA, AA MO KA SYA H'Um, ZHES PAS
BKUG LA, PADMA'I GDAN LA GNAS PAR BSAMS LA, MCHOD PA LNGAR BYIN
GYIS BRLABS PA DE

NYID DBUL TE, ,SNGAGS DE NYID KYI MJUG LA, AA MU KA S+YA
SH'ANTI DKU RU H'Um H'Um PHAt SV'A H'A, ZHES PAS DBUL TE, SO
SO'I LCE LA H'Um LAS RDO RJER BYIN GYIS BRLABS PAR BSAMS PA'I SBU
GU'I 'OD KYIS DRANGS TE MCHOD PAR BSAMS LA, DE NAS CHOS BSHAD DE,
CHOS RNAMS GZUGS BRNYAN LTA BU

STE, ,DAG CING GSAL ZHES BYA BA BRJOD NAS, SMON LAM BTAB STE,
SEMS CAN THAMS CAD SDIG MED CING, ,SEMS CAN THAMS CAD BDE GYUR
CIG ,GANG GI LAM NAS 'GRO BA YI, ,SANGS RGYAS NYID DANG PHRAD PAR
SHOG ,MA BSGRAL BA RNAMS BSGRAL BA DANG, ,MA GROL

BA RNAMS BDAG GIS DGROL, ,DA LTA NYID DU RJES BRTZE BAS, ,RNAL
'BYOR BSTAN BCOS GNAS LA DGOD, ,CES BYA BAS BSNGO BAR BYAS GSHEGS
SU MI GSOL, DE NAS RNAL 'BYOR PHO MO KUN LHA'I DKYIL 'KHOR DU
BLTAS LA, DANG PO DRI YIS MCHOD, DE NAS ME TOG

@83A *, ,DANG BDUG PA DANG MAR ME DANG, LHA BSHOS KYI TSUL BZHIN
DU MCHOD LA, DE'I 'OG TU BDUD RTZI DANG BCAS PA'I CHANG GIS MCHOD
DE, LAG PA G-YON PAS CHAD BZUNG NAS, ,G-YAS PAS RTZE GSUM PA BYAS
LA, ,TSIGS SU BCAD PA 'DIS SBYIN TE, ,LTOS

SHIG MDZES PA DAM PA'I CHOS, ,'DI LA THE TSOM YOD MA YIN, ,BRAM
ZE KHYI DANG GDOL PA GSUM, ,RANG BZHIN GCIG TU RTOGS PAR BZA',
,ZHES BYA BAS DRANG NGO, ,LEN PA POS BRJOD PA, 'DOD CHAGS DRI MA
BRAL BA YI, ,RIN THANG MED LAS LEGS 'ONGS CHOS, ,GZUNG

DANG 'DZIN PA RNAM PAR SPANGS, ,DE KHO NA NYID BDAG PHYAG 'TSAL,
,ZHES PAS PADMA'I BSKOR BA DANG BCAS PAS BLANG NGO, ,'OG MA RNAMS
LA DRANG BA LA 'DI SKAD BRJOD, ,SBYOR BA'I DUS NA DNGOS GRUB NI,
,SPYOD KUN DE NYID DE BZHIN DU, ,RNAL 'BYOR PAS NI KUN DU SPYAD,
,JI LTAR

BDE BAR SPYAD PAR BYA, ,ZHES BYA BA BRJOD LA BRIM MO, ,DE'I 'OG
TU SHA KHU DANG GUR MAR GYIS MCHOD, ,DE NAS LHA BSHOS SO SOR
DRANGS LA, DE NAS KUN GYIS PHUD BSDUS LA, SLOB DPON LA PHUL NAS,
SLOB DPON GYIS CHA GNYIS SU BGOS TE, CHA GCIG G-YON GYI

PHYOGS SU BGOS LA BYIN GYIS BRLABS LA, DKYIL 'KHOR GYI LHA LA
DBUL, CHA GCIG G-YAS SU BZHAG LA, BYIN GYIS BRLABS LA PHYOGS
SKYONG LA DBUL TE, AOm AA K'A RO KU KHAm ZHES PA'I SNGAGS KYIS
MCHOD, DE NAS CI BDER ROL CING LONGS SPYOD, SKABS DER BKRA

SHIS BYA'O, ,DE NYID YANG DAG SPYOD PA YI, ,RNAL 'BYOR PA NI KUN
NAS BDAG ,JI LTAR BDE BAR BRJOD PAR BYA, ,SGYU MA LTA BUR MDZES
PA YIS, ,GNYIS SPROD KUN 'KHYUD SOGS SBYONG BA, ,LUS CAN DON DU
YANG DAG SPYAD, ,DNGOS PO BRAL LA PHYAG 'TSAL LO, ,DE NAS

LHA DANG PHYOGS SKYONG LA GNANG BA NOD PA DANG, ,BADZRA SATVAS
BZOD PAR GSOL BA BYAS TE, BADZRA MU: ZHES PAS GSHEGS SU GSOL, DAM
TSIG GI LHA SNYING GAR BSDUS LA, AOm PADMA KO SHI H'Um ZHES
BSDU'O, ,AOm BADZRA DHU PE GRIHnA GTZTSA H'Um, ZHES BYA BAS PHYI
ROL GYI LHA GSHEGS

@83B SU GSOL LO, ,DE NAS LHAG MA BSDUS TE, DE LA YANG GNYIS TE,
RNAL 'BYOR PHO MO'I LHAG MA NI PHYI ROL GYI SHA ZA LA SOGS PA MI
MA YIN PA RNAMS LA BTANG STE, PHYI SGOR BTON LA BTANG NGO, ,KHYIM
PA'I LHAG MA NI KHYIM PA DE NYID KYI MI MA YIN PA LA BSNGO'O,
,LHAG MA DE LTA BU'I SKAL PA

MED PA LA, SLOB DPON GYI KHA NAS BDUD RTZIR BYAS LA SBYIN NO, ,DE
NAS YON BDAG DANG 'KHOR LA BKRA SHIS DANG SMON LAM GDAB PO, ,DE
NAS GTOR SKYEL DE LOG PA DANG, TSOGS KYI KHANG SGOR ME LONG DANG
DUNG BUD PA DKROL CHU CAN GYI ZAN NI MCHOD, DE NAS NANG DU LOG
NAS RNAL 'BYOR

PHO MO LA YANG DE BZHIN MCHOD PA BYA'O, ,MA 'ONGS SKYE BO'I TSOGS
RNAMS BSAGS PAR 'DOD PA DANG, ,BSLAB PA'I LAM LA ZHUGS PA'I RNAL
'BYOR PA, ,DON DU DRI MED LUNG DANG BLA MA'I MAN NGAG LTAR, ,MA
NOR BZUNG STE BDAG DANG GZHAN LA PHAN PHYIR BRIS PA YIN, ,TSOGS
KYI

'KHOR LO'I RIM PA SLOB DPON NAG PO ZHABS KYIS MDZAD PA RDZOGS
SO,,