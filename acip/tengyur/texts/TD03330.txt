@23B #, ,RGYA GAR SKAD DU, H'A LA H'A LA S'A DHA NAm, BOD SKAD
DU, H'A LA H'A LA'I SGRUB THABS, BCOM LDAN 'DAS H'A LA H'A LA LA
PHYAG 'TSAL LO, ,BSAM PA THAMS CAD RDZOGS BYED PA'I, ,H'A LA H'A
LAR GUS PHYAG 'TSAL, ,SNYING RJE'I BDAG NYID SGRUB PA'I THABS,
,MDOR BSDUS

DE NI BRJOD PAR BYA, ,DANG POR YID DANG MTHUN PA'I GNAS SU
TZANDAN LA SOGS PAS LEGS PAR BYUGS LA THANG KA LA SOGS PA GNAS
PAR BZHUGS SU GSOL TE BCOM LDAN 'DAS LA MCHOD PAR BYA'O, ,ME TOG
LA SOGS PA DBUL BA'I SNGAGS NI, AOm BADZRA PUshPE H'Um, AOm
BADZRA DH'U PE H'Um, AOm BADZRA

D'I PE H'Um, AOm BADZRA GANDHE H'Um, AOm BADZRA NEE BI DYE H'Um
ZHES BYA BA LA SOGS PAS SO, ,AOm SARBA TA TH'A GA TA P'U DZA ME
GHA PRA SA RA SA MU TRA SPHA RA HI MAm GA GA NA KHAm H'Um MCHOD
PA THAMS CAD DBUL BA'I SNGAGS SO, ,RAB TU MCHOD PA DE'I MDUN DU,
,BDE BA'I STAN LA RAB GNAS TE, ,'GRO LA BYAMS PA RNAM PAR BSGOM,

SNYING RJE YANG NI BRTZE CHEN POS, ,HR'I:YIG ZLA BA'I STENG DU
NI, ,SNGAGS PAS SNYING GAR DGOD PAR BYA, ,SANGS RGYAS SRAS BCAS
GSAL POR NI, ,NAM MKHA' GANG BAR BLTA BAR BYA, ,HR'I:YIG 'OD ZER
MCHOD PAS NI, ,DE LA RAB TU BSKOR ZHING MCHOD, ,SDIG PA LA SOGS
BSHAGS PAR

BYA; ,BSOD NAMS 'PHEL PHYIR BYA BA NI, ,MCHOG GSUM SKYABS 'GRO LA
SOGS BYA, ,SNGAGS 'DI DAG NI BRJOD BYA STE, ,CHOS RNAMS BDAG NI
MED PA'I MCHOG ,SNYING RJE YIS NI GSAL BYED PA, ,AOm SVA BH'A WA
SHUDDHA:SARBA DHARM'A:SVA BH'A WA SHUDDHO&HAm, ZHES BYA BA'I
SNGAGS KYI DON MNGON DU BYAS PA,

DNGOS PO DANG BCAS BDAG NYID KYANG, ,GZUNG DANG 'DZIN PA RNAM
GROL BA'I, ,YE SHES TZAM DU BSGOM PAR BYA, ,SO SO RANG GI RIG PAS
BLTA, ,HR'I:YIG ZLA BA'I STENG GNAS PA, ,DE SKYES PADMA DKAR PO
BSAM, ,HR'I:YIG DANG LDAN PAD DKAR LAS, ,DE NAS SANGS RGYAS TSOGS
SPROS TE, ,'GRO

BA SANGS RGYAS BYAS NAS SU, ,YANG NI DE RU GZHUG PAR BYA, ,DE
NYID GYUR LAS H'A LA STE, ,ZHAL GSUM PHYAG DRUG ZHI BA'I CHAS,
,RIN CHEN MI G-YO'I RI PHUG BRTEN, ,PADMA DMAR DANG ZLA GNAS
PA'I, ,ROL PAS GNON CING YANG DAG GNAS, ,DKAR PO SER PO SNGO CHEN
PO, ,RTZA BA G-YON DANG

@24A *, ,CIG SHOS ZHAL, ,STAG GI SHAM THABS SPYAN GSUM PA, ,RGYAN
RNAMS KUN GYIS MDZES PA YI, ,MCHOG SBYIN PHRENG DANG MDA' G-YAS
PHYAG ,G-YON PAS 'DOD PA'I NU MA 'DZIN, ,PADMA DKAR PO DBYUG PA
NI, ,YAL GA GSUM PA'I DBYUG PA STE, ,PHYAG GI YAL GA DAG GIS
BSNAMS, ,SNA TSOGS

ME TOG GIS BKANG BA'I, ,G-YON PAR THOD PA DGOD PAR BYA, ,SPRUL
GYIS DKRIS PA'I RTZE GSUM YANG, ,DE BZHIN PADMA'I STENG G-YAS
DGOD, ,DPAG MED GTZUG GI NOR BU BYAS, ,THOD PA'I PHRENG BAS DBU
LA BRGYAN, ,RAL PA'I DBU RGYAN CHER 'DZINGS LA, ,ZLA BA PHYED
PA'I DUM BU LDAN, ,RTOG PA'I

DRA BA RNAM BCOM PA'I, ,SANGS RGYAS TSOGS KYI 'OD ZER SPRO, ,H'A
LA H'A LA 'DIR GYUR NAS, ,RANG SNYING MGRIN PA SPYI BOR YANG,
,H'Um A'A:AOm NI BSGOM PAR BYA, ,ZLA BA LA GANG DMAR DKAR RIM,
,DE BZHIN SNYING DANG MGRIN PA'I BAR, ,HR'I:YIG ZLA BA LA GNAS
PA, ,DE NI BRTAN DANG G-YO DNGOS KUN, ,

DE YI RNAM PAR BSGOM PAR BYA, ,LOG PA'I RNAM PAR RTOG SPANGS NAS
SU, ,MNYAM PAR GZHAG PAS SNGAGS BZLAS BYA, ,AOm H'A LA H'A LA
HR'I:, NANG GI BZLAS PA SHIN TU GSAL, ,BUL BA MA YIN MYUR BA'ANG
MIN, ,JI LTAR BDE BAS BZLAS PAR BYA, ,BSDUS PAS RAB TU MCHOD PA
BYA, ,YANG DAG

BSTOD CING BRTAN BYAS LA, ,YI GE BRGYA PA BRJOD PAR BYA, ,AOm
BADZRA SATVA SA MA YA, MA NU P'A LA YA, BADZRA SATVA TVE NO PA
TIshthA, DRi dHO ME BHA BA, SU TOshYO ME BHA BA, AA NU RAKTO ME
BHA BA, SU POshYO ME BHA BA, SARBA SIDHIMME PRA YATZTSA, SARBA
KARMA SU TZA ME, TZITTAm SHRE YA:KU RU H'Um, HA HA HA HA HO:BHA
GA B'A NA SARBA TA TH'A GA TA

BADZRA M'A ME MUNYTZA BADZR'I BHA BA MA H'A SA MA YA SATVA
A'A:ZHES BYA'O, ,AOm SEMS CAN KUN GYI DON MDZAD BDAG ,RJES SU
MTHUN PA'I DNGOS GRUB STZOL, ,SANGS RGYAS YUL DU GSHEGS NAS
KYANG, ,SLAR YANG 'BYON PAR MDZAD DU GSOL, ,DE LTAR 'DI YIS BSKUL
NAS NI, ,SNGAGS 'DI DAG NI BRJOD PAR BYA, ,

AOm AA K'A RO MU KHAm SARBA DHARM'A n'Am A'ADYA NUDPAN NA TV'AT
MU:ZHES BYA'O, ,RNAL 'BYOR BSAM GTAN LANGS NAS SU, ,RANG GIS CI
NUS SBYIN PA BTANG, ,MA LUS RNAM RTOG DANG BRAL BAS, ,GZUGS SOGS
'DOD YON SPYOD BYED PAS, ,RING PO MI THOGS SGRUB PO MCHOG ,BLA
MED BYANG CHUB THOB PAR 'GYUR,,

@24B SGRUB THABS BRIS LAS GANG THOB PA'I, ,BDAG GI DGE BA MCHOG
GIS NI, ,DE YIS 'GRO BA MA LUS PA, ,MYUR DU H'A LA H'A LAR SHOG
,H'A LA H'A LA'I SGRUB THABS SLOB DPON LHAN CIG SKYES PA ROL PAS
MDZAD PA RDZOGS SO, ,PAndI TA DON YOD RDO RJE DANG, LO TZ'A BA
DGE SLONG BA RIS BSGYUR BA'O,, ,,

