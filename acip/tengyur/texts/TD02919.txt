@316A #, ,RGYA GAR
SKAD DU, BADZRA BI D'A RA nA KARMA TZA TU:S'A DHA NA BI DHI:, BOD
SKAD DU, RDO RJE RNAM PAR 'JOMS PA'I LAS BZHI SGRUB PA'I CHO GA
,RDO RJE RNAM PAR 'JOMS PA LA PHYAG 'TSAL LO, ,GNYIS MED YE SHES
RDO RJE CAN, ,MA

RUNGS 'DUL LA PHYAG 'TSAL NAS, ,'BYUNG BA BZHI LA BRTEN PA'I LAS,
,TSAR GCAD RJES SU GZUNG BA BSHAD, ,SA PHYOGS GANG DU GNOD PA'I
LAS, ,SGRUB PAR 'OS PA DER GNAS TE, ,TSVA SGO CAN NAS SA BLANGS
LA, ,THAB KHUNG ME DBYIBS NAG POS BYUG ,GNAG DANG 'KHYOL DANG DRI
NGA DANG, ,SRIN GYIS

RNAM PAR ZOS PA DANG, ,REG NAS ZUG RNGU BSKYED PA'I SHING, ,KHUNG
DANG RJES MTHUN DBYIBS SU BRTZIG ,GU GUL NAG PO N'A RI'I SHA,
,KHVA YI GSHOG PA BONG BU'I SPANGS, ,MCHE BA CAN GYI RTUG PA
DANG, ,YUNGS KAR GDON RNAMS TSAR GCOD BYED, ,TIL DANG ME TOG NAG
PO DANG, ,MA SHA LA SOGS 'BRU NAG BCAS,,

DUG KHRAG TSA BA'I MAR KHU RNAMS, ,SKYES PA'I YAN LAG LAS BYUNG
BA'I, ,SNOD DAM YANG NA LCAGS KYI SNOD, ,NIM PA'I SHING LO'I SNOD
BZHAG NAS, ,RDO GNYIS GTZUBS LAS BYUNG BA'AM, ,RNGON PA'I KHYIM
BLANGS ME SBAR TE, ,DE'I DBUS RAm LAS DRAG PO'I ME, ,KHRO GZUGS
'JIGS PAR BYED PA PO, ,MDOG

NAG RNAM PAR GTZIGS PA'I ZHAL, ,BGRANG PHRENG MI 'JIGS SBYIN PA
DANG, ,DBYU GU RTZE GSUM SPYI BLUGS 'DZIN, ,PHYAG BZHI 'JIGS CHEN
'JIGS MDZAD PA, ,RA YI GDAN LA GNAS PA BSKYED, ,YE SHES ME NI
SPYAN DRANGS TE, ,DE DANG GNYIS SU MED BYAS LA, ,MCHOD DANG BSTOD
PAS MNYES PAR BYAS,,

AOm AAGNE DE WA, K'A LA RU TRA, MA H'A RU TRA, SARBBA KARMA MA HE
SHVA RA SARBA DUsht'A NA M'A RA YA H'Um PHAt, SNGAGS BCAS RDZAS
RNAMS TSA BA YI, ,MAR LA SPAGS TE ME LA DBUL, ,SLAR YANG MCHOD
DANG BSTOD PA YIS, ,MNYES PAR BYAS LA MI DBUS SU, ,RANG LHA
BSKYED DANG YE SHES GZHUG ,DER YANG MCHOD DANG BSTOD BYAS TE,,

@316B TSA BA'I MAR GYIS SPAGS PA'I RDZAS, ,SNGAGS BCAS BSREGS PAS
LHA MNYES BYAS, ,'DIR YANG DE BZHIN MCHOD PA DANG, ,BSTOD PAS
MNYES BYAS SGRUB GSOL DANG, ,YI GE BRGYA BA'I GSANG SNGAGS KYIS,
,YONGS SU DAG PAS MNYES PAR BYA, ,RDO RJE'I SNGAGS KYIS LHA
GSHEGS TE, ,SLAR YANG MI DMIGS

MCHOD PA DANG, ,BSREG DANG MCHOD DANG LAS SGRUB PAR, ,GSOL BTAB
NAS NI GSHEGS GSOL BYA, ,'DIS NI SGRUB LA BAR GCOD PA'I, ,BGEGS
MED DNGOS GRUB SBYIN PAR BYED, ,DPAL RDO RJE RNAM PAR 'JOMS PA'I
LAS SU BYA BA ME DANG 'BREL BA'O,, ,,THAL BA MTSAN NGAN SNOD
GZHAG PA, ,

DER NI BGEGS KYI GZUGS BRIS LA, ,DKYIL 'KHOR DUR KHROD SO PHAG
GIS, ,ME GZUGS BRIS BA'I STENG DU GZHAG ,RANG LHAR BSGOMS PA'I
SNYING GA YI, ,YE SHES YI GE'I 'OD ZER GYIS, ,BGEGS KUN MDUN GYI
SNGAGS LA BSTIM, ,SNGAGS 'OD ME BZHIN TSA BA YIS, ,BSREG PAR BSAM

ZHING BZLAS PA'I MTHAR, ,YUNGS KAR YUNGS NAG SKE TSE DUG ,GSANG
SNGAGS BZLAS DANG BCAS PAS BRAB, ,SKYES PA'I RKANG DAM SENG LDENG
GI, ,PHUR BU SNGAGS BCAS SNYING GAR BSNUN, ,DE MTHAR GZUGS BCAS
THAL BA LA, ,RNAM PAR 'THOR BA'I SBYOR BA YIS, ,TSAR GCOD BGEGS
MED GRUB

SBYIN BYED, ,DPAL RDO RJE RNAM PAR 'JOMS PA'I LAS SU BYA BA RLUNG
DANG 'BREL BAS 'THOR BA'O, ,BSREGS PA'I THAL BA TSVA SGO CAN,
,SHING GCIG RTZA BA 'JUG NGOGS SA, ,NIM PA'I KHU BAS SBRUS PA
LAS, ,BGEGS GZUGS SNYING GAR SNGAGS BRIS GZHUG ,RANG LHA YE SHES
YI GE YI, ,'OD KYIS

BGEGS BKUG GZUGS LA BSTIM, ,SNGAGS 'OD ZHAGS PAS 'CHING BA YI,
,BSAM GTAN LDAN PAS RIG SNGAGS BZLAS, ,'DZEG DANG 'PHAR DANG
SNYING RJE BA'I, ,NGA RO 'DON PA'I RTAGS THOB NAS, ,MCHOD RTEN
MTSAN MA GCIG PA LA, ,DUR KHROD MA MO'I KHYIM DU SBA, ,SBYOR 'DIS
SGRUB LA BAR

GCOD PA, ,BCINGS NAS BGEGS MED DNGOS GRUB STER, ,DPAL RDO RJE
RNAM PAR 'JOMS PA'I LAS SU BYA BA SA DANG 'BREL PA MNAN PA'O,,
,,DBEN PAR TSVA SGO CAN SA LA, ,DUG DANG KHRAG SBYAR CHUS SPAGS
PAS, ,DKYIL 'KHOR GRU GSUM DUG DANG KHRAG ,RO BSREGS SOL BAS NAG
POR BYUG,

@317A *, ,DER NI BUM PA KHA DOG GNAG ,SNGON PO'I RAS KYIS MA KUL
DGRIS TE, ,GDUG PA'I SHING GIS KHA BRGYAN NGAS, ,RGYUN BRAL CHU
YIS LEGS BKANG STE, ,DER YANG MING RUS YUNGS KAR DANG, ,DUG KHRAG
GU GUL SKE TSE GZHUG ,RANG LHA'I RNAL 'BYOR LDAN PA YIS, ,BUM
NANG YAm RAm BAm BHR'Um LAS,,

RLUNG GNAS ME STENG CHU DKYIL 'KHOR, ,BSGOMS TE RANG SNYING SA
BON LAS, ,BGEGS BKUG 'KHOR LO'I LTE BAR GZHUG ,SNGAGS KYI 'OD
KYIS BSKUL BA'I RLUNG, ,RNAM PAR G-YOS PAS ME SPAR TE, ,RAB TU
KHOL BA'I CHU RLABS DANG, ,BSREGS PA'I 'KHOR LOS BGEGS KYI LUS,
,NYAM

THAG BYED BSGOM GSANG SNGAGS BZLAS, ,SBYOR BA 'DI YIS JI SRID DU,
,MNGON PAR 'DOD PA RDZOGS PA DANG, ,GANG GI LUS LA CHUS REG PA,
,BGEGS KYI GNOD PA LAS GROL 'GYUR, ,DPAL RDO RJE RNAM PAR 'JOMS
PA'I LAS SU BYA BA CHU DANG 'BREL PAS BKRU BA'O, ,RDO RJE CAN GYI
LAS

GANG GIS, ,MA RUNGS GDON BGEGS TSAR BCAD NAS, ,'GRO RNAMS RJES SU
'DZIN PA'I LAS, ,'DI NI GZHAN PHAN BYED PA'O, ,RDO RJE RNAM PAR
'JOMS PA'I LAS BZHI SGRUB PA'I CHO GA ,BRAM ZE MA nI BADZRAS
MDZAD PA RDZOGS SO,, ,,PAndI TA CHEN PO DZNY'A NA SHR'I DANG, LO
TZ'A BA RA BA ZHI BSHES

GNYEN GYIS BSGYUR BA'O,, 