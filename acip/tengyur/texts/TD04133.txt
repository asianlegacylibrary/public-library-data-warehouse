@66A #, ,RGYA GAR SKAD DU, BHI KshU
BARsh'A GRAm PRiTZTSA,

BOD SKAD DU, DGE SLONG GI DANG PO'I LO DRI BA, THAMS CAD MKHYEN
PA LA PHYAG 'TSAL LO, ,MKHAN PO DGONGS SU GSOL, PHYAG 'TSAL LO,
,DGUNG LA BDE'AM ZHES DRI, CHAG CHAG DANG PHYAG DAR DANG, MAndAL
BGYID, KLOG PA DANG, KHA TON DANG, DGE BA'I PHYOGS KYI KUN DU
SPYAD

PA LA CHOS DANG MTHUN PAR BGYID, GAnd'I'I DUS SU BRJOD PAR BYA BA
NI, MKHAN PO DGONGS SU GSOL, PHYAG 'TSAL LO, ,BDE BAR GSOL LAM
ZHES DRI, KLOG PA DANG, KHA TON BGYID, CUNG ZHIG NGAL BSO ZHES
ZHU, MKHAN PO DGONGS SU GSOL, PHYAG 'TSAL LO, ,GDUGS

LA 'DE'AM ZHES DRI, RKANG PA DAG BKRU, MCHIS MAL 'CHA', SROD DANG
THO RANGS LA MI NYAL BAR SBYOR BA BGYID, CUNG ZHIG NGAL BSO ZHES
ZHU, SLOB DPON DGONGS SU GSOL, PHYAG 'TSAL LO, ,DGUNG LA BDE'AM
ZHES DRI, CHAG CHAG DANG, PHYAG DAR DANG, MAndAL LA SOGS

PA BGYID, KLOG PA DANG KHA TON BGYID, BSAM GTAN BGYID CES ZHU,
GAnd'I'I DUS SU NI, ZAS LA KUN DU SPYAD PAR BGYID, ZHABS LA SKU
MNYE LA SOGS PA BGYID, MNYAN PA DANG BSAM PA LA SOGS PA BGYID CES
ZHU, DE NI KHYOD KYI RJES SU GNANG BAS SO, ,GLO BUR DU 'ONGS PA
LA DRI

ZHING LAN GDAB PA, LO DU LON ZHE NA, LO LON PA'AM MA LON PA ZHES
BYA BA LA SOGS PA BRJOD, DUS GANG ZHE NA, SOS KA'I DUS LA SOGS
PA'O, ,CI TZAM THOB CE NA, ZLA BA GCIG GAM, ZLA BA PHYED DAM,
ZHAG BCU PA LA SOGS PA'O, ,ZAS KYI SNGA ROL LAM ZAS KYI 'OG ROL
ZHE NA,

DE BZHIN DU ZAS KYI SNGA ROL LAM ZAS KYI 'OG ROL ZHES LAN GDAB
BO, ,SKYES BU DU DANG RTZA BA DU ZHE NA, SKYES BU GCIG DANG RTZA
BA GNYIS ZHES BYA BA LA SOGS PA BRJOD DO, ,MKHAN PO GANG YIN ZHE
NA, DON GYI SLAD DU MTSAN NAS SMOS TE, BLA MA MKHAN PO CHE GE MO
ZHES BYA'O, ,LAS BYED PA'I SLOB

@66B DPON GANG ZHE NA, SLOB DPON CHE GE MO ZHES SO, ,GSANG STE BA
STON PA'I SLOB DPON GANG ZHE NA, SLOB DPON CHE GE MO ZHES SO,
,DUS SU YOD CE NA LNGA'O, ,LNGA PO DAG GANG ZHE NA, DGUN DANG,
SOS KA DANG, DBYAR DANG, DBYAR THUNG DU DANG, DBYAR RING PO ZHES
BYA BA'O, ,DE LA DGUN GYI TSAD JI TZAM ZHE NA,

ZLA BA BZHI'O, ,BZHI PO DAG GANG ZHE NA, DGUN ZLA RA BA DANG,
DGUN ZLA 'BRING PO DANG, DGUN ZLA THA CHUNGS DANG, DPYID ZLA RA
BA ZHES SO, ,SOS KA'I DUS TSOD JI TZAM ZHE NA, ZLA BA BZHI'O,
,DPYID ZLA 'BRING PO DANG, DPYID ZLA THA CHUNGS DANG, DBYAR ZLA
RA BA DANG, DBYAR ZLA 'BRING PO DAG GO, ,DBYAR GYI DUS JI

TZAM ZHE NA, ZLA BA GCIG STE, DBYAR ZLA THA CHUNGS SO, ,DBYAR
THUNG DU'I DUS JI TZAM ZHE NA, NYIN ZHAG GCIG STE, NYIN ZHAG GCIG
PO GANG YIN ZHE NA, STON ZLAR BA TSES GCIG GI NYIN ZHAG GO,
,DBYAR RING PO'I TSAD JI TZAM ZHE NA, NYIN ZHAG DE NYID MA TSANG
BA'I ZLA BA GSUM MO, ,ZLA BA GSUM PO

DAG GANG YIN ZHE NA, STON ZLA RA BA DANG, STON ZLA 'BRING PO
DANG, STON ZLA THA CHUNGS SO, ,YANG SMRAS PA, ZHAG GCIG MA TSANG
ZLA GSUM DANG, ,BZHI DANG DE BZHIN BZHI PA DANG, ,ZLA BA GCIG YIN
ZHAG GCIG YIN, ,ZHES BYA DUS NI LNGA POR BRJOD, ,SDE PA GANG ZHE
NA, 'PHAGS PA THAMS CAD

YOD PAR SMRA BA ZHES BYA BA LA SOGS PA'O,, ,,DE'I DBYE BA GANG
ZHE NA, 'PHAGS PA GZHI THAMS CAD YOD PAR SMRA BA ZHES BYA BA LA
SOGS PA'O, ,YANG SDE PA DU ZHE NA, 'PHAGS PA THAMS CAD YOD PAR
SMRA BA DANG, 'PHAGS PA DGE 'DUN PHAL CHEN PA DANG, 'PHAGS PA
MANG POS

BKUR BA DANG, 'PHAGS PA GNAS BRTAN PA'O, ,DE DAG LA DBYE BA DU
YOD CE NA, BCO BRGYAD DO, ,BCO BRGYAD PO GANG DAG ,JI LTAR NA BCO
BRGYAD DU 'GYUR ZHE NA, 'PHAGS PA THAMS CAD YOD PAR SMRA BA'I
DBYE BA BZHI'O, ,DE BSTAN PAR BYA STE, 'OD SRUNGS ZHES BYAS SRUNG
DANG, ,CHOS

SRUNG BA ZHES BYA BA DANG, ,GZHI KUN YOD PAR SMRA BA STE, ,LTA
BA'I BYE BRAG 'BA' ZHIG GI, ,RGYU YIS 'DI DAG THA DAD BYAS, ,STON
PA THA DAD YOD MA YIN, ,DGE 'DUN PHAL CHEN DBYE BA NI, ,DRUG STE
SHAR GYI RI BO DANG, ,DE BZHIN NUB RI ZHES BYA DANG, ,GANG GNAS
ZHES BYA DE LAS GZHAN,,

@67A *, ,RNAM PAR PHYE STE SMRA BA DANG, ,GZHAN NI DE BZHIN BTAGS
PAR SMRA, ,'JIG RTEN 'DAS SMRA ZHES BYA BA, ,DE DAG TU NI YANG
DAG SMRAS, ,MANG POS BKUR BA'I BYE BRAG NI, ,RNAM PA LNGAR NI
MKHAS PAS BSGRAGS, ,GOS DMAR BA DANG SRUNG BA PA, ,KU RU KULLE DE
LAS

GZHAN, ,MANG DU THOS PA ZHES BYA DANG, ,GNAS MA BU ZHES BYA BA'O,
,RGYAL BYED TSAL NA GNAS PA DANG, ,'JIGS MED RI LA GNAS PA DANG,
,GTZUG LAG KHANG CHEN LA GNAS DANG, ,GNAS BRTAN DBYE BA GSUM DU
'DOD, ,DE LTAR BYE BRAG BCO BRGYAD DU, ,SH'AKYA SENG GE'I BSTAN
PA NI, ,

GYUR TE 'GRO BA'I BLA MA DE'I, ,SNGON GYI PHRIN LAS NGES PA YIN,
,RTEN DU ZHE NA, BZHI STE, BZHI PO GANG DAG CE NA, GOS PHYAG DAR
KHROD LA BRTEN PA DANG, ZAS BSOD SNYOMS LA BRTEN PA DANG, GNAS
MAL SHING DRUNG LA BRTEN PA DANG, ,SMAN BKUS TE BOR BA LA BRTEN
PA'O, ,LTUNG BAR GYUR PA'I

CHOS DU ZHE NA, BZHI STE, BZHI PO GANG DAG CE NA, MI TSANGS PAR
SPYOD PA DANG, GZHAN GYI NOR 'PHROG PA DANG, MI'I SROG GCOD PA
DANG, MI'I CHOS BLA MA SMRA BA'O, ,DGE SBYONG DU BYED PA'I CHOS
DU ZHE NA, BZHI STE, BZHI PO GANG DAG YIN ZHE NA, GSHE BA LA YANG
SLAR MI GSHE BA DANG, KHROS

KYANG SLAR MI KHRO BA DANG, BRDEGS KYANG SLAR MI RDEG PA DANG,
MTSANG BRUS KYANG SLAR MI BRU BA'O, ,LTUNG BA RIS DU YOD CE NA,
LNGA STE, LNGA PO GANG DAG CE NA, PHAS PHAM PAR 'GYUR BA'I RIS
DANG, DGE 'DUN LHAG MA'I RIS DANG, LTUNG BYED KYI RIS DANG, SO
SOR BSHAGS PA'I RIS DANG, BSLAB PA'I

RIS ZHES BYA BA'O, ,DE LA PHAS PHAM PAR 'GYUR BA DU YOD CE NA,
BZHI STE, BZHI PO GANG DAG YIN ZHE NA, MI TSANGS PAR SPYOD PA
DANG, MA BYIN PAR LEN PA DANG, MI GSOD PA DANG, MI'I CHOS BLA MA
SMRA BA'O, ,DGE 'DUN LHAG MA'I CHOS DU YOD CE NA, BCU GSUM MO,
,BCU GSUM PO GANG DAG YIN ZHE NA, 'BYIN

PA DANG; LUS KYIS REG PA DANG, 'KHRIG TSIG SMRA BA DANG, BSNYEN
BKUR BSNGAGS PA DANG, SMYAN BYED PA DANG, KHANG PA RTZIG PA DANG,
GTZUG LAG KHANG RTZIG PA DANG, GZHI MED PA'I CHOS KYIS SMRA BA
DANG, GZHAN GYI CHA DANG MTHUN PAS RJES SU SMRA BA DANG, DGE 'DUN
GYI DBYEN BYED PA DANG DE'I

@67B RJES SU PHYOGS PA DANG, KHYIM SUN 'BYIN PA DANG, BKA' BLO MI
BDE BAR BYED PA'O, ,LTUNG BYED KYI CHOS DU YOD CE NA, BRGYA PHRAG
GCIG DANG NYI SHU LHAG PA'O, ,SPANG BA'I LTUNG BYED KYI CHOS SUM
CU PO GANG DAG YIN, LTUNG BA 'BA' ZHIG DGU BCU NE GANG DAG YIN,
SPANG BA'I LTUNG BYED KYI CHOS SUM CU PO NI

GOS 'CHANG BA DANG, 'BRAL BA DANG, ZLA BA GCIG LAS LHAG PA DANG,
'KHRUR 'JUG PA DANG, LEN PA DANG, SLONG BA DANG, STOD G-YOGS SMAD
G-YOGS MTHAR THUG PA LAS LHAG PA DANG, MA BSTABS PA'I GOS KYI RIN
DANG, SO SO BA DANG, GOS KYI RIN BSKUR BA ZHES BYA BA'O, ,

SRIN BAL DANG, NAG PO 'BA' ZHIG DANG, CHA GNYIS DANG, LO DRUG
DANG, GDING BA MTHO GANG MA GLAN PA DANG, BAL KHUR BA DANG, BAL
GYI LAS DANG, GSER DNGUL LEN PA DANG, MNGON MTSAN CAN DANG, NYO
TSONG NGO, ,LHUNG BZED LHAG PA 'CHANG BA DANG, LHUNG BZED GZHAN
TSOL BA DANG,

'THAG PA DANG, 'THAG PA BSKYED PA DANG, BYIN 'PHROG DANG, BRTAD
PA LAS BYUNG BA DANG, ZHAG DRUG LAS LHAG PAR 'BRAL BA DANG, DBYAR
GYI GOS RAS CHAN GYI DANG, BSNGOS PA GZHAN DU BSKYUR BA DANG,
ZHAG BDUN BA ZHES BYA BA DAG GO, ,LTUNG BA 'BA' ZHIG DGU BCU GANG
DAG YIN ZHE NA,

BRDZUN DU SMRA BA DANG, DGE SLONG GI SKYON SMRA BA DANG, DGE
SLONG GI DBYEN DANG, LAS DKRUGS PA DANG, STON PA DANG, 'DON PA
DANG, GNAS NGAN LEN BRJOD PA DANG, MI CHOS BLA MA SGROGS PA DANG,
SKUR PA 'DEBS PA DANG, BSLAB PA LA KHYAD DU GSOD PA'O, ,SA BON
'JOMS PA DANG,

'PHYA BA DANG, BSGO BA DANG, MAL KHRI DANG, GDING BA DANG, GTZUG
LAG KHANG NAS SKROD PA DANG, PHYIS GNON BYED PA DANG, RKANG PA
DBYUNG BA'I KHRI LA 'DUG PA DANG, SROG CHAGS DANG BCAS PA'I CHU
LA SPYOD PA DANG, GTZUG LAG KHANG ZHES BYA BA'O, ,MA BSKOS PAR
STON PA DANG, NYI MA

NUB KYI BAR DU STON PA DANG, ZAS CUNG ZAD TZAM GYI PHYIR STON PA
DANG, GOS SBYIN PA DANG, GOS BYED PA DANG, DGE SLONG MA DANG BCAS
PA'I LAM DANG, DGE SLONG MA DANG BCAS PA'I CHU LA 'GRO BA DANG,
BUD MED DANG STAN GCIG PA DANG, DGE SLONG MA DANG GNAS GCIG PA
DANG, DGE

@68A *, ,SLONG MAS NYE BAR SBYOR DU BCUG PA'I ZAS SO, ,ZAS YANG
YANG ZA BA DANG, 'DUG GNAS GCIG TU LHAG PAR ZA BA DANG, LTUNG
BZED DO GSUM LAS LHAG PAR LEN PA DANG, STAN GCIG PA'I ZAS DANG,
SPANGS PA LA STOBS PA DANG, 'DUS SHING ZA BA DANG, DUS MA

YIN PAR ZA BA DANG, SOGS 'JOG ZA BA DANG, BYIN LEN MA BYAS PAR ZA
BA DANG, BSOD PA BLANGS NAS ZA BA'O, ,YANG SROG CHAGS YOD PA'I
CHU LA SPYOD PA DANG, NYAL PO BYED PAR 'DUG PA DANG, DER 'GRENG
BA DANG, GCER BU PA LA SBYIN PA DANG, DMAG LA LTA BA DANG, DER
ZHAG GNYIS

LAS LHAG PAR GNAS PA DANG, DER YANG BSHAMS PA DKRUGS PA DANG,
RDEG PA DANG, GZAS PA DANG, DGE SLONG GI LTUNG BA 'CHAB PA'O,
,ZAS GCOD PA DANG, ME LA REG PA DANG, 'DUN PA PHYIR LEN PA DANG,
BSNYEN PAR MA RDZOGS PA DANG, NUB GNYIS LAS LHAG PAR NYAL

BA DANG; BAR CHAD KYI CHOS BAR DU MI GCOD ZER BA DANG, DE DANG
GNAS GCIG TU NYAL BA DANG, DGE TSUL BSNYIL BSDUD PA DANG, KHA DOG
MA BSGYUR BA DANG, GZHAN GYI RIN PO CHE LA REG PA DANG, KHRUS
YANG YANG BYED PA'O, ,DUD 'GRO GSOD PA DANG, 'GYOD PA BSKYED PA
DANG, G-YA'

DGAG PA DANG, CHU LA RTZE BA DANG, BUD MED DANG LHAN CIG NYAL BA
DANG, SDANGS PAR BYED PA DANG, SBED PA DANG, GDENG MED PAR SPYOD
PA DANG, GZHI MED PAR SKUR BA DANG, BUD MED DANG 'GRON LAM DU
'GROGS PA'O, ,RKUN MA DANG 'GROGS PA DANG, LO MA TSANG BAR BSNYEN
PAR RDZOGS PA DANG,

SA RKO BA DANG, LHAG PAR BDAG GIR BYED PA DANG, BSLAB PA STON PA
LAS PHYIR ZLOG PA DANG, NYAN RNAS 'DUG PA DANG, MI SMRA BAR 'GRO
BA DANG, MA GUS PA DANG CHANG 'THUNG BA DANG, DUS MA YIN PAR
SPYOD PA ZHES BYA BA'O, ,GRONG DU RGYU BA DANG, RGYAL PO'I KHYIM
DU NUB MO 'GRO BA DANG, BSLAB PA'I GZHI

'DON PA NA RGOD PAS GNAS PA DANG, KHAB RAL SGRUB PA DANG, KHRI
RKANG MTHON PO BYED PA DANG, SHING BAL BTING BA DANG, GDING BA
DANG G-YAN PA DAG DGAB PA DANG, DBYAR GYI GOS RAS CHEN GYI DANG,
BDE BAR GSHEGS PA'I CHOS GOS KYI DAG GO, ,SO SOR BSHAGS PA'I CHOS
DU YOD CE NA, BZHI

@68B STE DGE SLONG MA LA BSOD SNYOMS LEN PA DANG, DE ZHAL TA BYED
PA LA MA BSGO BAR ZA BA DANG, KHYIM SDOM PAS BSDAMS PA 'DRAL BA
DANG, DGON PA 'JIGS PA DANG BCAS PA'I ZHES BYA'O, ,BSLAB PA'I
CHOS DU ZHE NA, BRGYA RTZA BCU GNYIS TE, GANG DAG CE NA, SHAM
THABS LA YANG RNAM BDUN TE, KUN

NAS ZLUM POR BGO BA DANG, HA CANG RTZENGS PA MA YIN PA DANG, HA
CANG 'JOL BA DANG, GLANG PO CHE'I SNA LTA BU DANG, RTA YA'I LO MA
LTA BU DANG, 'BRU'I PHUR MA LTA BU DANG, SBRUL MGO'I GDENGS KA
LTA BUR MA YIN PAR CIG CAR BSLAB PAR BYA'O, ,DE LA CHOS GOS LA
YANG RNAM PA GSUM STE,

CHOS GOS ZLUM POR BGO BA DANG, HA CANG RTZENGS PA DANG, 'JOL BA
MA YIN PAR BGO BA'O, ,SHIN TU BSDAMS PA LA SOGS PA NI LNGA STE,
KHYIM DU 'GRO BA'I BSLAB PA'O, ,SHIN TU BSDAMS PA DANG, LEGS PAR
BGOS PA DANG, SGRA BSKYUNG BA DANG, MIG MI G-YENGS PA DANG, GNYA'

SHING GANG TZAM DU BLTA ZHING 'GRO BA'O, ,MGO G-YOGS PA LA SOGS
PA NI LNGA STE, KHYIM DU 'GRO BA'I BSLAB PA'O, ,MGO MI G-YOGS PA
DANG, MI BRDZE BA DANG, MI GZAR BA DANG, GNYA' GONG DU MI BSNOL
BA DANG, LHAG PAR MI BSNOL BA'O, ,MI MCHOD BA LA SOGS PA LNGA
YANG,

KHYIM DU 'GRO BA'I BSLAB PA STE, MI MCHONG BA DANG, MI BRKYANG BA
DANG, TZOG PUS MA YIN PA DANG, BRANG BAS MA YIN PA DANG, DKUR MI
BRTEN PA'O, ,LUS LA SOGS PA LNGA YANG, KHYIM DU 'GRO BA'I BSLAB
PA STE, LUS MI BSGYUR BA DANG, LAG PA MI KYOG PA DANG, MGO MI
BSGYUR BA

DANG; PHRAG PA MI SPRAD PA DANG, LAG PA MI SBREL BA'O, ,'DUG PAR
BYA BA STAN NI DGU STE, KHYIM DU 'DUG PA'I BSLAB PA'O, ,STAN LAM
BSKO BA DANG, MA BRTAGS PA DANG, LJID KYIS MI DBAB PA DANG, RKANG
PA MI BSNOL BA DANG, BRLA MI BSNOL BA DANG, LONG DU MI BRTZEGS PA
DANG,

RKANG PA MI DGUG PA DANG, RKANG PA MI GDANGS PA DANG, MDOMS MI
BSTAN PA'O, ,BYIN LEN BYA BA NI BRGYAD DE, ZAS BLANG BA'I DUS KYI
BSLAB PA'O, ,LEGS PAR ZAS BLANG BA DANG, MU DANG MNYAM PAR MA YIN
PA DANG, TSOD MA DANG MNYAM PAR MA YIN BA DANG, MTHAR TSIGS DANG,
LHUNG

@69A *, ,BZED LA BLTA BA DANG, MA 'ONGS PAR LHUNG BZED MI BZED PA
DANG, 'DOD PA'I PHYIR PHAN TSUN MI DGAB PA DANG, BZA' BA DANG
BCA' BA'I STENG DU LHUNG BZED MI GZUNG BAR RO, ,ZAS LA LEGS PAR
BYA BA DRUG NI, ZAS ZA BA'I DUS KYI BSLAB PA STE, LEGS PAR ZAS

BZA' BA DANG, KHAM HA CANG MI CHE BA DANG, CHUNG BA MA YIN PA
DANG, RAN PA DANG, MA GZAS PAR KHA MI GDANGS PA DANG, KHA KHAM
GYIS BKANG STE MI SMRA BA'O, ,TZUG TZUG LA SOGS PA LNGA YANG, ZAS
ZA BA'I DUS KYI BSLAB PA STE, TZUG TZUG DANG, LCAG LCAG DANG, HU
HU DANG, PHU PHU

MI BYA BA DANG, LCE PHYUNG STE ZAS MI ZA BA'O, ,'BRU NAS THA DAD
BYED PA LNGA YANG, ZAS ZA BA'I DUS KYI BSLAB PA STE, 'BRU NAS THA
DAD DU MA YIN PA DANG, 'PHYAS MI GDAGS PA DANG, MKHUR BA MI SPO
BA DANG, RKAN MI GTOGS PA DANG, KHAM 'PHROR MI GCAD PAR ZAS BZA'
BA'O, ,LAG PA

LDAG PA LA SOGS PA LNGA YANG, ZAS ZA BA'I DUS KYI BSLAB PA STE
LAG PA MI SPRUGS PA DANG, LHUNG BZED MI BYOG PA DANG, LAG PA MI
LDAG PA DANG, LHUNG BZED MI BSKYAM PA DANG, MCHOD RTEN 'DRA BA
BCOM STE MI BZA' BA'O, ,'PHYAS LA SOGS PA RNAM PA BZHI NI, GZHAN
GYI SEMS

BSRUNG BA LA SOGS PA'I BSLAB PA STE, 'PHYAS KYI BSAM PAS MI BLTA
BA DANG, LAG PA ZAS DANG 'BAGS PAS CHU SNOD LA MI GZUNG BA DANG,
ZAS DANG 'BAGS PAS DRUNG NA MO LA MI GTOR BA DANG, MA DRIS PAR
CHU ZAS DANG 'BAGS PA KHYIM GZHAN DU MI DBO BAR BSLAB PAR BYA'O,
,LHUNG BZED

LA YANG RNAM PA BCU STE, LHUNG BZED KYI BSLAB PA STE ZAS KYI LHAG
MA LHUNG BZED KYIS MI DOR BA DANG, GZHI MED PAR LHUNG BZED MI
GZHAG PA DANG, GAD KHAR MA YIN PA DANG, G-YANG SAR MA YIN PA
DANG, DKAN GZAR POR LHUNG BZED MI GZHAG PA DANG, 'GRENG STE MI
BKRU BA

DANG; GAD KHA DANG, G-YANG SA DANG, DKAN GZAR BO MA YIN PAR LHUNG
BZED GZHAG PAR BYA, RGYUN LAS BZLOG STE MI BCU BAR BSLAB PAR
BYA'O, ,'GRENG BAR BYED PA LA SOGS PA LNGA NI, CHOS BSHAD PA'I
DUS KYI BSLAB PA STE, MI NA BAR 'DUG PA DANG, NYAL BA DANG, STAN

@69B MTHON PO LA 'DUG PA DANG, MDUN DU 'GRO BA DANG, LAM NAS 'GRO
BA LA 'GRENG BA DANG, 'DUG PA DANG, DMA' BA LA 'DUG PA DANG, PHYI
NAS 'GRO BA DANG, 'GRAM NAS 'GRO BA LA CHOS MI BSHAD PA'O, ,MGO
G-YOGS PA RNAM PA LNGA YANG, CHOS BSHAD PA'I DUS KYI BSLAB PA
STE, MI NA

BAR MGO G-YOGS PA DANG, BRDZES PA DANG, GZAR BA DANG, GNYAR BSNOL
BA DANG, LTAG PAR BSNOL BA LA CHOS MI BSHAD DO, ,DO KER CAN LA
SOGS PA LNGA YANG, DUS DE'I BSLAB PA STE, MI NA BAR SKRA DO KE RA
CAN DANG, ZHVA GYON PA DANG, MGO COD PAN CAN DANG, PHRENG BA CAN

DANG; DKRIS PA LA CHOS MI BSHAD DO, ,GLANG CHEN LA SOGS PA BZHON
BA LNGA YANG, DUS DE'I BSLAB PA STE, GLANG PO CHE DANG, RTA DANG,
KHYOGS DANG BZHON PA'I STENG NA 'DUG PA DANG, MCHIL LHAM GYON PA
RNAMS LA CHOS MI BSHAD DO, ,LAG NA 'KHAR BA LA SOGS DRUG 'DI YANG

DE'I DUS KYI BSLAB PA STE, MI NA BAR LAG NA 'KHAR BA DANG, GDUGS
DANG, MTSON CHA DANG, RAL GRI DANG, DGRA CHA THOGS PA DANG, GO
CHA GYON PA LA CHOS MI BSHAD DO, ,NA BA RNAM PA BZHI RNAMS TE, MI
NA BA'I DUS KYI BSLAB PAR BYA'O, ,MI NA BAR 'GRENG BAS DUS KYIS
BSHANG GCI

MI BYA; CHU'I NANG DU BSHANG GCI DANG, MCHIL MA DANG, SNABS DANG,
SKYUGS PA DANG, RLUGS PA MI DOR RO, ,RTZVA SNGON PO LA DE DAG MI
DOR RO, ,GNOD PA MA BYUNG BAR SHING LA MI GANG LAS 'THOR MI 'DZEG
PAR BSLAB PAR BYA'O, ,DE LTA BU'I BSLAB PA'I GNAS NYIS BRGYA LNGA
BCU RTZA

GSUM LHAG PA 'DI DAG BSRUNGS SHING MA 'DAS NA DE'I 'BRAS BU NI
GANG, PHAN YON NI CI YOD, GANG GIS MA BSRUNGS SHING 'DAS PA DE
DAG GI RNAM PAR SMIN PA NI GANG YIN NYES DMIGS NI CI YOD CE NA,
DE LA GANG BSRUNGS PA DE NI TSANGS PA MTSUNGS PAR SPYOD PA MKHAS
PA RNAMS KYIS

RAB TU BSNGAGS PAR 'GYUR, 'CHI BA'I DUS BYED PA'I TSE 'GYOD PA
MED PAR 'GYUR RO, ,DE LA PHAS PHAM PAR 'GYUR BA BSRUNGS NA, LUS
ZHIG PA'I 'OG TU GZHAN 'PHRUL DBANG BYED KYI LHA RNAMS DANG SKAL
BA MNYAM PAR SKYE BAR 'GYUR RO, ,DGE 'DUN LHAG MA BSRUNGS NA LUS

@70A *, ,ZHIG PA'I 'OG TU 'PHRUL DGA'I LHA RNAMS DANG SKAL BA
MNYAM PAR SKYE BAR 'GYUR RO, ,DE LA LTUNG BA SBOM PO BSRUNGS NA
LUS ZHIG PA'I 'OG TU DGA' LDAN GYI LHA RNAMS DANG SKAL BA MNYAM
PAR SKYE BAR 'GYUR RO, ,LTUNG BYED BSRUNGS NA 'THAB BRAL DU
SKYE'O, ,SO SOR

BSHAGS PA BSRUNGS PAS NI SUM CU RTZA GSUM PA'O, ,BSLAB PA'I CHOS
BSRUNGS PAS NI RGYAL CHEN BZHI'I RIGS KYI LHAR SKYE'O, ,GAL TE
YANG DAG PAR BSTEN NA NI MYA NGAN LAS 'DAS SO, ,DE LA DE DAG MA
BSRUNGS PAS NI, TSANGS PA MTSUNGS PAR SPYOD PA RNAMS KYIS SMAD
PAR

'GYUR, 'GYOD PA DANG BCAS PAS 'CHI BA'I DUS BYED PAR 'GYUR RO,
,PHAS PHAM PAR 'GYUR BA LAS 'DAS PAS NI, TSA BA'I DMYAL BA CHEN
POR SKYE BAR 'GYUR RO, ,LHAG MA'I CHOS LA SA 'DAS PAS NI NGU 'BOD
CHEN POR RO, ,LTUNG BA SBOM PO LAS 'DAS PAS NI NGU 'BOD DU'O, ,

LTUNG BYED LAS 'DAS PAS NI BSDUS 'JOMS SU'O, ,SO SOR BSHAGS PA
LAS 'DAS PAS NI THIG NAG TU'O, ,BSLAB PA'I CHOS LAS 'DAS PAS NI
YANG SOS SU SKYE'O, ,MA NGES PA NI GNYIS TE, DBEN PA SKYABS YOD
'DUG PA'O, ,RTZOD PA ZHI BAR BYED PA'I CHOS DU YOD CE NA, RTZONG

BA ZHI BAR BYED PA'I CHOS NI BDUN TE, MNGON SUM DRAN PA MA MYOS
DANG, ,DE BZHIN GANG MANG NGO BO NYID, ,RTZVA RNAMS BKRAM PA LTA
BU DANG, ,KHAS BLANG BAR YANG BYA BA'O, ,YID BRTAN PAR BYA BA DU
YOD CE NA, LNGA STE, LNGA GANG DAG CE NA, CHU TSAGS YID BRTAN PA
DANG, BKOD MA YID BRTAN

PA DANG, YID CHES PAS YID BRTAN PA DANG, DGE SLONG YID BRTAN PA
DANG, DGE 'DUN YID BRTAN PA'O, ,YONGS SU LONGS SPYOD PA DU YOD CE
NA, BZHI STE, BZHI PO GANG DAG CE NA, BDAG PO YONGS SU LONGS
SPYOD PA DANG, BYIN PA LEN PA YONGS SU LONGS SKYED PA DANG, RJES
SU

GNANG BA YONGS SU LONGS SPYOD PA DANG, SBYIN PO YONGS SU LONGS
SPYOD PA DANG, MI SPYOD PA'I YONGS SU LONGS SPYOD PA'I LNGA PA'O,
,YANG SMRAS PA, MI SLOB PA NI BDAG POR BSHAD, ,SLOB PA LEN PA
SPYOD PA YIN, ,BSAM GTAN KLOG DANG LDAN PA NI, ,GZI BRJID LDAN
PAS RJES GNANG

@70B BRJOD; ,SKYON PO SPYOD PA LHAG MA STE, ,LE LOS NYAMS PA'I
BDAG NYID YIN, ,GTZUG LAG KHANG SOGS LONGS SPYOD LA, ,TSUL 'CHAL
RNAMS KYIS SPYOD PA BKAG ,GSO SBYONG DU YOD, NYI SHU RTZA BZHI
STE, DGUN ZLA 'BRING BO DANG, DPYID ZLA RA BA DANG, THA CHUNGS
DANG, DBYAR

ZLA 'BRING PO DANG, STON ZLA RA BA DANG, THA CHUNGS RNAMS KYI MAR
NGO'I GSO SBYONG NI BCU BZHI PA'O, ,LHAG MA RNAMS NI BCO LNGA
PA'O, ,DGE SLONG DANG PO'I LO DRI BA RDZOGS SO,, ,,DPAL RA SA'I
GTZUG LAG KHANG GI 'OD MCHOG DNGOS GRUB GTZUG LAG KHANG DU, RGYA
GAR GYI

MKHAN PO D'I PAm KA RA SHR'I DZNY'A NA DANG, LO TZ'A BA DGE SLONG
TSUL KHRIMS RGYAL BAS BSGYUR CING ZHUS TE GTAN LA PHAB PA, ,,