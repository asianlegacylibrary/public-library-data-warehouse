@117A *, ,LAS DANG PO PA'I TSOGS SOG BZHUGS,, #, ,YE SHES NYI MAS NYON
MONGS MTSO SKEMS SHING, ,'JAM PA'I GSUNG GIS SRID PA GSUM SGROL
BA, ,YID BZHIN NOR LTAR SEMS CAN RE SKONG BA'I, ,MGON PO 'JAM
PA'I DBYANGS LA PHYAG 'TSAL LO, ,TSOGS SOG RNAL

'BYOR RNAMS LA PHAN GDAGS PHYIR, ,BYA BA'I CHO GA'I RIM PA BDAG
GIS DBYE, ,RNAL 'BYOR RNAM PA GNYIS SU BSTAN, ,DNGOS GRUB SGRUB
DANG TSOGS SOG PA'O, ,DNGOS GRUB BSGRUB PAR BYA BA'I THABS,
,RGYUD DANG BLA MA SO SO YI, ,GDAMS NGAG DAG LAS GSAL BAR BSHAD,,

TSOGS SOG RIM PA GNYIS YIN TE, ,RIGS PA DANG NI LUNG YIN NO,
,RIGS PAS PHYE NA GNYIS YIN TE, ,SLOB DPON BYED DANG SLOB MAR
GNAS, ,SLOB DPON LA YANG RNAM GSUM STE, ,RAB DANG 'BRING DANG THA
MA'O, ,SLOB MA LA YANG DE BZHIN NO, ,GANG ZAG DRUG GI BYA BA NI,,

BYE BRAG THUN MONG GNYIS SU BSTAN, ,SLOB DPON RAB KYI BYA BA NI,
,THUN DRUG TU NI SGRUB PA DANG, ,DBANG BSKUR CHOS BSHAD DKYIL
'KHOR DANG, ,SBYIN SREG RAB GNAS GTOR MA BYA, ,SLOB DPON 'BRING
GI BYA BA NI, ,THUN BZHI RU NA SGOM PA DANG, ,CHOS BSHAD SBYIN
SREG GTOR RAB

GNAS; ,SLOB DPON THA MA'I BYA BA NI, ,THUN GSUM DU NI SGOM PA
DANG, ,SBYIN SREG RAB GNAS GTOR MA BYA, ,SLOB MA RAB KYI BYA BA
NI, ,THUN DRUG SGOM DANG MCHOD GTOR GSUM, ,SLOB MA 'BRING GI BYA
BA NI, ,THUN BZHIR SGOM DANG MCHOD GTOR GNYIS, ,SLOB MA THA MA'I
BYA BA NI, ,THUN

@117B GSUM SGOM DANG MCHOD GTOR GCIG ,DE NI BYE BRAG CHO GA'O,
,SLOB DPON SLOB MA GNYIS LA YANG, ,DAM BCAS PA DANG MA BCAS PA'I,
,BYE BRAG GNYIS SU SHES PAR BYA, ,THUN MONG RIM PA'I CHO GA NI,
,BSGRUB DANG SGRUB THABS BSGOM PA DANG, ,KHRUS DANG BLA MA PHYAG
'TSAL DANG, ,

KHA TON 'DON DAD GLEGS BAM KLOG ,RGYUN CHAGS BDUN DANG CHOS SPYOD
DANG, ,DE NAS KHA ZAS RNAL 'BYOR BYA, ,S'ATZTSA GDAB DANG BSKOR
BA DANG, ,DUS KUN BYA BA'I SPYOD LAM DANG, ,NYIN PHYED DUS KYI
CHOS SPYOD DANG, ,DGONGS DAG CHOS SPYOD RGYAS PAR BYA, ,NYAMS
BSHAGS SNYING GA'I

DKYIL 'KHOR DANG, ,GNYIS MED SBYOR BAS NYAL BA'O, ,THUN MONG
BSDUS PA BCU DANG GSUM, ,DE LA LDANG BA'I DUS SU NI, ,STONG PA
NYID LA GNAS PA LAS, ,LHA MO BZHIS BSKUL LDANG BAR BSAM, ,SGRUB
THABS SO SO'I GZHUNG LAS GSAL, ,KHRUS LA RNAM BZHIR SHES PAR BYA,
,CHU

YI RDUL PHRAN 'DUS PA LAS, ,KHRO BO BDUD RTZI 'KHYIL PAR GYUR,
,SKU MDOG LJANG SER ZHAL GCIG PA, ,PHYAG GNYIS MTSAN LDAN 'JIGS
PA'I GZUGS, ,G-YAS NA SNA TSOGS RDO RJE LA, ,G-YON NA BDUD RTZIS
BKANG THOD BSNAMS, ,DE YIS BGEGS BSKRAD GYUR PAR BSAM,,

RANG SNYING H'Um LAS SPYAN SOGS SPROS, ,BDUD RTZI'I BUM PA PHYAG
NA BSNAMS, ,RANG GI LUS LA DBANG BSKUR BSAM, ,BSKUR BAS LUS KUN
BDES GANG BAS, ,DRI MA KUN NAS DAG PAR BSAM, ,BDUD RTZIR BYIN
BRLABS CHU YIS NI, ,DZAMBHA LA YI DBU BKRUS BSAM, ,AA K'A RO YI

SNGAGS SOGS KYIS, ,YI DAGS KUN LA CHU SBYIN BYA, ,PHYAG 'TSAL CHO
GA GNYIS SHES BYA, ,TING 'DZIN LDAN PA'I BLA MA LA, ,DUS SU GUS
PAS PHYAG 'TSAL BYA, ,TING 'DZIN LDAN PA'I BLA MA LA, ,LAG PA DAL
BAS SGO BRDUNGS NAS, ,GUS PAS PHYAG 'TSAL KHAMS BDE ZHU, ,BYA

BAR 'OS PA'I GDAMS NGAG NOD, ,KHA TON GLEGS BAM KLOG PAS NI,
,BSAM PA'I RIM PA BZHIR SHES BYA, ,BDAG NYID GSUNG GI RDO RJE
'AM, ,YI DAM SO SO'I LHAR BSAMS NAS, ,MDUN DU LHA KLU LA SOGS
BSAM, ,ZAB MO'I MDO SOGS LEGS GDON BYA, ,DE YIS DE

@118A *, ,RNAMS TSIM GYUR NAS, ,GNYIS MED YE SHES DON RTOGS BSAM
,RGYUN BSHAGS BDUN LDAN CHO GA NI, ,BCU GSUM DU NI SHES PAR BYA,
,MAndAL SHIN TU MDZES PA LA, ,BDUD RTZI LA SOGS DRIS BYUGS LA,
,ME TOG YID 'ONG SIL BKRAM NAS, ,PHYOGS

BCU DUS GSUM BZHUGS PA YI, ,DKON MCHOG GSUM PO DE BSAMS NAS, ,YON
TAN PHUN TSOGS KYIS BSTOD PA'I, ,GUS PA'I TSUL GYIS PHYAG 'TSAL
BYA, ,CI 'BYOR MCHOD PA BSHAMS NAS NI, ,RIM PA JI BZHIN SNGAGS
DANG DBUL, ,SDIG PA THAMS CAD BSHAGS PA DANG,,

BYED PA YANG NI BSDAM PA DANG, ,BSOD NAMS KUN LA YI RANG BYA,
,DKON MCHOG GSUM LA SKYABS 'GRO BYA, ,BYANG CHUB MCHOG TU SEMS
BSKYED BYA, ,CHOS KYI 'KHOR LO BSKOR BSKUL BYA, ,MYA NGAN 'DA' LA
GSOL 'DEBS DANG, ,BDAG GI LUS SOGS DBUL BA DANG, ,DGE KUN

BYANG CHUB MCHOG TU BSNGO, ,DKON MCHOG GSUM DGYES GNANG SBYIN
BSAM, ,KHA ZAS KYI NI RNAL 'BYOR NI, ,SBYANG DANG ZA GTOR SBYIN
SREG NI, ,NANG DANG BLA MED BZHIR SHES BYA, ,SBYANG DANG ZA GTOR
SO SO'I GZHUNG, ,SNYING GAR YI DAM LHA BKOD DE, ,BDUD RTZIR BYIN
BRLABS ZAS

KYIS NI, ,DKYIL 'KHOR DE LA TSIM PAR BSAM, ,DE NI NANG GI SBYIN
SREG GO, ,TSIM PA'I YE SHES 'OD 'PHROS PAS, ,SEMS CAN SDIG BSREGS
SLAR 'DUS NAS, ,BDAG LUS BSREGS NAS STONG PAR BSAM, ,BLA MED
SBYIN SREG YIN PAR BSHAD, ,S'ATZTSA GDAB PA'I RNAL 'BYOR

NI; ,SA CHU ME DANG BYE BA LA, ,NAM MKHA' LA YANG GDAB PAR BYA,
,CHO GA'I RIM GZHUNG BZHIN BYA, ,BSKOR BA'I RNAL 'BYOR BSHAD PAR
BYA, ,DUS GSUM SANGS RGYAS MDUN BSAMS NAS, ,LUS KYIS G-YAS NAS
BSKOR BAR BYA, ,NGAG GIS YI GE BRGYA PA BZLA, ,YID KYIS

MCHOD PA SNA TSOGS MCHOD, ,SANGS RGYAS KUN DGYES 'OD ZER NI, ,DUS
MTHA'I ME BZHIN 'PHROS PA YIS, ,BDAG DANG SEMS CAN MA LUS PA'I,
,SGRIB PA THAMS CAD BSREGS PAR BSAM, ,DUS KUN BYA BA'I SPYOD LAM
NI, ,LUS NGAG YID GSUM BYA BA'O, ,LUS KYIS PHYAG RGYA

@118B LA SOGS BYA, ,NGAG GIS SNGAGS SOGS BZLAS PAR BYA, ,YID KYIS
KUN RDZOB LHAR BSGOM DANG, ,RANG BZHIN MED PAR MOS PAR BYA, ,MTHO
GANG TZAM GYIS 'PHAGS PA NI, ,SPYI BOR ZLA DKYIL BRTAG PAR BYA,
,AOm NI DBUS SU GNAS BSAMS NAS, ,BDUD RTZI LNGA PO 'BAB PAR BYA,,

RKANG MTHIL BAR DU LUS KHYAB NAS, ,NGAL DUB BSAL BAR GYUR PAR
BSAM, ,JI SRID MI SKYO'I BAR DU BSGOM, ,RTZA BA YAN LAG DAM TSIG
NI, ,SHES BZHIN BAG YOD BSGOM STE BSRUNG, ,NYIN PHYED CHOS SPYOD
GONG DANG MTHUN, ,DGONGS KA'I CHOS SPYOD GSUM YIN TE, ,CHOS SPYOD
DANG

NI MDO GDON DANG, ,SMON LAM DAG NI GDAB PAR BYA, ,CHOS SPYOD BYED
PA GONG MA BZHIN, ,BCU GSUM DU NI SHES PAR BYA, ,MDO GDON SHES
RAB SNYING PO DE, ,ZAB MO'I DON LA BSKUL PHYIR RO, ,DGE BA MI ZAD
BSNGO BA'I PHYIR, ,SMON LAM DAM PA GDAB PAR BYA, ,NYAMS

BSHAGS SNYING GA'I DKYIL 'KHOR NI, ,RANG NYID YI DAM LHAR BSAMS
NAS, ,DE SNYING PADMA ZLA DKYIL 'KHOR, ,RIGS LNGA 'AM YANG NA DON
GRUB NI, ,LHA NI SNYING GAR BSKYED PAR BYA, ,DE LA DON GRUB
BSKYED PA NI, ,KHAm BSAM DE LAS RAL GRI BSAM, RAL GRI KHAm LAS
'OD

'PHOS PAS, ,SEMS CAN DON BYAS SLAR 'DUS PAS, ,BDE GSHEGS LAS RIGS
NYID DU GYUR, ,SKU MDOG LJANG G-YAS SNGO G-YON DKAR, ,ZHAL GSUM
PA LA PHYAG DRUG PA, ,DANG PO GNYIS NI YUM LA 'KHYUD, ,G-YAS KYI
GNYIS PAS RAL GRI 'DZIN, ,GSUM PA SNA

TSOGS RDO RJE STE, ,G-YON GYI GNYIS PAS 'KHOR LO 'DZIN, ,G-YON
GYI GSUM PAR PADMA BSNAMS, ,DE LA SKYE MCHED BYIN GYIS BRLAB,
,SKU GSUNG THUGS KYANG BYIN GYIS BRLAB, ,DBANG BSKUR RIGS KYI
GTZO BOR GYUR, ,DE YI THUGS LAS 'OD 'PHROS TE, ,SANGS RGYAS KUN
LA

GSOL 'DI GDAB, ,RDO RJE 'DZIN PAS 'GRO SKYABS PHYIR, ,YON TAN
'BYUNG GNAS STZOL BA LTAR, ,SANGS RGYAS KUN GYIS DBANG BSKUR BA,
,DE BZHIN DU NI BDAG LA STZOL, ,DE BZHIN GSOL BA BTAB PA YIS, ,DE
BZHIN GSHEGS PA KUN MNYES NAS, ,SPYAN LA SOGS PA'I

@119A *, ,LHA MO RNAMS, ,BDUD RTZI LNGAS GANG BUM PA YIS, ,DBANG
BSKUR BAR NI BSAM PAR BYA, ,ZHAL NAS TSIG 'DI 'DON PAR BSAM,
,DBANG BSKUR BA NI RDO RJE CHE, ,KHAMS GSUM KUN GYIS PHYAG BYAS
PAS, ,GSANG BA GSUM GYI GNAS LAS BYUNG, ,DBANG

BSKUR BA NI SBYIN PAR BYA, ,ZHES NI TSIGS BCAD 'DON PAR BSAM,
,DBANG BSKUR LUS KUN BDE GANG BAS, ,DAM TSIG NYAMS PA'I SDIG PA
KUN, ,BSAL ZHING RNAM PAR DAG PAR 'GYUR, ,SPYI BOR THUGS KYI BDAG
PO BSAM, ,GNYIS MED SBYOR BAS NYAL BA NI, ,YE SHES LHA NI

GSHEGS GSOL CING, ,DAM TSIG LHA RNAMS RANG LA BSDU, ,NYI ZLA KHA
SBYOR DBUS SU NI, ,RANG RANG YUM DANG SBYOR BAR BSAM, ,YANG NA
STONG NYID RNAL 'BYOR BYA, ,THUN MONG CHO GA BCU GSUM DANG,
,KHYAD PAR CHO GA BCU GNYIS NI, ,DE GNYIS BSDOMS PAS NYI SHU
LNGA, ,SLOB

DPON RAB KYI BYA BA YIN, ,KHYAD PAR BRGYAD DANG THUN MONG DANG,
,DE DAG BSDOMS PAS NYI SHU GCIG ,SLOB DPON 'BRING GI BYA BA YIN,
,KHYAD PAR CHO GA DRUG DANG NI, ,THUN MONG BSDOMS PAS BCU DANG
DGU, ,SLOB DPON THA MA'I BYA BA YIN, ,THUN MONG BCU GSUM SLOB MA

RAB; ,'BRING DANG THA MA CI RIGS BYA, ,DE LTAR RIGS PA BSHAD ZIN
NAS, ,DA NI LUNG GIS YID CHES BYA, ,MKHA' 'GRO MA YI RDOR GUR
LAS, ,JI SRID BYANG CHUB SNYING PO'I BAR, ,DKON MCHOG GSUM NI
SPANG MI BYA, ,RTAG TU DAM TSIG BSRUNG BAR BYA, ,RDO RJE DRIL
BU'ANG

GZUNG BAR BYA, ,RTAG TU SBYIN SREG GSAL BAR BYA, ,RTAG TU DKYIL
'KHOR BZHENGS PAR BYA, ,RTAG TU BDE GSHEGS RAB GNAS BYA, ,'BYUNG
PO CHE LA GTOR MA SBYIN, ,PHYAG RGYA BCING BA RNAMS SPANG ZHING,
,MCHOD RTEN LAS NI MI BYA ZHING, ,RDO RJE GSUM MCHOG PHYAG MI
BYA, ,DKYIL

'KHOR LA SOGS LUS KYI LAS, ,RMI LAM DU YANG MI BYA ZHING, ,SLOB
DPON GZHAN LA PHYAG MI BYA, ,BLA MA RGAN LA PHYAG 'TSAL TE, ,RTAG
PAR RGYUN DU SNGAGS BZLA ZHING, ,BSAM GTAN GNYIS KYANG RNAM PAR
SPANG, ,RTAG TU SLOB MA BSDU MI BYA, ,RTAG PA RU NI CHOS BSHAD
KYIS, ,

@119B RTAG TU SEMS CAN BSKYAD BAR BYA, ,RTAG TU SANGS RGYAS CHER
MNYES BYA, ,DZAMBHA LA LA CHU SBYIN BYA, ,LAS RNAMS THAMS CAD
YANG DAG SPYAD, ,BYE MA'I MCHOD RTEN LAS LA YANG, ,MKHAS PAS CHO
GA BZHIN DU BYA, ,GZHAN YANG RGYUD RNAMS DU MA LAS, ,BYA BA'I RIM
PA MANG DU

GSUNGS; ;BSOD NAMS YE SHES TSOGS 'DOD PAS, ,RTAG TU DAD DANG
BRTZON 'GRUS DRAN PA DANG, ,SHES BZHIN TING 'DZIN MCHOG LA GNAS
BYAS NAS, ,G-YENG SPANGS BAG YOD TSUL GYIS NI, ,RTAG TU DAL BSTEN
PAR GYIS, ,BDAG NI BLO CHUD SHES RAB DMAN GYUR KYANG, ,TSOGS

SOG RNAL 'BYOR RNAMS LA PHAN DON DU, ,CHO GA'I RIM PA CUNG ZAD
BSDEBS PA LAS, ,'PHAGS DANG MKHA' 'GRO'I TSOGS RNAMS BZOD PAR
MDZOD, ,BDAG PHAN SNYING RJE'I SEMS KYIS 'DI BRTZAMS PAS, ,BSOD
NAMS DRI MED PHUN TSOGS GANG THOB PAS, ,NAM MKHA'I MTHAS

KLAS SEMS CAN MA LUS KUN, ,RDO RJE 'DZIN PA'I SA DGE THOB PAR
SHOG ,SLOB DPON SRID GSUM RNAM PAR DAG PA'I RDO RJES MDZAD PA'I
LAS DANG PO'I TSOGS SOG BYA BA'I RIM PA MDOR BSDUS PA RDZOGS SO,,
