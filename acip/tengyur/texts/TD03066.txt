@120B #, ,RGYA GAR
SKAD DU, SU SIDDHI KA RA SAm GRA HA S'ADHA NAm, BOD SKAD DU, LEGS
PAR GRUB PAR BYED PA'I SGRUB PA'I THABS BSDUS PA, SANGS RGYAS

DANG BYANG CHUB SEMS DPA' THAMS CAD LA PHYAG 'TSAL LO, ,DE NAS
SGRUB PA POS 'GRO BA MTHA' DAG LA PHAN BA BSGRUB PA DANG, DNGOS
GRUB BLA NA MED PA 'DOD PA RNAMS LA LEGS PAR GRUB PAR BYED PA
ZHES BYA BA, RIGS GSUM SPYI'I SGRUB PA'I CHO GA RAB TU GSAL BAR
BRJOD PAR BYA'O, ,DE LA RE ZHIG

DANG PO SLOB DPON GYI YON TAN DANG RJES SU MTHUN PA'I SLOB DPON
GYIS SGRUB PA PO BDAG NYID MNGON PAR DBANG BSKUR ZHING RJES SU
GNANG BA, RGYUD LAS GSUNGS PA'I SGRUB PA PO'I MTSAN NYID DANG
LDAN PA'I GSANG SNGAGS KYI MTSAN NYID LEGS PAR TSOGS PA, DNGOS
GRUB LAS KYI BYE BRAG LA MKHAS

PA MTHUN PA'I DUS KYI DBYE BA SHES PA, MCHOD PA RNAM PA LNGA'I
CHO GA RIG PA, RANG GI MTSAN NYID DANG MTHUN PA'I SNGAGS G-YOG
DANG LDAN PAS SGRUB PA'I YAN LAG GIS YO BYAD THAMS CAD BSDU BAR
BYA'O, ,DE NAS GSANG SNGAGS YONGS SU BZUNG BA'I CHO GAS GANG LA
MNGON PAR DAD PA'I GSANG

@121A *, ,SNGAGS MNOS TE, GSANG SNGAGS DANG RJES SU MTHUN PA'I
YUL JI SKAD BSTAN PA DNGOS GRUB DANG 'TSAM PA'I GNAS JI SKAD
GSUNGS PA DAG TU JI SKAD BSHAD PA'I MTSAN NYID DANG LDAN PA'I
GNAS BYA STE, SNGON DU BSNYEN PA BRTZAM PAR BYA'O, ,DE LA NYIN
GCIG BZHIN DU DUS

GSUM DU 'DI LTAR BYA STE, ,NANG PAR MAL NAS LANGS TE RIGS GSUM
GYI DAM TSIG GI PHYAG RGYA BCING BAR BYA'O, ,DE LA DAM TSIG GSUM
GYI PHYAG RGYA NI THAL MO BKAN PA LAS MDZUB MO GNYIS CUNG ZAD
TZAM BKUG STE MGO LA BZHAG PA 'DI NI DE BZHIN GSHEGS PA'I RIGS
KYI DAM TSIG GI PHYAG RGYA STE,

GSANG SNGAGS LA, AOm TA TH'A GA TOTBHA B'A YA SV'A H'A, THAL MO
SBYAR BA PADMA KHA PHYE BA'I TSUL DU BYA STE, SNYING GAR BZHAG PA
'DI NI PADMA'I RIGS KYI DAM TSIG GI PHYAG RGYA STE, GSANG SNGAGS
LA, AOm PADMO TBHA B'A YA SV'A H'A, LAG PA THAL MO BZLOG STE
SBYAR LA MTHE BONG GNYIS DANG MTHE'U CHUNG GNYIS SBYAR

NAS LTE BA'I THAD KAR BZHAG STE 'DI NI RDO RJE RIGS KYI DAM TSIG
GI PHYAG RGYA'O, ,GSANG SNGAGS LA, AOm BADZRO TBHA B'A YA SV'A
H'A, DE NAS PHYOGS BCU MTHA' YAS MU MED PA NA BZHUGS PA'I DE
BZHIN GSHEGS PA THAMS CAD MNGON SUM DU DMIGS LA GSANG SNGAGS 'DIS
PHYAG BYA'O, ,AOm SARBA TA TH'A GA TA

K'A YA B'A KA TZITTA BADZRA PRA nA MYA NA SARBA TA TH'A GA TA
BADZRA P'A DA BANDA N'Am KA RO MI, DE NAS DE DAG LA BDAG LA DBUL
BAR BYA STE, PHYOGS BCU MTHA' YAS MU MED PA NA BZHUGS PA'I SANGS
RGYAS DANG BYANG CHUB SEMS DPA' THAMS CAD LA BDAG NYID BYANG CHUB
SNYING PO LA MCHIS KYI BAR DU DUS THAMS CAD DU YONG

YE 'BUL NA, SANGS RGYAS DANG BYANG CHUB SEMS DPA' CHEN PO RNAMS
KYIS BDAG BZHES SU GSOL, BDAG LA DNGOS GRUB BLA NA MED PA STZAL
DU GSOL ZHES BYA'O, ,DE NAS BYANG CHUB TU SEMS BSKYED PAR BYA
STE, SANGS RGYAS CHOS DANG TSOGS MCHOG LA, BYANG CHUB BAR DU BDAG
SKYABS MCHI, ,

BDAG DANG GZHAN DON SGRUB SLAD DU, ,BDAG GIS BYANG CHUB SEMS
BSKYED DO, ,PHYOGS BCU DAG NA BZHUGS PA YI, ,SANGS RGYAS BYANG
CHUB SEMS DPA' GSON, ,BDAG GIS RDZOGS PA'I BYANG CHUB PHYIR, ,DE
NAS BYANG CHUB SEMS BSKYED DO, ,DE NAS KHRO BO MNOL BA MED PA'AM,
BDUD RTZI THAB

@121B SBYOR RAM, YANG NA RGYUD GZHAN LAS GSUNGS PA'I CHOGS BDAG
NYID BSRUNG BAR BYA'O, ,DE LA MNOL BA MED PA'I SNGAGS NI, AOm
BADZRA KRO DHA MA H'A BA LA HA NA DA HA PA TZA, BI DHVA NSA YA AU
TZUshMA KRO DHA H'U% PHAt, LAG PA GNYIS SOR MO PHAN TSUN BSNOL
TE, KHU TSUR BCANGS LA MTHE'U CHUNG GNYIS

GSHIBS TE BSGRENG MDZUB MO RTZE MO SBYAR BA'I GLOR MTHE BONG
GNYIS BTZUGS PA NI KHRO BO MNOL BA MED PA'I PHYAG RGYA'O, ,BDUD
RTZI THAB SBYOR GYI SNGAGS DANG PHYAG RGYA NI 'OG NAS BSHAD PAR
BYA STE, ,RGYUD GZHAN LAS GSUNGS PA NYID LAS KHONG DU CHUD PAR
BYA'O, ,DE NAS SNYING GA'I ZLA BA'I DKYIL 'KHOR LA

RNAM PAR SNANG MDZAD KYI SNYING PO'I NGO BO AA ZHES BYA BA DANG,
MGO BO LA MI G-YO BA'I NGO BO HA ZHES BYA BA 'BAR BA'I PHRENG BA
'KHRUGS PAR BSAM PAR BYA'O, ,DE NAS SVA BH'A BA SHUDDHA:SARBA
DHARM'A:SVA BH'A BA SHUDDHO&HAm ZHES BYA BAS RANG BZHIN GYIS DAG
PAR MOS PAR BYAS LA, DE NAS PHYIR BYUNG STE SO SHING BCA' BA LA
SOGS

PA BYA STE, LHA'I KHANG PA LA SOGS PA BSTAR BAR BYAS NAS KHRUS
BYED DU SONG SHIG ,GZHAN YANG PHYI ROL GYI SAR BSHANG GCI BYED
PA'I DUS DANG, ZAN ZA BA'I TSE'ANG KHRO BO MNOL BA MED PAS BSRUNG
BAR BYA STE, DE NAS SKYE BO 'DU BA DANG 'JIGS PA LA SOGS PA
SPANGS PA'I 'JUG NGOGS SU SONG STE,

GNAS GTZANG MA NAS SA BLANGS LA CHA GSUM DU BGOS TE, GNAS GTZANG
MAR GZHAG PAR BYA'O, ,SA BLANG BA'I SNGAGS NI, AOm NI KHA NA WA
SU DHE SV'A H'A, LAG PA GNYIS KYI SOR MO PHYI ROL DU BSNOL TE
BKUG NAS MDZUB MO GNYIS GSHIBS TE BSGRENG, MTHE BONG GNYIS DE'I
DRUNG DU GZHAG GO, ,'DI'I

GSANG SNGAGS DANG BCAS PAS SA LA GTUG CING BLANG BAR BYA'O, ,DANG
POR DAM TSIG GI PHYAG RGYA BCINGS LA DE NAS BLANG BAR BYA'O,
,RIGS GSUM GYI DAM TSIG GI PHYAG RGYA NI BSTAN ZIN TO, ,DE NAS
BDUD RTZI THAB SBYOR GYIS BDAG NYID BSRUNG BAR BYA'O, ,DE'I PHYAG
RGYA NI MTHE BO'I NGOS KYIS MTHE CHUNG GI SEN

MO MNAN LA SOR MO LHAG MA RNAMS RDO RJE'I MTSAN NYID DU BYA STE,
BSNOL NAS DPUNG BAR BZHAG STE, YA SOS MA MCHU MNAN PA KHRO BO'I
LTA BAS BLTA ZHING GSANG SNGAGS BRJOD PAR BYA'O, ,NA MO RATNA TRA
Y'A YA, NA MA SHTZAndA BADZRA P'A nA YE, MA H'A YAKshA SE N'A PA
TA YE, NA MO BADZRA KRO DH'A YA, TADYA TH'A,

@122A *, ,AOm HU LU HU LU, TIshthA TIshthA, BANDHA BANDHA, HA NA
HA NA, AA MRi TE H'U% PHAt, DE NAS LUS LA BGEGS BSAL BA'I PHYIR
KHU TSUR GNYIS NANG DU BCINGS TE, MDZUB MO GNYIS PHYUNG NAS
BSGRENGS NAS MGO NAS RKANG BA LA THUG GI BAR DU BRAB PAR BYA'O,
,GSANG SNGAGS LA, AOm

HA NA HA NA AA MRi TE H'U% PHAt, DE NAS RDO RJE'I GO CHA BYA STE,
THAL MO BKAN PA LAS MTHE'U CHUNG GNYIS BSNOL BA'I BAR DU SRIN LAG
GNYIS BKUG STE BZHAG ,GUNG MO GNYIS GSHIBS TE BSGRENGS LA DE'I
TSIGS GSUM PAR MDZUB MO BKUG STE, MTHE BONG SBYAR NAS MTHE BONG
GNYIS DBUS SU GZHAG

GO; ,GSANG SNGAGS LA, AOm BADZRA AAGNI PRA D'I PA T'A YE SV'A
H'A, DE NYID LAS MDZUB MO GNYIS BSKYED NAS RDO RJE'I TSUL DU BYAS
PA NI RDO RJE GO CHA'I PHYAG RGYA'O, ,NA MO RATNA TRA Y'A YA, AOm
H'U% KHA K'I LI H'U% PHAt, DE DAG LA SOGS PA'AM YANG NA SNGAGS
DANG PHYAG RGYA GZHAN GYIS KYANG BDAG NYID KYI MGO BO

DANG; DPUNG MGO GNYIS DANG, SNYING GA DANG, MGRIN PA RNAMS SU GO
CHA BYA'O, ,DE NAS SNGAGS DANG PHYAG RGYAS SA'AM CHU LA GTUGS TE
THAMS CAD DU BSAL BAR BYA'O, ,LAG PA G-YON PA'I SOR MO DBUS MA
GNYIS MTHE BOS MNAN LA, MDZUB MO DANG MTHE'U CHUNG GDU BU'I TSUL
DU BYA STE, SOR

MO DBUS MA'I TSIGS DBUS MAR GZUGS SO, ,LAG PA G-YON PA'I SOR MO
DBUS MA GSUM RDO RJE'I TSUL DU BYA STE, SKED PA'I PHYOGS SU BZHAG
PA NI BSAL BA'I PHYAG RGYA'O, ,GSANG SNGAGS LA, AOm HA NA DHU NA
MA THA BI DHVA NSA YA AUD SA RA YA PHAt, DE NAS CHU LA GSANG
SNGAGS GDAB BO, ,DKON

MCHOG GSUM DANG PHYAG NA RDO RJE LA PHYAG 'TSAL LO, ,AOm H'U% HA
NA HA NA BADZRA BADZRE nA HA, DE NAS CHU LA K'I LI K'I LA'I
SNGAGS DANG PHYAG RGYAS GTUGS TE SA LA BSANG GTOR GTOR BAR BYA'O,
,LAG PA G-YON PA'I MTHE BO'I NGOS KYIS MTHE'U CHUNG GI SOR MO
MNAN LA SOR MO LHAG MA RDO RJE'I MTSAN NYID DU

BYAS PA NI K'I LI K'I LA'I PHYAG RGYA'O, ,SNGAGS LA AOm K'I LI
K'I LA BADZRA H'U% PHAt, DE NAS SNGAGS 'DIS LAN BDUN SNGAGS SO,
,AOm BADZRA HA RA H'Um, DE NAS SA'I CHA GCIG BLANGS TE CHU'I NANG
DU LTE BA NUB TZAM DU BZHUGS TE, KHRUS RAS DANG BCAS PAR KHRUS
BYA'O, ,DE NAS SA'I CHA LHAG MAS LAG PA

@122B BKRUS TE, DBYANGS CAN GYI PHYAG RGYAS NYE REG BYA'O, ,LAG
PA G-YAS PA'I THAL MO BKAN PA LAS MDZUB MO MTHE BO'I DRUNG DU
BZHAG STE, MTHE BONG YANG MDZUB MO'I TSIGS DBUS MAR BYAS PA NI
DBYANGS CAN MA'I PHYAG RGYA'O, ,GSANG SNGAGS LA, AOm SHRU TI SMRi
TI DH'A RI nI H'U% HA, DE NAS SNGAGS

'DIS BSRUNG BA BYA STE, GTZUG PHUD BCING BAR BYA'O, ,AOm SU
SIDDHI KA RI SV'A H'A, DE NAS SA BLANGS TE GSANG SNGAGS 'DIS
BSNGAGS SHING G-YAS NAS BSKOR TE, NYI MA LA BSTAN NAS LUS LA BSKU
BAR BYA'O, ,AOm BHU DZA H'U% PHAt, DE NAS GSANG SNGAGS 'DIS CHU
LA DKRUG PAR BYA'O, ,NA MO RATNA TRA Y'A YA,

NA MA:TZAndA BADZRA P'A nA YE, MA H'A YAKshA SE N'A PA TA YE, NA
MO BADZRA KRO DH'A YA, DAm shtOTKA tA BHEE RA B'A YA, TADYA TH'A,
AOm AA MRi TA KUndA LI KHA KHA KH'A HI KH'A HI, TIshthA TIshthA,
BANDHA BANDHA, HA NA HA NA, GARDZA GARDZA, BI SPHO tA YA BI SPHO
tA YA, SARBA BIGHNAm MA H'A GA nA PA TI, DZ'I BI AANTA KA R'A YA
SV'A H'A, PHYAG RGYA NI LAG PA

G-YAS PA'I THAL MO BKAN PA LAS GUNG MO DANG SRIN LAG BKUG STE,
MTHE BO'I RTZE MOS MNAN LA MDZUB MO DANG, MTHE'U CHUNG CUNG ZAD
BKUG PA NI CHU DKRUG PA'I PHYAG RGYA'O, ,DE NAS SNGAGS 'DIS CHU
KHYOR BA GSUM DKON MCHOG GSUM LA DBUL LO, ,AOm RA TE RA TE
BUDDH'A YA SV'A H'A, DE NAS GSANG

SNGAGS 'DIS RANG GI MGO BOR SNYIM PA GSUM BLUGS SO, ,AOm AA MRi
TE H'U% PHAt, DE NAS BDUD RTZI THAB SBYOR GYI SNGAGS DRAN BZHIN
DU LCIBS KHRUS BYA'O, ,DE NAS KHRUS ZIN NAS LAG PA BKRUS TE,
GSANG SNGAGS DE NYID KYIS CHU SNYIM PA GSUM GYIS BDAG NYID DBANG
BSKUR BAR BYA'O, ,DE NAS RANG

GI LHA NYID YID KYIS SPYAN DRANGS TE PADMA'I GDAN LA BZHUGS SU
GSOL NAS GSANG SNGAGS 'DIS SKU BSIL LO, ,AOm SARBA TA TH'A GA TA
AA MRi TA SV'A H'A, DE NAS GAL TE LHA KHANG DU BZLAS BRJOD BYED
NA NI, DE'I TSE CHU'I NANG DU BDUN GSUM NYI SHU RTZA GCIG TU
GSANG SNGAGS BZLA BAR BYA'O, ,CI STE CHU'I

NANG DU ZLOS NA NI DE'I TSE SKE NUB TZAM MAM, BRLA 'AM, BYIN PA
NUB TZAM DU CHU'I NANG DU ZHUGS LA, MGO NAS BZLAS BRJOD KYI CHO
GA JI LTAR BYUNG BA BZHIN DU BSGRUB PAR BYA'O, ,DNGOS GRUB RAB
DANG 'BRING DANG, THA MA RNAMS KYI PHYIR LHA'I GNAS SU 'GRO BA'I
TSE CHU'I NANG NAS 'BYUNG STE, K'I LI K'I LA'I

@123A *, ,GSANG SNGAGS SAM, 'OG NAS 'BYUNG BA'I GSANG SNGAGS KYIS
GOS LA MNGON PAR BSNGAGS TE BGOS NAS, DE DAG NYID KYIS BSRUNG BA
BYA STE, YID LHA LA GZHOL BA DANG, MI SMRA BA DANG, 'DOD CHAGS LA
SOGS PA NYON MONGS PA THAMS CAD YONGS SU SPANGS NAS LHA'I GNAS

KYI DRUNG DU PHYIN PA DANG RKANG PA BKRUS TE NYE REG BYAS NAS
LHA'I GNAS SU ZHUGS TE, LHA RNAMS MNGON SUM DU DMIGS LA PHYAG
BYAS NAS DAM TSIG LA 'JUG PA 'DI BZLAS PAR BYA'O, ,AOm BI RA DZA
BI RA DZA MA H'A BADZRI, SA TA SA TA, S'A RA TE S'A RA TE, TRA YI
TRA YI BI DHA MA NI SAm BHANYDZA NI, TA RA MA TI SIDDHA AA

GRE TAm SV'A H'A, DE NAS LUS LA BGEGS BSAL BA'I GSANG SNGAGS DANG
PHYAG RGYA BSTAN PA BZHIN DU BYA BA'AM, YANG NA CI SHES PAS BDAG
NYID BSRUNG BAR BYA STE, DE NAS BSAL BAR BYA'O, ,SNGAR BSTAN PA'I
SNGAGS DANG PHYAG RGYA'AM YANG NA RIGS GSUM GYI LAS THAMS CAD KYI
PHYAG RGYA'AM, BDUD

RTZI THAB SBYOR GYIS SPOS CHU LA YONGS SU BZLAS NAS THAMS CAD DU
BSANG GTOR BYAS NAS BSAL BAR BYA'O, ,DE LA GSANG SNGAGS NI 'DI
DAG YIN TE, AOm shtOm BANDHA SV'A H'A, DE BZHIN GSHEGS PA'I RIGS
KYI LAS THAMS CAD PA'O, ,NA MO MA H'A SHR'I Y'A YEE, AOm SHA MA
ME SA MA YE, SOO ME SIDDHI,

SIDDHE S'A DHA YA, SHI BE SHA BAm K'A RI SH'Am K'A RI, BHO HA,
SARBA AARTHA S'A DHA NI SV'A H'A, PADMA RIGS KYI'O, ,AOm K'I LI
K'I LA BADZRA H'U% PHAt, RDO RJE RIGS KYI LAS THAMS CAD PA'O, ,NA
MO RATNA TRA Y'A YA, NA MASHTZAndA BADZRA P'A nA YE, MA H'A
YAKshA SE N'A PA TA YE, NA MO BADZRA KRO DH'A YA, TADYA TH'A, AOm
HU LU HU LU,

TIshthA TIshthA, BANDHA BANDHA, HA NA HA NA, AOm AA MRi TE H'U%
PHAt, BDUD RTZI THAB SBYOR RO, ,DE DAG NYID KYIS ME TOG LA SOGS
PAS YANG BGEGS BSAL BAR BYA'O, ,DE NAS DE DAG RIGS KYI BDAG PO'I
GSANG SNGAGS SAM, RIGS KYI SNYING POS BSANG BAR BYA'O, ,YANG NA
LAG PA G-YON PA'I PHYAG

RGYA DANG BCAS PAS THAMS CAD BSANG BAR BYA'O, ,DE NAS ME TOG LA
SOGS PA BYIN BSKYED PAR BYA STE, BSAL BA'I PHYAG RGYA NYID LAS
G-YON PA'I GUNG MO NYID LAG PA'I RDO RJES GZUNG BAR BYA BA NI
BYIN BSKYED PA'I PHYAG RGYA STE, DRI DANG ME TOG LA SOGS PA'I
STENG DU BRIMS NA BYIN BSKYED PAR 'GYUR RO, ,

@123B DE LA 'DI NI BYIN BSKYED PA'I GSANG SNGAGS TE, AOm TE DZ'A,
TE DZ'A:SA NI SIDDHI S'A DHA YA H'U% PHAt, DE BZHIN GSHEGS PA'I
RIGS LA'O, ,AOm DI PYA DI PYA DI PYA YA, A'A BE SHA MA H'A SHRI
Y'A YA SV'A H'A, PADMA'I RIGS LA'O, ,AOm DZVA LA DZVA LA DZVA L'A
YA BANDHA RI H'U% PHAt, RDO RJE'I RIGS LA'O, ,DE LA BDUD RTZI
THAB SBYOR

GYIS BYIN GYIS BRLAB PAR BYA'O, ,DE NAS RIGS KYI SNYING PO BZLAS
SO, ,DE NAS PHUR BU DANG, RAB DANG, DRA BA DANG, BDUD RTZI THAB
SBYOR DANG, K'I LI K'I LAS MTSAMS BCAD PA LA SOGS PAS GNAS BSRUNG
BAR BYA'O, ,DE LA SNGAGS DANG PHYAG RGYA NI 'DI'O, ,AOm K'I LI
K'I LI BADZRI BADZRI BHUR BANDHA

BANDHA H'U% PHAt, GSANG SNGAGS 'DI YIS SPOS KYI CHU LA LAN BDUN
BZLAS TE KUN DU BSANG GTOR BYAS NA SBYANG BA BYAS PAR 'GYUR RO,
,DE NAS GSANG SNGAGS 'DI PHYAG RGYA DANG BCAS PAS PHUR BUR BYA'O,
,DE LA 'DI NI PHYAG RGYA STE, LAG PA GNYIS KYI GUNG MO DANG SRIN
LAG GNYIS PHAN TSUN GDU BU LTAR

BYAS TE, SO SO'I DRUNG DU RTZE MO SBYAR TE MTHE'U CHUNG DANG
MDZUB MO GNYIS GSHIBS TE BSGRENG MTHE BO PHUR BU'I TSUL DU BYA
STE, SA LA BTZUGS PA NI PHUR BU'I PHYAG RGYA'O, ,DE NAS GSANG
SNGAGS BZLAS PA'I BDUG PAS BDUGS TE BCING BAR BYA'O, ,GSANG
SNGAGS 'DI YIN TE, AOm SU SIDDHI KA RA DZVA LI TA,

AA MA NANTA RMU RTA YE DZVA LA DZVA LA BANDHA BANDHA HA NA HA NA
H'U% PHAt, THAMS CAD KYI SPYI'I'O, ,AOm DZVA LA H'U%, DE BZHIN
GSHEGS PA'I RIGS LA'O, ,AOm PADMI NI PADMI NI, BHA GA BA TI, MO
HA YA MO HA YA, DZA GAD MO HA NI SV'A H'A, PADMA'I RIGS LA'O, ,DE
NAS MKHAS PAS THAMS CAD LA YANG RIGS

KYI SNYING PO YONGS SU BZLAS PA'I SPOS CHUS PHYOGS BCING BAR
BYA'O, ,DE NAS RAB BYA STE PHUR BU'I PHYAG RGYA NYID LAS MTHE
BONG GNYIS GYEN DU BSGRENG BA NI RA BA'I PHYAG RGYA'O, ,GSANG
SNGAGS DANG DKON MCHOG GSUM DANG PHYAG NA RDO RJE LA PHYAG 'TSAL
LO, ,AOm SA RA SA RA, BADZRA PR'A KA RA H'U% PHAt,

DE NAS DRA BA BYA STE RA BA'I PHYAG RGYA NYID KHA THUR DU BSTAN
PA BSKOR BA NI DRA BA'I PHYAG RGYA'O, ,GSANG SNGAGS DANG DKON
MCHOG GSUM DANG PHYAG NA RDO RJE LA PHYAG 'TSAL LO, ,AOm BI SPHU
RA RAKshA BADZRA P'A nI H'U% PHAt, BDUD RTZI THAB SBYOR DANG K'I
LI K'I LA ZHES BYA BA SNGAR BSTAN PA NYID KYIS SBYAR BAR BYA'O,
,DE NAS

@124A *, ,MTSAMS GCAD PAR BYA STE, KHU TSUR BCINGS TE MTHE BOS
SEN MO RNAMS MNAN TE MDZUB MO PHYUNG NAS, GSANG SNGAGS LAN GSUM
BRJOD CING DBUS NAS BSKOR BAR BYA'O, ,MTSAMS BCAD PA STE, GSANG
SNGAGS LA, NA MA:SA MANTA BADZR'A n'Am, AOm TA RA TA RA, TU RU TU
RU,

MA tA MA tA, BANDHA BANDHA, SARBA TRA AA BRA TI HA TE, SA SI ME
SA MA BANDHA, KU RU KU RU, TA RA TA RA, SA MANTA BADZRE, KU RU AA
MA LE, K'A RU nA, MA YE TU TA YE, TU TA YE, BA RA BA RA, KA RA KA
RA, SU MI MA SA MANTA BI DHVA NSA YE DZVA L'A YA SV'A H'A, DE NAS
BGEGS BSAL BA DANG,

'BAGS PA'I SKYON YONGS SU SPANG BA'I PHYIR, SPROS CHU LAG MTHIL
DU BLUGS LA RIGS KYI SNYING PO YONGS SU BZLAS PAS RANG GI SPYI
BOR BSANG GTOR BYA'O, ,DE NAS RTZA BA'I RGYUD LAS STAN GANG YANG
RUNG BA CIG BDUD RTZI THAB SBYOR GYIS BSANG GTOR BYAS LA BKRA
SHIS DANG PADMA DANG, RDO RJE

SKYIL MO KRUNG GANG YANG RUNG BA'I TSUL DU 'DUG GO, ,DE NAS MKHAS
PAS GSANG SNGAGS 'DI BRGYA'AM STONG DU MNGON PAR BSNGAGS PA'I LAS
KYI RDO RJE RTAG TU BCANG BAR BYA'O, ,AOm DHU NA BADZRA H'A, DE
LA RDO RJE'I LAS NI RDO RJE BKRUS TE, TZANDAN DMAR POS BSKUS LA
LHA RNAMS LA MCHOD PA BYA STE, LEGS

PAR GRUB PAR BYED PA SPYAN DRANG ZHING, BDE BAR GSHEGS SO ZHES
BYA BA DANG, MCHOD PA RNAM PA LNGA LA SOGS PA PHUL TE SNGAR BSTAN
PA'I SNGAGS KYIS LAN STONG MNGON PAR BSNGAGS LA 'DI SKAD CES,
BCOM LDAN 'DAS BDAG LA THUGS BRTZE BA'I SLAD DU BZHUGS TE, BDAG
GI LAS THAMS

CAD MDZAD DU GSOL ZHES BRJOD NAS, DE MCHOD PA LA SOGS PA BYED PA
NA LAG PA G-YON PAS GZUNG BAR BYA'O, ,NYIN GCIG BZHIN DU MCHOD
CING RANG GI SNGAGS KYIS LAN BDUN BSNGAGS PAR BYA'O, ,GDU BU'I
CHO GA 'DI YIN TE, BU MOS BKAL BA'I SKUD PA'I GRANGS MI MNYAM PAR
BSGRIL

NAS MDUD PA YANG GRANGS MI MNYAM PAR BOR TE DBUS SU BGRANG PHRENG
GI BYE BRAG LAS NOR BU CIG BTAGS TE, DE LA NI LHA SPYAN MI DRANG
BAR RIGS GSUM CHAR LA M'A MA K'I'AM RGYAL BA DANG, PADMA'I RIGS
LA SPYAN NAM, GOS DKAR CAN GYIS YONGS SU BZLAS LA GDU BU DE LAG
PA G-YAS PA'I

@124B MKHRIG MA LA GDAGS PAR BYA'O, ,AOm RU RU SPHU RU DZVA LA
TIshthA SIDDHA LO TZA NE SARBA AARTHA S'A DHA NI SV'A H'A, DE
BZHIN GSHEGS PA'I RIGS KYI GDU BU'I RIG SNGAGS TE, RIGS KYI YUM
YIN NO, ,DKON MCHOG GSUM LA PHYAG 'TSAL LO, ,BYANG CHUB SEMS DPA'
SEMS DPA' CHEN PO

'PHAGS PA SPYAN RAS GZIGS DBANG PHYUG LA PHYAG 'TSAL LO, ,MTHONG
BA DANG NI THOS PA DANG, ,REG PA DANG NI DRAN PA'ANG RUNG, ,BDAG
NI SEMS CAN THAMS CAD KYI, ,NAD RNAMS KUN GYI GSOS GYUR CIG
,TADYA TH'A, KA tE BI KA tE, KAm KA tE, KA tA BI KA tA, KAm KA
tE, BHA GA BA TI BI DZA YA

SV'A H'A, PADMA'I RIGS KYI GDU BU'I RIG SNGAGS TE YUM YIN NO,
,AOm KU LANDHA RI, BANDHA BANDHA H'U% PHAt, RDO RJE RIGS KYI GDU
BU'I RIGS SNGAGS TE YUM YIN NO, ,'DI DAG GIS NI DE LA NI, ,BGEGS
KYIS ZIL GYIS GNON MI 'GYUR, ,DE DAG BRJOD PAS MYUR DU NI, ,DNGOS
GRUB MTHONG ZHING

GTZANG MAR 'GYUR, ,RIGS KYI SNYING PO 'BRU GSUM PAS, ,SO SOR
BZLAS BRJOD BYAS PA YIS, ,KU SHA YI NI BSANG BYED KYANG, ,SRIN
LAG LA NI GDAGS PAR BYA, ,DZI NA DZI KA A'A RO Li KA BADZRA DHRi
KA ,ZE'U KA RAS LA NI 'OG NAS BSHAD PA'I GSANG SNGAGS KYIS YONGS
SU BZLAS PAR BYA'O,,

DE LTAR GDU BU DANG, BSANG BYED DANG, ZE'U KA DAG BYAS NAS LUS
DRANG POR BSRANG STE BZHAG LA DBANG PO LNGA'I YUM GYI KHYAD PAR
DAG LAS BZLOG STE, MGRIN PA RMA BYA LTAR BYAS NAS DBUGS PHYI NANG
DU RGYU BA DAL BUS DBYUNG ZHING MIG CUNG ZAD TZAM PHYE STE, SNA'I
RTZE MOR BLTA BA, DE GTAD CING

SOS SO MNAN NAS LCE RKAN LA SBYAR TE, SEMS CAN GYI TSOGS MA LUS
PA LA SNYING RJE CHEN PO BSKYED NAS BYANG CHUB KYI SEMS BSGOM PAR
BYA'O, ,BYANG CHUB KYI SEMS LA GNAS SHING DGE BA'I RTZA BA GANG
DAG SGRUB PA DE DAG NI THAMS CAD MKHYEN PA'I YE SHES 'DREN PAR
BYED PAS RGYU YIN NO, ,BYANG CHUB

KYI SEMS LA GNAS PA LA NI BSGRIM MI DGOS PA KHO NAR 'KHOR BA NA
YANG BDE BA SKYE BAR BYED DO, ,BYANG CHUB KYI SEMS KYIS BYIN GYIS
BRLABS PA'I DGE BA'I RTZA BDAG NI 'KHOR BA DAG NA YANG BDE BA
RNAMS 'DREN PAR BYED DE, DE BAS NA BYANG CHUB KYI SEMS BSKYED DE
BSOD NAMS KYI TSOGS

@125A *, ,BSAG PAR BYA'O, ,DE LA BYANG CHUB KYI SEMS BSGOM PA NI
'DI YIN TE, PHUNG PO LA SOGS PA MTHA' DAG RDUL PHRA RAB TU BSHIG
LA, RDUL PHRA RAB RNAMS PHYOGS CHA'I DBYE BA LA SOGS PA'I RIM
GYIS DPYAD NA RANG BZHIN MED PA LAS MI 'DA' BA YIN NA, 'DI LTAR
DE DAG

LA SOGS PA GZUGS RAGS PA LTA SMOS KYANG CI DGOS, DE BZHIN DU 'DI
LTAR BDAG GI NGO BO YANG JI LTAR JI LTAR DPYAD PA DE LTAR GCIG
DANG DU MA'I RANG BZHIN DANG BRAL BA'I PHYIR DPYAD PA'I LAM DU
'JUG MI BZOD PA YIN NO, ,DE BAS NA THOG MA MED PA'I DUS NAS
BSGRUBS PA'I MA RIG PAS BSKYED

PA PHYIN CI LOG TU SNANG BA DANG LDAN PA'I BAG CHAGS SHIN TU
BRTAN PA'I STOBS KYIS NANG GI SHES PA NYID, PHYI'I GZUGS KHO NA
LTAR SNANG BAR ZAD KYI DNGOS PO'I GZUGS NI SKRA'I RTZE MO STONG
GI CHA TZAM YANG MED DO, ,DE BAS NA 'DI LTAR KHAMS GSUM PA 'DI
DAG NI RNAM PAR SHES PA TZAM MO

ZHES RNAM PAR DPYAD DE, MTHA' DAG NAM MKHA' LTA BUR BSAMS NAS
RANG GI SEMS KYI RNAM PA ZLA BA'I DKYIL 'KHOR LTA BUR BLTA BA 'DI
NI BYANG CHUB KYI SEMS BSGOM BA YIN NO, ,BYANG CHUB KYI SEMS 'DI
NI THAMS CAD MKHYEN PA'I YE SHES KYI RGYU MTSAN 'JIG RTEN DANG
'JIG RTEN LAS

'DAS PA'I DGE BA'I RTZA BA RNAMS 'DREN PA BDE BA THAMS CAD 'GRUB
PAR 'GYUR BA YIN NO, ,DE LA BZLAS PAR BYA BA'I SNGAGS RNAMS GO
RIMS BZHIN DU DGOD PAS DE LAS 'OD ZER SNA TSOGS RNAM PAR 'BYUNG
ZHING RANG GI LHA NYID KYI GZUGS KYIS NAM MKHA'I DBYINGS MTHA'
DAG KHYAB PAR

BYAS TE, DE BZHIN GSHEGS PA THAMS CAD LA MCHOD PA'I SPRIN CHEN PO
SPRUL PAS LEGS PAR MCHOD PA DANG, SPRIN CHEN PO SPRUL PA LA BDUD
RTZI'I CHAR GYI RGYUN 'BAB PAS DMYAL BA'I ME RNAMS ZHI BA DANG,
SEMS CAN DMYAL BA'I SEMS CAN RNAMS TSIM PAR BYAS NAS YANG DE
BZHIN

GSHEGS PA THAMS CAD KYI GZUGS DANG BCAS PA'I 'OD ZER SLAR LOG
NAS, RANG GI SEMS ZLA BA'I DKYIL 'KHOR LA ZHUGS PAR BSAM MO, ,BYA
BA'I RGYUD LAS LHA SGRUB PA'I RNAL 'BYOR GYI RIM PA MA BSTAN TO
SNYAM DU BSAM PAR MI BYA STE, BCOM LDAN 'DAS KYIS PHAL CHER

@125B MA BSTAN KYANG PHYAG NA RDO RJER DBANG BSKUR BA DANG, DE
KHO NA NYID BCU LA 'JUG PA DAG LAS GTZO BOR BSTAN TO, ,GCIG TU
DNGOS GRUB THAMS CAD NI GSANG SNGAGS KYI LHA DANG DE KHO NA NYID
LA RAG LUS PA YIN LA, DE DAG RNAM PAR NYAMS NA ZHI BA LA SOGS
PA'I LAS RNAMS 'GRUB PAR MI

'GYUR BAS, BLA MAS BSHAD PA DANG RGYUD KYI KHYAD PAR CUNG ZAD
DPYAD PA LAS KHONG DU CHUD PAR BYA'O, ,DE LTAR RIM PA 'DIS LHA
NYID KYI SKU BSKYED PAR BYA'O, ,DE NAS RANG GI LHA NYID KYI DAM
TSIG GI PHYAG RGYA BCINGS NAS SNYING GA DANG, SMIN MTSAMS DANG,
MGRIN PA DANG, DPUNG MGO RNAMS

SU BYIN GYIS BRLAB BO, ,DE NAS RIN PO CHE DU MA LAS BYAS PA'I SA
GZHI GSER GYI BYE MA GDAL BA BSAMS NAS GSANG SNGAGS 'DIS BYIN
GYIS BRLAB PAR BYA'O, ,AOm TZA LA B'I RA H'U% SV'A H'A, DE'I
STENG DU 'O MA'I CHUS YONGS SU GANG BA'I RGYA MTSO CHEN PO NYA
LCIBS LA SOGS PA'I SKYON DANG BRAL BA PADMA

DANG; AUTPAL LA SOGS PA'I ME TOG GIS RAB TU BRGYAN PA RIN PO
CHE'I BYA'I TSOGS MANG PO LDING BA BSAM PAR BYA'O, ,BYIN GYIS
BRLABS PA'I GSANG SNGAGS NI BI MA LA DHA H'A H'U%, DE'I DBUS SU
DER RI RAB RI'I RGYAL PO BSAM PAR BYA STE, GRU BZHI PA NGOS BZHI
RIN PO CHE'I THEM SKAS KYI PHRENG

BAS BRGYAN PA, THEM SKAS LA LA NI GSER LAS BYAS PA, LA LA NI
DNGUL LAS BYAS PA, LA LA NI AINDRA N'I LA LAS BYAS PA, LA LA NI
SBUR LONG LAS BYAS PA, MTHA' MA THOG THAG DPAG BSAM GYI SHING
LEGS PAR BSKRUN PA RNAM PAR RGYAL BA'I BA DAN STONG 'PHUR BA RANG
GI BLO YI KHYAD

PAR GYIS BRGYAN PA BSAM PAR BYA'O, ,DE NAS DE'I STENG DU PADMA'I
SDONG BU RIN PO CHE DU MAS BRGYAN PA'I RIN PO CHE SNA TSOGS KYI
'DAB MA CAN, GSER GYI ZE BA DANG LDAN PA SBUR LONG GI ZE 'BRU CAN
SNYING PO'I THOG LA DNGUL GYI RI MOS BSKOR BA, DPAG TSAD DU MA'I
KHYON TZAM RI RAB KYI DBUS BRTOL

NAS BYUNG BAR BSAM MO, ,DE LAS KYANG PADMA'I DRA BA GZHAN BRGYA
STONG KHRI BYE BA RNYED 'BYUNG BAR BSAM MO, ,DE DAG BYIN GYIS
BRLABS PA'I GSANG SNGAGS 'DI YIN TE, NA MA:SARBA TA TH'A GA T'A
N'Am, SARBA TH'A AUTGA TE SPHA RA nA HI MAm GA GA NA KHAm
SV'AH'A, DE LA PHYAG RGYA NI PHYAG 'TSAL BA'I THAL MO

@126A *, ,LAS PHAN TSUN BSNOL TE G-YAS PA'I MTHE BOS G-YON PA'I
MTHE BO MNAN NO, ,PHYAG RGYA 'DI BCINGS NAS GSANG SNGAGS LAN
BRGYA BRJOD PAR BYA'O, ,DES THAMS CAD YANG DAG PAR GNAS BAR 'GYUR
RO, ,DER GZHUNG LAS BYUNG BA'I RIM PAS BLA RE DAG KYANG YID KYIS
SKAD

CIG LA BSAM PAR BYA'O, ,DE'I PHYIR DE LA SPROS PA DANG LDAN PA'I
GZHUNG RGYAS PAS 'JIGS PAR MI BYA'O, ,DE NAS LHA SPYAN DRANG STE,
'DI NI SPYAN DRANG BA'I CHO GA'O, ,GSER DANG DNGUL DANG ZANGS MA
DANG RDO BA DAG DANG SHING GI'AM ZHES BYA BA'AM, ZHI DANG RGYAS
DANG DRAG SPYOD DANG, ,RAB DANG

'BRING DANG THA MA YI, ,LAS DANG DNGOS GRUB RNAMS LA NI, ,RIM
PA'I SNOD RNAMS SBYAR BAR BYA, ,KHA DOG YON TAN BSHAD PA LAS,
,GZHAN DANG GZHAN YANG CI RIGS PA'I, ,SNOD RNAMS JI LTAR 'DOD PAR
NI, ,MCHOD YON PHYIR YANG SBYAR BAR BYA, ,MCHOD YON PHYIR NI
ZANGS KYI SNOD, ,

LAS RNAMS KUN LA RAB TU SHIS, ,DE DAG LAS RIGS DANG LAS DANG
DNGOS GRUB DAG LA GANG 'DOD PA'I SNOD BLANGS TE, DE NAS RJES SU
ME TOG DANG, ,SPOS KYI CHU NI GTZANG BA YIS, ,MCHOD YON CHO GA
BZHIN BSHAMS LA, ,BDUG SPOS KYIS NI RAB TU BDUG ,DE LA ZHI BA
DANG DNGOS GRUB

RAB GNYIS LA NI NAS DANG 'O MA'I MCHOD YON DBUL BAR BYA'O, ,RGYAS
PA DANG DNGOS GRUB 'BRING LA NI TIL DANG ZHO DBUL BAR BYA'O,
,DRAG SHUL SPYOD PA DANG DNGOS GRUB THA MA LA NI BA'I GCIN 'BRAS
KO TRA BA DANG BCAS PA'AM, YANG NA KHRAG DBUL BAR BYA'O, ,RAB
DANG 'BRING DANG THA MA YI, ,LAS

RNAMS KUN LA 'BRAS YOS SHIS, ,SPOS DANG ME TOG KU SHA TIL, ,CHU
RNAMS BYE BRAG MED PAR BZANG, ,'DI MA 'BYOR GYIS BDAG LA NI,
,BZOD PA CI 'BYOR PAS KYANG BYA, ,DE NAS GSANG SNGAGS KYI LHA
SPYAN DRANGS PA'I PHYIR MCHOD YON BSHAMS NAS RANG GI RIGS KYI RIG
PA'I RGYAL PO'AM,

YANG NA SPYI YI RIGS KYI SNYING PO'AM, ,DE SPYAN DRANG BA'I GSANG
SNGAGS SAM, ,SO SO'I LAS THAMS CAD PAS YONGS SU BZLAS SO, ,RIG
SNGAGS KYI RGYAL PO DANG, RIG SNGAGS RANG BZLAS SO, ,DE LTAR
YONGS SU BZLAS NAS GSANG SNGAGS KYI GNAS KYI PHYOGS GANG YIN
PA'AM, RI MO LA

@126B SOGS PA LA LHA'I GZUGS BZHAG PA DER BLTAS TE, 'DI SKAD CES,
DAD PA DANG NI DAM TSIG GIS, ,TSUR GSHEGS TSUR GSHEGS BCOM LDAN
'DIR, ,BDAG GI MCHOD YON 'DI BZHES NAS, ,MCHOD PAS BDAG LA DGYES
PAR MDZOD, ,CES BYA STE, DE NAS PUS MO GNYIS

SA LA BTZUGS TE, GSANG SNGAGS MCHOG RNAMS MGO BO'I THAD KA NAS
MCHOD YON DBUL LO, ,'BRING RNAMS LA BRANG NAS SO, ,PHAL PA RNAMS
LA NI LTE BA'I THAD KA NAS MCHOD YON DBUL BAR BYA'O, ,YANG NA YID
GTZO BOR GYUR PA YIN PAS BZHI PO GANG YANG RUNG BAS SPYAN DRANG
BAR BYA'O, ,

THAL MO SBYAR BA'AM, MCHOD YON NAM, ME TOG BLANG BA'AM, YANG NA
THAL MO SBYAR BA BYA STE, TSUR GSHEGS ZHES BYA BA LA SOGS PAS YID
KYIS SPYAN DRANGS NAS LAS KYI BYE BRAG LAS SHAR RAM, BYANG NGAM,
LHO'AM, NUB TU KHA BLTAS TE LHA MDUN DU BZHUGS SU GSOL, RGYAS

PAR NI RGYUD LAS SHES PAR BYA'O, ,SLAR GSHEGS SU GSOL BA NI SPYAN
DRANGS PA'I CHO GA BZHIN DU BYA BA LAS GSANG SNGAGS DANG PHYAG
RGYAR LDAN PAS BYE BRAG TU BZHUD CIG CES BYA'O, ,DE LA 'DI NI
PHYAG RGYA YIN TE, SOR MO PHAN TSUN GYI BAR DU BSNOL NAS THAL MO
BKAN LA MDZUB MO GNYIS

GSHIBS TE BSGRENG NGO, ,MTHE BONG GNYIS G-YAB PA NI SPYAN DRANGS
PA'O, ,PHYIR BSGYEL BA NI SLAR GSHEGS SU GSOL BA'O, ,SPYAN DRANG
BA'I CHO GA'O, ,DE LTAR LHA RNAMS SPYAN DRANGS TE, GSANG SNGAGS
'CHANG GIS RTAG TU PADMA DANG, RDO RJE DANG, DPA' BO'I 'DUG
STANGS BRJOD PA RNAMS

KYIS SNGA DRO DANG NYI MA'I GUNG DANG PHYI DRO'I DUS SU GO RIMS
BZHIN DU PHYAG RGYA'I SBYOR BAS GSANG SNGAGS BZHUGS SU GSOL LO,
,DE LA PADMA'I RIGS KYI DAM TSIG GI PHYAG RGYA NI PADMA'I 'DUG
STANGS KYI'O, ,PHYAG RGYA DE NYID LAS SOR MO GSUM RDO RJE LTAR
BYAS PA NI RDO RJE 'JUG STANGS KYI'O, ,PHYAG RGYA

DE NYID LAS SOR MO DBUS MA GNYIS GCIG TU SBYAR BA NI DPA' BO'I
'DUG STANGS KYI'O, ,DE DAG GI GSANG SNGAGS NI, AOm K'A MA L'A YA
SV'A H'A, PADMA'I 'DUG STANGS KYI'O, ,AOm BADZRA A'A SA NI H'U%
PHAt, RDO RJE'I 'DUG STANGS KYI'O, ,AOm BADZRA B'I RA KA H'U%
PHAt, DPA' BO'I 'DUG STANGS KYI'O,,

@127A *, ,DE LTAR CI RIGS PAR GDAN PHUL NAS K'I LI K'I LA RDO RJE
BSTAN NAS DAM TSIG RDO RJE BSTAN PAR BYA STE, DE YANG LAG PA
G-YAS PA'I SOR MO GSUM GYIS BYA'O, ,GSANG SNGAGS LA SHAm KA RE SA
MA YE SV'A H'A, DE NAS RIGS KYI PHYAG RGYA DANG SNYING PO BSTAN
PAR BYA'O, ,DE LA

'DI NI SNGAGS KYI PHYAG RGYA DANG SNYING PO STE, LAG PA GNYIS
PHAN TSUN DU KHU TSUR BCANGS NAS MTHE BO GNYIS BSTAN PAR BYA BA
NI, DE BZHIN GSHEGS PA'I RIGS KYI PHYAG RGYA'O, ,GSANG SNGAGS LA
DZI NA DZI KA ,PHYAG RGYA DE NYID LAS G-YON PA'I MTHE BONG NANG
DU BCUG STE, G-YAS PA'I MTHE BONG

BSTAN PA NI PADMA'I RIGS KYI SNYING PO'I PHYAG RGYA'O, ,GSANG
SNGAGS LA, A'A RO Li KA ,G-YON PA'I MTHE BONG BSTAN PA NI RDO
RJE'I RIGS KYI SNYING PO DANG PHYAG RGYA'O, ,GSANG SNGAGS LA
BADZRA DHRi KA ,DE NAS RANG GI SNYING PO'I PHYAG RGYA BSTAN PAR
BYA'O, ,DE NAS RIG SNGAGS KYI YUM RNAMS KYI

BSTAN PAR BYA STE, PHYAG 'TSAL BA'I THAL MOS MTHE BONG GNYIS LAG
PA'I NANG DU SBAS LA MDZUB MO GNYIS GUNG MO'I TSIGS GSUM PAR
BTZUGS PA 'DI NI, DE BZHIN GSHEGS PA'I RIGS KYI YUM GYI PHYAG
RGYA'O, ,SNGAGS LA, AOm RU RU SPHU RU DZVA LA TIshthA SIDDHA LO
TZA NI SARBA AARTHA S'A DHA NI SV'A H'A,

THAL MO SBYAR BAR BYAS PA NI PADMA'I RIGS KYI YUM MO, ,GSANG
SNGAGS LA, DKON MCHOG GSUM LA PHYAG 'TSAL LO, ,BYANG CHUB SEMS
DPA' SEMS DPA' CHEN PO 'PHAGS PA SPYAN RAS GZIGS DBANG PHYUG LA
PHYAG 'TSAL LO, ,MTHONG BA DANG NI THOS PA DANG, ,REG PA DANG NI
DRAN YANG RUNG,,

BDAG NI SEMS CAN THAMS CAD KYI, ,NAD RNAMS KUN GYI GSOS GYUR CIG
,AOm KA tE BI KA tE, KAm KA tE, KA tA BI KA tA, KAm KA tE, BHA GA
BA TI DZA SV'A H'A, PHYAG 'TSAL BA'I THAL MO LAS MDZUB MO GNYIS
DANG, SRIN LAG GNYIS LAG PA'I NANG DU BCUG PA RDO RJE RIGS KYI
YUM MO, ,GSANG

SNGAGS LA, AOm KU LANDHA RI BANDHA BANDHA H'U% H'U% PHAt SV'A
H'A, DE NAS DAM TSIG CHEN PO'I PHYAG RGYAS MNGON PAR BSKOR BAR
BYA'O, ,SRIN LAG GI TSIGS PAR MTHE BO GNYIS MNAN LA, MTHE CHUNG
GUNG MO GNYIS GSHIBS TE BSGRENG, MDZUB MO GNYIS GUNG MO'I TSIGS
GSUM PAR BCUG PA 'DI NI DAM TSIG

@127B CHEN PO'I PHYAG RGYA'O, ,GSANG SNGAGS LA, AOm SHAm KA RE MA
H'A SA MA YE SV'A H'A, DE NAS MCHOD YON DBUL BAR BYA'O, ,DE NAS
BSRUNG BA LA SOGS PA MA BYAS SHING, DAM TSIG CHEN PO'I PHYAG RGYA
MA BYAS PAR MCHOD PA DBUL BA LA SOGS PA BYAS NA LHA'I RJES SU
'BRANG BA'I BGEGS RNAMS KYIS PHUNG

BAR BYED CING GCIG LA GCIG RIGS KYI STOBS NYAMS PAR BYED DO, ,DE
BAS NA PHYAG RGYA SNGAR THAL MO SBYAR BA BYAS NAS MCHOD YON DBUL
BAR BYA'O, ,MCHOD YON MA 'BYOR NA PHYAG RGYA'I MCHOD YON DBUL BAR
BYA'O, ,MTHE CHUNG DANG SRIN LAG NANG DU PHAN TSUN BSNOL TE GUNG
MO GNYIS GSHIBS TE

BSGRENGS PA'I TSIGS GSUM PAR MDZUB MO GZUGS MTHE BONG GNYIS NGOS
LA SBYOR BA NI MCHOD YON GYI PHYAG RGYA'O, ,GSANG SNGAGS NI BDAG
GI YID KYIS BYA'O, ,DE NAS LHA'I GZUGS SAM RI MO LA BZHUGS PA'I
SKU BSIL BAR BYA'O, ,RI MO'I SKU GZUGS LA ME LONG BSTAN TE GZUGS

BRNYAN SKU BSIL BAR BYA'O, ,MA 'BYOR NA GSANG SNGAGS PHYAG RGYAR
LDAN PAS SKU BSIL BAR BYA'O, ,THAL MO BKAN NAS MDZUB MO'I RTZE MO
DANG, MTHE BONG GI RTZE MO SBYAR BA 'DI NI SKU BSIL BAR BYA'O,
,GSANG SNGAGS LA, AOm SARBA DE BA T'A AA TZITTA AA MRi TA SV'A
H'A, DE NAS PHYAG RGYA BCINGS

NAS GSANG SNGAGS BRJOD CING YID KYIS GSER LA SOGS PA RIN PO CHE'I
BUM PA DU MA SPOS CHU DRI ZHIM POS YONGS SU BKANG NAS SPOS CHU'I
SPRIN CHEN POS SKU BSIL BAR BYA'O, ,DE NAS YID KYIS NA BZA' DANG
RGYAN GSOL TE, ROL MO DANG DUNG DANG RDZA RDA DANG, RDA PA tA HA
RNAMS KYIS KYANG MCHOD CING

YID KYIS BSTOD PA'I GLU DBYANGS BLANG NGO, ,DE NAS RGYUD LAS
'BYUNG BA'I DRI LA SOGS PA YANG DBUL BAR BYA'O, ,DE LA DANG PO
DRI DBUL BAR BYA'O, ,DE'I 'OG TU ME TOG DBUL BAR BYA'O, ,DE NAS
BDUG SPOS DANG, LHA BSHOS DANG, MAR ME DBUL BAR BYA'O, ,LEGS PAR
MNYAM PAR BZHAG

NAS 'DI SKAD BRJOD CING DBUL BAR BYA'O, ,GTZANG ZHING GTZANG MA
LAS BYUNG BA'I, ,LHA RDZAS BZANG PO'I DRI 'DI DAG ,BDAG NI DAD
PAS DBUL LAGS KYIS, ,BZHES NAS BDAG LA DGYES PAR MDZOD, ,A'A HA
RA A'A HA RA SARBA BIDY'A DHA RI P'U DZI TE SV'A H'A, SGRUB PAS
DANG PO SNGAGS 'DI DANG, ,

@128A *, ,RANG GI SNGAGS KYIS YONGS BZLAS NAS, ,GSAL BA'I DRI
RNAMS LHA DAG LA, ,CHO GA BZHIN DU DBUL BAR BYA'O, ,GZHAN GYI DRI
RNAMS GZHAN RNAMS LA, ,GANG TSE MA 'BYOR NAS DBUL BA, ,DE TSE
RANG GZHAN GSANG SNGAGS KYIS, ,DE LA YANG NI MNGON PAR BSNGAGS, ,

ME TOG LA SOGS PA YANG DE DANG 'DRA BAR RIG PAR BYA'O, ,DRI RNAMS
MA 'BYOR NA YANG DRI'I PHYAG RGYA BCINGS NAS YID KYIS TZANDAN
DANG AA KA RU DANG, GUR KUM LA SOGS PA 'JIG RTEN GYI KHAMS THAMS
CAD RGYAS PAR KHENGS PA'I CHO GAS MCHOD PAR BYA'O, ,DE LA 'DI NI
DRI'I PHYAG RGYA STE, LAG

PA G-YAS PA MI 'JIGS PA'I LAG PAR BYAS LA, LAG PA G-YON PAS
MKHRIG MA NAS BZUNG BA NI DRI'I PHYAG RGYA'O, ,DE NAS ME TOG DBUL
BAR BYA STE, MA LI KA DANG, BA KU LA DANG, AUNDHA DANG, MA LA TI
DANG, NA BA MA LI KA DANG, TZAM PA KA DANG, SHO KA DANG, PUNDHA
DANG, PRI YADKU DANG,

PU TI KO RA NA ZHES BYA BA LA SOGS PA RGYUD KYI RJES SU 'BRANGS
NAS KHONG DU CHUD PAR BYA'O, ,GTZANG ZHING GTZANG MAR SKYES PA
YI, ,LHA RDZAS BZANG PO'I ME TOG 'DI, ,BDAG NI DAD PAS 'BUL LAGS
KYIS, ,BZHES NAS BDAG LA DGYES PAR MDZOD, ,A'A HA RA A'A HA RA
SARBA BIDY'A DHA RI P'U DZI TI SV'A H'A,

ME TOG MED NA ME TOG GI PHYAG RGYA BCINGS TE YID KYIS MAND'A RA
BA DANG, MANYDZU SHA KA DANG, MA LI KA DANG, AUTPA LA LA SOGS PA
DANG, ME TOG GI PHRENG BA LA SOGS PAS MCHOD PAR BYA'O, ,DE LA 'DI
NI ME TOG GI PHYAG RGYA STE, LAG PA GNYIS KYI SOR MO PHAN TSUN
BSNOL TE, LAG PA'I NANG DU

MDZUB MO GNYIS RTZE MO GCIG TU BYA STE, GDU BU'I TSUL DU BYAS NAS
MTHE BONG GLOR BZHAG STE, PADMA LTAR BYAS PA NI ME TOG GI PHYAG
RGYA'O, ,DE NAS BDUG SPOS DBUL BAR BYA STE, DRI DANG KHA DOG
MCHOG GI RNAMS, ,MCHOG GI LAS LA SBYAR BAR BSHAD, ,DMAN ZHING
SHIN TU DMAN PA DAG ,

LHAG MA'I LAS LA SHES PAR BYA, ,'DI LTAR CHO GA LHAG MA DAG
,RGYUD LAS RGYAS PAR RIG BYAS NAS, ,DRI LA SOGS PA SBYAR BAR
BYA'O, ,NAGS TSAL BCUD NI YID DU 'ONG, ,DRI YIS SBYAR BA LHA YI
RDZAS, ,BDAG NI DAD PAS 'BUL LAGS KYIS, ,BZHES NAS BDAG LA DGYES
PAR

@128B MDZOD; A'A HA RA A'A HA RA, SARBA BIDY'A DHA RI P'U DZI TE
SV'A H'A, BDUG SPOS MA 'BYOR NA, BDUG SPOS KYI PHYAG RGYA BCINGS
TE, YID KYIS 'JIG RTEN GYI KHAMS THAMS CAD BDUG SPOS KYI SPRIN
RGYAS PAR BYA STE BDUG PAR BYA'O, ,DE LA 'DI NI BDUG SPOS KYI
PHYAG RGYA STE, LAG PA GNYIS KYI MTHE

CHUNG DANG, SRIN LAG DANG GUNG MO GNYIS KYI SOR MO RNAMS PHAN
TSUN DU SBYAR TE SEN MO'I DRUNG DU BKUG NAS MDZUB MO GNYIS GLOR
BZHAG PA NI BDUG SPOS KYI PHYAG RGYA'O, ,DE NAS LHA BSHOS KYI
RIGS DBUL BAR BYA STE, 'O THUG DANG NI SBYAR THUG DANG, ,ZAS DKAR
ZHO DANG BSRES PA DAG ,SBRANG

RTZIR BCAS SHING BU RAM BTAB, ,LEGS PAR YONGS SU BYAS PA DAG ,CES
BYA BA LA SOGS PA RGYAS PAR RGYUD LAS KHONG DU CHUD PAR BYA'O,
,SMAN RNAMS BCUD NI YID DU 'ONG, ,SNGAGS KYI ZHAL ZAS BSHOS 'DI
DAG ,BDAG NI DAD PAS 'BUL LAGS KYIS, ,BZHES NAS BDAG LA DGYES

PAR MDZOD, ,A'A HA RA A'A HA RA SARBA BIDY'A DHA RI P'U DZI TE
SV'A H'A, LHA BSHOS MA 'BYOR NA LHA BSHOS KYI PHYAG RGYA BCINGS
TE, YID KYIS BZA' BA DANG BCA' BA DANG KHA ZAS DANG BTUNG BA RNAM
PA SNA TSOGS PA DBUL BAR BYA'O, ,BZED PA'I THAL MO LAS MDZUB MO
CUNG ZAD BKUG PA NI LHA BSHOS KYI PHYAG

RGYA'O; ,DE NAS MAR ME CI RIGS PAR DBUL BAR BYA STE, ZHI BA LA NI
DMAR SER RAM, ,RGYAS PA LA NI TIL MAR TE, ,DRAG SHUL SPYOD PA DAG
LA NI, ,ZHES BYA BA LA SOGS PA RGYAS PAR RGYUD LAS SHES PAR
BYA'O, ,GDON RNAMS 'JOMS SHING BKRA SHIS PA, ,DGE ZHING MUN PA
RNAM SEL 'DI, ,

BDAG GI DAD PAS 'BUL LAGS KYIS, ,MAR ME 'DI DAG BZHES SU GSOL,
,A'A LO KA YA A'A LO KA YA BIDY'A DHA RI P'U DZI TE SV'A H'A, MAR
ME MA 'BYOR NA MAR ME'I PHYAG RGYA BCINGS NAS YID KYIS RIN PO
CHE'I SGRON ME BYE BA DU MA DBUL BAR BYA'O, ,DE LA 'DI NI MAR
ME'I PHYAG RGYA STE, MTHE BONG DANG GUNG

MO GCIG TU SBYAR TE BSGRENG BA LAG PA KHU TSUR GCIG TU BYAS PA
'DI NI MAR ME'I PHYAG RGYA'O, ,'BYOR PAR GYUR NA YANG SO SO'I
PHYAG RGYAS DBUL BAR BYA'O, ,DE NAS GAL TE MCHOD PA RNAM PA LNGA
YOD NA YANG 'DI LTAR YID KYIS MCHOD PA SNA TSOGS CI NUS KYIS
BYA'O, ,DE NAS BCOM LDAN 'DAS KYIS

@129A *, ,'DI SKAD DU, DE PHYIR BLO DANG LDAN PA YIS, ,THE TSOM
MED PA'I SEMS KYIS SU, ,RAB TU SGRIMS TE GANG BYAS PA'I, ,MCHOD
PA DE 'DIR KHYAD PAR CAN, ,DE LTAR MCHOD PA DE DAG CI NUS PA BYAS
TE, SNGA MA BZHIN DU GSANG SNGAGS KYI YAN LAG BRGYA RTZA BRGYAD
BZLAS PAR

BYA'O; ,GSANG SNGAGS NI SNGAR BSTAN PA'O, ,DE NAS RGYUD LAS
'BYUNG BA'I BSTOD PA BYAS NAS BSTOD PA 'BYUNG BA'I GSANG SNGAGS
'DI LAN BRGYA RTZA BRGYAD DU BRJOD PAR BYA'O, ,NA MA:SA MANTA
BUDDH'A N'Am, SARBA TR'A SAm KU RU MI TA AA BI DZNY'A R'A SHI NI
NA MO STU TE SV'A H'A, BSTOD PA 'BYUNG BA'I SNGAGS SO, ,

DE NAS SDIG PA BSHAGS PA BYA'O, ,DE NAS GSUM LA SKYABS SU 'GRO
BA'O, ,DE NAS SANGS RGYAS BCOM LDAN 'DAS RNAMS LA CHOS KYI 'KHOR
LO BSKOR BAR GSOL BA GDAB, DE NAS BCOM LDAN 'DAS YONGS SU MYA
NGAN LAS MI 'DA' BAR GSOL BA GDAB PAR BYA'O, ,DE NAS SDUG

BSNGAL GYIS NYAM THAG PA'I SKYE DGU 'DI DAG LAS KYI HUD CES CI
NUS PAR SNYING RJE BSKYED DO, ,DE NAS BDE BAR GYUR CIG CES BYAMS
PA LA GNAS PAR BYA'O, ,DE NAS SEMS CAN RNAMS LA SANGS RGYAS KYI
BDE BA LEGS PAR TSIM PAR GYUR CIG CES DGA' BAR BYA'O, ,DE NAS
SANGS RGYAS KYI MYA NGAN LAS

'DAS PA BLA NA MED PAS YONGS SU MYA NGAN LAS 'DA' BAR GYUR CIG
CES BTANG SNYOMS LA GNAS PAR BYA'O, ,DE NAS THAL MO MNYAM SBYAR
TE, ,BLA MA LA NI GUS PHYAG 'TSAL, ,RIG SNGAGS RGYAL PO'ANG BLOS
BSAMS TE, ,MKHAS PAS CHO GA 'DI DAG BYA, ,SNGAGS KYI NOR BU
BLANGS NAS SU, ,LAG

PA'I SNYIM PAR BCUG NAS SU, ,RIG SNGAGS RGYAL PO LAN CIG BSAM,
,DE NAS GSANG SNGAGS 'DI BZLAS SO, ,NA MO RATNA TRA Y'A YA, AOm
AAD BHU TE BI DZI YA SIDDHE SIDDH'AR RTHE SV'A H'A, DE BZHIN
GSHEGS PA'I RIG SNGAGS LA'O, ,NA MO RATNA TRA Y'A YA, NA MO A'A
RY'A WA LO KE TE SHVA R'A YA,

BO DHI SATV'A YA, MA H'A SA TV'A YA, AOm AA MRi TAm GA ME, SHRI
YE SHR'I MA LI NA SV'A H'A, PADMA'I RIGS LA'O, ,AOm K'I RI K'I RI
ROO DRi NI SV'A H'A, RDO RJE'I RIGS LA'O, ,SNGAGS KYI NOR BU
SNYIM PAR BCUG LA, GSANG SNGAGS 'DI LAN BDUN BRJOD DO, ,DANG PO
SNGAGS KYI NOR BU BSHAM PAR BYA STE, RIGS DANG,

@129B MTHUN PA'I NOR BU STONG RTZA BRGYAD DAM, BRGYA RTZA BRGYAD
DAM, LNGA BCU RTZA BZHI'AM, NYI SHU RTZA GCIG BLANGS LA NOR BU
PHUG LA BA'I RNAM LNGAS BKRUS NAS BU MOS BKAL BA'I SKUD PA SUM
SGRIL GYIS MIG NAS MIG TU PHYUNGS TE BRGYUS TE MDUD PA POR NAS
LHA RNAMS LA MCHOD PAR BYA STE, JI SKAD

BSTAN PA'I GSANG SNGAGS KYIS BRGYA RTZA BRGYAD BZLAS PAR BYA'O,
,DE LA 'DI NI NOR BU DAG YIN TE, RGYAL BA'I RIGS LA BO DE TZE,
,SNGAGS KYI NOR BUR RAB TU BSGRAGS, ,PADMA'I RIGS LA PADMA'I
SNYING, ,RDO RJE'I RIGS LA RU RAKSHA ,DE NAS LAG PA'I SNYIM PAR
SNGAGS KYI NOR BU BCUG

LA DNGOS GRUB MNGON DU PHYOGS PAR BYA BA'I PHYIR GSANG SNGAGS 'DI
YONGS SU BZLAS PAR BYA'O, ,AOm BHA GA BA T'I, SIDDHE SIDDH'A YA,
SIDDH'A RTHE SV'A H'A, DE BZHIN GSHEGS PA'I RIGS LA'O, ,AOm BA SU
BA TI SHRI YE SV'A H'A, PADMA'I RIGS LA'O, ,AOm BADZRA YA DZA TA
NA YE SV'A H'A, RDO RJE'I RIGS

LA'O; ,DE NAS SNYING GAR SNGAGS KYI NOR BU'I PHRENG BA BLANGS LA,
GUNG MO DANG MTHE CHUNG BRKYANG STE, MDZUB MO RGYAB TU BZHAG NAS
SRIN LAG DANG MTHE BOS LAS THAMS CAD LA BGRANG BAR BYA STE,
SNGAGS BRJOD PA'I MJUG TU NOR BU RE RE LAS BGRANG BAR BYA'O, ,LAS
DRAG PO RNAMS NI MDZUB MOS

BYA'O; ,RANG GI SNYING GA NA GNAS PA'I ZLA BA'I DKYIL 'KHOR DANG,
LHA'I THUGS KA'I ZLA BA'I DKYIL 'KHOR LA RANG GIS BZLAS PAR
BYA'O, ,GSANG SNGAGS KYI YI GE RIM PA BZHIN DU BKOD NAS MNGON SUM
DANG 'DRA BAR BLTA STE, RDO RJE'I TSIG GAM SHUB BU'I SBYOR BAS HA
CANG MI MYUR MI DAL

BAR GSANG SNGAGS KYI YI GE BRJOD CING BZLAS PA BYA'O, ,DE YANG
RTZA BA'I RGYUD LAS 'DI SKAD CES, ,KLAG PA SKYON MED BYAS NAS SU,
,GSANG SNGAGS YI GE DAG PA LA, ,MNYAM PAR GZHAG STE RTZE GCIG TU,
,BZLAS BRJOD DUS GSUM DAG TU BYA, ,ZHES GSUNGS SO, ,DE LA 'DI NI
RDO

RJE'I TSIG YIN TE, SO DANG MCHU NI LEGS SBYAR TE, ,LCE RTZE HA
CANG MI BSKYOD PA, ,SGRA SPANGS PA NI RDO RJE'I TSIG ,CHO GA KUN
LA SBYAR BAR BYA'O, ,SHUB BU'I BZLAS BRJOD NI, ,'DI LTAR BDAG
NYID GSANG SNGAGS KYI YI GE DAG PA LA, DRUNG NA 'DUG PA SUS KYANG
MI THOS PAR BDAG NYID

@130A *, ,KYIS THOS TZAM DU BYA'O, ,RTOG PA DAN PA RNAMS BSAL TE,
,YID KYIS GSANG SNGAGS MTSAN NYID NI, ,YANG NAS YANG DU MNGON
BSAMS TE, ,MKHAS PAS BZLAS BRJOD BYED PA KHRO MI BYA, ,YUL GYI
BDAG NYID DGA' MI BYA, ,ZHUM DANG MI DGA' 'JIGS PA DANG, ,ZLOS
TSE

CI YANG MI SMRA ZHING, ,YAN LAG 'GYUR BAR MI BYA'O, ,KUN RTOG
RLUNG GIS BSKYOD NAS SU, ,CI YANG RUNG BAR MI BSAM MO, ,ZLOS PA
BZLAS BRJOD BYED PA'I TSE, ,RIG SNGAGS MTSAN NYID MA GTOGS PA,
,BSGOM PA MCHOG TU GYUR PA YANG, ,RNAM RTOG BZUNG NAS MI BSAM MO,
,GZHAN

YANG RNAM PAR RTOG PA GNYID BRO BA'AM, GLAL LAM, SBRID PA'AM, LUD
PA'AM, BSHANG GCI LA SOGS PA BYUNG PA NA, MOD KHO NA LA SNGAGS
KYI NOR BU BZHAG STE, BSHAGS PA LA SOGS PA BYAS NAS NYE REG BYA
STE, ,BZLAS PA DANG PO NAS BRTZAM PAR BYA'O, ,SNGAGS KYI NOR BU
THOG MA DANG, ,

THA MAR RTAG TU SGRUB PA POS, ,GUS PAR GSANG SNGAGS MTHA' DAG LA,
,BLO DANG LDAN PAS PHYAG BYA'O, ,SNGAGS KYI NOR BU RDZOGS PA'I
TSE, ,RI MO'I GZUGS MA SKU GZUGS SAM, ,MCHOD RTEN DAG GAM DE'I
GDAN RNAMS, ,MIG GIS KUN DU BLTA BAR BYA, ,BAG MED PAS NI GANG

ZHIG GIS, ,GSANG SNGAGS LHA GZHAN BZLAS BYAS NA, ,GSOL BA YID
KYIS BTAB NAS SU, ,BZLAS BRJOD SLAR YANG BRTZAM PAR BYA, ,BZLAS
BRJOD GRANGS BZHIN BYAS PA'AM, ,YANG NA LHAG PAR BYAS KYANG RUNG,
,MGON POS DNGOS GRUB STZOL CIG CES, ,BUM PA'I PHYAG RGYAS

DBUL PAR BYA, ,DE LA BUM PA'I PHYAG RGYA NI 'DI YIN TE, LAG PA
G-YAS PA'I SRIN LAG GI RGYAB TU GUNG MO BZHAG ,G-YON PA'I SRIN
LAG GI RGYAB TU GUNG MO BZHAG NAS SBYAR TE, LAG PA G-YAS PA'I
MDZUB MOS LAG PA G-YON PA'I GUNG MO DANG SRIN LAG DKRI ZHING LA
G-YON PA'I

MDZUB MOS LAG PA G-YAS PA'I GUNG MO DANG SRIN LAG DKRIS LA, MTHE
CHUNG GNYIS GSHIBS TE BSGRENGS NAS, MTHE BONG GNYIS MDZUB MO'I
TSIGS DBUS MAR BZHAG PA NI BUM PA'I PHYAG RGYA'O, ,PHYAG RGYA
'DIS BDAG GI DGE BA'I RTZA BA 'DI DNGOS GRUB CHE GE MO ZHIG GI
RGYUR BCOM

@130B LDAN 'DAS LA DBUL LO ZHES BYA'O, ,DE NAS BSTOD PA DANG,
MCHOD PA LA SOGS PA BYAS NAS SPYAN DRANG BA'I CHO GA DE NYID DU
BZHUD CIG CES BYA STE, GZHAL MED KHANG DANG BCAS PAR SLAR GSHEGS
SU GSOL LO, ,DE NAS RA BA LA SOGS PAS PHYOGS BCING BA DGROL BA'I
PHYIR MI MNYAM PA'I

YAN LAG CAN GYI PHYAG RGYA BCINGS NAS G-YON PHYOGS NAS BSKOR BAR
BYA'O, ,LAG PA G-YON PA BKAN PA'I STENG DU G-YAS PA'I THAL MO
BZHAG STE, SOR MO BSNOL BA'I RTZE MO DRUD PAR SBYAR TE, THAD KAR
BZHAG PA NI MI MNYAM PA'I YAN LAG GI PHYAG RGYA'O, ,DE NAS DAM
TSIG GI PHYAG RGYA BCINGS TE,

AOm HU LU HU LU, TZAndA LI MA TAm GI BI SV'A H'A, ZHES BYA BA'I
GSANG SNGAGS 'DI BRJOD PAR BYA'O, ,BU MOS BKAL BA'I SKUD PA DAM
PO LE BRGAN RTZI'AM, GUR GUM GYIS BTZOS PA LA MDUD PA BDUN POR
TE, BSDU BA'I CHO GA BZHIN LAN STONG BZLAS BRJOD BYAS TE, SROD
KYI DUS SU RKED PA LA BCING BAR BYA'O, ,

SNGAGS LA, AOm HA RA HA RA, BANDA NI SHU KRA DHA RA nI
SIDDH'ARTHE SV'A H'A, KHU BA DGAG PA'O, ,BZLAS BRJOD SBYIN SREG
MCHOD SOGS LA, ,RTAG TU BLA GOS BGO BAR BYA'O, ,NYAL DANG 'PHRES
LAS NYES PA MED, ,DE YANG MNGON PAR BSNGAGS PAR BYA'O, ,AOm
RAKshA RAKshA MAm, SARBA BUDDHA AA DHIshth'A NA A'ATMA

TZI BA RA SV'A H'A, DUS GSUM DAG TU BSNGAGS PA YI, ,GOS NI RNAM
PA GSUM PO DAG ,BKRU 'AM YANG NA BDUG PA DAG ,YANG NA BSANG GTOR
DAG KYANG BYA, ,NYAL DANG KHRUS BYED MA GTOGS PAR, ,SNGAGS PAS
MTHONG GOS MI SPANG ZHING, ,DKAR LA SHIN TU 'JAM PA DE, ,NYIN
GCIG

BZHIN DU BSANG BAR BYA, MTHANG GOS MA BKRUS NA RDUL LA SOGS PA'I
ZAG BYED RNAMS DANG, RDUL GYIS BLA GOS GOS PAR 'GYUR RO, ,DE BAS
GANG GIS RDUL LA SOGS PAS BLA GOS GOS PAR MI 'GYUR BA DE LTAR
BYA'O, ,GANG YANG BCOM LDAN 'DAS KYIS MDOMS DKRIS 'KHRU ZHING
MTHANG

GOS SU BYA'O, ,LHA LA BGOS PA'I SNOD RNAMS KYANG, ,NYIN GCIG
BZHIN DU BKRU BAR BYA'O, ,ME TOG RNYING PA DUS GSUM DU, ,RTAG PAR
YANG NI PHYAGS PAR BYA, ,SHES RAB PHA ROL PHYIN SOGS KYI, ,GLEGS
BAM MJUG TU BKLAG PAR BYA, ,MCHOD PA DAG DANG DKYIL 'KHOR YANG, ,

@131A *, ,DUS GSUM DAG TU DE BZHIN BYA, ,RJES SU DRAN PA DRUG
RNAMS KYANG, ,SNA TSOGS TSUL GYIS BSGOM PAR BYA, ,RJES SU DRAN PA
DRUG GANG ZHE NA, SANGS RGYAS DANG NI CHOS DANG DGE 'DUN LA,
,BZOD PA DANG NI TSUL KHRIMS LHA RNAMS TE, ,RGYAL BAS RJES SU
DRAN PA DRUG

GSUNGS PA'O, ,SO SO'I YON TAN TSOGS KYANG RJES DRAN BYA, ,ZLOS PA
ZLA BA PHYED PHYED CING, ,NYIN GCIG BZHIN DU SMYUNG BYAS NAS,
,ZLA PHYED MTSAMS SU BA YI LNGA, ,BRGYA RTZA BRGYAD DU BZLAS PA
BTUNG, ,DES NI GSANG SNGAGS ZLOS PA PO, ,ZLA BA PHYED DU DAG
'GYUR ZHING, ,BZA' MIN

LA SOGS GANG ZOS PA, ,DE DAG THAMS CAD RNAM PAR 'BYED, ,NA MO BHA
GA BA TE, AUshn'I sh'A YA, AOm BI SHUDDHA BI RA DZE, SHI BE
SH'ANTI KA RI SV'A H'A, DE BZHIN GSHEGS PA'I RIGS LA'O, ,AOm YA
SHO DZE SV'A H'A, PADMA'I RIGS LA'O, ,NA MO RATNA TRA Y'A YA, NA
MA SHTZAndA BADZRA P'A nA YE, MA H'A YAKshA

SE N'A PA TA YE, AOm SHI KHI SHI KHI NI RMA LE PRA BHE PRA BHE
SVA RE, TE DZO TE DZO BA TI SV'A H'A, RDO RJE'I RIGS LA'O, ,DMAR
SER BA YI 'O MA DANG, ,BA YI ZHO DANG BA YI MAR, ,BA YI GCIN DANG
LCI BA RNAMS, ,SO SOR MTHONG DANG BSNGAGS PA DANG, ,KU SHA LAN
BRGYAR BSNGAGS PA YI, ,KU SHA'I CHU DANG

LDAN BYAS TE, ,SHAR DU MI SMRA TZOG TZOG POR, ,'DUG STE 'BRING LA
SRANG GSUM TZAM, ,PA LA SHA YI LO MAR BTUNG, ,YANG NA MCHOD YON
SNOD BSHAD PA, ,GANG YANG RUNG BA CIG TU BTUNG, ,'DI NI DE YI CHO
GAR BSTAN, ,BZLAS BRJOD KYI CHO GA 'DI DUS MTSAMS SU BYA'I DUS MA
YIN PAR MI

BYA'O; ,DE LA DUS MTSAMS BSTAN PA NI, NYI MA'I DKYIL 'KHOR PHYED
SHAR BA NAS SKYES BU GCIG GI GRIB MA'I BAR 'DI NI SNGA DRO'I DUS
MTSAMS YIN NO, ,NYI MA'I GUNG LA CHU TSOD BRGYAD DAM, ,DGU'I DUS
MTSAMS YIN NO, ,PHYI DRO SKYES BU GCIG GI GRIB MA LUS PA NAS NYI
MA'I DKYIL 'KHOR

PHYED NUB PA'I BAR DU NI PHYI DRO'I DUS MTSAMS YIN TE, 'DI DAG NI
NYIN PAR GYI DUS MTSAMS RNAMS YIN NO, ,MTSAN MA'I DUS BSTAN PA
NI, NYI MA'I DKYIL 'KHOR PHYED NUB PA NAS SROD PHYED KYI BAR DU
NI, SROD LA BRTZAM PA'I DUS MTSAMS SO, ,THO RANGS KYI DUS PHYED
NAS NI, NYI MA'I DKYIL

@131B 'KHOR PHYED SHAR GYI BAR 'DI NI DUS MTSAMS GNYIS PA YIN NO,
,NAM PHYED NAS NI ZHI BA LA SOGS MA YIN PAR, ,DRAG SHUL SPYOD
PA'I LAS KUN DANG, ,MI SNANG BA LA SOGS PA DANG, ,DUR KHROD KYI
NI LAS RNAMS LA, ,RTAG TU MTSAN MO BZLAS PAR SHIS, ,ZHES BYA BA
PHYAG NA RDO RJES

GSUNGS SO, ,DE LAS BZLOG PA NYID KYI DUS MTSAMS SU, ,BDAG NYID
ZHI BA LA SOGS PA'I BZLAS BRJOD BYA'O, ,ZLOS PAS BZLAS BRJOD ZIN
PA DANG, ,RIGS KYI YUM DANG BDAG PO LA, ,NYI SHU RTZA GCIG BZLAS
BRJOD NI, ,BYAS PAS RTAG TU BSRUNG BAR BYA, ,MDOR NA ZLOS PA PO

DAG GIS, ,BZLAS BRJOD CHO GA GANG GSUNGS PA'I, ,CHO GA DE DAG
NYID KYIS NI, ,RIG SNGAGS BRTEN NA 'GRUB PAR 'GYUR, ,LEGS PAR
GRUB PAR BYED PA'I SGRUB PA'I THABS BSDUS PA, BDE BAR GSHEGS PA'I
SRAS PO SLOB DPON BYANG CHUB MCHOG GIS MDZAD PA RDZOGS SO,, ,,

