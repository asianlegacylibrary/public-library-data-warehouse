@190A #, ,RGYA GAR SKAD DU, SHR'I BADZRA BHEE RA BA S'A
DHA NAm N'A MA, ,

BOD SKAD DU, DPAL RDO RJE 'JIGS BYED KYI SGRUB PA'I THABS ZHES
BYA BA, BCOM LDAN 'DAS DPAL 'JIGS BYED MA HE'I GDONG PA CAN LA
PHYAG 'TSAL LO, ,BCOM LDAN SKU MCHOG JIG DUS ME LTAR 'BAR, ,RDO
RJE 'JIGS PAR BYED LA PHYAG 'TSAL TE, ,DE YIS LAS RNAMS RAB TU
SGRUB

PA'I PHYIR, ,MA HE'I GDONG GI SNYING PO'I SGRUB THABS BRI, ,YID
DANG MTHUN ZHING DBEN PA'I GNAS DAG TU, ,DANG POR BDE BA'I STAN
LA 'DUG NAS NI, ,MA HE'I GDONG CAN SKAD CIG RNAL 'BYOR PAS, ,LHA
DANG BLA MA MNYES BYAS DE RJES LA, ,STONG PA MA YIN MI STONG MA
YIN PA, ,SEMS NYID

SPROS DANG BRAL BA RNAM PAR BSGOM, ,YAm LAS RLUNG STE RAm LAS
BSKAL ME 'BAR, ,DE NAS H'Um SPROS RDO RJE'I RANG BZHIN NAM, ,AA
LAS ZLA BA RGYAS PA'I STENG NYID DU, ,DH'I: LAS 'JAM DPAL GZHON
NU BSKYED PAR BYA, ,THUGS KAR NYI MA'I DKYIL 'KHOR RNAMS BSAMS
LA, ,DE STENGS H'Um

YIG NAG PO 'BAR BA BLTA, ,DE NYID YONGS SU GYUR PA RDO RJE
GDENGS, ,THAMS CAD YONGS GYUR BCOM LDAN MA HE'I ZHAL, ,SKU MDOG
SNGO NAG CHAR SPRIN LTA BUR 'JIGS, ,SKU LAS ME 'BAR KHAMS GSUM
SREG PAR BYED, ,KHRO BO DUR KHROD THOD PA'I DO SHAL BYAS, ,GZHAL
GCIG MA HE NAG

PO RGOD PA'I ZHAL, ,RVA GNYIS PAR DU GZHON NU'I ZHAL GYIS BRGYAN,
,PHYAG G-YAS RDO RJE GDENGS PA'I GRI GUG 'DZIN, ,G-YON PA THOD PA
KHRAG GIS BKANG BA BSNAMS, ,ZHABS GNYIS GYAD KYI DOR STABS RO YI
GDAN, ,MA HE'I NAG PO'I STENG DU RNAM PAR BSAM, ,MNGON SUM BZHIN
DU

@190B GSAL BAR GYUR PA DANG, ,SNYING GAR NYI LA H'Um YIG 'BAR BAR
BSAM, ,DE LA DGUG DANG BCING BA LA SOGS BYA, ,DE NAS DE NYID SKAR
MA'I TSOGS 'DRAS BSKOR, ,G-YENG BA MED PAR RTAG TU BZLAS PA BYA,
,AOm HR'I: shtRi: WI KRi T'A NA NA H'Um PHAt, 'DI NI SNGAGS KYI
RGYAL PO STE, ,MA BYUNG 'BYUNG BAR

MI 'GYUR RO, ,'BUM PHRAG GSUM DU BZLAS PA BYA, ,DE YIS LAS RNAMS
THAMS CAD 'GRUB, ,GAL TE LDANG BAR 'DOD PA NA, ,YE SHES MA HE'I
ZHAL LA NI, ,MCHOD CING BSTOD PA LDANG BAR BYA, ,MA HE'I SBYOR BA
RNAM PAR RGYU, ,SHIN TU RTOGS DKA'I RGYUD LAS NI, ,LAS RNAMS
THAMS CAD

SBYOR BA'I LHA, ,ZHAL GCIG PHYAG GNYIS GDAMS PA 'DI, ,BLO DMAN
RNAMS LA PHAN PHYIR BKOD, ,DGE BA CUNG ZAD THOB PA DES, ,BDAG
DANG 'DI LA MOS PA RNAMS, ,NAD DANG 'JIGS SOGS RAB BCOM NAS,
,MYUR DU 'JIGS BYED CHEN POR SHOG ,DPAL RDO RJE 'JIGS BYED MA

HE'I GDONG CAN DPA' BO GCIG PA'I SGRUB THABS, SLOB DPON MANYDZU
BADZRAS MDZAD PA RDZOGS SO,, ,,BAL PO'I PAndI TA BHA RO PHYAG
RDUM DANG, BOD KYI LO TZ'A BA RDO RJE GRAGS KYIS BSGYUR CING ZHUS
TE GTAN LA PHAB PA'O,, 