@110B #, ,RGYA GAR SKAD DU, SVA AA DHIshthA NA TZA TU YO GA TAD TVA AU
PA DE SHA N'A MA, BOD SKAD DU, RNAL 'BYOR BZHI'I DE KHO NA NYID
CES BYA BA RANG BYIN GYIS BRLAB PA'I MAN NGAG ,BCOM LDAN 'DAS
GSHIN RJE GSHED DMAR PO LA PHYAG 'TSAL LO, ,SHIN TU SPROS MED
THUGS RJES

BRLAN, ,DPAL LDAN BDE CHEN PHYAG 'TSAL TE, ,RANG BYIN BRLABS PA'I
RIM PA NI, ,BLA MA'I DRIN GYIS GSAL BAR BSHAD, ,BLA MA LA GUS DAM
TSIG CAN, ,SNYING RJE SEMS CAN DON SEMS PA'I, ,SGRUB POS DBEN
PA'I GNAS SU NI, ,DNGOS GRUB DAM PA BSGRUB PAR BYA, ,

@111A *, ,RNAL 'BYOR DAM PA BZHIR BSHAD DO, ,DBYIBS DANG SNGAGS
DANG BYIN RLABS DANG, ,RNAM DAG YE SHES ZHES BYA BAS, ,SRID PA'I
'CHING BA LAS GROL 'GYUR, ,RIM PA'AM YANG NA CIG CAR DANG, ,SANGS
RGYAS RJES DRAN BSGOM BYA STE, ,GONG BUR GNAS PA'I BDAG NYID
KYIS, ,LUS

'DI GSHIN RJE GSHED DMAR PO, ,'DI NI BEMS PO MA YIN LA, ,SHA DANG
KHRAG KYANG DE MA YIN, ,BDEN MIN BRDZUN PA MA YIN NO, ,THA MAL MA
YIN YE SHES SKU, ,DANG ZHING GSAL LA RNYOG PA MED, ,PHUN TSOGS
YON TAN KUN GYI RTEN, ,'DI NI BDAG LAS THA DAD MED, ,SPANG ZHING
BSNAN DU

CUNG ZAD MED, ,MA 'KHRUL BLA MA'I BKA' DRIN GYIS, ,GDOD NAS GRUB
PAR SHES BYA STE, ,LUS CAN KUN GYIS 'DI MTHONG DANG, ,GANG GIS
THOS DANG DRAN TZAM GYIS, ,BSAM PA RDZOGS MDZAD ZUNG 'JUG SKU,
,DE LTAR BDAG NYID GSAL BAR BLTA, ,BDAG GI THUGS KA'I SA BON LAS,,

SA GSUM 'OD ZER RAB 'PHROS NAS, ,MTHONG THOS DRAN PA'I SPYOD YUL
DU, ,MA LUS LUS PA MED PA YIN, ,BRTAN G-YO'I DNGOS PO JI SNYED
PA, ,DPAL LDAN GSHIN RJE GSHEGS DMAR PO, ,KHAMS GSUM MIN 'DI
GZHAL MED KHANG, ,SROG CHAGS MIN 'DI RGYAL BA RNAMS, ,PHUNG PO
KHAMS DANG

SKYE MCHED MIN, ,KHAMS GSUM MIN 'DI DKYIL 'KHOR PA, ,RANG BZHIN
'OD GSAL NGO BO NYID, ,ME LONG NANG GI GZUGS BRNYAN LTAR, ,SGYU
MA LTA BU'I TING NGE 'DZIN, ,RMI LAM JI BZHIN GOMS BYAS TE, ,BAR
MA'I SRID PA RAB SBYOR BAS, ,DE BZHIN GSHEGS PA'I DNGOS GRUB
THOB, ,DBYIBS

KYI RIM PA STE RNAL 'BYOR RO, ,LUS CAN RNAMS KYI SROG GYUR PA,
,RLUNG ZHES BYA BA LAS KUN BYED, ,'DI NI RNAM SHES BZHON PA STE,
,SRID DANG RNAM GROL THOB BYED PA'O, ,BYA DRA DANG NI BHA RA TA,
,MU SA LA DANG AA TRA TAS, THOG MAR LUS NI SPYANG BAR BYA, ,LUS
SBYANGS PAS NI RTZA DANG

RLUNG; ,LEGS PAR DAG PA NYID DU 'GYUR, ,SPROS PA THAMS CAD SPANGS
NAS SO, ,MNYAM PAR GZHAG PAS DNGOS GRUB THOB, ,DGANG BA'I SBYOR
BAS DGANG BYA STE, ,DGUG PA'I SBYOR BAS DGUG PAR BYA, ,ZHI BA YIS
NI ZHI BA NYID, ,RENGS PA'I SBYOR BAS MI G-YO'O, ,SBYOR BA BZHI
YIS

@111B BDAG NYID KYIS, ,DNGOS GRUB CHEN PO SKYE BAR 'GYUR, ,RTZA
GSUM ZUR GSUM SBYANGS NAS NI, ,CUNG ZAD SPYOD LAM DAL BAR BYA,
,DBANG PO NGAL ZHING DUB PA'I TSE, ,SEMS NI RTZE GCIG NYID DU
GZHAG ,DU BA LA SOGS LNGA PO NI, ,SKAD CIG NYID LA 'CHAR BAR
'GYUR, ,MNGON SHES RDZU 'PHRUL

LA SOGS PA, ,GROL BA'I DNGOS GRUB GO 'PHANG 'THOB, ,RLUNG GI G-YO
BAS 'KHOR BA STE, ,MI G-YO BAS NI MYA NGAN 'DAS, ,SNYING GI CHU
SKYES DBUS SOGS PAS, ,MI GNAS MYA NGAN 'DAS PA THOB, ,RNAL 'BYOR
PAS NI MNYAM GZHAG PAS, ,NANG PAR BYA ROG MI GRAG PAR, ,'JUG

PA'I RLUNG NI GANG YIN LA, ,STONG PHRAG GCIG NI BGRANG BAR BYA,
,SGRUB POS SGRA DANG BRAL BA NI, ,'BUM PHRAG GCIG NI RDZOGS PA
NA, ,TSE ZAD PA YANG LO LNGA RU, ,'TSO 'GYUR 'DI LA THE TSOM MED,
,SNYING GA'I H'Um YIG DKAR PO LA, ,YUL SOGS DMIGS PAR MI BYED
PAS, ,RLUNG GI SBYOR

BAS GOMS BYED NA, ,MNGON PAR SHES PA 'THOB PAR 'GYUR, ,RNAM SHES
GONG DU 'PHO BA NI, ,'CHI BA'I DUS LA BAB PA'I TSE, ,BU GA RNAMS
SU SON PA'I RTZA, ,YI GE RNAMS KYIS DGAB PAR BYA, ,A'A LI K'A
LI'I RLUNG GIS NI, ,BU GA'I RLUNG NI SPYANG BAR BYA, ,SNYING GA'I
H'Um YIG SHES DANG

SBYAR, ,PHYED DANG GNYIS KYI YI GE NI, 'OG DANG STENG DU BZHAG PA
LA, ,DE YI 'OG GI CHA RLUNG GIS, ,SA BON STENG 'OG BLTAS PA YIS,
,RLUNG GI SA BON GNYIS GZHAG PAS, ,RNAL 'BYOR LDAN PAS KHA SBYOR
BCING, ,YI GE PHYED DANG GNYIS KYI SNGAGS, ,NYI SHU RTZA GCIG RIM
PAR

BRJOD, ,RLUNG NI RNAM SHES BZHON PA STE, ,GANG DANG GANG DU BGROD
PA YI, ,RLUNG NI SGO RU BRTZAMS PAS TE, ,DGUG PA LDOG PA'I SBYOR
BA YIS, ,DE LTAR SBYANGS PA'I GOMS PA LAS, ,GROL BA'I DNGOS GRUB
THOB PA'O, ,SGO YI BYE BRAG BSHAD PAR BYA, ,'DOD KHAMS BDE 'GRO
LTA BA GNAS,,

GZUGS KHAMS SMIN MTSAMS THIG LE LAS, ,TSANGS PA'I SGO NAS GZUGS
MED DO, ,DE NI MTHO RIS BYED PA'O, ,SNA NAS GNOD SPYIN GNAS SU
SKYE, ,RNA BA LAS NI MI 'AM CI, ,MIG LAS MI YI DBANG POR 'GYUR,
,GCIN GYI SGO LAS DUD 'GROR 'GYUR, ,BSHANG BA LAS NI DMYAL BAR
'GYUR,,

@112A *, ,BDE 'GRO LAS NI GZHAN DU 'GRO, ,DE LTAR MA NUS STOBS
CHUNG BA, ,RNAM SHES BLA MAR 'PHO BA NI, ,SPROS PA THAMS CAD BCAD
NAS NI, ,RGYAL SRAS LAM LA GTANG BAR BYA, ,LUS NI LEGS PAR BSRUNG
BAR BYA, ,YANG NA SENG GE'I NYAL THABS BYA, ,RNAM SMIN

LAS GRUB PHUNG PO 'DI, ,BLA MA LHA DANG 'BYUNG PO LA, ,STOS PA
MED PAR GTANG BAR BYA, ,MCHOG GI SGO NI GSAL POR DBYE, ,SNYING GI
CHU SKYES PADMO YI, ,H'Um LAS RNAMS SHES BSTIM PAR BYA, ,SPYI BOR
BLA MA LHAG PA'I LHA, ,DUS GSUM BDE GSHEGS RO GCIG PA, ,MCHOD

SOGS BYAS LA GSOL BA GDAB, ,DE NAS RLUNG GI SBYOR BA YIS, ,RNAM
SHES THUGS KAR 'PHANG BAR BYA, ,SANGS RGYAS KUN GYI YE SHES DANG,
,RANG GI RNAM SHES DBYER MED DU, ,STONG NYID SNYING RJE RO GCIG
PAR, ,MI 'GYUR BDE BA BSGOM PAR BYA, ,DE NI CHOS SKU PHRIN LAS

DANG, ,BCAS PA'I DNGOS GRUB THOB PAR 'GYUR, ,MTSAMS MED LNGA NI
BYED PA DANG, ,NYIN BZHIN BRAM ZE GSOD PA YANG, ,'DI YI LAM GYIS
GROL 'GYUR TE, ,SDIG GIS GOS PAR MI 'GYUR RO, ,DUS LA BABS NA
'PHO BAR BYA, ,DUS MIN LHA NI GSOD PAR 'GYUR, ,LHA NI BSAD

PA TZAM GYIS NI, ,MNAR MED GNAS SU SREG PAR BYED, ,'DI NI BDE BAR
GNAS DUS SU, ,CUNG ZAD GOMS PAR BYA BA STE, ,'BYIN DANG 'JUG PA'I
RLUNG LA NI, ,SBYAR TE SPRO DANG BSDU BA'I TSUL, ,NAM MKHAR RJE
BTZUN BLTAS NAS NI, ,YUD TZAM MNYAM GZHAG RNAL 'BYOR BYA, ,

SNGAGS KYI RIM PA STE RJES SU RNAL 'BYOR RO, ,SHES RAB THABS KYI
PHYAG RGYA LAS, ,BLA MA'I MAN NGAG RIM PA YIS, ,SRID PA'I SDUG
BSNGAL GZHOM 'DOD PAS, ,MI 'GYUR BDE BA BSGOM PAR BYA, ,RNAL
'BYOR MA YI MTSAN NYID NI, ,RIGS NI RNAM PA BZHI RU BSHAD, ,TZA
RTZI KA NI PADMA

CAN, ,PHAG MO GLANG PO CAN DU BSHAD, ,RDO RJE DBYINGS CAN DUNG
CAN MA, ,DKAR MO RI MO CAN YIN TE, ,RIGS NI BZHI YI MTSAN NYID
RNAMS, ,DE LTAR MKHAS PAS SHES PAR BYA, ,PADMA CAN GYI MTSAN NYID
NI, ,BZHIN NI KUN NAS ZLUM PO STE, ,SNA NI ZAR MA'I ME TOG
MTSUNGS, ,RUS

@112B SBAL RGYAB 'DRA'I SEN MO DMAR, ,NU MA MKHREGS SHING 'JAM PA
DANG, ,RKANG MTHIL MNYAM NAS BRANG YANG MDZES, ,BA SPU 'KHYIL
ZHING NGANG PA'I SKAD, ,RI MO GSUM CAN CHU SKYES MCHOG ,PADMA'I
DRI LDAN GLANG CHEN 'GROS, ,PADMA'I 'DAB LTAR REG NA 'JAM,
,PADMA'I BYED PAS BSTEN PHYIR

STE; PADMA CAN GYI DNGOS GRUB 'GYUR, ,GLANG PO CAN ZHES BYA BA
NI, ,SNA G-YON PA SPU 'KHYIL BA DANG, ,'DOD PAS MYOS SHING 'DOD
LA SRED, ,CHANG GI DRI LDAN BYIN PA SBOM, ,LUS NI SBOM LA MI SRUN
PA, ,BZHIN GYI MDANGS CHE NGA RO CHE, ,GLU DANG ROL MO LA DGA'
BA, ,BYED PA BCINGS BA'I

SBYOR BA YIS, ,GLANG PO CHE YI MCHOG SGRUB BYED, ,DUNG CAN MA
ZHES GRAGS PA NI, ,HA CANG SKEM ZHING SBOM PA MIN, ,SKRA RING SNA
YANG CUNG ZAD RING, ,NU MA NA RA KA 'BRAS LTAR, ,ZHO DANG 'O MA'I
TSOGS LA DGA', ,BYA ROG SKAD CAN BUNG BA'I SGRA, ,BA LANG LCE
LTAR RTZUB PA STE, ,GI WANG RA TA'I

BCINGS PAS BSTEN, ,RI MO CAN YANG BSHAD PAR BYA, ,SHIN TU KHRO
ZHING NGO TSA SPANGS, ,RTAG TU RTZOD PA LA DGA' ZHING, ,LUS THUNG
DE YI BRANG RNAMS MDZES, ,PA LA'I 'BRAS LTAR NU MA ZAB, ,BYIN PA
PHRA ZHING PHYIS GAN NYAL, ,GSUS PA SBOM ZHING MCHU YANG 'PHYANG,
,SHA BA'I DRI LDAN PHUG

RON SKAD, ,DE NI RI MO CAN ZHES BYA, ,PI LAS YI BCINGS PAS BSTEN,
,RI MO CAN GYI DNGOS GRUB 'GYUR, ,BCU DRUG LON PA'I SKAD BZANG
MA, ,GZUGS DANG LANG TSO PHUN SUM CHOGS, ,DANG POR LEGS PAR
SPYANG BA DANG, ,DBANG BSKUR NAS NI SGRUB PA BRTZAM, ,SKU GSUNG
THUGS DANG RDO RJE

NI; ,DPRAL BA LA SOGS RNAMS SU DGOD, ,SV'A H'A GSANG BA GTZUG TOR
DU'O, ,DE NAS PADMA RDO RJE SPYANG, ,AA YIS PADMA'I 'DAB BRGYAD
LA, ,AA YIS ZE 'BRU RAB TU BRTAG ,H'Um GIS RDO RJE RTZE LNGA PA,
,PHAt KYIS SGO LA RAB TU BRTAG ,DE LTAR RDO RJE PADMA BCAS, ,BHA
GAR LING+GA BZHAG NAS NI, ,BYANG CHUB

SEMS NI SPRO MI BYA, ,RNAL 'BYOR PAS NI GR'Um PHAt BSAM, ,BHA GAR
RDO RJE 'DZIN PAR BYED, ,KHAMS GSUM PO NI MA LUS PA, ,SANGS RGYAS
NGO BOR BSGOM PAR BYA, ,RGYU MTHUN LA SOGS RAB DBYE BAS, ,SHIN TU
RNAL 'BYOR BSGOM PAR BYA, ,RDO RJE DBYINGS KYI DBANG PHYUG MA'I,
,RTZA NI NYE BAR BTZAL BYA STE, ,

@113A *, ,BYED PA BCINGS PA'I SBYOR BA YIS, ,RNAL 'BYOR PA YIS JI
SRID DUD, ,BYANG CHUB SEMS NI 'BYIN MI BYA, ,GANG TSE CHU YI RI
MO LTAR, ,DE TSE THOB 'GYUR RGYUN MI 'CHAD, ,DGA' BA LAS SKYES DE
BZHIN CI, ,DNGOS GRUB KUN GYI GTER GYUR PA, ,BYANG CHUB SEMS NI
NYAMS

GYUR NA, ,PHUNG PO RNAM SHES BRGYAL 'GYUR BAS, ,MA SMAD DNGOS
GRUB GA LA THOB, ,MKHA' KHAMS RDO RJE KUN SBYOR DANG, ,REG BYAS
KYIS NI RMAD BYUNG CHE, ,BDE BA SKYED PAR BYED PA NI, ,MCHOG TU
DGA' BA BYED PA'O, ,DGA' BRAL DAG GI DBUS SU NI, ,MTSON PAR DE NI
BSTAN PAR BYA, ,

PADMA'I DBUS SU RDO RJE NI, ,LTE BAS MNAN PA'I GNAS DAG TU, ,RDO
RJE'I SKYIL KRUNG LAS SEMS NI, ,NOR BU'I NANG DU SON PA LTAR, ,YE
SHES SKYE BA GANG YIN PA, ,YE SHES NGO BO ZHES BYA BA, ,CHAGS PA
MA YIN CHAGS BRAL MIN, ,DBU MAR DMIGS PAR MI 'GYUR RO, ,GANG TSE

RNAL 'BYOR YE SHES MTHONG, ,BDE BA GNAS SU 'GYUR MI BYA, ,THUN
MONG YANG NA NYIN GCIG DANG, ,ZLA PHYED ZLA BA LO DANG NI, ,BSKAL
PA 'AM BSKAL PA STONG DU YANG, ,YE SHES SBYOR BAS GNAS PAR BYA,
,BYIN GYIS BRLABS PA'I SBYOR BA STE SHIN TU RNAL 'BYOR RO, ,MKHA'
'GRO'I PHO BRANG

CHU SKYES DBUS, ,THABS DANG SHES RAB SBYOR BA YIS, ,KHAMS GSUM
RGYU DANG MI RGYU DNGOS, ,RNAL 'BYOR CHEN POS NGAL BSO BYA, ,LTE
BA'I DBUS SON DPA' BO LA, ,SPRO DANG BSDU BA'I SBYOR BA YIS, ,JI
LTAR DBUGS RLUNG ME LONG LA, ,JI LTAR THIM PA BLTA BAR BYA, ,LTE
BA'I CHU SKYES PADMO LA, ,

YUNGS KAR TZAM DU BRTAG BYA GANG, ,BDE GSAL YE SHES NYID DU
'GYUR, ,RTAG PA MA YIN CHAD PA MIN, ,BDAG MIN GZHAN YANG MA YIN
LA, ,SRID MIN MYA NGAN 'DAS PA MIN, ,THOG MA DBUS MTHA' RNAM PAR
SPANGS, ,'OD GSAL BA LAS DE GSAL NA, ,DE LAS RDO RJE 'DZIN PAR
'GYUR,,

RNAL 'BYOR BZHI YI RIM PA LAS, ,GANG SKYES YE SHES PHYAG RGYA
CHE, ,THABS DANG SHES RAB RANG GI DNGOS, ,ME LONG NANG GI GZUGS
BRNYAN BZHIN, ,'JIG RTEN KHYAB BYED GSAL BAR SNANG, ,MI 'GYUR
MCHOG GI BDE BA CHE, ,STONG NYID SNYING RJE DBYER MED LA, ,PHUN
SUM TSOGS PA'I 'BYUNG GNAS KYI, ,

@113B YE SHES CHEN PO 'GRUB 'GYUR RO, ,YE SHES KYI SBYOR BA ZHES
BYA STE RNAL 'BYOR CHEN PO'O, ,DE LTAR BLA MA'I MAN NGAG RJES
'BRANGS TE, ,DE NYID GSAL BYAS BRTZE CHEN BZOD PAR GSOL, ,'DIR
'BAD BSOD NAMS DRI MED GANG SKYES DES, ,SRID GSUM DPAL LDAN RDO
RJE 'DZIN GYUR CIG, ,RNAL

'BYOR BZHI'I DE KHO NA NYID CES BYA BA RANG BYIN GYIS BRLAB PA'I
MAN NGAG GRUB THOB KYIS 'KHOR LOS SGYUR BA MTHU STOBS LAS MNGA'
BRNYES PA, DPAL LDAN RNAL 'BYOR GYI DBANG PHYUG BRAM ZE DPAL
'DZIN GYIS MDZAD PA RDZOGS SO,, ,,DA RA PAn A'A TZ'ARYA DANG, GLO
BO LO TZ'A BAS BSGYUR BA'O,, ,,