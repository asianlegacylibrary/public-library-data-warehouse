@74B *, ,DPAL

RDO RJE RNAM PAR 'JOMS PA LA PHYAG 'TSAL LO, ,GANG ZAG GZA' NGAN
PA'I DUS LAS ZLOG PAR 'DOD BA'I SGRUB PA PO DAM TSIG DANG LDAN
PAS, DKYIL 'KHOR SNGA MA BZHIN DU BRIS LA, DKYIL 'KHOR GYI DBUS
SU BUM PA MTSAN NYID DANG LDAN PA, KHA DOG SNGON PO GTZO BO'I
MTSAN NYID

DANG LDAN PA BZHAG LA, DE LA GTZO BO'I BSNYEN PA BRGYA PHUL LA
GZHAG GO, ,DKYIL 'KHOR GYI PHYOGS MTSAMS SU PHUR PA BRGYAD LA DAR
DMAR PO'I COD PAN BTAGS LA KHRO BO BRGYAD DU BSKYED LA GZHAG GO,
,MAR ME LA SOGS PAS GTZO BO DANG GZA' BRGYAD MCHOD DO, ,GZA'I

GTOR MA GTZANG MA BRGYAD PHYOGS GTOR DANG BGEGS GTOR YANG BSHAM
MO, ,DKYIL 'KHOR GYI LHA'I GNAS RNAMS SU BAG ZAN LAS GZA'I GZUGS
BYAS LA TSON GYIS BSGYUR LA GZHAG ,DE DAG RE RE'I MDUN DU SPRANG
RTZI DANG, 'O MA LA SOGS PA SPYAN GZIGS KYIS KYANG 'KHOR BAR

@75A *, ,GZHAG GO, ,KHYAMS RNAMS SU RGYU SKAR GYI GZUGS BYAS LA
GZHAG GO, ,DE NAS GTZO BO LA MCHOD PA DANG BSTOD PA BYAS LA, GZA'
RNAMS KYI SNGAGS DANG PHYAG RGYAS SPYAN DRANGS TE, TSIGS BCAD
KYIS KYANG SPYAN DRANG BA 'DI SKAD DO, ,H'Um H'Um H'Um, RNAM DAG
RI RAB LEGS PA'I

DKYIL 'KHOR NAS, ,GZA' BRGYAD RGYU SKAR 'KHOR BCAS SPYAN 'DREN
NA, ,SNGON GYI DAM TSIG DBANG GIS GSHEGS SU GSOL, ,AE HYE HI
DZA:, RANG BZHIN ME MNYAM RNAM DAG GZHAL YAS LA, ,MNYES PAR BRIS
SHING SPRAS PA'I DKYIL 'KHOR 'DIR, ,GZA' CHEN 'KHOR DANG BCAS PA
BZHUGS SU

GSOL; ,SA MA Y'A H'Um ZHES SO, ,SO SO'I SNYING PO BRGYA RTZA
BRGYAD BZLAS SO, ,SKU MDOG DANG PHYAG MTSAN RNAMS GSAL BAR BSGOMS
LA, MCHOD PA 'BUL BA NI, H'Um PHYOGS BCU KUN NAS RNAM DAG RDZAS
KYI MCHOG ,MDZES PAR GTAMS PA'I YON CHAB 'DI, ,GZA' RNAMS 'KHOR
DANG BCAS LA 'BUL, ,DAM TSIG

DBANG GIS BZHES SU GSOL, ,PHYOGS BCU KUN NAS RNAM DAG RDZAS KYI
MCHOG ,MDZES PAR GTAMS PA'I ME TOG 'DI, ,GZA' RNAMS 'KHOR DANG
BCAS LA 'BUL, ,DAM TSIG DBANG GIS BZHES SU GSOL, ,PHYOGS BCU KUN
NAS RNAM DAG RDZAS KYI MCHOG ,MDZES PAR GTAMS PA'I SNANG GSAL
'DI, ,GZA' RNAMS

'KHOR DANG BCAS LA 'BUL, ,DAM TSIG DBANG GIS BZHES SU GSOL,
,PHYOGS BCU KUN NAS RNAM DAG RDZAS KYI MCHOG ,MDZES PAR GTAMS
PA'I BDUG SPOS 'DI, ,GZA' RNAMS 'KHOR DANG BCAS LA 'BUL, ,DAM
TSIG DBANG GIS BZHES SU GSOL, ,PHYOGS BCU KUN NAS RNAM DAG RDZAS
KYI

MCHOG; ,MDZES PAR GTAMS PA'I DRI CHAB 'DI, ,GZA' RNAMS 'KHOR DANG
BCAS LA 'BUL, ,DAM TSIG DBANG GIS BZHES SU GSOL, ,PHYOGS BCU KUN
NAS RNAM DAG RDZAS KYI MCHOG ,MDZES PAR GTAMS PA'I BSHOS GTZANG
'DI, ,GZA' RNAMS 'KHOR DANG BCAS LA 'BUL, ,DAM TSIG

DBANG GIS BZHES SU GSOL, ,PHYOGS BCU KUN NAS RNAM DAG RDZAS KYI
MCHOG ,MDZES PAR GTAMS PA'I SIL SNYAN 'DI, ,GZA' RNAMS 'KHOR DANG
BCAS LA 'BUL, ,DAM TSIG DBANG GIS BZHES SU GSOL, ,DE NAS GZA'
RNAMS LA BSTOD CING GTOR MA 'BUL BA NI, H'U% SHAR PHYOGS

@75B GZA' CHEN PA BA SANGS, ,SKU MDOG DMAR PO MDZES PA LA, ,NA
BZA' DAR DKAR STOD G-YOGS CAN, ,RIN CHEN SNA TSOGS RGYAN GYIS
BRGYAN, ,PHYAG MTSAN PHYAG NA SPU GRI BSNAMS, ,DE LA MCHOD CING
GTOR MA 'BUL, ,H'U% LHO PHYOGS GZA' CHEN PHUR BU NI, ,SKU MDOG

DKAR PO MDZES PA LA, ,GLOG GI PHRENG BA'I 'KHOR YUG CAN, ,RIN
CHEN SNA TSOGS RGYAN GYIS BRGYAN, ,SER PO DAR GYI STOD G-YOGS
CAN, ,PHYAG MTSAN PHYAG NA GLEGS BAM BSNAMS, ,ZLA BA'I STENG NA
BZHUGS PA LA, ,DE LA BSTOD CING GTOR MA 'BUL, ,NUB PHYOGS

GZA' CHEN ZLA BA NI, ,SKU MDOG DKAR PO MDZES PA LA, ,NA BZA' DAR
DMAR STOD G-YOGS CAN, ,RIN CHEN SNA TSOGS RGYAN GYIS BRGYAN,
,PHYAG MTSAN PHYAG NA PADMA BSNAMS, ,NGANG PA DAG LA ZHON PA LA,
,DE LA BSTOD DE GTOR MA 'BUL, ,BYANG PHYOGS GZA' CHEN LAG

PA NI, ,SKU MDOG SER PO MDZES PA LA, ,NA BZA' ZANGS KYI THOR COG
GSOL, ,RIN CHEN SNA TSOGS RGYAN GYIS BRGYAN, ,PHYAG MTSAN PHYAG
NA CHAN GRI BSNAMS, ,SBRUL GYI STENG NA BZHUGS PA LA, ,DE LA
BSTOD DE GTOR MA 'BUL, ,LHA CHEN GZA' CHEN SGRA GCAN 'DZIN, ,SKU

MDOG DUD KA MDZES PA LA, ,NA BZA' SBRUL GYI RKED CHINGS CAN, ,MGO
LUS THAMS CAD MIG GIS KHENGS, ,PHYAG MTSAN PHYAG NA MDA' GZHU
'GENGS, ,RO SMAD SBRUL DU 'KHYIL PA LA, ,DE LA BSTOD DE GTOR MA
'BUL, ,NUB BYANG GZA' CHEN NYI MA NI, ,SKU MDOG DMAR PO

MDZES PA LA, ,NA BZA' THOG LCAGS GU ZU CAN, ,RIN CHEN SNA TSOGS
RGYAN GYIS BRGYAN, ,PHYAG MTSAN PHYAG NA PADMA BSNAMS, ,RTA YI
STENG NA ZHON PA LA, ,DE LA BSTOD DE GTOR MA 'BUL, ,BYANG SHAR
GZA' CHEN SPEN PA NI, ,SKU MDOG NAG PO 'JIGS PA LA, ,NA BZA'

DAR DMAR THUL PA GSAL, ,RIN CHEN MDZES PA'I RGYAN GYIS BRGYAN,
,PHYAG MTSAN PHYAG NA RAL GRI BSNAMS, ,'BRUG GI STENG NA BZHUGS
PA LA, ,DE LA BSTOD DE GTOR MA 'BUL, ,GZA' CHEN 'JIGS PA'I GZUGS
CAN TE, ,SO SO'I RGYU SKAR 'KHOR BCAS LA, ,ME TOG

@76A *, ,GTOR MA GUS PAS 'BUL, ,'DI DAG SO SOR BSNAMS NAS NI,
,LAS 'DI'I 'BRAS BU GRUB PAR MDZOD, ,CES GTOR MA 'BUL, PHYOGS
SKYONG DANG BGEGS RNAMS LA YANG BSTOD CING GTOR MA 'BUL LO, ,GZA'
NGAN PA BZLOG PA'I CHO GA RGYA

MTSO SPRIN ZHES BYA BA, DPAL MAR ME MDZAD BZANG POS MDZAD PA
RDZOGS SO,, 