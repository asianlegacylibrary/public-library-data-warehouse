@25B # , ,RGYA GAR SKAD DU,
PRA TI KA RA HRi DA SHA TA KA N'A MA, BOD SKAD DU, GO BAR BYED
PA'I SNYING PO BRGYA PA'I MING, HE RU KA LA PHYAG 'TSAL LO, ,CI'I

PHYIR PHYAG BTZAL ZHE NA, CHOS THAMS CAD KYI RANG BZHIN NI, DGA'
BA BZHIS RGYAS PA'O, ,DE YANG RDO RJE'I RNAL 'BYOR MAS BSKOR
PA'O, ,SPRUL PA'I 'KHOR LO BZHI'I DPAL DANG LDAN PA, DE'I PHYIR
PHYAG BTZAL BA'O, ,SLOB DPON LA YANG PHYAG BTZAL BA'O, ,CI'I
PHYIR PHYAG BTZAL ZHE NA,

RGYU DANG 'BRAS BU GNYIS SU MI RTOG PA'I YE SHES KYIS DON THUGS
SU CHUD PA DANG, BDE BA CHEN POS SHIN TU'ANG MDZES PA, DE YANG
SLOB DPON NYID KYIS SLOB MA LA GO BAR BYED PAS NA, GO BAR BYED
PA'I SNYING PO'I, ,DE'I PHYIR SLOB DPON DE LA PHYAG BTZAL LO,
,DE NAS DON GYI SNYING PO

BSHAD PAR BYA STE, KYE'I RDO RJE ZHES BYA BA NI, RANG GI SEMS
NYID KYE'I RDO RJE'O, ,CI'I PHYIR RANG GI SEMS NYID YIN ZHE NA,
RNAM PAR RTOG PA THAMS CAD DANG BRAL BA DANG, MA SKYES PA DANG
MA 'GAGS PA'I PHYIR RO, ,HE RU KA'I NGO BO DE LA BRI BA DANG
GANG BA MED PA'I PHYIR RO, ,DE'ANG DON

DU NA RANG GI SNYING GAR BYANG CHUB SEMS ZLA BA LTA BU BSAM MO,
,DE LAS 'GRO BA'I DON DU SPRUL PA SNA TSOGS SPRO BA DANG, BSDU
BA DANG LDAN PA'I THIG LE YIN TE, SPRO BA DANG BSDU BA TZAM YANG
MI DGOS TE, THIG LE NYID DU RTAG TU BSGOM PAR BYA'O, ,DKYIL
'KHOR ZHES KYANG BYA STE, DE LA SPRO BA'I

PHYIR RO, ,DE NI YE SHES RNAM PA LNGA'I RANG BZHIN YANG DE NYID
YIN NO, ,DE NYID ME MAR RLUNG GIS MA BSKYOD PA BZHIN DU BSGOM
MO, ,DE GCIG DANG DU MA BRAL ZHING MI G-YO BA'O, ,DKYIL 'KHOR
GYI LHA ZHES DE LA BYA'O, ,MUN PA THAMS CAD SEL BAR BYED PA'I
DGA' BA BZHI'I NGO BO YANG DE YIN

@26A *, ,NO, ,DE RTAG TU BSGOM PA'I RNAL 'BYOR PAS NI NYON
MONGS PA THAMS CAD SPONG BAR BYED DO, ,GZUGS LA SOGS PA THAMS
CAD RANG BZHIN MED PAR SHES PAR BYA BA YIN GYI SPANG BAR BYA BA
MA YIN NO, ,CHOS THAMS CAD KYI SNYING PO ZHES BYA BA GANG ZHE
NA, THAMS CAD KYI

SNYING PO NYID DE LA BYA'O, ,STONG PA NYID DANG RANG GI SEMS
NYID THA MI DAD PAR BSGOM PA NI, RANG BZHIN DGA' BA'I DON SHES
PA'O, ,STONG PA NYID DANG RANG GI SEMS GNYIS KYI RTOG PA MED PAR
RTOGS NA, DE NYID 'BRAS BU YIN NO, ,DE YANG PHUNG PO LNGA DE
BZHIN GSHEGS PA LNGA'I RANG BZHIN YIN

PA'I PHYIR RO, ,DE YANG BSGOMS NAS MNGON DU GYUR PA NI 'BRAS BU
YIN NO, ,MKHA' 'GRO MA ZHES BYA BA YANG RANG GI RTZA NYID MKHA'
'GRO MA'I RANG BZHIN YIN PA'I PHYIR RO, ,DE YANG BSGOM PA NI
RGYU YIN LA MKHA' 'GRO MAR SHES PA NI 'BRAS BU YIN NO, ,BRJOD
PAR MI NUS PA'I SEMS KYIS CHOS

THAMS CAD LA KHYAB PO, ,DE YANG PHYAG RGYA ZHES BYA BA YANG
SNANG SRID KYI GZUGS THAMS CAD DO, ,PHYAG MTSAN ZHES BYA BA YANG
KHA DOG THAMS CAD LA BYA'O, ,DE LTAR BSGOM PA'I RNAL 'BYOR PA LA
YID BDE BA SKYES PA NI, RDO RJE PADMA BSGOM PA'I RNAL 'BYOR PA
ZHES BYA'O, ,PHUNG PO LA SOGS

PA'I CHOS THAMS CAD RO GCIG TU BSGOM MO, ,LUS LAS SEMS LOGS NA
MED NA, SEMS LAS KYANG LUS LOGS NA MED PAR BSGOM MO, ,DE LTAR
BSGOM NA BYANG CHUB KYI SEMS THIG LE DE LA NYI MA DANG ZLA BA DE
NGAL SO BA YIN NO, ,THIG LE DE NYID SEMS YIN LA, SEMS DE LA CHOS

THAMS CAD SNANG NGO, ,SEMS NYID ME LONG YIN PAR BSHAD DO, ,ME
LONG LA TSON DMAR POS BSGOS PA LA BZHIN MI SNANG BA BZHIN DU,
RANG GI RNAM PAR RTOG PAS BSGRIBS PA MA BSAL BAR YE SHES MI
SKYE'O, ,DE'I PHYIR JI LTAR BSGOMS PA LTAR 'GYUR TE, RANG GI
SEMS BRTAN PAR BYAS

PHAN CHAD PHYI NANG GI CHOS THAMS CAD THIG LE DE'I 'OD ZER GYIS,
THIG LE LA BSDUS NAS BSGOMS NA DE KHO NA LTAR BRTAN PAR BYA'O,
,DE YANG YUN RING DU BSGOM MO, ,DE YANG CI'I PHYIR BSGOM ZHE NA,
BDAG DANG GZHAN DU RTOG PA BSAL BA DANG, SEMS LAS MA GTOGS PA'I
CHOS MED

@26B PAR BYA BA'I PHYIR RO, ,DE LTA BU'I BSGOM PA LA RTAG TU
DGA' BAR BYA'O, ,DES NI 'DOD PA LNGA LA YANG RTAG TU LONGS SPYAD
PAR BYA'O, ,JI LTAR SPYAD KYANG NYES PAR MI 'GYUR TE, DNGOS GRUB
THOB PA'I RGYUR 'GYUR RO, ,'CHING BAR MI 'GYUR RO, ,DE LTAR ZLA
BA DRUG BSGOMS NA RTAGS 'BYUNG

STE, DANG POR DROD SKYE'O, ,GNYIS PA LA SPRUL PA STON PA DANG,
GSUM PA GANG DU BSAMS PAR PHYIN PA'O, ,BZHI PA DPRAL BA'I DBYES
SU MDZOD SPU G-YAS SU 'KHYIL BA DANG, LNGA PAR MNGON PAR SHES
PA LNGA SKYE'O, ,DRUG PAR SNYING GA'I THIG LE LAS, KHAMS GSUM
GYI SEMS

CAN MTHONG BA'I THIG LE LAS, KHAMS GSUM GYI SEMS CAN THAMS CAD
SPRO BA DANG, BSDU BA YANG NUS SO, ,DE LTAR SPRO BSDUS 'GRO DON
BYAS PAS RDO RJE SEMS DPAR 'GYUR, GAL TE ZLA BA DRUG MA NUS NA
YANG ZLA BA PHYED DE, DES RTAGS PHRA MO 'ONG BAR BSHAD DO, ,DE
LTAR BSGOMS NA

SANGS RGYAS SU 'GYUR RO, ,MTSAN MA'I RNAM PAR RTOG PA SPANGS LA
RTAG TU BSGOM PAR BYA'O, ,CHOS THAMS CAD SGYU MA LTA BUR BSGOM
PAR BYA'O, ,CHOS THAMS CAD STONG PA NYID DU BSGOMS NA 'GRO BA'I
DON JI LTAR BYA ZHE NA, DPER NA MUN PA LA RJES KYI DNGOS PO MI
MTHONG, SNANG BA BTEG NA

RDZAS MTHONG BA BZHIN DU RANG GI RNAM PAR RTOG PAS BSGRIBS PAS,
YANG DAG PA'I DON MI MTHONG BAR 'GYUR RO, ,GONG GI DON DE BSGOMS
PAS THAMS CAD MKHYEN PA'I YE SHES KYI SNANG BA SKYE BAR 'GYUR
RO, ,DA NI LUS DANG NGAG GI MTSAN NYID BSHAD PAR BYA STE, DE
YANG SEMS KYI MTSAN

NYID MI BSHAD PAR MA YIN TE, KUN 'JOMS MA ZHES BYA BA NI, THABS
DANG SHES RAB GNYIS SU MED PA'I RNAM PAR MI RTOG PA'I YE SHES
SKYE BA'I RANG BZHIN NO, ,DE LA DBU MA ZHES BYA'O, ,CI'I PHYIR
DBU MA ZHES BYA ZHE NA, THOG MA DANG THA MA MED PA'I PHYIR RO,
,YOD PA DANG MED PA

SPANGS PA'I PHYIR TE, DE GNYIS KYI BAR NA GNAS PA'I PHYIR RO,
,YOD PA ZHES BYA BA NI RO CAN MA ZHES BYA, MED PA ZHES BYA BA NI
'PHYANG MA ZHES BYA, DE GNYIS JI LTA BU ZHE NA, LONGS SPYOD
RDZOGS PA'I 'KHOR LO LA MTHONG BAR BYA'O, ,KUN 'JOMS MA GANG DU
SHES PAR BYA ZHE NA,

@27A *, ,GNYIS PO GCIG TU GYUR PA'I DUS SU SHES PAR BYA'O, ,AOL
GONG DANG MID PA GNYIS KYI NANG DU YI GE BAm RE RE BSAMS LA,
GNYIS LAS CHU'I DKYIL 'KHOR GNYIS SU BSAMS LA, DE'I STENG DU BAm
RE RE BSAM, DE LAS PADMAR GYUR PAR BSAMS LA, G-YON

PHYOGS KYI PADMA'I ZE 'BRU LA AAm, G-YAS PHYOGS KYI PADMA'I ZE
'BRU LA KAm BSAM, DE LTAR YUN CI RING DU BSGOMS LA, DE NAS YI GE
GNYIS LA NYI ZLA GNYIS SU GYUR PAR BSAM, NYI ZLA'I STENG DU AAm
DANG KAm BSAM, DE LA YUN DU BSGOM, DE YANG SO BSDAMS LA DBUGS
NANG DU RNGUBS PA LAS

NYI ZLA GNYIS SU MED PAR GYUR TE MI RTOG PA SKYE'O, ,SO BSDAMS
LA DBUGS NANG DU RNGUBS PA DE MI LCOGS NA LONGS SPYOD KYI RTZA
GNYIS MNAN PAR BYA'O, ,DES KYANG YE SHES SKYE BAR 'GYUR RO, ,DE
LTAR BSGOMS PAS DANG PO BDE BA SKYE BAR 'GYUR RO, ,DES MI RTOG
PA'I YE SHES SKYE NGES SO, ,

MI RTOG PA DE YANG JI LTA BU ZHE NA, MTSAN MA DANG MTSAN MA'I
GZHI GNYIS DANG BRAL BA'I PHYIR RO, ,DE LA GNAS PA'I RNAL 'BYOR
PAS CHOS THAMS CAD SGYU MA'I DPE BRGYAD LTA BUR MTHONG NGO, ,DE
LTAR ZLA BA DRUG TU BSGOMS PAS GSUNG GI DNGOS GRUB THOB PAR
'GYUR RO, ,DE YANG JI LTA BU ZHE NA,

JI SKAD SMRAS PA BDEN PAR 'GYUR RO, ,DE LTAR BSGOMS PA DE SNANG
BA MTHA' YAS KYIS BYIN GYIS RLOB PAR 'GYUR RO, ,NGAG GI DE KHO
NA NYID RDZOGS SO,, ,,DA NI LUS KYI DE KHO NA NYID BSHAD PAR
BYA'O, ,DPRAL BAR YAm LAS RLUNG GI DKYIL 'KHOR CIG BSAM, DE'I
STENG DU AOm

BSAM MO, ,AOm LAS ZLA BA'I DKYIL 'KHOR DU GYUR PAR BSAM MO, ,DE
GNYIS KYI BAR DU AOm BSAM, DE LTAR YUN RING DU BSGOM MO, ,DE
LTAR DPRAL BA'I TING NGE 'DZIN BSKYED PAR BYAS LA, RDZOGS PA'I
RIM PA BYAS TE, SO BSDAMS LA DBUGS DRANG BA DANG, RTZA GNYIS
MNAN PA DANG,

DBUGS NANG DU DRANG BA GANG YANG RUNG BA GNYIS BYA'O, ,DAG GI DE
KHO NA NYID STON PA'I SKABS DANG PO BDE BA SKYE BA NAS, SGYU MA
LTA BU MTHONG BA LA SOGS PA'I BAR DU GANG DU BSHAD PA DANG MTHUN
NO, ,DE LA GNAS PA'I RNAL 'BYOR PA LA RNAM PAR SNANG MDZAD KYIS
BYIN GYIS RLOB PAR 'GYUR

@27B RO, ,LUS KYI DNGOS GRUB BSTAN PA'O, ,LUS KYI DNGOS GRUB NI
LUS SNA TSOGS SU SPRUL NUS PA'O, ,LUS KYI DE KHO NA NYID RDZOGS
SO,, ,,DE YAN CHAD NI LAS DANG PO PA'O, ,DA NI RLUNG GI DE KHO
NA NYID BSHAD PAR BYA STE, RDZI MA RDEBS PA BCO BRGYAD PA PHRAG
SUM CU LA CHU TSOD

GCIG CES BYA'O, ,CHU TSOD GCIG SNA BUG G-YAS NAS BYUNG STE NYI
MA'I RANG BZHIN NO, ,CHU TSOD GCIG SNA BUG G-YON NAS BYUNG STE
ZLA BA'I RANG BZHIN NO, ,G-YAS G-YON GYI DBUGS RE RE ZHING
YANG BZHI BZHIR SHES PAR BYA'O, ,DE LA BZHI NI THUR DU 'BYUNG BA
CHU'I RANG BZHIN NO, ,GYEN

DU 'BYUNG BA BZHI NI ME'I RANG BZHIN NO, ,LOGS NAS 'BYUNG BA
BZHI NI RLUNG GI RANG BZHIN NO, ,THAD KAR 'BYUNG BA BZHI NI SA'I
RANG BZHIN NO, ,DE BZHI SPYAN LA SOGS PA'I RANG BZHIN NO, ,SNA
BUG GNYIS KYI BAR NI NAM MKHA' 'O, ,DE NYID HE RU KA'I RANG
BZHIN NO, ,LHA MO BZHI HE RU KA LA

'DUS PAR 'GYUR RO, ,'DUS PA'I DUS SU MI RTOG PA'I YE SHES SKYE
BAR 'GYUR RO, ,RGYU GANG GIS MI RTOG PA'I YE SHES SKYE BAR 'GYUR
ZHE NA, LHA MO BZHI PO HE RU KA LA 'DUS PA'I DUS SU, RTZA THAMS
CAD BYANG CHUB KYI SEMS KYIS GANG BAR 'GYUR RO, ,HE RU KA LA LHA
MO BZHI JI LTAR 'DU BAR

'GYUR ZHE NA, G-YAS PA'I RLUNG CHU TSOD GCIG TU 'BYUNG BA DANG,
'JUG PA'I RJES LA G-YON NAS 'BYUNG STE DE 'JUG TU MI GZHUG PAR
G-YAS SU DRANG, DE G-YAS SU MI 'DUG PAR G-YON DU 'JUG PA'I
DBANG GIS BAR MA'I HE RU KA DANG 'PHRAD, G-YON PA'ANG DE BZHIN
DU SHES PAR BYA'O, ,

DE'I PHYIR NA HE RU KA LA LHA MO BZHI 'DUS PA ZHES BYA'O, ,DE'I
MAN NGAG BLA MA'I ZHAL LAS SHES PAR BYA'O,, ,,DE LTAR HE RU KA
LA LHA MO BZHI 'DUS PA'I DUS NA, DNGOS GRUB THAMS CAD BDE BA
CHEN PO'I RANG BZHIN DU SHES PAR BYA'O, ,CHU TSOD NAS LHA MO
BZHI HE RU KA LA 'DUS PA'I

BAR DU RLUNG GI DE KHO NA NYID CES BYA'O, ,DES 'DOD CHAGS CHEN
PO'I ME SBAR BAS 'KHOR LO BZHI PO 'OD DU ZHU NAS MI RTOG PA'I YE
SHES SKYE'O, ,PHYI NANG GI DNGOS PO THAMS CAD RANG GI SEMS YIN
LA, SEMS NYID DU SHES PA NI DNGOS PO BSREGS PA ZHES BYA'O, ,DE'I
RANG BZHIN SHES PA NI

@28A *, ,TZAndAL'I ZHES BYA'O, ,PHUNG PO LA SOGS PA THAMS CAD
BSREGS PA'O, ,DE GANG YIN NA NI SEMS YIN LA, SEMS DE NYID KUN
'JOMS MA ZHES BYA'O, ,THAMS CAD SEMS KYI RANG BZHIN DU SHES PA
GANG YIN PA DE LA BDUD RTZI 'BAB PA ZHES BYA'O, ,

SEMS KYI DE KHO NA NYID RDZOGS SO,, ,,DA NI DON DAM PA'I DE KHO
NA NYID BSHAD PAR BYA STE, NGAG GI RANG BZHIN MA GRUB STE, CI'I
PHYIR MA GRUB CE NA, NGAG GI GNAS LUS NYID MA GRUB PA'I PHYIR
RO, ,CI'I PHYIR LUS MA GRUB CE NA, BRTAGS PAS DBEN PA'I PHYIR MA
GRUB BO, ,

DE YANG LUS DE RANG GI NGO BO YOD PA CIG YIN NA NI, BUD MED KYI
LUS GCIG LA 'DOD CHAGS LA SOGS PA'I BLO THA DAD PAR 'BYUNG BAR
MI RIGS SO, ,GNAS MA GRUB PAS NA GNAS MA GRUB PA'I PHYIR RO,
,DPER NA PI BANG GI SGRA DANG 'DRA STE, RGYU RKYEN TSOGS PA LAS
'BYUNG STE, DE'I PHYIR RANG

BZHIN MED PAR MNGON NO, ,DE LA DNGOS PO MTSAN MA GCIG LA BLO THA
DAD PA 'BYUNG STE, RNAL 'BYOR PAS DON DAM PAR GNYIS SU MED PA'I
YE SHES SU MTHONG LA, GZHAN DAG GIS NI RNAM PAR RTOG PA'I DBANG
GIS SNA TSOGS PAR MTHONG STE, DE'I PHYIR RANG BZHIN MED PA LA
GNAS PAS SEMS,

CAN THAMS CAD LA SNYING RJE SKYES TE, SEMS CAN GYI THAR PA THOB
PAR BYA BA'I PHYIR, BDAG GIS GONG MA LTA BU'I TING NGE 'DZIN LA
'JUG GO, ,ZHUGS NAS 'BRAS BU THOB PAR BYED DO, ,SEMS CAN GYI DON
BYA BAR SEMS BSKYED DO, ,RDO RJE LTA BU'I TING NGE 'DZIN NI RNAL
'BYOR PAS MDUN GYI NAM

MKHA' LA YAm LAS RLUNG GI DKYIL 'KHOR BSAMS TE, DE'I STENG DU
RAm LAS ME'I DKYIL 'KHOR BSKYED DO, ,DE'I STENG DU BAm LAS CHU'I
DKYIL 'KHOR BSKYED DO, ,DE'I STENG DU DHAm LAS CHOS KYI 'BYUNG
GNAS BSKYED DO, ,DE'I STENG DU PAm LAS PADMA, DE'I STENG DU KHAm
LAS SNA TSOGS RDO RJE BUM PA'I LTE BA

LA NYI MA'I DKYIL 'KHOR DE'I DKYIL DU H'Um H'Um DE NYID SKU
GSUNG THUGS KYI RANG BZHIN, DE LAS KHA DOG RNAM PA LNGA'I RANG
BZHIN 'OD ZER RNAM PA LNGA SPROS TE, DE BZHIN GSHEGS PA SRAS
DANG BCAS PA DANG, BLA MA RNAMS SPYAN DRANGS TE, GONG GI H'Um
NYID LA THIM PAS H'Um NAS RLUNG GI DKYIL

@28B 'KHOR GYI BAR DU BYANG CHUB SEMS KYI THIG LE GCIG TU GYUR
NAS, THIG LE'I NANG NA H'Um GNAS PAR BSAM MO, ,RANG GI RLUNG GIS
THIG LE DE NYID SPYAN DRANGS TE, GONG GI H'Um SNA RTZER BSAM MO,
,DE LTAR NYIN DANG MTSAN DU BSGOMS PAS RTAGS 'BYUNG STE, SMIG
RGYU LA SOGS PA 'BYUNG

NGO, ,GONG MA DE LTAR BSGOMS NA, SEMS KYI BDE BA SKYE BA NAS,
SANGS RGYAS DANG BYANG CHUB SEMS DPA' DANG PHRAD PA YIN NO, ,DE
YIS GO 'BYED SNYING PO BRTZAMS PA YIS, KHAMS GSUM MA LUS SEMS
CAN THAMS CAD KYIS, ,DRI MED DGE BA'I RTZA BA GANG THOB PA,
,RTOG PA'I

DRA BA BSAL NAS KYANG, ,BLA MED BYANG CHUB THOB PAR SHOG ,CHOS
THAMS CAD GO BAR BYED PA'I SNYING PO, SLOB DPON CHEN PO SNANG BA
MTHA' YAS RDO RJES MDZAD PA, SHLOKA BRGYAS RIM PA BDUN DU PHYE
NAS CHOS THAMS CAD GO BAR BYAS PA'O, ,DPAL DGYES PA'I RDO RJE LAS,

SNANG BA MTHA' YAS RDO RJE LA ZHAL GYIS GNANG, DES YI GE 'DI
MDZAD DO, ,DPAL DGYES PA'I RDO RJE LAS SLOB DPON CHEN PO SNANG
BA MTHA' YAS RDO RJES MDZAD PA'I GO BYED SNYING PO RDZOGS SO,,