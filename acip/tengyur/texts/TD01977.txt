@150A #, ,RGYA GAR SKAD DU,

SHR'I BADZRA BHEE RA BA S'A DHA NA NO PI KA SAm KshIPTA, BOD SKAD
DU, DPAL RDO RJE 'JIGS BYED KYI SGRUB PA'I THABS MDOR BSDUS PA,
'JAM DPAL GZHON NUR GYUR PA LA PHYAG 'TSAL LO, ,DPAL LDAN GANG
ZHIG SNGON BSGOMS PAS, ,DNGOS GRUB MYUR DU THOB 'GYUR BA'I, ,RDO
RJE

CAN LA GUS BTUD NAS, ,DE YI SGRUB THABS CHO GA BSHAD, ,DE LA RE
ZHIG DPAL RDO RJE 'JIGS BYED KYI RGYUD LAS JI SKAD GSUNGS PA'I
DBANG BSKUR BA PHUN SUM TSOGS PA LA SOGS PA'I MTSAN NYID DANG
LDAN PA'I SNGAGS PAS, DUR KHROD LA SOGS PA'I GNAS YID DU 'ONG BA

RNAMS SU GNAS LA, STAN BDE BA LA 'DUG STE, THE TSOM LA SOGS PA'I
DOGS PA BSAL NAS 'BAD PAS BSGRUB PAR BYA'O, ,DE'I CHO GA NI 'DI
YIN TE, DANG PO KHO NAR BDAG MED PA BSGOMS PAS NANG GI BDAG NYID
CAN GYI KHRUS BYAS LA, RANG GI SNYING GAR YI GE RAm YONGS

SU GYUR PA LAS NYI MA'I DKYIL 'KHOR DE'I STENG DU, H'Um YONGS SU
GYUR BA LAS BYUNG BA'I KHRO BO'I RDO RJE, DE'I DBUS SU YANG H'Um
KHA DOG NAG PO 'OD ZER SNA TSOGS 'PHRO BA BSAMS LA, DE'I SNANG
BAS PHYOGS BCU DUS GSUM GYI DE BZHIN GSHEGS PA RNAMS SPYAN DRANGS
TE, MCHOD

PA SNA TSOGS KYIS MCHOD PAR BYA'O, ,DE NAS SDIG PA BSHAGS PA
DANG, BSOD NAMS LA RJES SU YI RANG BA DANG, DKON MCHOG GSUM LA
SKYABS SU 'GRO BA DANG, BYANG CHUB TU SEMS BSKYED PA DANG, LAM LA
GNAS PA DANG, BDAG NYID DBUL BA DANG, YONGS SU BSNGO

@150B PA RNAMS BYAS LA, ,TSANGS PA'I GNAS BZHI BSGOM PAR BYA'O,
,DE NAS CHOS THAMS CAD RANG BZHIN GYIS RNAM PAR DAG PA'I STONG PA
NYID DU BSGOM ZHING DE BRTAN PA'I SNGAGS 'DI BRJOD PAR BYA'O,
,AOm SVA BH'A WA SHUDDHA: SARBA DHARM'A: SVA BH'A WA SHUDDHO&HAm,
DE LTAR STONG PA NYID BSGOMS

NAS YI GE YAm YONGS SU GYUR PA LAS RLUNG GI DKYIL 'KHOR GZHU LTA
BU KHA DOG NAG PO BA DAN GYIS MTSAN PA BSAMS LA, DE'I STENG DU
RAm LAS BYUNG BA'I NYI MA'I DKYIL 'KHOR, DE'I DBUS SU H'Um YONGS
SU GYUR PA LAS KHRO BO'I RDO RJE, DE LAS RDO RJE'I SA GZHI DANG,
RA BA DANG BLA RE

DANG; GUR LA SOGS PA BSGOMS TE, THAMS CAD RDO RJE'I RANG BZHIN
GYI DBUS SU AA YONGS SU GYUR PA LAS ZLA BA'I DKYIL 'KHOR, DE'I
DBUS SU YI GE DH'I: YONGS SU GYUR PA LAS RAL GRI, RAL GRI'I DBUS
SU YI GE DH'I: DE DAG THAMS CAD YONGS SU GYUR PA LAS

BCOM LDAN 'DAS 'JAM DPAL GZHON NUR GYUR PA SKU MDOG GSER BTZO MA
LTA BU ZHAL GCIG PHYAG GNYIS DANG LDAN PA, PHYAG G-YAS PAS SHES
RAB KYI RAL GRI DPUNG PA'I THAD KAR 'DZIN PA, G-YON PAS GLEGS BAM
THUGS KAR BSNAMS PA, GZHON NU RGYAN THAMS

CAD KYIS BRGYAN PA, MTSAN BZANG PO SUM CU RTZA GNYIS DANG DPE
BYAD BZANG PO BRGYAD CUS BRGYAN PA, RAL PA DANG THOR TSUGS CAN
NO, ,DE'I SNYING GAR YI GE MAm YONGS SU GYUR PA LAS NYI MA'I
DKYIL 'KHOR, DE LAS BYUNG BA'I 'OD ZER GYIS PHYOGS BCU DUS GSUM
GYI

DE BZHIN GSHEGS PA THAMS CAD DANG, BYANG CHUB SEMS DPA' DANG, RIG
PA'I LHA MO DANG, KHRO BO LA SOGS PA THAMS CAD BKUG LA, GZHUG PAR
BYA'O, ,DE NAS DE BZHIN GSHEGS PA LA SOGS PA DANG, RANG 'JAM DPAL
GYI GZUGS SU SNANG BA DANG BCAS

PA THAMS CAD NYI MA'I DKYIL 'KHOR LA THIM PAR GYUR TE, SLAR 'OD
ZER CHER 'PHROS PA LAS DPAG TSAD BYE BA BRGYA STONG DU KHYAB PAS
'GRO BA'I DON BYAS NAS, DE BZHIN GSHEGS PA LA SOGS PA BKUG STE,
GCIG TU BSDUS PA LAS, YI GE H'Um KHA DOG NAG PO 'OD

@151A *, ,ZER SNA TSOGS DANG LDAN PA BSAMS TE, DE LAS KYANG 'OD
ZER BYUNG BAS SNGA MA BZHIN DU BYAS TE, SLAR ZHUGS PAS KHRO BO'I
RDO RJE, DE LAS RDO RJE PHRA MO'I GZUGS SPROS PAS SANGS RGYAS
DANG BYANG CHUB SEMS DPA' DANG, RIG PA'I LHA MO DANG KHRO BO LA
SOGS

PA SPROS TE, NAM MKHA'I KHAMS GANG BAR BYAS NAS SEMS CAN GYI DON
BYAS TE, SEMS CAN THAMS CAD KYIS DPAL RDO RJE 'JIGS BYED NYID
THOB PAR BYAS NAS SLAR BSDUS TE, DE DAG THAMS CAD YONGS SU GYUR
PA LAS BCOM LDAN 'DAS DPAL RDO RJE 'JIGS BYED KYI DKYIL

'KHOR 'KHOR LO DANG BCAS PA, DUR KHROD BRGYAD KYIS BRGYAN PA
BSAMS PA NI, ,GRU BZHI PA LA SGO BZHI PA, ,RTA BABS BZHI DANG
YANG DAG LDAN, ,DRIL BU DAR GYI 'PHAN LA SOGS, ,ME TOG PHRENG
DANG YANG DAG LDAN, ,SGO RNAMS KYI NI THAMS CAD KYI, ,SGO KHYUD
KYI NI

GNAS SU YANG, ,ZLA PHYED RDO RJE RIN CHEN NO, ,DE'I DBUS KYI
DKYIL 'KHOR NI, ,RE'U MIG BRGYAD PA 'DRA BA LA, ,ZHES GSUNGS PA'I
RIM PAS GZHAL YAS KHANG DE LTA BU'I RNAM PA CAN BSAMS TE, DE'I
DBUS KYI LTE BA LA DPAL RDO RJE 'JIGS BYED ZHAL DGU PA, PHYAG SUM

CU RTZA BZHI PA, ZHABS BCU DRUG DANG LDAN PA, 'JIGS PA RNAMS
KYANG 'JIGS PAR BYED PA, HA HA ZHES BZHAD CING LCE 'DRIL BA,
SPYAN BGRAD PA, 'JIGS PA'I ME LTAR 'OD 'PHRO BA, MI'I SHA DANG
ZHAG DANG KHRAG LA DGYES PA, THOD PA'I PHRENG BAS

BRGYAN PA, MI'I RUS PA'I PHRENG BA CAN, PHAt CES BYA BA'I SGRAS
SEMS CAN THAMS CAD SKRAG PAR BYED PA, PHYAG DANG PO GNYIS KYIS
GLANG PO CHE'I PAGS PA GOS SU BSNAMS PA, LHAG MA RNAMS LA GO RIMS
BZHIN DU GRI GUG DANG, MTSON RTZE GCIG PA DANG, THAG

MDUNG DANG, GTUN SHING DANG, CHU GRI DANG, SHAG GLANG DANG, STA
RE DANG, MDA' DANG, LCAGS KYU DANG, DBYUG TO DANG, KHA tV'Am GA
DANG, 'KHOR LO DANG, RDO RJE DANG, RDO RJE THO BA DANG, RAL GRI
DANG, CANG TE'U'O, ,G-YON PA RNAMS NI KA P'A LA DANG, MGO BO
DANG,

@151B PHUB CHUNG DANG, RKANG PA DANG, ZHAGS PA DANG, GZHU DANG,
RGYU MA DANG, DRIL BU DANG, LAG PA DANG, DUR KHROD KYI RAS DANG,
GSAL SHING DANG, ME THAB DANG, THOD TSAL DANG, SDIGS MDZUB DANG,
'PHAN DANG, RLUNG GI RAS RNAMS SO, ,ZHABS G-YAS PA RNAMS

KYIS NI; MI DANG, MA HE DANG, GLANG DANG, BONG BU DANG, RNGA MO
DANG, KHYI DANG, LUG DANG, WA RNAMS SO, ,G-YON PA'I ZHABS RNAMS
KYIS NI, ,BYA RGOD DANG, BYA ROG DANG, NE TZO DANG, SENG GE DANG,
KHRA DANG, BYA CHEN PO DANG, SRIN BYA DANG, KHRUNG KHRUNG RNAMS
MNAN PAR

BSAM PAR BYA'O, ,ZHAL DANG PO MA HE'I GDONG CAN NAG PO, RVA G-YAS
PHYOGS KYI ZHAL GSUM LA, DANG PO SNGON PO GNYIS PA DMAR PO, GSUM
PA SER PO'O, ,RVA G-YON PHYOGS KYI ZHAL GSUM LA DANG PO DKAR PO,
GNYIS PA DUD KA, GSUM PA NAG PO'O, ,

RVA GNYIS KYI DBUS KYI ZHAL DMAR PO KHRO BA DANG BCAS PA'O,
,STENG GI ZHAL KHA DOG SER PO CUNG ZAD KHRO BA, GZHON PA'I CHA
LUGS CAN, ZUR PHUD LNGA DANG LDAN PA STE, ZHAL RE RE ZHING YANG
SPYAN GSUM GSUM DANG LDAN PA'O, ,PHYI ROL DU NI DUR KHROD BRGYAD
DANG LDAN PA LA,

SHAR PHYOGS SU NI GTUM DRAG CES BYA BA'I DUR KHROD LA N'A GA GE
SAR GYI SHING LA GNAS PA'I LHA'I TSOGS LA SOGS PA DGOD PAR BYA'O,
,LHO PHYOGS SU NI SHIN TU DGOD PA ZHES BYA BA'I DUR KHROD LA
PLAKshA'I SHING LA GNAS PA'I GSHIN RJE'I SDE DPON CHEN PO DGOD
DO, ,NUB PHYOGS

SU NI GO RA AANTA KA RA ZHES BYA BA'I DUR KHROD LA AA SHVADTHA LA
GNAS PA'I SPRIN GYI RGYAL PO RNAMS YONGS SU DGOD DO, ,BYANG
PHYOGS SU NI KI LI KI LA ZHES BYA BA'I DUR KHROD LA SHING PA TA
LA LA GNAS PA'I GNOD SBYIN GYI GZUGS CAN BSAM PAR BYA'O, ,ME'I
PHYOGS SU NI

BI BI SHA NA ZHES BYA BA'I DUR KHROD LA SHING AA KHARDZUN LA GNAS
PA'I DRANG SRONG GI TSOGS BSGOM PAR BYA'O, ,BDEN BRAL GYI MTSAMS
SU NI 'BAR BA'I RIGS ZHES BYA BA'I DUR KHROD LA SHING PA TA LA LA
GNAS PA'I SRIN PO LA SOGS PA DGOD PAR BYA'O, ,RLUNG GI MTSAMS

@152A *, ,SU NI DMYAL BA LA SOGS PA ZHES BYA BA'I DUR KHROD LA
SHING AU DUMW'A RA LA GNAS PA'I RLUNG GI BDAG PO DANG BCAS PA
RNAMS DGOD PAR BYA'O, ,DBANG LDAN GYI MTSAMS SU NI DBYIBS CAN
ZHES BYA BA'I DUR KHROD LA SHING AA MRA LA GNAS PA'I YI DAGS KYI

TSOGS BSGOM PAR BYA'O, ,GZHAN YANG DUR KHROD BRGYAD NA BYA SHA ZA
BA SNA TSOGS DANG, GCAN GZAN SNA TSOGS PA DANG, MI'I RO SNA TSOGS
PA DANG, RO LANGS DANG SRIN PO DANG 'DRE LA SOGS PA SNA TSOGS
BSGOM PAR BYA'O, ,DE LTAR DUR KHROD KYI DBUS SU CHUD PA'I

GZHAL YAS KHANG RDO RJE 'JIGS BYED DANG BCAS PA SKAD CIG GIS
BSGOMS LA, RANG GI SNYING GAR RDO RJE'I LTE BA LA GNAS PA'I YI GE
H'Um GI 'OD ZER GYIS RANG BZHIN GYI DKYIL 'KHOR NA GNAS PA'I RDO
RJE 'JIGS BYED KYI SKU BSKUL TE, RIN PO CHE LA SOGS PA'I BUM PA
PHYAG

GIS BSNAMS PAS DBANG BSKUR BAS, MI BSKYOD PA COD PAN DU BSAMS TE,
DE NYID SLAR RANG GI LUS LA ZHUGS PAS SNYING GAR YE SHES SEMS
DPA' BSAMS LA, DE'I SNYING GAR TING NGE 'DZIN SEMS DPA' BSGOM PAR
BYA'O, ,DE LTAR RANG NYID RDO RJE 'JIGS BYED

DU BSGOMS LA, SNGAGS KYI BZLAS PA BYA STE, AOm YA MA R'A DZA, SA
DO ME YA, YA ME DO RU, nA YO DA YA, YA DE YO NI RA YA KshE YA,
YAKshE YATZTSA NI R'A MA YA H'Um PHAt PHAt, RTZA BA'I SNGAGS SO,
,AOm HR'I: shtRi: WI KRi T'A NA NA H'Um PHAt, LAS KYI SNGAS SO,
,AOm YA M'ANTA KA H'Um

PHAt, SNYING PO'O, ,SNYING GAR NYI MA'I DKYIL 'KHOR LA SNGAGS KYI
YI GE DE RNAMS LAS GANG YANG RUNG BA BSAMS TE, SPRO BA DANG BSDU
BA BYA'O, ,SNGAGS KYI YI GE'I 'OD ZER LAS KHRO BO SNA TSOGS PA
DANG, BYA SNA TSOGS PA DANG, 'DRE DANG SRIN PO LA SOGS PA DANG,

SHIN TU 'JIGS SU RUNG BA RNAMS SPROS TE, BSGRUB PAR BYA BA'I SHA
DANG, RUS PA DANG, KHRAG DANG CHU SER RNAMS ZA ZHING 'THUNG BA
DANG, 'JIB PAR BSAM PAR BYA'O, ,DE LTAR BSGOM PA DANG BZLAS PA
LAS LDANG BAR 'DOD NA GTOR MA GTANG BAR BYA STE, DRUG CU

@152B PA'I 'BRAS CHAN DANG, SHA DANG NYA DANG KHRAG DANG SGOG PA
DANG, CHANG DANG BCAS PA'I GTOR MA BDUD RTZI LNGA DANG BCAS
PA'AM, ,YANG RGYUD LAS GSUNGS PA'I SHA SA TSOGS PAS BDUD RTZIR
BYIN GYIS BRLABS TE, SNGAGS 'DIS DBUL BAR BYA'O, ,AOm K'A LA R'U
PA SARBA

DUshtA SA TVA DA MA KA MA H'A BH'U TA AA DHI PA TI AI DAm PA LIm
GRiHnA GRiHn'A PA YA MA MA SHA TR'Um M'A RA YA H'Um PHAt, CES PA
NI GTOR MA'I SNGAGS SO, ,DE NAS LANGS PA'I DUS SU YANG RDO RJE
'JIGS BYED KYI NGA RGYAL GYIS GNAS PAR BYA'O, ,DE LTAR RNAM PAR
BSDUS PA LAS BYUNG BA'I, ,DGE

BA DES NI SEMS CAN MA LUS KUN, ,'PHAGS PA 'JAM DPAL KHROS PA LAS
BYUNG BA'I, ,RDO RJE 'JIGS BYED DE DANG 'DRA BAR SHOG ,DPAL RDO
RJE 'JIGS BYED KYI SGRUB PA'I THABS MDOR BSDUS PA, SLOB DPON CHEN
PO SHR'I BHA DRAS MDZAD PA RDZOGS SO,, ,,