@148B #, ,RGYA GAR SKAD DU, PANYTZA KRA MA SY'A RTHA YO GI
MA NO HA R'A tIPPA n'I N'A MA, BOD SKAD DU, RIM PA LNGA'I DON
MDOR BSHAD PA RNAL 'BYOR

PA'I YID 'PHROG CES BYA BA, DPAL RDO RJE SEMS DPA' LA PHYAG 'TSAL
LO, ,SA DANG PO NI BRNYES GYUR PA'I, ,'PHAGS PA KLU SGRUB PA LA
BTUD NAS, ,RIM PAR RNAL 'BYOR YID 'PHROG PA, ,DON MDOR BSHAD PA
BDAG GIS BYA, ,'PHAGS PA'I GSUNG RAB RNAM BRTAG PA, ,TSAD MA DE
NI

BRE BAR BYA, ,BDAG GI GZHUNG GI TSAD 'DI NI, ,SKYE BOS RTAG TU
SNYING LA ZUNG, ,'DIR YANG DPAL 'DUS PA LA SOGS PA'I RGYUD DU YOD
PA'I TSIGS SU BCAD PA 'KHRUGS PAS GNAS PA DE RNAMS THAMS CAD
BLANGS NAS DPAL LDAN 'PHAGS PA KLU SGRUB ZHABS KYI THUGS RJE
GZHAN DBANG GI THUGS

KYIS BLO ZHAN PA'I 'JIG RTEN LA RNAM PAR GZIGS NAS, RIM PA LNGA'I
GO RIMS KYI MDO SUM CU RTZA GNYIS RJES SU RTOGS PAS GSUNGS PA,
MDOR BYAS KYI RIM PA BYED PAR 'DOD PAS PHYAG BYA BA SNGON DU 'GRO
BA CAN MNGON PAR BRJOD PAR BYA BA 'BRAS BU'I NGO BO BSTAN PAR
'DOD PAS, 'JIG

@149A *, ,RTEN GSUM SPYOD LAS GROL ZHES BYA BA LA SOGS PAS GSUNGS
PA, GSUNG RNAMS KYI DANG 'JIG RTEN RNAMS KYI YANG DAG PAR BSDUS
PA NI 'JIG RTEN GSUM PA STE, 'JIG RTEN GSUM NYID 'JIG RTEN GSUM
PA STE RANG GI DON LA shU NYA'O, ,'DOD PA DANG GZUGS

DANG GZUGS MED KYI KHAMS GSUM PA'O, ,'DIR SEMS CAN GYI RGYUD GANG
YIN PA DE RNAMS KYI PHUNG PO LNGA LA SOGS PA RNAMS SU BRTAN ZHING
SRA BA'I RNAM PA'I DNGOS PO NYID LA MNGON PAR ZHEN PA KHO NA RNAM
PAR RTOG PA STE, DE KHO NA KUN DU SPYOD PA'I THA SNYAD DO, ,DES
GROL BA NI BRAL BA ZHES BYA BA'I

DON TO, ,DE CI DAM PA RNAM PAR SHES PA'I NGO BO YIN NAM ZHE NA,
DE DAG PA'I PHYIR DUS GSUNGS PA, MKHA' DANG MNYAM GYUR TE, NAM
MKHA' DANG MNYAM PAR GYUR PA NI YE SHES GANG YIN PA DE'O, ,'DI DE
LTA MOD KYI, NYE BAR DMIGS PA THAMS CAD GZHAG CING BA CAD DE MED
PA'I PHYIR RO ZHES PA,

STONG PA NYID LA MNGON PAR ZHEN PA'I LTA BA'I G-YANG SAR LHUNG BA
RNAMS KYI DE BSAL BA'I CHED DU DNGOS PO RNAMS LAS STONG PA NYID
GZHAN MA YIN ZHING, DNGOS PO YOD PA NYID KYANG MA YIN LA, SHIN TU
PHAL CHE BA MA YIN PA DANG BRAL BAS GZUGS LA SOGS PA TSIG GI DON
RNAMS THAMS CAD KYI RANG

GI NGO BO NI DNGOS KUN RANG BZHIN NO, ,DAG CING NI NYON MONGS
PA'I SGRIB PA DANG SHES BYA'I SGRIB PA DANG BRAL BA NYID KYI
PHYIR RAM SEMS CAN RNAMS RJES SU GZUNG BA'I CHED DU DAG PA CHOS
KYI SKU LAS 'DI RNAMS SPRO BAR BYED DO ZHES RAB TU GSUNGS PA'I
PHYIR RO, ,ZHI LA NI SDUG BSNGAL THAMS CAD NYE

BAR ZHI BA'I MTSAN NYID KYI PHYIR RAM ZHI BA'I NYAMS DANG LDAN PA
NYID KYI PHYIR RO, ,RNAM DBEN NI SRID PA DANG MYA NGAN LAS 'DAS
PA'I RNAM PAR RTOG PA DANG BRAL BA NYID KYI PHYIR RO, ,MCHOG ZHI
'DI NI RTAG PA KHO NAR BRTAN PA'I RANG BZHIN NYID KYI PHYIR TE,
DE NYID KYI PHYIR DGE LEGS THOB PAR BYED PA'O, ,

SKYE BA MED PA'I DE NYID DE'I RANG GI NGO BO RNAL 'BYOR BA NYID
SEMS NGES RTOGS PAR BYA BA STE SBRUL PA'I SKU'O, ,DE NYID KYI
PHYIR NYAN THOS LA SOGS PA RNAMS KYI RTOGS BYA MA YIN PA'O, ,GO
DKA' BA NI MCHOG TU ZAB PA STE, DE BZHIN NYAD BDE BA GCIG PU'I
RANG BZHIN NYID KYI PHYIR RO, ,

@149B SDUG BSNGAL BAS KYANG RNAM PAR SPYOD PAR BYED PA DANG SO
SOR BSTAN PAR BYED MI NUS PA NYID KYI PHYIR RO ZHES SHES NAS
BRTAG PAR DKA' BA'O, ,RANG GI DANG GZHAN RNAMS KYI PHAN PA MTHA'
KLAS PA RAB TU RDZOGS PAR BYED PA NYID KYI PHYIR BDAG GZHAN RAB
PHAN NO, ,'DIS RANG GI DON PHUN

SUM TSOGS PA YANG MNGON PAR BRJOD PAS KHYAB PA'O, ,THAMS CAD DU
GDUL BYA'I SKYE BO'I RGYUD RNAMS SU DE BZHIN DU SO SOR SNANG BAR
BYED PA'I PHYIR RO, ,GANG DU NUB PAR GYUR PA DANG DRO BA LA SOGS
PA'I MTSAN MA LUS PA MED PAR SPANGS PA DE NI MTSAN MA MED PA'O,
,YANG NA RANG GI NGANG

GIS 'JUG PAS RGYU GZHAN GYI SKAD CIG GIS SEMS BRTAN PA'I SPRUL
PA'I SKU KUN DU SPRO BAR BYED PAS MTSAN MA MED PA'O, ,PHYAG 'TSAL
BA NI BTUD PAR BYED PA'O, ,SKU NI LUS SO, ,CI RNAMS KYI ZHE NA
RGYAL BA RNAMS KYI ZHES MANG PO'I TSIG NGES PAR BSTAN PA'I PHYIR
DE BZHIN GSHEGS PA LNGA PO

RNAMS KYI SKU LA PHYAG 'TSAL BA'O, ,GANG LA PHYAG 'TSAL NA 'DUS
PA'I TSUL GYIS RGYUD DU BRJOD PA NYID KYI PHYIR BDE BA LA STE,
STONG PA BZHI'I BDAG NYID CAN GYI PHYIR RO, ,MNYAM MED MNYAM PA
NI, THAMS CAD STONG PA NI MNYAM MED DE MNYAM PA NI DE'I RANG
BZHIN NYID KYI PHYIR RO, ,YANG NA MNYAM

MED NI SANGS RGYAS RNAMS SO, ,DE RNAMS KYIS MNYAM PA NI MTSUNGS
PA'O, ,DE NYID KYI PHYIR MI RTOG SKU GCIG STE MI RTOG PA NI RNAM
PAR RTOG PA DANG BRAL BA'O, ,GCIG NI GNYIS PA MED PA'O, ,SKU NI
MTSAN SUM CU RTZA GNYIS LA SOGS PAS BRGYAN PA'I LUS GANG YIN PA
DE'O, ,DA NI RJOD BYED

DANG BRJOD BYA DANG DGOS PA BRJOD PA, ,DPAL LDAN ZHES BYA BA LA
SOGS PA GSUNG TE, RGYUD KYI TSIGS SU BCAD PA DU MA RNAMS PHUNG PO
GCIG TU GYUR PA'I DNGOS PO NI MDOR BSDUS PA YIN LA, SHIN TU CHUNG
BA NYID KYI PHYIR MDOR BYAS CAN NO, ,DE'I RIM PA NI GO RIMS SO,
,DE BDAG

GIS BSHAD PAR BYA STE BSTAN PAR BYA'O, ,SEMS CAN KUN LA PHAN
SKYED PA NI 'JIG RTEN GYI PHAN PA MNGON PAR 'DOD PA NI SANGS
RGYAS NYID DE, DE SKYED PA NI MNGON PAR SKYED PA'O, ,'DIR ZHES PA
NI DE DE BZHIN NO, ,RGYUD GZHAN RNAM PAR GCOD PA'I DON DU, DPAL
LDAN 'DUS

@150A *, ,PA'I RGYUD 'DI YIS, ,ZHES GSUNGS TE, 'DUS PAR BYED PA
NI 'DUS PA STE, LHA SUM CU RTZA GNYIS PO RNAMS GCIG TU 'DUS PA'O,
,YANG NA STONG PA NYID DANG SNYING RJE'O, ,'DUS PA PHYI MAR
GSUNGS PA YANG, ,'DUS PA SBYOR BAR RAB GSUNGS TE, ,SANGS

RGYAS THAMS CAD MNGON BRJOD BYED, ,CES SO, ,DPAL NI 'JIG RTEN
DANG 'JIG RTEN LAS 'DAS PA'I PHUN SUM TSOGS PA DE 'DI LA YOD DO
ZHES PAS DPAL LDAN NO, ,RGYUD TE GZHUNG RGYUN CHAGS PA'I MTSAN
NYID KYANG YIN LA, DPAL LDAN 'DUS PA'I RGYUD KYANG NGO, ,ZHES
TSIG RNAM PAR

SBYAR RO, ,DE RTOGS PAR DKA' BA NYID KYI PHYIR MTHA' DRUG GI DON
'DI DANG 'DI DAG KHONG DU CHUD PA LAS TE DRANG BA DANG NGES PA
DANG, DGONGS PA DANG SGRA JI BZHIN PA DANG, SGRA JI BZHIN PA MIN
PA DANG, DGONGS PA MA YIN PA KUN DU RTOG PA LAS SO, ,MTHA' DRUG
GI DON NYID LHAG PAR MA RTOGS

PA DE'I DON DU BDAG GIS DPAL LDAN 'DUS PA'I RGYUD KYI SGRON MA
GSAL BAR BYED PA'I RGYA CHER BSHAD PAR GANG 'DI MTHA' DRUG GI DON
GYI BSHAD PA 'DI NYID LA 'DIR 'JUG PAR BYA STE, SKAL NGAN RNAMS
LA RGYAL BA YIS, ,SPANGS TE BSHAD PA DRANG BA'I DON, ,YANG DAG
DON NI RAB STON PHYIR, ,NGES PA'I DON

YANG GSUNGS PA YIN, ,MCHOG 'DOD SEMS CAN RNAMS LA NI, ,CHOS KYI
DE NYID RAB STON PA, ,'GAL BA'I TSIG GI SBYOR BA YIS, ,GSUNGS PA
GANG DE DGONGS BSHAD DO, ,DKYIL 'KHOR SOGS DANG RTOG PA BSDU,
,SPYOD PA JI LTA JI LTA BAR, ,DON RGYAS PAR NI GSUNGS PA NI, ,DE
NI

JI LTA BZHIN SGRAR GSUNGS, ,KO t'A KshA KA LA SOGS SGRA, ,'JIG
RTEN BSTAN BCOS PHYI ROL BYAS, ,DE BZHIN GSHEGS RNAMS BRDAR GYUR
PA, ,DE NI JI LTA BZHIN MIN SGRAR, ,BSGRAGS DBANG RTUL PO'I SEMS
CAN GYIS, ,RTOGS PA'I DON PHYIR GSAL BA RU, ,DE NYID GSAL BAR
GSUNGS

PA NI, ,DGONGS PA MIN PAR GSUNGS PA YIN, ,MTHA' DRUG GI RNAM PAR
BSHAD PA'I NANG DU RNAL 'BYOR PA'I YID 'PHROG BAR BYED PA'I DON
MDOR BSHAD PAR, DRANG BA DANG NGES PA'I DON GYI DBYE BAS BSHAD PA
RNAM PA GNYIS SU KHONG DU CHUD PAR BYA STE DMAN PA'I SGOM PA POS
SO, ,'DIS

@150B NI MNGON PAR BRJOD PAR BYA BA'I DGOS PA GSUNGS SO, ,DGOS PA
DE RNAM PAR RTOG PA BSAL BA ZHES BYA BA DE'I SGO NAS 'BRAS BU
KHONG DU CHUD DO ZHES YID LA BZHAG NAS RNAM RTOG BAG CHAGS ZHES
BYA BA LA SOGS TE, RNAM PA SNA TSOGS PA'I 'DOD CHAGS LA SOGS PA
PHYIN CI LOG TU

MNGON PAR ZHEN PA SEMS CAN GYIS SGRO BTAGS PA NI RNAM PAR RTOG PA
YANG 'DI YIN LA BAG CHAGS KYANG NGO ZHES CHAG RNAM PAR SBYAR RO,
,RNAM RTOG BAG CHAGS GNYIS BA STE, ,DE RNAMS LA CIR GYUR NA, 'GRO
BA GSUM PO RNAM RMONGS LA, ,BLO DANG LDAN PA STE RNAL 'BYOR BA
LEGS

TE YANG DAG PAR MNGON PAR BLTAS NAS TE MTHONG NAS SO, ,DE NYID
KYI PHYIR, RNAL 'BYOR RGYUD KYIS SBYANG BAR BYA, ,ZHES GSUNGS TE,
RNAL 'BYOR SHES RAB DANG THABS SNYOMS PAR ZHUGS PA'I ZUNG DU 'JUG
PA'I BDAG NYID RDO RJE 'CHANG CHEN PO'O, ,DE GANG DU RGYUD DU BYE
ZHING BYE BRAG TU

RTOGS BAR BYA BA DES SEMS KYI NYES PA RNAMS SBYANG BAR BYA STE,
RANG GI NGO BO YONGS SU DAG PAR BYA'O, ,LUNG DU GSUNGS PA YANG,
,SRID PA NYID KYI YONGS SHES PA, ,MYA NGAN 'DAS PA ZHES GSUNGS
SO, ,ZHES SO, ,RNAL 'BYOR GYI SPYOD PA GSUNGS PA, 'DOD PA LNGA
RNAMS ZHES

PA LA SOGS PA STE, LNGA YANG YIN LA 'DOD PA RNAMS KYANG NGO ZHES
PAS 'DOD PA LNGA RNAMS TE 'JIG RTEN GYI 'DOD PAR BYA BA MNGON PAR
'DOD PAR BYA BA STE, GZUGS DANG SGRA LA SOGS PA'I YUL RNAMS SO,
,DE RNAMS YONGS SU MA SPANGS TE MA DOR ZHING, DKA' THUB KYIS
KYANG MA

GDUNGS PAR TE DKA' THUB RNAMS KYIS NI THEG PA GZHAN LA BRTEN NAS
BYA DKA' BA DANG, SDOM PA DANG, BRTUL ZHUGS MI BZAD PA RNAMS KYIS
SO, ,BYA DKA' BA LA SOGS PA 'DI RNAMS KYI DON RNAM PAR BSHAD PAR
BYA STE, LUS DUB PA'I SBYOR BAS GTZUG LAG KHANG LA SOGS PA
BZHENGS

BAR BYED PA NI DKA' BA RNAMS SO, ,SHING DRUNG PA LA SOGS PA
SBYANGS PA'I YON TAN RNAMS NI SNGOM PA RNAMS SO, ,RI LAS MCHONG
BA DANG ME LA RAB TU 'JUG PA LA SOGS PA RNAMS NI MI BZAD PA RNAMS
SO, ,'DI RNAMS STEN PAR BYED BZHIN PAS GDUNG BAR YANG MI BYA STE,
GDUNG BZHIN

@151A *, ,PA LA GRUB PAR MI 'GYUR TE BYANG CHUB MI THOB PO, ,DE
NYID KYI PHYIR, DE LTAR KHONG DU CHUD NAS RNAL 'BYOR BA'I SEMS
KYI RGYAL PO SDUG BSNGAL BAS MI BYA'O, ,DE LTA MOS KYI CI LTAR
ZHE NA GSUNGS PA, 'DOD PA LNGA LA NYE BAR LONGS SPYOD PA NYID KYI
BDE PAS BYANG CHUB STE SANGS

RGYAS NYID BSGRUB PAR BYA'O, ,GANG LAS RNAL 'BYOR RGYUD KYI RJES
'BRANGS NAS TE, RNAL 'BYOR RGYUD NI DPAL 'DUS PA'I RGYUD DO,
,DE'I RJES SU 'BRANGS NAS NI DE'I DON LHAG PAR RTOGS PA LAS SO,
,RGYUD GZHAN DU GSUNGS PA YANG, DKA' THUB SDOM PA MI BZAD PAS,
,SDUG BSNGAL GYIS

NI LUS SKAM BYED, ,SDUG BSNGAL BA LAS SEMS G-YENG 'GYUR, ,G-YENGS
PAS DNGOS GRUB GZHAN DU'O, ,ZHES SO, ,DES NA ZHES BYA BA LA SOGS
PA LA, 'DIR SGOM PAR BYED PA DES NA SNGAR GSUNGS PA'I GZUGS LA
SOGS PA 'DOD PA'I YON TAN LNGA LA NYE BAR LONGS SPYAD PA NYID

KYI SDOM PAS BSDOMS NAS SO, ,GANG GIS KYANG DBYE BAR NUS PA MA
YIN PA NYID KYI PHYIR PAR NI 'GYUR, 'DI NI RNAL 'BYOR PA'I BRTUL
ZHUGS TE RTAG TU STE DUS THAMS CAD DU'O, ,SKU GSUNG THUGS KYI RDO
RJE YI, ,SGRUB PA DAG TU ZHES PA NI GAL TE YANG, GZHAN DU BKOD
PA'I

RIM PA LNGA'I DON GANG MDOR BYAS KYI RIM PA STE, DE BZHIN DU YANG
MDOR BYAS KYI RIM PAR LUS RNAM PAR DBEN PA DNGOS SU GSUNGS TE, CI
LTAR 'DIR SGRUB CING RDZOGS PA YIN ZHES 'DRI NA BDEN TE LUS RNAM
PAR DBEN PA GSUNGS PAS NGAG DANG SEMS KYANG SO SOR SGRUB PAR BYED
DO, ,CI LTAR

SEMS KYI NGO BO LAS GZHAN MED PA'I PHYIR SEMS KYI SPRUL PA LUS
TE, LUS NYID SEMS DANG SEMS KYI RTEN YIN PA'I PHYIR TSIG TU BRJOD
PA STE TSIG NYID SEMS TE, 'DI DANG BRAL BA'I DNGOS PO MED PAR
GSAL LO, ,RGYUD DU GSUNGS PA YANG, KHYOD KYIS SEMS LUS LTA BU
DANG LUS

SEMS LTA BU DANG SEMS TSIG TU BRJOD PA LTA BU DANG SKYED CIG CES
SO, ,RDO RJE 'CHANG GI DNGOS GRUB PA'I GNAS, ,DGON PO CHEN PO
ZHES BYA BA LA SOGS PA GSUNGS TE, DGON PA CHEN PO'I SA PHYOGS SU
STE, MCHOG TU GYUR PA'I PHYOGS SU CHU DANG, LA SOGS PAS YID
'PHROG PA NYID

@151B KYI PHYIR RO, ,ME TOG 'BRAS BU SOGS PAS BRGYAN, ,RI BO DBEN
PA DAG TU NI, ,'DIR YANG RNAM PA DBEN PA RU, ,DNGOS GRUB THAMS
CAD BSDUS PA NI, ,'JIG RTEN DANG 'JIG RTEN LAS 'DAS PA THAMS CAD
KYI DNGOS GRUB DAG 'DIR KUN NAS BSDU BAR BYA BAS NA BSDUS PAR

GYUR PA STE, DE NI DNGOS GRUB THAMS CAD BSDUS PA STE, SANGS RGYAS
NYID BSGRUB STE BSGRUB PAR BYA'O, ,YANG NA, NAM MKHA' RTAG PA'I
SBYOR RNAMS KYI, ,PHUNG PO DGON PA CHEN POR 'DOD, ,GNAS MED GNAS
PA'I TSUL GYIS NI, ,GNAS CHEN POR NI SA PHYOGS YIN, ,LONGS SPYOD
RDZOGS

'DIR DPAG BSAM SHING, ,DNGOS GRUB SNA TSOGS ME TOG MDZES, ,SPRUL
PA'I 'BRAS BU YANG DAG MDZES, ,YANG DAG RDZOGS PA'I BYANG CHUB
RI, ,RANG BZHIN MED DPEN NYAMS DGA' BA, ,RDO RJE'I MING CAN DER
BSGRUB BYA, ,ZHES SO, ,GSUNG RAB 'DI'I DON 'DI YIN TE, NAM MKHA'

ZHES BYA BA LA SOGS PA NAS DGON PA CHEN POR 'DOD CES BYA BA'I
MTHAR THUG BAS DA BZHIN NYID BSHAD PA GSUNGS TE, DE LA PHUNG PO
LA SOGS PA BRTAGS PAS PHUNG PO SOGS BSKYED PA'O, ,DE'I SBYOR BA
LAS PHUNG PO LA SOGS PA RNAMS DGON PA CHEN POR 'DOD DE RAB TU
GRAGS PA'I

NAM MKHA' LTA BU'O, ,DGON PA CHEN POR ZHES PA DE LTA BU'I THA MAL
PA'I PHUNG PO LA SOGS PA SGOM PAR BYED PA'I GNAS SO, ,THA MAL
PA'I PHUNG PO LA SOGS PA LA BRTEN NAS RDO RJE SEMS DPA' LA SOGS
PA BSGRUB PAR BYA BA NYID KYI PHYIR RO, ,GNAS MED CES BYA BA LA
SOGS PA NAS

,GNAS CHEN PO ZHES PA'I MTHAR THUG PA'I BRDA SPRAD PAR BYA STE 'OD
GSAL BA'I BDAG NYID CAN GZHAN SGRUB PAR BYED PA'I GNAS SO, ,LONGS
SPYOD RDZOGS PA'I BDAG NYID DU LDANG BA NI, ,LONGS SPYOD RDZOGS
ZHES PA LA SOGS PA ME TOG MDZES ZHES BYA BA NAS BRTZAMS NAS LONGS

SPYOD RDZOGS PA GSUNGS SO, ,LONGS SPYOD RDZOGS PA YANG SPRUL PA'I
SKU SGRUB PAR BYED PA'I GNAS SU SPRUL PA ZHES BYA BA LA SOGS PA
NAS YANG DAG PAR RDZOGS PA'I BYANG CHUB RI ZHES PA'I BAR GYIS
GSUNGS SO, ,RANG BZHIN MED PA LA SOGS PA NAS RDO RJE'I MING CAN
ZHES PA'I MTHAR

@152A *, ,THUG PA THAMS CAD KYI RNAM PAR DAG PA STON PA GSUNGS
SO, ,'JAM PA'I STAN LA ZHES BYA BA NI THOG MAR YID DANG MTHUN
PA'I GNAS SU KHA SHAR DU MNGON PAR PHYOGS NAS NANG TSANGS CAN GYI
STAN 'JAM PA LA SOGS PA'I STENG DU, SEMS DPA'I SKYIL KRUNG GIS

NYE PAR 'DUG STE DPAL 'DUS PA NGA YIN NO ZHES NGA RGYAL BYA'O,
,DE'I RJES SU RANG GI SNYING GAR NYI MA'I STENG DU H'Um YIG LAS
SKYES PA'I RDO RJE, SLAR YANG RDO RJE'I STENG DU H'Um YIG BLTAS
NAS, DE'I SA BON GYI 'OD ZER GYIS PHYI ROL TU LCAGS KYU'I RNAM
PAS BCOM LDAN 'DAS 'CHAD PAR 'GYUR BA'I

YE SHES KYI 'KHOR LO BKUG NAS MDUN GYI NAM MKHAR RNAM PAR BSGOMS
NAS THOG MAR MCHOD YON DBUL BAR BYA'O, ,DE'I 'OG NYID DU SA BON
LAS BYUNG BA'I ME TOG LA SOGS PAS YANG DAG PAR MCHOD NAS, PHYAG
'TSAL BA DANG SDIG PA BSHAGS PA LA SOGS PA YANG DAG PAR

BSGRUBS NAS, SEMS CAN THAMS CAD LA TSANGS PA'I GNAS GZHI'I RANG
BZHIN BYAMS PA LA SOGS PA'I SEMS BSKYED PAR BYA'O, ,DE MA THAG TU
SGRUB BA PO STONG PA NYID KYI RNAM PAR THAR PAS THA MAL PA'I
RGYAL BSAL LA SKAD CIG GIS BDAG NYID RDO RJE 'CHANG CHEN PO'I
GZUGS KHA DOG DKAR PO PHYAG

GNYIS PA ZHAL GCIG PA, PADMA DANG ZLA BA'I GDAN LA BZHUGS PA 'OD
KYI DKYIL 'KHOR GYIS RNAM PAR MDZES PA, MTSAN SUM CU RTZA GNYIS
'CHANG BA, DPE BYAD BZANG PO BRGYAD CUS BRGYAN PA, RDO RJE
DBYINGS KYI DBANG PHYUG MAS 'KHYUD PA, SGYU MA LTA BU'I SKU BSAM
PAR BYA'O, ,YE SHES SGRON MA RDO RJE'I

TING NGE 'DZIN GYI TSUL GYIS SO, ,'DI'I DON RNAM PAR BSHAD PA'I
SGO NAS NGES PAR BSHAD PAR BYA STE, DZNY'A RTOGS PA LA'O, ,NA NI
DGAG PA LA 'JUG PA STE, GANG LA RTOGS PA MED PA DE YE SHES TE 'ON
KYANG DON DAM PA'I BDEN PA DE MNGON PAR BRJOD PAR BYA BA MA YIN
NO, ,SNANG BA MA LUS PA ZIL

GYIS MNAN NAS 'JIG RTEN GYI KHAMS MTHA' YAS PA KUN DU SNANG BAR
BYED PA DE NYID SGRON MA'O, ,MI PHYED PA NYID KYI PHYIR RDO
RJE'O, ,RIM PA 'DIS DE NAS SNYING GAR SKAD CIG GIS ZHE SDANG RDO
RJE 'CHANG BAR 'GYUR BAR BSAMS NAS, RANG GI RIG MA DANG LHAN CIG
'DOD CHAGS CHEN POS RJES SU CHAGS

@152B PA LAS DE ZHU NAS AA BA DH'U T'I'I LAM GYI PADMA'I DBUS SU
YANG DAG PAR SPRO BAR BYA'O, ,DE NAS BADZRA DHRi KA CES PA'I
SNGAGS KYIS PHYI ROL DU PHYUNG NAS MI BSKYOD PA'I GZUGS KHA DOG
NAG PO ZHAL GSUM PA PHYAG DRUG PAR BSAMS NAS BDAG GI MDUN DU 'DUG
PAR BLTA STE, SLAR YANG DE RANG GI

LUS LA 'O MA DANG CHU'I TSUL GYIS RJES SU ZHUGS NAS BDAG NYID
AINDRA N'I LA'I KHA DOG MCHE BA CUNG ZAD GTZIGS PAS 'JIGS PAR
BYED PA DANG MTSUNGS PA'I RNAM PAR REG BYA RDO RJE MAS 'KHYUD PA
SGYU MA LTA BU'I SKU, NYI MA'I GDAN LA ZHE SDANG RDO RJE'I GZUGS
SEMS DPA' GSUM GYI BDAG NYID CAN DU BSAM

PAR BYA'O, ,DE LTA BU NI ZHE SDANG RDO RJE'I TING NGE 'DZIN LA
GNAS TE SNGAGS PA'O, ,BSHAD MA THAG PA 'DI DAG SLOB DPON ZLA BA
GRAGS PAS MDZAD PA'I RDO RJE SEMS DPA'I SGRUB THABS KYI DGONGS PA
BLANGS PA'O, ,GNAS BSRUNG BA NI BSAM PAR BYA, ,ZHES PA NI RIM PA
'DIS SO, ,DE LA RIM PA NI 'DI

YIN TE, H'Um YIG RING PO BRJOD NAS DE LAS SKYES PA'I GSHIN RJE'I
GSHED LA SOGS PA'I KHRO BO BCU PO RNAMS YANG DAG PAR PHYUNG STE,
G-YON BRKYANG GI STABS KYIS NYI MA'I DKYIL 'KHOR LA GNAS PA 'CHAD
PAR 'GYUR BA'I MTSAN MA LA SOGS PA DANG LDAN PA RNAMS, PHYOGS
BCU'I DKYIL 'KHOR RTZE MOR

NI RNAM PAR BSAM PAR BYA'O, ,RGYUD DU GSUNGS PA YANG, KHRO BO ZHE
SDANG GNAS LAS SKYES, ,RTAG TU GSOD LA BRTZON PA RNAMS, ,SGRUB PO
MCHOG GI CHOS CAN GYIS, ,GSOD PA'I DON GYIS 'GRUB PAR BYED, ,CES
BYA BA'I GSUNG RAB 'DI'I DON 'DI YIN TE, KHRO BO NI GSHIN RJE
MTHAR BYED LA

SOGS PA RNAMS SO, ,ZHE SDANG GNAS NI H'Um YIG GO, ,DE LAS SKYES
PA NI DE LAS RDZOGS PA'O, ,GSOD LA BRTZON PA NI GDUL DKA' 'DUL
BAR BYED PA'I LAS SO, ,BGEGS RNAMS GSOD PA'I DON GYIS DRAG PO'I
LAS RNAMS 'GRUB PAR BYED DE MNGON PAR 'DOD PA'I DON RDZOGS PAR
BYED PA'O, ,MCHOG

GI CHOS CAN NI SHIN TU MCHOG TU GSOD PA'I RANG BZHIN CAN GYI ZHES
PA'O, ,BGEGS KUN RNAM PAR GZHIG DON DU, ,ZHES PA LA SOGS PA LA,
GNOD MDZES 'OG TU GNAS PA LA RNAM PAR BLTAS PAS SBRUL PA'I GNOD
MDZES GNYIS PA BKUG NAS RANG GI MDUN NA GNAS TE CI BGYI'I GZUGS

@153A *, ,KYIS BKA' NOD PAR RNAM PAR BSAMS NAS, H'Um YIG BZHI
PA'I SNGAGS KYIS KHRO BO'I GZUGS CAN 'DI YIS NI ZHES PA ZHE SDANG
RDO RJE KHROS PAS BKA' SBYIN PAR BYA'O, ,PHYI NAS GNOD MDZES
RGYAL POS BKA' THOB NAS PHYOGS BCUR SONG STE, DBANG PO LA SOGS
PA'I

BGEGS KYI GTZO BO RNAMS LCAGS KYUS SNYING GAR PHUG NAS BKUG STE
ZHAGS PAS MGUL PA BCINGS NAS KHRO BO'I RGYAL PO BCU LA YANG DAG
PAR GTAD NAS SLAR YANG NGES PAR GNOD MDZES MDUN DU GNAS SO, ,BKUG
PA'I BGEGS KYI GTZO BO RNAMS KYI KHA DOG DANG MTSAN MA LA SOGS
PA'I RIM

PA BSHAD PAR BYA STE, DE LA RIM PA NI 'DI YIN TE, DBANG PO NI
SHAR GYI PHYOGS NA GNAS PA SER PO MIG STONG PA LAG PA GNYIS PA
ZHAL GCIG PA, G-YAS PA DANG G-YON PA'I LAG PA DAG GIS RDO RJE
SGEG PAS 'DZIN PA RIN PO CHE'I COD PAN CAN, SA SRUNG DKAR PO LA
ZHON PA GSHIN RJE MTHAR BYED KYIS SO

SOR GNON BZHIN PAR BSAM PAR BYA'O, ,DE BZHIN DU SHES RAB MTHAR
BYED NI GSHIN RJE'I PHYOGS SU GSHIN RJE NAG PO CHEN PO ZHAL GCIG
PA LAG PA GNYIS PA G-YAS PA DANG CIG SHOS KYI LAG PA DAG GIS
DBYUG PA DANG SDIGS MDZUB 'CHANG BA SKRA DMAR SER 'BAR BA GYEN DU
BRJES PA, G-YON BRKYANG GI

MA HE'I STAN LA'O, ,DE BZHIN DU PADMA MTHAR BYED KYI NI NUB KYI
PHYOGS SU CHU LHA DKAR PO ZHAL GCIG PA LAG PA GNYIS PA G-YAS PA
DANG G-YON PA'I LAG PA DAG GIS KLU'I ZHAGS PA 'GYING BAS 'DZIN
PA, RUS SBAL LA ZHON PA'O, ,DE BZHIN DU BGEGS MTHAR BYED KYI NI
LUS NGAN GYI PHYOGS SU LUS

NGAN SER PO MI LA ZHON PA TSON PO ZHAL GCIG PA PHYAG GNYIS PA
G-YAS KYI LAG PAS NE'U LE DANG G-YON GYI SA BON GYIS GANG BA CAN
'DZIN PA RIN PO CHE'I COD PAN CAN NO, ,DE BZHIN DU MI G-YO BA'I
ME'I PHYOGS SU ME LHA TSON PO, DMAR PO 'BAR BAR BAS BRGYAN PA
DMAR PO LAG PA BZHI PA G-YAS PAS

MI 'JIGS PA DANG BGRANG PHRENG 'PHYANG BA, G-YON PAS DBYUG BA
DANG RIL BA SPYI BLUGS 'CHANG BA, RA SKYES KYI STAN LA'O, ,DE
BZHIN DU 'DOD PA'I RGYAL PO'I BDEN BRAL GYI PHYOGS SU SRIN PO NAG
PO ZHAL GCIG PA PHYAG GNYIS PA GCER BU CHA LUGS NGAN PA, MCHE BA
GTZIGS PA'I ZHAL SKRA GROL BA G-YAS

@153B NA GRI 'CHANG BA, G-YON NA THOD PA 'CHANG BA, G-YON BRKYANG
PAS RO'I STAN LA'O, ,DE BZHIN DU DBYUG PA SNGON PO'I RLUNG GI
PHYOGS SU RLUNG LHA LJANG GU ZHAL GCIG PA PHYAG GNYIS PA RLUNG
RAS 'CHANG BA RIN PO CHE'I COD PAN CAN SHA BA SER PO STAN LA'O,
,DE BZHIN DU STOBS PO CHE'I DBANG LDAN GYI

PHYOGS SU DBANG PHYUG DKAR PO ZHAL GCIG PHYAG GNYIS PA G-YAS NA
dA MA RU 'DZIN PA, G-YON NA KHA tV'Am GA 'DZIN PA, RAL PA RUS
PA'I PHRENG BA DANG RI BONG CAN GYIS BRGYAN PA KHYU MCHOG LA ZHON
PA'O, ,DE BZHIN DU GTZUG TOR 'KHOR LOS SGYUR BA'I STENG DU MES PO
SER PO CHEN PO, ,ZHAL

BZHI PA PHYAG GNYIS PA G-YAS PA DANG G-YON PA'I PHYAG DAG GIS
BGRANG PHRENG DANG DBYU GU GSUM PA 'DZIN PA, BONG THUNG BA MCHOD
PHYIR THOGS PA CAN RAL PAS BRGYAN PA NGANG PA LA ZHON PA'O, ,DE
BZHIN DU GNOD MDZES RGYAL PO'I 'OG PHYOGS SU SA'I LHA MO SER MO
ZHAL GCIG PA 'DAM SKYES LA

GNAS PA, G-YAS NA SO BA'I SNYE MA THOGS PA G-YON NA BUM PA THOGS
PA RIN PO CHE'I COD PAN CAN NO, ,RDO RJE BDUD RTZI RGYA CHEN PO,
,ZHES BYA BA LA SOGS PA LA SGRUB PA PO NGES PAR RTOG PAR BYED PA
LA, DE NAS BDUD RTZI 'KHYIL PA BYANG SGOR SBRUL PA GNYIS PA BZHAG
NAS 'ONGS TE PHYI NAS PHUR

PA BCU'I RNAM PAR BSGOM PAR BYA'O, ,AUTPALA SNGON PO'I 'DAB MA
SNGO, ,ZHES BYA BA LA SOGS PA NAS, ZHAL GSUM PHYAG DRUG RNAM PA
ZHES BYA BA'I MTHA' THUG PA RTZA BA NYID LAS BDUD RTZI 'KHYIL
PA'I KHYAD PAR THAMS CAD GSAL LO, ,'OG CES BYA BA LA SOGS PA LA
BGEGS KYI GTZO BO

BCU PO RNAMS KYI SPYI BOR GDAB CING 'OG JI SRID PAR RNAM PAR BSAM
PAR BYA'O, ,RDO RJE THO BA PHYAG BSNAMS PA'I, ,ZHES BYA BA LA
SOGS PA LA GNOD MDZES RGYAL PO LANGS NAS GSHIN RJE GSHED KYI BYIN
PA'I THO BAS SAM YANG NA RANG GI MTSAN MA NGES PAR SPRUL PAS AOm
GHA GHA ZHES BYA BA LA SOGS

PA'I SNGAGS BRJOD CING BRDUNG BAR BSAM PAR BYA'O, ,BRDUNG BAR
BYED PA DANG DUS MTSUNGS PA RU RDO RJE'I PHUR BU DANG RDO RJE'I
THO BA DAG LAS 'PHROS BA'I RDO RJE'I MES DBANG PO LA SOGS PA'I
'KHOR RNAMS KUN NAS 'BROS PAR 'GYUR BAR RNAM PAR BSAMS TE, GDUG
PA RNAMS TSIG BZHIN PAS

@154A *, ,PHAN TSUN DE DANG DE'O ZHES BYA BA 'DIS, PHYOGS BCUR
PHUR BUS BTAB NAS NI, ,DE NAS STENG 'OG BYIN GYIS BRLAB, ,CES BYA
BA NI tAKKI H'Um DZA: ZHES PA'I YI GE BZHI YIS LCAGS DANG CHU DANG
ME DANG RLUNG GI RA BA BZHI PO RIM PA JI LTA BA BZHIN DU GRU BZHI
LA SOGS PA'I DBYE BAS

PHYI ROL DU RNAM PAR BSAM PAR BYA'O, ,DE'I STENG DU BHR'Um YIG
GIS RDO RJE'I GUR RO, ,YI GE GSUM GYI GO CHA'O, ,H'Um YIG GIS SNA
TSOGS RDO RJE'I RANG BZHIN GYI SA'I CHA BSGOM PAR BYA'O, ,DE'I
RJES SU DON DAM PAR STOD PA NYID KHO NA DON DAM PA'I BSRUNG BA
ZHES PA 'DI GSAL DU 'JUG PA NI, DNGOS

PO MED PA ZHES BYA BA LA SOGS PA'I TSIGS SU BCAD PA'I DON GYIS
SO, ,BRTAN PA DANG G-YO BA'I DNGOS PO MED PA LA SGOM PAR BYED PA
MED PAS SGOM PA MED PA STE, BSGOM PAR BYA BA MED PA'I PHYIR RO,
,SGOM PA BSGOM PA NYID MA YIN, ,ZHES PA NI GANG YOD PA DE YANG
SGOM PA MA YIN TE, SGOM

PA DANG BRAL DU ZIN YANG YOD PA NYID KYI PHYIR RO ZHES PA'O, ,DE
LTAR DNGOS PO MED PA DANG LDAN PA GANG YIN PA DE NI DNGOS PO YOD
PAR MI 'GYUR RO, ,DE'I PHYIR BSGOM PAR BYA BA DANG SGOM PA PO
DANG, SGOM PA DMIGS SU MED PA'O, ,YANG NA DON DAM PA'I BDEN PA LA
SGOM PA MED PA

STE; GZOD MA NAS DAG PA NYID KYI PHYIR RO, ,GANG KUN RDZOB KYI
BDEN PA'I BDAG NYID CAN DU BSGOM PA DE YANG, BSGOM PAR BYA BA MA
YIN TE BDEN PA'I PHYIR RO ZHES BYA BA'I RNAM PA 'DIS BDEN PA
GNYIS KYI BDAG NYID CAN GYIS DNGOS PO BSGOM PAR BYA BAR MI 'GYUR
TE, BDEN PA

GNYIS GNYIS SU ME PAR MTHONG BA TZAM GYIS GROL BA'I PHYIR RO,
,DES NAS SGOM PA PO DANG SGOM PA DANG BSGOM PAR BYA'O ZHES 'DI
RNAMS LA MNGON PAR ZHEN PA ZUNG 'JUG GI RIM PA LHAG PAR RTOGS PA
RNAMS LA DMIGS SU MED DE YOD PA MA YIN NO, ,'DIS SRUNG BA'I 'KHOR
LO LA SOGS

PA'I DNGOS PO RNAMS THAMS CAD STONG PA NYID DU GSUNGS SO, ,DE NAS
SNGON GYI SMON LAM GYI NUS PA LAS LDANG BAR BYED PA'I DON DU SO
SOR DANG POR SRID PA BSKYED PA'I RIM PAS RTEN GYI DKYIL 'KHOR
BSKYED PAR BYA'O, ,RNAM GZHAG RIM PAR GSUNGS PA YANG, ,GNAS NI
BSKYED PA SNGON

@154B 'GRO BAS, ,RDO RJE GSUM BSKYED BSGOM PAR BYA, ,ZHES SO, ,YE
SHES SA NI BYIN GYIS BRLAB, ,CES PA NI, SEMS KYI SA GZHI YE SHES
KYI SAR BYIN GYIS BRLAB PAR BYA ZHING BSKYED PAR BYA'O ZHES PA'I
DON TO, ,NAM MKHA' DBYINGS KYI DBUS GNAS PAR, ,RLUNG GI DKYIL
'KHOR BSGOM PAR BYA,

ZHES PA LA SOGS PA LA, SA BON H'Um GNYIS YAm LAS BYUNG NI, H'Um
GNYIS GNYIS KYI DBUS CHU CHUD PA'I YAm YIG GO, ,DE LA YAm YIG
YONGS SU GYUR PA LAS RLUNG GI DKYIL 'KHOR RO, ,RDO RJE GNYIS DANG
YANG DAG LDAN, ,ZHES BYA BA NI GZHOGS DANG TU H'Um YIG GNYIS LAS
SKYES PA'I RDO RJE

GNYIS KYIS MTSAN PA'O, ,DE BZHIN DU GZHAN YANG DKYIL 'KHOR GSUM
LA YANG MKHAS PAS RIG PAR BYA'O, ,DKYIL 'KHOR BZHI PO YANG DAG
BSDUS, ,RDO RJES CHA'I DKYIL 'KHOR LA, ,ZHES PA NI DKYIL 'KHOR
BZHI PO YANG DAG PAR BSDUS NAS RDO RJE'I RANG BZHIN SA'I CHAR

BSAM ZHING BSGOM PAR BYA'O, ,YANG NA RLUNG LA SOGS PA'I DKYIL
'KHOR BZHI LA GNAS PA'I RDO RJE YONGS SU GYUR PAS SA'I DKYIL
'KHOR GYI STENG DU SNA TSOGS RDO RJE'O, ,KHA CIG NA RE, NAM
MKHA'I DBYINGS NI CHOS KYI 'BYUNG GNAS BRI'O, ,DE'I DBUS SU SNA
TSOGS CHU SKYES KYI ZE 'BRU'I STENG DU YAm

YIG LA SOGS PA LAS SKYES PA'I RLUNG LA SOGS PA'I DKYIL 'KHOR YANG
DAG PAR BSDUS TE, SNA TSOGS RDO RJE'I RANG BZHIN GYI SA'I CHAR
SGOM PA POS RNAM PAR BSGOM PAR BYA'O ZHES SO, ,DER NI ZHES PA NI
SNA TSOGS RDO RJE'I SNAM BU'I DBUS SU BHR'Um YIG KHA DOG DKAR PO
RNAM PAR SNANG MDZAD KYI

RANG BZHIN, DE YONGS SU GYUR PAS GRUB BZHI LA SOGS PA'I YON TAN
DANG LDAN PA, GSAL BA SGYU MA LTA BU SNA TSOGS PADMA'I STENG DU
ZLA BA DANG NYI MA LA SOGS PA'I GDAN DANG LDAN PA'I KHANG PA
BRTZEGS PA BRTUL ZHUGS CAN GYIS BSGOM PAR BYA'O, ,DE BZHIN DU
YANG RGYUD DU GSUNGS PA, GSAL

BA LA SOGS DKYIL 'KHOR LDAN, ,DE BZHIN GSHEGS PA KUN GYI GRONG,
,ZHES SO, ,'DI'I DBUS SU SA BON DANG BRAL BAS SKAD CIG GI BDAG
NYID ZHAL GSUM PA LA SOGS PA RDO RJE 'CHANG CHEN PO'I GZUGS RNAM
PAR SNANG MDZAD LA SOGS PA'I DKYIL 'KHOR PAS YONGS SU BSKOR BA
YANG

@155A *, ,BSAM PAR BYA'O ZHES BA NI LHAG PAR MOS PA STE RGYU'I
DKYIL 'KHOR RO, ,SLAR YANG SBYAR SBYOR BA YIS, ,ZHES PA LA SOGS
PA NI RGYU'I DKYIL 'KHOR LA GNAS PA'I LHA SUM CU SO GNYIS KYI
RANG BZHIN RNAMS KHA SBYAR SBYOR BA YIS TE, GNYIS SU MED PA'I
SBYOR

BAS RANG GI LUS KYI DKYIL 'KHOR DU RAB TU GZHUG PAR BYA'O ZHES
PA'I DON TO, ,SLAR YANG DE RNAMS LUS SU GTOGS BA SANGS RGYAS
RNAMS TE PHUNG PO DANG KHAMS DANG SKYE MCHED KYI RANG BZHIN SU
YANG DAG PAR BSAMS TE, RNAM PAR BSGOM PAR BYA'O, ,RIM PA JI BZHIN
TE GNAS

JI LTA BAR DON DAM PA'I 'KHOR LO YIS TE, DKYIL 'KHOR GYI 'KHOR LO
ZHU BA'I GO RIMS KYIS DE BZHIN NYID LA STE, 'OD GSAL DU RAB TU
GZHUG PAR BYA STE, 'CHAD PAR 'GYUR BA'I GZUGS PHUNG DU GTOGS PA
ZHES BYA BA LA SOGS PA'I TSIGS SU BCAD PAS SO, ,BSAD NAS ZHES BYA
BA

LA SOGS PAS NI STONG PA NYID KYI RANG BZHIN GYIS RANG BZHIN MED
PA CAN DU BYA BA'O, ,DE BZHIN GSHEGS PA'I STE DE BZHIN GSHEGS PA
'DI DAG GO, ,DE CI ZHE NA DE'I TSOGS TE SKU'I DKYIL 'KHOR DU
GTOGS PA'I LHA'I 'KHOR LO ZHES MNGON PAR DGONGS SO, ,'DIS RAB
MCHOG STE MCHOG TU

KHYAD PAR DU 'PHAGS PA'I PHYAG RGYA CHEN PO'I MTSAN NYID KYI
DNGOS GRUB THOB PAR 'GYUR TE, BLO DANG LDAN PAS SO SOR RNYED PAR
'GYUR RO, ,GZUGS PHUNG ZHES BYA BA LA SOGS PA LA GZUGS KYI PHUNG
PO NI RNAM PAR SNANG MDZAD DO, ,RTOG PA ME LONG NI ME LONG YE
SHES KYI RANG BZHIN NO, ,SA KHAMS

NI SRA BA NYID KYI RANG BZHIN SPYAN MA'O, ,MIG GI DBANG PO NI
SA'I SNYING PO'O, ,GZUGS KYANG NI GZUGS RDO RJE'O, ,KHRO BO YANG
DAG LDAN NI KHRO BO'I RIGS DANG BCAS PA STE GSHIN RJE MTHAR BYED
DANG MI G-YO BA DANG BCAS PA'O, ,BYAMS PA YANG LNGA PAR TE RNAM
PAR SHES PA'I PHUNG POR 'GYUR RO, ,

DE LTAR TSIGS SU BCAS PA'I MTHAR THAMS CAD DU YANG RNAL 'BYOR PAS
RTAG PAR BYA'O, ,TSOR BA ZHES BYA BA LA SOGS PA LA TSOR BA'I
PHUNG PO RIN CHEN 'BYUNG LDAN NO, ,MNYAM NYID NI MNYAM PA NYID
KYI YE SHES YONGS SU THOB PA'O, ,CHU KHAMS NI GSHER BA'I RANG
BZHIN M'A MA K'I'O, ,

@155B RNA BA'I DBANG PO NI PHYAG NA RDO RJE'O, ,SGRA YANG STE
SGRA RDO RJE MA'O, ,KHRO BO GNYIS DANG YANG DAG LDAN NI SHES RAB
MTHAR BYED DANG BCAS PA'O, ,'DU SHES ZHES BYA BA LA SOGS PA NI
'DU SHES KYI PHUNG BO NI 'OD DPAG MED DO, ,SO SOR RTOG PA NI SO
SOR RTOG PA'I YE SHES KYI RANG BZHIN YANG

NGO; ,BYIN ZA NI ME'I KHAMS KYI RANG BZHIN DKAR MO'O, ,SNA'I
DBANG PO NI NAM MKHA'I SNYING PO'O, ,DRI YANG STE DRI RDO RJE
MA'O, ,KHRO BO GNYIS DANG YANG DAG LDAN NI PADMA MTHAR BYED DANG
DBYUG PA SNGON PO DANG BCAS PA'O, ,GZHAN GYI SA LA GNAS PA'I
BYANG CHUB SEMS DPA' YANG GZHAN DU

RAB TU 'JUG PAR BYED PA NI YUL DANG YUL CAN YIN PA'I PHYIR RO,
,'DU BYED CES BYA BA LA SOGS PA NI 'DU BYED KYI PHUNG PO NI DON
YOD GRUB PA'O, ,BYA BA SGRUB PA NI BYA BA RJES SU SGRUB PA'I YE
SHES YONGS SU THOB PA YANG NGO, ,RLUNG NI RLUNG GI RANG BZHIN
SGROL MA'O, ,LCE'I DBANG PO NI 'JIG

RTEN DBANG PHYUG GO, ,RO YANG RO RDO RJE MA'O, ,KHRO BO GNYIS
DANG YANG DAG LDAN NI BGEGS MTHAR BYED DANG STOBS PO CHE DANG
BCAS PA'O, ,STENG 'OG KHRO BOR YANG DAG LDAN, ,ZHES BYA BA LA
SOGS PA NI GTZUG TOR CAN DANG GNOD MDZES RGYAL PO DAG DANG YANG
DAG PAR LDAN PA'O, ,RANG BZHIN

NI REG BYA RDO RJE MA'O, ,SNANG BA'I SGRAS SGRIB PA THAMS CAD
RNAM PAR SEL BA DANG KUN TU BZANG PO DANG 'JAM DPAL RNAMS GZUNG
BAR BYA'O, ,SNANG BA LA SOGS PA YE SHES GSUM GYI RANG BZHIN DANG
BCAS PA RNAM SHES PHUNG POR ZHUGS PA STE BCOM LDAN 'DAS MI BSKYOD
PA'I SKU'I NANG DU CHUD

PA'O; ,RNAM SHES YANG NI 'OD GSAL LA'O, ,ZHES PA NI BCOM LDAN
'DAS KYI SKU NI, MGO BO'AM NI RKANG PA'AM, ,JI SRID SNYING GAR
PHYIN PA'I BAR, ,ZHES PA'I RIM PA 'DIS STONG PA NYID KYI MTHAR
THUG PAR 'GYUR BA ZHES PA'O, ,'DI'I RNAM GRANGS STON PAR BYED PAS
MYA NGAN

'DAS ZHES BYA BA LA SOGS PA NI GO SLA'O, ,DMAN PA NI MI BRTAN NO
ZHES PA'I RIGS PA LAS DE'I NGA RGYAL BRTAN PAR, AOm SH'U N+YA T'A
DZNY'A NA ZHES BYA BA LA SOGS PAS BYA'O, ,'DI NYID KYI RANG GI
NGO BO STON PAR BYED PA DON DAM DKYIL 'KHOR ZHES BYA BA LA SOGS
PA'I TSIG RNAMS KYIS SO, ,

@156A *, ,'OD GSAL BAR NI RAB ZHUGS PA'I NI RNAL 'BYOR PA 'OD
GSAL BA LA DMIGS PAS NYON MONGS PA'I DRI MA MTHA' DAG RAB TU
BKRUS TE DE'I 'OG TU, LDANG BAR YANG DAG RAB BLTA BYA, ,SNGAGS
KYI SKU YI RAB SBYOR GYIS, ,ZHES PA LA SOGS PA NI YI GE GSUM GYI

SNGAGS KYIS BSKYED CING RDZOGS PA'I SKU DE'I RAB SBYOR NI RDO RJE
BZHI STE 'DI'I DON NI, DANG PO STONG NYID BYANG CHUB STE, ,GNYIS
PA LA NI SA BON BSDU, ,GSUM PA GZUGS NI RDZOGS PA STE, ,BZHI PA
YI GE DGOD PA'O, ,'CHAD PAR 'GYUR BA'I RIM PA 'DIS LHA LA DMIGS
PA SO SAR

RTOGS PA SBREL BAR BYA'O, ,NAM MKHA'I KHAMS NI SEMS NYID 'OD GSAL
BA STE, DE'I PHYIR H'Um YIG YONGS SU GYUR PA'I THABS KYI NGO BO
NYI MA'I DKYIL 'KHOR RO, ,SLAR YANG SNGAGS PAS TE RNAL 'BYOR BAS
DE'I STENG DU AOm YIG YONGS SU GYUR PA'I ZLA BA'I GZUGS SO, ,DER
TE

ZLA BA'I GZUGS KYI DBUS SU A'A: YIG YONGS SU GYUR PA'I PADMA 'DAB
MA BRGYAD PA KHA DOG DMAR PO'O, ,PADMA'I ZE'U 'BRU'I STENG DU
STENG NAS STENG DU 'BYUNG BA'I AOm A'A: H'Um ZHES PA'I YI GE GSUM
RNAM PAR BSAMS NAS, 'DI'I BAR MA CHOD PAR NYI MA LA SOGS PA YONGS
SU GYUR PA'I ZLA

BA'I DKYIL 'KHOR YONGS SU RDZOGS PA SEMS TZAM MCHOG TU GSAL BA
SHES RAB SNANG BA'I RANG BZHIN BSGOM PAR BYA STE DMAN PA'I SGOM
PA PO'O, ,DE NYID DU BRTAN PA DANG G-YO BA'I DNGOS PO THAMS CAD
NANG DU CHUD NAS RANG GI SEMS KYI RIN PO CHE, AOm DHARMA DH'A TU
ZHES BYA BA LA SOGS

PA'I SNGAGS KYIS BRTAN PAR BYA'O, ,DE BZHIN DU YANG GSUNGS BA, YE
SHES TZAM LA SNYOMS 'JUG PA, ,RNAL 'BYOR ZHES PA MNGON BRJOD BYA,
,ZHES TE RNAL 'BYOR RO,, ,,SLAR YANG ZHES BYA BA LA SOGS PA NI,
RNAL 'BYOR PA YIS ZLA DBUS SU STE ZLA BA'I DKYIL 'KHOR GYI STENG
DU

YI GE GSUM RNAM PAR BSAM PAR BYA'O, ,YI GE GSUM YONGS SU GYUR PA
LAS YANG DAG PAR SKYES PA'I MNGON PAR BYANG CHUB BA RNAM PA LNGA
STON PAR BYED PA'I RDO RJE DKAR PO RTZE MO LNGA PA'O, ,RDO RJE'I
STENG DU SLAR YANG YI GE GSUM THABS KYI YI SHES KUN DU SNANG BA
SNANG BA MCHED PA'I RANG

@156B GI NGO BO'O, ,SHES RAB THABS SU MNYAM SBYOR LAS, ,LHA YI
GZUGS SU 'BYUNG BAR 'GYUR, ,ZHES DGONGS PA BLA NA MED PA'I RIGS
PAS YE SHES GNYIS PO 'DI DAG YONGS SU GYUR PAS KUN DA ZLA BA DKAR
DANG MTSUNGS TE LONGS SPYOD RDZOGS PA'I SKU SNANG BA NYE BAR THOB
BA STE PHYAG

GNYIS PA ZHAL GCIG PA DANG PO'I MGON POR BDAG NYID RNAM PAR BSAM
PAR BYA'O, ,DE KHO NA NYID GRUB PAR KLU'I BLO'I ZHABS KYIS GSUNGS
PA YANG, ,JI LTAR 'DOD PA'I PHYOGS GNAS TE, ,SKAD CIG NYID LA LHA
BZANG PO, ,ZHAL GCIG PHYAG NI GNYIS PAR NI, ,LHA 'DI BSGOM PAR
BYA BA

YIN, ,ZHES SO, ,DE BZHIN DU GAL TE RNAM PAR SNANG MDZAD LA SOGS
PA RNAMS GTZO BO NYID KYI SGOM PAR 'DOD NA DE'I TSE DE RNAMS YI
GE GSUM YONGS SU GYUR PA LAS 'KHOR LO LA SOGS PA DANG, DE LAS RDO
RJE 'CHANG CHEN PO'I GZUGS SU BSGOM PAR BYA'O ZHES PA RJES SU
RNAL 'BYOR

RO, ,MI BSKYOD PA ZHES BYA BA LA SOGS PA TSIGS SU BCAD PA GNYIS
PO GANG YIN PA'I RNAM PAR BSHAD PA, DGOD PA'I DE MA THAG TU BLTA
BAR BYA STE DGOD PA BYA BZHIN PA NI DANG PO'I MGON PO SPRUL PA'I
SKU 'DZIN PA'I DON DU PHUNG BO DANG KHAMS DANG SKYE MCHED RNAMS
RJES SU ZHUGS PAR

BYA'O; ,DE BZHIN DU YANG RGYUD DU GSUNGS PA, SKYES BU CHEN PO'I
GZUGS DE BZHIN GSHEGS PA THAMS CAD KYI SNGAGS KYIS BYIN GYIS
BRLAB BO, ,DE MA THAG TU BYIN GYIS BRLABS PA TZAM GYIS BYANG CHUB
KYI SEMS RDO RJE DE NYID DE BZHIN GSHEGS PA THAMS CAD KYIS GSUM
PA LTA BUR

MTHONG BAR GYUR TO ZHES SO, ,SLAR YANG GSUNGS PA YANG, JI LTAR
PHYOGS BCUR BZHUGS PA'I RGYAL DBANG PO, ,DE YI SKU LA SHA RUS
KHRAG MED KYANG, ,SEMS CAN PHAN CHED KHAMS NI RAB 'JUG BYED,
,SPRUL PA'I SKU YI MDZAD PA MDZAD PAR BYED, ,CES SO, ,DE NAS DGOD
PA YANG

DAG BYA, ,ZHES PA LA SOGS PA NI RNAM PAR SNANG MDZAD SOGS, GNOD
MDZES KYI MTHAR THUG CES PA STE SA BON DGOD PA NI GNAS JI LTA BAR
STONG BAR KHONG DU CHUD PAR BYA'O, ,SA BON GYI GNAS LA SOGS PA NI
RTZA BA NYID LAS GSAL LO, ,'ON KYANG KHYAD PAR YOD PA NI, GTI MUG

@157A *, ,DGA' MA LA SOGS PA RNAMS KYI DGOD PA LA, LAm M'm PAm
T'Am NGO, ,YUL GYI LHA MO RNAMS KYI YANG DZA: H'Um BAm HO:, ZHES
PAS BON GYI YI GE KHA CIG YANG BRI BAR BYED DE, BSHAD PA 'DI NI
BSAM PAR BYA STE, GANG LAS NA RANG GI MING GI YI GE NYID SA BON
DU RTZA BA'I RGYUD DU

MTHONG BA NYID KYI PHYIR RO, ,DES NA MO HA R'A TI LA SOGS PA'I
SNGAGS SA BON DU GYUR PA RGYUD DU NYE BAR BSTAN PA'I PHYIR SA LA
SOGS PA'I RANG BZHIN LA DGOD DO ZHES SO, ,DE BZHIN DU YUL GZUGS
RNAM PAR GSUM LA SOGS PA RNAMS KYANG GZUGS RDO RJE MA LA SOGS
PA'O ZHES SO,

'DI RNAMS 'DIR NYE BAR BLANGS PA MED PA'I PHYIR CI LTAR DGOD CES
'DRIN BDEN TE SGRUB PA CHEN PO RAS SNYING LA SOGS RNAMS KYIS ZHES
PA LA SOGS PAS GSAL BAR 'GYUR RO ZHES PHYI MAR RO, ,DA NI MI
BSKYOD PA RJES SU ZHUGS PAS SNGAR GSUNGS PA'I TSIGS SU BCAD PA
GNYIS KYIS

LHAN CIG SBREL LO, ,DE NAS DGOD PA ZHES BYA BA LA SOGS PA NI,
PHUNG PO LA SOGS JI BZHIN RIM, ,ZHES PA'I MTHAR THUG PA'I GZHUNG
MTHAR GYIS THAMS CAD BDAG GIS RNAM PAR BSHAD DO, ,'DIS SKU'I
DKYIL 'KHOR RDZOGS PAR 'GYUR ZHES TE SHIN TU RNAL 'BYOR RO, ,DA
NI RNAL

'BYOR CHEN PO BSTAN PAR 'DOD NAS, SPYI BO'I DBUS SU GNAS ZHES BYA
BA LA SOS PA GSUNGS TE, BDAG POR RAB TU SBYOR BA YI, ,ZHES BYA BA
NI BSHAD MA THAG PA LAS SPYI BO'I DBUS SU GNAS PA'I ZLA BA'I
DKYIL 'KHOR, DE'I STENG DU AOm YIG GE LAS SPYAN MA RNAM PA SNA
TSOGS PA

DANG SKU'I RDO RJE BSAM PAR BYA'O ZHES SBREL LO, ,DE DBUS ZHES
BYA BA LA SOGS PAS NI RNAM PAR SNANG MDZAD KYI TSOGS KYI DBUS SU
BDAG PO STE GTZO BO GCIG TU GYUR BA BSAM PAR BYA'O ZHES PA NI GO
SLA'O, ,SANGS RGYAS SKU 'CHANG BA ZHES BYA BA LA SOGS PA NI SANGS
RGYAS NI DUS GSUM DU

BZHUGS PA'I DE BZHIN GSHEGS BA RNAMS SO, ,DE RNAMS KYI SKU DE'I
BDAG NYID KYIS 'DZIN PAR BYED DO ZHES PAS SANGS RGYAS SKU 'CHANG
BA, DPAL NI SPYAN MA STE DE GANG LA YOD PA DE NI DPAL LDAN NO,
,RDO RJE GSUM NI RDO RJE 'CHANG CHEN PO'O, ,DES DBYER MI PHYED PA
NYID KYI BDAG NYID GCIG

@157B TU GYUR PA'O, ,BDAG LA STE BDAG GI LUS LA BYIN GYI RLABS
KYIS GNAS TE SO SOR GNAS PAR MDZAD DU GSOL, SKU'I RDO RJE CAN
ZHES PA NI DANG PO'I GCIG GI TSIG GI DON LA MANG PO'I TSIG NI
LUNG YIN PA'I PHYIR RO, ,DE BZHIN DU GZHAN DU YANG TSIGS SU BCAD
PA GNYIS LA

SHES PAR BYA'O ZHES SO, ,PHYOGS BCUR ZHES PA'I TSIGS SU BCAD PA
'DIS, ,RNAM PAR SNANG MDZAD KYI TSOGS MTHA' DAG LA SGOM PA POS
GSOL BA GDAB PAR BYA'O, ,DE BZHIN DU 'CHAD PAR 'GYUR BA'I GSUNG
DANG THUGS DAG LA YANG STE, LHAG MA NI SNGAR BZHIN NO, ,SPYAN MA

ZHES BYA BA LA SOGS PA NI GSOL BA BTAB MA THAG TU LHA'I TSOGS
GNYIS PHAN TSUN SNYOMS PAR ZHUGS PA SNGON CAN GYI MCHOG TU DGA'
BA'I BDE BA NYAMS SU MYONG BAS KHU BA DKAR PO'I RANG BZHIN GYI
RNAM PAR SNANG MDZAD KYIS GO NAS ZHUGS TE YE SHES KYI SA THOB NAS
'DOD PA MTHA' DAG RDZOGS

SHING DGYES PAR GYUR PAR RNAM PAR BSAM PAR BYA'O, ,SKU GANG YIN
ZHES BYA BA LA SOGS PA NAS, AOm ZHES PA'I MTHAR THUG PA GNYIS SU
MED PA'I NGA RGYAL BRTAN PAR BYA'O ZHES PA NI BSDUS PA'I DON TO,
,DE BZHIN DU GSUNG DANG THUGS BYIN GYIS BRLAB PA DAG LA RIM PA JI
LTA BAR DMAR PO DANG

NAG PO'I KHU BA'I RANG BZHIN GYIS GNAS JI LTA BAR RAB TU ZHUGS
PAR RTOGS PAR BYA'O, ,LCE'I CHU SKYES PA LA SOGS PA NI RTZA BA
NYID LAS GSAL LO, ,CHOS ZHES BYA BA LA SOGS PA LA CHOS NI 'OD
DPAG MED DO, ,GSUNG LAM NI GSUNG GI RANG BZHIN NYID KYI PHYIR RO,
,DPAL NI GOS DKAR

MO STE DE DANG LDAN PA NYID KYI PHYIR DPAL LDAN NO, ,RDO RJE GSUM
ZHES BYA BA LA SOGS PA NI SNGA MA BZHIN NO, ,RDO RJE CHOS GANG
NYID CES BYA BA LA SOGS PA LA, GANG ZHES PA NI GANG ZHIG CES THOB
PA LA TSIG TSIG MA YIN PA'O, ,CI 'DRA BA NGES PAR BRJOD PA NI
NGES PA'I TSIG STE, DE'I PHUN SUM

TSOGS PA'I RGYUN GANG YIN PA NI NGES TSIG PHUN SUM TSOGS PA STE,
DES TSIGS SMOS PA NYE BAR MTSON PA DES CHOS DANG DON DANG SPOBS
PA RNAMS KYANG GZUNG NGO, ,BDAG GI TSIG KYANG DE 'DRA ZHING NI DE
'DRA BA'I GSUNG NGO, ,CHOS 'DZIN PA DANG 'DRA BA ZHES PA NI CHOS
'DZIN PA LTA BUR SHOG NI GYUR CIG

@158A *, ,GO; 'DIS SGRA MA LUS PA RNAMS BRJOD PAR BYED PAS PHUN
SUM TSOGS PA ZHES BSTAN NO, ,SNYING GAR DGOD CES BYA BA LA SOGS
PA NI GO SLA'O, ,DER NI ZHES PA NI RI BONG CAN GYI GZUGS LA H'Um
YIG LAS SKYES PA'I RDO RJE ZE'U 'BRUR SLAR YANGS BON 'OD ZER LNGA
DANG

LDAN PA ZHES PA MAN NGAG GO, ,DE NAS ZHES BYA BA LA SOGS PA NI
SLAR YANG GO SLA'O, ,RDO RJE THUGS 'CHANG ZHES BYA BA LA SOGS PA
LA, RDO RJE LTA BU'I THUGS NI RDO RJE'I THUGS TE 'KHOR BA DANG
MYA NGAN LAS 'DAS PA DAG TU MA 'DRES PA NYID KYI PHYIR DE LTA BUR
GYUR PA'I THUGS 'CHANG PAR

BYED DO ZHES PAS RDO RJE THUGS 'CHANG STE MI BSKYOD PA'O, ,M'A MA
K'I DANG YANG DAG PAR LDAN PA NYID KYI PHYIR DPAL LDAN NO, ,RDO
RJE GSUM ZHES BYA BA LA SOGS PA NI SNGA MA BZHIN NO, ,KUN DU
BZANG PO'I THUGS GANG YIN, ,GSANG BA PA'I DBANG ZHES BYA BA LA
SOGS PA LA GSANG BA NI GNYIS SU MED PA'I

YE SHES SO, ,DE SGROGS PAR BYAD DO STON PAR BYED DO ZHES PAS
GSANG BA BA STE RNAM PAR SNANG MDZAD LA SOGS PA RNAMS SO, ,DBANG
POR BYED DO ZHES PAS DBANG BO STE GSANG BA PA RNAMS KYI DBANG PO
DE KHO NA NYID STON PA PO RNAMS KYI GTZO BOR GYUR PA ZHES PA'I
DON TO, ,BLO LDAN PA NI BLO NI REG BYA RDO RJE

MA'O; ,DE GANG LA YOD PA DE NI BLO LDAN DE RNAM PA 'DI LTA BU'I
MI BSKYOD PA'I THUGS GANG YIN PA'O, ,BDAG GI SEMS KYANG DE 'DRA
ZHING, ,RDO RJE 'DZIN DANG MTSUNGS PAR SHOG NI RDO RJE 'CHANG LTA
BU'I'O, ,AOm SARBBA TA TH'A GA TA TZITTA ZHES BYA BA LA SOGS PA
NAS, DAM TSIG SEMS DPA' BSAM PAR BYA, ,ZHES

PA'I MTHAR THUG PA RTZA BA NYID LAS RTOGS SLA BAR BSHAD DO,
,SNYING GA'I DBUS GNAS PHRA MO YI, ,YE SHES SEMS DPA' RNAM BSGOM
BYA, ,ZHES PA LA SOGS PA LA SNYING GA'I DBUS SU GNAS PA'I STE
RDZOGS PA DAM TSIG SEMS DPA'I THUGS KAR PHRA MO STE NAS 'BRU'I
TSAD TZAM KHA DOG DMAR PO

PHYAG GNYIS PA ZHAL GCIG BA RANG SNANG GI SHES RAB MA LA 'KHYUD
PA, RDO RJE DANG RDO RJE DRIL BU 'DZIN PA, SNA TSOGS PADMA'I
STENG DU ZLA BA'I GDAN LA YE SHES SEMS DPA'I BSGOMS NAS DE'I
THUGS KAR DGOD CES PA NI DE'I SNYING GAR ZLA BA'I DKYIL 'KHOR GYI
STENG DU H'Um LAS SKYES PA'I RDO RJE LA NI H'Um GI YI GE AOm

@158B YIG LA SOGS PAS YONGS SU BSKOR BA TING NGE 'DZIN SEMS DPA'I
MING CAN BSGOM PAR BYA'O, ,DE BZHIN DU RNAM PAR SNANG MDZAD LA
SOGS PA'I RNAL 'BYOR PAS, AOm YIG LA SOGS PA LAS SKYES PA'I RANG
GI STAN GYI STENG DU, AOm YIG LA SOGS PA LAS SKYES PA RANG GI
MTSAN MA'I

DBUS SU AOm YIG LA SOGS PA BSAM PAR BA'O ZHES PA'O, ,DE'I RJES SU
SLAR YANG DBU RGYAN LA RDO RJE 'CHANG CHEN PO SKU MDOG DKAR PO
ZHAL GCIG PA PHYAG GNYIS PA RDO RJE DBYINGS KYI DBANG PHYUG MA
DANG LDAN CIG KHA SBYOR BAS BYANG CHUB KYI SEMS 'DZAG PA'I RGYUN
RNAMS KYIS LUS

THAMS CAD TSIM PAR BYED PAR BSAM PAR BYA'O ZHES PA NI MAN NGAG
GO, ,RNAL 'BYOR CHEN PO STE 'DIS RANG GI DON PHUN SUM TSOGS PA
MNGON PAR BRJOD DO, ,DA NI GZHAN GYI DON PHUN SUM TSOGS PA'I CHED
DU PHYAG RGYA SGRUB PA BRTZAM PAR BYA STE, BU MO RNYED NAS ZHES
BYA BA LA SOGS

PA LA, 'DOD PAR BYA BA'I GZUGS NYID KYI PHYIR BU MO YANGS PA BDEN
PA GNYIS KYI BDAG NYID CAN GYI MIG STE, PHYAG RGYA CHEN PO GANG
YIN PA DE NI MIG YANGS SO, ,'DI NYID KYI KHYAD PAR GZUGS DANG
LANG TSOS BRGYAN, SNGO BSANGS AUTPALA SNGON PO'I 'DAB, ,CES SO,
,BTZO

BLAG MKHAN NI ZHES PA NI CHOS KYI SBYIN PAS GDUL BYA'I DKYIL
'KHOR PA RNAMS LA MI BSKYOD PA'I RANG GI RIGS KYI YAN LAG CAN MAS
RJES SU ZHEN PAR BYED DO ZHES PA'I DON TO, ,LEGS PAR BSLABS PA NI
SKAL LDAN MA'I'O, ,DE NYID KYI PHYIR SGRUB PA PO LA GUS TE MNYES
GSHIN

PA'O, ,DE LTAR KHYAD PAR DU 'PHAGS PA'I PHYI ROL GYI LUS CAN MA
BLANGS PA STE, YANG DAG PAR BZUNG NAS MDUN DU BZHAG STE, DER THA
MAL PA'I DNGOS PO BSAL NAS 'CHAD PAR 'GYUR BA'I YE SHES KYI PHYAG
RGYA DANG 'DRA BAR ZHAL GCIG PA PHYAG GNYIS PA SKU MDOG DKAR POR
RNAM PAR

BSGOM PAR BYA'O, ,YE SHES KYI YAN LAG CAN MA NYID DE 'DRA BA NI,
SNYING LA GNAS PA'I LHA MO CHE, ,RNAL 'BYOR PA YI RNAL 'BYOR
'BEBS, ,SANGS RGYAS KUN GYI SKYED MDZAD MA, ,RDO RJE DBYINGS KYI
DBANG MOR BSHAD, ,CES SO, ,PHYI DANG NANG GI BDAG NYID CAN GYI
PHYAG RGYA MA NGES PAR

@159A *, ,BSAMS NAS, PHUNG PO DANG KHAMS DANG SKYE MCHED LA SOGS
PA RNAMS LA RNAM PAR SNANG MDZAD LA SOGS PA'I SA BON AOm YIG LA
SOGS PA DGOD PAR BYA'O, ,'DIR NI KHYAD PAR YOD DE LAG PA LA SOGS
PA'I YAN LAG RNAMS LA H'Um YIG LAS SKYES PA'I

KHRO BO'I RGYAL PO RNAMS RNAM PAR DGOD PAR BYA'O, ,REG BYA RDO
RJE MA LA RJES SU ZHUGS PAS BDAG NYID KYI GZUGS KYI PHYAG RGYAR
BSGOMS NAS RDO RJE PADMA 'DU BYA BA SNGON DU 'GRO BAS RJES SU
CHAGS PA'I NGA RGYAL GYIS 'KHYUD PA DANG 'O BYA BA LA SOGS PAS
BYAS NAS H'Um YIG BRJOD CING, MCHOG GI RNAL

'BYOR PA 'OD DPAG MED KYI SBYOR BAS BTZUN MO'I LAS LA GNAS PAR
'GYUR RO, ,DE NAS SNANG BA LA SOGS PA YE SHES GSUM PO GSAL BAR
NYAMS SU MYONG BAS RANG GI LUS LA GNAS PA'I DE BZHIN GSHEGS PA
RNAMS YANG DAG PAR BSKUL TE BDE BA CHEN PO'I NGO BO BYANG CHUB
KYI SEMS 'DZAG

PA'I GNAS SKABS SU RDO RJE'I KHA'I BU GAR PHAt YIG SER PO'I
SNGAGS KYIS BYANG CHUB KYI SEMS PADMA'I DBUS SU PHYUNG STE, DE MA
THAG DON YOD GRUB PA'I NGA RGYAL GYIS RANG GI LUS LA GNAS PA'I
SANGS RGYAS DANG BYANG CHUB SEMS DPA' RNAMS MCHOD PAR BYA STE NAM
MKHA' LDING GI PHYAG RGYAS SO, ,

RGYUD GZHAN DU YANG GSUNGS PA, BDUD RTZI LCE YIS BLANGS NAS NI,
,GTZANG MA'I CHED DU STOBS KYI YANG, ,ZHES SO, ,AOm SARBBA TA
TH'A GA TA ZHES BYA BA LA SOGS PA NI RTZA BA NYID LAS GO SLA'O,
,'DIS NI 'DI SKAD BRJOD PA YIN TE, AOm YIG SPYI BOR BSAM PAR BYA,
ZHES BYA BA NAS BRTZAMS

TE; AOm SARBBA TA TH'A GA TA P'U DZA ZHES BYA BA'I MTHAR THUG PA
RTZA BA'I GZHUNG GI GO RIMS KYIS BDAG GIS THAMS CAD RNAM PAR
BSHAD DO, ,'DIS DGA' BA DANG BDE BA'I MTHAR THUG PAS TING NGE
'DZIN RGYAL PO MCHOG CES BYA BA DANG PO'I TING NGE 'DZIN TO, ,DA
NI GZHAN GYI DON PHUN SUM TSOGS PA'I CHED

DU SRID PA SKYED PA'I RIM PA SGOM PA POS DKYIL 'KHOR GYI 'KHOR LO
YANG DAG PAR DBYUNG BAR BYA'O, ,JI LTAR JI SNYED NYID LUS LA DGOD
PA DE NYID CHUNG BAS BSGOM PAR BYA'O ZHES BSHAD PA'I RGYUD RDO
RJE PHRENG BAR BSHAD PA NYID KYI PHYIR RO, ,RANG SNGAGS YI GE LAS
RDZOGS PA, ,ZHES BYA BA SOGS

@159B PA 'DI'I DON NI SHES RAB KYI PADMA'I DBUS SU SA BON SUM CU
SO GNYIS KYI BDAG NYID CAN DU BYANG CHUB KYI SEMS KYI RANG BZHIN
H'Um YIG LA SOGS PA BLTAS NAS DE NAS RANG GI SNGAGS KYI YI GE
H'Um YIG DES RDZOGS PA'O, ,RDO RJE GSUM GYIS PHYIN BRLABS BDAG
,CES PA BDAG GI BA'I SKU DANG

GSUNG DANG THUGS BYIN GYIS BRLABS PA NI RDO RJE GSUM GYI BDAG
NYID ZHE SDANG RDO RE'I GZUGS SU MNGAL DU BSKYED PAR BYA STE
THUGS RDO RJE'O, ,YANG NA YE SHES KYI YAN LAG CAN MA'I PHYOGS LA
NI DNGOS SU BYANG CHUB KYI SEMS BYIN PA NYID YANG DAG PAR 'BYUNG
BA MA YIN NO ZHES BYAS NAS, SNGAGS

GCIG PUS SPRUL PA NYID KYI LHA SUM CU SO GNYIS KYI DKYIL 'KHOR
KYI 'KHOR LO RDZOGS PAS RDZOGS PAR BYA'O, ,RNAM PAR GZHAG PAR
GSUNGS BA YANG BYANG CHUB KYI SEMS CAN, SNGAGS GCIG PUS SPRUL PA
LAS SHES SO, ,'DIR GSUNGS PA YANG, SGRA THA DAD MA YIN PA'I RIM
PA

LA'O; ,BADZRA DHRi KA SNGAGS LAS RDZOGS PA'I, ,ZHES BYA BA LA
SOGS PA LA MNGON PAR BYANG CHUB PA RNAM PA LNGA STON PAR BYED
PA'I RDO RJE 'CHANG BAR BYED PAS BADZRA DHRi KA GO, ,YANG NA BDEN
PA GNYIS KYI BDAG NYID CAN GYI RDO RJE'I YE SHES 'DZIN PAR BYED
DO ZHES PAS, BADZRA DHRi KA STE 'BYIN PA'I

SNGAGS NI, SNGAGS NYID MTSON PAR BYA'O, ,DES RDZOGS PA'O ZHES
PA'O, ,GANG LAS NA THOG MAR SHES RAB KYI PADMA RANG GI SNGAGS KYI
YI GE MI BSKYOD RDO RJE CAN DU RDZOGS PA'I GZUGS GANG YIN PA DE
MDOR BSTAN PA DANG DE RGYAS PAR BSHAD PAS SLAR YANG RDZOGS PA'O
ZHES GSOL

LO; ,DE'I SLAD DU 'CHAD PAR 'GYUR BA'I THUGS KA NAS TE, LHA MO'I
MNGAL NAS BSHAD MA THAG PA'I SNGAGS KYIS PHYI ROL DU DBYUNG BAR
BYA'O ZHES SBREL LO, ,DE BZHIN DU 'CHAD PAR 'GYUR BA'I, DZI NA
DZI KA SNGAGS LAS RDZOGS PA, ,ZHES BYA BA LA SOGS PA RNAMS SU
BSHAD PA 'DI'I RIM PA

MKHAS PA RNAM PAR SHES PAR BYA'O, ,KHA CIG RANG SNGAGS YI GE
BADZRA DHRi KA LA SOGS PA'I SNGAGS TE DES MI BSKYOD PA LA SOGS PA
RNAMS RDZOGS PAR 'GYUR RO ZHES GANG 'DRI BAR BYED PA DE BSAM PAR
BYA'O, ,CI'I PHYIR NA RE ZHIG RNAM PAR GZHAG PA LAS BADZRA DHRi
KA LA SOGS PA'I SNGAGS

@160A *, ,'BYIN PA'I SNGAGS KYI RNAM PAR GZHAG PA GSUNGS PA ZHES
KLU'I BLO'I ZHABS KYIS BSTAN BA NYID KYI PHYIR RO, ,YANG NA 'DI
NYID DU, ,MEEm THLIm SA BON LAS RDZOGS, ,BYAMS PA SA YI SNYING PO
DAG, ,CES GSUNGS PA'I PHYIR RO ZHES SEMS SO, ,MI BSKYOD RDO RJE
CAN

ZHES BYA BA LA SOGS PA NI ZHE SDANG RDO RJE CAN NO, ,RAL PA ZHES
BYA BA LA SOGS PA NI GO SLA'O, ,MI BSKYOD PAS NI DBU RGYAN BYAS,
,ZHES PA NI TSIG 'DI'I LHAG MA MED PAR BDAG CAG GI BSHAD PA NI
'CHAD PAR 'GYUR BA'I YE SHES 'KHOR LO'I DE MA THAG TU 'CHAD PAR
'GYUR BAS BDAG GIS

'DIR MA BSHAD DE RANG BZHIN MED PA NYID KYI PHYIR RO, ,MI BDAG
'KHYIL BA LTA BU ZHES PA NI MU MEN LTA BU'O, ,GNAG DANG DMAR DANG
DKAR BA'I ZHAL, ,ZHES PA NI JI LTAR RIGS PAS SKU GSUM RNAM PAR
DAG PA'I DRAG PO DANG ZHI BA DANG 'DOD CHAGS CHEN PO'I ZHAL GSUM
RNAM PAR MDZES PA'O, ,RGYAN RNAMS

THAMS CAD YANG DAG RDZOGS, ,ZHES PA NI 'KHOR LOS SGYUR PA'I CHA
BYAD 'CHANG BA NYID KYI PHYIR RO, ,PHYAG DRUG CES PA NI PHA ROL
TU PHYIN PA DRUG RNAM PAR DAG PA NYID KYI PHYIR RO, ,RDO RJE ZHES
BYA BA LA SOGS PA NI DE BZHIN GSHEGS PA DRUG GI MTSAN MA RNAMS
TE, DE'I BDAG NYID KYI 'CHANG BA RNAMS NI DE

BZHIN GSHEGS PA DRUG GI RANG GI NGO BO SO SOR SGRUB PA'I CHED DU
DKYIL 'KHOR GYI BDAG PO NYID YIN PA'I PHYIR ZHES PA 'DIS 'DI
GSUNGS SO, ,CI STE YANG PADMA NAG PO'I BSHAD PA BYED PAR 'DOD PA
NI, 'PHAGS PA KLU'I BLO'I ZHABS KYIS SBYAR BA'I RNAM PAR GZHAG
PA'I GZHUNG GI BSHAD PA RAB

TU SBYIN PAS DE MI GNAS PA NYID DO ZHES DGONGS SO, ,'DI NI LHA
MO'I MNGAL DU GNAS PA'I ZHE SDANG RDO RJE DE KHYAD PAR DU THAMS
CAD BYA'O, ,RNAM PAR GZIGS NAS NI ZHES BYA BA NAS, SPYAN SNGA NAS
NI 'DUG PAR 'GYUR, ,ZHES PA'I MTHAR THUG PA NI RTZA LA LAS CHES
GSAL BAR BSHAD DO, ,

RJES SU ZHUGS ZHES BYA BA LA SOGS PA LA MDUN DU 'KHOD PA'I ZHES
SDANG RDO RJE DE RNAM PAR SNANG MDZAD KYI LAM NAS SNYING GAR RJES
SU ZHUGS TE, RANG GI LUS ZHE SDANG RDO RJE'I GZUGS BSGOM PAR
BYA'O, ,SNGAR GYI GZUGS MI BSKYOD PA'I GZUGS SU YONGS SU GYUR TE,
AINDRA N'I LA'I 'OD 'BAR

@160B BA NI RIN PO CHE THAMS CAD KYI RANG BZHIN DANG LDAN PA'I
PHYIR RO, ,NYI MA'I DKYIL 'KHOR DBUS NA BZHUGS TE ZHE SDANG RDO
RJE'O, ,RGYU 'DIS H'Um LAS SKYES PA'I NYI MA'I DKYIL 'KHOR LA
H'Um LAS SKYES PA'I RDO RJE NAG PO RTAG TU 'CHAR BA'I MAR ME CHEN
PO LTA BU MI SHES PA'I MUN PA RNAM PAR 'JOMS PAR

BYED PA'I DON DU SNANG BA'I PHUNG PO'I RNAM PA TING NGE 'DZIN
SEMS DPA' ZHES BYA BA, DE BZHIN GSHEGS PA LNGA'I SA BON DANG YANG
DAG PAR LDAN PA BSGOM PAR BYA'O ZHES BYA BA NI MAN NGAG SO, ,DPA'
BO RANG GI PHYAG RGYAS 'KHYUD, ,CES BYA BA NI REG BYA RDO RJES
'KHYUD PA'O, ,'DIS ZHE

SDANG RDO RJE'I TING NGE 'DZIN LA GNAS PA'I RNAL 'BYOR PAS, RNAM
PAR SNANG MDZAD LA SOGS PA'I, ,DKYIL 'KHOR THAMS CAD SPRO BAR
BYA, ,ZHES SBREL LO, ,DZI NA DZIKA CHES PA NI RGYAL BAR BYED PA'I
DANG TSUL NI RGYAL BA STE RNAM PA BCU GNYIS PA CHOS KYI 'KHOR LOS
BDUD RNAMS

LAS RGYAL BAR BYED DO ZHES PAS RGYAL BA RGYAL LO, ,YANG NA RDO
RJE LTA BU'I TING NGE 'DZIN GYIS BDUD BZHI ZIL GYIS GNON PA'I
PHYIR RGYAL BA RGYAL LO, ,DKAR DANG GNAG DANG DMAR PO'I ZHAL,
,ZHES BYA BA LA SOGS PA NI BCOM LDAN 'DAS DE NYID MDUN DU ZLA
BA'I 'KHOR LOR BZHUGS PAR

BYED DE BZHUGS SO ZHES BYA BA DANG SBREL LO, ,RATNA DHRi KA CES
BYAS BA NI BSAM PA THAMS CAD YONGS SU RDZOGS PAR BYED PA'I RIN PO
CHE 'CHANG BAR BYED DO ZHES PAS RIN CHEN 'CHANG NGO, ,YANG NA
YANG DAG PA'I MTHA'I RIN PO CHE 'CHANG BAR BYED DO ZHES PAS RIN
CHEN 'CHANG NGO, ,SER

DANG GNAG DANG DKAR PO'I ZHAL, ,ZHES PA NI RTOGS PAR SLA'O, ,NGA
RGYAL GNAS LA GNAS PA RNAMS, ,ZHES BYA BA NI NOR GYIS DREGS SHING
SNYEMS PA'I SEMS CAN RNAMS SBYIN PAS DUL BAR BYAS NAS RGYAL RNAM
PAR DAG PA'I GO 'PHANG LA YANG DAG PAR BZHAG STE BCOM LDAN 'DAS

KYI G-YAS KYI NGOS SU BZHUGS SO, ,A'A RO Li KA CES PA NI, A'A NI
KUN NAS SO, ,RO NI 'KHOR 'GRO BAR BYED DO ZHES PAS A'A RO LiKA
GO, ,YANG NA RO ZHES PA YE SHES GSUM MO, ,DE LAS DON DAM PA'I
BDEN PAR BGROD BAR GYUR PA'O ZHES PAS A'A RO Li LA KA GO, ,DMAR
DANG GNAG DANG

@161A *, ,DKAR BA'I ZHAL, ,ZHES PA NI GSAL LO, ,SNYING GA'I
PHYOGS GNAS PA, G-YAS PA YI NI 'BYED PAR MDZAD, ,CES PA NI KHYAD
PAR PADMA'I SGRA NYE BAR BLANGS PA'I PHYIR PADMA DMAR PO NYID DU
RTOGS PAR BYA'O, ,PRA DZNY'A DHRi KA CES PA NI RAB TU RNAM PAR
'BYED PA'I MTSAN NYID NI

SHES RAB BO, ,DE 'DZIN PAR BYED DO ZHES PAS SHES RAB 'CHANG NGO,
,YANG NA SHES RAB NI ZLA BAR SNANG BA'O, ,DE KHAMS PHRA BAS NAM
MKHAR 'DZIN PAR BYED DO ZHES PAS SHES RAB 'CHANG NGO, ,LJANG DANG
GNAG DANG DKAR BA'I ZHAL, ,ZHES PA DANG, PHYAG DRUG CES PA LA
SOGS PA NI GO

SLA'O, ,'OD ZER RNAM PAR 'PHRO ZHES PA NI 'DI 'BAR BA DANG LDAN
PA'O ZHES BRDA SPROD PAR BYED DO, ,RIGS NI LNGA PO 'DI RNAMS
'BYUNG, ,'DOD DANG THAR PA RAB SGRUB BYED, ,CES PA NI PHUNG PO
LNGA'I RANG BZHIN RIGS 'DI RNAMS 'DOD PA NYE BAR LONGS SPYOD PAS
THAR PA RAB TU SGRUB PAR BYED

PA PO RNAMS SU 'GYUR RO, ,SLAR YANG RNAM PAR SNANG MDZAD LA SOGS
PA RNAMS KYI NYE BAR LONGS SPYOD PA'I CHED DU LHA MO BZHI PO
'BYIN PAR BYED DE DE'I PHYIR GSUNGS PA MO HA RA TI ZHES PA NI GTI
MUG NI RNAM PAR SNANG MDZAD DO, ,DE LA DGA' BAS GTI MUG DGA'
MA'O, ,YANG NA GTI

MUG RNAM PAR DAG PA LA DGA' BAS GTI MUG DGA' MA'O, ,DBYUNG BAR
BYA ZHES PA NI MNGAL DU RDZOGS PAR BYA'O, ,SPYI BOR RNAM PAR
SNANG MDZAD KYIS MTSAN ZHES BYA BA LA CI LTAR RE ZHIG 'KHOR LO'I
DBANG PHYUG GIS SPRUL PA'I SPYAN MA LA SOGS PA RNAMS 'KHOR LO'I
DBANG PHYUG NYID

KYIS RGYAS 'DEBS PAR BYED PAR RIGS TE, PHA DANG BU'I RIGS LAS SO,
,PHA YANG BCOM LDAN 'DAS DKYIL 'KHOR GYI BDAG PO RDO RJE 'CHANG
CHEN PO NYID DO ZHE NA, BDEN TE RIGS KYI DBANG PO RNAMS KYI 'DA
BDAG POR GYUR PA NYID NI BCOM LDAN 'DAS TE, DE BZHIN DU YANG RIGS
KYI

DBANG PO NYID KYIS RGYAS 'DEBS PAR BRJOD DE, RIGS 'CHOL BSGOM
PA'I SBYOR BAR DNGOS GRUB TU MI 'GYUR PA'I PHYIR RO, ,SHAR GYI
GRVAR NI ME'I MTSAMS SU BZHUGS PAR GYUR PA NI NYE BAR 'KHOD BA'O,
,DVE shA RA TI ZHES PA NI MI BSKYOD PA STE DE LA DGA' BAS ZHE
SDANG DGA' MA'O, ,

@161B YANG NA NYON MONGS PA ZHE SDANG RNAM PAR DAG PA LA DGA' BAS
ZHE SDANG DGA' MA'O, ,GNAG DANG DKAR DANG DMAR BA'I ZHAL, ,ZHES
PA NI GO SLA'O, ,BDEN BRAL DU NI BZHUGS PAR GYUR, ,CES TE 'DIR
GDAN MA BRJOD PA CI ZHE NA, M'A MA K'I DES PA MED PA'I PHYIR TE
GANG GI CHE RIN PO

CHE'I RIGS YIN PA DE'I TSE RIN PO CHE'I STAN NO, ,DA LTA NI RDO
RJE'I RIGS YIN PA DE'I TSE NYI MA'I STAN KHO NA'O, ,R'A GAR TI
ZHES PA NI 'DOD CHAGS NI 'OD DPAG MED, DE LA DGA' BAS 'DOD CHAGS
DGA' MA'O, ,YANG NA 'DOD CHAGS RNAM PAR DAG PA LA DGA' BAS 'DOD
CHAGS DGA'

MA'O; ,DMAR DANG GNAG DANG DKAR BA'I ZHAL, ,ZHES BYA BA LA SOGS
PA NI GO SLA'O, ,BADZRAR TI ZHES PA NI RDO RJE NI DON YOD GRUB
PA'O, ,DE LA DGA' BAS RDO RJE DGA' MA'O, ,YANG NA RDO RJE YE SHES
LA DGA' BAS RDO RJE DGA' MA'O, ,LJANG DANG GNAG DANG DKAR BA'I
ZHAL, ,ZHES

PA LA SOGS PA NI GO SLA'O, ,RNAL 'BYOR PAS NI RIM GNYIS PAR,
,GZUGS RDO RJE MA LA SOGS PA DBYUNG ZHES PA LA SOGS PA NI, GZUGS
SU GZUGS BRNYAN DU BYA ZHES PA 'DIS GZUGS SO, ,MNYAN PAR BYA ZHES
PAS SGRA'O, ,BSNAM PAR BYA ZHES PAS DRI'O, ,MYANG PAR BYA ZHES
PAS

RO'O; ,REG PAR BYA ZHES PAS REG BYA'O, ,RDO RJE'I SGRAS NI TING
NGE 'DZIN GYI GZUGS LA SOGS PA RNAMS RNAM PAR DAG PA NYID KYI
PHYIR GZUGS RDO RJE LA SOGS PA RNAMS SO, ,DA NI GZUGS LA SOGS
PA'I YUL NYAMS SU MYONG BA'I CHED DU RANG GI MING KHO NAS GZUGS
RDO RJE LA SOGS PA'I LHA MO

BZHI PO RNAMS PHYUNG NGO, ,'DIR NI SGRA RDO RJE LA RIN CHEN
'BYUNG LDAN GYIS RGYAS BTAB PA NYID KYI PHYIR RIN PO CHE'I GDAN
NYID DO, ,DE BZHIN DU RIM PA GSUM PAR YANG SHAR GYI NI, SNAM BUR
ZHES BYA BA LA SOGS PA NAS KUN DU BZANG PO DAG CES PA 'DI'I BSHAD
PA NI MIG GI SKYE MCHED

LA SOGS PA'I RANG BZHIN GYIS SO, ,BYAMS PA SA YI SNYING PO DAG
,CES BYA BA LA SOGS PA BYANG CHUB SEMS DPA' RNAMS KYI RANG RANG
GI SA BON LAS RDZOGS PA RNAMS KYIS DBYUNG BA'O, ,'DI RNAMS KYI SA
BON NI RTZA BA NYID LAS RTOGS PAR SLA'O, ,RKANG MED DANG RKANG
GNYIS DANG

@162A *, ,RKANG BZHI LA SOGS PA'I SEMS CAN RNAMS LA BYAMS PAS
DMIGS PA NYID KYIS BYAMS PA'O, ,SA BZHIN DU G-YO BA MED PA'I TING
NGE 'DZIN, DE NYID SNYING PO STE NANG GANG GI YIN PA DE SA'I
SNYING PO'O, ,YE SHES LNGA'I RANG BZHIN GYI RDO RJE 'DZIN PAR
BYED DO ZHES

PAS PHYAG NA RDO RJE'O, ,NAM MKHA' SGRIB PA MED PA'I YE SHES DE
NYID SNYING PO YIN PAS NAM MKHA'I SNYING PO'O, ,TING NGE 'DZIN
GYI DBANG LAS 'JIG RTEN RNAMS KYI DBANG PHYUG YIN PAS 'JIG RTEN
DBANG PHYUG GO, ,'OD GSAL BA'I TING NGE 'DZIN LAS LANGS NAS YID
DU 'ONG BA'I

DPAL NI 'JAM DPAL LO, ,SGRIB PA NI NYON MONGS PA'O, ,SGYU MA LTA
BU'I TING 'DZIN GYI STOBS LAS RNAM PAR SEL BAR BYED DO ZHES PAS
SGRIB PA THAMS CAD RNAM SEL LO, ,KUN NAS MDZES PAR BYED CING
BZANG PO NI KUN DU BZANG PO'O, ,'DI RNAMS DBU RGYAN RANG GI MGON,
,ZHES

BYA BA LA SOGS PA LA, 'DI RNAMS TE BSHAD ZIN PA'I BYANG CHUB SEMS
DPA' BYAMS PA LA SOGS PA GANG YIN PA DE RNAMS KYI RANG GI MGON
PO'I SGRAS RNAM PAR SNANG MDZAD LA SOGS PA RNAMS MNGON PAR 'DOD
DE DE RNAMS KYIS RGYAS BTAB PA'O, ,SKU MDOG LA SOGS TE, DKAR

PO LA SOGS PA'I KHA DOG DANG LDAN PA NI DE DANG MTSUNGS PAR SLAR
YANG BLTA BAR BYA'O, ,PHYAG DANG MTSON CHA RNAMS KYANG NI, ,ZHES
BYA BA LA SOGS PA LA DANG NI 'DIR KUN NAS BSDUS PA LA'O, ,KYANG
GI SGRAS GDAN ZUNG NGO, ,RANG RANG GI NI BDAG PO MTSUNGS NI BYAMS
PA LA SOGS PA'I

BYANG CHUB SEMS DPA' RNAMS MTSUNGS PAR 'GYUR RO, ,CI LAS NA DE'I
SA LA SON PA NYID KYI PHYIR RO ZHES PA MAN NGAG GO, ,BYAMS PA
'BA' ZHIG G-YAS NA ZHES BYA BA LA SOGS PA LA G-YAS NA STE PHYAG
G-YAS PA'I 'KHOR LO'I GNAS SU KLU SHING GI ME TOG BSNAMS PAR
MDZAD DO ZHES

PA'I DON TO, ,SKYE MCHED RNAM SBYONG MDZAD CES BYA BA LA SOGS PA
NI GO SLA'O, ,LAG PA LA SOGS PA'I YAN LAG GI RANG BZHIN GYIS KHRO
BO BCU PO RNAMS DBYUNG BA NI, YA M'A NTA KRi TA SNGAGS LAS BYUNG,
,ZHES BYA BA LA SOGS PA NAS, SA 'OG TU DE BZHUGS SO ZHES PA'I
MTHAR THUG

@162B PA'I GZHUNG GI DUM BU DAG GI NANG DU KHRO BO BCU PO RNAMS
KYI KHYAD PAR GYI TSIG CHES MANG PO YOD DE, CHES MANG PA'I TSIG
DE RNAMS LA TSIG CUNG ZAD CUNG ZAD RNAM PAR DBYE BA 'PHAGS PA'I
RJES SU 'BRANGS NAS BDAG GIS BRI BAR BYA STE DE NI BLO BYANG BA
MKHAS PAS KHONG DU CHUD PAR BYA'I,

TSIG GZHAN RNAMS KYI RNAM PAR BSHAD PA GANG YIN PA DE NI RTZA BA
NYID LAS RTOGS SLA BAR MTHONG NAS MA BYAS SO, ,GSHIN RJE NI DMYAL
BA'O, ,DE BCOM LDAN 'DAS KYI KHRO BO CHEN PO'I TING NGE 'DZIN
GYIS MTHAR BYED DO 'JOMS PAR BYED DO ZHES PAS YA M'ANTA KRiTA DO,
,YANG NA GSHIN RJE NI

RMONGS PA'I MUN PA STE MA RIG PA'I BDAG NYID DO, ,DE DON DAM PA'I
BDEN PAS MTHAR BYED DE 'JOMS PAR BYED DE ZHES PAS GSHIN RJE MTHAR
BYED DO, ,GNAG DANG DMAR DANG DKAR BA'I ZHAL, ,ZHES PA LA SOGS PA
NI DANG PO'I ZHAL NI NAG PO'O, ,G-YON PA'I ZHAL NI DMAR PO'O,
,G-YAS

PA'I ZHAL NI DKAR PO'I ZHAL LO, ,SHAR PHYOGS SU BZHUGS PAR BYED
CES PA NI SHAR SGOR GNAS PAR GYUR PA'O, ,PRA DZNY'A KRiTA CES BYA
BA LA SOGS PA NI SHES RAB KYIS NYON MONGS PA 'JOMS PAR BYED DO
ZHES PAS SHES RAB MTHAR BYED DO, ,YANG NA SHES RAB NI RNAM PAR
RTOG PA'I BDAG

NYID DO, ,DE 'OD GSAL DU ZHUGS PAS MTHAR BYED DO, ,SHES PAS SHES
RAB MTHAR BYED DO, ,SPRUL GYIS BRGYAN ZHES PA NI BSHAD ZIN PA
NGANG 'CHAD PAR 'GYUR PA'I KHRO BO RNAMS KYI 'ANG 'DI KHYAD PAR
DU KHONG DU CHUD PAR BYA'O, ,GSHIN RJE'I PHYOGS SU BZHUGS PAR
BYED, ,

CES BYA BA NI LHO'I SGOR BZHUGS PAR 'GYUR RO, ,PADM'A NTA KRi TA
CES PA NI PADMA CHUS MA GOS PA BZHIN DU NYON MONGS PAS GOS PAR
GYUR PA NYID MA YIN PA'I PHYIR DE NYID KYIS 'JOMS PAR BYED DO
ZHES PAS PADMA MTHAR BYED DO, ,YANG NA PADMA NI SKYE GNAS SO,
,MTHA' NI NANG STE

DER DBANG PO GNYIS KYIS SNYOMS PAR 'JUG PA'I THABS KYI MCHOG TU
DGA' BA'I BDE BA BYED DO ZHES PA SKYED PAR BYED DO ZHES PA STE
PADMA MTHAR BYED DO, ,CHU LHA'I PHYOGS SU BZHUGS PAR BYED, ,CES
PA NI NUB KYI SGOR BZHUGS PAR GYUR PA'O, ,BI GHN'ANTA KRiTA CES
BYA BA LA

@163A *, ,SOGS PA NI BGEGS RNAMS MTHAR BYED DO ZHES PA RNAM PAR
'JOMS PAR BYED DO ZHES PAS BGEGS MTHAR BYED DO, ,YANG NA BGEGS NI
KHAMS BZHI PO RNAMS SO, ,DE RNAMS ZAD PA DANG 'PHEL BDAG GIS LUS
LA GZIR BAR BYED PA'I PHYIR BGEGS

RNAMS TE DE RNAMS THABS KYI YE SHES SHAR BAS RNAM PAR 'JOMS PAR
BYED DO ZHES PAS BGEGS MTHAR BYED DO, ,SNGO DANG DMAR DANG DKAR
BA'I ZHAL, ,ZHES BYA BA LA SOGS PA NI ZHAL DANG PO SNGON PO'O,
,G-YON PA DMAR PO NYID DO, ,THAMS CAD KYI TSE G-YAS PA'I ZHAL NI
DKAR

POR YANG KHONG DU CHUD PAR BYA'O ZHES PA 'DI'I DON YONGS SU BSHAD
PAR BYA'O, ,LUS NGAN PHYOGS SU BZHUGS PAR BYED, ,CES PA NI BYANG
GI SGOR BZHUGS PAR GYUR PA'O, ,MI G-YO BA YANG ZHES BYA BA LA
SOGS PA LA 'JIG RTEN GYI KUN DU SPYOD PA BRGYAD RNAMS LA RTAG TU
RAB TU

G-YOS PA'I THUGS RNAMS RDO RJE LTA BU'I TING NGE 'DZIN GYIS NGES
PAR SEMS PAR BYED DO ZHES PAS MI G-YO BA'O, ,AINDRA N'I LA'I 'OD
CES PA LA SOGS PA NI DPER NA NOR BU AINDRA N'I LA'I 'OD 'BAR BA
DE BZHIN NO, ,tAKKI R'A DZA ZHES PA NI tAKKI NI 'DOD PA'I'O,
,DES MDZES PAR BYA 'BAR BAR

BYA RNAM PAR DAG PAR BYA'O ZHES PAS tAKKI R'A DZA'O, ,PHYAG GNYIS
RDO RJE H'Um MDZAD KYI, ,PHYAG RGYA DAG NI 'CHING BAR MDZAD, ,CES
PA NI 'DIR GSUNGS PA SHES RAB LA 'KHYUD PA'I TSUL GYIS KHU TSUR
GNYIS BCINGS NAS MTHE'U CHUNG GNYIS RAB TU BRKYANG STE PHAN TSUN
'DUD NAS SDIGS

MDZUB GNYIS RAB TU BRKYANG BAR BYA'O, ,DE'I RJES SU MTHE BO GNYIS
PO DAG GI STENG NAS GUNG MO DANG MING MED GNYIS KYIS MNAN PA NI
RDO RJE H'Um MDZAD KYI PHYAG RGYAR 'GYUR RO, ,N'I LA DAndAm ZHES
PA NI N'I LA SEMS CAN RNAMS KYI SDIG PA'O, ,DAndA NI DER TSAR
GCOD PAR BYED DO ZHES

PAS N'I LA DAndA'O, ,RLUNG GI PHYOGS SU BZHUGS PAR BYED, ,CES PA
NI RLUNG GI GRVAR BZHUGS PAR 'GYUR PA'O, ,MA H'A BA LAm ZHES PA
NI DON DAM PA'I BDEN PA'I STOBS LAS SEMS CAN RNAMS KYI NYE BA'I
NYON MONGS PA NYED PAR BYED DO ZHES PAS NA STOBS PO CHE'O,
,AUshn'I shA TZA KRAm,

@163B ZHES PA NI SEMS CAN RNAMS KYI KHAMS GSUM PA LAS 'DAS PA'I
YE SHES RAB TU SBYIN PA'I PHYIR GTZUG TOR 'KHOR LOS SKYUR BA'O,
,TSANGS PA'I GNAS SU DE BZHUGS PAR BYED DO, ,SUMBHA R'A DZA ZHES
PA NI PHYOGS BCU'I BGEGS KYI TSOGS RNAMS DRANGS SHING PHUR BUS

BTAB STE NGES PAR GDUL BAR BYED PAS NA NGES PAR GNOD MDZES SO,
,LHA NI SUM CU GNYIS RANG BZHIN, ,KUN GYI DKYIL 'KHOR PHYUNG NAS
NI, ,ZHES BYA BA LA SOGS PA NI DE LTAR SEMS DPA' GSUM GYI BDAG
NYID CAN GYI DKYIL 'KHOR GYI 'KHOR LO GZHUG PA DANG, MNGON PAR
DBANG

BSKUR BA LA SOGS PA RIM PA 'DIS NAN TAN DU BYA'O, ,DE LA RIM PA
NI 'DI YIN TE RANG GI SNYING GA'I SA BON GYI 'OD ZER GYIS YE SHES
KYI 'KHOR LO BKUG STE, MDUN GYI NAM MKHAR BLTAS NAS ZHABS BSIL LA
SOGS PA PHUL TE YANG DAG PAR MCHOD NAS DZA: H'Um BAm HO: ZHES
PA'I

SNGAGS KYIS TSUL BZHIN DU DGUG PA DANG GZHUG PA LA SOGS PA BYAS
NAS DAM TSIG GI 'KHOR LO LA YE SHES KYI 'KHOR LO CHU DANG 'O MA
BZHIN DU NGES PAR GZHUG PAR BYA'O, ,SLAR YANG DE BZHIN NYID DU
RANG GI SNYING GAR GNAS PA'I SA BON GYI 'OD ZER RNAMS KYIS SPYAN
DRANGS PA'I DE BZHIN GSHEGS

PA LNGA RNAMS YE SHES KYI CHUS GANG BA'I BUM PA THOGS PA RNAMS
DANG SPYAN MA LA SOGS PA'I LHA MO RNAMS KYANG NAM MKHAR BLTAS NAS
MNGON PAR DBANG BSKUR BAR SNGAGS PAS GSOL BA GDAB PAR BYA'O, ,DE
YI RJES SU SANGS RGYAS LNGA, ,MNGON PAR DBANG BSKUR RIN CHEN CHE,,

ZHES BYA BA LA SOGS PA'I TSIGS SU BCAD PA KLOG PAR BYED CING, TZU
TA LA SOGS PA'I YAL 'DAB KYIS MNGON PAR DBANG BSKUR BAR BYA'O,
,DE NYID DU SKU GCIG LA SPYAN MA LA SOGS PA'I LHA MO RNAMS KYIS
BKRA SHIS KYI TSIGS SU BCAD PAS BKRA SHIS PAR BYED DO, ,DBANG

BSKUR BA'I DE MA THAG TU ME TOG GI CHAR DANG, RNGA BO CHE'I SGRA
SGROGS PAR BYED PAS DGA' BAR BYED DO, ,PHYI NAS LHA SUM CU SO
GNYIS PO RNAMS KYI RIGS KYI DBANG PHYUG GANG DANG GANG YIN PA'I
RGYAS 'DEBS PA DE DANG DES DBU LA MTSON PAR KHONG DU CHUD PAR
BYA'O ZHES SO, ,'O NA TE PHYUNG

@164A *, ,PA'I DKYIL 'KHOR DU 'PHAGS PAS RGYAS BTAB PAR GSUNGS PA
MA YIN NAM ZHE NA, DE NYID DU THOS PA'I YONGS SU RDZOGS PA'I
LHA'I SKU THOB NAS MI 'GYUR BA'I MNGON PA'I NGA RGYAL CAN MAN
NGAG LOG PA BSRUNG BAR MNGON PAR BRJOD DO, ,DES RGYAS 'DEBS

PA 'PHAGS PA'I DGONG PAS MNGON PAR DBANG BSKUR MA THAG TU GANG
RGYAS 'DEBS SHES SO, ,'DI'I BAR MA CHAD PAR LHA'I DE KHO NA NYID
PHRA MO'I SBYOR BA BRJOD PAS SNA'I RTZE MOR YUNGS KAR ZHES BYA BA
LA SOGS PA GSUNGS PA, SNA'I RTZE MOR TE RANG GI RDO RJE'I BUG PAR
YUNGS

KAR TE THIG LE DKAR PO BSAM PAR BYA'O, ,DE NYID DU YUNGS KAR LA
STE THIG LE DKAR PO'I DBUS SU BTAGS PA STE RNAL 'BYOR GOMS PAR
BYED PA POS 'GRO DANG MI 'GRO BCAS TE KHANG PA BRTZEGS PA DANG
LHAN CIG PA'I DKYIL 'KHOR 'KHOR LO SGYU MA LTA BU NYID YIN PA'I
PHYIR MA 'DRES PAR

BSGOM PAR BYA'O, ,'DI'I DON THEG PA CHEN PO'I MDO SDER YANG
DGONGS PAS BSHAD DE DES PAR BSTAN PAR GYUR PA NI, SKRA YI KHYON
GCIG LA GANG SANGS RGYAS NI, ,RNAM MANG GANGG'A'I RLUNG GI BYE
SNYED BZHUGS, ,ZHES BYA BA DANG, BZANG PO SPYOD PAR YANG, RDUL
GCIG STENG NA RDUL

SNYED SANGS RGYAS RNAMS, ,SANGS RGYAS SRAS KYI DBUS NA BZHUGS PA
DAG ,CES SO, ,YANG NA AUTPALA SNGON PO'I KHA DOG CAN GYI RDO RJE
NAS 'BRU'I TSAD TZAM DE NYID DU MI BSKYOD PA'I RNAL 'BYOR PAS
BSGOM PAR BYA'O, ,DE BZHIN DU RNAM PAR SNANG MDZAD LA SOGS PA'I
RNAL 'BYOR

PA'I SNA'I RTZE MO DANG LHA MO'I PADMA'I SNA'I RTZE MOR BSHAD MA
THAG PA BSAM PAR BYA'O, ,YANG NA TZA NA KA'I 'BRU'I TSAD KYIS
'KHOR LO LA SOGS PA'I MTSAN MA BSGOM PAR BYA'O ZHES BYA BA NI MAN
NGAG GO, ,YE SHES GNAS NI 'JIG RTEN LAS 'DAS PA'I YE SHES KYI
RGYUR GYUR PA'O, ,NYAMS

DGA' BA NI DGA' BAR BYA BA STE DBANG PO'I GZHU LTAR DKAR PO LA
SOGS PA'I KHA DOG DANG LDAN PA NYID KYI PHYIR RO, ,GSANG CHEN NI
GZHAN RNAMS KYI SPYOD YUL MA YIN PA'O, ,YE SHES KYIS BRTAGS PA NI
MDOR BYAS KYI RIM PA SGOM PA PO'I YE SHES TZAM GYIS RANG GI NGO
BO KHA DOG LNGA ZHES

@164B BYA BA LA SOGS PA NI RIGS LNGA LAS RAB TU BYUNG BA'O, ,RIN
CHEN CHEN PO ZHES PA NI RDO RJE LA SOGS PA'I MTSAN MA RIN PO CHE
LTAR RIN CHE BA'O, ,YE SHES GNAS ZHES BYA BA LA SOGS PAS RGYU BA
DANG BCAS PA'AM MI RGYU BA NYID KYI KHYAD PAR THAMS CAD LA BYA'O,
,DE NYID KYI PHYIR RNAM

PAR GZHAG PAR YANG GSUNGS PA YANG, DE NYID MTHONG BA ZHES SO,
,BSGOM PAR BYA BA NI RNAL 'BYOR PAS SNYOMS PAR ZHUGS PA LAS SO,
,TING NGE 'DZIN 'DI NYID KYI 'BRAS BU GSUNGS PA, RIN CHEN BRTAN
PAR GYUR NAS SPRO, ,ZHES BYA BA LA SOGS PA STE, GANG GI TSE
MTHONG BA'I

MTSAN MA DANG GZUNG BA'I MTSAN MA NYE BAR SKYES PA LAS SHES PA'O,
,DE LA MTHONG BA'I MTSAN MA NI SEMS BRTAN PA NYID DO, ,GZUNG BA'I
MTSAN MA NI DNGOS GRUB KYI MTSAN MA'O, ,DE'I TSE RDO RJE LA SOGS
PA BSGOMS PAS MI G-YO BAR SHES NAS SGOM PA DBANG DU GYUR PA
BSKYED PA'I CHED DU SPRO

PAR BYA'O, ,BRTAN PAR MA GYUR YONGS MI SPRO, ,ZHES BYA BA NI
BSGOM PAR BYA BZHIN PA NA SPRO BAR MI BYA'O, ,RAB MCHOG SPRIN
RNAMS SPRO BAR BYA, ,ZHES BYA BA NI RDO RJE LA SOGS PA SPRO BAS
BRTAN PAR BYAS PAR GYUR PA LA SANGS RGYAS SPRIN RNAMS KYANG SPRO
BAR BYA'O, ,SANGS RGYAS 'BAR BA

MTSUNGS 'OD KYIS, ,ZHES BYA BA NI DKAR PO LA SOGS PA'I KHA DOG
DANG LDAN PA RNAMS KYIS SO, ,'DI'I SGOM PA'I THABS GSUNGS PA,
SLONG MO ZA BAS BZLAS MI BYA, ,ZHES TE, SHIN TU SPROS PA MED PA'I
SPYOD PA SPYAD PA'I RNAL 'BYOR BAS SLONG MO'I DON DU SLONG MO

BYIN CIG CES SO SOR 'DZIN PA RAB TU BRJOD PAR MI BYA STE MNGON
PAR BRTZON PAS SO, ,SLONG BA LA'ANG DGA' BAR MI BYA'O ZHES PA NI
ZAS LA RAB TU ZHEN PAR MA GYUR CING JI TZAM DU LUS GNAS PA TZAM
DU 'GYUR BA DE TZAM GYIS CHOG SHES PAR 'GYUR BAR BYA'O, ,YANG NA
DBYE BA NI SLONG MO'O, ,

DE LA DES BZLAS PAR MI BYA'O, ,CI RNAM PA THAMS CAD DU DBYE BAR
DGA' BAR 'GYUR BAR BYA ZHE NA, DE'I DON GSUNGS PA, SLONG LA'ANG
DGA' BAR MI BYA'O, ,ZHES TE 'DI'I DON NI LAN GCIG GAM GNYIS SAM
GSUM DU RNAM PAR RTOG PA'I BGROD PA GANG GI TSE DKYIL 'KHOR GYI

@165A *, ,'KHOR LO CHES GSAL BAR MTHONG BA DE'I TSE DER SON PA'I
SEMS NYID KYIS GZHAG PAR BYA'O, ,GNAS GZHAN DU GSUNGS PA YANG,
DNGOS PO GANG DANG GANG GIS NI, ,MI RNAMS DE YID NI YANG DAG
SBYAR, ,DES DE'I RANG BZHIN NYID 'GYUR TE, ,NOR BU

SNA TSOGS GZUGS JI BZHIN, ,ZHES SO, ,DE NYID KYI PHYIR, SNGAGS
KYI YAN LAG MA NYAMS BZLAS, ,ZHES SO, ,'DIS SEMS BRTAN PA NYID
LAS PHYI ROL GYI RNAM PAR RTOG PA MA LUS BA STONG PA DKYIL 'KHOR
GYI 'KHOR LOR SGYU MA LTA BU MNGON SUM DU BYAS PA'I SNGAGS PAS

SO, ,RGYUD GZHAN DU YANG GSUNGS PA, DZI MA DZA LA MADZDZHE TZA
NDRA SA HI NA AU SO SATZTSA NA MI TZTSA, TI MA SO MAndALA TZAKK'A
t'A TANTA AA SA H'A BEm SATZTSA ZHES SO, ,'DIS DKYIL 'KHOR RGYAL
PO MCHOG CES KYANG BA'I TING NGE 'DZIN GNYIS PA'O, ,DA NI YI GE
GSUM GYI NGAG GI BZLAS PA'I DBYE BA RNAM

PA GNYIS BRJOD PAR 'DOD NA, BRJOD NAS RDO RJE SGRO BA NI, ,ZHES
BYA BA LA SOGS PA GSUNGS TE, BRJOD NAS NI NGAG GI SGOS TING NGE
'DZIN SEMS DPA'I N'A DA LAS BLANGS NAS SO, ,RDO RJE NI YI GE GSUM
MO, ,SPRO BAR BYA NI PHYI ROL TU DBYUNG BA'O, ,'JUG PA'I RLUNG
GIS DE NYID DU, ,

YANG DAG BZLAS PAR BYA ZHES PA NI GONG BU'I BZLAS PA'O, ,'DI NI
SANGS RGYAS THAMS CAD KYI NI DE BZHIN GSHEGS PA LNGA PO RNAMS KYI
YANG DE KHO NA NYID LAS 'DI NYID SNGAGS KYI BZLAS PA'O, ,'DIS NI,
PHRA MO'I RNAL 'BYOR BZLAS PA YANG, ,RNAM GNYIS BYA ZHES RNAM PAR
BSHAD PA'O, ,

DE BZHIN NYID LA GZHUG PAR BYA, ,ZHES BYA BA NI SO SOR BRTAN PA'I
PHRA MO'I SBYOR BAS GANG SEMS TZAM NYID DU RTOGS PA DE NYID 'DI'I
DE BZHIN NYID LA DMIGS PA'O, ,DE LTAR RDO RJE 'CHANG CHEN PO 'OD
GSAL BA'I BDAG NYID DU MTHONG NAS, BYAMS PA LA SOGS PA'I RANG
BZHIN GYIS SPYAN MA LA

SOGS PA BZHIR BYUNG BA DE DANG BRAL BAS GDUNGS PA'I YID KYIS BLTA
BAR 'DOD NAS SNYING RJE DANG BCAS PAS JI LTAR SMRE BAR BYED PA DE
BSTAN PA'I CHED DU, DKYIL 'KHOR GNAS PA'I LHA MO BZHI, ,ZHES BYA
BA LA SOGS PA GSUNGS TE, TSIGS SU BCAD PA BZHIS NI DRUG LDAN LA
SOGS PA

@165B SGEG CING SNYAN PA'I SNA GLU'I DBYANGS KYIS BSTOD PA SNGON
DU 'GRO BAS KHYOD CES MDUN NA GNAS PA BZHIN DU BLTAS NAS SAD PAR
BYED DO NI SLONG BAR BYED PA'O, ,RDO RJE'I THUGS ZHES BYA BA LA
SOGS PA NI SEMS DBANG DU GYUR PA BRNYES PA'O, ,KHAMS GSUM PA'I
CHOS KYI RGYAL SRID BRNYES

PA NYID KYI PHYIR GNAS KYI DBANG PHYUG GO, ,SEMS CAN KHAMS NI
SEMS CAN DU GYUR PA'I BDAG NYID CAN NYID KYI PHYIR RO, ,DGA' BA
NI ROL PA'O, ,DE'I YID DU 'ONG BA NI TSIM PA BSKYED PA'I PHYIR TE
DGA' BA YID 'ONG NGO, ,DON CHEN NI MCHOG TU DGA' BA'O, ,DE 'DOD
PAR BYED DO RDZOGS

PAR BYED DO ZHES PAS DON CHEN 'DOD PA'O, ,RNAM PA DE LTA BU'I
DGA' BA YID 'ONG DON 'DOD PAS 'KHYUD PA LA SOGS PA RNAMS KYIS
BDAG LA 'DOD PAR MDZOD DE ROL PAR GYIS SO, ,SEMS CAN THAMS CAD
SKYED PA'I RGYU NYID KYI PHYIR YAB BO, ,SEMS CAN RNAMS KYI PHAN
PA DANG

BDE BA BYED PA'I PHYIR SEMS CAN GNYEN MCHOG CHEN PO'O, ,BDAG LA
STE BDAG GI SON PAR RO, ,MGON PO NI BDAG PO'O, ,GAL TE BZHED
NA'O, ,RDO RJE SKU KHYOD CES BYA BA SOGS PA NI MI 'JIG PA'I SKU
NYID KYI PHYIR RDO RJE'I SKU'O, ,SEMS CAN MANG PO DGA' BA'I BKA'I
'KHOR

LO ZHES BYA BA NI KHYOD NI SEMS CAN MANG PO LA RJES SU PHAN PAR
MDZAD PA'I BKA'I 'KHOR LO RAB TU BSKOR BAR MDZAD PA NYID KYI
PHYIR RO, ,SANGS RGYAS DON DU BYANG CHUB DON DAM PHAN PA RJES SU
STON PA ZHES PA NI SANGS RGYAS NI PHUNG PO LNGA RNAMS SO, ,DE
RNAMS KYI DON NI KUN RDZOB KYI

BDEN PA'O, ,BYANG CHUB NI DON DAM PA'I BDEN PA'O, ,DE DAG YANG
DAG PAR SBYOR BA LAS BYUNG BA'I BDE BA CHEN PO'I SKU NI DON DAM
PA'O, ,DES SEMS CAN RNAMS LA PHAN PA'I DGONGS BAS RAB TU STON
PA'I PHYIR PHAN PA RJES SU STON PA'O, ,'DOD CHAGS KYIS 'DOD CHAGS
RNAM PAR

SPYOD PAR BYED PAS 'DOD CHAGS DAM TSIG ,'DONG CHAGS SPYOD PA'I
NGO BO NYID BDAG LA DEGS [?] PAR MDZAD DU GSOL TE ROL PAR MDZOD CIG
GO, ,KHYOD NI RDO RJE'I GSUNG ZHES PA NI, NGAG GI DBANG PHYUG
BRNYES PA NYID KYI PHYIR RO, ,SEMS CAN GYI KHAMS KUN LA PHAN
ZHING RJES BRTZE BZHES PA NI

@166A *, ,PHUL DU BYUNG BA'I THUGS RJE'I BDAG NYID DO, ,DE NYID
KYI PHYIR TSANGS BA'I GNAS BZHIS SEMS CAN RNAMS KYI DON MDZAD
PA'I CHED DU RTAG TU STE DUS THAMS CAD DU YANG DAG PAR RAB TU
'JUG PA'O, ,BDAG LA DGES PAR MDZOD CIG NI SHIN TU DGA' BA'I SPYOD

PAS BRTEN PA'O, ,KUN NAS NI SEMS CAN GYI KHAMS KYIS SO, ,BZANG PO
NI DGE BA THOB PAR BYED DO ZHES PA KUN DU BZANG PO'O, ,GZHAN NI
RNAM PAR PHYES ZIN TO, ,KHYOD NI RDO RJE'I 'DOD PA ZHES BYA BA NI
DON YOD GRUB PA'I SGO NAS BOD PA STE RDO RJE DANG PADMA NYAM PAR
SBYAR BA LAS

PHYUNG BA'I DKYIL 'KHOR PA'I LHA RNAMS KYIS ZHE SDANG LA SOGS PA
SPYOD PA'I SEMS CAN GYI KHAMS RNAM PAR SBYONG BAR BYED PA'I PHYIR
RDO RJE'I 'DOD PA'O, ,LAS KYI RIGS KYI BDAG PO NYID YIN PA'I
PHYIR DAM TSIG MCHOG GO, ,'DOD CHAGS SPYOD PA'I SEMS CAN RNAMS
KYI 'DOD CHAGS

RNAM PAR DAG PA'I THABS KYIS THAR PA RAB TU RTZOL BA'I PHYIR PHAN
DON CHE'O, ,SH'AKYA'I RIGS LAS BYUNG BA RNAMS KYI MCHOG TU GYUR
BA NYID KYI PHYIR YANG DAG RDZOGS SANGS RGYAS KYI GDUNG MCHOG
,YANG NA BYA BA NAN TAN GYI YE SHES KYI RANG BZHIN GYIS 'GRO BA
MA LUS PA'I DON MDZAD PA'I

PHYIR YANG DAG RDZOGS SANGS RGYAS KYI GDUNG MCHOG GO, ,RANG DANG
GZHAN GYI RNAM PAR DBYE BA NYE BAR DMIGS PA DANG BRAL BA'I DE KHO
NA NYID YIN YANG SEMS CAN RNAMS LA RJES SU BRTZE BA NYID KYI
PHYIR MNYAM NYID RJES SU BRTZE BA'O, ,DE LTA BU'I YON TAN KHYAD
PAR DU 'PHAGS PAS YON

TAN RIN CHEN MANG PO'I GTER GYUR BDAG LA DGYES PAR MDZOD DE BRTEN
PAR MDZOD CIG GO, ,GANG GI PHYIR 'DOD CHAGS DANG 'DOD CHAGS DANG
BRAL BA DANG 'DOD CHAGS BAR MA DANG 'OD GSAL BA'I YE SHES SKYED
PAR BYED PA'O ZHES BDAG NYID BSNGAGS PAR BYED PA'O, ,MGON PO GAL
TE

DE RING BDAG NI GSON PAR MCHIS BZHED NA, ,ZHES PA NI 'DOD CHAGS
DANG ZHE SDANG DANG GTI MUG RNAM PAR DAG PA'I THABS KYIS RDO RJE
SEMS DPA'I TSE DANG LANG TSO STZOL BAS GSON PAR MDZOD CIG CES
MNGON PAR DGONGS SO, ,DE LTAR ZHES BYA BA LA SOGS PA NI DE LTAR
TSANGS BA'I GNAS

@166B BZHI'I RANG BZHIN GYI LHA MO RNAMS KYIS YANG DAG PA'I YON
TAN BRJOD PAS YANG DAG PAR SKUL BAR BYED BZHIN PA SNGON GYI SMON
LAM GYI RGYUN GYI SHUGS LAS GNYID RAB TU SAD BA BZHIN DU STONG BA
NYID KYI RNAL 'BYOR LAS RNAM PAR BSLANG BAR GYUR PAS BZHENGS
PA'O, ,MGON PO NI BDAG

PO MI BSKYOD LA SOGS NGO BO'I DE BZHIN GSHEGS PA RNAMS TE RNAM
PAR SNANG MDZAD LA SOGS PA RNAMS 'CHAD BZHIN PA'I TSIGS SU BCAD
PA RNAMS KYIS BSTOD PAR MDZAD DO, ,MI BSKYOD CES BYA BA LA SOGS
PA NI NYON MONGS PA'I TSOGS THAMS CAD KYIS MI GLO [?] BAS MI BSKYOD
PA'O,,

RDO RJE NI THUGS GANG YIN PA BOD PAR BYED PA MI BSKYOD RDO RJE'O,
,DE BZHIN DU YE SHES CHE ZHES BYA BA LA SOGS PA YANG BLTA BAR
BYA'O, ,STONG PA BZHI'I BDAG NYID CAN NYID KYI PHYIR YE SHES
CHE'O, ,RDO RJE NI MI BSKYOD PA LA SOGS PA RNAMS SO, ,DE RNAMS LA
'DZIN PAR BYED DO ZHES PAS RDO RJE

DBYINGS SO, ,BDEN PA GNYIS KYI RNAM PAR DBYE BA YONGS SU SHES PA
NYID KYI PHYIR, MKHAS PA CHE'O, ,SKU'I DKYIL 'KHOR DANG, PHYUNG
BA'I DKYIL 'KHOR DANG, DON DAM PA'I DKYIL 'KHOR GYI RANG BZHIN
RNAMS NI DKYIL 'KHOR GSUM MO, ,SKU LA SOGS PA'I RDO RJE RNAMS KYI
NANG NA GTZO BO NYID

YIN PA'I PHYIR RDO RJE GSUM MCHOG GO, ,GSANG BA'I DBYANGS NI DAM
TSIG GI DE KHO NA NYID BDAG LA RAB TU STON CIG CES MI BSKYOD PA'I
SGO NAS BSTOD PAR GYUR PA'O, ,RNAM PAR SNANG MDZAD CES BYA BA LA
SOGS PA 'OD GSAL BA'I ME 'BAR BAR GYUR BA'I PHYIR RNAM PAR SNANG
MDZAD DO, ,DE NYID KYI PHYIR

DAG PA CHE'O, ,RDO RJE NI DE BZHIN GSHEGS PA RNAMS SO, ,DE RNAMS
KYI RNAM PAR DAG PA'I NGO BOS DRUG PA NYID YIN PA'I PHYIR RDO RJE
ZHI BA'O, ,MCHOG TU DGA' BA'I BDAG NYID CAN YIN PA'I PHYIR DGA'
BA CHE'O, ,RANG BZHIN 'OD GSAL BA RNAMS STON CING 'CHAD PAR MDZAD
PA'O, ,

RDO RJE ZHES BYA BA NI BOD PAR BYED PA'O, ,RIN CHEN RGYAL PO ZHES
BYA BA LA SOGS PA NI DON YOD PA'I SHES RAB STZOL BA NYID KYI
PHYIR DON YOD RDO RJE'O, ,DON YONG PA'I RIGS RNAMS SO, ,DE RNAMS
KYIS RDZOGS PA'I SANGS RGYAS MDUN DU BYAS SO ZHES BA DON YOD RDO
RJE RDZOGS PA'I

@167A *, ,SANGS RGYAS SO, ,SGRUB PA PO'I 'GRO BA RNAMS KYI ZHI BA
LA SOGS BA'I LAS RNAMS KYIS MNGON PAR 'DOD PA RDZOGS PAR BYED
PA'I PHYIR BSAM PA THAMS CAD RDZOGS MDZAD PA'O, ,DAG PA'I NGO BO
NYID NI 'OD GSAL BA'O, ,DE LAS RAB TU BYUNG BA'I NGO BO NYID KYI

PHYIR DAG PA NGO BO NYID BYUNG BA'O, ,DE LTA BUR GYUR BA'I RDO
RJE SEMS DPA' KHYOD LA PHYAG 'TSAL LO, ,ZHES BSTOD PA NYE BAR
SDUD PA'O, ,BSTOD NAS, DE NAS SANGS RGYAS RNAMS KYIS ZHES BYA BA
LA SOGS PA RNAMS NI, SANGS RGYAS RNAMS KYIS NI RNAM PAR SNANG
MDZAD LA SOGS PA

RNAMS KYIS BYED PAR GYUR BA RNAMS KYIS BDAG NYID BSTOD NAS, BDE
BA CHEN PO'I RANG BZHIN GYIS LHA MO'I 'KHOR LO RJES SU MNYES NAS
GSANG BA NI BSRUNG BAR BYA BA DANG BZA' BAR BYA BA LA SOGS PA
RNAMS BSHAD NAS, ZHI BA LA SOGS PA'I LAS KYI DBYE BAS GSUNGS TE,
SNGAGS

KYI BZLAS PA RNAM PA GNYIS BYA STE RANG GI SKU'I 'KHOR LO LA PHYI
ROL GYI 'KHOR LO GZUGS PHUNG RTOGS PA ZHES BYA BA LA SOGS PA'I
RIGS PAS RJES SU BCUG NAS BDE BA CHEN PO'I GZUGS KYIS THAMS CAD
DU MNGON PAR ZHE NA PA MED PAS BZHUGS SO ZHES PA'O, ,LAS KYI
RGYAL PO

MCHOG CES BYA BA TING NGE 'DZIN GSUM PA'O, ,DA NI BSDU BA'I DON
LA SLOB PAR BYED PA, DE LTAR RNAL 'BYOR BZHI BYED CES BYA BA LA
SOGS PA GSUNGS TE, DE LTAR DE BRJOD PA'I RIM PAS RNAL 'BYOR BA
TING NGE 'DZIN NI GSUM DANG LDAN PA DES BSDU BA BYA'O, ,SNA TSOGS
ZHES BA NI DNGOS

PO'O, ,H'Um YIG SNYING POR ZHES PA NI TING NGE 'DZIN SEMS DPA'I
'OD ZER GYIS SEMS CAN RNAMS THAMS CAD BKUG NAS 'DI NYID DU RAB TU
BCUG STE, SLAR YANG DE LAS RDO RJE SEMS DPA'I GZUGS KYI KUN DU
SPROS NAS, DE'I GZUGS NYID KYIS DE BLO ZHES PA DE'I YID LA BSDU
BAR

BYA'O; ,'PHAGS PAS GSUNGS PA YANG, 'DI NI SA GSUM MA YIN GZHAL
YANG KHANG MIN SROG CHAGS MA YIN 'DI RGYAL RNAMS, ,MI MIN 'DIR NI
'KHOR LO'I DBANG PHYUG YUL MIN DBANG PO MA YIN SA SOGS MIN,
,GZUGS LA SOGS PA YANG MIN CHOS NYID BDAG NYID PHYIR

@167B NA DE RNAMS DKYIL 'KHOR BA, ,SNA TSOGS 'DI RNAMS DKYIL
'KHOR 'KHOR LOR SHES PAR GYIS DANG SEMS KHYOD CI LA 'KHRUL, ,ZHES
SO, ,DKYIL 'KHOR GYI 'KHOR LO SGOM PAR BYED PA'I SNGAGS PA GANG
GI TSE LUS SKAMS BAR GYUR BA DE'I TSE BSAM GTAN GZHAN GYIS LUS

TSIM PAR BYED PA BSTAN PA'I PHYIR MTHO GANG TZAM GYI ZHES BYA BA
LA SOGS PA GSUNGS TE, SPYI BO'I STENG DU NAM MKHA' LA WAm YIG
YONGS SU GYUR PA LAS SKYES PA'I ZLA BA'I DKYIL 'KHOR BRTAG PA STE
SGOM PAR BYED PA DE SRID DU BYA'O, ,DE NAS AOm YIG RAB TU 'JUG
PA'I BDAG NYID CAN

ZLA BA'I DKYIL 'KHOR GYI DBUS SU SON PAR BSAMS NAS BDUD RTZI LNGA
NI NGES PAR DBAB PAR BYA STE 'DI RNAMS KYIS 'CHIB MED PAR BYED
DO, ,ZHES PAS BDUD RTZI LNGA RNAMS TE DE BZHIN GSHEGS PA LNGA BO
DE RNAMS 'OD ZER LNGA'I RANG BZHIN GYIS SPYI BO NAS RKANG BA'I
MTHIL GYI BAR DU

MNGON PAR DBANG BSKUR BAR BYA'O, ,BRJOD PAR MTSAN NYID RDO RJE'I
SBYOR BA STE DE BZHIN GSHEGS PA DMIGS PAR BYED PA 'DIS NI GZI
BRJID DANG LDAN PA'I LUS YANG DAG PAR SKYE'O, ,SKAD CIG LAS TE
RING BOR MI THOGS BAR LUS LA SOGS PA BDE BAR GNAS BA NYID KYANG
THOB BA STE RNYED DO

ZHES PA PHAN YON NO, ,YANG NA NANG GI BDAG NYID CAN NYID KYIS
TSIM PAR BYED PA'I CHO GA GSUNGS PA, ,LCE NI RKAN LA SON BYAS
NAS, ,RDO RJE PHRA MO BDE REG LAS, ,SEMS NI MNYAM PAR 'JOG PAR
'GYUR, ,ZHES SO, ,DE LTAR GOMS LAS RNAL 'BYOR BA, ,ZHES BYA BA LA
SOGS

PA NI MDOR BSTAN PA'I TSIG GO, ,H'Um YIG GIS NI ZHES BYA BA LA
SOGS PAS 'DI NYID KYIS RGYAS PAR BSTAN PA'I TSIG GO, ,H'Um YIG
GIS ZHES BYA BA LA SOGS PA 'DI'I DON NI DANG POR H'Um GNYIS DANG
YAm GIS BON LAS BYUNG BA'I RLUNG GI DKYIL 'KHOR LJANG SNGON
GZHU'I DBYIBS CAN RDO RJE

GNYIS KYIS MTSAN PA 'BAR BAR BYED PA RNAM PAR BSGOM PAR BYA'O,
,DE'I STENG DU H'Um GNYIS DANG RAm LAS BYUNG BA'I GDUNG BAR BYED
BA ME'I DKYIL 'KHOR KHA DOG DMAR PO ZUR GSUM PA RDO RJE GNYIS
KYIS MTSAN BA'O, ,DE'I STENG DU AA YIG YONGS SU GYUR BA LAS
PADMA'I SNOD PHYI DKAR PO

@168A *, ,NANG DMAR PO AA YIG GIS BYIN GYIS BRLABS PAR YANG BLTAS
NAS, DE'I DBUS SU BZA' BAR BYA BA ZAN LA SOGS PA LA BHR'Um A'Am
DZR'Am KHAm H'Um ZHES BA'I SA BON YONGS SU GYUR BAS GO KU LA SOGS
PA SGRON MA LNGA DANG BDUD RTZI LNGA YE SHES LNGA'I BDAG NYID

CAN AOm YIG GIS MTSAN PA'O, ,DE'I BAR SNANG DU H'Um YIG LAS SKYES
PA'I RDO RJE DKAR POS DKRUGS PAR BYA'O ZHES PA, H'Um YIG GIS
SBYONG BAR BYED PA STE RDO RJE DANG PADMA'I SNOD MNYAM PAR SBYOR
BA LAS RDO RJE DE NYID DU RO MNYAM PAR GYUR TE ZHES BA'O, ,A'A:
YIG GIS NI RTOGS

PAR BYA'O, ,YE SHES KYI NYI MA DANG MTSUNGS PAR 'BAR BA'I AAm YIG
GIS RAB TU 'BAR BAR BYED PA STE 'DIS DAM TSIG GI BDUD RTZI RDZOGS
PAR BYED PA'O, ,DER GNAS PA'I YI GE GSUM LAS SPROS PA'I 'OD ZER
NGES BAR BAB BAS PHYOGS BCU'I 'JIG RTEN GYI KHAMS NA GNAS BA'I

DE BZHIN GSHEGS PA'I YE SHES KYI BDUD RTZI BKUG NAS, DAM TSIG GI
BDUD RTZIL RAB TU BCUG STE YI GE GSUM GYIS LAN BDUN DU BYIN GYIS
BRLAB BAR BYA'O, ,ZHES PA KHA ZAS SBYANG BA'O, ,MGRIN PAR DU
BZHES BYA BA LA SOGS PA NAS, LKOG MA SPYAD PA'O ZHES PA'I MTHAR

THUG PA'I MI BSKYOD PA'I RNAL 'BYOR PA LA LTOS PA STE RTZA BA
NYID LAS GSAL LO, ,SPRIN GYI SGRA ZHES BYA BA LA SOGS PA LA SPRIN
GYI SGRA STE H'Um YIG SNYING GAR BSAMS NAS, RTZA GSUM ME NI DE
LAS SPRO, ,DER NI BZA' BA BSREG BA DAG ,'DI NI NANG GI SPYIN SREG
YIN, ,DE LTAR RNAM

PAR SNANG MDZAD LA SOGS BA'I RNAL 'BYOR BAS MGRIN PAR DUNG DANG
PADMA'I STENG DU RANG RANG GIS BON YONGS SU GYUR BA'I 'KHOR LO LA
SOGS BA'I MTSAN MA AOm YIG LA SOGS PAS BYIN GYIS BRLABS BA BSKYED
NAS ZHI BA CAN LA SOGS BA'I LAS KYI DBYE BA RANG RANG GI TING NGE
'DZIN SEMS

DPA'I RTZE GSUM GYI ME LA BZA' BA SBYIN SREG GYIS SHIG PA NI MAN
NGAG GO, ,RLUNG ZHES BYA BA LA SOGS PA NAS, ,'CHE BA THAMS CAD
'JIG BYED PA, ,ZHES PA'I MTHAR THUG BA NI GO SLA'O, ,'DI NYID KYI
NANG DU KHA SBYAR BYED PA'I SBYOR BA LAS ZHES BA'I RKANG BA YOD
DE, 'DI'I BSHAD PA NI STENG

@168B 'OG GI RLUNG GI 'KHRUL 'KHOR LAS SO, ,DPAL RDO RJE PHRENG
BA ZHES BYA BA LA SOGS PAR YANG CHES GSAL BAR BSHAD DO ZHES PA
MDOR BYAS KYI RIM PA'I DON MDOR BSHAD PA RNAL 'BYOR YID 'PHROG
RDZOGS SO, ,MDOR BYAS KYI RIM PAR LUS RNAM PAR DBEN PA SO SOR
BSTAN NAS DAN

RDO RJE BZLAS PA'I RNAM PAR BSHAD PA NYE BAR BSTAN PAR 'DOD NAS
SEMS CAN KUN BDAG NYID CES BYA BA LA SOGS PA GSUNGS TE, MGON PO
NI SKYOB PAR GYUR PA'O, ,CIR 'GYUR ZHE NA SEMS CAN KUN BDAG NYID
DE, KUN YANG DE YIN LA SEMS CAN RNAMS KYANG NGO ZHES PAS

SEMS CAN KUN NO, ,SA MA LUS PAR NGES PAR GNAS PA'I SROG CHAGS
NGES PAR SKYES PA DE RNAMS KYI BDAG NYID RLUNG DANG RNAM PAR SHES
PA YANG DAG PAR LDAN PA'I THUG RDO RJE'O, ,DE NI DPAL LDAN BDE
CHEN TE DPAL DANG LDAN PA DANG BDE BA CHEN PO GNYIS KA 'DI'O,
,'DUD NAS NI PHYAG BYAS

NAS SO, ,RDO RJE BZLAS PA'I RIM BSHAD BYA NI BRJOD PAR BYA'O,
,GANG LAS NA RNAL 'BYOR RGYUD KYI RJES 'BRANGS NAS TE RNAL 'BYOR
RGYUD NI DPAL 'DUS BA LA SOGS PA'I RGYUD DO, ,DE'I RJES SU
'BRANGS NAS NI DE'I DON LHAG PAR RTOGS PA LAS SO, ,RDO RJE BZLAS
PA LA 'JUG PAR

BYAD PA'I RIM PA RAB TU BSTAN PAR 'DOD NAS, BSKYED PA'I RIM LA
LEGS GNAS RNAMS, ,ZHES BYA BA LA SOGS PA GSUNGS TE BSKYED PA'I
RIM LA LEGS GNAS RNAMS, ,ZHES BYA BA LA SOGS BA GSUNGS TE BSKYED
PA'I RIM LA LEGS GNAS RNAMS NI MDOR BYAS KYI RIM PA SGOM PAR
BYED PA RNAMS KYI'O, ,RDZOGS BA'I RIM PA NI ZUNG 'JUG GI GZUGS

'DOD PA RNAMS KYI'O, ,KUN NAS THOB PAR 'DOD PA'I NGANG TSUL 'DI
RNAMS NI RDZOGS PA'I RIM PA 'DOD PA'I RNAL 'BYOR RNAMS KYI'O,
,'DI STE RDO RJE BZLAS PA, THABS TE RGYUR GYUR PA DE YANG 'CHAD
BZHIN PA'O, ,RDZOGS PA'I SANGS RGYAS KYIS NI YANG DAG PAR RDZOGS
PA'I SANGS RGYAS

RNAMS KYI GSUNGS NI RAB TU STON PA'O, ,CI LTA BUR NA SKAS KYI RIM
PA LTA BUR RO, ,SROG GYUR PA'ANG ZHES BYA BA LA SOGS PA NI RLUNG
BSHAD DO, ,RLUNG ZHES BA ZHES BYA BA NI RAB TU BSTAN PA GANG YIN
PA DE RLUNG ZHES BYA BA'O, ,SEMS CAN RNAMS KYI NI 'JIG RTEN RNAMS
KYI'O, ,SROG GYUR

@169A *, ,PA NI 'TSO BAR GYUR PA'O, ,LAS KUN RNAMS NI BSKUM PA
DANG BRKYANG BA LA SOGS PA NGES PAR BYED DO ZHES PAS LAS KUN BYED
DO, ,RNAM SHES BZHON PA NI RNAM PAR SHES PA'I BZHON PAR GYUR PA
STE, RTA LA ZHON PA BZHIN NO, ,DE LTA MOD KYI RLUNG DANG RNAM PAR

SHES PA DAG CI LTAR SNANG BA DANG BCAS PA MA YIN NAM ZHE NA RLUNG
GI KHAMS NI GZUGS MED PA CAN RNAM PAR SHES PA YANG GZUGS MED PA
CAN TE, 'DI DAG GI RE RE NAS RANG LAS RANG DNGOS PO MED CAN YUL
DUG RUB BAR NYE BAR BSTAN PAR BYA BA MA YIN NO ZHES DRI BA'O,
,'DI LA LAN RLUNG DANG

RNAM PAR SHES PA GCIG TU GYUR BAS SLAR YANG YUL RNAMS SU DMIGS
PA'I PHYIR RO ZHES BYAS NAS SNANG BA DANG BCAS BA'O, ,DE BZHIN DU
YANG DGONGS PA BLA NA MED PAR GSUNGS PA, GANG TSE SNANG BA LDAN
'GYUR PA, ,RLUNG GI BZHON PA NYID GYUR PA, ,ZHES BYA BA LA SOGS
PA RGYAS PAR RO, ,DE

NYID RLUNG ZHES BYA BA LNGA'I BDAG NYID DE RNAM PA LNGAR 'GYUR
RO, ,CI LTAR NA SNYING GAR SROG GO, ,BSHAD SGOR THUR SEL LO,
,MNYAM GNAS LTE BAR YANG DAG BAR GNAS SO, ,GYEN RGYU MGRIN PA'I
PHYOGS SU'O, ,KHYAB BYED LUS THAMS CAD DU GNAS PA'I RIGS PA LAS
SO, ,DE NYID SLAR

YANG LNGA'I BDAG NYID RNAM PA BCUR 'GYUR TE MIG LA SOGS PA LA
GNAS PA KLU DANG RUS SBAL DANG RTZANGS PA DANG LHA SBYIN DANG NOR
LAS RGYAL BA RNAMS KYI LHAN CIG PA'O, ,RLUNG GI DE NYID RIM GYIS
NI, ,ZHES BYA BA LA SOGS PA NAS, 'OD GSAL BAS NI RNAM BAR
SBYANGS, ,ZHES BYA

BA'I MTHAR THUG BA NAS BRTZAMS TE RIM PA BZHI'I CHA SHAS KYI DON
RNAM PAR DBYE BAR BYA'O, ,RLUNG GI DE NYID RIM GYIS NI, , ZHES PA
DANG BRAL BAR SNGAGS KYI DE NYID LA YANG DAG PAR 'JUG PA STE RAB
TU 'JUG PAR MI 'GYUR RO, ,SNGAGS NI YI GE GSUM PO RNAMS SO, ,DE
RNAMS KYI 'JUG

PA DANG GNAS PA DANG LDANG BA'I RANG BZHIN YONGS SU SHES PAS
SNGAGS NGES PAR SEMS PAR BYED DO DE RNAMS RTOGS NAS NI YONGS SU
THOB NAS RDO RJE BZLAS PA LA LEGS PAR SLOB PAR 'GYUR RO, ,RDO RJE
BZLAS GNAS ZHES PA DON CI YIN PA MNGON SUM DU BYAS PA RDO RJE
BZLAS PA'I TING NGE

@169B 'DZIN LA GNAS PA'I RNAL 'BYOR BA STE SNGAGS PA SEMS LA
DMIGS PA THOB PAR 'GYUR TE SO SOR RNYED PA'O, ,RTEN DANG BRTEN
PA'I NGO BOS NGAG DANG SEMS DAG GIS GCIG TU KUN DU GNAS PA'I
PHYIR SEMS LA DMIGS PA RIM PA GNYIS PA NYID KYIS YANG DAG BA JI
LTA BA BZHIN

DU YONGS SU SHES PA CI LTAR ZHE NA, JI LTAR 'DIS KHA CIG 'DI SKAD
SMRA STE RDO RJE BZLAS PA NI NGAG RNAM PAR DBEN PA KHO NA STE
GZHAN NO, ,DGONGS PA BLA NA MED PAS SEMS RNAM BAR DBEN PA'O ZHES
SO, ,DE NI 'THAD BA MA YIN TE, CI'I PHYIR NA, ,SEMS LA DMIGS PA
TZAM ZHIG NI,

RIM PA GNYIS PAR BRJOD PAR BYA, ,ZHES SLOB DPON ZLA BA GRAGS PA'I
ZHABS KYIS NGES PAR GSUNGS BA'I PHYIR DANG, 'DI NYID DU BDAG BYIN
GYIS BRLAB BA'I RIM PAS KYANG LUS DANG DAG DANG SEMS RNAM PAR
DBEN PA THOB PA ZHES GSUNGS SO, ,DE'I PHYIR RIM PA GNYIS PA NYID
KYIS DAG

DANG SEMS LA DMIGS PA RANG BZHIN MED PA NYID KYI YE SHES GNYIS NI
BRDZUN PA'O ZHES SO, ,SGYU MA LTA BU'I TING 'DZIN GNAS, ,ZHES PA
NI LNGA PO BYAS PA'I RAB TU DBYE BAS MDOR BYAS KYI RIM PAR LUS
BRDZUN PA NYID DANG, RDO RJE BZLAS PA DAG DANG SEMS DAG BRDZUN PA
NYID DO ZHES

SO SO SO SOR SHES PA GSUM PO 'DI RNAMS KYI YANG DAG PAR SBYOR BA
STE GCIG TU GYUR BA GANG YIN PA DE GSUM YANG DAG PAR SBYOR BA
ZHES RDO RJE GSUM DANG BRAL BAS MA NOR BAR GYUR BA NI BDAG BYIN
GYIS BRLAB BA'I MTSAN NYID SGYU MA LTA BU'I LHA'I GZUGS SGYU MA
LTA BU'I TING NGE 'DZIN NO, ,

DE LA GNAS PA RNAL 'BYOR BA'O, ,YANG DAG MTHAS NI RNAM PAR
SBYANGS, ,ZHES BYA BAS NI, 'OD GSAL BA NI THOB BAR 'GYUR, ,ZHES
PA'I RIGS BA LA'O, ,LUS DANG NGAG DANG SEMS DMIGS PA NGES BAR
RTOGS BA'I TSUL THOB BA KUN RDZOB KYI BDEN BA'I RANG BZHIN NYE
BAR MI

DMIGS PA DE THAMS CAD KYI DON DAM PA'I BDEN PA'I RTOG PA BLANGS
PAS MNGON PAR RDZOGS PAR BYANG CHUB PA'I RIM PA BSTAN TO, ,YANG
DAG MTHA' YAS LANGS NAS NI, ,ZHES PA NI DE LAS SBRUL PA NYID KYIS
YANG DAG PAR LANGS BA'O, ,GNYIS MED YE SHES NI GNYES DANG BRAL
BA'I YE SHES

@170A *, ,SO; ,THOB PAR 'GYUR NI SO SOR RNYED PA NYID DO, ,DE
BZHIN DU YANG 'PHAGS PAS GSUNGS PA, JI LTAR DANGS BA'I CHU KLUNG
LAS, ,NYA DAG MYUR DU 'PHAR BAR BYED, ,DE BZHIN 'OD GSAL DANGS BA
LAS, ,SGYU 'PHRUL DRA BA BZHENGS BAR BYED, ,CES BA'I

RIGS PA LAS SO, ,ZUNG DU 'JUG PA'I TING 'DZIN GNAS NI YANG DAG
PAR RDZOGS PA'I SANGS RGYAS KYI TING NGE 'DZIN LA GNAS PA'I RNAL
'BYOR PA'O, ,GANG LA YANG MI SLOB PO NI SLOB PAR BYED PAR MI
'GYUR RO, ,RIM PA 'DI NYID KYIS, 'DI NI RDZOGS RIM RNAL 'BYOR
ZHES BYA LA DE NI RDO RJE

'DZIN PA CHEN POR 'GYUR RO, ,GZHAN RNAM PA KUN GYI MCHOG LDAN PA
LA SOGS PA THAMS CAD RDO RJE 'DZIN PA CHEN PO NYID KYI KHYAD PAR
RO ZHES PA'O, ,DE NYID 'DI DAG RGYAS BTAB GNAS, ,ZHES PA LA SOGS
PA LA 'DI DAG STE RNAM BAR BSHAD PA GSUNGS PA GANG YIN PA DE NYID
DO, ,

RGYUD DU LEGS BAR RGYAS BTAB BA NI DGONGS BA'I SKAD KYIS SBAS BAR
BYAS BA'O, ,DE BSHAD PA'I RGYUD RDO RJE PHRENG BA LA SOGS PA'I
RJES SU 'BRANGS BAS TE, DE'I RJES SU 'GRO BAS BLA MA'I ZHAL LAS
RTOGS BAR BYA NI BLA MA LAS DNGOS SU'O, ,DE LA ZHES BA NI RLUNG
BA LNGA PO DE LA CHES

DANG POR ZHES BYA BA NI 'OD GSAL BA LA SOGS PA RNAMS KYI DANG BOR
BDAG BYIN GYIS BRLABS BA'I RIM PA BDAG BYIN GYIS BRLAB BA LA SOGS
PA'I DANG POR RDO RJE BZLAS PA 'DI'O, ,'DI DAG GI NANG DU RDO RJE
BZLAS PA CHES MCHOG GO, ,RLUNG GI DE KHO NA NYID DE MDOR BSTAN
PA'I TSIG RTZA BA'I RGYUD LA

'JUG PAR BYA STE NI BSHAD PAR BYA STE'O, ,'DI NYID KYI RGYAS PAR
BSHAD PA DANG SO SOR RGYAS PAR BSHAD PA'I BSHAD PA NI 'CHAD BZHIN
BA'I GZHUNG DU 'GYUR RO, ,RTZA BA'I RGYUD LAS NI DPAL 'DUS BA'I
RGYUD LAS SO, ,SNA RTZER YUNGS KAR BSAM BAR BYA, ,ZHES BYA BA LA
SOGS PA

NI SNA'I RTZE MO NI STENG GI SNA'I BU GAR RO, ,YUNGS KAR NI RLUNG
PHRA MO'O, ,DE BSAM PAR BYA BA NI MTSON PAR BYA'O, ,CI LTAR YUNGS
KAR GYI SGRAS RLUNG GI KHAMS MNGON PAR BRJOD PAR BYA ZHE NA, 'DIR
GSUNGS PA, RGYU BAR BYED DO 'GRO BAR BYED DO ZHES BYAS NAS AU nA
LA SOGS PAR SARTTI

@170B LAS AA PA shA'I MTHA' YANG NGO, ,DES YUNGS KAR TE RLUNG
PHRA MO NYID DE'I CHOS CAN YIN PA'I PHYIR RO, ,'GRO DANG MI 'GRO
YUNGS KAR LA NI YUNGS KAR LA STE PHRA MO'I KHAMS LA'O, ,'GRO BA
DANG BCAS BA'I MI 'GRO BA NI RTEN DANG BRTEN BAR GYUR BA'I YI GE
GSUM RLUNG DANG LHAN CIG

BAS 'JUG PA DANG GNAS BA DANG LDANG BA RNAMS GCIG TU BSGOM PAR
BYA'O, ,YE SHES GNAS NI YE SHES GSUM PO DE'I GNAS TE RAB TU GNAS
BA STE RTEN ZHES BA'I RNAM GRANGS SO, ,NYAMS DGA' BA NI NYAMS
DGA' BAR BYA BA STE, CI'I PHYIR NA RLUNG LA SOGS PA'I DKYIL 'KHOR

DANG LHAN CIG BA'I LJANG GU LA SOGS PA'I RANG BZHIN NYID KYI
PHYIR RO, ,GSANG CHEN NI SHIN TU DGA' BA STE RDO RJE BZLAS BA'I
RNAL 'BYOR BA NYID RNAMS KYI'O, ,YE SHES KYIS BRTAGS BA NI 'JUG
PA DANG GNAS BA DANG 'BYUNG BAS RLUNG LA YE SHES KYIS NGO BO YI
GE GSUM DU RNAM BAR BRTAGS

PA'O; ,KHA DOG LNGA ZHES BYA BA LA SOGS PA NI PHRA MO RLUNG GI
KHAMS DE NYID DKAR PO LA SOGS PA'I KHA DOG DANG LDAN PA'O, ,RIN
CHEN CHEN PO NI RIN PO CHE CHEN PO LTAR RIN THANG MED PA'O,
,YUNGS KAR SBOM PO'I TSAD CAM DU NI YUNGS KAR LTAR PHRA MO'I
RLUNG GI KHAMS TZAM MO, ,SNA'I RTZE

MOR NI SNGAR BSHAD PAS GSAL LO, ,NAN TAN GYIS NI 'BAD PA PHUL DU
BYUNG BAS SO, ,BSGOM PAR BYA NI RNAL 'BYOR LA STE RLUNG LA SOGS
PA'I DKYIL 'KHOR BZHI'I RANG BZHIN LAS SAM, SKAD CIG GIS ZHAL
GSUM PA PHYAG DRUG PAR DMIGS PA LAS SO, ,RTAG TU NI DUS

THAMS CAD DU'O, ,'DI NI DGONGS PA BSHAD PA'O, ,TSIG 'DI'I RGYAS
PAR BSHAD PA LHA MO BZHIS YONGS SU ZHUS PA'I BSHAD PA'I RGYUD DU
GSUNGS PA, DE NI LHA MO ZHES BYA BA LA SOGS PA STE, LHA MO ZHES
PA NI LHA MO RNAMS ZHES BOD BA'O, ,YANG DAG RAB BSHAD BYA'O NI
BSTAN

BAR BYA'O STE BCOM LDAN 'DAS KYIS GSUNG NGO, ,SNYING BO LAS NI
MDOR BYAS KYI RIM BA LAS SO, ,CHES SNYING BO NI RDO RJE BZLAS
BA'I RIMBA'O, ,MCHOG NI DAM BA'O, ,GSANG CHEN NI SHIN TU SBAS
BA'O, ,SANGS RGYAS KUN GYI NI 'DAS BA DANG MA 'ONGS BA DANG DA
LTAR BYUNG BA RNAMS KYI'O,

@171A *, ,GANG NI RDO RJE BZLAS PA'I MTSAN NYID DO, ,DE THAMS CAD
BDAG NYID NI KHAMS GSUM PA'I SEMS CAN THAMS CAD KYI BDAG NYID
RLUNG RNAM PAR SHES PA DANG YANG DAG PAR LDAN PA'O, ,GNAS PA NI
'GYUR BA'O, ,YE SHES LNGA'I DNGOS ZHES BYA BA LA SOGS PA LA, DE
BZHIN

GSHEGS PA LNGA'I BDAG NYID KYI PHYIR ME LONG LA SOGS PA'I YE SHES
LNGA'I BDAG NYID CAN NO, ,DE NYID NI RLUNG GI RANG BZHIN CAN NO,
,YUNGS KAR SBOM PO'I TSAD TZAM NI SNGAR BSHAD PA NYID KYIS GSAL
LO, ,DE'I NI RLUNG GI'O, ,DBUS NA GNAS PA'I LHA NI YI GE GSUM GYI
RANG BZHIN

GYIS KUN DU GNAS PA STE DE'I BDAG NYID KYIS SNGAGS DANG LHA DAG
DBYER MED PA'I PHYIR RO, ,MI GSAL BA NI GNYIS SKYES KYI PHYIR
DANG PHRA MO'I GZUGS NYID KYI PHYIR RO, ,GSAL BA'I GZUGS DANG
LDAN ZHES PA NI BSKUM PA DANG BRKYANG BA DANG 'GRO BA LA SOGS
PA'I BYA BA RJES SU

RTOGS PAR BYA BZHIN PA NYID KYI PHYIR RO, ,YANG NA MI GSAL BA NI
SA LA SOGS PA'I NGO BOS GSAL BA NI RLUNG GI NGO BOS SO, ,'DUS
PA'I RGYUD PHYI MAR YANG DON 'DI NYID GSAL BAR GSUNGS TE, YE SHES
LNGA'I RANG BZHIN ZHES BYANG LA SOGS PA LA STENG DU GNAS PA YE
SHES LNGA'I

RANG BZHIN GYI DBUGS SO, ,'DI DAG GANG GI TSE 'OG TU RAB TU RGYU
BAR GYUR PA DE NYID 'BYUNG BA LNGA'I RANG BZHIN TE, SA LA SOGS
PA'I BDAG NYID CAN TE, DBANG PO GNYIS MNYAM PAR SBYOR BA LA NANG
GI BDAG NYID CAN GYI SHES RAB DANG THABS SNYOMS PAR ZHUGS PA'I
DGA' BAS MCHOG TU

BSKUL BAS YAN LAG MTHA' DAG 'DOD CHAGS CHEN PO'I MES ZHU BAR GYUR
PA'I RANG BZHIN RDO RJE'I BU GNAS GONG BU'I GZUGS KYIS PHYUNG NAS
TE, BYANG CHUB KYI SEMS THIG LE'I GZUGS KYIS PADMA'I SNA'I RTZE
MOR LTUNG BAR BYED DO, ,'DI NI SRID PA SKYE BA'I RIM PA SGOM PAR
BYED BA PO

RNAMS KYI DE BZHIN GSHEGS PAS YUNGS KAR GYIS SGRAS BRDAR BYAS
PA'O, ,RGYUD DU GSUNGS PA YANG, BDUD RTZI KHU BA ZHES BSHAD DE,
,DE LAS 'GRO BA GSUM RNAMS SKYES, ,ZHES SO, ,KHA DOG LNGA ZHES
BYA BA LA SOGS PA NI DE NYID STENG DU RAB TU 'JUG PA'I DBUGS DE
BZHIN GSHEGS

@171B PA LNGA'I BDAG NYID CAN NO, ,DE NYID KYI PHYIR RIN CHEN
CHEN PO'O, ,SROG NI 'TSO BA'O, ,RTZOL PAR BYED CING RING DU SPRO
BAR BYED PA GANG YIN PA DE NI SROG GI RTZOL BA'I RLUNG ZHES BYA
BAR BSHAD DE LHAG PAR RTOGS PA'O, ,DE NYID 'JUG PA LA SOGS PA'I
RANG BZHIN GYIS NYIN MTSAN DU ZLOS BZHIN PA NYID KYI PHYIR

RANG SNGAGS ZHES PA H'Um YIG SNYING GAR BSAMS NAS H'Um YIG LAS
BYUNG BA'I N'A DA MI SHIGS PA ZHES BYA BA AA YIG PHRA MO THIG
LE'I RNAM PA'O, ,SEMS NI THIG LER GYUR PAR DGOD, ,CES PA NI SEMS
DER GYUR PAR BYAS NAS BSGOM PAR BYA'O ZHES DGONGS SO, ,'DIR JI
LTAR SROG

GI SGRAS SEMS RNAM PAR BRJOD PAR BYA ZHE NA SROG DANG SEMS DANG
'TSO BA ZHES PA RNAM GRANGS SO, ,GANG GI PHYIR SROG SEMS GANG YIN
PA LAS BLO GROS SU RGYUD DU GSUNGS PA'I PHYIR RO, ,'DIS SBYOR BA
YAN LAG DRUG GI NANG NAS NI SROG RTZOL GYI YAN LAG CES BYA BAR
GSUNGS PA

NYID RDO RJE BZLAS PA'I RIM PAR RO, ,RIM PA GZHAN RNAMS SU YANG
SO SOR SDUD PA LA SOGS PA'I SBYOR BA YAN LAG LNGA'I BSHAD PA
SBYOR BAR BYED PA MNGON PAR MA BRJOD PA NI GZHUNG RGYAS PAS 'JIGS
PA'I PHYIR RO, ,GAL TE DE RNAMS SU SBYOR BA MNGON DU 'DOD PA YOD
PA NA, DE'I TSE

SLOB DPON ZLA BA GRAGS PAS MDZAD PA'I RGYUD KYI RGYA CHER 'GREL
PAR DE MA LUS PA'I BSHAD PA GSUNGS PAS RNAL 'BYOR BA RNAMS KYIS
DE LAS RTOGS PAR BYAS NAS SBYAR BAR BYA'O, ,'DI'I YANG SLAR RGYAS
PAR BSHAD PA RDO RJE PHRENG BA ZHES BYA BA'I BSHAD PA'I RGYUD DU
GSUNGS TE, SNA RTZE ZHES

BYA BA LA SOGS PA NAS, NANG GI DUS NI YIN PAR BSHAD, ,CES PA'I
MTHAR THUG PAR RO, ,'DI NI SNGAR RGYAS PAR BSHAD PA'I RNAM PAR
BSHAD PAR SLAR RGYAS PAR BSHAD PAS RNAM PAR BSHAD PAR BYA STE,
SNA RTZER YUNGS KAR ZHES BYA BA LA SROG GI RTZOL BA'I RLUNG GI
BRTAG PA'O, ,

SANGS RGYAS LNGA'I RANG BZHIN LAS SROG GI RTZOL BA'I RLUNG LA
GNAS PA DE NYID 'OD LNGA RNAMS SROG GI RTZOL BAR GYUR NAS STENG
GI SNA LAS TE STENG GI SNA'I RTZE MOR SROG GI RTZOL BA'I BU GNAS
NGES PAR BYUNG STE LDANG BA LA SOGS PA'I RIM PA NGES PAR 'BYUNG
BA G-YON PA DANG G-YAS PA LA

@172A *, ,SOGS PA'I DBYE BA LAS RNAM BZHIR 'GYUR ZHES PA DE NYID
RNAM PA BZHIR 'GYUR RO, ,'DIS NANG GI DUS KYANG YIN PAR BSHAD DE
LHAG PAR RTOGS SO, ,SNA RTZER YUNGS KAR BRTAN PAR BYA NI MDOR
BSTAN PA'I TSIGS SU BCAD PA'I SNGA MAS BSHAD PA GCIG MNGON

PAR BRJOD DO, ,BSHAD PA GNYIS PA DE RU DRANGS NAS BAR MA'I SGOM
PA POS KHONG DU CHUD PAR BYA'O, ,DE GSUNGS PA, SNA RTZER YUNGS
KAR BSAM PAR BYA, ,ZHES BYA BA'I RDO RJE'I TSIG 'DI'I DON NO,
,'DIS RLUNG GI DE KHO NA NYID DANG SNGAGS KYI DE KHO NA NYID
BSTAN PAR 'GYUR RO, ,'GRO

MI 'GRO BCAS YUNGS KAR LA, ,ZHES PA NI YUNGS KAR LA STE PHRA MO
RLUNG GI KHAMS LA RTEN DANG BRTEN PAR GYUR PA 'GRO BA DANG MI
'GRO BA DANG BCAS PA NI RNAM PAR SHES PA GSUM BYANG CHUB KYI BDAG
NYID BSAM PAR BYA STE RNAM PAR SHES PAR BYA'O, ,'DI NI DE KHO NA
NYID BSGOM PAR BYA'O, ,

YE SHES GNAS NI NYAMS DGA' BA, ,GSANG CHEN YE SHES KYIS BRTAGS
PA, ,ZHES PA NI YE SHES GNAS TE RLUNG DANG RNAM PAR SHES PA'I LUS
'DI NYID GNAS MTHAR THUG PA'I NYAMS DGA' BA STE RTOG PA'I RNAL
'BYOR PA RNAMS KYI YUL MA YIN PA 'OD GSAL BA'I YE SHES KYI RANG
BZHIN

YIN PA'I PHYIR RO, ,YE SHES KYIS BRTAGS PA ZHAS PA 'DIS LHA'I DE
KHO NA NYID GSUNGS SO, ,BSHAD MA THAG PA'I YE SHES LNGA'I RANG
BZHIN 'OD ZER LNGA RNAMS GANG YIN PA DE RNAMS CI LAS 'ONGS NAS
STENG GI SNA LA RGYU BAR BYED DO ZHES MI SHES TE, DE'I DON DU
LKOG MA ZHES BYA BA LA

SOGS PA GSUNGS TE GO SLA'O, ,'ON KYANG 'DIR LKOG MA LA SOGS PA
DKYIL 'KHOR BZHI'I RLUNG RGYU BA'I RNAM GZHAG BSTAN PA NI LUS LA
LTOS PAS MI RGYU BA'I RIM PAS RGYU BA'I RIM PA NI GZHAN DANG 'DRA
BA NYID DO, ,SLOB DPON ZLA BA GRAGS PA'I ZHABS KYIS RGYUD KYI
RGYA CHER 'GREL PAR

BSHAD DE GSUNGS PA, SNYING GAR CHU YI DKYIL 'KHOR RO, ,LKOG MAR
ME YI DKYIL 'KHOR RO, ,GSANG BAR DBANG CHEN DKYIL 'KHOR RO, ,LTE
BAR RLUNG GI DKYIL 'KHOR TE, ,'DI RNAMS CHU'I DKYIL 'KHOR LA SOGS
PA'I 'OD ZER DANG LDAN PA LUS THAMS CAD LA GNAS PA'O, ,'DI

@172B RNAMS 'BYUNG BA NA NI ZHI BA LA SOGS PA'I RIM PA'I DBYE BA
LA BRTEN NAS DBUGS 'BYUNG BA DANG RNGUB PA'I RIM PAS 'GRO BA DANG
'ONG BA KHYAD PAR DU STON CING DKYIL 'KHOR BZHI'I 'JUG BA'I RIM
PA NI GO RIMS JI BZHIN TE RIM PA'I RIM PA LAS MA 'DAS PAS THUN
PHYED KYI DUS SU GNAS PA

STE RNAM PAR RGYU'O, ,DA NI DKYIL 'KHOR 'BAB PA'I KHA DOG GI DBYE
BAS LHA'I NGES PA NI RTZA BA NYID LAS GSAL LO, ,G-YAS PA ZHES BYA
BA LA SOGS PA NAS, RNAL 'BYOR BYAS PAS RTOGS BYA MIN, ,ZHES PA'I
MTHAR THUG PA NI GO SLA'O, ,DE LTAR ZHES BYA BA LA SOGS PA NI,

DE LTAR MDOR BSTAN PA DANG RGYAS PAR BSHAD PA LA SOGS PA'I RIM
PAS RLUNG GI DE NYID SO SOR BSTAN NAS DA NI SNGAGS KYI DE NYID
BSTAN PAR BYA STE, DE LA THOG MAR RE ZHIG SNGAGS RNAM PA BZHI'I
DE NYID MDOR BSTAN PAR BYA STE, DE BZHIN GSHEGS PA THAMS CAD KYI
SKU DANG GSUNG DANG THUGS

KYI GSANG CHEN ZHES PA NI AOm A'A:H'Um ZHES SO, ,YI GE GSUM PO
GANG YIN PA 'DI LAS BYUNG BA NYID KYI PHYIR NYE BAR DMIGS PA ZHES
PA LHA'I GZUGS SO, ,SNGAGS THAMS CAD KYI SNYING PO KUN DU SKUL
BAR BYED PA ZHES BYA BA'O, ,MCHOG TU GSANG BA ZHES BYA BA NI
SNGAGS DE NYID KYI RANG BZHIN MED PA

BSTAN PA LAS RANG BZHIN MED PA DON DAM PA BYANG CHUB KYI SEMS SO,
,NYID KYI SKU DANG GSUNG DANG THUGS RDO RJE LAS TSIG GI LAM NGES
PAR BRJOD PAS SNGAGS BSDUS PA 'DI LTA BU GSUNGS SO ZHES PA NI,
AOm A'A:H'Um ZHES PA 'DI BRJOD PA LAS TSIG GIS BRJOD PA'O, ,DON
RTOGS PA'I ZHES

BYA BA LA SOGS PA NI AOm YIG LA SOGS PA RNAMS KYI DON 'JUG PA LA
SOGS PA'O, ,DE'I RJES SU RTOGS PAS NI DE'I RJES SU 'BRANGS PAS
BZLAS PA BYAS PA GANG YIN PA'O, ,RGYU DES NA NGO BO NYID MED PA
STE MI SHIGS PAS MDZES PA BAR CHAD MED PAR SPRO BA'I GZUGS KYIS
SO, ,DUS

GSUM SANGS RGYAS KYI NI DUS GSUM DU BZHUGS PA'I SANGS RGYAS DE
BZHIN GSHEGS PA RNAMS KYI'O, ,BRTAGS PA NI NGES PAR BRTAGS PAS
YONGS SU SHES PA STE DE BZHIN GSHEGS PA THAMS CAD KYI MI SHIGS
PA'I NGO BOS KHONG DU CHUD PA'O, ,'DIS SNGAGS KYI DE NYID MTSON
PAS

@173A *, ,BSTAN PAR 'GYUR RO, ,SNGAGS RNAM PA BZHI'I NANG DU NI
DNGOS SU MTSON PA'I SNGAGS STON PAR BYED DO, ,CI LTAR ZHE NA NGAG
RNAM PAR DBEN PA'I SKABS YIN PA'I PHYIR RO, ,SPYOD BSDUS SU
GSUNGS PA YANG, NGAG RNAM PAR DBEN PA'I MTHAR THUG RDO RJE

BZLAS PA TZAM YONGS SU SHES PA ZHES SO, ,RDO RJE NI RLUNG NGO,
,DE'I BZLAS PA'O, ,YANG NA RANG BZHIN GYIS BZLAS PA NYID YIN PA'I
PHYIR GZHAN RNAMS KYIS MNYAN PAR BYA BZHIN PA MA YIN PA'I BZLAS
PA NI RDO RJE BZLAS PA DE BRJOD PAR BYA STE, SLONG MO ZA ZHING
ZHES BYA BA LA SOGS PA

LA SLONG MO ZA BAR BYED PA'I NGANG TSUL GYIS BZLAS PAR MI BYA STE
RNAM PAR BLTA BAR MI BYA'O, ,SLONG MO ZA BA NI NYE BAR MTSON PA'I
DON YIN TE, DE'I PHYIR SLONG DU 'GRO BA DANG 'DRA BAR, YONGS SU
TSOL BA LA SOGS PA DMAN PA LA 'JUG PA'I DON DU GNYER BA GZHAN
RNAMS KYANG BZLAS PAR

MI BYA'O, ,SLONG LA'ANG DGA' BAR MI BYA'O, ,SLONG BA ZHES PA NI
ZAS NYE BAR MTSON PA STE, SLONG LA DGA' BAR MI BYA STE ZAS LA RAB
TU CHAGS PAR MA GYUR PAR JI TZAM DU LUS GNAS PAR 'GYUR BA DE TZAM
DU CHOG SHES DANG SHIN TU SPROS PA MED PA'I SPYOD PA SPYAD PAR
BYA'O, ,DE LTA BUR

GYUR PA'I SPYOD PA LA GNAS PA'I RNAL 'BYOR PAS CI ZHIG BYA ZHE
NA, BZLAS ZHES BYA BA LA SOGS PA GSUNGS TE, SNGAGS NI YI GE GSUM
MO, ,YAN LAG MA NYAMS PA ZHES PA NI LHA'I RNAL 'BYOR MA NYAMS
PA'O, ,'DOD PA KUN LA LONGS SPYOD PAR BYED PA'I SNGAGS PAS BZLAS

PAR BYA'O ZHES PA'O, ,YANG NA SNGAGS KYI NGO BO NYID KYIS RLUNG
NGES PAR RGYU BAR BYED PA NI, SLAR YANG SO SOR 'DI NI RLUNG NGO
'DI NI SNGAGS SO ZHES DBYE BAS RNAM PAR BRTAG PAR BYA BA MA YIN
NO, ,DE NYID KYI PHYIR, SNGAGS KYI YAN LAG MA MNYAMS BZLAS, ,ZHES
SO, ,MDOR BSTAN

PA'I TSIG GIS RGYAS PAR BSHAD PA SLAR RGYAS PAR BSHAD PA DGONGS
PA LUNG STON PA BSHAD PA'I RGYUD DU GSUNGS TE, DE NAS SLAR GSOL
PA ZHES BYA BA LA SOGS PA SLAR GSOL BA 'DEBS PAR BYED PA'O, ,DPAL
LDAN NI PHYAG NA RDO RJE'O, ,RNAM PAR SNANG MDZAD KHYAB BDAG CHE,
,ZHES

@173B BYA BA NI RDO RJE SEMS DPA'O, ,SNA TSOGS GZUGS CAN SEMS 'DI
NI, ,ZHES PA 'GRO BA'I RANG BZHIN GYI SEMS SO, ,SEMS CAN THAMS
CAD NYE BAR SKYED NI SEMS CAN MTHA' DAG SKYED PAR BYED PA'I PHYIR
RO, ,SKYES PA ZHES BYA BA LA SOGS PA NI DE LTA BUR GYUR PA'I SEMS
RANG BZHIN

MED PAR GYUR KYANG SKYES PA NI DANG POR SKYES PA'O, ,CI LAS NA
BRTEN NAS TE RTEN CING 'BREL PAR 'BYUNG BA LAS SO, ,DPER NA ME
LONG GI GZUGS BRNYAN BZHIN NO, ,'DIS BYA BA DANG BYED PA'I DNGOS
PO BSHAD PAR 'GYUR RO, ,DE LTA BUR GYUR PA'I SEMS NYID KYIS RJES
SU MYONG BA

NI RANG NYID KYIS LEGS PAR MYONG BAR BYAS NAS YANG DAG PA'I BYANG
CHUB KYI SEMS NI BYANG CHUB KYI RANG BZHIN NO, ,MKHA' DANG MNYAM
NI 'DIR NAM MKHA' DANG MTSUNGS PA'I RNAM PAR BYA BA'O, ,'GRO BA'I
DON NI MDZAD PA PO, ,SKYE BO MCHOG LA DE BSTAN GSOL, ,ZHES BYA BA
LA

SOGS PA NAS, RAB TU PHYE NAS BSHAD PAR BYA, ,ZHES PA'I MTHAR THUG
PA GO SLA'O, ,MI RTOG DON GYI DE NYID LAS, ,ZHES PA NI BCOM LDAN
'DAS RANG NYID KYI SNGAGS KYI RGYAL PO BZHIR BSTAN BSTAN GSOL,
,ZHES BYA BA LA SOGS PA NAS, RAB TU PHYE BAS LAS SO, ,SNGAR MDOR

BSTAN PA GANG YIN PA DE RGYAS PAR 'CHAD PAR BYED DO ZHES, BRJOD
DANG DMIGS PAR BSTAN PA DANG, ,BRDAR GYUR DANG NI DON DAM MO,
,ZHES GSUNGS SO, ,SLAR YANG 'DI NYID KYIS BSHAD PA NI, TSIG BRJOD
PA NI THUN MONG STE ZHES BYA BA LA SOGS PAR RGYAS PAR RO, ,THUN

MONG NI RJOD PAR BYED PAR RO, ,TSIG GZHAN GYI NI SNGAGS BTU BA'I
BAR MA CHAD PAS SLAR YANG RGYAS PAR 'CHAD PAR 'GYUR RO, ,DER
DRANGS NAS CHES GSAL BAR MKHAS PAS KHONG DU CHUD PAR BYA'O, ,DA
NI BRJOD PA'I TSIG GIS BZLAS PA BTU BA GSUNGS PA, DANG PO GCIG
CES

BYA BA LA SOGS PA STE, AA YIG LA SOGS PA DBYANGS BCU DRUG PO
RNAMS KYIS ZHES PA SDE TSAN GCIG GO, ,NGA NYA nA NA MA ZHES PA NI
GNYIS PA'O, ,NGA NYA nA NA MA SPANGS NAS KA LA SOGS PA'I YI GE
BZHI'I SDE TSAN BDUN DU GZUNG BAR BYA'O, ,SDE PA DGU PO 'DI RNAMS
KYI DBUS NA

@174A *, ,'JUG BZHIN PA'I DANG PO GCIG GI YI GE GANG YIN PA DE
GZUNG BAR BYA'O, ,GCIG KYANG 'DI YIN TE, DE'I RIGS KYI NANG DU
GTOGS PA'I PHYIR RO, ,DANG PO YANG NGO ZHES PAS DANG PO GCIG GI
DBYANGS TE AI YIG GO, ,DANG POR BKLAG PA NYID KYI PHYIR RO, ,DE
RNAM

PAR SHES PAR BYAS NAS GZHAN GYIS LHAN CIG YANG DAG PAR SBREL LO,
,'DI SDE TSAN RNAMS KYI DANG POR GYUR PA'O, ,CI LTAR ZHE NA DE'I
DBUS SU BZUNG BA NYID KYI PHYIR RO, ,JI LTAR DANG POR BYAS PA
ZUNG DANG ZUNG RNAMS KYI DBUS SU BYAS SO ZHES PA'I DON TO, ,NI'I
SGRA NI RKANG PA RDZOGS

PAR BYED PA LA'O, ,BCU YIS ZHES BYA BA LA SOGS PA NI BCU'I SGRA
NI BCU'I PO RNAMS SU MNGON PAR BRJOD PAR BYA'O, ,DE LA AA YIG LA
SOGS PA NAS HA YIG GI MTHAR THUG PA DMAN PA'I YI GE LNGA BCU
GZUNG BAR BYA'O, ,BCU PA BZHI RNAMS GCIG NYID DU BYAS NAS BZHI
BCUR

'GYUR RO, ,BTUS PA'I YI GE DGU'O, ,BCU PO 'DI RNAMS KYIS MA
BCINGS PA GANG YIN PA NI BCING MED DO, ,YANG NA BCU'I NI SDE TSAN
BCU RNAMS KYIS MA BCINGS PA GANG YIN PA DE NI HA YIG TU SHES PAR
BYA'O, ,DE SHES ZHES PA NI GO SLA'O, ,DA NI DGU DBUS ZHES PA 'DI

LA DGU'I SGRAS SDE PAR 'GYUR PA AA YIG LA SOGS PA RNAMS MNGON PAR
'DOD DO, ,KHA CIG GZHAN NYID DO ZHES THE TSOM ZA BA BSAL BAR 'DOD
PAS GSAL BAR BYED PA DBYANGS ZHES BYA BA LA SOGS PA GSUNGS TE,
DBYANGS NI AA YIG LA SOGS PA RNAMS SO, ,GSAL BYED

RNAMS NI NGA NYA nA NA MA RNAMS DANG, DE'I LHAG MA RNAMS GZUNG
BAR BYA'O, ,DANG YIG NI NGES PAR GZUNG BA LA'O, ,DE NYID KYI
PHYIR GRANGS DGUS NI RJES SU 'JUG PAR KHONG DU CHUD PAR BYA'O,
,DGU'I SGRAS GANG YIN PA BRJOD DE DE'I RJES SU 'GRO BAS DGU'I
SGRA KUN DU SOGS PA ZHES

PA'I DON TO, ,CI AA YIG DANG HA YIG 'DI DAG 'BA' ZHIG TU ZAD DAM
'ON TE YI GE GZHAN GYIS YANG DAG PAR BCINGS PA YIN ZHE NA, DE
PHYIR AA SA BCINGS ZHES BYA BA LA SOGS PA GSUNGS TE, AA YIG GIS
YANG DAG PAR BCINGS PA NI AA YIG YANG DAG PAR LDAN PA'I KA LA
SOGS

@174B PA'I YI GE RNAMS SO, ,PHAN TSUN YANG DAG SBYOR LAS NI RGYU
LAS SO, ,'BYUNG BA'I MTHA' YIS ZHES BYA BA LA SOGS PA NI 'BYUNG
BA CHEN PO LNGA PO RNAMS NI 'BYUNG BA RNAMS SO, ,'DIR 'BYUNG BA'I
SGRA'I RIM PA'I MTHA' STE RIM PAR THA SNYAD 'DOGS PA BZHIN NO,
,DES NA AU'I

YI GE THUNG DU NI 'BYUNG BA'O, ,MTHA'I SGRA NI GANG 'BYUNG BA
DANG NYE BA'I DNGOS PO MNGON PAR BRJOD PAR BYA BA'I RANG BZHIN
NYID YIN PA'I PHYIR 'BYUNG BA'O ZHES RTOGS PAR BYA'O, ,BRJOD PAR
MNGON PAR 'DOD PA'I PHYIR MA BSGRUBS PAS KYANG SGRA RNAMS KYIS
RAB TU 'JUG STE, A'U'I YI GE RING PO

MTHA'I SGRAS GZUNG BAR BYA'O, ,A'I YIG NI MA YIN NO, ,'BYUNG BA
YANG DE YIN LA MTHA' YANG NGO ZHES 'BYUNG BA'I MTHA' STE, DES
YANG DAG PAR LDAN PA'O, ,BAR MA CHAD PAR 'BYUNG BA'I YI GE GNYIS
KYI PHA ROL LAS ZHES PA LHAG MA'O, ,CHA YI DANG PO ZHES BYA BA LA
SOGS PA LA CHA

YANG 'DI YIN LA DANG PO YANG NGO ZHES PAS CHA'I DANG PO'O, ,CHA
NI CHA SHAS BCU DRUG STE RNAM PAR DAG PAS DBYANGS BCU DRUG GO,
,CHA DE RNAMS KYI DANG POR BYUNG BA'I YI GE NI AA YIG GO, ,CHA'I
DANG PO BCU DRUG 'BA' ZHIG TU MA ZAD KYI GNAS PA STE BCU DRUG PO
RNAMS RDZOGS PA BCU

DRUG GI PHA ROL DU KUN DU GNAS PA'I AA:YIG CES PA'I DON TE, ,LNGA
PA LNGA DANG YANG DAG LDAN, ,ZHES PA NI LNGA GCIG GI SGRAS YI GE
LNGA LNGAS SDE PA LNGAR BYAS NAS LNGA PA GZUNG BAR BYA STE, SDE
PA LNGA PA DE'I LNGA PA MA YIG GO, ,DES YANG DAG PAR LDAN PA NI
KUN DU 'KHYUD PA'O, ,

YANG NA LNGA PA PHYI MA'I SGRAS NGA NYA nA NA MA'I SDE PA'I MA
YIG LNGA PAR 'GYUR RO, ,DES YANG DAG PAR LDAN PA'O, ,BZHI NI GSUM
DU NGES PAR SBYAR, ,ZHES PA NI GSUM DANG GSUM NI GSUM DU STE GCIG
LHAG MA'O, ,BZHI YANG YIN LA GSUM DU YANG YIN PA NI BZHI NI GSUM
DU'O, ,

DE RNAMS KYIS NGES PAR SBYAR BA NI NGES PAR BCINGS PA STE GNAS
GSUM DU JI LTAR RIGS PAR ZHES PA LHAG MA'O, ,AA HA M'I YI GE
RNAMS NI GSUM RNAMS SO, ,DBUS SU AA YIG GNYIS DANG RNAM PAR BCAD
PA MA YIG CES PA BZHI PO MTHA' HA YIG DANG AU YIG DANG MA

@175A *, ,YIG RNAMS NI GSUM RNAMS SO, ,YANG NA AA YIG GNYIS LAS
HA YIG GANG YIN PA YANG NGO, ,'DI RNAMS NI YI GE GSUM RNAMS SO,
,'DI RNAMS KYI BAR RNAMS SU YI GE BZHI RNAMS NGES PAR SBYAR BAR
BYA'O, ,AU YIG DANG, AA YIG DANG, SU YIG DANG

MA YIG DE RNAMS CI ZHIG YIN MA YIG GNYIS KYIS SKYED PAR BYED PA
MA YIN NO, ,'DIR JI LTAR GCIG GIS THA SNYAD DU BYA ZHE NA, MA YIG
NI DE'I RANG BZHIN CAN NYID KYI PHYIR RJES SU DBYANGS BCAS ZHES
TE DANG PO DANG LHAG MA DAG GI MA YIG GI NI RJES SU NGA RO'O,
,RING POR

BCAS NI GNYIS PA'I GNAS SU AA YIG GI PHA ROL GYI AA YIG LA RING
PO'O, ,YON TAN SBYOR BA PHYIS DANG MTSUNGS NI AA YIG NI AU YIG
GIS LHAN CIG YON TAN AO YIG GO, ,DANG POR RJES SU NGA ROS DANG PO
RNAMS SO, ,GSUM PA'I SBYOR BA NI HA YIG GIS AU YIG GIS KYANG

NGO GNYIS PA LA NI RNAM BCAD LAS PHA ROL MA YIG GI DBYI'O, ,YANG
NA, YON TAN SBYOR BA PHYIS DANG MTSUNGS, ,ZHES BYA BA NI 'DIR
PHYIS PAS AU YIG GI DBYI BA'O, ,CI LTAR ZHE NA, AU YIG LA AO'O,
,AA'I YI GE AU'I YI GE LA AO STE PHA ROL YANG DPYI'O ZHES PAS
AU'I YI GE

DPYI'O, ,AA YIG GIS YI GE'I MCHOG NYID DU SO SOR RTOGS PAR BYED
PA THUNG DU ZHES BYA BA LA SOGS PA GSUNGS TE THUNG DU NI AO'I'O,
,MA LUS RAB TU DAG 'JUG LAS NI RGYU NYID YIN PA'I PHYIR RO, ,DE
DANG BRAL BAS CI YANG BRJOD PAR MI NUS SO, ,GCIG MIN DU MA'ANG MA
YIN NO, ,

ZHES PA NI YI GE DU MA RNAMS SU SON PA NYID KYI PHYIR, GCIG PU
CAN YANG MA YIN NO, ,CI LTAR GCIG YIN ZHE NA, AA YIG TZAM GYIS
RIGS NYID YIN PA'I PHYIR DU MA'ANG MA YIN NO, ,YI GE GANG ZHIG
CES BYA BA LA SOGS PA NI, A'A LI'I DE MA THAG TU K'A LI'I RJOD
PAR BYED PA'I DON GYI

DBANG LAS RJOD PAR BYED PA'I PHYIR RGYAB DANG MNGON DU PHYOGS
PAR 'GYUR RO, ,YANG NA GNYIS KA'I AA A'A KA KHA ZHES PA YANG BYAS
NAS RIM PAR 'JUG CING RJOD PAR BYED PA'I PHYIR RO, ,BUD MED SKYES
PA MA NING STE, ,ZHES PA NI, Ri R'i Li L'i SPANGS PA'I A'A LI NI
BUD MED KYI MING NGO, ,DA NYA nA NA MA

@175B SPANGS PA'I K'A LI NI SKYES PA'I MING NGO, ,A'A LI K'A LI
DAG SPANGS PA GANG YIN PA DE NI MA NING NGO, ,DE RNAMS KYANG ZHES
PA NI BRJOD PA'I YI GE GANG YIN PA DE RNAMS SLAR YANG MDO DANG
KHAMS LA SOGS PA'I RIM PAS YONGS SU BRTAG GO, ,'OG DANG STENG DU
YANG DAG LDAN, ,ZHES

BYA BA LA SOGS PA NI 'OG NI MTHA'I H'Um YIG GO, ,STENG NI DANG
PO'I AOm YIG GO, ,DE DAG GIS YANG DAG PAR LDAN BA NI DON GYI
DBANG LAS BAR GYI A'A:YIG GO, ,YI GE GSUM PO 'DI DAG KLOG PA'I
RIM PAS DANG PO DANG BAR DANG MTHAR GNAS SO, ,SHES NAS BLOS NI
DES SBYAR BYA NI BRJOD

PAR BYA BA'O, ,SNGAR RGYAS PAR BSHAD PA GANG YIN PA DE'I SLAR
YANG RGYAS PAR BSHAD PA GSUNGS PA, BRJOD PA YI NI SNGAGS 'DI DAG
,DNGOS MED NGO BO LAS 'BYUNG BA'I, ,DE LAS YONGS SU GYUR PA'I
GZUGS, ,LHA RU NYE BAR DMIGS PA GANG, ,BRDA YIS DE NYID GSUM

GNAS PA, ,RANG BZHIN BZLAS PA'I MTSAN NYID DO, ,AA YIG BSTAN PA
ZHES BYA BA LA SOGS PA STE 'DI NI 'DIR MAN NGAG STE, AA YI GE DE
BZHIN DE NYID MI SHIGS PA SGRA GSAL BAR BYED PA SANGS RGYAS RNAMS
KYI SNYING PO GSANG CHEN DE KHO NA NYID DU 'GYUR RO, ,MTSAN YANG
DAG PAR

BRJOD PAR YANG GSUNGS PA, AA NI YIG 'BRU KUN GYI MCHOG ,DON CHEN
YI GE DAM PA YIN, ,ZHES SO, ,TSIG TU BRJOD PA'I SNGAGS 'DI DAG
,CES BYA BA LA SOGS PA NI, SNGAGS KYI YAN LAG MA NYAMS BZLAS,
,ZHES PA'I MTHAR THUG PA 'DI DAG THAMS CAD DGONGS PAS

BYANG CHUB KYI SEMS MDOR BSTAN PA'I TSIGS SU BCAD PA STE, RNAM PA
BZHI'I SNGAGS KYI DE NYID BSHAD PA GANG YIN PA DE DRANGS NAS
KHONG DU CHUD PAR BYA'O, ,DES NA RDO RJE BZLAS PA 'DI'I NYIN
MTSAN DU BZLAS PA'I GRANGS LA 'JUG PAR BYA STE, GOS DKAR LA SOGS
BZLAS BSHAD PA, ,

ZHES BYA BA LA SOGS PA LA BYIN ZA LA SOGS PA'I DKYIL 'KHOR LA
BRTEN NAS GAL TE YANG RJE BTZUN GYI ZHABS KYIS BZLAS PA BSTAN NO,
,DE BZHIN DU YANG 'PHAGS PA LHA'I ZHABS KYIS BSHAD PA'I SPYOD PA
BSDUS PAR GSUNGS PA YANG DAG PAR RAB TU SBYIN PA'I CHED DU THEG
MAR RLUNG

@176A *, ,GI DKYIL 'KHOR LA RIM PAS RNAL 'BYOR PAS BSGOM PAR BYA
BA CI ZHE NA, DE LA RIM PA NI 'DI YIN TE SNA G-YON PA NAS NGES
PAR 'BYUNG BA'I RLUNG GI DKYIL 'KHOR DU DE BZHIN GSHEGS PA DON
YOD GRUB PA RLUNG GI RANG BZHIN RLUNG GI DKYIL 'KHOR LJANG GU STE
SNGO

BSANGS 'OD ZER NAG PO'I RANG GI NGO BO ZHES SO, ,'DIR KHYAD PAR
BRJOD PAR BYA STE ZLA BA DANG NYI MA DAG GI 'PHO BA GNYIS KYI GO
RIMS KYIS 'PHO BAR BYED PA MTHONG STE, DES NA SKAR RTZIS PA'I
BSTAN BCOS SU DBYU GU DRUG CUS 'JIG RTEN RNAMS KYI THA SNYAD DO,
,DE LA BRTEN NAS DBYU

GU GCIG GI BZHI CHAS RKANG PA GCIG TU 'GYUR RO, ,CHU SRANG BCO
LNGA PO 'DI BZHI 'GYUR DU BYAS NAS CHU SRANG DRUG CUR 'GYUR RO,
,'DIS DBYU GU GCIG TU RNAM PAR GZHAG GO, ,CHU SRANG GCIG GIS
DBUGS DRUG RNAMS SO, ,DE BZHIN DU RKANG PA GCIG GIS DBUGS DGU BCU
RNAMS

SO; ,'DIR SLAR YANG BZHI 'GYUR DU BYAS NAS DBYU GU GCIG GIS DRUG
CU LHAG PA'I SUM BRGYA'I DBUGS SU 'GYUR RO, ,RNAM PAR DBYE BA
'DIS PHYED DANG BCAS PA'I DBYU GU GNYIS 'PHO BAR RNAM PAR GZHAG
PA'I GRANGS KYIS YONGS SU 'PHO BA'I YAN LAG BZHIS PHYED DANG BCAS
PA'I RKANG

PA GNYIS SU BYAS NAS GOS DKAR MO LA SOGS PA'I BRGYA PHRAG GNYIS
DANG NYI SHU LNGA'I DBUGS SU 'GYUR RO, ,'DI NYID KYIS CHU SRANG
JI SNYED CIG TU 'GYUR NA, GANG DU CHU SRANG SUM CU SO BDUN CHU
SRANG GI RKANG PA GNYIS 'DI RNAMS BZHI 'GYUR DU BSGRES PAS, YANG
DAG SBYOR BZHIS BRGYA

PHRAG DGU, ,ZHES PA BSDUS PA'I TSAD KYIS SO SOR BSKYED PA'I YON
TAN DU RNAM PAR GZHAG PA 'PHO BA NYI SHU RTZA BZHI'I RIM GYIS NI
'PHO BA NYI SHU RTZA BZHI, DES NA DKYIL 'KHOR DGU BCU RTZA DRUG
TU 'DUS PA RNAMS KYIS MNGON PAR 'DOD PA'O ZHES SO, ,DRANG BA'I
DON GYIS SO, ,RDO RJE

BZLAS PA THOB NAS KYEE RDO RJE'I RGYUD DU, MTSAN MO LA DBYU GU
MNYAM PAR NYIN MO LA STE DBYU GU DRUG CU RTZA BZHIR BCOM LDAN
'DAS KYIS BSTAN PA MA YIN NAM, 'DIR DBYU GU'I SGRA NI DKYIL 'KHOR
DANG RNAM GRANGS TE, 'KHOR LO BZHI LA SBYOR BAR BYED PAS MNGON
PAR DGONGS PAS DBYU

@176B GU DRUG CU RTZA BZHIR YANG BSHAD PAR BYA'O, ,DPAL 'DUS PAR
NI G-YO BA NYI SHU RTZA BZHI'I DBYE BAS LHAN CIG TU JI LTAR
MTSUNGS PAR RNAM PAR 'JOG CES DRIS PA'O, ,KYE RDOR PA RNAMS KYIS
MNGON PAR 'DOD PA'I LAN NI MKHAS PA SGOM PA POS DKYIL 'KHOR
BZHI'I DBUS SU YONGS

SU 'PHO BA NI DKYIL 'KHOR YONGS SU BRJE BA STE RIM PA ZHES PA
DANG RNAM GRANGS SU RNAM PAR GZHAG PAR RTOGS PAR BYA'O, ,CI LTAR
BYAS PAS SHE NA 'DIR GSUNGS PA, PHYED DANG BCAS PA'I DBYU GU
GNYIS KYI 'PHO BA NI DBUGS DGU BRGYAR 'GYUR BA NYID DO, ,DBUGS
DGU BRGYAS 'PHO BA

ZHES BYA BA STE, THAL BA DER MI 'GYUR RO, ,CI LAS NA JI LTAR DBYU
GU'I PHYI ROL DU RNAM PAR GZHAG PA DE BZHIN DU NANG ZHES PA'I
RIGS PA LAS SO, ,'PHO BA'I RIM PA NI GZHAN DANG 'DRA BA NYID DO,
,DE BRJOD PAR BYA STE, DBYU GU GCIG PA CHU SRANG DRUG CU RNAMS SU
RKANG PAS DMAN PA'I CHU

SRANG BZHI MED PA DE NGES PAR 'DI'I RKANG PA GCIG DANG LDAN PA
CHU SRANG DRUG CU LHAG PA'I LNGA BCU NI CHU SRANG GCIG DKYIL
'KHOR DU GNAS SO, ,GANG DU LNGA BCU DRUG DANG RKANG PA GCIG 'DI
DAG BZHI 'GYUR DU BYAS NAS BRGYA PHRAG GNYIS DANG GNYIS KYI CHU
SRANG NGO, ,NGES PA'I DON GYIS SO, ,

GANG DU NYIS BRGYA NYI SHU RTZA LNGA'O, ,'DI NYID DBUGS DRUG TU
BYAS NAS SO SOR BSKYED PAS BSGRE BA'I RIGS PAS BSGRES PAR GYUR PA
NI PHYED DANG BCAS PA'I BRGYA PHRAG BCU GSUM GYI DBUGS SU 'GYUR
ZHES PA BSDUS PA'O, ,'DUS PA'I PHYED DANG BCAS PA'I 'PHO PA RKANG
BAS DMAN PA'I DBYU

GU BZHIR 'GYUR RO, ,KYEE RDO RJE BA'I'O, ,BZHI PO 'DI'I RNAM PAR
DBYE BAS RKANG PA NI, RKANG PAS DMAN PA'I DBYU GU GCIG GI DKYIL
'KHOR GYI DBUGS GSUM GSUM BDUN RKANG PA GNYIS SO, ,GZHUNG 'DI CAM
GYIS THUN PHYED KYI DUS SU YONGS SU THOB NAS DKYIL 'KHOR BZHI PO
RNAMS KYI RLUNG

'BAB PA SNA'I BU GA GCIG TU 'PHO BAS 'PHO BA BCU DRUG TU RNAM PAR
GZHAG PA NI KYE'I RDO RJE BA RNAMS KYI'O ZHES 'DONG DO, ,'DI NYID
KYI GZHAN SNA'I BU GA GNYIS PA NYID DU DE 'DRA BA'I RNAM PAR
GZHAG PA RDO RJE BZLAS PA'I RNAL 'BYOR BAS KHONG DU CHUD PAR
BYA'O, ,'DIS THUN GCIG TU 'GYUR RO, ,THUN

@177A *, ,GCIG LA NI BSHAD PA BYAS PA GANG YIN PA DE GZHAN THUN
BDUN PO RNAMS SU 'ANG MKHAS PAS KHONG DU CHUD PAR BYA'O, ,DGU
BRGYAD DAG TU GANG BSTAN PA, ,NYI SHU RTZA BZHIR RIM GYIS NI,
,DER NI SO SOR BSKYED 'BYUNG BA, ,NYI KHRI CHIG STONG DRUG
BRGYA'O, ,ZHES TE DGU

BRGYA NYID DU BSTAN PA NYI SHU RTZA BZHI'I RIM PAS BSGRE BA'I
RIGS PAS BSGRES PAR 'GYUR BA NI KHRI PHRAG GNYIS DANG BRGYA PHRAG
BCU DRUG TU 'GYUR RO, ,GANG DU NYI KHRI CHIG STONG DRUG BRGYA'O,
,'DI'I CHU SRANG NI GANG DU SUM STONG DRUG BRGYA'O, ,DBYU GU GCIG
NYID LA THUN DU BSGRE BA'I RNAM PAR GZHAG

PAS DBYU GU DRUG CUR 'GYUR RO, ,DPAL 'DUS PAR DBYU GU LNGAR BYAS
NAS NYIN MO LA THUN DRUG DANG MTSAN MO LA YANG THUN DRUG RNAMS
SO, ,'DI RNAMS KYIS THUN PHYED DU BYAS NAS NYIN MTSAN GYI NYI SHU
RTZA BZHI'I RIM PA RNAMS YANG DAG PAR BSTAN PA GANG YIN PA DE
RNAMS ZHI BA CAN LA SOGS

PA'I LAS RAB 'BYAMS KYI DBYE BAS KHONG DU CHUD PAR BYA'O, ,RNAL
'BYOR GYI RGYUD DU 'PHO BA'I DBYE BA STON PAR BYED PA RNAM PA SNA
TSOGS PA'I TSAD DU BCOM LDAN 'DAS KYIS BSTAN NO, ,RNAL 'BYOR MA'I
RGYUD KYIS LHAN CIG PA'I RDO RJE BZLAS PA'I SO SO'I BYE BRAG MED
DO, ,PHYI DANG NANG GI DUS TSOD

RNAM PAR GZHAG PA 'DI LAS SLAR YANG DBYU GU DRUG CU RNAMS KYI
PHYED DANG BCAS PA'I DBYU GU BDUN GYIS THUN DU BYAS NAS NYIN
MTSAN GYI THUN BRGYAD DU 'GYUR RO, ,PHYED DANG BCAS PA'I DBYU GU
BDUN GYIS DBUGS SU 'GYUR ZHE NA GANG DU NYIS STONG BDUN BRGYA'O,
,'DI'I CHU SRANG NI GANG DU BZHI KA'O, ,

'DI NYID BRGYAD PO RNAMS KYIS BSGRES PAS GANG DU SUM STONG DRUG
BRGYA'O, ,'DIR NI KHYAD PAR BRJOD PAR BYA STE RTEN CING 'BREL PAR
'BYUNG BA DBYU GU'I RIM PAS GRO BZHIN GYI ZLA BA NAS RGYAL GYI
ZLA BA'I MTHAR THUG PAR LHOR BGROD PA'I 'PHO BAS KUN DU KHYAB
PA'O, ,DES DBYU GU GNYIS BYAS NAS

MTSAN MO'I 'PHEL BA DANG NYIN MO YANG NYAMS PA'O, ,DE'I RJES SU
MCHU'I ZLA BA NAS CHU STOD KYI ZLA BA'I MTHAR THUG PAR BYANG DU
BGROD PA'I 'PHO BAS KUN NAS KHYAB PO, ,DES 'DIR DBYU GU GNYIS SU
BYAS NAS NYIN MO'I 'PHEL BA DANG MTSAN MO YANG NYAMS PAR BLTA BAR
BYA'O, ,'JIG RTEN DU

@177B 'PHO BA GNYIS KYI DBUS SU NI THA SKAR DANG NAG PA'I ZLA BA
GNYIS LA RAB ZHUGS PAS, 'DI RO MNYAM PA NYID KYI DBYU GU GNYIS
KYIS 'GRO BA PA MED CING 'PHEL BA MED DO ZHES SO, ,'DI DAG THAMS
CAD GAL TE YANG DBYU GU'I RIM PAS DON MDOR BSHAD PA'O, ,DE BZHIN
DU YANG NYIN

MTSAN GYIS KHRI PHRAG GNYIS DANG BRGYA PHRAG BCU DRUG GI DBUGS
KYIS BRAL BAR YANG DAG PAR YONGS SU SHAS PA NI PHYI ROL LAS RTOGS
PAR BYA BA MA YIN NO ZHES BSTAN PA'I RNAM PAR GZHAG GO, ,'DIS 'DI
DAG GSUNG BAR 'GYUR TE, SKAR RTZIS PA'I BTANG SNYOMS SU DBYU GU'I
RIM

PAS DUS TSOD YONGS SU SHES BRTEN CING 'BREL PAR 'BYUNG BA DBYU
GU'I RIM PAS DUS TSOD YONGS SU SHES PA'O, ,GANG GNYIS RGYUD KYI
NANG GI DUS TSOD YONGS SU SHES PAS LHAN CIG TZAM YANG MA YIN PA
NI 'GAL BAR 'GYUR BA MA YIN NO, ,GZHAN DU NI RNAM PAR GZHAN DU
GSUNGS

PA; DKYIL 'KHOR DRUG LA LTOS NAS BU GA GCIG TU PHYED DANG BCAS
PA'I 'PHO BA 'BAB STE, DE'I RJES SU 'PHOS NAS BU GA GNYIS PAR
DKYIL 'KHOR DRUG LA LTOS NAS PHYED DANG BCAS PA'I 'PHO BA YANG
NGO ZHES PA NYIN MTSAN KHA SBYOR GYI 'PHO BA RNAM PA BCU DRUG
NYID DU 'GYUR RO ZHES PA 'DI DAG RNAM PAR

BSHAD PA'I RIM PAS NANG DANG PHYI ROL YONGS SU SHES PA MNGON PAR
BGROD PAS YONGS SU NGAL BA'O ZHES PA NI GANG YIN PA 'DI DAG NI
KHA CIG GO, ,DKYIL 'KHOR RE RE KUN DU SPYOD PA LA SLAR YANG THUN
MTSAMS BZHI'I SKAD CIG ,'DUS PA PHYI MAR BSTAN PAR 'DOD NAS RIG
PA'I ZHES BYA BA

LA SOGS PA GSUNGS TE, RIG PA NI GOS DKAR MO'I BYIN ZA'I DKYIL
'KHOR RO ZHES PA'I DON TO, ,'DI'I GO RIMS ZHES PA NI TSUL LO,
,CHO GA 'DI'I NI JI LTA BA BZHIN DU NAN TAN BYED PA DES, THUN
MTSAMS BZHIR NI RAB SBYOR LAS, ,ZHES PA 'DI'I DON NI, SNA'I BU
GAR RLUNG GI DKYIL

'KHOR 'BAB PA DANG BRAL BAR GYUR PA NA, PHYI NAS ME'I DKYIL 'KHOR
RAB TU 'JUG STE 'DI DAG GI DBUS SU PHRA MO'I SKAD CIG LHAG PAR
RTOGS PAS DKYIL 'KHOR BZHI'I THUN MTSAMS BZHI ZHES BRJOD PAR BYA
STE RAB SBYOR LA STE LHAG PAR RTOGS PA LAS SO, ,DE NYID KYI PHYIR
SNGAGS YI GE

@178A *, ,GSUM RLUNG GIS LHAN CIG PA YAN LAG MA NYAMS PA STE
SNGAGS KYI DBYE BA MI BYED PAR BZLAS PAR BYA'O ZHES GNAS SO, ,YIG
GRANGS 'BUM GYI MTSAN NYID CAN, ,ZHES TE GRANGS RNAM PAR RTOG PA
BGRANG BAR BYA'O ZHES PA JI SRID PAR RO, ,PHYI ROL BZLAS PA

ZHES BYA BA LA SOGS PA LA PHYI ROL BZLAS PA NI NGAG GI BZLAS
PA'O, ,SPANG NI YONGS SU SPANG BAR BYA'O, ,RNAL 'BYOR SGOM PA PO
YI NI, ,BAR CHAD CAN NI RDO RJE BZLAS PA SGOM PA PO'I BAR DU GCOD
PA'I RGYUR GYUR PA'O, ,SNGAGS DON BCOM LDAN RDO RJE CAN, ,SNGAGS
DON NI RDO RJE BZLAS

PA'O, ,DES NA RANG NYID BCOM LDAN NO, ,RDO RJE CAN NI RDO RJE
SEMS DPA'I RANG BZHIN NO, ,RDO RJE'I BDAG NYID NI SNGAGS DANG LHA
DAG DBYER MI PHYED PA'I PHYIR RO, ,NI'I SGRA YANG NI SLAR YANG GI
DON LA'O, ,CI LTAR ZLOS NI NGAG GI BZLAS PA SNGAGS TSIG TU BRJOD
PAR MI BYED DE ZHES MNGON PAR

'DOD DO, ,'DI DAG NYID DPE'I SGO NAS SO SOR BSTAN PAR BYA BA'I
PHYIR GLANG PO ZHES BYA BA LA SOGS PA GSUNGS TE, GLANG PO RNYED
PA STE THOB PA'I MDO LA STE SKAD CIG LAS GLANG PO'I RJES NI TSOL
BAR BYED DE GANG GIS GLANG PO CHE RNYED PA DES GLANG PO'I RJES CE
ZHIG TSOL BAR BYED CE NA BDEN TE

TSOL BAR MI BYED DO, ,DE'I PHYIR SNGAGS LUS TE SNGAGS YI GE GSUM
BSKYED CING RDZOGS PA'I SKU NI SNGAGS LUS SO, ,DE NYID KYI PHYIR
NYE BAR DMIGS PAR BSHAD PA'I RDO RJE BZLAS PA DANG LDAN PA'O,
,RANG NYID NI RNAL 'BYOR PA'O, ,MNGON GYUR NAS GZHAN CI ZHIG TSOL
PAR BYED

DE SNGAGS TSIG TU RJOD PAR MI BYED DO ZHES GNAS SO, ,'DIR YANG
NI'I SGRA NI SLAR YANG GI DON LA'O, ,GZHAN YANG ZHES BYA BA LA
SOGS PA LAS MI ZAD PA'I SGRA NI NGES PAS GZUNG BA LA 'JUG GO,
,RDO RJE 'DZIN GANG ZHIG SBYOR GSUM DON DANG LDAN PA'I MI NI SEMS
DPA' GSUM DANG LDAN

PA'I SNGAGS PA RLUNG GI 'JUG PA DANG GNAS PA DANG 'BYUNG BA RNAM
PAR BLTA BAR BYA STE, GUS PA DANG BCAS PAS BAR CHAD MED PAR DUS
YUN RING POR GOMS PA'I SBYOR BAS SO, ,CI ZHIG NI MI STE RDO RJE
'CHANG NYID DU 'GYUR RO, ,SPYAN DRANG ZHES BYA BA LA SOGS PA NI
MDOR BSTAN PA'O; ,

@178B RAB TU 'JUG PAR SPYAN DRANGS TE, ,ZHES BYA BA LA SOGS PAS
RGYAS PAR BSHAD PAS GSAL LO, ,MYUR BA DANG NI RNAM SDUD DANG,
,NGAL BAR BSHAD DANG SNGAGS SBYOR BA, ,ZHES PA NI TSIG GSUM PO
RNAMS SU JI LTAR RIGS PAS YI GE GSUM SBYOR BA BYED PAR BYA'O,
,RNA DRUNG DU

NI ZHES BYA BA LA SOGS PA NAS, DE 'DIR GSANG ZHING DGONGS PA YIS,
,PHRA MO'I SBYOR BA BSHAD PA YIN, ,ZHES PA'I MTHAR THUG PA NI
RTZA BA NYID LAS RTOGS PAR SLA'O, ,BSAM GTAN KHA TON MED MOD KYI,
,ZHES PA LA BSAM GTAN NI RLUNG LA RNAM PAR LTA BAR BYED PAS MNYAM

PAR GZHAG PA'I SEMS SO, ,KHA TON NI TSIG TU BRJOD PA'I BZLAS
PA'O, ,'DI DAG DANG BRAL BA'I 'JIG RTEN NI RANG BZHIN BZLAS PA'I
MTSAN NYID YIN PA NYID KYI PHYIR RO, ,'DIS NI ZHES BYA BA LA SOGS
PA NI BRJOD PA'I RDO RJE BZLAS PA'I RIM PA 'DIS NI CHO GA JI
BZHIN TE, RIM PA

LAS MA 'DAS PAS BSTEN PA STE GOMS PAR BYAS NAS ZHI BA CAN LA SOGS
PA'I LAS RNAMS THAMS CAD RDO RJE BZLAS PA'I SGOM PA POS RDO RJE
BZLAS PA'I TING NGE 'DZIN GYIS BSGRUB PAR BYA'O, ,'DI DAG SLAR
YANG GSAL BAR GSUNGS PA, GNYIS SU MED PA MNYAM PA NYID RNAM PAR
RGYAL

BA RNAL 'BYOR CHEN PO'I RGYUD DU, MNYAM MED SNGAGS NI BZLAS NAS
NI, ,ZHES BYA BA LA SOGS PA STE, GANG DANG MTSUNGS PA YOD PA MA
YIN PA DER 'GYUR BA NI MNYAM MED DO, ,GUS PA DANG BCAS PAS GOMS
PA'I SBYOR BAS MNYAM MED SNGAGS BRTAS NAS SO, ,DE'I TSE CIR
'GYUR ZHE NA,

BRGYA PHRAG BCU DRUG GI RLUNG SEMS LA THIM PAR 'GYUR RO, ,GANG GI
TSE SEMS LA RLUNG THIM PA DE'I TSE SNA'I PHU GAR 'JUG PA LA SOGS
PA'I GO RIMS KYIS DE BZHIN GSHEGS PA LNGA'I BDAG NYID CAN, DKYIL
'KHOR BZHI PO CHES GSAL BAR MTHONG ZHING YANG DAG PAR RTOGS PA
LAS SO ZHES

BSGRUB PAR BYA'O, ,SGRUB PA'I BDAG NYID CAN NI SGOM PA PO RNAL
'BYOR PA DE'I KHAMS GSUM NYID DE LUS DANG NGAG DANG SEMS BRDZUN
PA 'GRUB PAR GDON MI ZA'O ZHES SO, ,DKYIL 'KHOR BZHI PO CHES GSAL
BAR BSTAN PA MNGON PAR BRJOD NAS, DA NI LHAG MA DBUGS KHRI PHRAG
GNYIS

@179A *, ,SEMS LA SLAR YANG THIM PA BSTAN PAR 'DOD NAS, DRUG CES
BYA BA LA SOGS PA GSUNGS TE, SNGAGS YI GE GSUM RLUNG GI RANG
BZHIN KHA DOG LNGA YE SHES LNGA'I BDAG NYID CAN NYID DKYIL 'KHOR
BZHI PO YE SHES GNYIS BRDZUN PA'I RGYUR GYUR PA'O, ,'DI'I

PHYIR YE SHES LAS NI BYUNG BA ZHES PA YANG DAG PAR BYUNG BA'O,
,DBUGS LHAG MA GANG YIN PA DE DAG ZLA BA GCIG GIS KHRI PHRAG
GNYIS BZLAS NAS NI ZHES PA 'BUM PHRAG DRUG TU 'GYUR RO, ,RDO RJE
SEMS DPAR PHYAG BYAS NAS, ,ZHES PA'I DON CI, YI GE GSUM GYI RANG
BZHIN RDO RJE SEMS

DPA' DE MNYES PAR BYAS SHING BSGOM PAR BYAS NA RNAL 'BYOR BA DES
'GRUB 'GYUR TE, LUS DANG NGAG DANG SEMS BRDZUN PA'I RANG BZHIN
THOB PA RDO RJE 'CHANG DANG MTSUNGS PA THOB PAR 'GYUR RO, ,CI LA
ZHE NA ZLA BA NYA LA ZHES PA'I DON TO, ,DE LTAR ZHUGS PA'I RNAL
'BYOR PAS CI BRTUL

ZHUGS LA SOGS PA KUN DU SPYAD PAR BYA'AM 'ON TE MA YIN ZHES DOGS
PA LA DE LA MED CES BYA BA LA SOGS PA STE, TSIG BRJOD PA'I BDAG
NYID CAN GYI SNGAGS MI DGOS SO, ,GZUNGS NI BTZAN THABS KYI SBYOR
BAS RLUNG GI 'KHRUL 'KHOR RO, ,GCIG NAS GCIG TU LDOG PAR 'GYUR, ,

ZHES PA NI GZHAN DANG GZHAN DU YANG BYA BA KHRUS DANG ZA BA LA
SOGS PA YANG MI BYA'O, ,'ON KYANG RDO RJE BZLAS PA NYID LAS 'GRUB
PAR 'GYUR RO ZHES PA'I DON GYIS ZHES BYA BA LA SOGS PA GSUNGS TE,
YAm YIG YONGS SU GYUR PA RLUNG GI DKYIL 'KHOR 'BAB PAR GYUR PA LA
RNAM PAR SHES PA GANG

CUNG ZAD CIG BYA BA ZHI BA CAN LA SOGS PA'I LAS BZHI PO, RA SOGS
GSUM LAS GANG NYID KYIS, ,'GRO BA'I DON LA ZHES PA NI SNGA MA KHO
NA'I DON NO, ,ME ZHES BYA BA LA SOGS PA LA THUN TSOD PHYED KYI
DUS SU NI STE, THUN PHYED KYI DUS SU, LAS NA GNYIG GNAS PA LA,
,ZHES PA

NI RLUNG GI DKYIL 'KHOR 'BAB BZHIN PA LA GTZO BOS LAS GNYIS NYE
BAR BLANGS PA DE LA, GZHAN DKYIL 'KHOR GSUM YANG DAG PAR 'BYUNG
BA LAS KYANG LAS GNYIS SU BYAS NAS YANG DAG PAR 'BYUNG NGO, ,CI
LAS SHE NA PHAL BA DANG GTZO BO'I DNGOS POS GANG DU GCIG YIN PA
DER BZHI

@179B PO ZHES PA'I RIGS PA LAS NGES PA MED DO, ,'BRAS BU GSUNGS
PA, MCHOD PA BRTZON PAS ZHES BYA BA LA SOGS PA NAS, RNAM PAR MI
RTOG GCIG BLO LDAN, ,ZHES PA'I MTHAR THUG PA NI RTZA BA NYID LAS
KHONG DU CHUD PAR SLA'O, ,GSUNG GI RDO RJE'I ZHES SOGS NI GSUNG
GI RDO RJE RLUNG

GI SGRUB PA LA RNAM PAR LTA BAR BYED PA BYAS NAS, YE SHES GSUM
GYI DBYE BA YIS, ,ZHES PA NI 'DI'I DON NGES PAR BSHAD PAR BYA
STE, SNA'I BU GA'I RLUNG BRTAGS LA YI GE GSUM RLUNG DANG LDAN PA
THUGS RDO RJE MNGON SUM DU BYED PA'I THABS RDO RJE BZLAS PA RGYUR
GYUR PA'I 'JUG

PA DANG GNAS PA DANG LDAN PA'I MTSAN NYID YE SHES GSUM GYI RAB TU
DBYE BAS, SEMS TZAM LA NI NGES SBYAR BYA, ,ZHES PA NI TZAM GYI
SGRA NI NGES PAS GZUNG BA LA STE LHAG BA MED PAR SBYAR BAR BYA'O,
,YANG NA SEMS TZAM DU THIM PAR 'GYUR RO, ,'DIS SEMS BRTAN PA NYID
DU GYUR

BA LA SGOM PA PO DAG LA DMIGS PA DANG SEMS LA DMIGS PA YANG THOB
PAR BYED DO, ,'DIS 'DI SKAD DU GSUNG BAR 'GYUR TE, SEMS LA DMIGS
PA YONGS SU THOB NAS SA BRGYAD PA'I DBANG PHYUG TU 'GYUR RO,
,DGONGS PA BLA NA MED PAR GSUNGS PA YANG, DANG PO LAS

KYI SBYOR BA YIS, ,SA BRGYAD PA NI THOB PAR 'GYUR, ,ZHES SO, ,DE
NAS DANG POR RDO RJE BZLAS PA SGOM PA PO RNAMS KYIS 'DI NYID MAN
NGAG YIN PAS KYANG 'DIR BRIS PA'O, ,SLOB MA NGES PAR RTOGS PAR
BYED PA GSUNGS PA, BLA MA LA BRNYAS SGYU CAN ZHES BYA BA SOGS PA
LA

SNGAGS KYIS RLOM PA NI NGAG GI BZLAS PA 'CHAL BA NYID YIN PA'I
PHYIR RO, ,'DZIN PA NI RDO RJE BZLAS PA'I MAN NGAG GIS RJES SU
'DZIN PA'O, ,TSIG GZHAN THAMS CAD GO SLA'O, ,RI DBANG ZHES BYA BA
LA SOGS PA NI BLA MA'I DRIN GYIS PHAN PA'I LUNG THOB NA, DE GROL
BAR MI 'GYUR BA LAS CI LUNG

THOB PA TZAM GYIS GROL BA SANGS RGYAS SU 'GYUR NA NGAN SONG GI
'GRO BA RNAMS SU MI 'GRO BAR LTA SMOS KYANG CI DGOS, 'DIS MA GROL
BA YANG GROL LO ZHES MNGON PAR BRJOD PAR BYA'O ZHES PA RDO RJE
BZLAS PA'I DON MDOR BSHAD PA RNAL 'BYOR PA'I YID 'PHROG PA RDZOGS
SO,, ,,

@180A *, ,MDOR BYAS KYI RIM PA DANG RDO RJE BZLAS PA'I RIM PA
YANG YE SHES GSUM BRDZUN PA NYID DU SO SO SO SOR BSTAN NAS, DA NI
DE DANG THA MI DAD PA'I SKU SO SOR BSTAN PAR 'DOD PAS GSUNGS PA,
RDO RJE CHE LA PHYAG 'TSAL NAS, ,ZHES BYA BA LA SOGS PA GSUNGS
TE,

CHEN PO YANG 'DI YIN LA RDO RJE YANG NGO ZHES PAS RDO RJE CHEN PO
STE RDO RJE CHEN PO STONG PA CHEN PO'I NGO BO DE LA PHYAG 'TSAL
LO ZHES SPREL LO, ,DE NYID KYI PHYIR RDO RJE SEMS DPA' LA SOGS
GTZO STE, RDO RJE STONG PA NYID DE LA SEMS SHING MNGON PAR 'DOD
PA GANG YIN PA NI SEMS DPA' DE NYID STONG

PA CHEN PO'I RANG BZHIN NO, ,SOGS KYI SGRAS MI BSKYOD PA LA SOGS
PA GZUNG NGO, ,'DI RNAMS KYI PHAR GYUR PA NYID KYIS GTZO BO'O,
,BDAG BYIN BRLAB PA'I RIM PAR 'DI, ,SO SOR BSTAN PA NI BRDZUN
PA'I LUS DANG NGAG DANG SEMS RNAMS NI BDAG GI SGRAS MNGON PAR

BRJOD PAR BYA'O, ,DE RNAMS KYIS BYIN GYIS BRLABS PA NI PHAN TSUN
THA DAD PA'I DNGOS POS MI DMIGS PAR BDE BA'I RNAM PA RDZOGS PAR
BYED PA'O, ,RIM PA GANG GIS BDAG BYIN GYIS BRLAB PA DE'I, 'ANG GI
SGRAS NI RKANG BA RDZOGS BAR BYED PA'O, ,BDAG GIS NI KLU SGRUB

KYIS SO, ,BSHAD PAR BYA NI BSTAN PAR BYA BA'O, ,BRTZE BAS NI CHOS
LA DMIGS PA'I SNYING RJES SO, ,DANG PO RE ZHIG BSKYED PA'I RIM
PA'I RJES SU 'BRANGS NAS ZHES PA LA SOGS PA NI THAMS CAD KYI DANG
POR RO, ,DBANG BSKUR BA YANG DAG PAR THOB CING NI SLOB DPON DU
DBANG BSKUR

BA LA SOGS PAS CHO GA'I RIM PA JI LTA BA BZHIN DU MNGON PAR DBANG
BSKUR BA'O, ,RGYUD RNAM PA BZHI'I DGONGS PA SHES PA NI BYA BA
DANG SPYOD PA DANG RNAL 'BYOR DANG, RNAL 'BYOR MA'I RGYUD SHES
BA'O, ,THOB PA ZHES BYA BA LA SOGS PA NI RDO RJE BZLAS PA'I RIM
PAS LUS DANG NGAG DANG

SEMS RNAM PAR DAG PA THOB PA'O, ,DE NYID KYI PHYIR THOS PA 'DZIN
PA'O, ,THOS PA 'DZIN PA NYID KYIS RIN PO CHE'I GANG ZAG TU GZUNG
NGO, ,BDEN PA GNYIS LA LHAG PAR MOS, ,ZHES PA NI KUN RDZOB KYI
BDEN PA DANG DON DAM GYI BDEN PA GNYIS LA LHAG BAR MOS PA'O, ,RDO
RJE SLOB DPON YANG

@180B DAG PAR MNYES PAR BYAS NAS ZHES BYA BA LA SOGS PA LA 'DI'I
DON 'DI YIN TE, 'DIR BSHAD PAS BDAG BYIN GYIS BRLAB PA'I RIM PA'I
MAN NGAG SNGON THOS PA DE NI SLOB MA LA BSHAD PAS DE LHAG PAR
RTOGS PAR 'DOD PA'I RDO RJE SLOB DPON YANG DAG PAR MNYES PAR BYAS
NAS

ZHES SPREL LO, ,DE'I 'OG TU ZHES PA NI BSNYEN BKUR BA DE LA YANG
DAG PAR MNYES PAR BYAS PA LAS BLA MA YANG DAG PAR DGA' BAR 'GYUR
RO, ,BLA MA LA RAB TU DAD PA DANG YANG DAG MGU BA'I CHED DU ZHES
PA'O, ,SLAR YANG 'DOD PA LNGA LA NYE BAR LONGS SPYOD PAS 'KHOR
LO'I DBUS SU BLA MA

LA MNGON PAR DANG BAR BYA'O ZHES GSUNGS PA, TSOGS KYI MCHOD PA
CHEN PO ZHES BYA BA LA SOGS PA'I GZHUNG GIS SO, ,DE'I BAR MA CHAD
PAR ZHES BYA BA LA SOGS PA NI 'DOD PA LNGA LA NYE PAR LONGS SPYOD
PA'I BAR MA CHAD PAR RO, ,BLA MA'I ZHAL SNGA NAS NI BLA MA BRGYUD
PA'I ZHAL SNGA NAS

GSUNGS PA LAS BLA MAS THOB PA RAB TU THOB PA'I BDAG BYIN GYIS
BRLAB PA'I MAN NGAG DE SLOB MA'I CHED DU BSTAN PAR BYA'O, ,DE LTA
MOD KYI RIM PA CIS SHE NA, DE'I 'OG TU ZHES BYA BA LA SOGS PA LA
PHRENG BA DANG CHU LA SOGS PA 'DI RNAMS DANG BCAS PA'I GSANG BA'I
DBANG BSKUNG BA'I

MTHAR THUG PA THOS PA'I PHYI NAS 'DI'I DBANG BSKUR BA GNYIS PA
'CHAD BZHIN PA'I SHES RAB KYI DBANG BSKUR BA YANG RDO RJE NOR BUR
DE KHO NA NYID SO SOR BSTAN PAR BYA'O, ,RDO RJE SLOB DPON CI LAS
SHE NA DBANG BSKUR NAS DE NYID SO SOR BSTAN PAR BYA'O ZHES PA'I
GSUNGS LAS SO ZHES

YONGS SU BSHAD PA 'DI YANG 'DI NYID KYIS 'CHAD BZHIN PA'I MNGON
PAR BYANG CHUB PA'I RIM PAS RJES SU 'JUG PAS RJES SU RTOGS PAR
BYA'O, ,SO SOR STEN PAR BYED PA NI LAS KYI PHYAG RGYA KHO NA
LA'O, ,DGONGS PA BLA NA MED PAR GSUNGS PA YANG, SGYU MA RNAMS NI
THAMS CAD

KYI'ANG, ,BUD MED SGYU MA NYID KHYAD 'PHAGS, ,YE SHES GSUM GYI
RAB DBYE 'DI, ,'DI NYID LA NI GSAL BAR MTSON, ,ZHES SO, ,DE'I
PHYIR SLOB DPON GYI DBANG BSKUR BA SNOS PAS YE SHES BSTAN TO,
,'DI NI SNANG BA'I YE SHES KYI GNYEN PO'O, ,GSANG BA'I DBANG
BSKUR BA

@181A *, ,SMOS PAS YE SHES SO, ,'DI NI SNANG BA MCHED PA'I GNYEN
PO'I ZHES SO, ,MTHAR GYIS MTSAN MOR YE SHES GNYIS SO SOR RTOGS
NAS BDAG BYIN GYIS BRLAB PA'I MAN NGAG KYANG 'DIR SO SOR BSTAN
PAR BYA'O ZHES BYAS NAS SHES RAB KYI DBANG BSKUR BA

SBYOR BA MA YIN NAM CI LTAR DBANG BSKUR BA GNYIS DANG 'DI DAG GI
DE KHO NA NYID KYANG STON PAR BYED CE NA BDEN TE MTHAR GYIS DANG
BRAL BAS DE YANG SO SOR BSTAN PAR MI NUS SO ZHES, DE'I 'OG TU
GSUNGS PA, SHES RAB YE SHES MNGON BRJOD BYA, ,BDAG BYIN BRLAB
PA'I MTSAN

NYID DO, ,SO SOR STON PAR GYUR PA NI, ,BLA MA SLOB MA'I CHED
DU'O, ,'DI'I DON SO SOR 'DI RNAMS KYIS ZHES SO, ,'DI RNAMS KYIS
'CHAD BZHIN PA'I KHONG STONG MED CES BYA BA LA SOGS PA NAS, SNA
TSOGS MIN LA SNYOMS 'JUG LA, ,DMIGS 'JUG LA, DMIGS

MED KHYOD LA PHYAG 'TSAL LO, ,ZHES PA'I MTHAR THUG PA'I BSTOD PA
RNAMS KYIS BLA MA LA YE SHES GSUM THA MI DAD PA'I RANG BZHIN DU
BSTOD PAR BYA'O, ,KHONG STONG MED CES BYA BA LA SOGS PA NI, KHYOD
KYI SKU LA KHONG STONG YOD PA MA YIN PA'O, ,NAM MKHA' LA NI 'JA'
TSON

LTAR, ,ZHES PA NI 'OD ZER LNGA'I KHA DOG DANG LDAN PA NYID KYI
DPE'O, ,SNYUN MED CES BYA BA LA SOGS PA LA SNYUN NI NAD DO, ,MI
GTZANG MED CES PA LA SOGS PA NI GO SLA'O, ,CHU ZLA BZHIN DU GZUNG
DU MED, ,CES BYA BA LA SOGS PA NI RNAM PAR BSKYOD PA DANG BCAS PA
NYID KYI PHYIR MI

BDEN PA'I NGO BO'O, ,MNGON SUM TSAD MA'I SPYOD YUL YIN PA'I PHYIR
BRDZUN PA NYID MA YIN NO, ,'DIS NI CHU ZLA BZHIN DU GZUNG BAR
BYA'O, ,DE BZHIN DU CHOS RNAMS KUN LA'ANG NGES PA MED NI CHOS
THAMS CAD KYI RANG BZHIN ZHES PA'I DON TO, ,NGA RGYAL MI MNGA'
RMONGS MI MNGA'O, ,ZHES

PA'I DON NI KHONG DU CHUD PAR SLA'O, ,DE NYID KYI PHYIR SNANG BA
GNYIS KYI RNAM PAR RTOG PA SPANG PA'I PHYIR, ,DMIGS MED KHYOD LA
PHYAG 'TSAL BAR BYED PAR GYUR CIG GO, ,RIM PA 'DI NYID KYIS DMIGS
PA MED PA'I TSIG GIS BSHAD PAR BYA BZHIN PA'I TSIGS SU

@181B BCAD PA RNAMS LA YANG MKHAS PAS RTOGS PAR BYA'O, ,RTAG TU
ZHES BYA BA LA SOGS PA NI GO SLA'O, ,RNAM 'PHRUL BYED CES PA NI
SPROS PA'I RNAM PAR RTOG PA SNA TSOGS PA NYID NGES PAR SPANGS PA
DE LA SNYOMS PAR ZHUGS PA'O, ,DE LTAR ZHES BYA BA LA SOGS PA LA
DE LTAR RDO RJE SLOB

DPON YANG DAG PA'I YON TAN GYIS TE YANG DAG PA JI LTA BA BZHIN
GYI YON TAN GYIS BSTOD NAS, SNYAD PA'I DON DU BSHAD PAR BYA BZHIN
PA'I TSIGS SU BCAD PA 'DIS GSOL BA GDAB PAR BYA'O, ,KUN MKHYEN YE
SHES PHUNG PO CAN, ,ZHES BYA BA LA SOGS PA LA PHUNG PO NI TSOGS

PA'O, ,SRID PA'I 'KHOR LO ZHES PA NI SRID PA NYID 'KHOR LO STE,
CI LTAR 'GRO BA LNGA RNAMS SU 'KHOR LO'I TSUL GYIS 'KHOR BA'I
PHYIR RO, ,DE RNAMS PAR SPYON PA'O, ,DE RING BSHAD PA'I RIN CHEN
GYIS NI DE RING NI NYI MA 'DI LA STE DANG NGO, ,BSHAD PA'I RIN
CHEN GYIS NI KUN RDZOB KYI

BDEN PA BSHAD PA'I RIN CHEN GYIS BKA' DRIN MDZOD CIG ,BDAG LA NI
BDAG GI'O, ,GTZO DE NI KHYAB BDAG GO, ,KHYOD ZHABS ZHES BYA BA LA
SOGS PA NI GO SLA'O, ,DE LTAR ZHES BYA BA LA SOGS PA LA DE LTAR
SLOB MA'I TSIG DE THOS NAS CI 'GYUR ZHE NA, YANG DAG PAR GSOL BA

'DEBS PA'O, ,'JIGS MED GSOL 'DEBS PA NI GTZO BO MTHAR THUG PA
LA'O, ,SNYING RJE ZHES PA NI KHONG DU CHUD PAR SLA'O, ,DE LAS
BDAG BYIN BRLAB PA BRTZAM, ,ZHES PA NI, BDAG LA BYIN GYIS BRLAB
PA BSHAD PAR 'DOD PAS BLA MAS RIM PA NYE BAR BYA'O, ,

BDAG BYIN BRLAB PA ZHES BYA BA LA SOGS PA LA KUN RDZOB BDEN PA
BSTAN PA NI STE, DE CI LTA ZHE NA, SHING DANG RI DANG CHU BO DANG
RGYA MTSO LA SOGS PA DNGOS PO'I GRONG KHYER NI KUN RDZOB BO, ,'DI
DANG 'BRAL BAS BDEN PA KHONG DU CHUD PAR MI 'GYUR BA NYID DO, ,DE
BZHIN DU SLOB DPON

ZLA BA GRAGS PA'I ZHABS KYIS KUN RDZOB KYI BDEN PA NYAMS PAS 'JIG
RTEN PA'I DNGOS GRUB MED DO ZHES BSHAD DO, ,BDEN PA BSTAN PA 'DI
NI YE SHES GSUM PO THA DAD PA LAS 'DAS PA'I YE SHES KYI RANG
BZHIN GYI LUS BSTAN PA'I BLA MA'I ZHABS ZHES BYA BA LA SOGS PA NI
GO

@182A *, ,SLA'O, ,GANG GIS ZHES BYA BA LA SOGS PA LA SGRUB PA PO
GANG GIS BLA LAS DNGOS SU BDAG BYIN GYIS BRLAB PA'I RIM PA'I MAN
NGAG GNYUG MA'I LUS SU GNAS PA RNYED PAR MI 'GYUR TE THOB PAR MI
'GYUR BA'O, ,MDO SDE RGYUD DANG RTOG PA LA STE CHOS

KYI PHUNG PO STONG PHRAG BRGYAD CU RTZA BZHI RNAMS SU RNAL 'BYOR
PA DE'I NGAL BA NI DUB PA ZHES PA'I RNAM GRANGS TE, DON DE 'BRAS
BU MED PA'AM PHYIN CI LOG TU 'GYUR RO, ,LHA MO BZHIS YONGS SU
ZHUS PA RNAL 'BYOR CHEN PO'I RGYUD DU GSUNGS PA YANG, THUB PA
CHEN PO'I CHOS

PHUNG PO, ,STONG PHRAG BRGYAD CU RTZA BZHI YI, ,DE NYID MI SHES
GANG YIN NA'O, ,DE RNAMS KUN KYANG 'BRAS BU MED, ,CES SO, ,BDAG
BYIN BRLAB PA'I RIM PA ZHES BYA BA LA SOGS PA NI SHES RAB KYIS
DBANG BSKUR BA RNAMS SO SOR BSTAN PA GANG YIN PA NI STONG PA CHEN

PO'I YE SHES GANG YIN PA DE SLOB MAS BSHAD PA THOS PA'I SGO NAS
KYANG RDO RJE BLA MA LAS, BDAG LA BYIN GYIS BRLAB PA'I RIM PA
THOB PA STE RNYED NAS SANGS RGYAS KUN RANG BZHIN TE SANGS RGYAS
THAMS CAD KYI RANG BZHIN DU 'GYUR RO, ,DE NYID KYI PHYIR MNGA'
BDAG GO STE 'GRO BA GSUM

PO YI'O, ,TSE 'DI NYID LA NI SKYE BA 'DI NYID LA SANGS RGYAS NYID
THE TSOM MED PAR JI LTAR 'GYUR DE BZHIN DU RAB TU RTOGS PAR BYA
BA'I PHYIR ZHES PAS THOB PAR BYA'O, ,BDAG BYIN BRLAB PA'I TING
'DZIN DANG, ,DE BZHIN 'OD GSAL BA'I GNAS PA'I ZHES BYA BA LA SOGS
PA LA DANG

GI SGRA NI RKANG PA RDZOGS PAR BYED PA LA'O, ,JI LTAR KUN RDZOB
KYI BDEN PA'I GNAS DE BZHIN DU DON DAM PA'I BDEN PAS GNAS SO ZHES
BDEN PA GNYIS SU RNAL 'BYOR PA 'JIG RTEN PA RNAMS LA BSTAN PA YIN
NO, ,'DIS NI GSUNGS PA'I BDEN PA GNYIS PO LUGS DANG MTHUN

PA DANG LUGS DANG MI MTHUN PAS RGYU DANG 'BRAS BU'I DNGOS POR RAB
TU BSTAN PAR 'DOD PAS RGYU DANG 'BRAS BU'I KHYAD PAR LAS ZHES
GSUNGS TE KUN RDZOB KYI BDEN PA'I 'BRAS BU'O, ,'OD GSAL BA 'DI
DAG DE SRID DU MNGON PAR BRJOD PAR BYA'O, ,BDAG BYIN BRLAB PA'I
RIM GYIS

@182B NI; ,'OD GSAL BA NI THOB PAR BYA, ,DE BAS RDO RJE BLA MA
YIS, ,SNGON DU BDAG BYIN BRLAB PAR 'GYUR BA BSTAN PAR BYA STE
BSHAD PAR BYA ZHES PA RIM PA 'DI NYID KYIS SO SO'I SKYE BO RNAMS
KYI YANG SA LA SOGS PA'I SGO NAS RGYU DANG 'BRAS BU'I DNGOS PO
BSTAN PAR 'DOD NAS

GSUNGS PA, SA YI KHAMS NI CHU LA THIM, ,CHU NI ME LA THIM PA STE,
,ME YANG PHRA MO'I KHAMS LA YANG, ,RLUNG NI SEMS LA RNAM PAR
THIM, ,SEMS KYANG SEMS BYUNG LA THIM BYA, ,SEMS LAS BYUNG NI MA
RIG LA'O, ,DE YANG 'OD GSAL BAR 'GRO'O, ,SRID PA GSUM PO

'DIR 'GAG GO, ,DE BZHIN DU 'DI DAG LUGS DANG MI MTHUN PAS STONG
PA BZHIS RGYU DANG 'BRAS BU'I DNGOS PO'O, ,DE YANG BSHAD PAR BYA
BZHIN PA, RANG DBANG MED CES BYA BA LA SOGS PA STE, RANG DBANG
MED PA NI RGYU DANG RKYEN LA RAG LAS PA'O, ,'GRO KUN NI SO SO
SKYE

BO'I SEMS LAS GZHAN PA'I DNGOS PO MED PA STONG PA CHEN PO'I 'BRAS
BU'I NGO BO'O, ,DE'I RGYU NI 'OD GSAL BA'O, ,'OD GSAL BA CIR
'GYUR BA ZHE NA, THAMS CAD STONG PA'I MTSAN NYID DO, ,BDAG BYIN
GYIS BRLAB PA 'BRAS BU'I NGO BO'I RGYU CI LTAR 'OD GSAL YIN, 'OD
GSAL LAS NI STONG CHEN TE,,

DE LAS KYANG NI THABS 'BYUNG NGO, ,DE LAS SHES RAB SKYE BAR BYED,
,DE LAS RLUNG NI YANG DAG 'BYUNG, ,RLUNG LAS ME NI YANG DAG
'BYUNG, ,ME LAS CHU NI YANG DAG 'BYUNG, ,CHU LAS KYANG NI SA
SKYE'O, ,'DI NI SEMS CAN RNAMS 'BYUNG BA'O, ,'KHOR BAR 'GYUR BA
MA YIN

NO; ,ZHES GNAS PA MA YIN NAM, DE BZHIN DU 'PHAGS PA LHA'I ZHABS
KYIS KYANG, SA LA SOGS PA BZHI PO DANG, ,DE BZHIN STONG PA BZHI
PO STE, ,TSIG DON BRGYAD PO SKYE BA DANG, ,'JIG PA'I RGYUR NI
RNAM SHES BYA, ,ZHES SO, ,'DIR NI 'DI SKAD DAG GSUNG BAR 'GYUR

TE; SO SO'I SKYE BO DANG SGYU MA LTA BU'I RNAL 'BYOR PA DAG GI
KHYAD PAR CI YIN ZHES MI SHES TE KHYAD PAR RO, ,RNAL 'BYOR PA
RNAMS KYI SO SO SKYE BO RNAMS LA GANG GI PHYIR DE RNAMS SGYU MA'I
RNAM PA BZHIN, DE RNAMS SU NYE BAR DMIGS PA DANG LDAN PA'I DNGOS
PO RNAMS LA BDEN

@183A *, ,PA NYID DU MNGON PAR ZHEN PA MED PA 'DI NI RNAMS LA
GYIS PA'I SKYE BO BZHIN DU BDEN PA NYID KYIS MNGON PAR ZHEN PA
GANG YIN PA DE RNAMS NI PHYIN CI LOG TU MNGON PAR ZHEN PA'I PHYIR
BYIS PAR BRJOD PAR BYA'O, ,GNAS GZHAN DU GSUNGS PA YANG,

'DI LAS BSAL BYA CI YANG MED, ,GZHAG PAR BYA BA CUNG ZAD MED,
,YANG DAG NYID LA YANG DAG BLTA, ,YANG DAG MTHONG NA RNAM PAR
GROL, ,ZHES SO, ,LUGS DANG MTHUN PA DANG LUGS DANG MI MTHUN PAS
RGYU DANG 'BRAS BU'I DNGOS POR MTSUNGS PA NYID DO, ,DE BZHIN

DU YANG BAG CHAGS DANG BCAS PA BAG CHAGS MED PA THOB NAS RANG GI
RTOG PAS 'DRI PAR BYED PA SO SO'I SKYE BO'O, ,'DI NYID SLAR YANG
BSTAN PAR BYA BA'I PHYIR, GANG GIS ZHES BYA BA LA SOGS PA GSUNGS
TE, SGYU MA LTA BU'I TING 'DZIN YONGS SU MI SHES PA'I SEMS GANG

GIS BYIS PA RNAMS DNGOS PO RNAMS SU MNGON PAR ZHEN PAS BCINGS PAR
GYUR PA'O, ,GANG DU ZHE NA 'KHOR BA STE KUN DU 'KHOR BAR BYED PAS
NA 'KHOR BA STE 'GRO BA NAS 'GRO BA GZHAN DU ZHES PA JI SRID PAR
RO, ,SGYU MA LTA BU'I TING NGE 'DZIN GYIS DNGOS PO'I RANG BZHIN

YONGS SU SHES PA'I SEMS DES RNAL 'BYOR PA BDE GSHEGS GNAS SU 'GRO
BAR 'GYUR RO, ,DE LTA BU'I KHYAD PAR DU 'PHAGS PA'I, SEMS 'DI
GANG YANG SKYE BA MED, ,'CHI BA'ANG YANG DAG YOD MA YIN, ,ZHES
BYA BA LA SOGS PA GO 'PHANG GNYIS RDZOGS PA'I RNAL

'BYOR PA'I SEMS LA LTOS NAS GSUNGS SO, ,SEMS KYI NGO BO RNAM GNAS
PAR, ,'KHOR BA NYID KYIS SHES PAR BYA, ,ZHES BYA BA LA SOGS PA NI
MA RDZOGS PA'I RNAL 'BYOR PA'I SEMS LA LTOS PA'I TSIG GO, ,'DI
DAG GO 'PHANG GNYIS GNYIS BSTAN PA DE TSIGS SU

BCAD PA GNYIS KYIS RNAM PAR GSAL BAR BSTAN PA'I PHYIR RLUNG GI
SBYOR BA ZHES BYA BA LA SOGS PA GSUNGS TE, RDO RJE BZLAS PA'I
RGYU DANG BRAL BAS SEMS KYI BSTAN PA NYID KYI RANG BZHIN GZUNG DU
MED DE THOB PAR BYAR MED DO, ,'ON KYANG SBYOR BA NYID LAS BDAG
BYIN GYIS

@183B BRLABS PA'I 'BRAS BU RNAL 'BYOR PAS THOB BO, ,'DI YE SHES
GSUM THA MI DAD PA STONG PA CHEN PO'I NGO BO MNGON PAR BRJOD DO,
,SEMS LAS ZHES PA NI SGYU MA LTA BU'I TING NGE 'DZIN LA YONGS SU
'DRIS PA MA YIN PA LAS RLUNG DANG RNAM PAR SHES PA YANG DAG PAR
SBYOR BA LAS 'DOD

CHAGS DANG 'DOD CHAGS BRAL BA LA SOGS PA'I MTSAN NYID MI DGE BA'I
RANG BZHIN RNAMS YANG DAG PAR 'BYUNG BAR 'GYUR RO, ,CI LAS SHE NA
RANG BZHIN RGYUR GYUR PA LA STE DE'I RANG BZHIN DE LAS DANG SKYE
BA KUN DU 'BYUNG NGO, ,RIGS PA 'DIS DNGOS PO'I RANG BZHIN MA SHES
NAS SO SO'I

SKYE BO'I SEMS SKYE BA YONGS SU 'DZIN PAR BYED DO, ,DE BZHIN DU
YANG RGYUD DU GSUNGS PA, DGE BA BCU YI LAS KYI LAM, ,BYED PA YE
SHES SPANGS PA RNAMS, ,ZHES SO, ,'DI'I DON BSHAD PA SPYOD BSDUS
MDZAD PAS, DE BZHIN DU SEMS CAN RNAMS DGE BA'I BSHES GNYEN DANG

BRAL BA RANG GI SEMS KYIS YANG DAG PA JI LTA BA BZHIN DU YONGS SU
SHES PA KHONG DU MA CHUD NAS, NGAR 'DZIN PA DANG, NGA YIR 'DZIN
PA, GSOB GSOG STONG PA LA DGE BA DANG MI DGE BA LA SOGS PAR
BRTAGS NAS THOG MA MED PA'I 'KHOR BAR SDUG BSNGAL NYAMS SU MYONG

BAR 'GYUR RO ZHES SO, ,DE NYID CES BYA BA LA SOGS PA LA, SGYU MA
LTA BU'I SEMS GANG YIN PA DE RNAM SHES GSUM YID KYIS THA DAD CES
PA NI, SNANG BA GNYIS LAS SKYES PA SNANG BA MCHED PA GNYIS DANG
BRAL BA NYID SNANG BA NYE BAR THOB PA'O, ,LHA'I RNAM PA SNGAR SO
SOR

BSTAN PA KHYAD PAR GYIS DGA' BA'I DGA' BAS DBANG BSKUR BA'I MTSAN
NYID DO, ,BDE BA CHEN PO'I NGO BO RNAL 'BYOR PAS 'BYUNG STE
BSKYED PAR BYA'O, ,DE BAS NA ZHES BYA BA LA SOGS PA NI, DE BAS
'DI LTAR 'GRO BA KUN NI SEMS CAN GYI 'JIG RTEN DANG SNOD KYI 'JIG
RTEN DANG BCAS

PA'I KHAMS GSUM PA SGYU MA LTA BUR 'DIR BSHAD PAR BYA'O, ,SGYU MA
LTA BU'I TING 'DZIN GNAS TE SGOM PA PO THAMS CAD DE BRJOD PA'I
KHAMS GSUM PA GANG YIN PA DE DANG 'DRA BA STE SGYU MA LTA BU DANG
MTSUNGS PAR MTHONG NGO, ,DGONGS PA BLA NA MED PAR GSUNGS PA YANG,
SNANG

@184A *, ,BA GSUM PO MTHONG BA DANG, ,SA BCU LA NI RAB TU GNAS,
,ZHES SO, ,GZUGS DANG TSOR BA NYID DANG NI, ,ZHES BYA BA LA SOGS
PA LA GZUGS NI NANG DANG PHYI ROL NYID THA DAD PA MIN PAR THAMS
CAD SGYU MA NYID GZHAN MIN ZHES PA'I MTHAR THUG PA SNGAR

BSHAD PA NYID KYIS GSAL LO, ,SO SOR BSTAN PA'I SGYU MA'I LUS CI
LTAR MTSON PAR BYA ZHE NA, 'DI NI DON SLAR YANG GSUNGS PA ME LONG
GZUGS BRNYAN LA SOGS PA'I DPES SNGAGS PAS SGYU MA'I LUS NI MTSON
PAR BYA'O, ,KHA DOG RNAMS NI 'JA' NYID DE DKAR PO LA SOGS PA'I

'OD ZER DANG LDAN PA NYID KYIS SO, ,KHYAB PA CHU YI ZLA BAS SO NI
JI LTAR RI BONG CAN GCIG NYID CHU DANG BCAS PA'I SNOD SNA TSOGS
SU MTHONG NGO, ,DE BZHIN DU SGYU MA'I LUS KYIS KHYAB PA NYID DO,
,GANG DU ME LONG DRI MA MED PA LA STE DRI MA DANG BRAL BA LA SOGS
PA NI RTOGS PAR SLA'O, ,RDO RJE SEMS DPA'

LEGS BRIS PA, ,ZHES BYA BA NI RDO RJE SEMS DPA' KHYAD PAR CI YIN
PA LEGS BRIS PA STE MDZES PAR BRIS PA'O, ,CI LTAR ZHE NA DPER NA
RAS LA RI MO'I THA DAD PA'I DNGOS PO LAS RNAM PA GCIG TU SHES PA
SKYE'O, ,DE BZHIN DU RDO RJE SEMS DPA' LEGS BRIS PA ZHES SO, ,DE
YANG CI LTAR

GYUR PA ZHE NA RNAM PA KUN GYI MCHOG LDAN PA ZHES BYA BA LA SOGS
PA RGYAS PAR RO, ,'DI DAG GI NGO BO NI GAL TE YANG CHES BSAL BAR
'PHAGS PAS BRIS PA DE BZHIN DU YANG BLO ZHAN PA DAG GIS MTHA' DAG
BDAG BYIN GYIS BRLAB PA'I MAN NGAG BSDUS PA'I DON DU MNGON PAR
BRJOD PAR BYA'O, ,'DIR

SMRAS PA, PADMA DKAR PO DANG ZLA BA'I STAN LA DE'I STENG DU SKU
MDOG DKAR PO PHYAG GNYIS PA ZHAL GCIG PA SEMS DPA'I SKYIL KRUNG
CAN, DBU LA RAL PAS BRGYAN PA'I TING NGE 'DZIN GYI PHYAG RGYAS
GNAS PA, PHYAG GI YAL 'DAB KYIS RDO RJE DBYINGS PHYUG MAL 'KHYUD
PA'O, ,YANG NA RDO RJE

GSUM DANG BRAL BAR 'GYUR RO, ,BDAG BYIN GYIS BRLAB PA'I NGO BO
DBANG PO'I GZHU LTA BU'I NGO BO 'OD ZER LNGA'I RANG BZHIN BRDZUN
PA'I BAG CHAGS DANG LDAN PA'I YID LAS BYUNG BA'I LUS GSAL BA,
GSUM PA SHES RAB YE SHES KYI DBANG BSKUR BA SO SOR RTOGS PA RNAM
PAR NYED PA'I SKAD CIG

@184B MAR THOB PA'O, ,SNANG BA NYE BAR THOB PA'I NGO BO RNAL
'BYOR PA RAB RNAMS LA SKAD CIG GIS RNAM PA'I SBYOR BAS SO SOR
RANG GIS RIG PAR BYA BA STONG PA CHEN PO'I YE SHES SANGS RGYAS
RNAMS KYI LONGS SPYOD RDZOGS PA'I SKU MTSAN BZANG PO SUM CU RTZA
GNYIS 'CHANG BA DPE BYAD BZANG PO BRGYAD

CUS RNAM PAR MDZES PA'I LUS RDO RJE BLA MAS BSTAN PAR BYA'O,
,GANG DU NA ME LONG DU'O, ,CI'I CHED DU NA SLOB MA BZANG PO'I
CHED DU'O, ,'DI NYID KYIS BDAG BYIN GYIS BRLAB PA MNGON PAR BRJOD
PA'I MTSAN NYID DE BRJOD PAR BYA'O, ,'PHAGS PA LHA'I ZHABS KYIS
GSUNGS PA YANG,

JI LTAR ME LONG GZUGS BRNYAN CHA SHAS MTHA' DAG DANG, ,LDAN PA'I
GZUGS NI CHES GSAL RNAM PAR SNANG BAR BYED, ,DE BZHIN RDO RJE
'CHANG GI SKU NI BRTAGS PA NYID, ,DPE BYAD BRGYAD CU DANG NI
MTSAN LA SOGS PA RNAMS, ,ZHES SO, ,'DI NYID GANG ZHES BYA BA LA
SOGS PA NI, NGES

PAR MTSON NI SGYU MA YANG DAG PAR MTSON PAR BYA BA STE SGYU MA
LAS BYUNG BA YE SHES KYI SKU'I RANG BZHIN NO, ,LONGS SPYOD RDZOGS
PA'I SKU YANG SGYU MA LTA BU'I LUS NI LONGS SPYOD RDZOGS PA'I SKU
STES BCU'I DBANG PHYUG RNAMS KYIS RTOGS PAR BYA'O, ,DE NYID CES
BYA BA LA SOGS PA NI

LONGS SPYOD RDZOGS PA'I SKUR BSTAN PA'O, ,'ON KYANG SO SO SOR SOR
'GRO BA RNAMS SU SKYE BO ZHES BYAS NAS SO SO'I SKYE BO'I SEMS LA
LTOS NAS DRI ZA'I SEMS CAN DU MNGON PAR BRJOD PAR BYA'O, ,RDO
RJE'I SKU ZHES BYA BA LA SOGS PA NI GO SLA'O, ,BDAG NYID CES PA
LA SOGS PA

NI LTA SRAS THAMS CAD NYID NI GTZO BO THAMS CAD NYID RDO RJE
'CHANG CHEN PO'I NGO BO ZHES PA'I DON TE, DE BAS ZHES BYA BA LA
SOGS PA NI RTOGS PAR SLA'O, ,SGYU MA LTA BU'I LUS KYIS THAMS CAD
BYA'O, ,ZHES BSTAN PAR BYA BA'I PHYIR, SNGAGS DANG PHYAG RGYA'I
RAB SBYOR DANG, ,ZHES BYA BA

LA SOGS PA GSUNGS TE, SNGAGS DANG PHYAG RGYA'I RAB SBYOR DANG,
,DKYIL 'KHOR LA SOGS RNAM RTOG PA NI DKYIL 'KHOR LA SOGS PA BYED
PAR 'DOD PAS KUN RDZOB LA BRTEN NAS GAL TE YANG DAG PAR BSGRUB
PAR BYA'O, ,SBYIN SREG GTOR MA'I BYA BA'ANG KUN, ,DE'I TSE

@185A *, ,SGYU MA LTA BU'I GZUGS KYIS DUS THAMS CAD DU BYA'O ZHES
PA LAS NYES PA MED DO, ,ZHI BA CAN DANG RGYAS CAN YANG, ,DE BZHIN
DBANG DANG MNGON SPYOD CAN, ,DBANG PO'I GZHU DANG MTSUNGS PA NYID
KYIS THAMS CAD BYA'O DE BZHIN DU YANG BCOM LDAN 'DAS KYIS

RNAM PAR SNANG MDZAD MNGON PAR BYANG CHUB PA'I RGYUD DU GSUNGS
PA, DBANG PO'I MTSON CHA LTA BU'I SKU, ,DE NYID BSGOMS PAS THOB
PAR BYED, ,CES SO, ,'DI'I DON 'DI YIN TE, DBANG PO ZHES PA NI
BRGYA BYIN NO, ,MTSON CHA ZHES PA NI GZHU STE BRDA LAS BRGYA BYIN
GYI GZHU ZHES PA'I DON TO, ,DBANG

PO'I GZHU CI ZHE NA, DE NI 'OD ZER LNGA'I KHA DOG NYE BAR MTSON
PA STE, DPER NA DBANG PO'I GZHU NAM MKHA'I MTHIL DU KHA DOG GI
DBYE BAS YONGS SU GSAL BA DE BZHIN KHO NAR LONGS SPYOD RDZOGS
PA'I SKUR NYE BAR MTSON NO ZHES PA'I DON TO, ,SGEG PA LA SOGS
ZHES BYA BA LA SOGS PA LA SGEG

SOGS NYE BAR LONGS SPYOD DANG, GLU DANG ROL MO SOGS BRTEN PA GANG
GI TSE BYED PA DE'I TSE CHU ZLA BZHIN DU'O, ,'DI'I DON NI SNGA MA
KHO NAS BSHAD DE DES NA GO SLA'O, ,GZUGS DANG SGRA DANG ZHES BYA
BA LA SOGS PA LA GZUGS LA DANG SGRA LA, MIG LA SOGS PA RAB TU
'JUG PA YANG MIG

GI GZUNG BAR BYA BA NI GZUGS SO ZHES BYAS NAS MIG LA SOGS PA'I
YUL LA SOGS PA RNAMS SGYU MA LTA BUR TE DE DANG 'DRA BAR TE SGYU
MA'I LUS DANG 'DRA BAR BLTA BAR BYA'O ZHES PA'I DON TO, ,MANG DU
CI ZHES BYA BA LA SOGS PA NI RTOGS PAR SLA'O, ,ME LONG GI NI
GZUGS BRNYAN DANG, ,ZHES

BYA BA LA SOGS PA LA ME LONG LA SOGS PA'I DPE BCU GNYIS PO RNAMS
GYIS SGYU MA'I LUS KHONG DU CHUD PAR BYA STE, CIS SHE NA RAB TU
GYUR PA DE RNYED KYIS SO, ,MIG 'PHRUL DANG MTSUNGS NI, DPER NA
MIG 'PHRUL MKHAN SKYES PA DANG LAG LDAN DANG RTA LA SOGS PA SGYU
MAS SPRUL PAR BYED DO, ,

DE BZHIN DU MIG 'PHRUL DANG MTSUNGS PA SGYU MA'I LUS GANG YIN PA
RNAL 'BYOR PAS MTHONG STE, DE 'JIG RTEN RNAMS KYI MNGA' BDAG YIN
PAR BSHAD DE LHAG PAR RTOGS SO ZHES PA'O, ,DE BZHIN DU YANG SPYOD
BSDUS SO, ,YE SHES RDO RJE KUN LAS BTUS PA RNAL 'BYOR CHEN PO'I
RGYUD DU YANG

@185B GSUNGS PA 'DI NYID SGYU MA LTA BU'I TING NGE 'DZIN 'DI GSAL
BAR BYA BA'I PHYIR GSUNGS PA, SEMS DANG SEMS LAS BYUNG BA MNYAM
PAR SBYOR BA BDE BDE BA CHEN PO'I TING NGE 'DZIN DE SGYU MA LA
SOGS PA'I DPE RNAMS KYIS NYE BAR MTSON PA, DE BZHIN GSHEGS PA
GANGG'A'I KLUNG GI BYE MA SNYED

KYI SANGS RGYAS KYI ZHING DU SGYU MA LTA BU DANG CHU ZLA LTA BU
DANG SNANG BRNYAN LTA BU DANG SMIG RGYU DANG RMI LAM DANG SGRA
BRNYAN DANG DRI ZA'I GRONG KHYER DANG MIG 'PHRUL DANG BRGYA BYON
GYI GZHU DANG GLOG DANG CHU'I CHU BUR DANG ME LONG GI GZUGS
BRNYAN ZHES PA, SGYU MA'I DPE BCU GNYIS RNAMS KYIS BDE BA CHEN

PO'I TING NGE 'DZIN NYE BAR MTSON PAR 'GYUR RO, ,DPE BCU GNYIS
PO'I DON BSHAD PAR BYA STE, SGYU MA'I DON NI BYA BAS SO, ,SMIG
RGYU'I DON NI BRDZUN PA NYID KYIS SO, ,DRI ZA'I GRONG KHYER NI
YUL NGES PA MED PA SO SOR SNANG BA NYID KYIS SO, ,BRGYA BYIN GYI
GZHU NI KHA DOG DU

MA NYID KYIS SO, ,ME LONG GI GZUGS BRNYAN NI GSAL BA NYID KYIS
SO, ,CHU'I ZLA BA NI KHYAB PA NYID KYIS SO, ,SGRA BRNYAN NI YUL
GZHAN DU SO SOR SMRAS PA NYID KYIS SO, ,RMI LAM NI SHES PA TZAM
NYID KYIS SO, ,GRIB MA NI SHA DANG BRAL BA NYID KYIS SO, ,SPRIN
NI SGRIB PAS

KUN DU G-YOGS PA'I RGYU NYID KYIS SO, ,GLOG NI SKAD CIG TZAM LA
GNAS PA NYID KYIS SO, ,CHU'I CHU BUR NI SKYES PA DANG RNAM PAR
THIM PA NYID LAS SO, ,MTHONG PA ZHES BYA BA LA SOGS PA LA MIG
'PHRUL MTHONG BA DANG REG PA NYID 'GRO BA RTAG TU SGYU MA JI
BZHIN PA DE BZHIN DU THAMS

CAD KYI TSE 'GRO BA YANG GZUGS DANG REG PA LA SOGS PA SGYU MA LTA
BU NYID KYIS YONGS SU GRAGS SO, ,DMIGS MED KUN RDZOB DAG TU YANG
STE BDEN PA BCU LA DNGOS PO'I GRONG DU NYE BAR DMIGS PAR YANG MI
'GYUR TE, CHOS NYID DU 'GYUR BAR BYAS PAR GYUR PA'I BDEN

PA'I RANG BZHIN KUN RDZOB KYI BDEN PA'I RANG BZHIN GYI CHOS NYID
DE MNGON PAR BRJOD DE, ,DMIGS MED KYI SGRAS NI THEG CHEN NYI SHU
PAR GSUNGS PA YANG, SGYU MAS BSGRUBS PA'I SGYU MA'I BYA, ,RTAG TU
NYE BAR SDUD BYED PA, ,DE TSE SGYU MA YOD MA YIN, ,DES NA CHOS
RNAMS

@186A *, ,CHOS NYID DO, ,ZHES SO 'DI DAG RTOGS PAR BYA BA KUN
RDZOB KYI BDEN PA'I NGO BO DE SGYU MA LTA BUR YONGS SU BSGRAGS
SO, ,THA SNYAD YANG DAG PA LA BRTEN NAS 'GRO BA SGYU MA LTA BUR
BSTAN PAR BYAS PA NI, ,BCOM LDAN 'DAS KYIS DON DAM PA'I BDEN PA
BCU

LA NI BSTAN PAR BYA BA DANG, STON PA PO DANG, BSTAN PA'I THA
SNYAD NYID MED DO, ,ZHES GNAS SO, ,SLAR YANG 'DI DAG NYID BSTAN
PAR 'DOD NAS GANG DANG GANG ZHES BYA BA LA SOGS PA GSUNGS TE,
GZUGS DANG SGRA LA SOGS PA GANG DANG GANG DBANG PO'I LAM NYID DE
MIG LA

SOGS PA'I YUL GYIS RANG BZHIN LAM 'DI'I RANG BZHIN GYI THABS THOB
PAR BYA'O, ,DE DANG DE'I RANG BZHIN LA STE KUN RDZOB KYI BDEN PA
SGYU MA LTA BU'I LONGS SPYOD RDZOGS PA'I LUS KYI RANG BZHIN LAS
SO, ,MNYAM PAR MA GZHAG SBYOR BA YIS, ,ZHES BYA BA NI MNYAM PAR
MA GZHAG

PA'I GNAS SKABS SU MNYAM PAR GZHAG PA NI 'DI'O, ,YANG NA MI MNYAM
PAS GZUNG BA LA SOGS PA'I GNYEN PO SNANG BA LA SOGS PA'I YE SHES
GSUM GYIS GZHAG PA STE BSKYED PA'I SBYOR BAS RDO RJE GSUM DANG
BRAL BAR GYUR PA'I BDAG BYIN GYIS BRLAB PA'I MTSAN NYID

DO; ,'DIS NI SANGS RGYAS THAMS CAD KYI RANG BZHIN SGYU MA'I LUS
KYIS NGO BO NYID BSKYED CING THOB PAR BYED DO, ,BDAG BYIN GYIS
BRLAB PA'I MTSAN NYID SANGS RGYAS THAMS CAD KYI RANG BZHIN DU CI
LTAR 'GYUR, GAL TE SA BCU'I DBANG PHYUG GANG YIN PA DES RTOGS PAR
BYA'O ZHES

BYAS NAS, DE SA BCU'I DBANG PHYUG BYANG CHUB SEMS DPA'I NGO BOR
BRJOD PAR RIGS SO ZHE NA BDEN TE SA BCU PA LA BYANG CHUB SEMS
DPA' SANGS RGYAS KHO NA STE YANG DAG PAR RDZOGS PA'I SANGS RGYAS
NI MA YIN NO ZHES GSUNGS PA'I PHYIR RO, ,KUN DU KUN NAS ZHES BYA
BA LA SOGS PA'I TSIG

RNAMS LA BSHAD PA NI RTOGS PAR SLA'O, ,DE NI SGYU MA'I LUS KYI
KHYAB PA NYID BSTAN PAR BYA BA'I PHYIR, 'GRO DANG BZHUGS ZHES BYA
BA LA SOGS PA GSUNGS TE, RNAL 'BYOR PA DE CHEN PO NYID YIN PA'I
PHYIR SEMS DPA' CHEN PO'O, ,MNGA' BDAG BDE BA KUN RANG BZHIN NA'I
'KHOR

@186B BA'I SDUG BSNGAL GYI BAG CHAGS THAMS CAD DANG BRAL BA'I
PHYIR BDE BA KUN RANG BZHIN NO, ,KHAMS GSUM PAR RAB TU 'BYUNG BAR
BYED DO ZHES BAS MNGA' BDAG STE RDO RJE SEMS DPA'I RANG BZHIN
NYID KYI PHYIR RO, ,DE NYID KYI PHYIR MKHA' LAS SKAD CIG NYID LA
STE RING POR MI THOGS

PAR GNAS DANG ZAS DANG BTUNG BA LA SOGS RNAMS SGYU MA LTA BU'I
TING NGE 'DZIN LA SNYOMS PAR ZHUGS PA'I RNAL 'BYOR PAS RNYED PAR
TE THOB PAR BYED DO, ,'GYUR ZHES BYA BA LA SOGS PA LA SANGS RGYAS
THAMS CAD KYI RANG BZHIN GYI SNGAGS PA GANG YIN PA RNAMS RNAM PAR
RTOG PA'I

DRA BA SRID PA MTHA' YAS DAG GCOD PAR 'GYUR RO, ,'GRO LA RAB
MCHOG STON PA DANG, ,ZHES PA NI RAB MCHOG NI PHUL DU BYUNG BA
LA'O, ,'GRO LA NI 'GRO BA LA STON PA'O, ,RNAL 'BYOR PA DE MCHOD
PAR BYED DO CI ZHIG RNAMS KYIS SHE NA, LHA RNAMS KYIS TE THAMS
CAD

KYIS ZHES BYA BA'I DON TO, ,CI BYAS NA YANG DANG YANG DU PHYAG
BYAS NAS TE THAMS CAD KYI CHA'O, ,JI LTAR ZHES BYA BA LA SOGS PA
LA DPE GSUNGS PA, STON PA RDZOGS SANGS RGYAS SO, ,CIR GYUR PAS SO
ZHE NA, PHAN PAR BZHED PA 'JIG RTEN 'DIR RAB TU 'JUG PA JI LTA BA
DE

BZHIN NYID DU RNAL 'BYOR CHEN PO NI SNA TSOGS PA'I RANG BZHIN GYI
YE SHES RJES SU SDUD PA'I PHYIR TE, 'GRO BA'I BDAG NYID CAN GYIS
YE SHES KYI RANG BZHIN GYI LUS DE SDUD PA NYID KYI PHYIR RO, ,MED
CES BYA BA LA SOGS PA LA SNA TSOGS SKYES PA NI TSIG GI DON THAMS
CAD LA SOGS PA

LA BSGRUB PAR MI BYA BA RTAG TU CUNG ZAD KYANG MED DO ZHES PA'O,
,RDO RJE SEMS DPAS NI SGYU MA'I LUS KYI SO, ,MTSAN PA NI NGES PAR
RTOGS PA'O, ,GANG DE LTA MOD KYI THAMS CAD BSGRUB PAR BYA BA KHO
NA'O, ,PHYAG RGYA THAMS CAD NI THAMS CAD YOD PA STE BDE BA CHEN
PO GANG YIN PA'O,

BDE BA CHEN PO'I RING BZHIN DE LAS 'DI DAG THAMS CAD KUN RDZOB
BDEN PA'I RNAM PA BSTEN PA RNAL 'BYOR PAS SHES PA LAS, RANG NYID
RJES SU 'GRUB PAR 'GYUR, ,ZHES BA RJOD PAR BYED PA'I DON TO,
,NYON MONGS ZHES BYA BA LA SOGS PA LA, LAS KYI LAM NI DGE BA BCU
LA

@187A *, ,SOGS PA RNAMS SO, ,LUS KYI SGRAS NI SKYE BAR MNGON PAR
'DOD DO, ,CI LTAR ZHE NA GSUNGS PA YANG NYON MONGS PA LAS SO, ,DE
LAS SKYE BA'O, ,DE NYID KYI PHYIR BYED PA PO DANG 'BRAS BU YANG
NA'O ZHES SO, ,'OD GSAL BA LAS STONG PA CHEN PO DE LAS

'GRO BA SKYED DO ZHES BYAS NAS BYED PA PO'O, ,'DI RNAMS KYI BDEN
PA NGES PAR RTOGS PAS 'BRAS BU YANG STE, GANG GI TSE NGES PA DE'I
TSE RNAL 'BYOR PA RNAMS KYI SGYU MA'I LUS KYI DPE SMIG RGYU DANG
MTSUNGS PA DANG, RMI LAM DANG 'DRA BA DANG, DRI ZA'I GRONG KHYER
LTA BUR KHONG DU CHUD PAR

BYA'O, ,'DI ZHES BYA BA LA SOGS PA LA, DE RNAMS SGYU MA'I SMAN
GYIS GSO, ,ZHES PA NI DE RNAMS SGYU MA LTA BU'I TING NGE 'DZIN MA
RTOGS PA'I RNAL 'BYOR PA RNAMS KYI RNAM PA SNA TSOGS PA'I NAD
SKYE STE, SGYU MA LTA BU'I TING NGE 'DZIN RTOGS PA RNAMS KYI SGYU
MA'I SMAN PAS NANG LAS RGYAL

BAR BYED DO ZHES PA'I DON TO, ,BDAG BYIN BRLAB PA'I MAN NGAG DAG
,CES PA LA SOGS PA NAS, SDUG BSNGAL RGYA MTSO 'JIGS CHEN LAS,
,ZHES PA'I MTHAR THUG PA RTZA BA NYID LAS RTOGS PAR SLA'O, ,SLOB
MA NGES PAR RTOGS PAR BYED PA GSUNGS PA, GANG ZHIG

NGA RGYAL DRI MAS SBAGS, ,ZHES BYA BA LA SOGS PA YANG GSAL LO,
,BDEN PAR SMRA ZHES BYA BA BDEN PA'I TSIG GO, ,RNAM PAR MKHAS PA
NI RNAM PAR DPYOD PA PO'O, ,GCIG PA NI BLA MA LA MNYAN PA DANG
KLOG PA LA SOGS PA BYED PA PO GANG YIN PA'O, ,KHA CIG SEMS

DPA' CAN ZHES KLOG STE BSAM PA RDZOGS PA ZHES PA'O ZHES PAS,
,BDAG BYIN GYIS BRLAB PA'I RIM PA'I DON MDOR BSHAD PA RNAL 'BYOR
BA'I YID 'PHROG RDZOGS SO,, ,,BDAG BYIN BRLAB PA MA GTOGS PA,
,RIN CHEN GZHAN DAG 'DI NA 'ANG MED, ,ME YI

SBYANGS PA'I NOR BU BZHIN, ,'OD GSAL RNAM DAG NYID LAS SO, ,DE
BZHIN DU BDAG BYIN GYIS BRLAB PA LA DMIGS PA SNGON DU 'GRO BAS
'OD GSAL BA LA 'JUG PAR BYA'O ZHES SHES NAS, STONG PA BZHI'I BDAG
NYID CAN RDO RJE 'CHANG CHEN PO LA PHYAG 'TSAL BAR BYED PA SNGON
DU

@187B 'GRO BA'I RGYUD NYID BSTAN PAR 'DOD NAS, RDO RJE SEMS DPAR
PHYAG BYAS TE, ,ZHES BYA BA LA SOGS PA GSUNGS TE, RDO RJE YANG
'DI YIN LA SEMS DPA' YANG NGO ZHES PAS RDO RJE SEMS DPA' STE
STONG PA NYID DANG SNYING RJE THA MI DAD PA'I NGO BO DE LA PHYAG
BYAS NAS ZHES SPREL LO, ,CIR

GYUR BA LAS ZHEN THAMS CAD STONG PA STON PA PO STE THAMS CAD
STONG PA 'OD GSAL BA NYE BAR STON PAR BYED NGO ZHES PAS THAMS CAD
STONG NYID STON PA PO'O, ,DE NYID KYI PHYIR, STONG PA NYID BZHI'I
BDAG NYID CAN, ,RDO RJE SEMS DPA' NYID KYI NGO BO BZHI PA MNGON
PAR BYANG CHUB PA'I RIM PA STE

MNGON PAR TE THAMS CAD LAS YANG DAG RTOGS PAR BYA'O ZHES PAS
RDZOGS PA'I BYANG CHUB STE 'OD GSAL BA'O, ,DE SO SOR RTOGS PAR
BYED PA'I RIM PA NI MNGON PAR RDZOGS PAR BYANG CHUB PA ZHES PA'I
RIM PA BZHI PA'O, ,BSHAD PAR BYA NI BSTAN PAR BYA'O, ,BDAG GIS NI
KLU SGRUB

KYIS SO, ,DE NI RDO RJE SEMS DPA' DANG RDO RJE SLOB DPON DAG GI
RANG BZHIN 'DI NI RANG 'BYUNG ZHES BYA BA LA SOGS PA GSUNGS TE,
DNGOS PO THAMS CAD RANG BZHIN MED PAR YONGS SU SHES PA LAS RANG
NYID 'BYUNG BAR BYED DO ZHES PAS RANG 'BYUNG STE BCOM LDAN 'DAS
SO, ,GCIG

BU NYID NI RDO RJE SEMS DPA'O, ,KHAMS GSUM RNAMS KYI LHAG PA'I
LHA NI RDO RJE SLOB DPON TE DE DANG DE LAS RDO RJE SEMS DPA' RDO
RJE SLOB DPON LHAG GO, ,CI'I PHYIR ZHE NA MAN NGAG RNAMS NI RAB
STER BA'I PHYIR RO, ,DE NI YANG DAG MNYES BYAS ZHES BYA BA LA
SOGS PA NAS, 'DOD

PA LNGA LA NYER LONGS SPYOD, ,CES PA'I MTHAR THUG PA NI RTZA BA
NYID LAS RTOGS SLA BAR BSHAD DO, ,SNANG BA DAG NI BSKYED PAR BYA,
ZHES PA NI SNANG BA LA SOGS PA'I YE SHES GSUM PO BSKYED CING
NYAMS SU MYONG BAR BYA STE, BLA LA LAS KYI PHYAG RGYA LA'O, ,CI
LAS NA SNYOMS PAR

'JUG PA'I CHO GA LAS TE, RDO RJE PADMA 'DU BYA BA SNGON DU 'GRO
BAS DBANG PO GNYIS MNYAM PAR SBYOR BA LAS ZHES PA NI CHO GA'I
SGRA DON TO, ,DE BZHIN DU YANG DGONGS PA BLA NA MED PAR GSUNGS
PA, 'DOD CHAGS NYID DANG CHAGS BRAL DANG, ,DE DAG PAR ZHES GSUM
PO

@188A *, ,YANG, ,RDO RJE PADMA 'DUS PA YI, ,DBANG PO GNYIS KYI
MNYAM SBYOR LAS, ,ZHES SO, ,BUM PA LA SOGS SU ZHES PA LA SOGS PA
NI BYANG CHUB SEMS NI KUN RDZOB PA'I'O, ,RAB STE DANG PO NAS 'BAD
PA PHUL DU BYUNG BA LAS, BUM PA LA SOGS

SU LEGS PAR BZHAG NAS TE GSANG BA'I DBANG BSKUR BA'I DON DU'O,
,LA SOGS KYI SGRAS PADMA'I SNOD DANG, ,SU KA TI KA DANG DUNG CHOS
LA SOGS PA RNAMS GZUNG NGO, ,MTSAN PHYED NA DBANG BSKUR ZHES BYA
BA LA SOGS PA NI, SROD LA PHYOGS PA NAS BRTZAMS NAS MTSAN

MO'I CHU CHOD BDUN PA'I MTHAR THUG PAS SLOB DPON DU DBANG BSKUR
BA DANG GSANG BA'I DBANG BSKUR BA BYIN NAS, SNANG BA DANG PO'I YE
SHES RDO RJE NOR BU'I RTZA BA RU'O, ,DE LAS LHAG PA YE SHES PA
GNYIS PA NYAMS SU MYONG BAR BYED DU BCUG NAS PHYI NAS SHES RAB YE
SHES KYI DBANG

BSKUR BA SBYIN PAR BYA'O, ,SLAR YANG BZHI PA'I MNGON PAR DBANG
BSKUR BA DE YANG NGO, ,'DI DAG GI NYAMS SU MYONG BA'I NGO BO
BSHAD PAR BYA STE, SHES RAB KYI DBANG BSKUR BA SMOS PA NI GNYEN
PO SNANG BA NYE BAR THOB PA'O, ,RIN PO CHE SKYES PA RDO RJE NOR
BU'I DBUS SU

BDE BA CHEN PO RIG PAR BYED PA BRDZUN PA'I BAG CHAGS KYIS GOS PA
GANG YIN PA'I NGO BO BLA MAS MTSAN MO'I THUN GSUM PA'I LHAG MA LA
BSTAN PA DE NYAMS SU MYONG BA'I NGO BO ZHES PA NI BSHAD PA PHYOGS
GCIG LAS SO, ,GZHAN BZHI PA'I DBANG BSKUR BA MTSAN NYID DANG BRAL

BA'I PHYOGS MNGON PAR BRJOD PAR BYA STE, SHES RAB GANG LA BDAG
BYIN GYIS BRLAB PA'I MTSAN NYID NYAMS SU MYONG BA BSTAN PA'I SHES
RAB DE LA BZHI PA'I DBANG BSKUR BA SBYIN PAR BYA'O, ,'ON KYANG
BZHI PA'I DBANG BSKUR BA NYAMS SU MYONG BA'I YE SHES RDO RJE NOR
BU'I RTZE MONG GSUM

PA NYID BZHI PAR 'GYUR RO, ,SHES RAB YE SHES SU CI LTAR 'GYUR ZHE
NA, NOR BU'I DBUS SU SO SOR RTOGS PA GANG YIN PA DE NYID NOR BU'I
RTZE MOR BSAM PAR BYA'O, ,TSIG TU BRJOD PAR BYA BA MA YIN PA'I
BDE BA 'OD GSAL BA'I RANG BZHIN BAG CHAGS DANG BRAL BA'I YE SHES

@188B NI DPE CAN NO ZHES PA DBANG BZHI PA'I DON TO, ,PHYED DANG
BCAS PA'I BRGYA PAR GSUNGS PA, YANG BAG CHAGS DANG BCAS PA DE
RNAMS KYANG NYES PA YOD PA MA YIN TE GCIG TU SKYOB PAR BYED PA
ZHES SO, ,RIM PA 'DIS DBANG BSKUR BAR BYED PA RDO RJE BLA MAS
SLOB MA BZANG LA ZHES SBREL

LO; ,DBANG BSKUR YANG DAG THOB NAS NI, ,ZHES BYA BA LA SOGS PA LA
DBANG BSKUR BA RNAM BZHI NYAMS SU MYONG BA'I NGO BO YANG DAG PAR
THOB NAS TE, DE YANG TSIG GIS SO SOR BSTAN PAR BYA BA BSHAD PAR
BYA BZHIN PA'I RIM PAS THOB NAS SO, ,THO RANGS DUS SU YANG STE
MTSAN MO'I LHAG

MA LA 'OD GSAL BA'I MAN NGAG GI KHYAD PAR SLAR YANG 'OD GSAL BA'I
RANG BZHIN GYIS SO, ,YANG DAG MCHOD NAS MNYES BYA STE BSHAD PAR
BYA BZHIN PA'I BSTOD PA RNAMS KYIS BLA MA LA'O, ,SLOB MAS THAL
SBYAR BYAS PAS SO, ,KHAMS GSUM PA LAS NGES PAR GROL, ,ZHES BYA BA

LA SOGS PA NI KHAMS GSUM PA'I SGRAS GZUNG BA LA SOGS PA'I SEMS
KYI GNYEN PO SNANG BA YE SHES GSUM MNGON PAR BRJOD LA, 'DIS RNAM
PAR GROL TE BRAL BA STE BAG CHAGS MED PA'I RANG BZHIN NYID KYI
PHYIR RO, ,DE NYID KYI PHYIR NAM MKHA' MNYAM PA NYID GYUR PA'O,
,'DOD

PAS MA GOS PA RNAMS LA NI SRED PAS YANG DAG PAR RJES SU BCINGS
PAR GYUR PA MA YIN PA'O, ,DMIGS PA'I RNAM PAR RTOG PA NGES PAR
SANGS PAS NA DMIGS MED CES BDE BA'I TSIG GO, ,KHYOD LA PHYAG
'TSAL GYUR NI KHYED KYI CHED DU PHYAG 'TSAL GYUR PA STE PHYAG
'TSAL BAR

BYED PAR GYUR CIG GO, ,DMIGS MED CI TSIG RNAMS LA 'DI 'DRA BA'I
TSIG SBYOR BA TSIGS BCAD GZHAN LA YANG MKHAS PAR BRTAG PAR BYA'O,
,MI BRTEN PA ZHES BYA BA LA SOGS PA LA, PHUNG PO RNAMS LA STE
GZUGS LA SOGS PA'I PHUNG PO LNGA PO RNAMS LA'O, ,KHAMS

RNAMS LA STE KHAMS BZHI LA SOGS PA NAS CHOS KYI KHAMS KYI MTHAR
THUG PA BLANGS NAS DES KHAMS BCO BRGYAD PO RNAMS YONGS SU SHES
PAR BYA'O, ,SKYE MCHED RNAMS LA 'ANG STE MIG GI SKYE MCHED LA
SOGS PA NAS CHOS KYI SKYE MCHED MTHAR THUG PA BSDUS NAS SKYE
MCHED BCU GNYIS

@189A *, ,PO RNAMS LA RANG NGES PAR RTOGS PAR BSGRUB PAR BYA'O
ZHES PA 'DI RNAMS MI BRTAN PA STE KHYED BRTAN PAR MI 'GYUR TE 'OD
GSAL BA'I RANG BZHIN NYID KYI PHYIR RO, ,DE NYID KYI PHYIR PHYIN
CI LOG LAS RNAM GROL PA'O, ,RNAM RTOG MED CES BYA BA LA SOGS

PA NI RNAM PAR RTOG PA DANG BRAL BA'O, ,DE NYID KUN RTOG MED DO,
,THUGS NI RAB TU MI GNAS NI RAB TU MI GNAS PA'I RANG BZHIN NYID
KYI PHYIR RO, ,DE NYID KYI PHYIR BSAM GYIS MI KHYAB YID LA BYED
DE BSAM PAR BYA BA MA YIN PA NI KUN DU RTOG PA'O, ,GNAS MED CES
BYA BA LA SOGS PA NAS

SLOB MAS THAL SBYAR BLA MA LA, BSTOD NAS ZHES BYA BA'I MTHAR THUG
BA RTZA BA NYID LAS GO SLA'O, ,BSTOD MA THAG TU SLAR YANG CHES TE
SLAR YANG NAN TAN DU GSOL BA GDAB PA GSUNGS PA, MGON PO CHEN PO
BDAG LA STZOL, ZHES BYA BA LA SOGS PA NAS, YON TAN

DAM PA YANG DAG BRJOD, ,CES PA'I MTHAR THUG PA YANG GSAL LO,
,SNYING RJE SLOB MA LA SKYE NAS, ,DE NAS RIM PA 'DI NYID BRTZAM
NI RIM PA MNGON PAR BYANG CHUB PA'I SGO NAS NANG GI MNGON PAR
BYANG CHUB PA'I RIM PA BRJOD PA BRTZAM PAR BYA'O, ,PHYI ROL GYI
MNGON PAR BYANG

CHUB PA DE SRID DU BSTAN PAR BYA'O, ,SNANG BA MTSAN MO 'CHI ZHES
BYA BA LA SOGS PA NI SHES RAB KYI RANG BZHIN SNANG BA NI MTSAN
MO'I CHA'O, ,GSAL BA NYIN MO'I ZER 'GYED 'GYUR BA NYIN MO NI
THABS KYI YE SHES KYI RANG BZHIN SNANG BA MCHED PA'O, ,SNANG BA
MCHED PA DANG 'BREL

PA'I MTSAMS NI SNANG BA NYE BAR THOB PA'I NGO BO'O, ,YE SHES GSUM
PO 'DI DAG RANG GI RANG BZHIN RNAMS KYI LHAN CIG LAN CIG MIN PAR
TE THAMS CAD KYI TSE SBYAR TE YANG DAG PAR 'BREL PAR BYA'O ZHES
PA'I DON TO, ,MTSAN MO'I CHA MIN ZHES BYA BA LA SOGS PA NI GZUNG

BYA'I GNYEN POR BSTAN PA SNANG BA LA SOGS PA RIG PA'I BLA MA
MTSAN MO DANG, NYIN MO DANG, THUN MTSAMS KYI CHA 'DI DAG YE SHES
GSUM DU MI 'GYUR BA DE SRID DU 'DIR 'OD GSAL BA'I RANG BZHIN DU
BRJOD PAR BYA'O, ,DE LTA MOD KYI 'OD GSAL BA'I RANG BZHIN CI YIN
ZHES

@189B DGONGS PA LA, GANG ZHIG RANG BZHIN RNAMS LAS RNAM GROL BA,
,ZHES GSUNGS TE, RANG BZHIN DANG 'BREL PA'I KUN DU SNANG BA'I YE
SHES GSUM PO 'DI DAG DANG BRAL BA STE YONGS SU BTANG BA'O, ,DE CI
ZHE NA, DON DAM PA'I BDEN PA DBANG BZHI PAR BRJOD PAR BYA BA BDE
BA

CHEN PO'I NGO BO THAMS CAD STONG PA'I MTSAN NYID DO ZHES SO, ,DE
'DIR BYANG CHUB SKAD CIG 'GYUR BAR BLA MA MCHOG BSHAD RNAL 'BYOR
BA NYID YUL, ,MTSAN BYUNG ZHES BYA BA LA SOGS PA NI MTSAN MO LAS
BYUNG BAS MTSAN BYUNG STE, AA nA'I RKYEN NO, ,MTSAN BYUNG MUN PA
NI SNANG BA

LA SOGS PA'I YE SHES RNAM PAR NYAMS PA'O, ,MUN NAG MA LUS TE
MTHA' DAG RNAM PAR BRAL BAR GYUR TE THUN MTSAMS KYI SNANG BA YANG
SKAD CIG MA GANG YIN PA DE 'DIR BSHAD PAR BYA'O, ,CI THUN MTSAMS
KYI SNANG BA'I RANG BZHIN NAM, 'ON TE GZHAN YANG YOD CES 'DRI

BAR DGONGS PA LA LAN GSUNGS PA, 'DI DAG RNAM PAR NYAMS PA'I NGO
BO SNGA MA NYID KYIS NUB PA'O, ,DE LTA MOD KYI SKAD CIG GI KHYAD
PAR NI JI SRID NYI MA MA SHAR BA DE 'DIR SKAD CIG TU BSHAD PAR
BYA STE, DRI MED DE DRI MA DANG BRAL BA THAMS CAD STONG BA 'OD
GSAL BA'I SKAD CIG LA

YANG DAG PA'I MTHA' RU BSTAN PAR BYA'O, ,SLOB MA LA YANG SLOB
DPON MCHOG STE GTZO BO'I BLA MA KHYAD PAR CI LTA BU ZHE NA, RAB
RIB RNAM PAR BCOM PA STE SNANG BA LA SOGS PA'I YE SHES GSUM PO
NYID RAB RIB STE DE SPANGS PA'O, ,DGONGS PA BLA NA MED PAR YANG
DE GSUNGS PA, SKYA RENGS

'CHAR BA'I DUS SU NI, ,RDO RJE LTA BU'I TING 'DZIN GYIS, ,BYANG
CHUB RTZA BAR BZHUGS NAS NI, ,DER NI BDUD RNAMS 'JOMS PAR MDZAD,
,DE NYID YE SHES BLA NA MED, ,SH'AKYA'I MGON POS BRNYES NAS NI,
,'GRO BA GSUM LA PHAN DON DU, ,DE NYID 'DIR NI STON PAR

MDZAD, ,CES BYA BA LA SOGS PA RGYAS PAR RO, ,PHYI ROL BYANG CHUB
BSTAN ZHES PA NI STON PAR BYED PAS SO, ,THOB PAR BYED CES BYA BA
LA SOGS PA NI NANG GI MNGON PAR BYANG CHUB PA'I RIM PA 'DIS MNGON
PAR BRJOD PAR BYA STE, BDE BA YANG DAG PAR RIG PAR BYAS PAS DANG
PO NYID NAS SMIG

@190A *, ,RGYU'I RNAM PA'I YE SHES GCIG PU BSKYED PAR BYA STE
PHYI NAS SNANG BA'I YE SHES GSUM GYI RIM PA'I MTHAR THUG PA
BSKYED PAR BYA'O, ,YE SHES BZHI PO 'DI DAG BAG CHAGS DANG BCAS PA
MIN PA'I NGO BO DE LA NI, DE RNAMS BZHI PA'I SKAD CIG TU BLA MAS

BSTAN TO, ,'OD GSAL BA'I SKAD CIG MA GANG YIN PA'I SKAD CIG MA
DES SANGS RGYAS KYI BYANG CHUB STE SANGS RGYAS NYID SLOB MA DES
THOB PAR BYED DO, ,SANGS RGYAS NYID CI LTA BUR GYUR PA ZHE NA,
NANG GI BDE PA NYID RNO BA'I RNAM PAR BYUNG BA'I NGO BO THAMS CAD
STOD PA'I MTSAN NYID,

RNYOG MA DANG BRAL BA STE NYON MONGS PA DANG BRAL BA'O ZHES PAS
'DI DAG NYID SKYE BA MED PA'I NGO BOR YANG MNGON PAR BRJOD DO,
,DE BZHIN DU YANG SPYOD BSDUS SU GSUNGS PA, DANG BOR SMIG RGYU'I
RNAM PAR 'OD ZER LNGA'I TSOGS DANG LDAN PAR MTHONG NGO, ,GNYIS PA
SNANG BA STE ZLA BA'I

'OD ZER LTA BU'O, ,GSUM PAR SNANG BA MED PA STE NYI MA'I 'OD ZER
LTA BU'O, ,BZHI PAR SNANG BA NYE BAR THOB PA STE MUN PA'I RNAM
PA'O, ,DE NAS MUN PA DANG BRAL BA'I SKAD CIG LA 'OD GSAL BA SHIN
TU GSAL BA RTAG TU SNANG BA'I RANG BZHIN, ,DON DAM PA'I BDEN PA'I
MTSAN

NYID YE SHES KYI MIG GIS MTHONG NGO ZHES SO, ,DA NI 'OD GSAL BA'I
RANG GI NGO BO SO SOR BSTAN PA GSUNGS PA, THOG MED BYUNG BZHES
BYA BA LA SOGS PA GSUNGS TE, CHOS 'DI RNAMS KYI CHOS NYID DU GNAS
PA NYID DO ZHES BYAS NAS THOG MED BYUNG BA'O, ,'OD GSAL BA'I RIM
PA

LAS MTHA' MAR BYUNG BA'O, ,ZUNG 'JUG GI RIM PAR DBUS MIN BYUNG
BAR 'GYUR RO, ,BDAG BYIN GYIS BRLAB PA NI DANG POR ZUNG 'JUG GI
RIM PA NI MTHA' MA 'DI DAG GIS DBUS SU NGES PAR GNAS PA'I 'OD
GSAL LO ZHES PAS DBUS SU BYUNG BA'O, ,ZUNG 'JUG GI RIM PA NYID

SANGS RGYAS THAMS CAD KYI BDAG NYID CAN GYI PHYIR MTHA' MED BYUNG
BA'O, ,YE SHES GSUM GYI RNAM PAR RTOG PA SEL BAR BYAS NAS MTHAR
BYUNG BA STE 'OD GSAL BA DBANG BZHI PA'I MTSAN NYID DU MNGON PAR
BRJOD PAR BYA'O ZHES SO, ,'DIR TSIGS SU BCAD PA LA NI YANG NA DE
LTA LA

@190B YANG; SGRA GSUM PO 'DI RNAMS NI DON GSUM PO RNAMS LA SLAR
YANG DON GYIS PHYOGS BLA NA MED PA LA 'JUG PA RNAMS SU 'JUG PAR
BYED PA RNAMS SO ZHES SO, ,DE LTAR GYUR PA'I YE SHES DE THAMS CAD
STONG PAR MKHAS PA RNAMS RGYUN DU SMRA BAR BYED DO, ,YE SHES 'DI
NYID KYIS

RANG BZHIN GSUNGS PA, 'GRO DANG 'OD BA ZHES BYA BA LA SOGS PA LA,
GDOD NAS MA SKYES PA'I NGO BO LA 'GRO BA DANG 'ONG BA LA SOGS
PA'I THA SNYAD MI 'BYUNG BA'O, ,SHIN TU NGO MTSAR BA'I GZUGS TE
CHOS KYI SKU'I RANG BZHIN NYID KYI PHYIR RO, ,NGO MTSAR MIN NI
RNAM PA SNA TSOGS PA'I DNGOS

POR ZHEN PA RNAMS ZHES GSUNGS PA'I PHYIR RO, ,GNAS PA MIN YANG NI
GCIG TU GNAS PAS GNAS PA'O, ,THAMS CAD DU KHYAB PA'I NYID KYI
PHYIR MYUR DU 'GRO BA'ANG MIN TE SNGAR BSHAD PA NYID KYIS GSAL
LO, ,GANG ZHIG YOD DANG ZHES BYA BA LA SOGS PA LA GANG ZHIG RNAM
PAR RTOG PA MED

PA CAN GYI YE SHES YOD PA DANG MED PA NYID KYI THA SNYAD GROL TE
YONGS SU BTANG BA'O, ,DE LTA MOD KYI DE LA YOD PA NYID DANG MED
PA NYID KYANG CI LTAR ZHE NA 'BYUNG BAR BYED PA RNAMS KUN RDZOB
TU 'DIR MNGON PAR BRJOD PAR BYA'O, ,BSOD NAMS GZUGS MIN ZHES BYA
BA'I TSIG RNAMS LA 'DI DAG DANG

'DRA BAR BSHAD PAR RNAL 'BYOR PAS RTOGS PAR BYA'O, ,'DIR BYUNG BA
NI BSOD NAMS DANG SDIG PA DANG BRAL BA NYID KYI PHYIR RO, ,DE CI
ZHE NA THAMS CAD STONG PA'O, ,DE NI RNAM PAR THAMS CAD KYI MCHOG
DANG LDAN PA'I DE BZHIN NYID KYI RANG BZHIN GYI YE SHES SO, ,'DI
THAMS CAD STONG PAR

SANGS RGYAS RNAMS TE YANG DAG PAR RTOGS PA'I SANGS RGYAS RNAMS
RAB TU GSUNG BAR BYED DO ZHES SO, ,LUNG DU YANG GSUNGS PA, DE
BZHIN NYID GANG YIN PA RNAMS NI DBU MA'I DON GYI RJES SU 'BRANGS
NAS MTHONG STE, DE RNAMS KYI NI DE KHO NA NYID RIG PA RNAMS LA
MNGON SUM STE GAL

TE YANG DAG PAR RIG PAS SO, ,JI SRID DU THAMS CAD KUN DU SGRO
BTAGS PA DE THAMS CAD DU MED DO, ,DBU MA'I SGRO BTAGS PA MED PA
DE LA SEL BA DANG SGRUB PA CI LAS ZHES SO, ,DE LTAR ZHES BYA BA
LA SOGS PA LA RNAM PA DE LTA BU'I SKYE BA MED PA'I NGO BO DE NYID
THOB PA STE RNYED NAS RGYU DANG MI

@191A *, ,RGYU'I BDAG NYID DE BRTAN PA DANG 'GRO BA'I DNGOS PO
THAMS CAD KYI BDAG NYID DE BZHIN NYID DU RO GCIG PA NYID KYI
PHYIR RO, ,'GRO GNYEN GCIG NI DMIGS PA MED PA'I THUGS RJES RANG
BZHIN NYID KYI PHYIR RO, ,GANG GI RNAL 'BYOR PA YE SHES RANG
BZHIN MI'I SENG GE'O, ,

YONGS SU RGYU BAR BYED PA NI 'KHYAMS PAR BYED PA'O, ,'GRO BA MA
LUS PA NI MTHA' DAG GO, ,DE NI MI ZAD PA STE ZAD PA MED PA'I LUS
THOB PAR BYAS PAR 'GYUR RO, ,DE NI YON PA'I LUS ZHES BYA BA SOGS
PA LA DE BZHIN NYID KYI NUS PAS BSRUBS PAS YON PO MIN PA'I LUS
SO, ,THUGS

RJES BKUR BAR BYED BZHIN PAS SEMS CAN GYI DON LA RAB TU 'JUG PA
NYID KYI PHYIR RO, ,DE NI STAN LA MI ZHES PA SO SOR NGES PA'I
STAN MED PA NYID KYI PHYIR RO, ,STAN GYI 'CHING BA BSTAN PA'O,
,STAN LA BCINGS PAR MI 'GYUR RO, ,'OD GSAL BA'I RANG BZHIN NYID
KYI PHYIR DE NI MIG

BTZUMS PA'O, ,STONG PA NYID KYI NUS PAS BRLAN PA NYID KYI PHYIR
RNAM RGYAS MIG STE DGA' BA PHUL DU BYUNG BA NYID KYI PHYIR RO,
,MNYAM GZHAG YIN NI DE BZHIN NYID LA RTOG PAR BYED PA NYID KYI
PHYIR RO, ,'DI NI MNYAM PAR MA GZHAG PA STE DNGOS PO THAMS CAD
KYI DON DE BZHIN NYID

KYI BDAG NYID DU NGES PAR RTOG PAR BYED PA'I PHYIR RO, ,STONG PA
NYID TZAM GYI MTHAR THUG PA NYID KYI PHYIR BRJOD BRAL YIN NO,
,SEMS CAN GYI DON BYED PA NYID KYI PHYIR TSIG DANG YANG DAG PAR
LDAN PA'O, ,LONGS SPYOD LDAN PA STE 'JIG RTEN DANG 'JIG RTEN LAS
'DAS PA'I PHUN SUM TSOGS

PA'I NGES PA STER BA RNYED PA'I PHYIR RO, ,GZUGS NGAN GYUR PA STE
'JIG RTEN PA'I CHOS BRGYAD RNAMS LA RGYAB KYIS PHYOGS PA'I PHYIR
RO, ,DE NI 'JIG RTEN MGON TE SANGS RGYAS RNAMS KYI DE BZHIN NYID
RTOGS PA'I PHYIR RO, ,GZHAN BRAN GYUR PA DENG RGYAL MED PA NYID
KYI PHYIR RO, ,RAB 'BYOR

PA GANG ZHIG DE NYID RIG CING NYES KUN ZAD PAR 'GYUR RO, ,MAN
NGAG THOB PA'I SLOB MA ZHES BYA BA LA SOGS PA NI, RIM PA 'DIS
BSAM GTAN RNAM PA GNYIS LA DMIGS PAR BYA ZHING GOMS PAR BYA'O,
,RIL POR 'DZIN PA'I RIM NYID DANG, DE BZHIN NYID DU

@191B 'ANG [?] RJES GZHIG LA STE RIL PO STE PHUNG PO STONG PA NYID
KYIS 'DZIN PAS RIL POR 'DZIN PA'O, ,'DI'I RIM PA NGES SO, ,DE
BZHIN NYID DU RJES SU STE PHYI NAS 'BYED PA NI RJES SU GZHIG
PA'O, ,RE ZHIG RIL POR 'DZIN PA'I RIM PA BSTAN PAR BYA STE, MGO
BO RKANG PA'I BAR DU YANG, ,ZHES BYA

BA LA SOGS PA'I TSIGS SU BCAD PAS SO, ,RJES SU GZHIG PA'I RIM PA
YANG GOMS PAR BYED PA DE LA RIM PA 'DI YIN TE BRTAN PA ZHES BYA
BA LA SOGS PA NI, BRTAN PA DANG NI G-YO BA NYID, ,DANG POR 'OD
GSAL BAR BYAS NAS TE KLUNG NGAM LDENG KA'I CHU NI DRI MED LA'ANG,
THIG LE GANG

ZHIG THIM PAR BYED CES PA'I MAN NGAG GI PHYI NAS BDAG KYANG 'OD
GSAL BA'I RANG BZHIN DU BYED PA RJES SU GZHIG PA'I RIM PA STE,
'DI BRIS PA LA NI 'DIR DGONGS PA YID LA MI BYA'O, ,CI RNAL 'BYOR
PA GCIG GIS RIL POR 'DZIN PA DANG RJES SU GZHIG PAR BYA'AM 'ON TE
THA

DAD PAS SHE NA, 'DIR SGRUB PA SO SOR GSUNGS PA, RIL POR 'DZIN PA
DANG RJES SU GZHIG PA DAG GI BAR DU SBYOR BA GCIG PA 'DI 'DOD DE
DE LA GOMS PAR BYED DO, ,CI LTAR SO SOR RTOGS PAR BYA ZHE NA,
'DI'I DON DPE SO SO SA GSUNGS PA, DBUGS KYI RLUNG NI ME LONG

LA; KUN NAS THIM 'GRO JI LTA BAR, ,ZHES BYA BA LA SOGS PA'I TSIGS
SU BCAD PA'I RKANG PA SBYOR BA RNAMS MA BYAS PA NI RTZA BAR MCHOG
TU CHES GSAL BA NYID KYI PHYIR RO, ,'PHAGS PA LHA'I ZHABS KYIS
SPYOD BSDUS SU GSUNGS PA YANG, KLUNG NGAM LDENG KA DRI MA MED
PA'I CHU LA

THIG LE'ANG GANG ZHIG THIM PAR BYED, DE BZHIN DE DAG RIM MTHAR
RJES GZHIG PAR GSUNGS RNAL 'BYOR PA NI RTAGS MTHAR DRAN, ,ME LONG
LA NI RLUNG DAG RIM PAR SON PAS ZAD PA DE BZHIN YANG DAG BLTA,
,RIL POR 'DZIN LA BYA BA'I RIM PAR 'DOD PA 'DIR NI DE

BZHIN YANG DAG BRTAG ,CES SO, ,'GRO DANG ZHES BYA BA LA SOGS PA
NAS DE NYID RIG PA ZHES PA'I MTHAR THUG PA RTZA BA NYID LAS RTOGS
PAR SLA'O, ,SEMS CAN DON DU LAN 'GA' 'GYUR, ,ZHES BYA BA LAS SEMS
CAN GYI DON YANG BYA BZHIN PA'O, ,GZUGS

@192A *, ,BCAS 'OD ZER DE DANG DE STE 'OD ZER LNGA DANG LDAN PA'I
RDO RJE SEMS DPA'I RANG BZHIN GYIS GAL TE BYED NA DE'I TSE YUD
TZAM GYIS KHYAD PAR GYI BDAG BYIN GYIS BRLAB PA'I RIM PAS ZHI BA
LA SOGS PA'I LAS KYANG DGA' BAS THAMS CAD RDZOGS PAR

BYED DO, ,NI'I SGRA NI RKANG PA RDZOGS PAR BYED PA LA'O, ,'DI'I
DON GYI DPE GSUNGS PA, JI LTAR DANG BA'I CHU KLUNG LAS, ,ZHES BYA
BA LA SOGS PA'I TSIGS SU BCAD PAS SO, ,'DIS ZUNG 'JUG GI RIM PAR
'PHAGS PA KLU SGRUB KYI ZHABS NYID KYIS SO SOR BSTAN

NO; ,'DI NYID SLAR YANG LDANG BAR BYED PA'I BDAG NYID CAN GYI
LHA'I LUS SU GSUNGS PA, RIGS LNGA'I SANGS RGYAS LA LTOS PA, ,ZHES
BYA BA LA SOGS PA STE SANGS RGYAS RIGS LNGA LA LTOS PA GANG YIN
PA'I PHYAG RGYA CHEN PO DE DE BZHIN DU GSUNGS SO, ,ME LONG LA

SOGS PA'I YE SHES LNGA YONGS SU BSKYED PA'I LHA'I RNAM PA NI
PHYAG RGYA CHEN PO STE, DE SLAR YANG RDO RJE 'CHANG CHEN PO'I
SKU'O, ,DE NYID KYI PHYIR PHYAG RGYA CHEN PO NI SANGS RGYAS LNGA
PO RNAMS KYI MNGA' BDAG NYID KYI PHYIR RO, ,DON 'DI LA LHAG PAR
MOS PA NI BRTAG PA'I SGRA'I BRJOD

PAR BYA'I, KHA CIG TU RNAM PAR RTOG PA KUN DU GNAS PAR BYED PA
NYID NI MA YIN NO, ,'DI TZAM LA LHAG PAR MOS PAR BYED PA LAS KYI
NGO BOS KHYAD PAR DU 'PHAGS PA'I LHA'I LUS NYAMS SU MYONG BAR
BYED DO, ,DE BZHIN DU YANG GSUNGS PA ZUNG DU 'JUG PA'I LAM MO,
,ZUNG

DU 'JUG PA CAN NI 'BRAS BU'O ZHES GSUNGS LAS SO, ,SOGS PA'I SGRAS
LAS DANG CHOS DANG PHYAG RGYA CHEN PO RNAMS GZUNG NGO, ,'OD LNGA
KUN NAS LDANG BA YI STE 'OD ZER KHA DOG LNGA DANG LDAN PA'I PHYAG
RGYA CHEN PO KUN NAS LDANG BA STE, YANG DAG PAR BSLANG BAR 'GYUR
RO, ,GANG

DU NAM MKHA' LA'O, ,CI LTA BU ZHE NA BRGYA BYIN GYI GZHU LTAR RO,
,'DI DNGOS PO GCIG GI RANG BZHIN GYI DNGOS PO THAMS CAD LA NGES
PAR SBYAR BAR BYA BA'I PHYIR GSUNGS PA, PHYAG RGYA 'CHING BA ZHES
PA LA SOGS PA NAS, THAMS CAD STONG PAS DAG PAR BYED, ,

@192B CES PA'I MTHAR THUG PA'I BSHAD PA MNGON DU BRJOD PAR BYA'O,
,THAMS CAD STONG PAS TE RNAM PAR RTOG PA'I BAG CHAGS KYI SGRIB PA
MTHA' DAG RAB TU SPANGS PA'I NGO BO NYID KYIS RANG BZHIN MED PA
BSGOM PAR BYA BZHIN PAS DAG PAR BYED DO ZHES NGAG GI BSDUS PA'I
DON GYI BSHAD

PA'O; ,SLOB MA BZANG PO SKAL BZANG MAN NGAG THOB, ,CES BYA BA LA
SOGS PA LA BYANG CHUB LA NI SEMS TE DON GANG GI PHYIR DU BYANG
CHUB LA SEMS DPA' DON DAM BDEN PAR MNGON PAR BRJOD PA NI ZHES BYA
BA'O, ,'DI BLA MA'I SPYAN SNGA NAS SLAR YANG LAG PA ME TOG

'DZIN PA THAL MO SBYAR BA BYAS PAS BLANG BAR BYA NI LING NGA'I LA
MIG GI GZUGS PHYIS PA MTHA' YIS SO, ,CI LTAR BYAS NAS RTOGS PAR
BYA ZHE NA, 'DI'I DON GZHUNG SO SO'I MTHAR GYIS BSHAD PA LA 'JUG
PAR BYA STE, THOG MAR SHES RAB NYI MA NYIN MO'I LHAG MA'I YE SHES

SKAD CIG BZHI PAR MNGON PAR BRJOD PAR BYA BA BLA MAS SLAR YANG
BSTAN PA GANG YIN PA DE NI TSIG GI SGO NYID KYIS BLANG BAR BYA BA
THOB PA'I SLOB MA BZANG PO YANG DAG PA'I MAN NGAG GIS BSDUS PA'I
DON BLANG BAR BYA'O ZHES BYA BA LA SOGS PA'O, ,DNGOS PO THAMS CAD
RNAM

BRAL PA, ,ZHES PA DNGOS PO THAMS CAD RNAM PAR BRAL BA PHUNG PO
KHAMS DANG SKYE MCHED DANG GZUNG DANG 'DZIN PA PO SPANGS PA NI
RANG YANG DAG PAR RIG PA'I NGO BO DE, RAB KYI RAB KYI SGOM PA POS
SHES PAR BYA'O, ,CHOS BDAG MED PA MNYAM NYID PAS TE, JI

LTAR SHING DANG RI DANG 'BAB CHU DANG, RGYA MTSO LA SOGS PA'I
CHOS RNAMS GDOD NAS MA SKYES PA'I RANG GI NGO BO NYID DE BZHIN
NYID KYI RANG BZHIN YIN PA DE BZHIN DU, RANG SEMS GDOD NAS MA
SKYES PA, ,STONG PA NYID KYI RANG BZHIN NO, ,ZHES SO, ,SLOB

MA'I CHED DU BLA MA MCHOG SO SOR RTOG PAR BYED DO, ,'DIS 'DI
BSHAD DE, ZAB CING RGYA CHE BA'I THEG PA LA LHAG PAR MOS PA LA
DBANG BSKUR RIN CHEN TSIG NYID DU BYIN CIG CES 'DI'I DON BSTAN PA
DE NI SLAR YANG DE BZHIN BZHI PA'I DBANG BSKUR BA'I SGRAR MNGON

@193A *, ,PAR BRJOD PAR BYA BA LHAN CIG SKYES PA'I DGA' BA BSTAN
PAR 'GYUR RO ZHES PA DE KHO NA NYID DO, ,DE NAS ZHES BYA BA LA
SOGS PA LA DE NAS BLA MA'I CHED DU RJES SU MTHUN PA'I YON DBUL
BAR BYA STE, RIN CHEN ZHES BYA BA LA SOGS PA NAS,

SLOB MA LA GZHAN LTA CI SMOS, ,ZHES PA'I MTHAR THUG PA GO SLA'O,
,CI LTA BUR NGO BOR GYUR PA'I YE SHES THOB PA DE'I 'BRAS BU
GSUNGS PA, SLOB DPON LAS NI DRIN THOB CES BYA BA LA SOGS PA STE,
THOB PA NI NYID KYI MAN NGAG RNYED PA'O, ,SLOB DPON

GYI DRIN NI BLA MA'I BKA' DRIN NO, ,DRI MED NI DRI MA DANG BRAL
BA BLO GROS BRTAN PA GANG YIN PA ZHES TSIG RNAM PAR SBYAR RO, ,DE
KHO NA NYID KYI LAM LA GNAS PA'I RNAL 'BYOR PAS DE KHO NA NYID
BSGOM PAR BYA ZHES PA DNGOS SU SBREL LO, ,DE KHO NA NYID KYI RNAL
'BYOR PA CI

LTA BUR GYUR PA ZHEN, DNGOS KUN RANG BZHIN DE NYID DO, ,CI LTAR
GYUR PA ZHE NA, THOGS PA MED PA NYID KYI PHYIR GSAL BA'O, ,SGRIB
GNYIS DANG BRAL BA NYID KYI PHYIR DAG PA'O, ,MTSON PAR DKA' BA
NYID KYI PHYIR SHIN TU PHRA BA'O, ,MCHOG TU ZHI BA'I

RANG BZHIN NI DGE LEGS SKYED PA PO NYID KYI PHYIR RO, ,SANGS
RGYAS KYI MYANG 'DAS SKYED PAR BYED PA'I PHYIR THAR PA'O, ,DE
'DZIN PAR BYED PA'I ZHES PAS KHAMS TE SANGS RGYAS MYA NGAN 'DAS
PA'I KHAMS SO, ,SRID PA DANG MYA NGAN LAS 'DAS PA GNYIS DANG

BRAL BA'I PHYIR GNYIS MED DO, ,RTOG PA THAMS CAD LAS 'DAS PA NYID
KYI PHYIR RTOG BRAL LO, ,THAMS CAD KYI TSE BDE BA'I RNAM PA NYAMS
SU MYONG BA'I NGO BO NYID KYI PHYIR RTAG TU BDE BA'I RANG BZHIN
NO, ,DE NYID MNGON SUM DU BYAS PA NI RNAL 'BYOR PA'O, ,BSOD

NAMS MIN PA DAG LAS RNAM GROL TE BRAL BA RANG NYID 'DIR TE, DE
KHO NA NYID SGOM PAR BYED PA RNAMS LA BCOM LDAN 'DAS SU 'GYUR RO,
,RDO RJE SEMS DPA' STE RDO RJE'I RANG BZHIN DU 'GYUR RO ZHES GNAS
SO, ,MCHOG TU GSANG BA'I BDE BA MNGON PAR

@193B BYANG CHUB PA'I RIM PA ZHES PA NI MCHOG KYANG DE YIN LA
GSANG BA YANG DE YIN NO ZHES DANG, BDE BA YANG DE YIN LA MNGON
PAR BYANG CHUB PA YANG DE YIN NO ZHES PAS TE MCHOG TU GSANG BA
YANG 'DI YIN LA BDE BA MNGON PAR BYANG CHUB PA YANG NGO ZHES PAS
MCHOG TU GSANG BA'I

BDE BA MNGON PAR BYANG CHUB PA STE 'OD GSAL BA DE'I RIM PA'O ZHES
'OD GSAL GYI RIM PA'I DON MDOR BSHAD PA RNAL 'BYOR PA'I YID
'PHROG RDZOGS SO,, ,,SEMS CAN GYI DON DU MNGON PAR DGONGS NAS
SNGON GYI SMON LAM GYI DBANG GIS 'OD

GSAL LAS ZUNG 'JUG GI RIM PAR LDANG BAR BYED PA PHYAG BYED PA
SNGON DU 'GRO BA CAN NYID KYIS BSTAN PAR 'DOD NAS RGYU DANG 'BRAS
BDAG NYID CES BYA BA LA SOGS BA GSUNGS TE, MGON PO NI 'JIG RTEN
RNAMS KYI SKYOB PAR GYUR PA'O, ,PHYAG 'TSAL NAS NI

RAB TU BTUD NAS SO, ,YANG DAG PAR NGES PA'I DON ZUNG DU 'JUG PA'I
RIM PA THA MA BRI BAR BYA ZHES SBREL LO, ,CI LTAR GYUR PA ZHE NA,
MGON PO RGYU DANG 'BRAS BDAG NYID DO, ,'BRAS BU NI 'OD GSAL LO,
,RGYU NI SGYU LUS TE BDAG BYIN GYIS BRLAB PA'I SGRAS

MNGON PAR BRJOD PAR BYA'O, ,'DI DAG GCIG PA NYID NI 'BRAS BU DANG
RGYU'I BDAG NYID CAN ZUNG 'JUG GO, ,DE NYID KYI PHYIR GNYIS PA
THAMS CAD RNAM SPANGS PA'O, ,ZUNG 'JUG RIM PA THA MA NI ZUNG NI
RGYU DANG 'BRAS BU'O, ,'JUG NI GCIG TU 'DRES PAR

GYUR PA'O, ,SNA HA 'CHING PA LA'O ZHES PA 'DI'I BYINGS LAS, KTA'I
SA RAB TU SBYOR RO, ,'OD GSAL GYI RIM PA LAS PHYI MA STE KHYAD
PAR DU 'PHAGS PA'O, ,'KHOR PA ZHES BYA BA LA SOGS PA LA 'KHOR BA
NI KUN RDZOB KYI BDEN PA STE BDAG BYIN GYIS BRLAB

PA'I SGRAR BRJOD PAR BYA'O, ,MYA NGAN LAS 'DAS PA NI DON DAM PA'I
BDEN PA STE 'OD GSAL LO, ,RTOG PA GNYIS PO SPANG BA LA STE GSUNGS
PA YANG BDEN BA GNYIS KYI RTOG PA SPANGS PA LAS RTOG PA GNYIS
DANG BRAL BA NI ZUNG 'JUG GI RIM PA ZHES PA'I DON

@194A *, ,TO; ,GANG DU DNGOS PO GCIG GYUR PA NI KUN RDZOB KYI
BDEN PA DANG DON DAM PA'I BDEN PA GNYIG DAG GANG DU STE NGO BO
GANG DU DNGOS PO GCIG TU GYUR TE RO MNYAM ZHING GCIG PA NYID DU
THOB PAR BYED DO ZHES PAS ZUNG DU 'JUG PAR DE

BRJOD PAR BYA'O, ,RIM PA 'DI NYID KYIS TSIGS SU BCAD PA GZHAN LA
YANG GCIG GYUR PA ZUNG DU 'JUG PA'I TSIG DAG GIS BSHAD PAR BRTAG
PAR BYA'O, ,CI SHES PA RNAMS KYIS SHE NA, KUN NAS NYON MONGS RNAM
PAR BYANG, ,SHES NAS ZHES BYA

BYA BA LA SOGS PA LA KUN NAS NYON MONGS PA YONGS SU DAG PA SGYU
MA'I LUS SO, ,RNAM PAR BYANG BA NI 'OD GSAL LO, ,SHES NAS NI BLOS
SO SOR RTOGS NAS SO, ,'DI DAG DNGOS PO GCIG NYID DU GYUR PA NI
GCIG NYID DO, ,GANG GIS RIG PA NI

SHES PA'O, ,RNAM BCAS DNGOS PO KUN BTAGS NAS, ,ZHES PA NI, RNAM
PA DANG BCAS PA'I DNGOS PO KUN BTAGS PA NI BDAG BYIN GYIS BRLAB
PA'O, ,RNAM MED NYID DU RTOGS PA NI 'OD GSAL LO, ,'DI DAG GCIG
NYID DU BYAS NAS SPYOD PA NI THA

SNYAD DU BYED PA'O, ,RNAL 'BYOR PA DES RIG PA NI SHES PAR BYED
PA'O, ,GZUNG DANG 'DZIN PA ZHES BYA BA LA SOGS PA LA GZUNG BYA NI
'OD GSAL LO, ,'DZIN PA NI YONGS SU MA DAG PA'I SGYU LUS SO ZHES
PA'I RNAM GNYIS BLO NI BLO'I RNAM

PA'O; ,YOD MIN TE NI BSKYED PAR MI BYA BA'O, ,GANG DU NI YE SHES
LA'O, ,MI PHYED PA NYID DU 'GYUR PA DE'I TSE BSHAD PA STE SMRAS
PA'O, ,RTAG DANG CHAD PA'I BLO DAG NI, , ZHES BYA BA LA SOGS PA
LA RTAG PA NI YONGS SU MA DAG PA'I SGYU LUS SO, ,

CHAD PA NI 'OD GSAL LO, ,SHES RAB SNYING RJE GCIG NYID DU, ,ZHES
BYA BA LA SOGS PA LA SHES RAB NI 'OD GSAL LO, ,SNYING RJE NI
YONGS SU MA DAG PA'I SGYU LUS SO, ,THABS DANG SHES RAB SNYOMS
'JUG PA, ,ZHES PA NI SHES RAB NI STONG PA

@194B NYID DO, ,THABS NI SGYU LUS SO, ,GANG DU PHUNG PO LHAG BCAS
DANG, ,DE BZHIN PHUNG PO LHAG MED PA, ,ZHES BYA BA LA SOGS PA LA
PHUNG PO LHAG MA DANG BCAS PA NI SGYU LUS SO, ,PHUNG PO LHAG MA
MED PA NI MYA NGAN LAS 'DAS PA'O, ,GANG DU GANG ZAG BDAG MED

CES PA YANG, ,ZHES BYA BA LA SOGS PA LA, GANG ZAG GI BDAG MED PA
NI BDAG BYIN GYIS BRLAB PA'I NGO BO'O, ,CHOS KYI BDAG MED PA NI
'OD GSAL LO, ,SHES NAS ZHES BYA BA LA SOGS PA NAS, MI ZAD RNAL
'BYOR PA YI GNAS, ,ZHES BYA BA'I MTHAR THUG

PA NI RTOGS PAR SLA'O, ,GNYID LOG PA DANG RAB SAD PA, ,GNAS SKABS
'DI NYID SPANGS PA LAS, ,ZHES BYA BA LA SOGS PA LAS GNYID LOG
PA'I GNAS SKABS NI 'OD GSAL LO, ,RAB TU SAD PA'I GNAS SKABS NI
SGYU LUS SO, ,MNYAM PAR

GZHAG DANG MA BZHAG PA, ,ZHES BYA BA LA SOGS PA LA MNYAM PAR
GZHAG PA NI 'OD GSAL LO, ,MNYAM PAR MA BZHAG PA NI SGYU LUS SO,
,DRAN DANG DRAN MIN RNAM PAR GROL, ,ZHES PA LA SOGS PA LA DRAN MI
NA NI 'OD GSAL LO, ,DRAN PA NI SGYU LUS

SO; ,CHAGS DANG CHAGS BRAL RNAM PAR GROL, ,ZHES BYA BA LA SOGS PA
LA CHAGS PA NI SGYU LUS SO, ,CHAGS BRAL NI 'OD GSAL LO, ,BYA BA
DANG NI BYED PA DAG ,CES BYA BA LA SOGS PA LA BYA BA NI 'OD GSAL
LO, ,BYED PA NI SGYU LUS

SO; ,BSKYED PA'I RIM PA 'DI GCIG DANG, ,ZHES BYA BA LA SOGS PA
NAS GANGG'A'I BYE MA LTA BU ZHES PA'I BAR RNAMS LA KUN RDZOB KYI
BDEN PA MNGON PAR RJOD BAR BYED PA'I TSIG KYANG YOD, DON DAM PA'I
BDEN PA MNGON PAR RJOD PAR

BYED PA'I TSIG KYANG YOD PAS 'DI DAG NYID DU MNGON PAR SHES NAS
ZUNG 'JUG GI NGO BOR BRJOD PA'I RIM PAS MKHAS PAS RNAM GRANGS
PA'I SGRAR BYA'O, ,SLOB BZHIN BA ZHES BYA BA LA SOGS PA LA SLOB
BZHIN BA NI 'BAD PA BYED BZHIN PA'O, ,RNAL

@195A *, ,'BYOR CHEN PO NI ZUNG 'JUG GI GO 'PHANG LA GNAS PAS
ZUNG DU 'JUG PA SGOM PAR BYED DO, ,SPYOD PA'ANG DE'I DON DU'O,
,'DIR SHIN TU SPROS PA MED PA'I SPYOD PA BYA'O ZHES PA LHAG MA'O,
,'DIR NI MAN NGAG GI

KHYAD PAR LAS SPROS PA MED PA DANG SHIN TU SPROS PA MED PA'I
SPYOD PA'ANG MDOR BYAS KYI RIM PAR BSTAN TE DE NI 'DIR MA BRJOD
DO, ,SPYOD BSDUS SU GSUNGS PA YANG, SHING YANG BSREGS NA THAL BAR
'GYUR RO, ,T'A LA'I 'DAB MA

YANG BSREGS NA THAL BAR 'GYUR RO, ,SHING BAL YANG BSREGS NA THAL
BAR 'GYUR ZHES SO, ,THAMS CAD DU RANG BZHIN GCIG NYID KYI NGA
RGYAL GYIS SPYAD PAR BYA'O ZHES BSTAN PAR 'DOD NAS GSUNGS PA, JI
LTAR BDAG NYID CES BYA BA LA

SOGS PA NAS, PHUN SUM TSOGS PA THAMS CAD 'GRUB, ,CES PA'I MTHAR
THUG BA RTZA BA NYID LAS GO SLA'O, ,'DI DAG KYANG SPYOD BSDUS SU
GSUNGS PA, RNAL 'BYOR PA THAMS CAD NAS THE TSOM MCHOD PA RTZOL BA
MED PAR BYIS PA BZHIN

DU SPYOD PAR BYED DE, DE'I TSE PHUN SUM TSOGS PA THAMS CAD KYI
CHAR 'BEBS SO, ,DPAL 'DUS PA'I RGYA CHER 'GREL PAR YANG GSUNGS
PA, RDO RJE PADMA MNYAM SBYOR BAS, ,YE SHES GSUM GYIS CHA RIG PA,
,BLO LA GOS DANG MA GOS PA, ,

DER NI BDE BAS RTAG TU GNAS, ,BKAG PA RNAMS KYANG BYAS NA'O, ,BYA
DANG BYA MIN RNAMS SPANGS PA, ,RANG BZHIN SHES PAS MI GOS TE,
,PADMA'I 'DAB MA CHU YIS BZHIN, ,ZHES SO, ,BSHAD NAS BSOD NAMS
ZHES BYA BA'I MTHAR

THUG PA'I TSIGS SU BCAD PA'I BSHAD PA NI, CHES GSAL LO ZHES PA
ZUNG DU 'JUG PA'I RIM PA'I DON MDOR BSHAD PA RNAL 'BYOR PA'I YID
'PHROG CES BYA BA RDZOGS SO,, ,,SKYABS GSUM BLA MAR BTUD NAS

@195B SHIN TU BGROD DKA' NGES PAR RING, ,ZAB MO GSANG SNGAGS TSUL
NI RGYA MTSO MAN D'A RA YI RI, ,RIM LNGAR RNAM PAR SBYAR ZHING
BSGRUBS PA'I BDAG GI BSOD NAMS NI, ,GANG YIN DES NI 'GRO RNAMS
MCHOG GI BYANG CHUB GRUB GYUR CIG ,DON

MDOR BSHAD PA 'DI YI TSIG GI CHU SKYES BUNG BA SBYOR BA SBRANG
TSOGS 'PHRO BZHIN PA, ,SLOB DPON SLOB MA GTAMS PA S'A LA MCHOG GI
RI MOR SHES RAB STOBS KYIS BSKUL PA LAS, ,BRTEN PA'I YID 'PHROG
CES BYA BLA MA MANG PO MNYES PAR BYAS

SHING RING NAS 'GRO LA BRTZE, ,BLO GROS CHEN PO 'PHROG PA'I DAM
PA DGE SLONG THUB PA DPAL BZANG PO YIS BYAS PA YIN, ,MA BRJOD
GZHAN DU BYAS PA NYES PA'I CHA SHAS GANG, ,MCHOG GI YON TAN GNAD
KYIS YONGS DU RJES SU CHAGS, ,BCUD

KYI RANG BZHIN BLO LDAN RNAMS KYI YON TAN CHUR, ,NYES PA'I 'KHRI
SHING MI SHES BDAG KYANG 'JUG PAR BYED, ,'DI NI YUL MA GA DH'A
PA'I PAndI TA THUB PA DPAL BZANG POS MDZAD PA'O,, ,,RIM LNGA'I
'GREL PA RNAL 'BYOR

PA'I YID 'PHROG CES BYA BA RDZOGS SO,, ,,'DI NI DPYAL LO TZ'A
CHOS KYI BZANG PO'I PHYAG DPE'I RGYA DPE LAS BOD KYI SKAD DU, DGE
SLONG RIN CHEN GRUB KYIS BSGYUR CING ZHUS TE GTAN LA PHAB PA'I YI
GE PA DGE SLONG SGRA TSAD

PA'O;,