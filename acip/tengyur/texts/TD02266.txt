@55B #, ,RGYA GAR SKAD DU, KA KHA SYA DO HA N'A MA, BOD SKAD DU, KA
KHA'I DO HA ZHES BYA BA, BCOM LDAN 'DAS DPAL HE RU KA LA PHYAG
'TSAL LO, ,DA NI YUM GYI PADMA'I NANG DU GNAS PA 'DI YIN TE, ,LUS
NI RNAM PAR BCINGS SHING BDUD RTZI 'DZAG ,MGUL NAS 'KHYUD PA'I

dOm BI GZHON NU MA, ,GA BUR 'DZAG CING 'DI NI DPYID KA'I YAL GA
YIN, ,KHA NI NAM MKHA' GNAS PAR DPRAL BA'I STONG PA STE, ,DGE
DANG MI DGES MA GOS GCER BUL, ,ZA ZHING 'THUNG YANG MYA NGAN 'DAS
LA GNAS, ,RNAL 'BYOR GCER BU BZUNG NAS SHIN DU DGA', ,NAM

MKHA' DAG NI KHYAB CING BRTAN PAR GYUR PA'O, ,GA NI NAM MKHA' 'JO
ZHING 'JO ZHING 'THUNG BAR BYED, ,GANG G'A YA MU NA NI GNYIS NI
LEGS PAR CHINGS, ,SRID LA BRTEN TE 'GRO 'ONG 'CHAD PAR 'GYUR,
,GHA NI DRIL BU'I SGRA YIS DPAL LDAN HE RU KA NI MNYES, ,BDAG MED
MA YIS

MGUL NAS YANG DANG YANG DU 'KHYUD, ,RNAL 'BYOR MA YIS RLUNG RNAMS
YANG NAS YANG DU 'PHO, ,KHYIM BDAG MO NI GNYUG MA'I YID KYI NGANG
LA 'PHO, ,NGA NI GNYUG MA'I RANG BZHIN RANG BZHIN GYIS NI STONG,
,GNYUG MA'I KHYIM BDAG MO LA DGE DANG MI DGE MI 'PHRO ZHING,
,RGYUN DU RNAL

'BYOR PA NI BDE BAR BYED NUS NA, ,NUB MO'I MUN PA CHAD NAS 'OD
GSAL STONG PAR 'GYUR, ,TZA NI DGA' BA BZHI NI 'DI DANG YANG DAG
LDAN, ,KYE HO MTHA' BZHI DANG NI BRAL BA'I SEMS BZUNG CIG ,SKAD
CIG BZHI NI YANG DAG BLA MA'I GSUNG LAS GO BAR GYIS, ,THIG LE
BZHI NI RMONGS

@56A *, ,PA'I BAG CHAGS KYIS NI MI SHES SO, ,TSA NI DBANG PO
SPONGS LA DAG PA'I RANG BZHIN GYIS, ,'DOD YON DANG NI DNGOS DANG
DNGOS MED SPONGS, ,CAL COL GTAM RNAMS DOR CIG 'DI RNAMS KYIS, ,RO
'DI THONG LA NAM MKHA' LA NI LONGS SPYOD KYIS, ,DZA NI SKYE

DANG RGA DANG 'CHI BA MED PA'I NAM MKHA' YIN, ,GANG DANG GANG DU
BLTAS KYANG DE DANG DE RU NAM MKHA'O, ,JI LTAR GNAS BA DE LTAR DE
NI DE NYID DO, ,JI LTAR MTHONG BA DE LTAR DE NI DON DAM MO, ,DZHA
NI ME TOG MANG PO'I SA BON JI LTAR BSTEN PA DANG, ,DE LTAR SNA
TSOGS KYIS NI PHUNG PO 'GRUB

PA YIN; ,SNA YIS SBRANG RTZI DANG NI MAR GNYIS 'THUNG NUS NA,
,YUN RINGS DUS DAG 'TSO BA LA NI THE TSOM MED, ,SKABS 'DIR NYA
YIG GIS DRANGS PA'I TSIGS BCAD GCIG MED PA 'DI 'GREL PAR YANG NYA
NI NGA DANG MTSUNGS SO ZHES PA TZAM LAS MA BYUNG NGO, ,tA NI KYE
HO YANG DAG BLA MA'I GSUNG GI THIG LE PHAB, ,SA GZHI

'GUL BAS NAM MKHA' LAS NI THIG LE 'DZAG ,LAM LOG CAL COL MA BYED
KYE HO RNAL 'BYOR PA, ,KHYOD KYIS CAL COL GYIS NI LHAN SKYES MI
RTOGS SO, ,thA thA'I SGRAS NI SNGAGS RNAMS BRJOD PA DANG, ,thA YI
YI GE BLANGS NAS GNAS THOB 'GYUR, ,TSUL BZHIN LONG NA TING NGE
'DZIN NI 'PHO

PAR 'GYUR, ,YANG DAG BLA MAS NAM MKHA' GO BAS BYANG CHUB YIN, ,dA
NI SNGAGS RNAMS BRJOD CING dOm BI LONG, ,GTUM MOS BSREGS SHING
CHU RNAMS 'DZAG PAR 'GYUR, ,dA MA RU NI AA NA HA YI SKAD DU
GRAGS, ,dA MA RU DE BZUNG BAS RNAL 'BYOR MA SGRA YIN, ,dHA NI RIL
BA PHO BAS

RNAM PA GCIG TU KHYAB PAR GYUR, ,SEMS NI 'PHO BAS LHAN CIG SKYES
PA'I MCHOG TU 'GYUR, ,DBANG PO LNGA YANG 'PHO ZHING LHAN SKYES
DER ZHUGS SO, ,GAB PA'I KHYIM BDAG MO NI DNGOS PO CIR MI MTHONG,
,nA NI GNYUG MA'I RANG BZHIN RANG BZHIN GYIS NI STONG, ,GNYUG
MA'I YID NI GO NA DGE

DANG MI DGE MI 'GOS SHING, ,GNYUG MA'I KHYIM BDAG MO NI LHAN CIG
SKYES PAS BANGS PAR 'GYUR, ,RGYUN DU BSTEN NA SKYE SHI DANG NI
'CHING BAR 'GYUR BA MED, ,TA NI SKU GSUM GZHUNG GSUM BRTAN NAS
SHES PAR GYIS, ,YI GE GSUM NI SA RA HA YI TSIG LA BRTEN TE
BSGOMS, ,

@56B SEMS NI MNYAM PA NYID KYI BSAM GTAN GYIS, ,DE NYID BLTA
ZHING BSHAD PAS CI ZHIG BYA, ,THA NI NAM MKHA'I ZLA BA CAN NI
BRTAN PAR GYIS, ,GNAS RNAMS BOR NA LEGS PA'I LUS SU JI LTAR
'GYUR, ,GNAS SU BRTAN PAR BYAS NA RLUNG GIS SKEMS PAR 'GYUR,
,BRTAN

POR GNAS PAR GYUR NA TSE 'DI 'PHEL BAR 'GYUR, ,DA NI SA RA HA YI
TSIG GIS THAMS CAD BSREGS DANG 'CHI MED 'GYUR, ,'O MA GNYIS KYIS
BDE MCHOG DE LA KHRUS KYIS SHIG ,THIG LE GNYIS NI SHES NA DAG
PA'I RANG BZHIN YIN, ,SDUG BSNGAL GDUG PA CAN NI DNGOS DANG

DNGOS MED MED, ,DHA NI DHA YI RANG BZHIN BKRU BSHAL BYED CING
GNAS, ,BKRU BSHAL BYED KYANG MI MTHONG NANG DU ZHUGS NAS SONG,
,KHRUS MKHAN MO NI SA RA HA YI TSIG GIS LONG, ,G-YO SGYU'I SBYOR
BA NAM MKHA'I RANG BZHIN DU NI GYIS, ,NA NI SNA TSOGS TSUL GYIS
LEGS PAR GCIG

TU 'PHO, ,'JIG RTEN PA RNAMS MA GO BAS NA SNA TSOGS SMRA, ,GANG
PHYIR 'JIGS PA MED PA DE PHYIR SHO GAM 'JAL, ,SRID MIN MYA NGAN
'DAS MIN GZHAN YANG MED PA YIN, ,PA NI BDUD RTZI LNGA NI SNA RU
BLUGS PAR BYA, ,PADMA RDO RJE SBYAR ZHING SBYAR ZHING MNYAM NYID
'GRUB, ,ME TOG PADMA'I

RDO RJE GDAN NI MCHOD PAR GYIS, ,PADMA'I DE NYID MI SHES BDE CHEN
RGYAL PO MIN, ,PHA NI SPRO ZHING BSDU BA'I SEMS 'DI NAM MKHA' LTA
BU YIN, ,SPRO BA MI MTHONG YANG NI NAM MKHA' LTA BUR 'DOD, ,PHAt
KYI SGRA DANG H'Um GI SGRA NI JI LTAR 'PHRO, ,'DI LTAR DPAG BSAM
LJON SHING SDONG PO

BZHIN DU 'PHRO, ,BA NI NAGS KYI TSANGS PA'I ME TOG KHA ZUM BYE
PA'I RDZING RNAMS 'DZIN, ,THEG CING YID 'ONG 'DOD PA'I 'BRAS BU
DPYID KA'I YAL GA BZHIN, ,DBANG DU BSDU ZHING LEGS PAR GAR NI NAN
TAN BYED, ,'GRO 'DUG BYED PA'I RNAL 'BYOR MA NI RANG GI LUS LA
BSLANGS, ,BHA

NI BHA GA NYID NI BHA GA'I RANG BZHIN STONG PAR GNAS, ,DE NI DGE
DANG MI DGE MED PAR MDA' BSNUN NGA YIS SMRAS, ,BLA MA'I GSUNG
GIS 'DOD YON LNGA LA ZO, ,'KHRUL BAR MA BYED SEMS NYID 'DI NI NAM
MKHA' YIN, ,MA NI NAN TAN GYIS NI YANG DANG YANG DU CHANG 'DZAG
CING, ,DPAL

@57A *, ,LDAN BLA MA BSTEN PAS RTZA BA GO BAR GYIS, ,GAL TE RTZA
BA'I SEMS DANG BLO GNYIS GCIG TU BYED NUS NA, ,SEMS NI SHI ZHING
CHAD PAR GYUR BAS RANG BZHIN GCIG YIN NO, ,YA NI GANG TSE N'A DA
DANG NI THIG LE 'DIR SMRAS NA, ,RNAL 'BYOR MA YI SGRA YIS DE

TSA LHAN CIG SKYES PAR RTOGS, ,JI LTAR RANG DGAR GNAS PA DE BZHIN
DU NI BRTEN, ,SKYE SHI GNYIS KYIS 'JIGS PA MED PA THOB PAR 'GYUR,
,RA NI NYI MA ZLA BA'I THIG LE NAM MKHA' BZHIN DU SHI BA MED,
,NYI MAS GANG NA BDE BA CHEN PO'I TSUL NI SHIN DU MDZES, ,RA SA
N'A NI THIG

LE THIG LE PHOB, ,NYIN DANG MTSAN DU GNYUG MA'I YID KYI NGANG DU
SOD, ,LA NI KYE HO RLUNG GI KHYIM BDAG MO DE KHYIM NANG LONG,
,N'A DA THIG LE LONG CIG CHOS NI ZAG MED NYID YIN NO, ,LA LA N'A
DANG BCAS DANG RA SA AA WA DH'U T'I'I RTZA NANG NAS, ,THIG LE
'DZAG PA DE NYID SHIN TU NGO MTSAR PHYIR

NI 'THUNG, ,WA NI CHU YI MCHOG NI ROL PAS 'THUNG CIG KYE, ,RDO
RJE RNAL 'BYOR MA NI ROL PAS 'PHRO, ,GANG TSE DPAL MO RNAL 'BYOR
MA NI LHAN CIG SKYES PAS MNYES, ,DE YI TSE NA dA MA RU NI AA NA
HA YI SKAD DU GRAGS, ,SHA NI RANG BZHIN GYIS NI LHUN GRUB AA NA
HA YI SGAS, ,SHIG

LE 'DZAG PA GANG ZHIG RNAL 'BYOR MA YIS MGON, ,SA RA HA YI TSIG
GIS GSIL BA'I SGRAR NI BYA, ,NAM MKHA' 'JO ZHING 'JO ZHING THIG
LE PHOB LA 'THUNG, ,shA NI GANG TSE LHAN CIG SKYES PA'I MCHOG GIS
MNYES, ,DE TSE RANG DANG GZHAN GYI BAG CHAGS 'GAGS, ,MNYAM DANG
MI

MNYAM RNAL 'BYOR MA 'DI GRUB PAR THE TSOM MED, ,KYE HO MDA' BSNUN
NGA NI 'DI LA THE TSOM MED CES SMRA, ,SA NI DNGOS PO 'DI KUN
DNGOS PO MED PAR MNYAM, ,STONG PA SNYING RJE 'KHRUL PAS MA SPANGS
SHIG ,LHAN CIG SKYES PA'I DGA' BAS RTAG TU MNYES, ,LHAN SKYES
MCHOG 'DI

GANG GIS KYANG NI 'CHING MI NUS, ,HA NI KYE HO BZHAD PA'AM SKYE
BA SNA TSOGS KYIS NI TSIM, ,KYE HO RMONGS PA 'PHROG CING BKANG
YANG DGA' BA MED, ,GANG TSE LUS LA DBANG PHYUG MDOG MED CHINGS
SHIG DANG, ,ROL PAS DE TSE BLA MED LEGS PAR 'GRUB PAR 'GYUR,
,KshA NI YUL

@57B DU LHUNG NA BYANG CHUB SEMS NI CHUD ZOS 'GYUR, ,KshA KshA'I
SGRAS NI RGYA MTSO DAG KYANG SKEMS NUS NA, ,'DI NI RTZUB MO'I
BDAR BZHIN TING 'DZIN RNON POS DGA' BAR 'GYUR, ,KYE HO GCER BUR
THAMS CAD SLU BAR NGES PAR THE TSOM MED, ,KA KHA DO HA ZHES BYA
BA RNAL 'BYOR GYI DBANG

PHYUG CHEN PO DPAL BRAM ZE CHEN PO SA RA HA'I ZHAL SNGA NAS
GSUNGS PA RDZOGS SO,, ,,YUL KO SA LAR SKU 'KHRUNGS PA'I BLA MA
RNAL 'BYOR PA CHEN PO BEE RO TZA NA BADZRA'I ZHAL SNGA NAS RANG
'GYUR DU GSUNGS PA'O,,