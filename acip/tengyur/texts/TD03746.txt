@82A #, ,RGYA GAR
SKAD DU, A'ARYA DZAMBHA LA KRishnA S'A DHA NAm, BOD SKAD DU,
'PHAGS PA DZAMBHA LA NAG PO SGRUB PA'I THABS, 'PHAGS PA DZAMBHA
LA LA PHYAG 'TSAL

LO; ,'PHAGS PA DZAMBHA LA BSGRUB PAR 'DOD PAS, YID DANG MTHUN
PA'I GNAS SU STAN BDE BA LA 'DUG STE, SANGS RGYAS DANG BYANG CHUB
SEMS DPA'I GO 'PHANG THOB PAR BYAS TE, SEMS CAN THAMS CAD MTHO
RIS DANG THAR PA'I BDE BA LA DGOD PAR BYA, DE'I CHED DU DZAMBHA
LA LA CHU PHUL LA

MCHOD PAR BYA SNYAM DU SEMS BSKYED LA, GNAS DANG BDAG DANG RNAL
'BYOR SRUNG BA NI GZHAN DANG MTHUN, RANG GI SNYING GAR YI GE AA
DKAR PO 'OD ZER 'PHRO BA DANG BCAS PA YONGS SU GYUR PA LAS ZLA
BA'I DKYIL 'KHOR, DE'I STENG DU YI GE H'Um NANG NAG LA LA PHYI
SER BA, 'OD ZER SER PO

'PHRO BA BSAMS LA, DE YONGS SU GYUR PA LAS RDO RJE RTZE DGU PA
H'Um DANG KHA DOG MTSUNGS PA BSGOM, DE'I LTE BA'I NANG DU H'Um
BSAM, H'Um DE LAS 'OD ZER PHYOGS BCUR 'PHROS SHING, ,NGAG TU AOm
AA ZHES BRJOD PAS, PHYOGS MTSAMS THAMS CAD NAS SEMS CAN GYI DON
BYED PA'I AU TZUshMA

BSAM GYIS MI KHYAB PA SPYAN DRANGS NAS MDUN GYI NAM MKHA' LA
BZHUGS PA LA, DANG CING GUS PAS PHYAG 'TSAL DNGOS SU 'BYOR PA
DANG YID LAS BYUNG BA'I MCHOD PA SNGON DU 'GRO BA'I BDUN RNAM DAG
BYA, TSAD MED PA BZHI BSGOM PA NI BSOD NAMS KYI TSOGS SOGS PA
YIN, DE NAS YANG

RDO RJE H'Um, ZLA BA RNAMS LAS 'OD 'PHROS PAS SNOD BCUD LA PHOG
,DE 'OD DU ZHU SLAR 'OD KYI GNAS LA THIM, MDUN GYI 'PHAGS PA'ANG
AOm AA ZHES BRJOD PAS RDO RJE DANG H'Um DANG THA MI DAD DU GYUR,
RANG LUS KYANG 'OD DU ZHU NAS RDO RJE LA SOGS PA LA THIM, DE
RNAMS RMI LAM SGYU MA LTAR BSAM, DE

@82B YE SHES KYI TSOGS SOGS PA YIN, RDO RJE H'Um ZLA BA AUTZUshMA
H'Um GI 'OD ZER DE LNGA PO YONGS SU GYUR PA LAS, SNA TSOGS PADMA
DANG ZLA BA'I STENG DU RNAM THOS KYI BU SKU MDOG SER PO MGO G-YAS
SU BSTAN PA, GAN RKYAL DU NYAL BA, KHA NAS RIN PO CHE SNA TSOGS
SKYUGS PA, DBU RGYAN LA SOGS PA RIN PO CHE

SNA TSOGS KYIS BRGYAN PA, DE'I MGO THUR DU MNAN PA, 'OD ZER
PHRENG BA 'KHRUG CING 'PHRO BA'I GDAN GYI LTE BAR, DBANG PO SBAS
PA LTAR GNAG PA'I DZA YIG YONGS SU GYUR PA LAS, AUTZUshMA BYIS
PA'I GZUGS CAN SHIN TU NAG PA, RNA BA MA PHUG BA, RNA BA THUNG
BA, SKRA KHAM PA GYEN

DU BRDZES PA, LUS THUNG BA MTHUG PA, GSUS PA CHE BA, MCHE BA
GTZIGS PA, SPYAN DMAR BA, KHRO GNYER BSNYER BA, SPYAN ZLUM PA,
PHYAG GNYIS KYI G-YAS PA NA KHRAG GIS BKANG BA'I THOD PA NU MA
G-YAS PA LA BRTEN CING ZHAL DU GSOL BA'I TSUL GYIS BSNAMS PA,
G-YON PA NA

RIN PO CHE SNA TSOGS SKYUGS PA'I NE'U LE PUS MO G-YON GYI STENG
DU BZUNG BA, ZHABS G-YAS BSKUM PAS GDAN GYI MGO BO MNAN PA, G-YON
BRKYANG BAS RKANG PA MNAN PA, MI BSKYOD PAS DBU BRGYAN PA, GCER
BU THOR TSUGS LA KLU MTHA' YAS NAG POS DKRIS PA, RNA BA, DO SHAL,
TSANGS

SKUD; DPUNG PA, LAG PA, RKED PA, RKANG PA RNAMS LA RIM PA LTAR,
'JOG PO DMAR PO, PADMA CHEN PO DKAR PO, STOBS KYI RGYU SNGON PO,
RIGS LDAN KHRA BO, DUNG SKYONG SER PO, BA SU KI DKAR PO, PADMA
DKAR PO STE KLU CHEN BRGYAD KYIS BRGYAN PA'O, ,DE'I THUGS KAR ZLA
BA'I GDAN LA

RDO RJE RTZE DGU PA, DE'I LTE BAR ZLA BA'I GDAN LA H'Um, DPRAL
BAR AOm, LCE LA DZAm, DPUNG PA G-YAS LA BHA, G-YON LA LA, THUGS
KAR DZA, LTE BA LA LEN, NGAR GDONG G-YAS LA DRA, G-YON LA YE, BOL
GONG G-YAS LA SV'A, G-YON LA H'A, YI GE DE RNAMS ZLA BA'I GDAN
DANG BCAS

PA'O; ,KHA DOG GNAG CING 'OD SER PO 'PHRO BA'O, ,YI GE DE RNAMS
DANG THUGS KA'I RDO RJE'I LTE BA'I NANG GI H'Um ZLA BA'I GDAN
RNAMS LAS 'OD 'PHROS TE, SEMS CAN LA REG PAS THAMS CAD DZAMBHA
LAR GYUR NAS YID KYIS H'Um LA BSDU, YANG DE RNAMS LAS 'OD 'PHROS,
RIN PO CHE THAMS CAD

@83A *, ,BSDUS TE RLUNG NANG DU RNGUBS PAS KLU CHEN BRGYAD DANG,
RNAM THOS BU DANG, NE'U LE'I KHA NANG DU SONG, PHYIR RGYU BAS DE
RNAMS KYI KHA NAS SKYUGS NAS RIN PO CHE'I PHUNG PO CHEN PO BYUNG,
YANG ZOS YANG SKYUGS BA LAN MANG DU BSGOM, DE RJES SU RANG GI LAG
PA G-YAS PAR AOm LAS

d'A KI'I GZUGS KYI LAG PA'I MTHIL DU BAm YIG LAS 'OD ZER 'PHROS
PAS SKYES BU'I BUM PA BZANG PO'I LAG PAR BSAMS PA'I BUM NANG DU
DZAm, MKHRIG MA LA AOm, MDZUB MO LA BHA, GUNG MO LA LA, SRIN LAG
LA DZA, MTHE'U BONG LA DRA, MKHRIG MA'I MTSAMS SU YE,

G-YON LA SV'A, G-YAS LA H'A, RE RE LA ZLA BA'I GDAN RE'O, ,DE NAS
ZANGS GZHONG LA SOGS PA'I NANG DU RTEN YOD NA BZHUGS, MED NA RANG
DANG 'DRA BA'I RTEN MDUN DU BSKYED LA, CHU KHYOR BA GANG LA, AOm
AINDRA NI MU KHAm BHRA MA RI SV'A H'A, ZHES PA LAN BDUN GYIS BYIN
GYIS BRLAB, CHU KHYOR BA GANG

KHAR BLUGS PAR BSAMS TE PHUL BA KHANG SONG BAS, KHONG NANG GI
DZAm GYIS SER POR GYUR SNYING GA'I H'Um LA SOGS PA'I NUS PAS BDUD
RTZIR GYUR PA SLAR GYEN DU LOG STE RANG GI LAG PA'I MTHIL DU
BYUNG BA, MDUN GYI DZAMBHA LA'I ZHAL DU PHUL BAR BSAM ZHING, AOm
DZLUm SV'A H'A ZHES PA LAN RE DANG CHU

KHYOR BA BRGYA RTZA BRGYAD RIM PA 'DI GNYIS SO, ,MJUG TU, NA MO
RATNA TRA Y'A YA, NA MO MA nI BHA DR'A YA, MA H'A YAKshA SE N'A
PA TA YE, AOm DZAMBHA LA DZA LE NDRA YE SV'A H'A ZHES LAN BDUN
BRJOD LA CHU KHYOR BA BDUN DBUL, 'DI NYID GTOR MA'I SNGAGS KYANG
YIN, DE NAS RTEN CHU NANG NAS BTON TE LOGS

SU BZHUGS, BSKYED PA YIN NA BADZRA MU:SA GSHEGS, GTOR MA GTZANG
SAR GTANG, RGYUN DU SNGAGS ZLOS LA, AOm DZAMBHA LA DZA LENDRA YE
SV'A H'A ZHES PA DANG NA MO RATNA TRA Y'A YA LA SOGS SNGAS PHRENG
'DAM KHA YIN GSUNG, ZLA BA DRUG GIS NGES PAR 'GRUB PAR THE TSOM
MI DGOS GSUNG,

RJES SU BDAG GZHAN THAMS CAD KYI TSE DANG BSOD NAMS 'PHEL BA
DANG, DPAL 'BYOR RGYAS PA DANG, 'KHOR DANG CHAB SRID 'PHEL BA
DANG, 'DOD PA'I DON CI DANG CI BSAMS PA THAMS CAD MYUR DU 'GRUB
PAR MDZAD DU GSOL ZHES GSOL BA GDAB BSNGO BA DANG SMON LAM BYA'O,
,DZAMBHA LA NAG

@83B PO'I SGRUB THAMS BSDUS PA PAn CHEN SH'AKYA SHR'I'I ZHAL NAS
GSUNGS PA, GNUBS LO TZ'A BA BYAMS PA'I DPAL GYIS BSGYUR BA'O, ,SA
BRGYAD DBANG PHYUG LHA YI LHA, ,MGON PO 'GRO KUN PHONGS PA SEL,
,MI'U THUNG GZUGS CAN NAG PO CHE, ,AU TZUshMA LA PHYAG 'TSAL LO,
,ZHES PA'I

BSTOD PAS BSTOD PAR BYA'O,,