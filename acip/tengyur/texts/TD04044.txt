@141A *, ,RGYA GAR SKAD DU, BO DHI SATVA BH'U MI BRi TTI, BOD
SKAD DU, BYANG CHUB SEMS DPA'I SA'I 'GREL BA, SANGS RGYAS DANG
BYANG CHUB SEMS DPA' THAMS CAD LA PHYAG 'TSAL LO, ,'PHAGS PA 'JAM
DPAL GZHON NUR GYUR BA LA PHYAG 'TSAL LO, ,SEMS CAN KUN LA PHAN
'DOD PAS, ,

MA MO GANG ZHIG SHES PA DE, ,SHES BYA'I PHA ROL MTHAR 'GRO BA,
,DE YI BSHAD PA BRTZAMS PAR BYA, ,TSIGS SU BCAD PA 'DI BRTZAMS
PA'I DGOS PA GANG ZHE NA, DGOS PA MTHONG BA'O, ,DGOS PA'I DON
GANG DON CHEN PO'I DON MTHONG BA STE, BSTAN BCOS DON CHEN MTHONG
NAS NI, ,MNYAN PA DANG NI GZUNG

BA'I PHYIR, ,THOS 'DOD GUS PAR GYUR BA NI, ,DANG PO TSIG GIS DGOS
PA YIN, ,ZHES GSUNGS PAS SO, ,MA MO'I DON CHEN PO MTHONG BAS,
TSIGS SU BCAD PA 'DI YANG DON CHE BA NYID KYIS, YANG 'DI NYID KYI
DON CHE BA'I NGO BO NI BRJOD PAR BYA BA MA YIN NO, ,'GRO BA ZHES
BYA BA NI 'THOB PA'O, ,YANG NA RTOGS

PA STE, YE SHES MTHONG BA'I DON DU 'GRO BAS SO, ,TSIG GCIG LA
YANG NGES PAR BZUNG BA MTHONG BA'I PHYIR TE, 'DI LTA STE CHU
'THUNG DANG RLUNG ZA ZHES BYA BA LTA BUS NA, 'GRO BA ZHES BYA BA
NGES PAR GZUNG BA'I DON DU RTOGS PAR BYA'O, ,GZHAN DU NA TSIG LA
NUS PA MED PAR 'GYUR RO, ,'GRO BA NI SONG BAR GYUR PA DANG,

'ONG BAR 'GYUR BA DANG, 'GRO BA STE, 'DI LTA STE, RI NI GNAS SO
ZHES BYA BA LTA BU'O, ,SHES BYA ZHES BYA BA NI SHES PAR BYA BA'O,
,DE'I MTHA' NI SHES BYA'I MTHA'O, ,'DIR PA RI'I RI NYE BAR BSGYUR
BA NI KHYAB PA DANG KUN NGU'I DON TE, KUN DANG KHYAB PA'I MTHA'
NI PA RI AAN TA STE, MTHAR 'GRO BA'O, ,GANG ZHIG SHES

PA ZHES BYA BA NI GANG DE SHES PAS YIN GYI, GZHAN GYIS NI MA YIN
LA SHES PA YIN GYI MI SHES PA NI MA YIN NO, ,GANG ZHIG SHES PAS
SHES BYA'I PHA ROL MTHAR 'GRO BA DE GANG YIN ZHE NA, BYANG CHUB
SEMS DPA'I SDE SNOD RGYAS PA STE, SHES BYA'I PHA ROL MTHAR 'GRO
BA GZHAN DAG LA MA MTHONG BA'I PHYIR RO, ,

DE'I MA MOS NI SHIN TU RGYAS PA'I MTSAN NYID CAN GYI SHIN TU
RGYAS PA'I SDE SNOD KYI MA MO ZHES BYA BA STE, MA MO DANG 'DRA
BAS NA MA MO'O, ,JI LTAR YI GE'I MA MO MA GTOGS PA'I BSTAN BCOS
MI DMIGS PA DE BZHIN DU, BYANG CHUB SEMS DPA'I SAR BSTAN PA'I
MTSAN NYID DANG BRAL BA'I SHIN TU RGYAS PA'I SDE SNOD MA

@141B MTHONG BA'I PHYIR RO, ,DE'I ZHES BYA BA NI MA MO'I'O, ,GANG
GIS CI TZAM ZHE NA, SMRAS PA, SEMS CAN KUN LA PHAN 'DOD PAS SO,
,SEMS CAN THAMS CAD LA PHAN PAR 'DOD PA NI LEGS PAR BYED PA STE,
SEMS CAN KUN LA PHAN PAR 'DOD PA'O, ,JI LTA BU'I PHAN PA ZHIG CE
NA, BSHAD PA MA MO'I DON BSTAN PA'O, ,

DE BSTAN PAS KYANG RGYA CHEN PO'I SDE SNOD KYANG BSTAN PAR 'GYUR
BAS TSIGS SU BCAD PA 'DI'I BSDUS PA'I DON NI DE YIN NO, ,BYANG
CHUB SEMS DPA'I SA'I SDE 'DI'I BSDUS PA'I DON NI, RNAL 'BYOR GYI
GZHI'I GNAS DANG, RNAL 'BYOR GYI GZHI'I BDAG NYID KYI GNAS DANG,
RNAL 'BYOR GYI GZHI'I

MTHA'I GNAS SO, ,RNAL 'BYOR GYI GZHI'I GNAS NI LE'U BCO BRGYAD
DO, ,RNAL 'BYOR GYI GZHI'I SGRUB PA'I CHOS NI LE'U BZHI'O, ,RNAL
'BYOR GYI GZHI'I MTHA' NI LE'U LNGA STE, GANG DE NI CHOS BCU PO
'DI DAG NI THEG PA CHEN PO BYANG CHUB SEMS DPA'I LAM 'BRAS BU
DANG BCAS PA SDUD PAR

BYED PA YIN NO, ,BCU GANG ZHE NA, GZHI DANG, RTAGS DANG, PHYOGS
DANG, LHAG PA'I BSAM PA DANG, GNAS PA DANG, SKYE BA DANG, YONGS
SU 'DZIN PA DANG, SA DANG, SPYOD PA DANG, RAB TU GNAS PA'O ZHES
BYA BA'O, ,GRANGS BCUR BSDUS PA NI GRANGS NGES PAR GZUNG BA'I DON
TE, BCU LAS MI

MANG ZHING MI NYUNG NGO, ,THEG PA CHEN PO SDUD PAR BYED PA YIN NO
ZHES BYA BA LA, PHYIN PAR BYED PAS NA THEG PA'O, ,DE NI THEG PA
YANG YIN LA CHEN PO YANG YIN PAS THEG PA CHEN PO STE, 'CHAD BAR
'GYUR BA'I CHEN PO NYID RNAM PA BDUN GYI TSUL GYIS SO, ,RAB TU
GNAS PA'I LE'U NI 'BRAS BU NYID YIN

PAS NA, THEG PA CHEN POR MA BSDUS PAS DES NA BYANG CHUB SEMS
DPA'I LAM 'BRAS BU DANG BCAS PA ZHES BSTAN TO, ,'DIS THOB PAR
BYED PAS NA LAM MAM THOB PAR BYA BAS NA LAM STE, 'DI LTAR YE SHES
DANG THOB PAR BYA BA'I 'BRAS BU NI LAM ZHES BSTAN PAR 'GYUR RO,
,DE LTA BU'I MTSAN NYID CAN

GYIS THEG PA CHEN POS NI RAB TU GNAS PA'I LE'U YANG 'DI LTAR
BSDUS PAR 'GYUR RO, ,'DIS 'DZIN PAR BYED PAS NA RTEN TE, GANG GI
PHYIR BRTEN PA LA LTOS NAS RTEN NYID YIN NA, GANG GI RTEN YIN
ZHES BRTEN PA 'DRI BAS, DE LTA BAS NA SKAL BA DANG LDAN PA ZHES
SMRAS SO, ,DE BZHIN DU GZHAN LA

@142A *, ,YANG SBYAR BAR BYA'O, ,YANG DAG PAR RDZOGS PA'I BYANG
CHUB YONGS SU RDZOGS ZHES CI'I PHYIR BRJOD, 'DI LTAR YANG DAG PAR
RDZOGS PA'I BYANG CHUB 'THOB CES MI BRJOD CE NA, RNAM PA THAMS
CAD SHIN TU GNAS GYUR BA'I MTSAN NYID CAN NI BYANG CHUB YIN LA,
SBYIN PA LA SOGS

PA'I SBYOR BA TZAM GYIS NI MI THOB BO, ,'ON KYANG SBYIN PA LA
SOGS PA'I RIM GYIS GANG GLO BUR BA'I DRI MA BSAL NAS, MTHAR RDO
RJE LTA BU'I TING NGE 'DZIN LA YANG DAG PAR BRTEN PA'I LAM NI
BYANG CHUB BO, ,GANG ZAG RIGS LA GNAS PA ZHES BYA BA LA SOGS PA
GSUNGS PA'I GZHUNG GIS CI ZHIG BSTAN,

RIGS LA GNAS PA'I RTEN RNAMS YOD NA YANG RIGS NYID GTZOR BRTEN
ZHES RAB TU BSTAN TE, RIGS MED NA GZHAN YOD NA YANG RNAM PA THAMS
CAD DU BLA NA MED PA YANG DAG PAR RDZOGS PA'I BYANG CHUB MNGON
PAR RDZOGS PAR 'TSANG RGYA BA MED PA NYID YIN LA, RIGS YOD NA NI
DUS GZHAN NA SEMS

BSKYED PA LA SOGS PA BYAS NAS BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR 'TSANG RGYA BA'I PHYIR RO,
,RIGS JI LTA BA BZHIN DU DANG PO SEMS BSKYED PA DANG, BYANG CHUB
SEMS DPA'I SPYOD PA THAMS CAD KYANG DE BZHIN NO, ,CI LTAR RIGS LA
GZHI ZHES BRJOD CING NYE

BAR RTOG PA LA SOGS PA BRJOD PA LTAR, DANG PO SEMS BSKYED PA LA
YANG GZHI DANG RTOG PA LA SOGS PAR BRJOD DO, ,DE LA YANG RIGS
ZHES BYA BA NI, RANG BZHIN GYIS GNAS PA'I RIGS SO, ,'BRAS BU MED
PAS CHA PHRA BA ZHES BYA BA NI, ,'BRAS BU MI DMIGS PA'I DON TO,
,'BRAS BU LA LTOS NAS

RIGS YOD PAR SHES KYI GZHAN DAG TU NI MA YIN NO, ,BDAG LA PHAN
PA'I PHYIR ZHUGS PA ZHES BYA BA LA SOGS PA LA, DGE BA LA SPYOD PA
NI PHAN PA ZHES BRJOD DO, ,BDE BA NI GNOD PA MA YIN BA'O, ,SNYING
BRTZE BA NI 'DI NA LA LA MI GNOD PA'I DGE BA LA SPYOD PAS GZHAN
DAG LA BRTZE BA'O, ,'DOD PAR

BYA BA NYID DANG DON DANG LDAN PA NYID KYIS DON YIN LA GANG 'DOD
PAR BYA BA NYID DANG KHA NA MA THO BA MED PA NYID KYIS PHAN PA
DANG BDE BA'O, ,GANG DAG DGE BA SPYOD PA LA 'JUG PA RNAMS NI MI
STE, RGYAL RIGS LA SOGS PA'O, ,GANG DAG SANGS RGYAS 'BYUNG BA
DANG, LEGS PAR GSUNGS PA'I CHOS DANG,

@142B LEGS PAR SPYOD PA'I DGE 'DUN LA MANG DU ZHUGS PAS PHAN PA
'BYUNG BAR 'GYUR, BDE BA 'BYUNG BAR 'GYUR ZHES GSUNGS SO, ,YANG
DE NI BDAG LA PHAN PA DANG BDE BA BYAS NAS 'JIG RTEN LA SNYING
BRTZE PAS, 'DI SNYAM DU SEMS PAR 'GYUR TE, JI LTAR GZHAN DAG LA
PHAN PA DANG, BDE BA DANG,

LDAN PAR BYA SNYAM MO, ,GZHAN DAG KYANG 'DI SNYAM DU SEMS TE, JI
LTAR BDAG KYANG 'DI LTAR 'GYUR SNYAM MO, ,DES NA DON DANG PHAN PA
DANG BDE BA ZHES BYA'O, ,LHA DANG MI RNAMS ZHES BYA BA NI, DON
SHES PA DANG, BSGRUB PA LA NUS PA DANG LDAN PAS LHA DANG MI'O,
,SBYIN PA'I PHA ROL TU PHYIN PA'I RIGS KYI

RTAGS NI MDOR BSDU NA RNAM PA GSUM STE, ZANG ZING GI SBYIN PA
DANG, CHOS KYI SBYIN PA DANG, MI 'JIGS PA'I SBYIN PA'O, ,SBYIN
PA'I RTAGS GSUM PO DE RNAMS LAS, DE LA RE ZHIG DANG POR ZANG ZING
GI SBYIN PA'I RTAGS NI YOD CING BDOG PA NI RTAGS GSUM STE, SBYIN
PA'I BDAG NYID CAN DANG, SBYIN

'DOD PA'I BSAM PA NYID DANG, RTAG TU RGYUN MI 'CHAD PAR BGO BSHA'
BYED PA'I NGANG TSUL CAN DANG, SBYIN PA'I DUS SU RAB TU DGA' BA'I
SEMS KYIS STER BA'O, ,MED CING MI BDOG NA YANG CHUNG NA YANG BGO
BSHA' BYED PA DANG, BSAM PA NI SBYIN PAR BYA BA'AM MI SBYIN ZHES
SEMS DANG 'THAB MO BYAS NA SBYIN

PA MA YIN, DE BZHIN SER SNA'I PHYOGS KYI GNYEN PO DANG, RGUD PA'I
GNYEN POS SBYIN PA NI NGO TSA'O ZHES DE LTAR RE ZHIG SBYIN PA LA
BDAG NYID SGRUB PA'O, ,GZHAN LA SGRUB PA LA YANG RNAM PA GNYIS
TE, GZHAN SBYIN PA LA MA ZHUGS PA LA SGRUB PA DANG, SBYIN PA LA
ZHUGS PA LA SGRUB PA'O, ,SBYIN PA LA MA

ZHUGS PA LA YANG RNAM PA GNYIS TE, SBYIN PA'I PHAN YON MI SHES
PA'I SKYE BO RMONGS PA DANG, BAG MED CING ZHUM PA STE, RMONGS PA
RNAMS LA BSTAN PA DANG, BAG MED PA'I NGANG TSUL CAN RNAMS NYE BAR
'DUN PAR BYA'O, ,YANG DAG PAR ZHUGS PA RNAMS LA YID DGA' BA DANG
YID BDE BA STE, SBYIN PA

PA LA NI YID DGA' LA, SBYIN PA LA RJES SU YI RANG BA NI YID BDE
BA'O, ,CHOS KYI SBYIN PA LAS BRTZAMS NAS BSTAN PA BLA MA RNAMS
ZHES BYA BA DE LA, CHOS KYI PHYIR SBYIN PA'AM, CHOS SBYIN PA'O,
,DE LA CHOS KYI PHYIR SBYIN PA'I DBANG DU BYAS NAS BLA MA RNAMS
ZHES BYA BA LA SOGS PA GSUNGS PA DE LA,

@143A *, ,MKHAN PO DANG SLOB DPON NI PHA MA'O, ,RGAN RABS NI GANG
RAB TU BYUNG BA TSANGS PA MTSUNGS PAR SPYOD PA'AM LOS RGAN PA'O,
,YON GNAS NI YON TAN DANG LDAN PA'O, ,BKUR STI BYA BAR 'OS PA NI
YON TAN DANG LDAN PA'I BYE BRAG GAM, YANG NA GZHAN YANG BKUR STI
BYA BAR 'OS PA'O, ,

CHOS KYI SBYIN PA'I DBANG DU BYAS NAS, DRIS KYANG RUNG MA DRIS
KYANG RUNG ZHES BYA BA LA SOGS PAS BSTAN TO, ,MI 'JIGS PA SBYIN
PA'I DBANG DU BYAS NAS BSTAN PA NI, RGYAL PO DANG DGRA ZHES BYA
BA LA SOGS PAS BSTAN TE, MI 'JIGS PA LA RJES SU SBYIN PA LUS SAM
NGAG GIS BDAG GI DNGOS PO NYAMS

PA LAS YONGS SU BSRUNG PA'O, ,LONGS SPYOD NYAMS PA LA MI 'JIGS PA
SBYIN PA NI, GTAMS ZHES BYA BA LA SOGS PA LA, 'JIGS NAS PHA ROL
RANG GIS GZHAG PA'AM BDAG GIS SKYIN POR BLANGS PA LA SLU BAR MI
BYED DE, DE JI LTAR CHAD PA'I SKYED DANG BCAS PAR SBYIN GYI DOR
YANG MI BYED LA,

'BROS PAR YANG MI BYED DO, ,RANG GI RIGS RGYUD LA YANG ZHES BYA
BA NI GNYIS KYI PHAN TSUN NO, ,NOR BU DANG MU TIG DANG BEE d'U RYA
ZHES BYA BA LA SOGS PA NI TSONG BA RNAMS KYI THA SNYAD DU BYA
BA'O, ,LONGS SPYOD DANG ZHUGS PA DANG SBYIN PA'I SEMS GSUM DU
GYUR BA'I SBYIN PA DANG, LONGS SPYOD PA DANG ZAD PA

ZHES BYA BA LA, SBYIN PA'I DBANG DU BYAS PA NI BSHAD ZIN TO,
,LONGS SPYOD KYI DBANG DU BYAS NAS BRJOD PA NI, RANG BZHIN GYIS
LONGS SPYOD RGYA CHEN PO ZHES BYA BA LA SOGS PA BSTAN TO, ,LONGS
SPYOD DE YANG DON DANG LDAN PA'I LONGS SPYOD DANG, DON DANG MI
LDAN PA'I LONGS SPYOD DO, ,DON DANG LDAN

PA'I LONGS SPYOD KYI DBANG DU BYAS PA NI, LONGS SPYOD DE LUS BDE
BAR BYED PA'O, ,YID MGU BAR BYED PA NI YONGS SU SPYOD PA STE, LAS
KYI MTHA' RGYA CHEN PO DAG LA MOS PAS SGRUB PA'O, ,GANG 'JIG RTEN
NA ZHUGS PA ZHES BYA BA LA SOGS PA NI, PHYIN CI LOG GI LONGS
SPYOD DGAG PA'I DBANG DU

BYAS NAS BSTAN PA'O, ,'DOD CHAGS DANG BRAL BA THOB PAR 'GYUR ZHES
BYA BA NI, ZHUGS PA THOB PA RNAMS LAS NGO TSA DANG KHROL YOD PA
BSTAN PA'O, ,MA 'ONGS PA'I NI, LONGS SPYOD RGYA CHEN PO DAG RNYED
NA ZHES BYA BA STE, SNGAR GYI NI GTANG BAR BYA BA RAB TU BSTAN PA
YIN LA, 'DI NI SBYIN PAR BYA

@143B BA'I RDZAS 'THOB PAR 'GYUR BA YIN NO, ,TSUL KHRIMS KYI PHA
ROL TU PHYIN PA'I RIGS KYI RTAGS BSDUS PA'I DON NI, TSUL KHRIMS
RNAM PA GSUM GYI RTAGS RNAMS TE, SDOM PA'I TSUL KHRIMS DANG, DGE
BA CHOS SDUD PA DANG, SEMS CAN GYI DON BYA BA'I TSUL KHRIMS
KYI'O, ,DE LA SDOM PA'I TSUL KHRIMS KYI DBANG

DU BYAS NAS, LUS DANG NGAG GI LAS ZHES BYA BA LAS BRTZAMS PA'O,
,MI DGE BA ZHES BYA BA LA NI RANG LA MI PHAN PA BYED PA'O, ,SHIN
TU DRAG PO'I ZHES BYA BA NI, DE'I MI MTHUN PA'I PHYOGS SPONG
BA'O, ,SEMS CAN LA SHIN TU GNOD PA MA YIN ZHES BYA BA NI, SROG
GCOD PA SPANGS PA'I TSUL

KHRIMS KYI DBANG DU BYAS NAS BSTAN PA STE, SBYOR BA'I DUS KYI'O,
,BYAS SU ZIN KYANG ZHES BYA BA NI MJUG GI DBANG DU BYAS NAS BSTAN
PA'O, ,DE YANG 'DZEM BZHIN DU ZHES BYA BA NI DNGOS PO BZHI'I DUS
SU'O, ,DGA' BZHIN PAS MA YIN ZHES BYA BA NI MI MTHUN PA'I PHYOGS
SPONG BA'O, ,'DI LTA BU NI

RE ZHIG SROG GCOD PA'I LAS KYI LAM GYIS BSDUS PA'I DBANG DU BYAS
PA'O, ,LAG PA DANG BONG PA ZHES BYA BA LA SOGS PA NI, LAS KYI LAM
GYIS BSDUS PA'I DBANG DU BYAS PA STE, RANG BZHIN GYIS MNYES GSHIN
ZHES BYA BA LA SOGS PA NI SROG GCOD PA LA YANG NGO, ,DGE BA CHOS
SDUD PA'I TSUL

KHRIMS KYI DBANG DU BYAS NAS, RANG BZHIN GYIS KYANG BSOD NAMS LA
DGA' BA YIN ZHES BYA BA'I BAR DU'O, ,SEMS CAN GYI DON BYA BA'I
TSUL KHRIMS KYI DBANG DU BYAS NAS BSHAD PA, SEMS CAN PHAN 'DOGS
PA ZHES BYA BA'I BAR NAS, MA BYIN PA LEN PA SPONG BA'I TSUL
KHRIMS KYI RTAGS KYI DBANG

DU BYAS NAS SEMS CAN GYI DON BYA BA'I TSUL KHRIMS NI JI LTAR
RTAGS DANG MTSAN MA LA LTOS LA SBYAR BAR BYA STE, BDAG GIS NI
PHYOGS TZAM BSTAN TO, ,GNOD PA BYED PA LA MI MJED PA'I BZOD BA'I
RTAGS NI 'DIR RTAGS ZHES BSTAN TO, ,GNOD PA BYED PA LA MI BZOD PA
NI SHIN TU SMAD PA'I PHYIR

RO; ,GNOD PA BYAS KYANG MI BZOD PA MI BYED LA ZHES BYA BA NI, LUS
DANG NGAG DAG GIS MI BYED PA'O, ,GROS BTAB NA YANG MYUR DU NYAN
PAR BYED LA ZHES BYA BA NI LUS DANG NGAG GIS SO, ,ZHE LA MI 'DZIN
ZHES BYA BA NI SEMS KYIS SO, ,YUN RING DU KHON DU MI BYED CES BYA
BA NI, SMRA'AM MI SMRA'ANG RUNG

@144A *, ,ZHES BYA BA'I DON TO, ,BRTZON 'GRUS KYI PHA ROL TU
PHYIN PA'I RIGS KYI RTAGS RNAMS KYI BSDUS PA'I DON NI RNAM PA
DRUG STE, BYANG CHUB SEMS DPA' BRTZON PA GANG DANG LDAN PAS, RNAM
PA THAMS CAD DU BRTZON 'GRUS BRTZAMS PA DANG, BRTAN PA DANG LDAN
PA DANG, BRTZON 'GRUS

DANG LDAN PA DANG, SPRO BA DANG, PHA ROL GNOD PA DANG, BLANGS PA
MI 'DOR BA ZHES BYA'O, ,BRTZON 'GRUS RNAM PA DRUG PO 'DI DAG NI
RTAGS ZHES BSTAN TE, JI LTAR BYAS NAS SHE NA, DUS RTAG TU SBYOR
PA NYID DANG, RTAG TU BRTZON PA NYID NI BRTZON 'GRUS BRTZAMS PA
ZHES BRJOD DE, DE'I RTAGS NI RANG BZHIN

GYIS 'BAD PA DANG LDAN PA YIN TE, NANG PAR SNGAR LDANG ZHING
DGONGS KHA NYAL BAR BYED CES BYA BA'O, ,SBYOR BA MI ZHAN PA RTAG
TU BYA BA LA BRTZON PA NI BRTAN PA DANG LDAN PA ZHES BRJOD DE,
DE'I RTAGS NI GNYID KYI BDE BA DANG, NYAL BA'I BDE BA DANG, GLOS
DBAB PA'I BDE BA HA CANG NYAMS SU LEN PAR MI BYED

CES BYA BA'O, ,SNGON GYI RGYU'I STOBS KYIS BSKOS PA'I RGYU MTHUN
PA CAN NI BRTZON 'GRUS DANG LDAN PA ZHES BRJOD DO, ,DE'I RTAGS NI
BYA BA ZHIG BYUNG NA DON DE 'GRUB PAR BYA BA'I PHYIR BYED MI 'DOD
PA DANG, LE LO ZIL GYIS MNAN TE, SO SOR BRTAGS NAS BRTZON PA DE'I
BYA BA DE MNGON PAR RDZOGS PAR

BYED CES BYA BA'O, ,SBYOR BA DANG LDAN PA'I BRTZON 'GRUS KYIS SO
SOR BRTAGS NAS SBYOR BA NYID NI SBYOR BA ZHES BYA STE, DE'I RTAGS
NI BYA BA ZHIG BYUNG NA DON DE 'GRUB PAR BYA BA'I PHYIR BYED MI
'DOD PA DANG, LE LO ZIL GYIS MNAN TE, ,SO SOR BRTAGS NAS BRTZON PA
DE'I BYA BA DE MNGON PAR RDZOGS PAR

DAM BCAS PA'I DNGOS PO LAS GZHAN DU MI 'GYUR BA NYID NI PHA ROL
GNOD PA ZHES BYA STE, DE'I RTAGS NI MA BYAS SAM MA ZIN GYI BAR DU
THAMS CAD KYI THAMS CAD DU BRTZON PA MI 'DOR ZHING, BAR MA DOR
YANG SGYID LUG PAR MI BYED PA DANG ZHES BYA BA'O, ,CHOG MI SHES
PA'I BRTZON 'GRUS KYI DON GYI KHYAD

PAR CHUNG NGU RTOGS PAS CHOG MI SHES PA NI DGE BA'I CHOS LA
BLANGS PA MI 'DOR BA ZHES BRJOD DE, DE'I RTAGS NI, DON GYI MCHOG
RGYA CHEN PO DAG LA YANG SEMS ZHUM PAR MI BYED CING, BDAG LA
KHYAD DU GSOD PAR MI BYED PA DANG, BDAG GIS NI 'DI DAG RTOGS PAR
NUS TE, ZHO SHA DANG LDAN

@144B PA'O ZHES SPRO BA SKYED PA DANG ZHES BYA BA STE, DE LTA BU
NI RE ZHIG GO CHA'I BRTZON 'GRUS KYI RTAGS BSTAN PA'O, ,DA NI DGE
BA CHOS SDUD PA'I BRTZON 'GRUS KYI DBANG DU BYAS NAS BSTAN PA NI,
TSOGS CHEN PO'I NANG DU 'GRO BA'AM, GZHAN DAG DANG 'GYED PA'AM,
PHYIR BRGAL BA'AM, DE LAS GZHAN

PA'I LAS DKA' BA DAG LA YANG BRTAN PA YIN ZHES BYA BA'O, ,SEMS
CAN GYI DON BYA BA'I BRTZON 'GRUS KYI RTAGS KYI DBANG DU BYAS NAS
BSTAN PA NI, DON DANG LDAN PA'I BRTZAL BA CHEN PO DAG LA YANG
SKYO BAR MI BYED NA CHUNG NGU DAG LA CI SMOS TE ZHES BYA BA'O,
,BSAM GTAN GYI PHA ROL TU PHYIN

PA'I RIGS KYI RTAGS BSDUS PA'I DON NI, TING NGE 'DZIN 'DOD PA'I
SLOB MA GNAS LNGA LA NGES PAR SBYAR BAR BYA STE, 'DI LTA STE,
SEMS RTZE GCIG PA NYID DANG, RAB TU DBEN PA DANG, SGRIB PA RNAM
PAR SBYAR BA DANG YID LA BYED PA GOMS PAR BYA BA DANG, SDOM PA
SRUNG ZHING SPEL BAR BYA BA STE, DE

DAG NI BSAM GTAN GYI PHA ROL TU PHYIN PA'I RIGS KYI RTAGS TE, 'DI
LA CHOS KYI DON LA NGES PAR SEMS PA NI, RANG BZHIN GYIS G-YENG BA
MI MANG BA YIN ZHES BYA BAS NI SEMS RTZE GCIG PA NYID KYI RTAGS
SO, ,DGON PA DANG NAGS TSAL GYI GNAS ZHES BYA BA LA SOGS PAS NI
RAB TU DBEN

PA'I RTAGS SO, ,RANG BZHIN GYIS KYANG NYON MONGS PA SHAS CHUNG
ZHING SGRIB PA SHAS CHUNG LA, GNAS NGAN LEN SHAS CHUNG BA YIN NO
ZHES BYA BA NI, SGRIB PA RNAM PAR SBYONG BA'I RTAGS SO, ,RAB TU
DBEN PA LA GNAS SHING ZHES BYA BA NI, YID LA BYED PA GOMS PAR
BYED PA'I RTAGS KYI DBANG DU BYAS PA'O, ,

MI DGA' BA MED PA YIN ZHES BYA BA LA SOGS PA NI SDOM PA SRUNG
ZHING SPEL BA'I RTAGS TE, DE DAG NI BSAM GTAN GYI PHA ROL DU
PHYIN PA'I RIGS KYI RTAGS SO, ,DE LA KHYAD PAR NI 'DI YIN TE, GO
RIMS BZHIN DU MA BSTAN TE DE'I TING NGE 'DZIN GYI SDOM PA BSRUNG
BA DANG, SPEL PA DANG SEMS RTZE

GCIG PA DANG, SGRIB PA RNAM PAR SBYANG BA DANG, YID LA BYED PA
GOMS PAR BYED PA ZHES BYA BA DE LTA BU'I DON NI BYANG CHUB SEMS
DPA'I DBANG DU BYAS NAS DE'I RJES SU 'BRANGS NAS BSTAN PAR RIG
PAR BYA'O, ,SHES RAB KYI PHA ROL TU PHYIN PA'I RIGS KYI RTAGS
RNAMS BSDUS PA'I DON NI SHES RAB KYI PHA

@145A *, ,ROL TU PHYIN PA'I LE'U LAS BYANG CHUB SEMS DPA'I SHES
RAB KYI NGO BO NYID BSTAN PA'O, ,SHES BYA THAMS CAD LA 'JUG PA'I
PHYIR ZHES BYA BA NI, SHES BYA THAMS CAD LA RJES SU 'JUG PA DANG,
GANG CHOS RNAMS LA SO SOR RTOG PA STE, RIG PA'I GNAS LNGA LA
DMIGS NAS

'JUG PA NYID DO, ,DE'I RTAGS NI RIG PA'I GNAS THAMS CAD LA SHES
PA 'JUG PAS, LHAN CIG SKYES PA'I SHES RAB DANG LDAN PA'I PHYIR
YID MI RTUL BA YIN ZHES BYA BA LA SOGS PA STE, DE DAG NI LHAN CIG
SKYES PA'I SHES RAB DE'I KHYAD PAR RNAMS SO, ,RANG BZHIN GYIS DE
LTAR YON TAN DANG LDAN PA

ZHES BYA BA NI, RANG BZHIN GYIS YON TAN DANG LDAN PAS PHYIN CI
LOG GI YID LA BYED PA'I SEMS MA DAG PA SPONG BAR BYED PA'O, ,JI
LTA BU ZHE NA, SMRAS PA, BZANG LA STE, CANG SHES LTA BUR BZANG
BA'O, ,DGE BA NI GSER BZANG PO LTA BU STE, JI LTAR DGE BA ZHE NA,
DKAR PO'I CHOS DANG LDAN PA NYID KYI

PHYIR RO, ,BSKYED PAR DKA' BA ZHES BYA BA NI THOB PAR DKA' BA'O,
,GTZO BOR GYUR BA ZHES BYA BA NI, THAMS CAD LAS SHIN TU KHYAD PAR
DU 'PHAGS PA'O, ,BSAM GYIS MI KHYAB PA ZHES BYA BA NI SO SOR RANG
GIS RIG PA'O, ,MI G-YO BA ZHES BYA BA NI YONGS SU NYAMS PA MED
PA'O, ,BLA NA MED

PA ZHES BYA BA NI 'DI LAS GZHAN PA'I GONG MAR GYUR PA MED PA'O,
,DE LAS GZHAN PA'I SEMS CAN NGAN SONG DU SKYES PA RNAMS LAS
RGYU'I KHYAD PAR GYIS KHYAD PAR DU 'PHAGS PA STE, MI DGE BA'I LAS
MANG DU MA BYAS PA DES NA MYUR DU LDOG PA'O, ,SEMS CAN RNAMS LA
TSOR BA DRAG PO

BDAG GIS MI BSKYED LA, GZHAN GYIS BYAS PA'I TSOR PAS SEMS CAN
RNAMS SDUG BSNGAL BA MTHONG NA SKYO BA SKYED PA DANG, SNYING
RJE'I SEMS BSKYED PA STE, DE DAG THAMS CAD NI RIGS KYIS BYAS PA
NYID DO, ,DKAR PO'I CHOS DANG MI MTHUN PA'I NYE BA'I NYON MONGS
PA BZHI PO'I BSDUS PA'I DON NI,

RGYU LAS GYUR PA DANG, RKYEN GYI MTSAN NYID CES BYA BA STE, RGYU
LAS GYUR PA NI GCIG GO, ,GSUM NI RKYEN LAS GYUR PA'O, ,RKYEN YANG
RNAM PA GNYIS TE, PHYI'I DANG, NANG GI'O, ,PHYI YANG RNAM PA
GNYIS TE, BYANG CHUB 'THOB PA LA MI PHAN PA DANG, DE 'THOB PA LA
BAR DU GCOD PA'O, ,NANG GI

@145B NI 'TSO BA LA LTOS PA'I MTSAN NYID KYIS TSUL BZHIN MA YIN
PA YID LA BYED PA DANG, RIGS PHUN SUM TSOGS NA YANG BLA NA MED PA
YANG DAG PAR RDZOGS PA'I BYANG CHUB PAR MI NUS PA'O, ,RGYU ZHI'I
BSDUS PA'I DON NI, RGYU RNAMS LAS DANG PO GSUM NI RKYEN NO, ,THA
MA'I BZHI PA NI RGYU STE, DAD PA

DANG 'DUN PA DANG SKYED PA'I RKYEN DANG BRAL BA DANG, BDAG NYID
THABS MA YIN PA LA SBYOR BA DANG, BRTZON 'GRUS G-YEL BA'O, ,RIGS
KYI LE'U'I BSDUS PA'I DON NI, RIGS NI BYANG CHUB 'THOB PA'I
RGYU'I GTZO BO NYID DU BSGRUB PA DANG, RIGS KYI RNAM GRANGS DANG,
RIGS KYI MTSAN NYID DANG,

RIGS KYI DBYE BA DANG, RIGS GZHAN LAS BYANG CHUB SEMS DPA'I RIGS
KHYAD PAR DU 'PHAGS PA NYID DANG, DE KHYAD PAR DU 'PHAGS PA'I
RGYU'I KHYAD PAR DANG, DE'I RTAGS RNAM PAR GZHAG PA DANG, NGAN
SONG DU SKYES PAR MTSUNGS NA YANG DE LAS GZHAN PA'I RIGS LAS
BYANG CHUB SEMS

DPA'I RIGS KYI KHYAD PAR DU 'PHAGS PA DANG, DKAR PO'I CHOS DANG
'GAL PA'I NYE BA'I NYON MONGS PA DANG, RIGS PHUN SUM TSOGS PA NA
YANG BYANG CHUB MI THOB PA'I RGYU ZHES BYA BA STE, DANG PO BZHI
NI RIGS GSUM GYI THUN MONG YIN NO, ,GZHAN RNAMS NI BYANG CHUB
SEMS DPA'I RIGS KYI KHYAD

PAR STON PA'O, ,DANG PO BZHI NI RIGS GZHAN LA YANG YOD PAS THUN
MONG GI DON TO, ,GNYIS PA NI BSTAN PA 'DI LA DE YOD PAR RAB TU
BSTAN PA'I DON TO, ,RIGS KYI MTSAN NYID DANG, RIGS KYI DBYE BA NI
SHES PAR BYA BA'I DON DU'O, ,RIGS GZHAN LAS KHYAD PAR DU 'PHAGS
PA NYID DU BSTAN PAS NI

BYANG CHUB SEMS DPA' 'JIG RTEN THAMS CAD LAS SHIN TU KHYAD PAR DU
'PHAGS PA'I YON TAN NYID DU BSTAN PA'I DON TO, ,DE KHYAD PAR DU
'PHAGS PA'I RGYU'I KHYAD PAR NI RNAM PA BZHI STE, RNAM PAR GROL
BA LAS GYUR BA DANG, THOG MA DANG BAR MA DANG THA MA LAS GYUR BA
DANG, BDE 'GROR SKYES PA

DANG; NGAN 'GROR SKYES PA'I KHYAD PAR RO, ,DE LA RNAM PAR GROL BA
LAS GYUR BA NI, NYAN THOS DANG RANG SANGS RGYAS THAMS CAD KYI
RIGS LAS ZHES BYA BA LA SOGS PAS BSTAN TO, ,THOG MA DANG, BAR MA
DANG THA MA LAS GYUR PA NI RNAM PA BZHI STE, DBANG PO LAS GYUR PA
DANG, BSGRUB PA LAS

@146A *, ,GYUR PA DANG, MKHAS PA LAS GYUR BA DANG, 'BRAS BU LAS
GYUR PA'O, ,DE LA DANG PO NI DBANG PO'I'O, ,BAR MA NI BSGRUB
PA'I'O, ,MKHAS PA DANG 'BRAS BU NI THA MA'I'O, ,BDE 'GROR SKYES
PA LAS GYUR PA NI KHYAD PAR GYI DBANG DU BYAS PA'I RTAGS SO,
,NGAN 'GROR SKYES PA

LAS GYUR PA'I KHYAD PAR GYI DBANG DU BYAS PA NI, 'DI LA BYANG
CHUB SEMS DPA' NI YUN RING PO ZHIG NA ZHES BYA BA LA SOGS PA'I
GZHUNG YIN NO, ,DKAR PO'I CHOS DANG MI MTHUN PA DANG MI THOB PA'I
RGYU LA RGOL BA DANG, LAN GDAB PA LAS BRTZAMS NAS, BYANG CHUB
SEMS DPA' RNAMS RANG BZHIN GYIS

YON TAN DANG LDAN ZHING DKAR PO'I CHOS DANG LDAN NA GANG GIS NA
DUS RTAG TU DKAR PO'I CHOS DANG MI LDAN ZHE NA, DE LTA BU'I RGOL
BA'I LAN GDAB PAR GSUNGS PA, JI SRID DKAR PO'I PHYOGS KYI CHOS
DANG MI MTHUN PA NYE BA'I NYON MONGS PA BZHI LAS MA LUS PA'AM
'GAS KYANG NYON MONGS PAR MA GYUR NA

SKYED PAR DKA' BA GTZO BOR GYUR PA BSAM GYIS MI KHYAB PA MI G-YO
BA BLA NA MED PA DE BZHIN GSHEGS PA'I GO 'PHANG THOB PA NYID DE,
RGYU'I NGO BO DANG LDAN PA NI YIN GYI, GZHAN DANG LDAN NA NI MA
YIN PAS SO, ,GAL TE DE YOD PA NYID YIN NA GANG GIS BLA NA MED
PA'I GO 'PHANG 'THOB PAR MI 'GYUR ZHE NA,

RGOL BA 'DI'I LAN GDAB PA'I DON NI, RGYU BZHIS BLA NA MED PA YANG
DAG PAR RDZOGS PA'I BYANG CHUB MNGON PAR RDZOGS PAR 'TSANG RGYA
BAR MI NUS SO ZHES BYA BA LA SOGS PA'O, ,BYANG CHUB SEMS DPA'I
SA'I GZHI'I RNAL 'BYOR GYI GNAS LAS, DANG PO'I RIM PAR PHYE
BA'O,, ,,DE LAS GZHAN PA'I

YANG DAG PA'I SMON LAM RNAMS BSDUS PA YIN ZHES BYA BA NI SEMS
BSKYED PA DE LAS GZHAN PA'I YANG DAG PA'I SMON LAM BSDUS PA'I
PHYIR RTEN NYID DU BSTAN TO, ,SEMS CAN THAMS CAD KYI DON YANG
BYED CING ZHES BYA BA NI, YONGS SU MYA NGAN LAS 'DAS PA'I RIGS
CAN RNAMS KYI DBANG DU BYAS PA'O, ,

SEMS CAN THAMS CAD SHIN TU MTHAR THUG PA'I MYA NGAN LAS 'DAS PA
LA 'GOD PA ZHES BYA BA NI, NYAN THOS DANG RANG SANGS RGYAS KYI
RIGS CAN GYI DBANG DU BYAS PA'O, ,DE BZHIN GSHEGS PA'I YE SHES
ZHES BYA BA NI, SANGS RGYAS KYI RIGS CAN GYI DBANG DU BYAS PA'O,
,SEMS BSKYED PA DE NI DGE

@146B BA STE; CI LTAR BYAS NAS SHE NA, BYANG CHUB KYI PHYOGS
RNAMS KYI DGE BA'I RTZA BA THAMS CAD KYI MTSAN NYID NI SHES RAB
LA SOGS PA'I NGO BO NYID YIN LA, DE RNAMS SDUD PA'I PHYIR DGE
BA'O, ,JI LTAR SDUD CE NA, SMRAS PA, DE RNAMS KYI THOG MAR 'GRO
BA'I DON GYI PHYIR RO, ,MCHOG TU LEGS

PA'I YON TAN DANG LDAN PA'I PHYIR DGE BA'AM, SHES RAB DANG SNYING
RJE'I DGE BA'I RTZA BA DANG LDAN PAS KYANG SNYING RJE NI ZHE
SDANG MED PA'I MTSAN NYID CAN NO, ,DE BZHIN DU RGYU GNYIS DAG GIS
DGE BA KHO NA STE, DGE BA'I RTZA BA YON TAN DU BYED PA NYID DANG,
DGE BA'I RTZA BA YANG DAG PAR SBYOR BA'O, ,GZHAN

YANG SEMS CAN THAMS CAD LA BRTEN PA'I LUS DANG NGAG DANG YID KYI
NYES PAR SPYOD PA DANG MI MTHUN PA'I PHYIR DANG, MI DGE BA'I RTZA
BA YANG DAG PAR SBYOR BA'I KUN NAS SLONG BA SROG GCOD PA LA SOGS
PA NYES PAR SPYOD PA DANG MI MTHUN PA'I PHYIR YANG DGE BA'O,
,YANG NA MCHOG TU DGE BA'I

YON TAN NYID KYIS DGE BA STE, BYANG CHUB KYI PHYOGS KYI DGE BA'I
RTZA BA'O, ,'DI LTAR YANG DAG PAR SDUD PA DE DAG KYANG BYANG CHUB
KYI PHYOGS KYI CHOS RNAMS KYI THOG MAR 'GRO BA'I PHYIR DGE BA'O,
,BZANG BA NI GZHAN LA PHAN PA'I PHYIR ZHUGS PA NYID DO, ,MI 'GYUR
BA NYID KYIS NA LEGS PA'O, ,

'DI LTAR BSTAN PAR 'GYUR TE, LNGA PO 'DI DAG GI NGO BO NI GANG,
SEMS BSKYED PA'I MTSAN NYID NI GANG, RNAM PA NI GANG, DMIGS PA NI
GANG DANG YANG DAG PAR LDAN, KHYAD PAR GANG GIS KHYAD PAR DU
'PHAGS PA'I CHOS DANG MTSUNGS PAR LDAN PAR 'BYUNG ZHES BYA BA NI
RIGS DANG 'JUG PA DANG

NGES PAR 'BYUNG BA ZHES BYA BA'I SA RNAM PA GSUM STE, DES NA SA'I
RIGS GSUM GYIS BSDUS PA NYID DE, DE LA 'JUG PAS BSDUS PA BSTAN PA
NI, SEMS BSKYED PA DE NI BLA NA MED PA YANG DAG PAR RDZOGS PA'I
BYANG CHUB KYI RTZA BA ZHES BYA BA STE, RGYU ZHES BYA BA'I DON
TO, ,GANG GI 'BRAS BU YIN ZHE NA,

SMRAS PA, SNYING RJE'I RGYU MTHUN PA ZHES BYA BA'O, ,CHO 'PHRUL
BSAM GYIS MI KHYAB PA NI, CHO 'PHRUL RNAM PA GSUM STE, RDZU
'PHRUL DANG, KUN BRJOD PA DANG, RJES SU BSTAN PA'I CHO 'PHRUL LO,
,GZHAN MNGON PAR SHES PA LA SOGS PA MDO LAS JI LTAR 'BYUNG BA'I
GRONG KHYER DU 'JUG PA NA

@147A *, ,LONG BA RNAMS KYIS MIG THOB PAR 'GYUR ZHES BYA BA LA
SOGS PA NI MTHU'O, ,MTHU DE GANG LAS THOS PA DANG MTHONG BA STE,
YID CHES PA DANG, MNGON SUM GYI TSAD MAS NYE BAR DMIGS PA DANG,
MI SLU BA'I LUNG GIS BSTAN PA'O, ,GANG LA GNAS PAR GYUR PA ZHES
BYA BA NI DE BZHIN

GSHEGS PA'O, ,ZHUGS PAR GYUR PA ZHES BYA BA NI, BYANG CHUB SEMS
DPA'O, ,BLA NA MED PA YANG DAG PAR RDZOGS PA'I BYANG CHUB LAS
BRTZAMS TE ZHES BYA BA NI, NYAN THOS KYI THEG PA'I DAM PA'I CHOS
LA YANG BLA NA MED PA YANG DAG PAR RDZOGS PA'I BYANG CHUB LAS
BRTZAMS NAS NYAN PA'O, ,BYANG CHUB

SEMS DPA'I SDE SNOD CES BYA BA NI, SHIN TU RGYAS PA'O, ,NYE BA'I
NYON MONGS PA BCU'I BSDUS PA'I DON NI, 'JUG PA'I BAR DU GCOD PA
DANG, 'JUG PA'I SHIN TU BAR DU GCOD PA DANG, SGRUB PA'I BAR DU
GCOD PA'O, ,DE LA 'JUG PA'I RGYU NI GSUM STE, SHES RAB LHAG PA
DANG, KHA NA MA THO BAS 'DZEM

PA DANG; BDAG LA LTOS NAS SEMS CAN LA SNYING RJE BA'O, ,GSUM PO
'DI'I MI MTHUN PA'I PHYOGS SU GYUR BA GSUM NI NYE BA'I NYON MONGS
PA STE, GTI MUG SHAS CHE BA DANG, NGO TSA MED CING KHREL MED PA
SHAS CHE BA DANG, PHRAG DOG DANG SER SNA SHAS CHE BA STE, DE DAG
NI 'JUG PAR DKA' BA

NYID DO; ,SGRIB PA GSUM GYIS BSGRIBS PAS GNYIS KAR YANG SGRIB PA
NYID DE, SDUG BSNGAL GYIS BSDUS PA NI RNAM PAR SMIN PA'I SGRIB
PAR BSDUS SO, ,GNAS NGAN LEN DANG NYON MONGS PA SHAS CHE BA NI,
NYON MONGS PA'I SGRIB PA'O, ,NYES PAR SPYOD PA SHAS CHE BA NI LAS
KYI SGRIB PA'O, ,YANG

NA SDUG BSNGAL DANG GNAS NGAN LEN NI SDUG BSNGAL TE, RNAM PAR
SMIN PA'I SGRIB PA'O, ,SGRIB PA GSUM PO 'DI DAG GIS 'JUG PAR DKA'
BA NYID DE, DE'I BAR DU GCOD PAS SO, ,BAG MED PA DANG, LE LO
DANG, MA DAD PA SHAS CHE BA RNAMS NI SGRUB PA'I BAR DU GCOD PA'O,
,BYA BA NGAN PA LA CHAGS

PA NYID DANG, BAR DU NYAMS PA DANG, THOB PAR BYA BA DANG, THOB
PAR BYED PA LA DAD PA MED PA DANG, BAG MED PAS MI SGRUB PA DANG,
DE BZHIN DU LE LOS ZHUGS SU ZIN NA YANG BAR NAS MNGON PAR LDOG PA
STE, MA DAD PA'I SHAS CHE BA RNAMS KYIS SGRUB PA G-YEL BA'O,
,SEMS BSKYED PA'I RKYEN

@147B BZHI'I BSDUS PA'I DON NI, BYANG CHUB SEMS DPA'I RIGS NGES
PA SEMS BSKYED PA'I RKYEN GNYIS DANG, BYANG CHUB TU GYUR PA'I
SEMS BSKYED PA'I RKYEN GNYIS SO, ,BYANG CHUB SEMS DPA'I RIGS NGES
PA RNAM PA GNYIS NI RGYA CHE BA LA MOS PA DANG, ZAB PA LA MOS
PA'O, ,BYANG CHUB TU 'GYUR BA RNAM

PA GNYIS NI, SLOB PA DANG MI SLOB PA ZHES BYA BA'O, ,BZHI PO DE
RNAMS NI SEMS BSKYED PA'I RKYEN NYID PAS, BZHI PO 'DI DAG NI SEMS
BSKYED PA'I RKYEN DU, SEMS BSKYED PA DANG, CI LTAR 'TSAM PAR
SBYAR RO, ,RGYU BZHI'I BSDUS PA'I DON LA, RGYU GSUM NI CHOS NYID
KYIS THOB PA DANG, PHYI ROL GYI

GZHAN GYI SGRA'I MTSAN MA LAS DANG, NANG GI TSUL BZHIN YID LA
BYED PAS BSDUS PA'O, ,DE YANG RNAM PA GNYIS TE, GZHAN SDUG BSNGAL
LAS BSGRAL BAR 'DOD PA DANG, BDAG GI RGYUD DU GTOGS PA'I SDUG
BSNGAL GYIS MI 'JIGS PA NYID DE, 'KHOR BA'I SDUG BSNGAL SKYE BA
LA SOGS PA DANG,

DKA' BA SPYOD PAS SDUG BSNGAL NA YANG TSOGS GNYIS KUN NAS SOGS
PA'O, ,BYANG CHUB SEMS DPA'I RIGS PHUN SUM TSOGS PA NI CHOS NYID
KYI SA THOB PA YIN PAR RIG PAR BYA'O ZHES BYA BA 'DI NI RIGS PHUN
SUM TSOGS PA'I DBYE BA YOD PA'I RGYU RAB TU BSTAN PA'I DON DU
GSUNGS SO, ,

BLUN PO MA YIN PA ZHES BYA BA NI LHAN CIG SKYES PA'I SHES RAB
DANG LDAN PA'O, ,YID RTUL BA'I RANG BZHIN CAN MA YIN ZHES BYA BA
NI, MYUR DU 'DZIN PAR NUS PA'O, ,MKHAS SHING ZHES BYA BA NI THOS
PA LAS BYUNG BA'I SHES RAB DANG LDAN PA'O, ,MDZANGS PA NI BSAMS
PA LAS BYUNG BA'I SHES RAB

DANG LDAN PA NYID DO, ,BSHES GNYEN PHUN SUM TSOGS PA RNAM PA
BZHI'I BSDUS PA'I DON NI, SHES RAB PHUN SUM TSOGS PA DANG, SBYOR
BA PHUN SUM TSOGS PA ZHES BSTAN TO, ,SBYOR BA PHUN SUM TSOGS PA
YANG RNAM PA GSUM STE, NYON MONGS PA SPYOD PA LAS LDOG PAR SBYOR
BA DANG, MI DGE BA'I

LAS KYI LAM LDOG PA LA SBYOR BA DANG, DGE BA'I LAS LA NUS PA DANG
LDAN PA GONG MA GONG MA'I KHYAD PA LA SBYOR BA STE, BAG MED PA'I
GNAS LA NYE BAR SBYOR BA DANG, NYES PAR SPYOD PA LA RNAM PAR
SBYOR PA DANG, SHIN TU DMAN PA LA DAD PA DANG, 'DUN PA DANG, DAM
'CHA' BA DANG, BRTZON 'GRUS KYI

@148A *, ,THABS DANG, YON TAN DU KHAS LEN PA LA SOGS PA'I GNYEN
POR RIG PAR BYA'O, ,RGYU BZHIS BYANG CHUB SEMS DPA' SNYING RJE
BA'I SHAS CHE BAR 'GYUR TE, RGYU BZHI'I BSDUS PA'I DON NI, GANG
DU SDUG BSNGAL BA DANG, GANG GIS SDUG BSNGAL BA DANG, GANG SDUG
BSNGAL

GYI RNAM PA LA NYE BAR DMIGS NAS SNYING RJE SHAS CHE BAR 'GYUR BA
STE, DE LA GANG GIS SDUG BSNGAL ZHES BYA BA NI GZHAN RNAMS BDAG
GAM GNYI GA'AM GZHAN YANG JI LTAR RIGS PAR SBYAR RO, ,RANG BZHIN
GYIS SNYING STOBS CHE ZHING BRTAN PA DANG LDAN PAS STOBS DANG
LDAN PA YIN ZHES BYA BA LA,

BSTAN PA NI DMAN PA'I SEMS NYON MONGS PA BZHIN DU NGES PAR SPONG
BA STE, NYON MONGS PA'I DBANG GIS RJES SU MI 'BYUNG BA'O, ,SDUG
BSNGAL GYI SEMS MANG ZHING RAB TU DRAG PAS MI 'JIGS PA'I NGANG
TSUL NYID KYIS YANG DAG PAR SBYOR BA LAS MI BSKYOD PA NI RANG
BZHIN GYIS SNYING STOBS CHE BA DANG LDAN PA

NI; SO SOR RTOG PA DANG LDAN PAS MKHAS PAR 'GYUR TE, THOS PA LAS
BYUNG BA'I SHES RAB DANG LDAN PA'O, ,YANG DAG PAR SEMS PA'I NGANG
TSUL CAN ZHES BYA BA NI, BSAMS PA LAS BYUNG BA'I SHES RAB DANG
LDAN PA'O, ,GANG LA SO SO SOR RTOG PA'I STOBS YOD PA DE NI SO SOR
RTOG PA'I STOBS DANG

LDAN PAS 'KHOR BA'I SDUG BSNGAL LA MI 'JIGS PA'O, ,GZHI'I RGYU'I
BSDUS PA'I DON NI GANG LA MI 'JIGS PA DANG, RGYU GANG GIS MI
'JIGS PA DANG ZHES BYA BA STE, SNYING STOBS DANG LDAN PA DANG, SO
SOR RTOG PA DANG LDAN PA DANG, RGYU GANG GIS BYANG CHUB LAS MI
G-YO BA DANG, SEMS CAN GYI

SDUG BSNGAL BSAL BAR 'DOD PA'O, ,SDUG BSNGAL GYI RGYU BZHI'I
BSDUS PA'I DON NI, SDUG BSNGAL JI SNYED YOD PA DANG, SDUG BSNGAL
JI LTAR YOD PA'O, ,DE LA JI SNYED YOD PA NI YUN RING BA ZHES BYA
BA LA SOGS PA'O, ,DE LAS GZHAN PA RNAM PA GSUM NI JI LTAR YOD
PA'O, ,DE YANG RNAM PA

GSUM STE, SNA TSOGS PA NYID DANG, DRAG PA NYID DANG, BAR CHAD MED
PA NYID DO, ,STOBS BZHI'I BSDUS DON NI RNAM PA GNYIS TE, DGE BA'I
CHOS GOMS PA DANG, RGYUD DU GTOGS PA'O, ,RGYUD DU GTOGS PA YANG
RNAM PA GNYIS TE, BDAG DANG GZHAN GYI BYE BRAG GIS SO, ,DGE BA'I
CHOS

@148B LA GOMS PA YANG RNAM PA GNYIS TE, 'DAS PA'I DUS KYI DANG,
MTHONG BA'I CHOS KYI DUS KYI DBYE BAS SO, ,BYANG CHUB SEMS DPA'
DANG PO SEMS BSKYED PA BSTAN PA'I NGO MTSAR RMAD DU BYUNG BA'I
CHOS 'JIG RTEN DANG THUN MONG MA YIN PA'I BSDUS PA'I DON NI, SEMS
CAN THAMS CAD CHUNG MA

LTAR YONGS SU 'DZIN NA YANG NYON MONGS PAS MI GOS PA NI SKYE
MCHED PHUN SUM TSOGS PA'O, ,DE NAS SBYOR BA PHUN SUM TSOGS PAS
BSAM PA DANG SBYOR BA PHUN SUM TSOGS PAR BYAS NAS DGE BA'I CHOS
SKYED CING SPEL LO, ,DE NAS 'BRAS BU PHUN SUM TSOGS PA'O, ,DE NAS
MTHONG BA'I CHOS DANG TSE

PHYI MA'I PHAN YON TE, TSE PHYI MA'I NI, NGAN SONG DU SKYES SU
ZIN KYANG ZHES BYA BA LA SOGS PA'O, ,YANG 'BRAS BU'I KHYAD PAR
BSDUS PA'I DON NI, DANG PO SEMS KHYAD PAR DU 'PHAGS PA'O, ,DANG
PO SEMS BSKYED PA'I LE'U 'DI'I BSDUS PA'I DON NI, DANG PO SEMS

BSKYED PA'I MTSAN NYID DANG, KHYAD PAR GYI MTSAN NYID DANG, RGYUN
MI 'CHAD PAR SEMS BSKYED PA'I RKYEN BZHI DANG, RGYU BZHI DANG,
RGYU DANG STOBS GANG DAG GIS SEMS BSKYED PA BSTAN PAS DE'I MI
MTHUN PA LAS LDOG PA DANG, DANG PO SEMS BSKYED PAR BSTEN PA'I NGO
MTSAR RMAD DU BYUNG BA'I

CHOS DANG, DE'I PHAN YON NI RANG GI MTSAN NYID DANG, KHYAD PAR
GYI MTSAN NYID DANG, SKYE BA'I RGYU DANG RKYEN DANG STOBS DANG,
DE LA RMONGS PA RNAMS LA BSTAN PA DANG, NGO MTSAR RMAD DU BYUNG
BA'I CHOS LA SOGS PAS RIGS MA NGES PA DANG, NYAN THOS DANG RANG
SANGS RGYAS KYI RIGS LA

ZHUGS PA RNAMS RNAM PAR BZLOG NAS GZHUG PA'I DON DANG, MA NGES
PA'I RIGS CAN RNAMS SANGS RGYAS NYID LA RAB TU DGOD CING NGES PAR
BZUNG BA DANG, BYANG CHUB SEMS DPA'I RIGS CAN BAG MED PA DANG,
ZHUM PA DANG YANG DAG PAR RAB TU ZHUGS PA RNAMS LA GO RIMS JI LTA
BA

BZHIN DU YANG DAG PAR BZUNG BA DANG, YANG DAG PAR GZENGS BSTOD PA
DANG, YANG DAG PAR MGU BAR BYA BA'O, ,'BRAS BU DANG BCAS PA'I
BSOD NAMS DANG LDAN PA'I BYANG CHUB SEMS DPA'I PHAN YON MDOR
BSDUS PA'I DON NI MTHONG BA'I CHOS LA BDAG GI LUS LA GNOD PA MED
PA DANG, 'KHOR

@149A *, ,LOS SGYUR BA'I RDZU 'PHRUL GYI YON TAN ZHES BYA BA LA
SOGS PA BSTAN PA NI, MA 'ONGS PA'I DUS SU THOB PA'I SKYE BA LA
BDAG DANG GZHAN GYI DON SGRUB NUS PA'I LUS RAB TU 'THOB PA STE,
TSE BRJES PA'I 'OG TU YANG ZHES BYA BA LA SOGS PAS BSTAN TO,
,MTHONG BA'I CHOS NYID

LA BDAG LA GNOD PA'I LUS DANG SEMS KYI GNAS NGAN LEN DANG NYAMS
SMAD PA'I PHYIR BDAG LA GNOD PA'I NGO BO MED DO, ,DE'I BSOD NAMS
KYI DBANG GIS GZHAN GYIS BYAS PA'I SNGAGS LA SOGS PAS GZHAN LA
GNOD PA YANG MED DO, ,BYANG CHUB SEMS DPA'I RIGS LA GNAS PA NI
RANG BZHIN

GYIS KYANG ZHES BYA BA LA SOGS PAS BSTAN TO, ,BDAG DANG GZHAN LA
GNOD PA'I NYON MONGS PA MI SKYE BA DANG, DMAN PA DANG MYUR DU MED
PA NI MTHONG BA'I CHOS 'DI LA YANG LHAG PAR YANG BZOD PA DANG DES
PA DANG LDAN TE ZHES BYA BA LA SOGS PAS BSTAN PA DANG, GZHAN GYI
DON LAS BRTZAMS NAS NI

GRONG GI GNAS GANG NA GNAS PA DER YANG 'JIGS PA DANG 'JIGS PAR
'GYUR BA DANG, MU GE'I NYES PA RNAMS DANG, MI DANG MI MA YIN PAS
BYAS PA'I GNOD PA MA BYUNG BA RNAMS NI 'BYUNG BAR MI 'GYUR, BYUNG
BA RNAMS NI RNAM PAR ZHI BAR 'GYUR ZHES BYA BA LA SOGS PAS BSTAN
TO, ,MA

'ONGS PA'I PHAN YON NI NGAN 'GROR SKYE BAR MI 'GYUR BA LA SOGS PA
SNGA MA BZHIN DU RIG PAR BYA STE, 'DI LTA STE RIGS SU BSTAN PA'I
PHAN YON DE DAG NYID RNAM PA THAMS CAD DU PHAN YON DU BSTAN PAR
'GYUR RO, ,BYANG CHUB SEMS DPA'I SA LAS SEMS BSKYED PA'I LE'U RIM
PAR PHYE BA STE

GNYIS PA'O,, ,,DE LTAR SEMS BSKYED PA ZHES BYA BA NI, SEMS BSKYED
PA'I LE'U LAS JI SKAD BSTAN PA'O, ,JI LTAR BSTAN ZHE NA, 'DI LA
BYANG CHUB SEMS DPA'I DANG PO SEMS BSKYED PA ZHES BYA BA NAS,
SEMS BSKYED PA DE YANG, BYANG CHUB DE DANG, SEMS CAN GYI DON LA
DMIGS NAS

ZHES BYA BA'I BAR GYIS BSTAN TO, ,DE LTAR SEMS BSKYED PA'I BYANG
CHUB SEMS DPA' RNAMS KYI BYANG CHUB SEMS DPA'I SPYOD PA GANG ZHES
BYA BA NI, SBYOR BA GANG ZHES BYA BA'I DON TO, ,SPYAD PAR BYA BA
RNAMS LA SPYOD PA ZHES BYA BA NAS SPYOD PA'O, ,SLOB PA ZHES BYA
BA YANG DON GCIG PAS

@149B BSLAB BAR BYA BA RNAMS LA SLOB PA ZHES BYA BA NAS SLOB PA
ZHES BYA BA DE'I SGRAS NGO BO NYID BSGRUB PA'O, ,DE'I RTEN RNAMS
KYIS SGOM PAR BYED PAS GANG DAG SLOB PA ZHES BYA BA'O, ,BYED PA
PO'I LAS RNAMS BYA BA YIN PAS GANG LA SLOB PA DANG ZHES BYA BA'O,
,DES LAS RNAMS BYED PA NA JI LTA BU'I

RNAM PAR GOMS PAR BYED CES, JI LTAR SLOB PA DANG ZHES BYA BAS
BSTAN TO, ,DE DAG THAMS CAD CES BYA BA NI, GSUM PO 'DI DAG LA
BYANG CHUB SEMS DPA'I SPYOD PA ZHES BYA BA'O, ,BDAG GI DON DANG
GZHAN GYI DON ZHES BYA BA NI, BDAG DANG GZHAN GYI DON LA DMIGS PA
NYID KYIS BDAG GI

DON DANG GZHAN GYI DON LA BSLAB PAR BYA BA'O, ,BDAG DANG GZHAN
GYI DON LA SLOB PA NI NYON MONGS PA MED PA'I THABS DANG, SKYO BA
MED PA'I THABS KYIS MTHU LA BSLAB PAR BYA'O, ,DE LTAR NYON MONGS
PA MED PA DANG SKYO BA MED PAS SEMS CAN YONGS SU SMIN PAR BYA BA
DANG, BDAG GIS SANGS RGYAS

KYI CHOS YONGS SU SMIN PAR BYA BA'O, ,DE DAG GNYI GA YONGS SU
SMIN NA BLA NA MED PA YANG DAG PAR RDZOGS PA'I BYANG CHUB CES
BYA'O, ,'DI RNAMS KYI BSDUS PA'I DON DANG GO RIMS NI DE LTAR RO,
,DE LA 'BA' ZHIG NI RNAM PA GNYIS TE, BDAG GI DON GZHAN GYI DON
DANG 'BREL BA DANG, GZHAN GYI DON

BDAG GI DON DANG 'BREL BA'O, ,YONGS SU SHES PAR BYAS LA SPANG BAR
BYA'O ZHES BYA BA NI, SO SOR BRTAGS NAS YONGS SU GTONG BA'O,
,YONGS SU SHES NAS GTONG BA NYID NI RE RE'I DON DU 'GYUR NA YANG
ZHES BYA BA'I DON TO, ,GANG GI PHYIR RAB TU SPANG BAR BYA BA YIN
ZHE NA, SMRAS PA,

RANG GI DON 'BA' ZHIG NI SPANG BAR BYA BA STE, JI LTAR ZHE NA,
BYANG CHUB SEMS DPA'I BYA BA LAS SHIN TU 'DAS PA'I PHYIR TE,
BYANG CHUB SEMS DPA'I BYA BA NI GZHAN GYI DON LA ZHUGS PA'I MTSAN
NYID CAN YIN LA, DE LAS RAB TU 'DAS PA'I PHYIR RO, ,GANG GI PHYIR
GZHAN GYI DON 'BA' ZHIG

YONGS SU SHES NAS SPANG BAR BYA BA YIN ZHE NA, SMRAS PA, RJES SU
MTHUN PA MA YIN PA'I PHYIR TE, RJES SU MTHUN PA MA YIN PA NI BDAG
NYID BYANG CHUB 'THOB PA DANG 'GAL BA NYID CES BYA BA'I DON TO,
,BDAG NYID BYANG CHUB THOB NA SEMS CAN GYI DON BYED PAS SO, ,LHAG
MA RNAMS NI ZHES BYA BA NI,

@150A *, ,'BA' ZHIG LAS GANG GZHAN PA'O, ,JI LTA BU ZHE NA, GNYI
GA'I DON TE DE LA NI BSLAB PAR BYA BA'O, ,NYES PAR SPYAD PA ZHES
BYA BA NI, BDAG GI BDE BA 'DOD PAS SO, ,SANGS RGYAS DANG BYANG
CHUB SEMS DPA' BSHAD PA ZHES BYA BA NI, LEGS PAR BSHAD PA'I PHYIR
GZUNG BA STE, RAB

TU BSTAN PA'I DON TO, ,GZHAN GYIS BSHAD PA RNAMS NI TSOL BA LA
SOGS PAS BDAG DANG GZHAN GYI DON DU YANG MI 'GYUR BAR BSTAN PA'I
DON TO, DE NI NYES PAR BSHAD PA NYID KYIS SER SNA MED NA YANG
GZHAN GYI DON DU MI 'GYUR BAS SO, ,GANG GI PHYIR RANG GI DON LAS
YANG BZOD PA YANG DAG PAR BLANGS NAS

GNAS PA ZHES MI GZUNG ZHE NA, BDAG NYID MTHO RIS 'DOD PA YIN NA
YANG MTHONG BA'I CHOS LA YANG GNYI GA'I DON BYED LA, PHA ROL DU
YANG BYED PAS SO, ,DES NA RE ZHIG PHA ROL TU PHYIN PA LNGA 'BA'
ZHIG GI DBANG DU BYAS NAS RANG GI DON ZHES BSTAN TO, ,DGE BA'I
CHOS SDUD PA'I TSUL KHRIMS KYI DBANG DU BYAS

NAS; 'JIG RTEN GYI ZANG ZING GI ZHES BYA BA LA SOGS PA STE, 'JIG
RTEN GYI ZANG ZING GI 'BRAS BU 'DOD PA ZHES BYA BA NI, GZHAN PA
PHA ROL DU YANG ZHES BYA BA'I DON TO, ,'JIG RTEN GYI ZANG ZING
'THOB PA'I RGYUR ZHES BYA BA NI, MTHONG BA'I CHOS LA'O, ,DE BZHIN
DU MCHOD RTEN MCHOD PA YANG BDAG NYID KYI

DON 'BA' ZHIG YIN LA GZHAN GYI DON MED CE NA, MCHOD RTEN MCHOD
PAS KYANG RES 'GA' GNYI GA'I DON DU YANG 'GYUR TE, 'JIG RTEN GYI
ZANG ZING GI 'BRAS BU 'DOD PA DANG, 'JIG RTEN GYI ZANG ZING LA
LTOS PA MED PAR DGE BA'I CHOS SDUD PA DANG, BDAG NYID KYI SANGS
RGYAS KYI CHOS YONGS SU SMIN PAR

YANG DAG PAR GNAS PA NI GNYI GA'I DON NYID DU YANG 'GYUR RO,
,RNYED PA 'DOD PA ZHES BYA BA NI GZHAN DAG LAS MCHOG TU RNYED PA
'DOD PA'O, ,RNYED PA'I RGYU ZHES BYA BA NI, MTHONG BA LA DON MED
PA'I RNYED PA SGRUB PA'O, ,GZHAN DAG GI SPRO BA SKYED PA ZHES BYA
BA DANG, YANG DAG PA MA YIN PA'I YON

TAN SNA TSOGS STON PA ZHES BYA BA LA SOGS PA RNAMS KYIS NI GZHAN
GYI DON MED PAR ZHES BSTAN PAR 'GYUR RO, ,GAL TE GZHAN RNAMS YANG
DAG PAR MGU BAR 'GYUR NA GZHAN GYI DON YANG YOD PAR 'GYUR RO ZHE
NA, DE NI MED PAR BSTAN PA YIN TE, DE LTAR NA DGE BA'I CHOS SDUD
PA NYID KYI TSUL KHRIMS

@150B KYI DBANG DU BYAS PA'O, ,BDAG LA BSNYEN BKUR BYA BA ZHES
BYA BA LA SOGS PA NI SEMS CAN GYI DON BYED PA'I TSUL KHRIMS KYI
DBANG DU BYAS PA'O, ,BSNYEN BKUR BYA BA BDAG GIR BYA BA 'DOD PAS
ZHES BYA BA NI BSAM PA NYID KYIS SO, ,BSNYEN BKUR BYA BA BDAG GIR
BYA BA'I DON DU ZHES BYA BA NI, SBYOR

BA DANG GNYI GA DAG LA RANG GI DON TO, ,CHOS MA YIN PA NYID KYIS
YIN GYI CHOS KYIS MA YIN ZHES BYA BA NI, 'BA' ZHIG GIS SO, ,TSOGS
SDUD PA ZHES BYA BA NI PHAN PA BYA BA MED PA'O, ,TSE 'DI'I BDE BA
LA GNAS SHING ZHES BYA BA LA SOGS PA LA, MTHO RIS KYI DON GYI
BSAM GTAN NI 'BA' ZHIG PA

STE; SNGAR BSTAN PA'O, ,'DI LTAR YANG BZOD PA ZHES BYA BA LA,
MTHO RIS KYI DON DU TSUL KHRIMS DANG, BRTZON 'GRUS RTZOM PA DANG,
BSAM GTAN DANG, SHES RAB RNAMS YANG DAG PAR BLANGS NAS GNAS PA NI
'BA' ZHIG PAR SNGAR BSTAN TO, ,SBYIN PA DANG, BZOD PA YANG DAG
PAR BLANGS TE GNAS

PA'I MA BSTAN PA'I RGYU RAB TU BSTAN PA LAS BRTZAMS TE, SNYING
RJE SNGON DU 'GRO BA'AM ZHES BYA BA LA, SNYING RJE MED PAR SNGON
DU 'GRO BA NA YANG ZHES BYA BA'I DON TO, ,BYANG CHUB TU YONGS SU
BSNGOS PA'AM ZHES BYA BA NI, BYANG CHUB TU YONGS SU MA BSNGOS PA
YANG ZHES BYA BA'I DON TO, ,SBYIN PA DANG BZOD PA

'DI DAG NI 'BA' ZHIG PA YIN NA YANG RANG GI DON GYI NGO BOR NI MI
'GYUR TE, NGES PAR 'TSANG RGYA BA NYID DANG GZHAN PA'I RANG GI
DON DU YANG 'GYUR BAS, BYANG CHUB KYANG 'THOB LA, MTHO RIS KYI
RGYU YANG YIN TE, MTHO RIS KYI PHYIR DANG RANG GI MTHO RIS KYI
PHYIR YIN PAS SBYIN PA DANG BZOD PA 'BA'

ZHIG NYID YIN NA YANG GZHAN GYI DON MED PA NI MA YIN NO, ,MTHO
RIS KYI PHYIR MA YIN PA NI SNGA MA LTAR 'BA' ZHIG PA NYID DU, LTA
BA LOG PAR ZHUGS PA ZHES BYA BA LA, JI LTAR BYAS NAS SHE NA,
SMRAS PA, 'ONG BA MA MTHONG BA DANG, 'BRAS BU MA MTHONG BA ZHES
BYA BA STE, 'JIG RTEN PHA ROL MED DO ZHE'AM, LEGS

PAR SPYAD PA DANG, NYES PAR SPYAD PA'I 'BRAS BU RNAM PAR SMIN PA
MED DO ZHES ZER BA'O, ,TSUL KHRIMS NYAMS PA ZHES BYA BA NI TSUL
KHRIMS 'CHAL BA'O, ,SGRUB PA MED PA ZHES BYA BA NI, NAN TAN MI
BYED PA'O, ,SA 'OG MA LAS YANG DAG PAR 'DAS PA ZHES BYA BA NI,
'DOD PA'I KHAMS KYI 'DOD

@151A *, ,CHAGS DANG BRAL BA'I PHYIR MI 'ONG BA'AM, KHAMS NYID LA
'DOD CHAGS DANG BRAL BA'O, ,BSAM GTAN LAS GYUR PA LA MKHAS PA'I
BYANG CHUB SEMS DPA' ZHES BYA BA NI, BSAM GTAN LA GNAS PA ZHES
BYA BA'I DON TO, ,'DI LTAR ZHES BYA BA LA SOGS PAS NI 'DIR RGYU

BSTAN TO, ,DE LA GZHAN GYI DON 'BA' ZHIG YIN NA JI SKAD BSTAN PA
SNGA MA GNYIS NI ZHES BYA BA NI LTA BA LOG PAR ZHUGS PA'I SBYIN
PA DANG, TSUL KHRIMS NYAMS PAS CHOS STON PA'O, ,DE MA YIN PA ZHES
BYA BA NI SA 'OG MA LAS YANG DAG PAR 'DAS PA ZHES BYA BA LA SOGS
PA JI SKAD BSTAN PA'O, ,

DE LA DGE BA YONGS SU 'DZIN PAR BYED CES BYA BA NI, DGE BA SKYED
PAR BYED CES BYA BA'I DON TO, ,DGE BA LA SOGS PA ZHES BYA BA NI,
DGE BA SPEL BA'O, ,DGE BA YONGS SU GZUNG BA YANG DAG PAR 'DZIN DU
'JUG CES BYA BA NI, DGE BA NYE BAR SOG TU 'JUG PA'O, ,'DUL BAR
BYED CES BYA BA

DANG 'JUG PAR BYED CES BYA BA DANG, 'GOD PAR BYED CES BYA BA NI,
CHUNG NGU DANG, 'BRING DANG, CHEN PO NYID DO, ,RANG DANG GZHAN
GYI DON GYIS BSDUS PA'I DON NI NYON MONGS PA CAN MA YIN PA'I NGO
BO NYID DANG RGYU NYID DANG, DUS NYID DANG, NYE BAR ZHI BA NYID
DO ZHES BSTAN TE, PHAN PA BYED PA NYID KYIS DE NI PHAN PA

NYID DO, ,RGYU BZHI'I BSDUS PA'I DON NI, RGYU RNAM PA GNYIS TE,
BDE BA 'PHEL BA DANG SKYED PA'O, SKYED PA YANG RNAM PA GSUM STE,
RTEN DANG, DMIGS PA DANG, LHAN CIG BYED PA'I RKYEN GYI MTSAN NYID
DO, ,'PHEN PA YANG RNAM PA GNYIS TE MTHONG BA'I CHOS CAN DANG,
PHA ROL BA'I DBYE BAS

SO; ,BDE BA'I RGYU LA BDE BAR NYE BAR BRTAGS PAR BYAS NAS, RGYU
BDE BA ZHES BRJOD DO, ,DPER NA ME BDE BA ZHES BYA BA LTA BU'O,
,RGYU BDE BAR BSDUS PA'I RGYU GSUM PO DE DAG CES BYA BA NI, DBANG
PO DANG, YUL DANG, BDE BA TSOR BAR 'GYUR BA'I REG PA NI LUS KYI
LAS KYIS BSDUS PA'I

DBANG PO LNGA SDUD PAR BYED PAS NYAMS SU MYONG BA'I TSOR BA'O,
,SLOB PA DANG MI SLOB PA'I LAM DANG YANG DAG PAR LDAN PA'O,
,GRANG BA DANG TSA BAS BSDUS PA NI DUS LAS 'BYUNG BA'I SDUG
BSNGAL GYIS BSDUS PA'O, ,BKRES PA DANG, SKOM PAS BSDUS PA NI,
NANG GI BDAG NYID CAN GYIS

@151B BSDUS PA LA SOGS PA'I SDUG BSNGAL DANG, NGAL BA'I SDUG
BSNGAL DANG, GLO BUR BA'I SDUG BSNGAL DAG GO, ,SDIG PA MI DGE
BA'I CHOS SPANGS TE DBEN PAS ZHES BYA BA NI, SPANGS PA NYID DBEN
PA'O, ,YANG NA SPANGS PA'I MTSAN NYID KYIS DBEN PA NYID DE NYE
BAR ZHI BA'I BDE BA'O, ,YANG DAG

PAR SDUG BSNGAL BA ZHES BYA BA NI, TSOR BA RNAM PA GSUM PO DAG
GIS SDUG BSNGAL LO, ,DE LAS GZHAN PA LHAG MA RNAMS NI GNOD PA MED
PA'I BDE BA ZHES BYA BA LA, MNGON PAR 'BYUNG BA'I BDE BA DANG,
RAB TU DBEN PA'I BDE BA DANG, NYE BAR ZHI BA'I BDE BA'O, ,THA MA
ZHES BYA BA NI, RDZOGS

PAR BYANG CHUB PA'I BDE BA'O, ,MNGON PAR 'BYUNG BA'I BDE BA NI DE
DANG RJES SU MTHUN PA NYID YIN, RAB TU DBEN PA'I BDE BA NI DE'I
PHYOGS PA NYID YIN, NYE BAR ZHI BA'I BDE BA NI DE 'DREN PAR BYED
PA NYID YIN GYI, DON DAM PAR NI MA YIN TE, DON DAM PA'I NI THA MA
NYID DE, GNOD PA MED PA NYID

KYI PHYIR RO, ,BDE BA 'DOD PA YIN PAR SHES PAR BYA'O ZHES BYA BA
NI, BSAM PAS SO, ,PHAN PA'I SBYIN PA GANG YIN PA DE BDE BA SBYIN
PA YANG YIN PAR SHES PAR BYA STE ZHES BYA BA NI, PHAN PA'I RGYU'I
GNAS KYI SBYOR BA 'DI DAG LAS 'DI LTAR DE'I RJES SU BYUNG BA'I
'BRAS BU BDE BA'I GNAS BYUNG

BAR RIG PAR BYA'O ZHES BYA BA'I DON TO, ,GANG KUN NAS NYON MONGS
PA ZHES BYA BA NI, BDAG NYID NYON MONGS PA DANG MTSUNGS PAR LDAN
PAS NYON MONGS PA GZHAN GYIS NYON MONGS PA'AM, BDAG NYID NYON
MONGS PA DANG LDAN PA DANG, KHA NA MA THO BA DANG BCAS PA NYID
NI, BDE BA

YANG MI PHAN PA ZHES BYA BA STE, DON MA YIN PA SKYED PAR BYED
PA'I DON TO, ,GANG GI PHYIR ZHE NA, SMRAS PA, MI PHAN PA'I PHYIR
TE, MI PHAN PA'I PHYIR MA 'ONGS PA'I SDUG BSNGAL GYI RGYU'O,
,DE'I PHYIR DE NI MI PHAN PA NYID PAS THAMS CAD NYON MONGS PA CAN
NAM, KUN NAS NYON MONGS PAR 'GYUR RO, ,

DBANG PO DANG, YUL DANG, REG PAS BSDUS PA NI BDE BA'I RGYU'O,
,YANG NA GANG DBANG PO DANG YUL DANG REG PAS BSDUS PA'I RGYU BDE
BA DANG TSOR BA BDE BA NI KUN NAS NYON MONGS PAR YANG 'GYUR TE,
KUN NAS NYON MONGS PA DE NI KHA NA MA THO BA DANG BCAS PA DANG MI
'PHROD PA STE, MI PHAN PA'I PHYIR RO, ,

@152A *, ,DKAR PO'I PHYOGS NI BSTAN PA LAS BZLOG PAR RIG PAR
BYA'O, ,CI NUS KYIS ZHES BYA BA NI BSGRUB PA'I PHYIR BYANG CHUB
SEMS DPA' NUS PA DANG MTHUN PAR ZHES BYA BA'I DON TO, ,CI LCOGS
PA ZHES BYA BA NI, SEMS CAN GANG RNAMS LA NYE BAR BSGRUB PA DE
DAG LA STOBS CI

LTA BA DANG MTHUN PAR ZHES BYA BA'I DON TO, ,DE BZHIN DU YANG DAG
PAR SPYAD PAR BYA, BSLAB PAR BYA, NYAMS SU MYONG BAR BYA ZHES BYA
BA NI, TSOR BA BDE BA DANG, DBANG PO DANG, YUL DANG, REG PAS
BSDUS PA GANG KUN NAS NYON MONGS PA'AM, NYON MONGS PA CAN KHA NA
MA THO BA

DANG BCAS PA DANG, MI PHAN PA DANG, MI 'PHROD PA LA MI BSLAB PA
NYID DO, ,GANG NYON MONGS PA CAN MA YIN PA DANG, KHA NA MA THO BA
MED PA DANG, PHAN PA DANG, 'PHROD PA'I TSOR BA BDE BA NI, NYAMS
SU MYONG BAR BYA ZHES BYA BA'I DON TO, ,TSE RING ZHING ZHES BYA
BA NI, LAS GANG GIS KHU BA

DANG KHRAG GI NANG DU YANG DAG PAR BRGYAL BA'I DUS DANG, KHYAD
PAR DU 'PHAGS PA'I DUS NAS 'DI SNYED CIG 'TSO BAR 'GYUR RO ZHES
BYA BA STE, DE NI TSE ZHES KYANG BRJOD LA, SROG CES KYANG BYA'O,
,GANG LA TSE DE RING BA YOD PA DE LA TSE RING BA ZHES BYA STE,
DE'I DNGOS PO NI TSE RING BA NYID DO, ,YUN

RING DU GNAS PA JI LTA BU ZHE NA, LAS GANG GIS DE'I TSE 'PHANGS
PA DE YANG RNAM PA GNYIS YIN TE, BAR CHAD DANG BCAS PA DANG, BAR
CHAD MED PA'O, ,BAR CHAD DANG BCAS PA NI LAS GANG GIS TSE 'PHANGS
PA DE RKYEN GYI DBANG GIS RAB TU 'CHI BA SRID PA STE, 'CHI BA DE
NI DUS MA YIN PAR 'CHI BA

ZHES BYA'O, ,BAR CHAD MED PA NI GANG LAS KYIS 'PHANGS PA'I TSE DE
BAR MA DOR MI 'CHI BA STE, LAS GANG GIS 'PHANGS PA DE DES JI LTAR
'PHANGS PA BZHIN GNAS PA NYID DE, YUN RING DU GNAS PA NYID DO,
,GZUGS BZANG ZHING ZHES BYA BA LA, 'DIR BZANG BA'I SGRA NI MCHOD
PA'I DON GYI TSIG GI PHRAD

DE; DPER NA MNGON PAR DGA'O ZHES BYA BA LTA BU'O, ,GANG GIS GZUGS
LA MCHOD PA YOD PA DE GZUGS BZANG BA STE, DE'I GZUGS LA MTSAN
PHUN SUM TSOGS PA YOD PAS MCHOD PA NYID DE, DE'I GZUGS DE LA
MCHOD PAR 'GYUR BAS, DE'I NGO BO NYID NI GZUGS BZANG BA NYID DO,
,BLTA

@152B NA SDUG PA NI MTHONG NA PHAN PA STE, MIG DANG MTHUN PA'O,
,YANG NA MTHONG BAR BZOD PA NI BLTA NA SDUG PA STE, YANG DANG
YANG DU BLTA BAR 'DOD PA NYID DO, ,RAB TU DGA' BA DANG 'DREN PA
NI MDZES PA NYID DE, SEMS DGA' ZHING DRI MA MED PA'O, ,DE'I DNGOS
PO NI MDZES PA NYID DO, ,LONGS SPYOD CHE BA ZHES BYA BA LA,

SPYAD PAR BYA BAS NA LONGS SPYOD LA, DE CHEN PO YANG YIN PAS
LONGS SPYOD CHEN PO'O, ,DE'I DNGOS PO NI LONGS SPYOD CHE BA NYID
DE, SNA TSOGS KYI DNGOS PO PHUN SUM TSOGS PA ZHES BYA BA'I DON
TO, ,RTZA 'JING CHE BA ZHES BYA BA NI, BSHES KYI PHYOGS MANG
ZHING CHE BA ZHES BYA BA'I DON TO, ,'KHOR PHAL CHE BA

YIN ZHES BYA BA NI, BU DANG CHUNG MA DANG BRAN PHO DANG BRAN MO
DANG, LAS BYED PA LA SOGS PA'I 'KHOR RO, ,YID BRTAN DU RUNG ZHING
YID CHES PA YIN ZHES BYA BA LA, JI LTAR YID BRTAN DU RUNG BA YIN
ZHE NA, SMRAS PA, SEMS CAN RNAMS KYI RTZOD PA 'BYUNG NGO, ,MCHOG
TU TSAD MAR GZHAG PAR 'OS ZHES BYA

BA LA SOGS PA'O, ,YID CHES PA YIN ZHES BYA BA JI LTA ZHE NA,
SMRAS PA, GZHAL BLUGS LA G-YO BYED PA ZHES BYA BA LA SOGS PA STE,
GZHAL BLUGS LA ZHES BYA BA NI SRANG LA'O, ,'JAL BA LA ZHES BYA BA
NI, BRE PHUL LA SOGS PA STE, SRANG DANG BRE LA SOGS PA'I PHYI ROL
GYI NYE BAR SPYAD PA RNAMS

KYIS BSLU BA'O, ,G-YO DANG SGYU NI NANG GI BDAG NYID CAN TE, DE
DAG GIS SLU BA MED PA'O, ,NOR GTAMS PA LA DOR MI BYED PA NI, NOR
GTAMS PA LA MI BSNYON PA STE, DE LTA BU NI YID CHES PA'O, ,GZHI
DES ZHES BYA BA NI, YID BRTAN DU RUNG BA NYID DANG, YID CHES PA
NYID KYI GZHI DES

TSIG GZUNG BAR 'OS PAR 'GYUR RO, ,GRAGS PA CHEN PO NI GRAGS PAR
'GYUR BA STE, CI LTA BU ZHE NA, DPA' BA LA SOGS PA DRUG GO,
,SNYAN PA JI LTA BU ZHE NA, 'JIG RTEN 'DIR GRAGS PAR 'GYUR BA'O,
,JI LTA BU ZHE NA, BZO DANG LAS KYI GNAS RNAM PA SNA TSOGS LHAG
PAR RAB DANG PHUL DANG

ZHES BYA BA NAS BRTZAMS PA'O, ,GZHI DES BYA BA NI GRAGS PA CHEN
PO DANG SNYAN PAS 'JIG RTEN DU SHES PA NYID KYI GZHI'O, ,PHO'I
DNGOS PO ZHES BYA BA NI, GANG DANG LDAN PAS SKYES PA ZHES BRJOD
PA'O, ,DE YANG GANG GIS 'GYUR ZHE NA, PHO'I DBANG PO DANG LDAN
PAS TE, DE NI MI NYID DO, ,

@153A *, ,GNOD PA CHUNG BA NI GLO BUR BA'I NAD NYUNG BA'O, ,NAD
MED PA'I RANG BZHIN CAN NI, LUS LA GNAS PA'I NAD MED PA STE, 'DI
DAG GIS NI MI MTHUN PA'I PHYOGS KYIS ZIL GYIS MI NON PAR BSTAN
TO, ,SPRO BA CHE BA YIN ZHES BYA BA NI, BYA BA BYED PA THAMS CAD
LA

NUS PA DANG LDAN PA ZHES BYA BA'I DON TE, 'DIS NI GNYEN PO'I
PHYOGS PHUN SUM TSOGS PA BSTAN TO, ,MI 'TSE BA'I MTSAN NYID GANG
ZHE NA, SEMS CAN RNAMS LA MI 'TSE BA ZHES BYA BA LA SOGS PAS
BSTAN TE, SEMS CAN RNAMS LA MI 'TSE BA'I BSAM PA NI, RJES SU
BRTZE BA'I

BSAM PA'AM, DE NI SNYING RJE CHE BA'I BSAM PA'O, ,SNANG BA'I
SBYIN PA JI LTAR KHA DOG PHUN SUM TSOGS PA'I RGYU YIN ZHE NA KHA
DOG GSAL BAR BYED PA LA GTZO BO SNANG BA YIN PAS SO, ,GOS GTZANG
MA SBYIN PA NI KHA DOG PHUN SUM TSOGS TE, GOS KYI SBYIN PA NI
DE'I KHA DOG PHUN SUM TSOGS PA'I

RGYU'I PHYIR RO, ,NGA RGYAL NGES PAR BCOM PA ZHES BYA BA NI, NGA
RGYAL NGES PAR BCOM PA'I PHYIR PHYAG LA SOGS PA BYA BAR 'OS PA
RNAMS LA, PHYAG LA SOGS PA BYED PAS DE LA 'OS PA'I RIGS SU SKYE
BA'O, ,SLONG BA RNAMS LA ZHES BYA BA NI, BDAG NYID GANG SLONG
BA'O, ,YO BYED MI BDOG PA

RNAMS LA ZHES BYA BA NI MI SLONG NA YANG DE LA BDAG NYID SONG NAS
STER BA NYID DO, ,DE LTAR SBYIN PA RNAM PA GNYIS PO SLONG BA DANG
MI SLONG NA YANG SBYIN PA NI DBANG PHYUG PHUN SUM TSOGS PA'I
RGYU'O, ,DKON MCHOG GSUM LA MCHOD PA NYID KYIS NI GRAGS PA CHEN
PO RGYAS PAR 'GYUR RO, ,BLA MA MCHOD

PAS KYANG SNYAN PAR GRAGS PAR 'GYUR RO, ,RGYU GNYIS KYIS ZHES BYA
BA LA, BUD MED KYI DNGOS PO LA MI DGA' BA DANG, GZHAN DAG LA
SKYES PA NYID SGRUB PA'I RGYU GNYIS PO DE DAG GIS 'GYUR TE, DE LA
BUD MED KYI DNGOS PO LA MI DGA' BA NI 'DUN PA BZLOG PA'O, ,GANG
LAS 'DUN PA

BZLOG CE NA, BUD MED KYI DNGOS PO NYID LAS SO, ,GANG DAG 'DUN PA
BZLOG CE NA, BUD MED RNAMS SO, ,MTSAN NYID GANG LAS SHE NA, BUD
MED KYI DNGOS PO LA DGA' BA RNAMS LAS SO, ,GZHAN DAG LA SKYES PA
NYID SGRUB PA JI LTA BU ZHE NA, NGES PAR RNAM PAR THAR PAR BYED
PA'O, ,GANG

@153B DAG NGES PAR RNAM PAR THAR PAR BYED CE NA, SKYES PA RNAMS
SO, ,JI LTA BU'I GNAS SKABS DAG GI ZHE NA, BZUNG STE KHRID PA
RNAMS TE, GNYIS KYIS NI NGES PA BSTAN PA YIN NO, ,GANG GI DON DU
ZHE NA, PHO'I DBANG PO GCAD PA'I PHYIR RO, ,JI LTAR THAR PAR BYED
CE NA, CHOS KYIS TE, DE LA CHOS

NI GANG SPYAD PAR BYA BA SKYES PA PHO'I DBANG PO GCAD PA'I PHYIR
SRID PA DANG BRJE BA'I RDZAS RJES SU MTHUN PA SBYIN PA STE, DES
NYE BAR 'TSO BA'AM GZHAN PA YANG RUNG BA LA, DE'I 'DOD PAS BYED
KYI GNOD PAS NI MA YIN NO, ,BYA BA LA 'JUG PA'I NGO BO NI ZHAL TA
BYED PA STE, DE'I BYED PA NI SEMS CAN

RNAMS KYI BYA BA BYED PA ZHES BYA BA'I DON TE, BYA BA'I GROGS
BYED CING BYA BA BYED PAR 'DOD PAS BRTZAMS PA DE'I DE LTA BU'I
BYA BA DE LA GROGS BYED PA'O, ,CI NUS ZHES BYA BA NI BDAG NYID
KYI NUS PA DANG RJES SU MTHUN PAR RO, ,CI LCOGS ZHES BYA BA NI,
DE'I BYA BA LA NUS PA DANG STOBS LA LTOS

PAS SO, ,CHOS DANG MTHUN PA ZHES BYA BA NI, BYA BA DE CHOS DANG
MTHUN PA NYID LA LTOS NAS ZHAL TA BYED PA STE, GROGS BYED PA MED
PA LA GROGS BYED PA'O, ,DE LTA BU NI RE ZHIG GNOD PA NYUNG BA
DANG, NAD MED PA'I RANG BZHIN CAN GYI RNAM PAR SMIN PA'I RGYU'O,
,LTA BAR 'GYUR BA'I

ZAS DANG SKOM BSGRUB PA NI SPRO BA CHEN PO NYID KYI RGYU'O, ,SEMS
RNAM PAR DAG PA BZHI'I BSDUS PA'I DON NI, GANG LA BSAM PA DANG,
JI LTA BUR BSAM PA DANG, RNAM PA CI LTA BUS BSAM PA'O, ,GANG LA
BSAM PA ZHES BYA BA LA, ,BYANG CHUB TU CHOS MTHUN PA DANG MTSUNGS
PAR RO, ,

JI LTA BUR ZHES BYA BA LA DRAG TU'O, ,RNAM PA JI LTA BUS ZHES BYA
BA LA NYIN GCIG BZHIN DU SKAD CIG RE RE LA DE DANG MTHUN PA'I
CHOS KHO NA LA LAN MANG DU RTOG CING DPYOD PAS SO, ,DANG PO GSUM
NI JI LTAR YOD PA'I MTSAN NYID DO, ,THA MA NI JI SNYED YOD PA'I
MTSAN NYID DO, ,YUN RING PO ZHES BYA BA

NI; SBYOR BA DE JI SNYED PAS RGYUN MI 'CHAD PAR GRIMS PAR BYED PA
DAG GO, ,JI LTAR 'BYUNG BAR SBYOR BAS NI BAG MED PA RNAMS YANG
DAG PAR LEN DU GZHUG PA'I PHYIR BSNGAGS PA BRJOD PA NYID DO,
,YANG DAG PAR BLANGS PA RNAMS LA YANG ZHES BYA BA LA, YANG DAG
PAR ZHUGS PA DANG,

@154A *, ,ZHUM PA RNAMS NGES PAR GZHUG PA DANG, RAB TU DGOD PA'O,
,SBYOR BA 'DI'I BSDUS PA'I DON NI, RNAM PA JI LTA BUS DANG, GANG
LA SBYOR BAS SO, ,YANG RTAG PA'I SBYOR BA DE'I 'BRAS BU LA GNAS
PA NYID NI ZHING DAG PAR RIG PAR BYA STE, ZHING DANG 'DRA BAS
ZHING ZHES BYA BA

LA; 'BRAS BU 'BYIN PAR 'DRA BAR CHOS NI DE DAG PA STE, 'BRAS BU
LA GNAS PA'O, ,BDAG GI DON DANG GZHAN GYI DON LAS BRTZAMS NAS
ZHES BYA BA LA, BDAG GI DON LAS BRTZAMS PA NI YUN RING POR DGE
BA'I PHYOGS LA SBYOR BA ZHES BYA BA'O, ,GZHAN GYI DON LAS BRTZAMS
PA NI, DGE

BA'I RTZA BA MANG PO SOGS PAR BYED PA ZHES BYA BA'O, ,YANG NA
RANG GI DON LA YANG YUN RING POR DGE BA'I PHYOGS LA SBYOR BA
DANG, DGE BA'I RTZA BA SOGS PA YIN LA, DE BZHIN DU GZHAN GYI DON
LA YANG SBYOR BAR BYA STE, SBYOR BAR BYAS NAS MJUG GI DUS SU SOGS
PAR BYED PA'O, ,KHA DOG PHUN

SUM TSOGS PAR GYUR NA ZHES BYA BA NI, SNGAR BSTAN PA'I KHA DOG
PHUN SUM TSOGS PA NYID DANG, GZUGS BZANG BA NYID DANG, BLTA NA
SDUG PA NYID DANG, MDZES PA NYID CES BYA BA'O, ,DE LA GZUGS BZANG
BA'I MTSAN NYID KYI KHA DOG PHUN SUM TSOGS PA NI SKYE BO'I TSOGS
CHEN PO'I SNYING DU SDUG PAR

'GYUR RO, ,SNYING DU SDUG PAR GYUR NA DRUNG DU 'DU BAR 'GYUR RO,
,DE NAS YID DU 'ONG BA ZHES BYA BA RAB TU MDZES PA NYID KYIS
MNGON SUM DU PHRAD DU 'ONG BAR 'GYUR BAS BLTA NA SDUG PA NYID DO,
,SKYE BO'I TSOGS CHEN PO DAG DE'I TSIG MNYAN PA DANG BYA BAR SEMS
TE ZHES BYA BA NI, MNGON DU BSGRUB

PAR BYA'O SNYAM DU SEMS PA'O, ,SKYE BO'I TSOGS KUN GYIS BKUR BA
DANG ZHES BYA BA NI, YID KYIS SO, ,MCHOD PA NI LUS KYIS SO,
,BSNGAGS PA NI NGAG GIS TE, NGA RGYAL MED PA'I SEMS KYI YON TAN
DANG LDAN PA DANG, BLA MA LA LUS DANG YID DANG NGAG GI LAS KYIS
DE BYA BA'I DUS SU MCHOD PA

BYED PA NYID KYIS SO, ,'DOD PA LA BYIN PAS GANG LONGS SPYOD PHUN
SUM TSOGS PAR GYUR PAS NI, SEMS CAN RNAMS SDUD PAR BYED DO, ,YO
BYAD KYIS PHONGS PA LA BYIN PAS GANG LONGS SPYOD PHUN SUM TSOGS
PAR GYUR NA, SEMS CAN YONGS SU SMIN PAR BYED DO, ,TSIG RTZUB PO
MED PA'I RGYUS

@154B TSIG BTZUN PA NYID DU GYUR NA SNYAN PAR SMRA BA NYID BAS
SEMS CAN RNAMS SDUD DO, ,BDEN PAR SMRA BA'I RGYU NYID KYI DON
SPYOD PAS SEMS CAN RNAMS RJES SU 'DZIN TO, ,PHRA MA MED PA DANG,
'KHYAL PA MED PAR SMRA BAS SEMS CAN RNAMS SDUD CING YONGS SU SMIN
PAR BYED DO, ,YANG NA SNYAN PAR SMRA BAS NI

SEMS CAN RNAMS SDUD PAR BYED LA, DON SPYOD PA DANG DON MTHUN PA
NYID KYIS NI SEMS CAN RNAMS YONGS SU SMIN PAR BYED DO, ,GUS PA
DANG ZHES BYA BA NI, GANG GIS 'DI 'JIG RTEN LA GRAGS PAR 'GYUR
PA'O, ,BYAS PA SHES PA ZHES BYA BA NI GANG GIS 'JIG RTEN NA SNYAN
PAR GRAGS PAR

'GYUR BA'O, ,BKUR STI DANG GUS PA DANG BCAS PAS ZHES BYA BA NI,
DE DAG NYID KYIS SO, ,BYANG CHUB SEMS DPA' SKYES PAR GYUR NA ZHES
BYA BA LA, SKYES PA'I DNGOS PO LA MNGON PAR DGA' ZHING BUD MED
KYI DNGOS PO LA MI DGA' BA DAG GIS SO, ,PHO'I DBANG PO DANG LDAN
PAS ZHES BYA BA LA,

GZHAN DAG LA SKYES PA NYID BSGRUBS PAS SKYES PAR GYUR PA NYID YON
TAN THAMS CAD DANG, BTZAL BA THAMS CAD DANG, SHES BYA THAMS CAD
RAB TU RNAM PAR 'BYED PA DAG GI SNOD DU GYUR PA LTAR BUD MED NI
DE LTA BU MA YIN TE, SKYES PA'I DBANG PO DANG LDAN PA'I PHYIR
'JIGS PA MED PAR 'GYUR BA

DANG 'JUG PA LA SGRIB PA MED PA ZHES BYA BA LA SOGS PA'O, ,SEMS
CAN RNAMS LA ZHAL TA BYED PA'I RGYUS STOBS DANG LDAN PAS SKYO BA
MED PAR 'GYUR TE, DGE BA'I CHOS SGRUB PA'I BYA BA LA GROGS BYED
PA'I RGYU NYID KYI STOBS KYIS SEMS CAN RNAMS LA PHAN GDAGS PA'I
SBYOR BAS MI SKYO BAR 'GYUR

RO; ,LAS DON CHE ZHES BYA BA NI MANG BA'O, ,MTHUN PA ZHES BYA BA
NI 'TSAM ZHING RJES SU MTHUN PA'O, ,BDAG NYID SANGS RGYAS KYI
CHOS RNAMS LA YONGS SU SMIN PAR BYED LA ZHES BYA BA NI, YONGS SU
SMIN NA BDAG NYID BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR 'TSANG RGYA'O, ,

SEMS CAN RNAMS KYANG THEG PA GSUM LA MYUR BA NYID DU YONGS SU
SMIN PAR BYED LA ZHES BYA BA NI, SEMS CAN RNAMS YONGS SU SMIN PA
NYID NI RNAM PAR GROL BAR BYED DO, ,BYAMS PA LA SOGS PA TSAD MED
PA RNAMS BSGOMS PA'AM ZHES BYA BA NI, BZOD PA'I PHA ROL TU PHYIN
PA BSGOM PA'I PHYOGS

@155A *, ,KYI BRTZON 'GRUS SO, ,RAB TU 'BYED CING ZHES BYA BA NI
YE SHES KYI PHYOGS KYI'O, ,DE LTA BU'I BSOD NAMS DANG YE SHES DE
YANG MDOR BSDU NA RNAM PA DRUG TU 'GYUR RO ZHES BYA BA NI, PHA
ROL TU PHYIN PA DRUG GI MTSAN NYID DO, ,YANG NA BSOD NAMS DANG
BSOD NAMS KYI PHYOGS

DANG; BRTZON 'GRUS DANG, BSAM GTAN DANG, YE SHES DANG YE SHES KYI
PHYOGS DANG, BRTZON 'GRUS DANG BSAM GTAN ZHES BYA BA'O, ,BSOD
NAMS DANG YE SHES KYI 'BRAS BU NI MDOR BSDU NA CI RIGS PAR RNAM
PA BZHIR RIG PAR BYA'O ZHES BYA BA LA, BSOD NAMS KYI 'BRAS BU
RNAM PA GNYIS

NI GNOD PA MED PAR 'KHOR BA NA 'KHOR ZHING SDUG BSNGAL PA DAG GIS
SHIN TU GZIR BA MED PA DANG, JI LTAR DGA' BAR SEMS CAN GYI DON
DANG PHAN 'DOGS PAR NUS PA ZHES BYA BA'O, ,YE SHES KYI 'BRAS BU
RNAM PA GNYIS NI YE SHES LA BRTEN NAS YANG DAG PAR BSOD NAMS
YONGS SU 'DZIN

PA DANG; MKHAS PAR BYA BA RNAM PA SNA TSOGS DPAG TU MED PA DAG
GIS KYANG BLA NA MED PA YANG DAG PAR RDZOGS PA'I BYANG CHUB MNGON
PAR RDZOGS PAR 'TSANG RGYA BA'I BAR DU'O, ,GANG RNAM PAR SMIN PA
DANG, RNAM PAR SMIN PA'I RGYU GANG YIN PA DE NI BSOD NAMS LA
BRTEN PA'O, ,RNAM PAR SMIN PA'I

'BRAS BU GANG YIN PA NI BSOD NAMS LAS BYUNG BA YIN NO, ,BSOD NAMS
KYANG YE SHES LA BRTEN CES BYA BA NI, YE SHES LA BRTEN NAS 'BYUNG
BA'O, ,YE SHES LAS BYUNG BA YIN ZHES BYA BA NI, YE SHES NYID LAS
'BYUNG BA'O, ,RIG PA'I BZO DANG LAS KYI GNAS ZHES BYA BA NI, RIG
PA NYID DANG

LDAN PA'I BZO DANG LAS KYI GNAS SKYES BU'I BYED PA STE, GANG DE
NI LUNG DU MA BSTAN PA NYID KYIS PHA ROL GYI NI MA YIN NO, ,LONGS
SPYOD BSGRUBS PA STE, BZA' BA DANG, BTUNG BA DANG BGO BA LA SOGS
PA LONGS SPYAD PAR BYA BA BZUNG BA RNAMS SO, ,TSOD MA ZIN PAR
LONGS SPYOD PAS NI PHA ROL DU YANG 'BRAS BU

MI 'DOD PAR 'GYUR LA, MTHONG BA'I CHOS LA YANG TSOD MA ZIN PAR
LONGS SPYOD PAS NAD LA SOGS PA 'BYUNG BA DANG MTHONG BA'I CHOS
KYI DON YANG NYAMS PAR 'GYUR BA'O, ,SNGON GYI LAS KYI ZHES BYA BA
LA SOGS PA LA, 'BRAS BU 'DOD PA'I LAS BZUNG BAS MI 'DOD PA'I
'BRAS BU MED PA NYID DO, ,'BRAS BU

@155B TSE 'DI LA LONGS SPYOD PAR GYUR PA ZHES BYA BA NI, SBYIN PA
MI BYED PA NYID KYI PHYIR PHA ROL GYI DON MED PAR 'DI'I DON DU
STE, GZHAN GYI DON SGRUB PA'I DON NI PHA ROL GYI DON YIN PAS DE'I
NGO BO BSTAN PA'I DON DU'O, ,DE BZHIN GSHEGS PAR 'GYUR BA ZHES
BYA BA'I TSIG NI, BYANG CHUB SEMS DPA' 'DI

NYID DU MYA NGAN LAS 'DA' BA BRTZAL BA'I DON TE BYANG CHUB SEMS
DPA' RNAMS NI DE LTA BU'I TSUL GYIS PHA ROL DU YANG GONG NAS GONG
DU SKYE BA'I KHYAD PAR THOB PA'O, ,CHOS 'DUS BAS ZHES BYA BA NI,
LAM YANG GZINGS DANG 'DRA BA'I PHYIR YONGS SU GTANG BAR BYA BA
NYID YIN LA, 'DUS MA BYAS NI

PHA ROL DU YANG YIN PAS BYANG CHUB SEMS DPA' JI LTA BA BZHIN DU
GZHAN GYI YANG YIN LA, JI LTAR BSHAD PA'I MTSAN NYID CAN GYIS
MTHONG BA'I CHOS CAN NYID NI RANG GI DON TO, ,DE BZHIN DU GZHAN
YANG BYANG CHUB SEMS DPAS BTUL BA RNAMS GZHAN GYI DON YANG YIN
PAR RIG PAR BYA'O ZHES BYA

BA LA; CI THAMS CAD KYANG DE LTAR RAM ZHE NA, SMRAS PA, GANG DAG
BYANG CHUB SEMS DPAS BTUL BA STE, GANG BYANG CHUB SEMS DPAS BTUL
BA DE RNAMS NYID DE, DE LA LTOS NAS DE DAG NYID LAS GZHAN ZHES
BRJOD KYI GZHAN THAMS CAD KYI NI MA YIN NO, ,DE LA PHYI MA LA
'DOD PA'I

KHAMS SU LONGS SPYOD PHUN SUM TSOGS PAR 'GYUR BA ZHES BYA BA LA,
'DIR 'DOD PA'I KHAMS SU SMOS PA NI, 'DOD PA'I KHAMS LAS GZHAN PA
NA, PHYI MA LA LONGS SPYOD PHUN SUM TSOGS PA MED DO, ,LONGS SPYOD
KYIS LAS SHIN TU 'DAS PAS SO, ,LONGS SPYOD PHUN SUM TSOGS

PA'I TSIG NI PHUN SUM TSOGS PA GZHAN NI RNAM PAR SMIN PA MA YIN
PA NYID DE, LUS PHUN SUM TSOGS PA 'CHAD PAR 'GYUR BA'I BAR DU'O,
,PHYI MA ZHES SMOS PA NI, 'DI NI PHA ROL GYI MA YIN PA NYID DE,
DE LTAR 'DI LUS PHUN SUM TSOGS PAR NI 'DOD PA'I KHAMS DANG, GZHAN
PA DAG

KHYAD PAR MED PAR BRJOD PA'I PHYIR RO, ,DE'I PHYI MA LA LONGS
SPYOD DANG LUS PHUN SUM TSOGS PA ZHES BYA BA NI, 'DOD PA'I KHAMS
KYI SNGAR BSTAN PA'I PHUN SUM TSOGS PA'O, ,TSE 'DI LA SDUG BSNGAL
DANG BCAS YID MI BDE BA DANG BCAS ZHES BYA BA NI, BDE BA DANG YID
BDE BA DANG MTSUNGS

@156A *, ,PAR LDAN PA'I RGYU MA THONG BA'I CHOS NYID LA BRTEN
PA'O, ,SO SOR BRTAGS SHING ZHES BRJOD PA NI, GANG GIS SDUG BSNGAL
DANG BCAS PA DANG YID MI BDE BA DANG BCAS PA DES MA 'ONGS PA NI
'BRAS BU 'DOD PA NYID DU 'GYUR BA'I PHYIR DE LA BRTEN PAR SO SOR
BRTAGS

SHING ZHES BYA BA SMOS SO, ,GANG YANG TSE 'DI LA BDE BA DANG BCAS
PA DANG YID BDE BA DANG BCAS PAS LONGS SPYOD DANG LUS PHUN SUM
TSOGS PAR 'GYUR BA'I RGYU LA BRTEN PA ZHES BYA BA DE LA, 'DOD
PA'I KHAMS LAS GZHAN PA MA YIN PA DE'I PHYIR 'DOD PA'I KHAMS BYE
BRAG TU BRJOD PAR BYA'O, ,

GANG 'DIR NYAMS PAR 'GYUR BA'I CHA DANG MTHUN PA MA YIN PA'I BSAM
GTAN DANG, GZUGS MED PA'I SNYOMS PAR 'JUG PA ZHES BYA BA DE LA,
'DIR ZHES SMOS PA'I 'DOD PA'I KHAMS BZUNG BA'I DON TE, GZHAN DAG
NA BSAM GTAN DANG GZUGS MED PA'I SNYOMS PAR 'JUG PA

PHYI MA LA MED PAS SO, ,NYAMS PAR 'GYUR BA'I CHA DANG MTHUN PA MA
YIN PA SMOS PA NI NYAMS PAR 'GYUR BA'I CHA DANG MTHUN PA MA YIN
PA'I PHYIR BSAM GTAN DANG GZUGS MED PA'I SNYOMS PAR 'JUG PA NI MA
'ONGS PA'I NYID DE, DES DE LA 'BRAS BU STER BAS SO, ,BSAM GTAN
DANG GZUGS

MED PA'I SNYOMS PAR 'JUG PA SMOS PA NI, DE LAS GZHAN PA'I SNYOMS
PAR 'JUG PA RNAMS LA PHYI MA LA PHAN PA MED PA NYID DE SRID PA
SGRUB PA MA YIN PA'I PHYIR RO, ,SO SO'I SKYE BO RNAMS KYI 'JIG
RTEN PA'I DAG PA ZHES BYA BA LA, 'DIR SO SO'I SKYE BO SMOS PA NI
'JIG RTEN PA'O, ,'PHAGS

PA RNAMS KYI DAG PA NI GTAN DU BA NYID DE, BDEN PA MTHONG BA
BSGOM PAS SPANG BAR BYA BA'I NYON MONGS PA SPANGS PA NI, 'JIG
RTEN DANG 'JIG RTEN LAS 'DAS PA'I LAM DAG GIS YIN PAS SO, ,NYON
MONGS PA THAMS CAD GTAN SPANGS PA ZHES BYA BA LA, 'DIR THAMS CAD
GTAN ZHES SMOS

PA NI 'JIG RTEN PA'I LAM GYIS NI NYON MONGS PA MGO MNAN PA TZAM
DU SPONG GI GTAN DU NI MA YIN PA NYID DE, 'DI LTAR DES SPANGS
PA'I NYON MONGS PA RNAMS THAMS CAD DU SPANGS PA MA YIN TE, 'JIG
RTEN PA'I LAM GYIS SRID PA'I RTZE MO BA'I NYON MONGS PA MI SPONG
BAS NYON MONGS PA GTAN SPANGS PA MA

@156B YIN TE, BAG LA NYAL MA SPANGS PAS SO, ,BDAG DANG GZHAN GYI
DON RIM PAR PHYE BA 'DI'I BSDUS PA'I DON GYI RIM PA MA BSTAN PA
NI, BSTAN PA'I DON GYI TSIGS SU BCAD PAR BSTAN PA'I PHYIR RO,
,'PHAGS PA'I LAM YAN LAG BRGYAD PA ZHES BYA BA LA, DE NI GTAN DU
BA YIN PA'I PHYIR YONGS SU

MI NYAMS PA NYID DO, ,DE LA BRTEN NAS ZHES BYA BA NI, 'JIG RTEN
LAS 'DAS PA'I LAM LA BRTEN NAS SO, ,BDAG DANG GZHAN GYI DON RNAM
PA BCU'I BSDUS PA'I DON NI, RGYUN NYID DANG, RJES SU 'BREL PA
NYID DANG, RGYU DANG 'BRAS BU NYID DANG, MTHONG BA'I CHOS DANG,
PHA ROL GYI BYE BRAG NYID DANG,

RTAG PA DANG MI RTAG PA NYID DANG, GTAN DU BA DANG GTAN DU BA MA
YIN PA NYID DANG, JI SNYED YOD PA NYID DANG, CIG SHOS JI LTAR YOD
PA NYID DANG, BDAG DANG GZHAN GYI DON BCU PO GONG DU BSTAN PA
RNAMS KYI BSDUS PA'I DON NI DE LTAR 'BYUNG NGO, ,BYANG CHUB SEMS
DPA'I SA'I GZHI'I RNAL 'BYOR

GYI GNAS LAS, BDAG DANG GZHAN GYI DON RIM PAR PHYE BA STE GSUM
PA'O,, ,,DE'I NGO BO NI DE KHO NA NYID DE, DE KHO NA NYID CES BYA
BA'I DON TO, ,GANG JI LTA BA BZHIN YOD PA'I NGANG TSUL CAN DE NI
JI LTAR YOD PA STE, JI LTA BA BZHIN YOD PAS JI LTAR YOD PAS SO,
,DE'I NGO BO NI JI LTAR YOD

PA NYID DO, ,DE BZHIN DU JI SNYED YOD PA LA YANG RIG PAR BYA
BA'O, ,DE KHO NA'I DON DE YANG ZHES BYA BA NI, BSTAN PA'I MTSAN
NYID CAN GYI DE KHO NA'I DON RNAM PA GNYIS SO, ,RAB TU DBYE NA
RNAM PA BZHIR RIG PAR BYA STE ZHES BYA BA LA, RNAM PA GNYIS PO DE
NYID LAS SO, ,'JIG RTEN GYI GRAGS PA ZHES BYA BA LA

SOGS PA STE, 'JIG RTEN LA GRAGS PA NI 'JIG RTEN GYI GRAGS PA'O,
,BRDA DANG KUN RDZOB LA 'DRIS PA'I RJES SU 'GRO BAS ZHUGS PA'I
BLOS ZHES BYA BA LA, BRDA NI MING NGO, ,KUN RDZOB NI THA SNYAD
DO, ,'DRIS PA NI DNGOS PO 'DI'I MING NI 'DI'O ZHES BYA BA'O,
,BRDA DANG KUN RDZOB LA 'DRIS PA'I RJES SU 'GRO BA NI RJES SU
'GRO BA ZHES BYA BA STE,

BRDA DANG KUN RDZOB LA 'DRIG [?] PA GCIG NAS GCIG TU 'ONGS PA'I BLOS
MTHONG BA MNYAM PA NYID DO, ,JI LTAR DNGOS PO GANG LA ZHE NA,
BSTAN PAR BYA BA NYID DE, SA'I DNGOS PO LA JI LTAR MTHONG BA
MNYAM PA YIN NA, SA LA 'DI NI SA KHO NA YIN GYI MA MA YIN NO ZHES
BYA BA'O, ,DE LTA BU LA SOGS PA 'BYUNG BA

@157A *, ,DANG 'BYUNG BA LAS GYUR PA DANG, LUS KYI YO BYAD BCU
DANG, ZHING LA SOGS PA YONGS SU GZUNG BA'I DNGOS PO DANG, TSOR BA
STE LUS KYI YO BYAD BCU PO ZHING LA SOGS PA LA BRTEN NAS 'BYUNG
LA, DE DAG KUN GYI RTEN DU GYUR PA NI 'BYUNG BA LAS GYUR PA'O,
,DE DAG KUN KYANG TSOR BA'I

DON TE, DE LAS RAB TU 'BYUNG BA'I PHYIR, BZANG 'GRO DANG NGAN
'GRO LA SOGS PA DE LTA BU'I DNGOS PO KHO NAR YONGS SU GZUNG BA
NYID DO, ,SOGS PA SMOS PAS NI, DE LAS GZHAN PA YANG GZUNG BA STE,
'DI LTAR MDOR BSDUS NA 'DI NI YIN GYI 'DI NI MA YIN NO ZHES BYA
BA NI MTHONG BA MNYAM PA'O, ,

NGES PAR MOS PA'I SPYOD YUL ZHES BYA BA NI, DNGOS PO LA NGES PAR
MOS PA'I SPYOD YUL NI DNGOS PO LA NGES PA'I SPYOD YUL TE, MOS PAS
DNGOS PO 'DI'I MTSAN NYID NI NGES PAR 'DI LTAR RO ZHES DE LTAR
NGES PAR 'DZIN PA'O, ,DE BSTAN PAR BYA BA'I PHYIR GANG 'JIG RTEN
GYI DNGOS PO THAMS CAD

GCIG NAS GCIG TU 'ONG BA'I MING GIS ZHES BYA BAS NI, BRDA'I RJES
SU 'GRO BA GONG DU BSTAN PA'I DON BRJOD PA YIN NO, ,GCIG NAS GCIG
TU 'ONGS PA ZHES BYA BA DANG, RANG GI RNAM PAR RTOG PA LAS GRAGS
PA ZHES BYA BAS KUN RDZOB KYI DON BSTAN PA NI MA BSAMS MA DPYAD
MA BRTAGS

PAR BZUNG BA ZHES BYA BA'O, ,RIGS PAS GRAGS PA'I DE KHO NA BSTAN
PA'I PHYIR RTOG GE PA DPYOD PA DANG LDAN PA RTOG GER GTOGS PA'I
SA LA GNAS PA RANG GI SPOBS PA LAS BYUNG BA SO SO'I SKYE BO PA
DPYOD PA'I RJES SU DPYOD PA LA GNAS PA ZHES BYA BA STE, TSIG 'DI
DAG GI BSDUS PA'I DON NI, RTOG

GE PA ZHES BYA BA NI BSTAN PA'I TSIG GO, ,DPYOD PA DANG LDAN PA
DANG, RTOG GER GTOGS PA'I SA LA GNAS PA ZHES BYA BA'I TSIG GNYIS
NI BSHAD PA'O, ,RNAM PAR 'BYED PA NYID NI DPYOD PA DANG LDAN PAR
'GYUR LA, DE'I SPYOD YUL LAS MA 'DAS PA NYID NI RTOG GER GTOGS
PA'I SA LA GNAS PA

YIN NO, ,YANG RTOG GER GTOGS PA'I SA GANG YIN ZHE NA, RANG GI
SPOBS PA LAS BYUNG BA SO SO'I SKYE BO DPYOD PA'I RJES SU DPYOD
PAR ZHUGS PA RNAMS KYIS YIN GYI, DE KHO NA NYID KYI RJES SU ZHUGS
PA'I SA PA'I YUL NI MA YIN NO ZHES BYA BA'I DON TO, ,DE LTAR TSIG
GCIG NI BSTAN PA YIN LA, TSIG

@157B GNYIS NI BSHAD PA YIN PAS, TSIG GSUM PA NI BSTAN PA YIN,
TSIG GSUM NI BSHAD PA ZHES DE LTAR RIG PAR BYA'O, ,RNAM GRANGS
GZHAN YANG, RTOG GE RNAM LNGAR RIG BYA STE, BRTAG BYA RTOG DE'I
NGANG TSUL DANG, ,SNGON GOMS MNGON SUM MA BYAS NYID, ,LUNG LA MI
BRTEN PA NYID DANG, ,'BAD PAS YID LA

BYED PA DANG, ,SNGA MA'I 'PHEN PAS YONGS BZUNG NAS, ,RTOG GE LA
NI 'DRIS PA STE, ,RNAM LNGAS RDZOGS PAR 'DOD PA'O, ,DE DAG DANG
LDAN RTOG GE PA, ,DE DAG DANG LDAN PA NI RTOG GE PA STE LUNG DANG
LDAN PA MA YIN NO, ,DE LA YID LA BYED PA ZHES BYA BA NI, BRTAG
PA'I GNAS YID LA BYED PA'O, ,YONGS SU GZUNG BA

ZHES BYA BA NI, RIGS PA'I TSAD MA RNAM PA GSUM GYIS YONGS SU
GZUNG BA STE, DE NI SO SO'I SKYE BO'I SA NA GNAS PA'O, ,ZAG PA
MED PA ZHES BYA BA NI, 'JIG RTEN LAS 'DAS PA'I'O, ,ZAG PA MED PA
THOB PAR BYED PA NI SBYOR BA'I LAM GYI MTSAN NYID CAN GYIS SO,
,ZAG PA MED PA'I RJES LAS THOB PA 'JIG

RTEN PA'I ZHES BYA BA NI, RNAM PA GNYIS KA YANG 'JIG RTEN PA'I
STE, ZAG PA MED PA THOB PAR BYED PA DANG, ZAG PA MED PA'I RJES
LAS THOB PA'O, ,SHES PAS SPYOD YUL DU BYA BA ZHES BYA BA NI SHES
PA DES GANG SHES PAR BYA BA'I YUL TE, DE'I SPYOD YUL LO, ,GANG GI
PHYIR NYON MONGS PA'I SGRIB PA RNAM PAR DAG PA'I

SHES PA'I SPYOD YUL ZHES BRJOD CE NA, DE'I RGYU BSTAN PA'I PHYIR,
DE LA DMIGS PAS ZHES BYA BA NAS BRTZAMS PA STE, DE LA DMIGS PAS
NYON MONGS PA'I SGRIB PA LAS SHES PA RNAM PAR DAG PAR 'GYUR ZHES
BYA BA'O, ,GANG ZAG MED PA'I SHES PA DE 'DIR SHES PA ZHES BRJOD
DE, DE LA BSDU BA BYAS NAS NYON MONGS

PA'I SGRIB PA LAS RNAM PAR DAG PA NI NYON MONGS PA'I SGRIB PA
RNAM PAR DAG PA STE, YE SHES GANG LA RNAM PAR DAG PA DE YOD PA'I
YE SHES DE NI NYON MONGS PA'I SGRIB PA RNAM PAR DAG PA'I YE SHES
TE, DE'I SPYOD YUL LA GZHAN DAG SBYOR BA DANG RJES LAS THOB PA'I
SHES PA GONG DU BSTAN PA DAG GIS BSDUS PA'I

DON 'DI YIN TE, NYON MONGS PA'I SGRIB PA LAS RNAM PAR DAG PA NI
NYON MONGS PA'I SGRIB PA RNAM PAR DAG PA'O, ,DE'I PHYIR SHES PA
NI NYON MONGS PA'I SGRIB PA RNAM PAR DAG PA'I SHES PA STE, DE'I
SPYOD YUL LO, ,'DI LTAR BSDU BAR BYA STE, SGRIB PA MED PAR GYUR
NA PHYIS YANG DAG PAR GNAS PAR 'GYUR TE ZHES

@158A *, ,BYA BA'O, ,DE BAS NA ZHES BYA BA NI, RGYU DES NA'O,
,GNYIS DAG GAM SHES PA RNAM PA GSUM YANG RUNG STE, NYON MONGS
PA'I SGRIB PA RNAM PAR DAG PA'I SHES PA'I SPYOD YUL NI DE KHO NA
NYID CES BRJOD DO ZHES BYA BA'O, ,RAB TU RNAM PAR 'BYED PA ZHES
BYA BA NI ZAG PA MED PA THOB PAR

BYED PA'I SHES PA GONG DU BSTAN PA DES SO, ,MNGON PAR RTOGS PAR
'GYUR BA DANG ZHES BYA BA NI, ZAG PA MED PA'I SHES PA STE, GANG
MNGON PAR RTOGS PA'I SHES PA'O, ,MNGON PAR RTOGS PAR 'GYUR BA'I
SHES PA ZHES BYA BA NI, GANG ZAG PA MED PA'I RJES LAS THOB PA'I
SHES PA'O, ,SHES BYA

LA SHES PA'I GEGS BYED PA ZHES BYA BA LA, SHES BYA LA SHES PA'I
GEGS BYED CING GANG DANG LDAN PAS SHES PAR BYA BA MI SHES PA DE
NI SHES BYA'I SGRIB PA ZHES BRJOD DE, BYANG CHUB SEMS DPA' RNAMS
KYI CHOS BDAG MED PA'I RJES LA 'JUG PA DANG, SANGS RGYAS BCOM
LDAN 'DAS RNAMS KYI CHOS

BDAG MED PA LA RAB TU ZHUGS PA'I YE SHES SHIN TU RNAM PAR DAG
PA STE, BRTAGS PA BRJOD PA'I NGO BO NYID KYIS RNAM PAR MI RTOG PA NI
DE LA RTOG PA MED PA'I PHYIR RO, ,DE LTAR BRTAGS PA BRJOD PA'I
NGO BO NYID RNAM PAR MI RTOG PA GNYIS PO DES SHES BYA DANG, SHES
PA NI MNYAM PAS MNYAM PA'I YE

SHES DE'I SPYOD YUL TE, YE SHES DE'I SHES PAR BYA BA'I YUL ZHES
BYA BA'I DON TO, ,LDOG PAR 'GYUR BA STE, RAB TU LDOG PAR 'GYUR
BA'O, ,'DA' BAR MI 'GYUR ZHES BYA BA NI SHIN TU 'DA' BAR MI 'GYUR
BA'O, ,'JIG RTEN GYI MNGON PAR ZHEN PAR BYAS ZHES BYA BA NI,
MNGON PAR ZHEN PAS

BZUNG ZHES BYA BA'I DON TO, ,RNAM PAR RTOG PA DANG SPROS PA THAMS
CAD KYI RTZA BAS ZHES BYA BA LA, RNAM PAR RTOG PA THAMS CAD NI
'CHAD PAR 'GYUR BA RNAM PA BRGYAD DE, RTOG PA DANG, MI RTAG PA LA
SOGS PA DAG GI RNAM PA'I RNAM PAR RTOG PAS RNAM PAR BRTAGS PA'I
THA SNYAD DO, ,SPROS PA NI GZUGS

LA SOGS PA PHUNG PO LNGA DANG, DBANG PO DRUG DANG, 'BYUNG BA CHEN
PO BZHI DANG, 'BYUNG BA CHEN PO LAS BYUNG BA'I GZUGS ZHES BYA BA
STE THAMS CAD KYANG NGO BO NYID KYI RNAM PAR RTOG PA'O, ,DGE BA
LA SOGS PA ZHES BYA BA NI, KHYAD PAR GYI RNAM PAR RTOG PA STE,
DGE BA DANG, MI DGE BA DANG, LUNG DU MA BSTAN PA'I

@158B KHYAD PAR DU RNAM PAR RTOG PA'I KUN NAS NYON MONGS PA DANG,
RNAM PAR BYANG BA DANG, GNYI GA MA YIN PA NYID DANG, 'DUS BYAS
KYI MTSAN NYID DO, ,SKYE BA LA SOGS PA RTEN CING 'BREL PAR 'BYUNG
BA ZHES BYA BA NI, ,'JUG PA DANG LDOG PA NYID DO, ,'DAS PA ZHES
BYA BA LA SOGS PA NI DUS NYID DU'O, ,'DUS BYAS DANG

'DUS MA BYAS ZHES BYA BA'I RKYEN LAS BYUNG BA DANG MA BYUNG BA
NYID DO, ,'JIG RTEN 'DI DANG 'JIG RTEN PHA ROL ZHES BYA BA NI,
MTHONG BA'I CHOS DANG PHYI MA'I BYE BRAG GO, ,NYI MA DANG ZLA BA
'DI GNYIS ZHES BYA BA NI, MTSAN MO DANG NYIN PAR GYI BYE BRAG GI
KHYAD PAR DU BYAS PA NYID DE, THA SNYAD RNAM PA BRGYAD KYI KHYAD
PAR

NYID DO; ,MYA NGAN LAS 'DAS PA ZHES BYA BA'I BAR DU ZHES BYA BA
NI, RNAM PAR GROL BA NYID DO, ,THAMS CAD KYI THAMS CAD DU MED PA
ZHES BYA BA NI, BRJOD DU MED PA'I NGO BO YIN PAS 'JIG RTEN LAS
'DAS PA'I YE SHES YIN NA YANG NGO, ,DNGOS PO TZAM MAM, DE BZHIN
NYID TZAM DU 'DZIN PA ZHES BYA BAS NI

BTAGS PA BRJOD PA'I RDZAS MED PA DANG, MTSAN MA MED PA NYID DAG
'GEGS PAR BYED DO, ,JI LTA BUR YANG RNAM PAR RTOG PAR MI BYED DO
ZHES BYA BA NI, RDZAS TZAM MAM 'DI LTA BU'I DE BZHIN NYID TZAM
ZHES BYA BA'I NGO BOR GANG BTAGS PA BRJOD PA'I RANG BZHIN DU RNAM
PAR GZHAG PA DE 'GOG PAR BYED DO, ,

DE BZHIN NYID DE DANG MTSUNGS PA MNYAM PAR YANG DAG PA JI LTA BA
BZHIN DU SHES RAB KYIS MTHONG STE ZHES BYA BA NI, BRJOD DU MED
PA'I NGO BOR KHYAD PAR MED DE, KUN TU BRTAGS PA'I DNGOS PO'I NGO
BO MED PA NYID DO, ,SEMS SNYOMS PAS MNYAM PA NYID KYI BTANG
SNYOMS RAB TU 'THOB PA STE, THAMS CAD KHYAD

PAR MED PA NYID DO, ,KHYAD PAR YOD NA NI DNGOS PO RNAMS MI MNYAM
PAR MTHONG BAR 'GYUR RO, ,DE LTAR PHAN PA MANG PO DANG LDAN PA NI
BDAG NYID KYANG SANGS RGYAS KYI CHOS YONGS SU SMIN PAR BYA BA
DANG, GZHAN DAG KYANG THEG PA GSUM GYI CHOS LA YONGS SU SMIN PAR
BYA BA'I PHYIR YANG DAG PAR RAB TU ZHUGS PA

YIN TE; BDAG NYID KYI SANGS RGYAS KYI CHOS YONGS SU SMIN PAR BYA
BA'I PHYIR NI, LONGS SPYOD RNAMS DANG ZHES BYA BA LA SOGS PA NAS
BRTZAMS PA STE, BDAG NYID KYI SANGS RGYAS KYI CHOS YONGS SU SMIN
PA YIN NO, ,SEMS CAN NI RNAM PA BZHI STE, YON TAN DANG LDAN PA
DANG, SKYON DANG LDAN PA DANG, BDAG LA GNOD

@159A *, ,PA BYED PA DANG, PHAN PA BYED PA ZHES BYA BA STE, DE
DAG LA JI LTAR 'OS PAR SGRUB PA NI YANG DAG PAR SBYOR BA YIN NO,
,NGO BO NYID KYANG MA YIN LA ZHES BYA BA NAS, DNGOS PO GCIG PU LA
MANG PO DAG GIS ZHES BYA BA NI GANG BRJOD PAR BYA BA'O, ,DE LAS
GZHAN PA ZHES BYA BA NI GZUGS LA

SOGS PA DAG LAS GZHAN PA'O, ,CHOS GANG DAG DANG DNGOS PO GANG DAG
LA ZHES BYA BA NI, CHOS NI GZUGS MED PA, DNGOS PO NI GZUGS CAN
NO, ,YANG NA CHOS DE DAG CES BYA BA NI, CHOS NI MANG PO 'DUS PA'I
BRJOD PA DANG SBYAR RO, ,DNGOS PO RE RE LA YANG RNAM PA SNA TSOGS
ZHES BYA BA NI RNAM PA'I BYE BRAG GO, ,MANG

POR ZHES BYA BA DANG, RNAM PA SNA TSOGS MANG PO ZHES BYA BA NI,
GANG BRJOD PA DANG SBYAR RO, ,BTAGS TE ZHES BYA BA NI, GANG BRJOD
PA NYE BAR 'DOGS PA ZHES BYA BA STE, DE NI DE LTAR GZHAN DANG
GZHAN PA'I THA SNYAD DO, ,DE LTA NA YANG BTAGS PA'I TSIG RNAM PA
SNA TSOGS MANG PO DAG RNAMS DANG SBYAR

RO; ,GAL TE NGES PA NYE BAR BAR DMIGS PAR 'GYUR BA DE LTA NA YANG
CHOS DE DAG RNAMS DNGOS PO'I BDAG NYID DU 'GYUR NA NI DMIGS PA
YANG MED DO, ,GZUGS KYI BDAG NYID LA BTAGS PA'I ZHES BYA BA NI,
GZUGS ZHES BTAGS PA'I PHYIR ZHES BYA BA'I DON TO, ,JI LTAR BTAGS
NAS SHE NA, SMRAS PA,

BTAGS PA'I TSIG GIS BSDUS PA ZHES BYA BA'I DON TO, ,DE LTA NA NI
ZHES BYA BA NI, SNGA MA BZHIN DU BTAGS PA'I BRJOD PAS NYE BAR
BTAGS PAS GZUGS KYI BDAG NYID CAN GYI DNGOS POR GYUR PA DE LTA
NA'O, ,GZUGS KYI BLO 'JUG PAR 'GYUR ZHES BYA BA NI SNGON DU BTAGS
PA LAS SO, ,BTAGS PA'I TSIG

MED PAR NI MA YIN TE, DE'I BDAG NYID YIN PA'I PHYIR RO, ,GZUGS LA
SOGS PA'I CHOS RNAMS ZHES BYA BA NI, LKOG TU GYUR PA'I CHOS RNAMS
SO, ,GZUGS LA SOGS PA'I DNGOS PO ZHES BYA BA NI, MNGON SUM NYID
DU DMIGS PA'O, ,YOD PA MA YIN PA LA SGRO 'DOGS PA'I NYES PA JI
SNYED PA

DE DAG NI THOG MA NYID DU DPYAD CING GSAL BAR BYAS LA DKROL ZHING
BSTAN ZIN ZHES BYA BA NI, DU MA'I BDAG NYID DU JI LTAR 'GYUR TE,
BRJOD PA'I SNGA ROL NA NI BDAG MED NA'O, ,DE LAS BRJOD PAR JI
LTAR 'BYUNG STE, RE ZHIG SNGA ROL NA NI BLO MED DE, BTAGS PA LA
GNAS PA'I DNGOS PO TZAM GYI NGO BO

@159B MED PAS BTAGS PA DE THAMS CAD KYI THAMS CAD DU MED NA,
BTAGS PA YANG YOD DAM MED PA ZHIG CE NA, BTAGS PA YOD PA NYID NA
NI BTAGS PA TZAM GYI DNGOS POR YOD DO ZHES SBYAR BAR MI BYA STE,
DE YOD PA'I PHYIR RO, ,YANG NA BTAGS PAR YOD PA DE YANG MED DO
ZHES BYA ZER NA NI DE KHO NA NYID DANG BTAGS

PA TZAM LA YANG SKUR PA BTAB PAR 'GYUR RO, ,BTAGS PA DANG DE KHO
NA NYID LA SKUR PA 'DEBS PA DE NI, MED PA PA'I GTZO BOR RIG PAR
BYA'O, ,PHUNG BAR MI BYED CING ZHES BYA BA NI, NGAN SONG DAG TU
LTUNG BAR MI BYED PA'O, ,SLU BAR MI BYED CES BYA BA NI, BDE 'GROR
'GRO BA LAS SO, ,CHOS LA 'GOD PAR BYED

CES BYA BA NI, SBYIN PA LA SOGS PA LA'O, ,BDEN PA LA YANG 'GOD
PAR BYED CES BYA BA NI, KUN RDZOB KYI BDEN PA'AM, YANG NA DON DAM
PA'I BDEN PA LA YANG STE RIM GYIS ZHES BYA BA'I DON DON TO,
,BSLAB PA'I GZHI DAG LA YANG G-YEL BAR MI 'GYUR ZHES BYA BA NI,
LAS DANG LAS KYI 'BRAS BU NYAMS PAR MI

BYED PA'O, ,GANG GIS STONG PA ZHES BYA BA NI, KUN DU BRTAGS PA'I
NGO BO BRTAGS PA TZAM MO, ,GANG GIS GANG STONG PA ZHES BYA BA NI,
GANG GIS STONG PA NYID DE KHO NA DE YANG MI BDEN PA'I NGO BO NYID
DE, KUN DU BRTAGS PA'I NGO BO YANG BSAL LA, GANG STONG PA'I NGO
BO NI DE'I RANG BZHIN NYID DE, STONG PA NYID CES

BRJOD DO, ,THAMS CAD MED NA NI GANG DU CI ZHIG GANG GIS STONG PAR
'GYUR TE ZHES BYA BA LA, GANG DU ZHES BYA BA NI GZUGS LA SOGS PAR
RO, ,CI ZHIG CES BYA BA NI DE KHO NA NYID DO, ,GANG GIS ZHES BYA
BA NI KUN DU BRTAGS PA'I NGO BOS SO, ,DES DE NYID STONG PA NYID
DU 'GYUR DU MI RUNG NGO ZHES BYA BA LA, DES ZHES

BYA BA NI KUN TU BRTAGS PA'I NGO BO DES SO, ,DE NYID CES BYA BA
YANG KUN DU BRTAGS PA DE NYID DO, ,GANG GI PHYIR GANG LA GANG MED
PA DE NI DES STONG PAR YANG DAG PA JI LTA BA BZHIN DU MTHONG BA
ZHES BYA BA NI, DE NI YOD PA MA YIN PA LA YANG SGRO MI 'DOGS LA,
YANG DAG PA LA SKUR BA MI 'DEBS SO ZHES BYA BA STE,

BTAGS PA'I TSIG GI BDAG NYID KYI SGRO 'DOGS PA DANG, YANG DAG PA
LA SKUR PA MI 'DEBS PA'O, ,DE LA DNGOS PO NI GZUGS LA SOGS PA LA
GZUGS ZHES BYA BA LA SOGS PAR BTAGS PA TZAM PAS DES NA 'DI LTAR
LHAG PAR YANG MI BYED LA NYUNG BAR YANG MI BYED DO, ,'DOR BAR
YANG MI BYED LA SNON

@160A *, ,PAR YANG MI BYED DO ZHES BYA BA'O, ,THAMS CAD DU DBANG
THOB PA'I BYANG CHUB SEMS DPA' ZHES BYA BA LA, THAMS CAD CES BYA
BA GANG ZHE NA, PHYI ROL GYI DNGOS PO SHES BYA DANG NANG GI BDAG
NYID CAN ZHES BYA BA'O, ,DE LA PHYI ROL GYI DNGOS PO NI RNAM PA
GNYIS TE, YOD PA'I DNGOS

PO 'BYUNG BA LA DBANG BSGYUR BA DANG YOD PA'I DNGOS PO LAS GZHAN
PA LA DBANG BSGYUR BA'O, ,NANG GI BDAG NYID CAN YANG RNAM PA
GNYIS TE, JI SRID DU 'DOD PA DE SRID GNAS PA DANG GNOD PA MED PAR
DGA' MGUR 'CHI 'PHO BA LA YANG ZHES BYA BA'O, ,BYA BA DE DAG
KYANG GANG ZHE NA ZHES BYA BA NI BYA BA RNAMS

KYI BSDUS PA'I DON ZHES BYA BA'I DON TE, RE ZHIG DANG PO NI BDAG
GI BDE BA KUN NAS NYON MONGS PA CAN NO, ,DE BZHIN DU KUN NAS NYON
MONGS PA MED PA'I BYA BA YANG RNAM PA BZHI STE, BYED PA NI BYA
BA'O, ,BDAG GI RGYUD YONGS SU SMIN PA DANG, GZHAN GYI RGYUD YONGS
SU SMIN PA DANG, DAM PA'I CHOS

GZUNG BA DANG, DE'I MI MTHUN PA'I PHYOGS PHAS KYI RGOL BA RNAM
PAR TSAR GCOD PA'O, ,DE KHO NA'I DON RIM PAR PHYE NA BSDUS PA
DANG, DGOS PA DANG, GO RIMS SO, ,BDE BA BSDUS PA NI 'DI LTAR RE
ZHIG LE'U 'DIS BSDUS PA NI, 'DI ZHES BYA BA'AM, DON BSDUS PA NI
'DI DAG GO ZHES BSTAN

TO; ,CI'I PHYIR DON BSDUS PA 'DI DAG GO ZHES BSTAN ZHE NA, DGOS
PA BRJOD PAR BYA BA'O, ,GO RIMS GANG ZHES BYA BAS NI, GO RIMS
BRJOD PAR BYA BA'O, ,DANG PO RE ZHIG KHO NA'I DON GYIS BSDUS PA'I
DON NI RNAM PA'I BYE BRAG GIS RNAM PAR GZHAG PA STE, DE KHO NA
DE'I DON NI GANG, GANG

GI ZHES BYA BA LA, YANG DAG PAR MTHONG BA'I DON TE, GANG GI ZHES
BYA BA 'DIS NI JI SNYED YOD PA'I'O, ,DE KHO NA DE'I DON NI, GANG
ZHES BYA BAS NI JI LTAR YOD PA YANG DAG PAR BSTAN TO, ,RNAM PA'I
BYE BRAG BSTAN PA RNAMS JI LTA BA BZHIN DE DAG RTOGS SHE NA,
MNGON PAR RTOGS PA'I THABS

KYIS TSIG DE DAG GIS RTOGS TE, THOS PA DANG BSAM PA DANG BSGOM
PA DAG GIS TE, 'JIG RTEN LA GRAGS PA'I DE KHO NA NI THOS PAS
RTOGS TE, 'JIG RTEN PA THAMS CAD DAG GIS DNGOS PO GANG LA BRDA
DANG KUN RDZOB DANG 'DRIS PA'I RJES SU 'GRO BAS ZHUGS PA'I BLOS,
LTA BA MTSUNGS PAR

@160B 'GYUR TE, MDOR BSDUS NAS KUN RDZOB TU 'DI NI 'DI YIN GYI,
'DI LTAR 'DI NI GZHAN DU MA YIN NO ZHES NGES PAR MOS PA'I SPYOD
YUL GANG 'JIG RTEN PA'I DNGOS PO THAMS CAD GCIG NAS GCIG TU 'ONGS
PA'I MING GIS RANG GI RNAM PAR RTOG PA LA GRAGS PA MA YIN PAS, MA
DPYAD MA BRTAGS

PAR BZUNG BA'I MOS PAS 'JIG RTEN PA'I GRAGS PA LAS DE KHO NA ZHES
BYA BA'I TSIG LAS GCIG NAS GCIG TU 'ONGS PA'I MING THOB PA NYID
NI THOS PAS 'THOB PA'O, ,RIGS PA'I GRAGS PA'I DE KHO NA NI, DAM
PA RIGS PA'I DON LA MKHAS PA ZHES BYA BA LA SOGS PA ZHES BYA BA
SMRAS NAS, MNGON

SUM DANG RJES SU DPAG PA DANG YID CHES PA'I LUNG GI TSAD MA LA
BRTEN NAS, LEGS PAR DPYAD CING NGES PA'I SHES PA'I SPYOD YUL GYI
SHES BYA'I DNGOS PO 'THAD PA SGRUB PA'I RIGS PAS RAB TU BSGRUBS
SHING RNAM PAR GZHAG PA DE NI 'DI SKAD DU BRJOD DE, RIGS PAS
GRAGS PA'I DE KHO NA ZHES BYA

BA'I TSIG GIS SO, ,NYON MONGS PA'I SGRIB PA RNAM PAR DAG PA'I
SHES PA'I SPYOD YUL GYI DE KHO NA DANG SHES BYA'I SGRIB PA RNAM
PAR DAG PA'I SHES BYA'I SPYOD YUL GYI DE KHO NA NI BSGOMS PAS
RTOGS PAR BYA BA STE, GNYI GA YANG NYAN THOS DANG RANG SANGS
RGYAS KYI ZHES BYA BA LA SOGS PA STE, DE THOB PAR BYED

PA'I THABS NYE BAR BSTAN PAS SHES PAR BYA BA STE, PHUNG PO LAS MA
GTOGS PA'I GANG ZAG MED PAR LTA BA GOMS PA LAS BYUNG NGO ZHES BYA
BA'I TSIG GIS SO, ,SHES BYA'I SGRIB PA RNAM PAR DAG PA'I SHES
PA'I SPYOD YUL GYI DE KHO NA RNAM PAR GZHAG PA NI GNYIS SU MED
PA'I RANG BZHIN TE, DE KHO NA

DE BSGRUB PA NI GNYIS SU BCOM LDAN 'DAS RNAMS KYI YE SHES ZHES
BYA BA LA SOGS PAS BSTAN TE, BSGOMS PAS RTOGS PAR BYA BA'I SHES
BYA'I SGRIB PA RNAM PAR DAG PA'I SHES PA'I SPYOD YUL GYI DE KHO
NA RNAM PAR GZHAG PA NI GNYIS SU MED PA'I RANG BZHIN TE, DE KHO
NA DE BSGRUB PA NI GNYIS SU MED

PA RNAM PAR GZHAG PAS SO, ,DBU MA'I LAM MTHA' GNYIS SPANGS PA BLA
NA MED PA ZHES BYA STE ZHES BYA BAS NI GSUNG RAB KYI DON GYI DBU
MA'I LAM BSTAN PAS DON CHEN PO NYID GSAL BAR BYAS PA'I GONG NA
MED PA'I RGYU YANG DAG PAR BSTAN PAR RIG PAR BYA'O, ,GNYI GA DAG
GI RGYU STE, GANG

@161A *, ,GI PHYIR DE KHO NA DE LA SANGS RGYAS BCOM LDAN 'DAS
RNAMS KYI YE SHES SHIN TU RNAM PAR DAG PAR RIG PAR BYA'O ZHES
BRJOD PAS DE LTA BU'I RGYU RNAMS KYI GONG NA MED PA NYID DO,
,BYANG CHUB SEMS DPA' RNAMS KYI NI YANG SLOB PA'I LAM GYIS RAB TU
PHYE BA YIN PAR RIG PAR BYA STE ZHES BYA

BA'I TSIG GIS NI GONG NA MED PA GNYIS PA NYID KYI RGYU STE, GANG
GI PHYIR YANG DE'I RGYU YIN PAS SHES RAB DE NI BYANG CHUB SEMS
DPA'I BLA NA MED PA YANG DAG PAR RDZOGS PA'I BYANG CHUB THOB PAR
BYA BA'I THABS CHEN PO YIN TE, YANG DAG PAR RDZOGS PA'I BYANG
CHUB THOB PA'I THABS YIN PA'I PHYIR RO, ,

'DI'I SLOB PA'I LAM GYIS RAB TU PHYE BA'I BLA NA MED PA NYID NI
DE'I THABS CHEN PO NYID DO, ,RAB TU BSGRUB PA NI DE CI'I PHYIR
ZHE NA ZHES BYA BA LA SOGS PA'I GZHUNG GIS BSTAN TO, ,'DI LTAR
SANGS RGYAS KYI CHOS RNAMS YONGS SU SMIN PAR 'GYUR LA, 'DI LTAR
THABS 'DIS SANGS RGYAS KYI CHOS

RNAMS YONGS SU SMIN PAR 'GYUR BA DES NA GANG GI PHYIR GZHAN DU MA
YIN PAS MI MTHUN PA DANG GNYEN PO'I DNGOS PO RAB TU BSGRUB PAS
MTHA' GCIG TU BYAS PA'I DON TE, STONG PA NYID MCHOG LA MOS PA
BSGOM PA JI SNYED PA DE NI BYANG CHUB SEMS DPA'I SLOB PA'I LAM
GYIS BSDUS PA'I THABS CHEN PO

ZHES BRJOD DE ZHES BYA BA'O, ,THABS DE'I PHAN YON RAB TU BSTAN PA
DANG, GO RIMS NI GZHUNG CI LTA BA BZHIN RIG PAR BYA STE, DE YANG
BYANG CHUB SEMS DPA' DE NI RING NAS CHOS BDAG MED PA LA RJES SU
ZHUGS ZHES BYA BA NAS BRTZAMS TE, DE BZHIN DU PHAN YON MANG DU
YOD DE, BDAG NYID

KYANG SANGS RGYAS KYI CHOS YONGS SU SMIN PAR BYA BA'I PHYIR DANG,
GZHAN DAG KYANG THEG PA GSUM GYI CHOS LA YONGS SU SMIN PAR BYA
BA'I PHYIR YANG DAG PAR RAB TU ZHUGS PA YIN ZHES BYA BA'O, ,DE NI
DE DAG GNYI GA'I CHOS YONGS SU SMIN PAR BYA BA LA JI LTAR YANG
DAG PAR RAB TU ZHUGS PAR 'GYUR ZHES

DE'I PHYIR BSGRUB PA'I THABS NYE BAR BSTAN PA NI, 'DI LTAR YANG
DAG PAR ZHUGS PA YIN TE ZHES BYA BA NAS BRTZAMS NAS, SPROS PA MED
PA'I TSUL LA ZHUGS SHING DON DAM PA'I DE KHO NA SHES PA LA YANG
DAG PAR BRTEN PA'I YANG DAG PA'I SBYOR BA YIN PAR RIG PAR BYA'O
ZHES BYA BA'I BAR DU'O, ,

@161B DE LTAR RNAM PAR GZHAG PA'I DE KHO NA DE THOB PAR BYA BA'I
THABS LA 'JUG PA'I BYANG CHUB SEMS DPA'I SLOB PA'I LAM GYIS BSDUS
PA'I BLA NA MED PA YANG DAG PAR RDZOGS PA'I BYANG CHUB THOB PA'I
THABS RAB TU BSTAN TO, ,'DI'I PHAN YON GYIS SANGS RGYAS KYI CHOS
RNAMS YONGS SU SMIN PAR BYA BA'I

YANG DAG PA'I SBYOR BA YANG DAG PAR BSTAN NAS, DE NI RIGS PA DANG
LUNG GI CHOS THAMS CAD BRJOD DU MED PAR BSGRUB PA NI, MA ZHUGS PA
RNAMS GZHUG PA'I DON DANG, THOB PAR BYA BA'I DON DANG, PHYIN CI
LOG DANG THE TSOM GYI BLO DANG LDAN PA RNAMS KYI DE SPANG BA'I
DON DU'O, ,DE LA RIGS PA NI

CHOS THAMS CAD BRJOD DU MED PA'I NGO BO NYID YIN PAR KHONG DU
CHUD PAR BYA ZHES BYA BA NAS BRTZAMS NAS, JI LTAR BSTAN PA'I CHOS
THA NA MYA NGAN LAS 'DAS PA'I BAR DU BRTAGS PA TZAM DU RIG PAR
BYA'O ZHES BYA BA'I BAR DU'O, ,SGRO 'DOGS PA'I MTHA' RAB TU DGAG
PAR NYES PA GSUM GYIS

NYAMS PA'I PHYIR GCIG LA YANG MANG PO'I BDAG NYID CAN GYI SKYON
BTAGS PA'I DNGOS POS MING GI SNGA LOGS NA BLO'I SKYON DU THAL BAR
'GYUR BA'I NYES PA YIN NO, ,SKUR PA 'DEBS PA NI DNGOS PO MED PAS
BTAGS PA'I DNGOS PO YANG MED PA'I SKYON RAB TU DGAG PAS DBU MA
PA'I RAB TU BSGRUB PA RIGS

PAR RAB TU BSTAN PA'I RIGS PA'O, ,'DI GNYIS NI CHOS 'DUL BA 'DI
LAS RAB TU NYAMS PA YIN ZHES BYA BA NAS BRTZAMS PA 'DI NI 'THAD
PA SGRUB PA'I RIGS PA PHYIN CI MA LOG PA GANG GIS BRJOD DU MED
PA'I NGO BO NYID RAB TU RTOGS PAR BYED PA STE, 'DI LTAR RE ZHIG
'DI NI 'DI LAS PHYI ROL BA RNAMS LA

BRJOD DU MED PA'I CHOS KYI NGO BO NYID RIGS PAS SGRUB PA'O, ,CHOS
'DI BA RNAMS LA MI SLU BA'I LUNG GIS CHOS THAMS CAD BRJOD DU MED
PA'I NGO BO NYID DU SRID PA 'PHO BA'I MDO'I TSIGS SU BCAD PA
DANG, MDO SDE'I LHUG PA LAS KYANG KHA CIG TSAD MA GANG GIS SNYAM
PA LA, RAB TU BSTAN PA DANG, TSIGS

SU BCAD PA GZHAN DANG, MDO SDE GZHAN DAG LAS KYANG YANG DAG PAR
SDUD PAS YANG DAG PAR BSDUS NAS, CHOS THAMS CAD NGO BO NYID KYIS
BRJOD DU MED PA YANG RAB TU BSTAN LA, BRJOD PAR SBYOR BA'I RGYU
YANG BSTAN NAS, RANG GI PHYOGS KYI SKYON BSAL BA'I DON DANG, RGOL
BA'I SKABS MED PAR

@162A *, ,RAB TU BSTAN PAS, 'DI LTA BU'I DE KHO NA'I MTSAN NYID
DO, ,GANG MI SHES PAS 'JUG PA DANG, GANG SHES PAS LDOG PA ZHES
BYA BA DANG, JI LTAR DE MI SHES PAS 'JUG PA DANG, JI LTAR DE SHES
PAS LDOG PA YIN ZHE NA ZHES PA DE LTA BU YANG RAB TU BSTAN NAS,
DE'I MTSAN NYID

KYANG RAB TU BSTAN TE, DE LTA BU YONGS SU MA SHES PA'I PHYIR GZHI
DE LAS BYIS PA RNAMS ZHES BYA BA NAS BRTZAMS NAS, BYANG CHUB SEMS
DPA'I THEG PA CHEN PO LA SPROS PA'I 'GOG PA DE DE LTA BU BYANG
CHUB SEMS DPA'I THEG PA CHEN PO'I YONGS SU MYA NGAN LAS 'DAS PA
ZHES BYA BA'I BAR DU STE, 'DI LTA BUS NI

SNGAR RAB TU BSGOMS PA'I SLOB PA'I LAM DE'I SHES PA'I PHAN YON
BSTAN TO, ,DA NI MTHONG BA'I CHOS DE'I DE KHO NA MCHOG GI DON YE
SHES RNAM PAR DAG PA'I SPYOD YUL LA DBANG DU GYUR PA THOB PA
DANG, 'BRAS BU THOB PA DE'I PHAN YON NI LNGA STE, DES NI DE DANG
GZHAN GYI THUN MONG BA DANG, DE DANG GZHAN

THUN MONG MA YIN PA'I RGYU RAB TU BSTAN PA'I DON TE, PHAN YON DE
RNAMS KYIS JI SNYED YOD PA'I PHAN YON RNAM PA LNGA PO DON CHEN PO
NYID KYI LAS DAG BYANG CHUB SEMS DPA' THAMS CAD KYIS BYA BA YONGS
SU RDZOGS PAR BSTAN TO, ,DANG PO DANG GNYIS PA DAG NI DMAN PA
STE, THOS PA DANG BSAMS

PA TZAM PA'I PHYIR RO, ,GSUM PA NI 'BRING PO NYID DE, BDAG GI DON
'BA' ZHIG TZAM PA'I PHYIR RO, ,BZHI PA NI MCHOG NYID DE, BDAG
DANG GZHAN GYI DON NYID YIN PA'I PHYIR RO ZHES BYA BA STE, RIM
PAR PHYE BA MTHA' DAG GIS BSDUS PA'I DON YIN NO, ,BYANG CHUB SEMS
DPA'I SA'I GZHI'I

RNAL 'BYOR GYI GNAS LAS BZHI PA DE KHO NA RIM PAR PHYE BA'O,,
,,KUN NAS NYON MONGS PA MED PA'I THABS KYI RJES THOGS LA SKYO BA
MED PA'I THABS KYI RGYU 'DI LTAR MTHU BRTZAM PAR BYA BA NI, TING
NGE 'DZIN LA DBANG THOB PA ZHES BYA BA'O, ,TING NGE 'DZIN LA
DBANG BA 'DI LA YOD PAS TING NGE 'DZIN LA DBANG BA STE

DE'I NGO BO NI TING NGE 'DZIN LA DBANG BA NYID YIN LA, DE THOB PA
NI TING NGE 'DZIN LA DBANG THOB PA STE, DE LA 'PHAGS PA'I MTHU
ZHES BRJOD DO, ,JI LTAR DBANG THOB PA YIN ZHE NA, DE LA BSTAN PAR
BYA BA'I PHYIR SMRAS PA, SEMS LAS SU RUNG BA, SEMS SHIN TU YONGS
SU BSGOMS PA'I BYANG CHUB SEMS

@162B DPA'I LAM 'PHAGS PA'I MTHU ZHES BYA BA'O, ,YANG NA GANG GI
MTHU YIN NA, SEMS LAS SU RUNG BA'I STE, SEMS LAS SU RUNG BA NYID
DE, SEMS LAS SU RUNG BA NYID NI, ,DE'I LAS SU RUNG BA NYID NI
SEMS SHIN TU BSGOMS PA NYID DO, ,DE NAS DE LTA BU'I MTSAN NYID
CAN GYI SEMS KYI MTHU NI 'PHAGS PA'I

MTHU ZHES BRJOD DO, ,'BRAS BU CHEN PO NI RNAM PAR SMIN PA'I 'BRAS
BU CHEN PO NYID DE PHAN YON NO, ,DE LAS GZHAN ZHES BYA BA NI,
SANGS RGYAS DANG BYANG CHUB SEMS DPA' RNAMS KYI BSOD NAMS KYI
TSOGS CHEN PO BSAGS PA LAS BYUNG BA DE YANG NGO, ,MDOR BSDU NA
RDZU 'PHRUL NI RNAM PA GNYIS TE, YONGS

SU BSGYUR BA DANG SPRUL BA'O, ,DE LA YONGS SU BSGYUR BA'I RDZU
'PHRUL NI YOD PA LAS GZHAN DU BSGYUR BA STE, YONGS SU BSGYUR BAS
YONGS SU BSGYUR NAS, SPYOD PAR BYED PAS YONGS SU BSGYUR BA ZHES
BRJOD DO, ,YONGS SU BSGYUR BA YANG RNAM PA BZHI STE, YONGS SU
BSGYUR BA NI 'JIG RTEN NI 'DI DAG YONGS

SU BSGYUR TE, 'BYUNG BA DANG 'BYUNG BA LAS GYUR PA'I MTSAN NYID
CAN GYI DNGOS PO NI, SEMS CAN DANG SEMS CAN MA YIN PA RNAM PA
GNYIS DANG, BDAG DANG GZHAN ZHES BYA BA'I 'BYUNG BA DANG 'BYUNG
BA LAS GYUR PA'O, ,YANG RNAM PA GSUM DU GNAS TE SEMS CAN MA YIN
PAR BRJOD PA 'BYUNG BA DANG

'BYUNG BA LAS GYUR PA 'DUS NAS GNAS PA DANG, SEMS CAN DU BRJOD PA
'DUS NAS GNAS PA DANG, 'BYUNG BA DANG 'BYUNG BA DANG 'BYUNG BA
LAS GYUR PA'I NGO BO THA DAD DU GNAS PA ZHES BYA BA 'DI DAG GO,
,DE LA SEMS CAN DU BRJOD PA'I 'BYUNG BA DANG 'BYUNG BA LAS GYUR
PA 'DUS NAS GNAS PA'I RLUNG GI KHAMS

YONGS SU BSGYUR BA NI G-YO BAR BYED PA'O, ,ME'I KHAMS KYI NI RANG
GI RGYUD DU GTOGS PA DAG 'PHEL BA THOB PAS 'BAR BA DANG, CHAR
'BEBS PA DANG, RANG GI RGYUD KYI NYE BAR LEN PA'I PHUNG PO'I
MTSAN NYID CAN GYI MDANGS 'PHEL BAR GYUR PA'I SPROS PA'I DNGOS PO
STON PA DANG, MIG LA GNAS PA'I

ME'I KHAMS KYIS SNANG BAR BYAS PAS MUN PA DANG SGRIB G-YOGS KYI
GNYEN PO SNANG BA YANG DAG PAR SKYED PAR BYED PA'O, ,'BYUNG BA
RNAMS KYANG PHAN TSUN GCIG GZHAN DU BYED LA 'BYUNG BA LAS GYUR PA
GZUGS DANG DRI DANG RO DANG REG BYA RNAMS LA YANG RIG PAR BYA'O,
'BYUNG BA LAS GYUR PA SGRA MA BRJOD PA NI LHA'I

@163A *, ,RNA BA'I YUL NYID DU 'CHAD PAR 'GYUR BA'I PHYIR DANG,
THA DAD DU RNAM PAR GNAS SU ZIN KYANG SGRA NI GZHAN DU BYA BAR MI
NUS PA'I PHYIR DANG, G-YO BA'I PHYIR RO, 'GRO BA DANG 'ONG BA NI
YANG BDAG NYID LA GNAS PA'I RLUNG GI KHAMS MTHU KHYAD PAR CAN DU
SKYES PAS, BAR GYI SGRIB PA

RTZIG PA DANG RI DANG BRAG DANG RA BA LA SOGS PA RNAMS LA NAM
MKHA' LA SOGS PA RNAMS KYIS NAM MKHA'I NGO BOR YONGS SU BSGYUR
NAS, RNAM PA GSUM DU LUS KYIS THOGS PA MED PAR 'GRO BA STE,
'BYUNG BA CHEN PO BZHI LAS BYUNG BA'I LUS RAGS PAS SAM, MOS PAS
TE, RGYANG RING PO LA NYE BAR MOS

NAS SEMS YID KYI SHUGS KYIS TE, YID DANG 'DRA BAR MGYOGS PAR 'GRO
BA'O, ,'BYUNG BA DANG 'BYUNG BA LAS GYUR PA 'DUS PA DE SDUD PA
DANG RGYAS PAR BYED PA NI, GZUGS KYI TSOGS THAMS CAD PHAN TSUN
SDUD PA DANG, SEMS CAN DANG SEMS CAN MA YIN PAR BRJOD PA, 'BYUNG
BA DANG 'BYUNG BA

LAS GYUR PA 'DUS PA THAMS CAD RANG GI LUS SU 'JUG PAR BYED PA'O,
,DA NI SEMS CAN DU BRJOD PA LAS GZHAN DU BYA BA LAS BRTZAMS NAS
SEMS CAN NAM BDAG NYID LA PHAN PA NYE BAR SPYAD PAR BYA BA DANG,
SDUG BSNGAL NYE BAR BSAL BA DANG, BDE BA NYE BAR SGRUB PA'O, ,DE
LA PHAN PA NYE BAR

SGRUB PA'I DBANG DU BYAS NAS SKAL BA MNYAM PA'I GAN DU 'GRO BA
ZHES BYA BA LA SOGS PA NAS BRTZAMS NAS BDE BA SBYIN PA ZHES BYA
BA'I BAR DU'O, ,BYA BA GANG GIS MI SNANG BAR GYUR CING SNANG BAR
GYUR NAS SKAL BA MNYAM PA'I GAN DU 'GRO ZHE NA, GDUL BYA'I SEMS
CAN RNAMS LA CHOS BSTAN

PA'I DON DANG, DE DAG NYID RAB TU BYANG BAR BYA BA'I DON DU'O,
,CHOS BSTAN PAS KYANG SPYOD LAM NGAN PA LA GNAS PA RNAMS DBANG DU
BYED DO, ,GZHAN LA CHOS STON PA NA BAR CHAD BYED PA'I RDZU 'PHRUL
DANG LDAN PA GZHAN GYI RDZU 'PHRUL ZIL GYIS GNON CING, CHOS NYAN
PA'I DON DU SEMS DANG

LUS LAS SU RUNG BA NYID DANG, SPOBS PA DANG DRAN PA SBYIN PA
DANG, BDE BA SBYIN PA DANG, 'OD ZER SPROS PA LAS KYANG PHAN PA'I
DON DANG, SDUG BSNGAL BSAL BAR BYA BA'I DON NI, SEMS CAN RNAMS
KYI MING DANG GZUGS GZHAN DU BYED PA'I GZHAN DU SGYUR BA ZHES BYA
BA'O, ,DBANG PO

@163B LA BRTEN ZHES BYA BA NI, 'BYUNG BA DANG 'BYUNG BA LAS GYUR
PA'I MTSAN NYID CAN NO, ,DE LA GTZO BO NYID DU LUS SPRUL BA JI
LTA BU ZHE NA, NGES PA'I TSIG NYID NI SNGAR BSTAN PA NYID DO,
,SPRUL BA'I RDZU 'PHRUL GANG ZHE NA, MDOR BSDU NA DNGOS PO MED PA
LAS DNGOS PO THAMS CAD SPRUL PA STE, SPRUL PA'I

SEMS KYIS JI LTAR 'DOD PA BZHIN DU MNGON PAR 'DUS BYAS NAS 'GRUB
PAR 'GYUR BAS, 'DI LA JI LTAR 'DOD PA ZHES BYA BA'I BRJOD PA
'GRUB PA'O, ,NGAG GI SPRUL PA'I BSDUS PA'I DON NI, MTSAN NYID
GANG YIN PA DANG, RTEN GANG YIN PA DANG, GANG GI DON DU YIN PA'O,
,DE LA

MTSAN NYID GANG ZHE NA, GDANGS SNYAN PA DANG LDAN PA DANG, SKAD
GSAL BA DANG LDAN PA'O, ,RTEN GANG ZHE NA, BDAG DANG GZHAN DANG
'BREL PA LA'O, ,GANG GI DON DU ZHE NA, CHOS STON PAR GTOGS PA
DANG, BAG MED PA LAS SKUL BAR GTOGS PA'O, ,MTSAN NYID RNAM PA
GNYIS

BSTAN PA NI, ZAB PA DANG, 'BRUG GI SGRA DANG, KA LA PING KA'I
SKAD YID DU 'ONG BA DANG, DGA' BAR BYED PAS SNYING DU 'THAD PA
DANG ZHES BYA BA NI TSIG 'DI DAG GI BSDUS PA'I DON YIN NO, ,JI
LTAR ZAB CE NA, SMRAS PA, 'BRUG SGRA LTA BU ZHES BSTAN PA'O, ,KA
LA PING KA'I SKAD YID DU

'ONG BA 'DRA BA NI RNAR BDE BA NYID DO, ,SNYING DU 'THAD PA NI
DGA' BAR BYED PA'O, ,NGAG DE RDZOGS PA'I SPRUL PA NGUR 'GYUR ZHE
NA, SNYAN CING 'JEBS PA DANG, RNAR SNYAN CING ZUR PHYIN PA DANG,
BRDA PHRAD CING SNYAN PA DANG, MI MTHUN PA MED PA DANG, MI BRTEN
PA DANG, MI ZAD PA STE, YON TAN DRUG

DANG YANG DAG PAR LDAN PAR SDUD PA POS GSAL BAR BSTAN TE, GDANGS
SNYAN PA NYID KYIS DANG, TSIG 'BRU BZANG BA NYID KYIS DANG, RANG
GI DON NYID KYIS DANG, JI LTAR 'TSAM PA NYID KYIS DANG, ZANG ZING
MED PA NYID KYIS DANG, GSAL BA NYID KYIS SO, ,DE LA RNAM PA GNYIS
KYIS GDANGS

STAN PA YIN PAR RIG PAR BYA STE, SKAD GSANG BAS 'KHOR GYI DKYIL
'KHOR YONGS SU RDZOGS PAR 'GENGS PA DANG, DBYANGS SNYAN PA NYID
KYIS SO, ,RNAM PA GNYIS KYIS TSIG 'BRU BZANG PO YIN TE, NGES PA'I
TSIG 'BRU YIN PA NYID DANG, BRDA PHRAD PA NYID KYIS SO, ,LHAG MA
NI DON

@164A *, ,RE RE DANG LDAN PA NYID DE, MNYAN PAR 'OS PA NYID KYIS
DANG, 'KHOR JI LTA BA BZHIN DU RJES SU MTHUN PA NYID KYIS GTOD
PA'I DBANG DU BYAS PA NYID DANG, DBYANGS SNYAN PA NYID DPAG TU
MED PA'I SPOBS PA DANG LDAN PA NYID KYIS SO, ,LUNG LAS NI MYA NGAN
LAS 'DAS PA LA

GTOD PA'I DBANG DU BYAS PA NYID DANG, DBYANGS SNYAN PA NYID DANG,
SHIN TU NGES PA'I TSIG 'BRU YIN PA NYID DANG, CHOS KYI DON DANG
YANG DAG PAR LDAN PA NYID DANG, RAB TU DANG BA'I DBANG DU BYAS PA
LA BRTEN PA NYID DANG, GSAL BA LA MKHAS PA RNAMS SO, ,SNGON GYI
GNAS RJES SU DRAN PA'I BSDUS PA'I DON

NI; GANG GIS DRAN PA DANG GANG DRAN PA DANG, RNAM PA GANG GIS
DRAN PA'O, ,DE LA GANG GIS DRAN PA NI, BYANG CHUB SEMS DPA'AM,
BYANG CHUB SEMS DPA' DANG MTSUNGS PAR LDAN PA GZHAN GYIS KYANG
NGO, ,GANG DRAN ZHE NA, BYANG CHUB SEMS DPA' BDAG NYID KYIS RANG
GI DANG GZHAN DAG GI'AM, GZHAN

GYIS KYANG BDAG NYID DANG GZHAN RNAMS KYI DRAN PA NYID DO, ,RNAM
PA GANG DAG GIS SHE NA, CHA PHRA BA'AM, CHUNG BA'AM, MANG PO
'AM, BAR CHAD MED PA'AM, TSAD BYA BAR NUS PA'AM, TSAD BYA BAR MI
NUS PA'AM, GZHAL DU MED PA'O, ,DE DAG RNAMS KYI BSDUS PA'I DON
NI, GANG BZHED PA DANG,

JI LTAR BZHED PA DANG, JI TZAM BZHED PA ZHES BYA BA STE, DE LA
GANG BZHED PA ZHES BYA BA NI, GANG DU BDAG GI MING NI 'DI ZHES
SNGON GYI TSUL DANG LDAN PA'I DE LTA BU BYUNG BA DAG KYANG LTAR
BZHED CE NA, CHA PHRA BA'AM, BAR CHAD MED PA'I TSUL GYIS SO, ,JI
TZAM BZHED CES BYA BA NI, GRANGS BYA

BAR MI NUS PA'I TSAD KYIS SAM, GRANGS MED PAR YOD DO, ,GANG GI
DON DU ZHE NA, SKYES PA'I RABS LAS BYANG CHUB SEMS DPA'I SPYOD PA
NI 'DI LTA BU ZHES BYA BA LA SOGS PA'I RABS RAB TU BSTAN PA NYID
KYIS BYANG CHUB SEMS DPA'I SPYOD PA LA RAB TU DANG BA SKYED PA'I
DON DU RAB TU BSTAN PA DANG, YANG DAG PA

MCHOG GI SPYOD PA LA GUS PA SKYED PA'I DON DU YANG BSTAN TO,
,SPRO BA SKYED PA'I PHYIR NI RNAM PA SNA TSOGS DU MA STON TE,
SNGON GYI TSUL DANG LDAN PA'I DE LTA BU BYUNG BA DAG KYANG BSTAN
TO, ,SEMS CAN RNAMS KYI LAS KYI 'BRAS BU RNAM PAR SMIN PA LAS
BRTZAMS TE ZHES BYA BA LA, LAS BYAS PA RNAMS DANG,

@164B BYAS PA BSAGS PA RNAMS KYI LAS NI NGES PAR 'BRAS BUR RNAM
PAR SMIN PA ZHES BYA BA'O, ,LHA'I RNA BA'I MKHYEN PA'I BSDUS PA'I
DON NI, GANG GI SGRA DANG, CHOS GANG GI RNAM PA DANG, GANG GI DON
DU ZHES BYA BA STE, YANG DAG PA JI LTA BA BZHIN DU ZHES BYA BA
LA, MDO DE LAS NI BDAG GNAS CHE GE MO ZHIG

TU SKYES, MING NI 'DI ZHES BYA, RIGS NI 'DI ZHES BYA, RUS NI 'DI
ZHES BYA, KHA ZAS NI 'DI LTA BU, TSE'I TSAD NI 'DI TZAM ZHIG ,YUN
RING PO 'DI SRID DU GNAS, BDE BA DANG SDUG BSNGAL 'DI LTA BU
MYONG ZHES BYA BA'O, ,LHA DANG MI RNAMS KYI RNAM PA GANG ZHE NA,
LEGS PAR SMRA BA DANG, NYES PAR SMRA BA NYID DE,

MCHOG DAM PA'I YON TAN NAM, YON TAN MED PA'AM, CHUNG NGU DANG,
CHEN PO NYID DANG, DON DANG LDAN PA DANG DON DANG MI LDAN PA NYID
DANG, MTHU'I KHYAD PAR CAN NYID KYI DANG, YUN RING BA'I BA LA
SOGS PA STE, DE'I LHA'I RNA BA'I KHAMS RNAM PAR DAG PA MI'I LAS
'DAS PAS SGRA DE DANG DE DAG THAS SO, LHA'I DANG MI'I

DANG; RING BA DANG NYE BA'I STE, THA NA SBRANG BA'I DANG, SHA
SBRANG GI DANG, SGRUL [*SBRUL?] GYI SGRA YANG THOS SO, ,MDO LAS 'CHI 'PHO
DANG SKYE BA MKHYEN PA ZHES 'BYUNG BA'I SANGS RGYAS DANG BYANG
CHUB SEMS DPA' RNAMS KYI 'CHI 'PHO DANG SKYE BA MKHYEN PA GANG
ZHE NA, 'DI LA DE BZHIN GSHEGS PA'AM, BYANG CHUB SEMS DPAS

LHA'I MIG RNAM PAR DAG PA MI'I LAS 'DAS PAS SEMS CAN RNAMS 'CHI
BA'I TSE DANG, SHI 'PHOS PA NA YANG GZIGS TE, MDOG SDUG PA DANG,
MDOG MI SDUG PA DANG, NGAN PA DANG, BZANG PO DANG DMAN PA DANG,
GYA NOM PA DANG LAS KYIS JI LTAR SKYES PA'I SEMS CAN RNAMS RAB TU
MKHYEN TO, ,

JI LTAR SEMS CAN LUS KYIS NYES PAR SPYOD PA DANG LDAN PA RNAMS
DANG, DAG GIS NYES PAR SPYOD PA DANG LDAN PA RNAMS DANG, YID KYIS
NYES PAR SPYOD PA DANG LDAN PA RNAMS DANG, 'PHAGS PA LA SKUR BA
'DEBS PA RNAMS DANG, LTA BA LOG PA CAN LTA BA LOG PA'I CHOS KYI
LAS KHAS BLANGS PA'I RGYUS LUS

POR NAS SHI BA'I 'OG TU NGAN SONG NGAN 'GRO LOG PAR LTUNG BA'I
SEMS CAN DMYAL BA RNAMS SU SKYE BAR 'GYUR BA YANG NGO, ,LHA'I MIG
GI BSDUS PA'I DON NI, 'CHI 'PHO BA DANG, SKYE BA DANG, SKYES BA
DANG, LUS KYIS LAS SNA TSOGS LA GNAS PAR MNGON PA DANG, GZUGS
PHRA BA DANG, THAMS CAD DU

@165A *, ,ZHES BYA BA'O, ,GANG GIS MTHONG, GANG THONG, GANG ZHIG
MTSAN NYID GANG GIS, GANG GI DUS SU GNAS SKABS GANG DU MTHONG
ZHES BYA BA 'DI DAG KHO NA 'BA' ZHIG TU MA ZAD KYI, GZHAN YANG
GZHAN DAG GI YUL MA YIN PA DE DAG KYANG MTHONG NGO, ,CI ZHIG CE
NA, SNANG BA YANG

RUNG; CHA PHRA BA YANG RUNG, SPRUL PA YANG RUNG, LHA'I DANG, DANG
BA'I DANG, STENG DANG, 'OG DANG, THAD KAR YANG JI TZAM BZHED PAR
GZIGS PA STE, GANG GI DON DU MTHONG BA DANG THOS PA ZHES BYA
BA'O, ,'DI'I BSDUS PA'I DON NI, ,SEMS CAN GZHAN RNAMS DANG, GANG
ZAG GZHAN RNAMS KYI SEMS

SEMS KYIS YANG DAG PA JI LTA BA BZHIN DU MKHYEN TE, SEMS 'DOD
CHAGS DANG BCAS PA RNAMS KYANG, 'DOD CHAGS DANG BCAS PA ZHES BYA
BAR YANG DAG PA JI LTA BA BZHIN DU RAB TU MKHYEN TO, ,SEMS 'DOD
CHAGS DANG BRAL BA RNAMS KYANG, SEMS 'DOD CHAGS DANG BRAL BA ZHES
BYA BAR YANG DAG

PA JI LTA BA BZHIN DU RAB TU MKHYEN TO, ,SEMS ZHE SDANG DANG PA
YANG GTI MUG DANG BCAS PAR, NYON MONGS PA DANG BCAS PA PA YANG
GTI MUG DANG BCAS PAR, NYON MONGS PA DANG BCAS PA DANG, NYON
MONGS PA MED PA DANG, CHUNG NGU DANG, RGYA CHEN PO DANG, CHEN POR
GYUR PA DANG, TSAD

MED PA ZHES BYA BAR RAB TU MKHYEN TO, ,'DOD CHAGS DANG BCAS PA'I
SEMS KYANG 'DOD CHAGS DANG BCAS PA'I SEMS ZHES BYA BA LA SOGS PA
TSIG DRUG GI BSDUS PA'I DON NI KUN NAS NYON MONGS PAS KUN NAS
DKRIS PA 'DI'I SEMS KYANG RAB TU MKHYEN, KUN NAS NYON MONGS PA'I
KUN NAS DKRIS

PA DANG BRAL BA DANG, NYON MONGS PA DANG RJES SU 'BREL BA'I BAG
CHAGS DANG, NYON MONGS PA DANG RJES SU MA 'BREL CING BAG CHAGS
MED PA DAG KYANG RAB TU MKHYEN TO, ,KUN NAS NYON MONGS PA DANG
NYON MONGS PA MED PA DAG GI TSIG GI DON GYI MDO NI, ,SMON LAM LOG
PAR BTAB PA'I SEMS KYANG

RAB TU MKHYEN LA, GANG 'DI LTAR NYON MONGS PA'I BAG CHAGS DANG,
GANG CUNG ZHIG ZANG ZING DANG BCAS PA'I BSAM PA CAN GYI SEMS NYON
MONGS PA CAN DANG, GANG NYON MONGS PAS KUN NAS DKRIS PA'I SEMS
KYANG RAB TU MKHYEN LA, JI SKAD BSTAN PA'I YANG DAG PA'I SMON LAM
GYI SEMS KYANG RAB TU

@165B MKHYEN, DE LAS BZLOG PA'I SMON LAM LEGS PAR BTAB PA'I SEMS
KYANG RAB TU MKHYEN PA STE, NYON MONGS PA'I SEMS DANG MA 'BREL
ZHING BAG LA NYAL MED PA DANG, GANG CUNG ZHIG ZANG ZING MED PA'I
BSAM PAS NYON MONGS PA CAN MA YIN PAS YANG DAG PAR SMON LAM BTAB
PA DANG, DMAN PA'I

SEMS KYANG RAB TU MKHYEN PA STE, 'DI LTA STE 'DOD PA'I KHAMS SU
SKYES PA'I SEMS CAN THAMS CAD KYI SEMS SO, ,RGYA CHEN PO DANG,
CHEN POR GYUR PA ZHES BYA BA BAR MAR GYUR PA'I SEMS KYANG RAB TU
MKHYEN TE, 'DI LTA STE GZUGS KYI KHAMS SU SKYES PA'I SEMS CAN
THAMS CAD KYI'O, ,TSAD MED

PA'I SEMS KYANG RAB TU MKHYEN TE, GYA NOM PA'I SEMS MKHYEN PA 'DI
LTA STE GZUGS MED PA'I KHAMS SU SKYES PA THAMS CAD KYI'O, ,GSUM
PO 'DI DAG LTAR 'JIG RTEN GYI KHAMS THAMS CAD KYI BDE BA DANG
MTSUNGS PAR LDAN PA'AM, SDUG BSNGAL DANG MTSUNGS PAR LDAN PA'AM,
SDUG BSNGAL

YANG MA YIN BDE BA YANG MA YIN PA'I TSOR BA DANG, MTSUNGS PAR
LDAN PA'I SEMS KYANG MKHYEN TO, ,PHA ROL GYI SEMS MKHYEN PA GCIG
GIS SEMS CAN GCIG GANG GI SEMS GANG YIN PA DANG, JI LTA BU DANG,
JI 'DRA BA DANG, JI SNYED NYE BAR GNAS PA DE YANG CIG CAR YANG
DAG PA JI LTA BA BZHIN DU RAB TU

MKHYEN TO, ,GANG DAG GI YIN PA NA NI SEMS CAN GZHAN GYI'O, ,GANG
YIN NA NI SEMS SO, ,JI LTA BU YIN NA NI NYON MONGS PA DANG RJES
SU 'BREL PA BAG LA NYAL DANG BCAS PA NYID DANG, NYON MONGS PA
DANG MA 'BREL ZHING BAG LA NYAL MED PA NYID DANG, NYON MONGS PAS
KUN NAS DKRIS PA NYID DANG,

NYON MONGS PAS KUN NAS DKRIS PA DANG BRAL BA NYID DO, ,JI 'DRA BA
ZHIG NA NI, NYON MONGS PA DANG BCAS PA DANG, NYON MONGS PA MED
PA'O, ,JI SNYED CES BYA BA NI, DMAN PA'AM, GYA NOM PA STE, DE LTA
BU'I PHA ROL GYI SEMS MKHYEN PA GCIG KHO NAS, SEMS CAN MANG PO
GANG DAG GI SEMS GANG

YIN PA DANG, JI LTA BU DANG, JI 'DRA BA DANG, JI SNYED NYE BAR
GNAS PA ZHES BYA BA NI, 'DI YANG 'DI LTAR DON GYI SHUGS KYIS
RTOGS PAR BYA STE, DE YANG SANGS RGYAS DANG BYANG CHUB SEMS DPA'
RNAMS KYI MNGON PAR SHES PA ZHES BYA BA LA SOGS PA'O, ,ZAG PA ZAD
PA MKHYEN PA BDUN PA'I DON NI, ZAG

@166A *, ,PA ZAD PA LA MKHYEN PA NI ZAG PA ZAD PA LA MKHYEN PA
'AM, ZAG PA ZAD PA'I PHYIR MKHYEN PA NI ZAG PA ZAD PA MKHYEN PA
STE, DE BZHIN DU RNAM PA BZHI YIN LA, ZAG PA ZAD PA LA MKHYEN
PA'I DBANG DU BYAS PA NI, NYON MONGS PA RNAMS ZAD PA THOB PA ZAG
PA ZAD PA BDAG GIS SAM,

GZHAN DAG GIS THOB PA'AM MA THOB PA YANG RUNG, ZAG PA ZAD PA'I
THABS BDAG DANG GZHAN GYI YANG DAG PA JI LTA BA BZHIN DU RAB TU
MKHYEN TO, ,THABS JI LTA BA YANG YANG DAG PA JI LTA BA BZHIN DU
RAB TU MKHYEN TO, ,ZAG PA ZAD PA MKHYEN PA 'DI'I DBANG DU BYAS PA
NI, GZHAN DAG GIS ZAG PA ZAD

PA THOB PA'I MNGON PA'I NGA RGYAL YANG YANG DAG PA JI LTA BA
BZHIN DU RAB TU MKHYEN CES BYA BA'O, ,GANG GI DON DU MKHYEN CE
NA, DE LA SOGS PA'I DBANG DU BYAS PA NI, ZAG PA ZAD PA MKHYEN PA
DES ZHES BYA BA LA SOGS PA'O, ,SBYIN PA LA SOGS PA'I CHOS 'DI
RNAMS KYI MTHU'I DON GYI BSDUS PA'I

DON NI RNAM PA BZHI STE, 'BRAS BU LAS BSTAN PAR 'GYUR RO, ,JI
LTAR GANG ZHE NA, MI MTHUN PA'I PHYOGS SPANGS PA BRAL BA'I 'BRAS
BU DANG, TSOGS YONGS SU SMIN PA'I SKYES BU'I BYED PA'I 'BRAS BU
DANG, BDAG DANG GZHAN RJES SU 'DZIN PA'I BDAG PO'I 'BRAS BU DANG,
'DI LTAR MA 'ONGS PA

NI 'BRAS BU SBYIN PA'I 'BRAS BU RNAM PA GNYIS PO RNAM PAR SMIN
PA'I 'BRAS BU DANG, RGYU MTHUN PA'I 'BRAS BU'O, ,SBYIN PA'I MI
MTHUN PA'I PHYOGS SER SNA YANG SPONG NGO ZHES BYA BA NI BRAL BA'I
'BRAS BU'O, ,BDAG NYID KYI BYANG CHUB KYI TSOGS SU GYUR PA YANG
YIN LA ZHES BYA BA NI, SKYES BU BYED

PA'I 'BRAS BU STE, ,GANG GI STOBS LAS GANG SKYES PA, DE YI SKYES
BU BYED LAS BYUNG, ,ZHES BYA BA'I TSIG GIS SO, ,BSDU BA'I DNGOS
PO SBYIN PAS KYANG SEMS CAN RNAMS YONGS SU SMIN PAR BYED PA ZHES
BYA BA LA SOGS PA NI DBANG GI 'BRAS BU'O, ,PHA ROL DU YANG GANG
DANG GANG DU SKYES PAR

PHYUG PA DANG ZHES BYA BA LA SOGS PA NI RNAM PAR SMIN PA'I 'BRAS
BU'O, ,SBYIN PA LA YANG MOS PAR 'GYUR TE ZHES BYA BA NI, RGYU
MTHUN PA'I 'BRAS BU'O, ,DE BZHIN DU TSUL KHRIMS LA SOGS PA'I CHOS
GZHAN DAG LA YANG JI LTAR RIGS PAR BRJOD PAR BYA'O, ,TSIG DANG
RTOG PA NI TSIG GI RTOG PA

@166B STE; DE NYID NYON MONGS PA'O, ,YANG NA TSIG KUN NAS SLONG
BAR BYED PA'I RTOG PA NI TSIG GI RTOG PA STE, TSIG GI RTOG PA CAN
GYI MTSAN NYID KYI KUN NAS NYON MONGS PA 'DOD PA'I KHAMS LA 'DOD
CHAGS DANG BRAL BA'I PHYIR RAB TU RTOG PA'I RTOG PA'O, ,BSAM GTAN
GNYIS PA NA NI DGA' BA'O, ,

BSAM GTAN GSUM PA NA NI BDE BA DANG, BZHI PA NA NI GZUGS KYI 'DU
SHES LA SOGS PA STE, GZUGS KYI 'DU SHES DANG, NAM MKHA' MTHA' YAS
SKYE MCHED KYI NAM MKHA'I 'DU SHES DANG, RNAM SHES MTHA' YAS SKYE
MCHED KYI RNAM PAR SHES PA MTHA' YAS SO SNYAM PA'I 'DU SHES DANG,
CI

YANG MED PA'I SKYE MCHED KYI CI YANG MED DO ZHES BYA BA'I 'DU
SHES SO, ,'DU SHES MED 'DU SHES MED MIN GYI SKYE MCHED RNAM PAR
DAG PA'I LHAR SKYES PA'I RNAM PAR SMIN PA'I 'BRAS BU NI YE SHES
RNAM PAR DAG PA'O, ,MNGON PAR SHES PA MNGON PAR SGRUB PA NI RGYU
MTHUN PA'I 'BRAS BU'O, ,DGE BA'I RTZA BA

THAMS CAD YONGS SU 'DZIN PA NYID DU YANG DAG PAR BYED PAS RGYU
MTHUN PA'I 'BRAS BU STE, RGYU MTHUN RGYU DANG 'DRA BA'O ZHES BYA
BAS SO, ,MA 'ONGS PA NA SGRIB PA RNAM PA GNYI GA YANG MNGON DU
'BREL PAR BYED PAS, RNAM PA THAMS CAD DU RTEN YONGS SU GYUR PA
NYID 'DI TZAM NI RNAM PAR SMIN PA'I

'BRAS BU'O, ,RANG BZHIN GYIS TSE RABS DGONGS PA ZHES BYA BA NI,
GZHAN DAG GI KHYAD PAR CAN GYI DON GYI TSE RABS DGONGS PA'O,
,RANG BZHIN SMOS PA NI GZHAN LA PHAN PA'I SMON LAM BTAB PAR DE
'BYUNG BAR BYED PA'I LAS BYAS PAS BYUNG BA STE, 'DI NI YANG SMON
LAM LA SOGS PA

MED PAR 'BYUNG BA'O, ,YUN RING PO LA SOGS PAR SDUG BSNGAL LA MI
MJED PA NI JI SRID DU BDAG DANG GZHAN GYI DON MA BSGRUB PAR TE,
GANG GI TSE GZHAN GYI DON YANG DAG PAR BA SGRUB PAR GYUR PA DES
DGA' BA'AM, YANG NA SEMS CAN GYI DON DU SEMS CAN LA DMIGS NAS,
YUN RING

PO LA SOGS PAR 'KHOR PA'I SDUG BSNGAL LAS MI MJED PA'O, ,DA NI
'DI LTAR YANG SEMS CAN GYI DON BSGRUB PA'I ZHES BYA'O, ,SEMS CAN
GYI DON LA DMIGS NAS BRTZAMS PA'I SDUG BSNGAL GANG YIN PA DES
DGA' BA'O, ,BLTAM KHA DANG BLTAMS PA LAS ZHES BYA BA LA BLTAM KHA
DANG

@167A *, ,BLTAMS PA LAS GZHAN MKHYEN BZHIN GANG YIN ZHE NA, YANG
DAG PAR MKHYEN BZHIN DU YUM GYI LHUMS SU GSHEGS PA DANG, BLTAM PA
DANG DE NI RJES KYI BYIS PA'I GNAS SKABS NA YANG NGO, ,DAM PA RAB
MCHOG CES SMOS PA NI, 'KHOR LOS SGYUR BA'I MTSAN GYI KHYAD

PAR DANG LDAN PA'I RGYAN NO, ,BYAS PA SBYANGS PA MA MDZAD PA'I
NGANG TSUL 'DI LA YOD PAS BYAS PA SBYANGS PA MA MDZAD PA STE,
SBYANGS PA MA MDZAD PAR BDAG NYID KYIS BYA BA RNAMS LA MKHAS
PA'O, ,BYANG CHUB SEMS DPA'I SA'I GZHI'I RNAL 'BYOR GYI GNAS LAS,
MTHU'I LE'U RIM PAR PHYE BA

STE LNGA PA'O,, ,,YONGS SU SMIN PAR NI MDOR BSDU NA RNAM PA BCU
DRUG CES BYA BA'I DON NI, YONGS SU SMIN PA NI CI, GANG GIS, GANG
DU, CI ZHIG YONGS SU SMIN PAR 'GYUR, GANG GI GANG ZHIG GIS YONGS
SU SMIN PAR BYED, YONGS SU SMIN PA'I MTSAN NYID NI JI LTA BUR
'BYUNG ZHES

BYA BA'O, ,DE LA YONGS SU NGES PAR CI ZHIG YONGS SU SMIN PA'I NGO
BO NYID NI YONGS SU SMIN PA'AM, YONGS SU SMIN PA GANG LA BRTEN
NAS 'JUG SNYAM NAS, DE LA 'DI YONGS SU SMIN PAR BYA BAS NI, YONGS
SU SMIN PA'AM, 'DI DAG LA YONGS SU SMIN PAR BYA BAS TE, NYAN THOS
KYI THEG PA

PA LA SOGS PA'O, ,DE LA YANG NGES PAR CI ZHIG YONGS SU SMIN PAR
BYA BA YIN PAS YONGS SU SMIN PAR BYA BA 'DI DAG NI YONGS SU SMIN
PA'O, ,JI LTA BU'I RIM GYIS SHE NA, CHUNG NGU LA SOGS PAS SO,
,'DIS YONGS SU SMIN PAR BYED PAS NA, THABS NI YONGS SU SMIN PA'O,
,NGES PAR

'DIR BYED PA PO 'BYUNG BAS YONGS SU SMIN PAR GANG GIS BYED PA NI
YONGS SU SMIN PA'O, ,'DI LTAR JI LTAR SHES SNYAM PAS NI YONGS SU
SMIN PA'I GANG ZAG GI MTSAN NYID DO, ,RMA YONGS SU SMIN PA ZHES
BRJOD PA NI, BRTOL LA RAG PA'O, ,DE BZHIN DU NYON MONGS PA DANG
SHES BYA'I SGRIB PA SPANGS LA RAG PA

PA'I RGYUD NI YONGS SU SMIN PA ZHES BRJOD DO, ,BUM PA DANG, RJE'U
DANG, KHAM PHOR LA SOGS PA'I SNOD DANG, AA MRA DAD PA NA SA LA
SOGS PA YONGS SU LONGS SPYOD PA'I 'OS GNYIS SMOS PAS NI NYE BAR
LONGS SPYOD PA'I 'OS RTEN DANG BRTEN PA GNYIS RAB TU BSTAN PA'I
DON TE, RTEN NI LUS SO, ,BRTEN

@167B PA NI SEMS DANG SEMS LAS BYUNG BA'I CHOS SO, ,GO RIMS NI
DANG POR BRTOL BA YIN LA, PHYI NAS YONGS SU LONGS SPYAD PA ZHES
BYA BA YONGS SU SMIN PA'I GANG ZAG RIGS LA GNAS PA DANG, RIGS LA
MI GNAS PA'I BYE BRAG GAM, BLA NA YOD PA'AM BLA NA MED PA'I KHYAD
PAR RAM, CHUNG NGU DANG 'BRING DANG CHEN

PO'I KHYAD PAR RO, ,GANG GANG LA YONGS SU SMIN PAR BYA BA'I KHYAD
PAR RNAM PA DRUG GI BSDUS PA'I DON NI DE DAG YONGS SU SMIN PA NI
YONGS SU SMIN PA STE, YONGS SU SMIN PA DE'I KHYAD PAR GSUM NI
YONGS SU SMIN PA'O, ,DE DAG LAS GZHAN PA'I GO RIMS KYI KHYAD PAR
GSUM YANG YONGS SU SMIN PA

STE; CHUNG NGU DANG 'BRING DANG CHEN PO'I MTSAN NYID DO, ,RNAM
PAR SMIN PA ZHES BYA BA NI, RNAM PAR SMIN PA BRGYAD DE, BDAG DANG
GZHAN GYI DON GYI LE'UR BSTAN PA'O, ,SDIG PA MI DGE BA'I CHOS
RNAMS LA SEMS MI 'JUG CING SGRIB PA CHUNG BA DANG, RTOG PA NYUNG
BA DANG ZHES BYA BAS NI, LAS

DANG NYON MONGS PA'I RNAM PAR RTOG PA MI MTHUN PA'I PHYOGS CHUNG
BAR GYUR PA NYID BSTAN TO, ,DRANG BA NI RANG GI BSAM PA JI LTA BA
BZHIN DU STON PA NYID DO, ,MTHUN PAR 'DZIN PA NI GDAMS NGAG RJES
SU BSGRUB PA NYID DO, ,DRAN PA DANG LDAN PA NI SNGAR BYAS PA
DANG, SNGAR SMRAS PA'I RNAM PAR

RTOG PA MI MTHUN PA'I PHYOGS CHUNG BAR GYUR PA NYID BSTAN TO,
,DRANG BA NI RANG GI BSAM PA ZHES BYA BA LA SOGS PAS NI, DON
'DZIN PAR BYED PA'I SHES RAB KYI KHYAD PAR STON PAR BYED DE, SEMS
KYIS RAB TU RTOGS PA SHES RAB KYIS DON RAB TU RTOGS PA NYID DO,
,THAMS CAD NAS NYON MONGS

PA THAMS CAD LAS SEMS PA GTAN DU RNAM PAR GROL BAR BYED PA ZHES
BYA BA LA, THAMS CAD NAS ZHES BYA BA NI DMIGS PA THAMS CAD NAS
SO, ,GTAN DU ZHES BYA BA NI BAG CHAGS RAB TU SPANGS PA'O, ,NYON
MONGS PA THAMS CAD LAS ZHES BYA BA NI, MTHONG BA DANG BSGOM PAS
SPANGS PA'I NYON

MONGS PA'O, ,YUN RING PO NAS GOMS PA ZHES BYA BAS NI, DE'I SBYOR
BA MED PA NYID BSTAN TO, ,DBANG PO DANG, DGE BA'I RTZA BA DANG,
SHES PA YONGS SU SMIN PA'I RGYU NI SNGON GYI SKYE BA LA'O, ,RGYUD
YONGS SU MA BRTAGS PA NI MTHONG BA'I CHOS LA'O, ,RGYU CHUNG NGU
LA GOMS PA ZHES BYA BA NI DAM

@168A *, ,BAR BYED PA'I SBYOR BA DANG BRAL BA SA ZHES BYA BAS
BSTAN TO, ,YONGS SU SMIN PA'I THABS NYI SHU RTZA BDUN PO RNAMS
KYI BSDUS PA'I DON NI, BSTAN PA DANG, BSHAD PA STE, 'DI DAG GI
GNAS SKABS SO, ,BSTAN PA NI KHAMS BRTAS PA DANG, DA LTAR GYI
RKYEN NYE BAR SGRUB PA ZHES

BYA BA'O, ,'DI DAG LAS GZHAN PA'I THABS RNAMS NI BSHAD PA'O,
,KHAMS BRTAS PA'I BSHAD PA NI DRUG GO, ,KHAMS BRTAS PA DE YANG
RNAM PA GNYIS TE, CHUNG NGU DANG CHEN PO'O, ,CHUNG NGUS NI 'JUG
PAR 'GYUR LA, CHEN POS DGA' BAR 'DZIN PA'O, ,GANG DE LTAR 'JUG PA
DE NYID DANG POR

'JUG PA NYID KYANG YIN NO, ,YANG 'DI DAG GI KHYAD PAR GANG YIN
ZHE NA, 'JUG PA NI KHYIM PA DANG RAB TU BYUNG BA'I GNAS SKABS
GNYIS DAG GI BSLAB PA'I GNAS YANG DAG PAR LEN PA'O, ,DANG POR
'JUG PA YANG MA YIN TE, RIG PA'I DON LA PHAN YON MTHONG NAS 'JUG
PA 'DI NYID LA DANG POR 'JUG

PA ZHES BRJOD DO, ,DANG POR 'JUG PA MA YIN PA NI, SANGS RGYAS
DANG BYANG CHUB SEMS DPA' RNAMS KYIS BTANG SNYOMS MI MDZAD PA LA
RTEN CING ZHES BYA BA LA SOGS PA STE, 'DI NI KHAMS BRTAS PA'I
BSHAD PA'O, ,DE LA RNAM PAR DAG PA THAG RING BA NI, LE LO'AM,
RKYEN DANG MI LDAN PA STE,

SNGAR BRTZON 'GRUS BRTZAMS PA'I KHAMS LA BRTEN PA NYID DANG, LE
LO DANG RKYEN DANG MI LDAN PA'O, ,DE NAS 'DI LTAR DE DANG MI LDAN
PA STE, RNAM PAR DAG PA THAG RING BA'I PHYIR, RNAM PAR DAG PA
THAG NYE BA MA YIN PAR RIG PAR BYA'O, ,SBYOR BA NI MI RTZOM PA'I
NYES DMIGS MTHONG BA'O, ,YANG

DAG PAR RTOG PA'I BZOD PA LA BRTEN CING ZHES BYA BA NI, CHOS LA
RNAM PAR DPYOD PA'I RGYU LAS BYUNG BA'I BZOD PA THOB PO ZHES BYA
BA'I DON TO, ,CHOS 'DUL BA 'DI LAS ZHES BYA BA NI, SANGS RGYAS
KYI BSTAN PA LAS SO, ,DKON MCHOG GSUM LA DAD PA MI G-YO BA'I GTER
MI 'PHROGS PAR BYA

BA'I PHYIR TE, BZOD PA NYID DU BYED DO, ,GZHAN DAG GIS RTOGS PA
LA YID CHES PA DANG, YON TAN 'BYUNG BA RTOGS PA NAS RANG GI DON
THOB PAR BYA BA LA MI DAD PAS G-YO BA NYID GANG YIN PA 'BYUNG
NGO, ,SBYOR BA DANG BSAM PA NI 'DI DAG GO, ,DA LTAR GYI RKYEN
BSHAD PA NI, DE LA DA LTAR GYI RKYEN

@168B YANG RNAM PA GSUM STE, CHOS LA PHYIN CI MA LOG PA'I CHOS
'CHAD PA DANG, DE LA PHYIN CI LOG PAR 'DZIN PA NYID DANG, CHOS
DANG RJES SU MTHUN PA'I CHOS LA JI LTA BA BZHIN DU NAN TAN BYED
PA ZHES BYA BA STE, DE LA PHYIN CI MA LOG PAR 'DZIN PA NYID DO,
,BSAM PA'I THABS KYIS BSHAD PA NI CHOS DANG,

RJES SU MTHUN PA'I CHOS LA NAN TAN BYED PA'O, ,SBYOR BA'I THABS
KYIS BSHAD PA NI, ZANG ZING NYE BAR BSGRUB PA ZHES BYA BA LA SOGS
PA STE, THABS DRUG GO, ,DA LTAR GYI RKYEN NYE BAR BSGRUB PA 'DI
LA MTHONG BA'I CHOS PHYIN CI MA LOG PAR STON PA NI BSHAD PA'O,
,CHOS STON PA 'BA' ZHIG TU YANG MA ZAD DE,

'DI LTAR 'ON KYANG GZHAN GYI BYA BA THAMS CAD KYI THABS MA LUS
PA'I BSHAD PA YANG YIN NO, ,ZANG ZING NYE BAR BSGRUB PA DANG CHOS
NYE BAR SGRUB PA NI BSDU BA'I THABS YIN NO, ,RDZU 'PHRUL GYIS
'DUN PAR BYED PA NI, 'DUN PAR BYA BA'I THABS YIN TE, MA DAD PA
DAD PAR BYED PA'I PHYIR DANG, BSAM PA

DAG PAR BYED PA'I PHYIR DANG, SBYOR BA DAG PAR BYED PA'I DON GYIS
SO, ,'DI LTAR 'DUN PAR BYED PA'I PHYIR DGOS PA YANG GNYIS SU
BSTAN TE, RANG GIS BDAG GI DON THOB PAR MI NUS PA DBANG PO RTUL
PO DANG, DBANG PO RNON PO MNGON PAR SHES PA MYUR BA DAG GI'O,
,GSANG STE CHOS BRJOD PA NI,

SEMS CAN BYIS PA'I SPYOD PA CAN GYI DBANG DU BYIS PA'O, ,RNAM PAR
PHYE STE CHOS BRJOD PA NI, SHES RAB RGYA CHE BA'I DBANG DU BYAS
PA'O, ,DA LTAR GYI SKYON SBYOR BA CHOS DANG RJES SU MTHUN PA'I
CHOS LA NAN TAN BYED PA LAS BRTZAMS NAS, CHUNG NGU LA SOGS PA
GSUM PO RTAG TU SBYOR BA MED PA DANG,

GUS BAR SBYOR BA MED PA DANG, DE GNYI GA LAS GANG YANG RUNG BA
GCIG MED PA DANG, DE GNYI GA DAG DANG LDAN PA STE GO RIMS BZHIN
NO, ,THOS PA LA SOGS PA GSUM LA SBYOR BA NI, SNGAR GYI ZANG ZING
NYE BAR BSGRUB PA DAG GO, ,YONGS SU SMIN PAR BYED PA NI RNAM PA
GNYIS SU GYUR TE, YANG DAG PAR

RAB TU ZHUGS PA DANG, LOG PAR ZHUGS PA ZHES BYA BA STE, DE LA
YANG DAG PAR MA ZHUGS PA NI TSAR BCAD PA'O, ,DE LA MTHONG BA'I
CHOS LA GZHAN LA BRTEN PA'I YONGS SU SMIN PA DE NI RNAM PA GSUM
STE, RANG GIS BYAS PA NYID DANG, GZHAN DAG GIS GSOL BA BTAB PA
NYID DANG, DE DAG GNYI GA

@169A *, ,NYID CES BYA BA'O, ,YONGS SU SMIN PAR BYED PA'I BYANG
CHUB SEMS DPA' DRUG GI BSDUS PA'I DON NI, LHAG PA'I BSAM PA DAG
PA DANG, NGES PA BA DANG, NGES PA'I SA LA GNAS PA GSUM DANG,
BYANG CHUB SEMS DPA' GSUM PO DE DAG GI SBYOR BA'I LAM LA GNAS PA
GSUM STE,

MOS PAS SPYOD PA'I SA LA GNAS PA NI, BSAM PA DAG PA'I SA LA 'JUG
PA'I PHYIR SBYOR BA'I LAM LA GNAS PA'O, ,DE BZHIN DU GZHAN DAG LA
YANG SBYAR BAR BYA'O, ,RANG SANGS RGYAS DANG KHYAD PAR NI 'DI YIN
TE, LUS THA MA THOB PAR GYUR PA NA SLOB DPON MED PA NYID DU DGRA
BCOM PA CHEN PO NYID DU THOB PAR BYED,

MNGON SUM DU BYED PA DES NA RANG SANGS RGYAS ZHES BYA BA'O, ,'DUN
PA CHUNG BAR GYUR PA DANG, SBYOR BA CHUNG BA ZHES BYA BA NI, BSAM
PA DANG SBYOR BA GNYI GA CHUNG BA'I PHYIR CHUNG BA NYID DO, ,DE
BZHIN DU GZHAN DAG LA YANG NGO, ,LE'U 'DI'I BSDUS PA'I DON GYI GO
RIMS NI MA BRIS TE, DE NYID KYIS

'DIR YANG YONGS SU SMIN PA NI RNAM PA DRUG TU RIG PAR BYA STE
ZHES BYA BA LA SOGS PAS BSTAN PA'I PHYIR RO, ,BYANG CHUB SEMS
DPA'I SA'I GZHI'I RNAL 'BYOR GYI GNAS LAS RIM PAR PHYE BA DRUG PA
RDZOGS SO,, ,,MDOR BSDU NA SPANGS PA RNAM PA GNYIS DANG, YE SHES
RNAM PA GNYIS LA

NI BYANG CHUB CES BYA STE ZHES BYA BA LA, 'DIR SPANGS PA RNAM PA
GNYIS SMOS PA NI, YE SHES NYID LA 'DI LTAR BYANG CHUB CES BYA
STE, YE SHES RNAM PA GNYIS THOB PA NI, SPANGS PA RNAM PA GNYIS
BYAS PAS YE SHES KYI RGYUR YANG DAG PAR BSTAN PA'O, ,RNAM GRANGS
GZHAN YANG ZHES BYA BA LA,

'DIR KHYAD PAR NI SNGA MA'I RNAM GRANGS LAS NI SHES BYA'I SGRIB
PA SPANGS PA DANG, GANG SHES BYA THAMS CAD LA THOGS PA MED CING
SGRIB PA MED PA NI, RNAM GRANGS TE MA LAS MA PHYE BAR YE SHES
BSTAN TO, ,'DIR NI YE SHES DE NYID RNAM PAR PHYE NAS RAB TU BSTAN
TO, ,'DUS BYAS DANG 'DUS MA BYAS

KYI DNGOS PO DE NYID LA RNAM PAR PHYE BA'I RAB TU DBYE BA TSAD
MED DE ZHES BYA BA LA, JI LTAR BYAS NAS 'DI LTAR TZAM ZHE NA,
RANG GI MTSAN NYID PHYI MA PHYI MA'I ZHES BYA BA LA SOGS PAS SO,
,'DUS BYAS KYI DNGOS PO LA NI RANG GI MTSAN NYID LA SOGS PA'I RAB
TU DBYE BA LEGS PAR BSTAN PA YIN NA,

@169B 'DUS MA BYAS LA RANG GI MTSAN NYID LA SOGS PA'I DBYE BA JI
LTAR ZHE NA, DA DAG NYID KYI RANG GI MTSAN NYID LA SOGS PA'I DBYE
BAS THA DAD PA'I 'DUS BYAS KYI CHOS RNAMS KYI CHOS NYID DANG, DE
BZHIN NYID LA 'DIR 'DUS MA BYAS ZHES 'DUS BYAS KYI DNGOS POS BYAS
PA NYID NI 'DUS MA BYAS KYI

DBYE BA ZHES BYA STE, 'DI LA 'GAL BA MED DO, ,RNAM GRANGS GZHAN
YANG ZHES BYA BA NI, SANGS RGYAS KYI CHOS THAMS CAD KYI BDAG NYID
NI SANGS RGYAS ZHES BYA BAR BSTAN PA'I DON DU RNAM GRANGS GZHAN
BRTZAMS PA'O, ,DAM PA BDUN GYI BSDUS PA'I DON NI, GANG LA BRTEN
PA DANG, GANG GI DON

DU BSGRUB PA DANG, GANG LA GNAS PA DANG, THABS GANG GIS DANG,
'BRAS BU GANG THOB PA DANG, GNAS PA GANG GIS GNAS PA ZHES BYA
BA'O, ,DAM PA 'DI DAG NYID NI DAM PA BDUN TE, SBYOR BA GANG GIS
DAM PA YIN PA NI BYANG CHUB CES BRJOD DO, ,DE LA GANG LA RAB TU
GNAS NA NI, TSUL KHRIMS LA

RAB TU GNAS SO, ,THABS GANG GIS SHE NA, YE SHES DAM PA NYID KYIS
NYON MONGS PA MED PA'I THABS DANG MTHU NYID KYIS SKYO BA MED PA'I
THABS KYIS SO, ,'BRAS BU GANG 'THOB PA NI NYON MONGS PA DANG SHES
BYA'I SGRIB PA SPANGS PA'I 'BRAS BU'O, ,GANG GI GNAS NA GNAS PA
GSUM GYIS SO, ,

PHYIN CI MA LOG PAR GSUNGS PAS DE BZHIN GSHEGS PA ZHES BYA'O ZHES
BYA BA NI DE BZHIN GSHEGS PA NI 'DIR 'DI LTAR YI GE TAR BSGYUR BA
BYAS NAS DE BZHIN GSHEGS PA'O, ,DE BZHIN GSHEGS PA DE THOB PAR
BYA BA'I DON THAMS CAD BRNYES PA'I PHYIR DGRA BCOM PA'O, ,DES NA
'JIG RTEN

NA DGRA BCOM PA CHEN PO ZHES BRJOD DO, ,THOB PAR BYA BA'I DON
THAMS CAD KYI PHYIR DANG, GANG 'JIG RTEN GYI RIN PO CHE LA SOGS
PAS BCOM LDAN 'DAS DE MCHOD PAR 'OS PAS KYANG BRJOD DE, DE THOB
PAR BYA BA'I DON THAMS CAD THOB PA'I PHYIR RAM, BLA NA MED PA'I
BSOD NAMS KYI ZHING YIN

PA NYID DE GNYI GAS KYANG MCHOD PAR 'OS PA'I PHYIR YANG NGO,
,CHOS RNAMS JI LTA BA BZHIN DU DON DAM PAR THUGS SU CHUD PAS ZHES
BYA BA LA, CHOS RNAMS JI LTA BA BZHIN DU THUGS SU CHUD PAS ZHES
BYA BAS NI, YANG DAG PAR ZHES BYA BA'I SGRA'I DON BSTAN TO, ,DON
DAM PAR CHOS RNAMS THUGS SU

@170A *, ,CHUD PAS ZHES BYA BAS NI, RDZOGS PA'I ZHES BYA BA'I
SGRA'I DON BSTAN TO, ,RIG PA GSUM ZHES BYA BA NI, SNGON GYI GNAS
RJES SU DRAN PA MKHYEN PA'I RIG PA DANG, 'CHI 'PHO DANG SKYE BA
MKHYEN PA'I RIG PA DANG, ZAG PA ZAD PA MKHYEN PA'I RIG PA'O, ,RIG
PA DE DAG NI SNGON DANG

PHYI MA LA SOGS PA MI RIG PA ZLOG PAR BYED PA'I MTSAN NYID CAN
TE, MDO LAS JI SKAD GSUNGS PA BZHIN NO, ,TSUL KHRIMS LAS BRTZAMS
NAS TING NGE 'DZIN GYI BAR NI ZHABS TE DES 'GRO BAR BYED PAS SO,
,LHAG MTHONG GI PHYOGS NI RIG PA'O, ,ZHI GNAS KYI PHYOGS NI TING
NGE 'DZIN TO, ,DE

GNYI GA'I PHYOGS NI TSUL KHRIMS TE MCHOG TU MTHAR PHYIN PAR BYIN
PAS SO, ,JI SRID 'GOD PAR BYA BAR BYON PA'I DON GYIS DANG, YANG
MI LDOG PAR GSHEGS PAS BDE BAR GSHEGS PA'O, ,DE NYID KYIS NA BCOM
LDAN 'DAS BLA NA MED PA SKYES BU 'DUL BA KHA LO SGYUR BA ZHES
BYA'O, ,SEMS 'DUL

BA'I THABS DAM PA MKHYEN PA ZHES BYA BA NI, SKYES BU DAM PAS 'DUL
BA NI 'DUL BAR BYA BA STE, CI ZHE NA SEMS SO, ,DE 'DUL BA'I THABS
MKHYEN PA'I PHYIR BLA NA MED PA, SKYES BU 'DUL BA KHA LO SGYUR BA
ZHES BYA BA LA, KHA LO SGYUR BA NI 'JIG RTEN NA 'DUL BA'I THABS
SHES PA LTA BU'O, ,DES NA DE BLA NA

MED PA ZHES BYA BA STE, KHYAD PAR DU 'PHAGS PA'I 'DUL BA'I THABS
MKHYEN PA'I PHYIR RO, ,LHA DANG MI RNAMS KYI STON PA ZHES BYA BA
LA, LEGS PAR STON PAR MDZAD PA NYID KYI STON PA STE, DON 'DI NYID
GSAL BAR BSTAN PA'I PHYIR SMRAS PA, YANG DAG PAR ZHES BYA BAS
STON PA'I DON BSHAD DE, CI

ZHIG BSHAD CE NA, SMRAS PA, SDUG BSNGAL THAMS CAD LAS NGES PAR
'BYUNG BA'O, ,GANG GI ZHE NA, SMRAS PA, LHA DANG MI RNAMS KYI'O,
,JI LTAR BSTAN ZHE NA, 'DI'I DON BSTAN PAR BYA BA'I PHYIR SMRAS
PA, MIG TU GYUR BA'I PHYIR DANG, YE SHES SU GYUR PA'I PHYIR DANG,
DON DU GYUR PA'I

PHYIR DANG, CHOS SU GYUR PA'I PHYIR RO, ,JI LTAR MIG TU GYUR PA
YIN ZHE NA, SMRAS PA, DON GSAL BA GTAN LA 'BEBS PA'I PHYIR RO,
,DON GSAL BA GTAN LA 'BEBS PA NYID YANG DAG PAR BSTAN PA NI, JI
LTAR SLOB DPON MA KHOL GYIS BSTOD PA BZHI BRGYA PA LAS, KHYOD KYI
BSTAN LA

@170B MA BRTEN PAR, ,DE NYID MTHONG BA 'GA' YANG MED, ,LONG BA
LTA BU'I 'JIG RTEN GYI, ,MIG TU GYUR PA KHYOD LA 'DUD, ,CES BSTAN
PAS DE KHO NA NYID GSAL BAR BRJOD PAS DE STON PAS SAM, YANG NA
DON GSAL BAR GTAN LA 'BEBS PA NYID KYIS MIG TU GYUR PA STE, RANG
NYID KYIS RAB TU BSTAN PA'I

DON NGES PAR MDZAD PA'I PHYIR, NGES PAR SKYED PAR BYED PA'I DON
TO, ,JI LTAR SNANG BAS YONGS SU 'DZIN PA'I GZUGS NI RAB TU MTHONG
BAR GYUR PA DE BZHIN DU, BCOM LDAN 'DAS KHO NA SNANG BAR GYUR PA
YIN TE, DON GSAL BAR GTAN LA 'BEBS PA'I PHYIR RO, ,DE LTA BAS NA
BCOM LDAN 'DAS

NI SNANG BAR GYUR PA YIN TE, JI LTAR SLOB DPON MA KHOL GYIS BSTOD
PA BZHI BRGYA PA DE NYID LAS, ME DANG MAR ME'I 'OD YOD CING, ,ZLA
SKAR NOR BU YOD GYUR KYANG, ,NYI MA MED NA SA STENG 'DI, ,GSAL
BAS RGYAS PAR MI 'GYUR LA, ,DE LAS GZHAN PA'I SNANG BA'AM, ,DE
LAS KHYAD 'PHAGS

GZHAN DAG NI, ,YOD KYANG KHYOD MED 'GRO BA 'DI, ,SNANG BA MED PAR
GYUR PA YIN, ,JI LTAR MA RIG MUN PA YI, ,SGRIB PAS SEMS NI YONGS
BKAG PAS, ,MUN PAR GYUR PA'I 'JIG RTEN GYI, ,SNANG BAR GYUR PA
KHYOD LA 'DUD, ,CES BSTAN PAS DE LTA BAS NA SNANG BAR GYUR PA
NYID KYIS SNANG BAR

GYUR BA ZHES BRJOD PA YIN NO, ,JI LTAR DON DU GYUR BA YIN ZHE NA,
SMRAS PA, DON THAMS CAD STON PA'I PHYIR ZHES BYA BA STE, DON
THAMS CAD NI 'DUS BYAS DANG 'DUS MA BYAS LA SOGS PA'O, ,'DI LTAR
RO ZHES STON PAR BYED PA'I DON GYIS STON PA STE, SHES PAR 'DOD
PAS STON PA DE YANG

BCOM LDAN 'DAS LA MA BRTEN PAR DE RTOGS PA MED PAS SO, ,DE YANG
JI LTAR SLOB DPON MA KHOL GYIS BSTOD PA DE NYID LAS, DON NI DON
DU MA RIG CING, ,DON MA YIN YANG DON MIN DU, ,BLO YIS CHOS NI MA
RTOGS PA, ,KHYOD LA BRTEN NAS RTOGS PA YIN, ,PHAL CHER DON MIN
SPONG 'DOD

KYANG; ,RMONGS PAS DON NI SPONG 'GYUR TE, ,MI SHES PA NI DON 'DOD
KYANG, ,DON MA YIN PA GRUB PAR 'GYUR, ,KHYOD LA BRTEN NAS CI RIGS
PAR, GNYI GA DAG NI RTOGS 'GYUR TE, ,DE DAG GNYI GA NYER BSTAN
PA'I, ,DON DU GYUR PA KHYOD LA 'DUD, ,CES BSTAN PAS, DES

@171A *, ,NA DON THAMS CAD STON PA YIN TE, 'DI NI DON 'DI NI DON
MA YIN PA'O ZHES DGE BA DANG MI DGE BA LA SOGS PA'I DON RTOGS PAR
'DOD PA DAG GIS KHYOD LA BRTEN PA MED PAR RTOGS PA MED DO, ,JI
LTAR YE SHES SU GYUR PA YIN ZHE NA, SMRAS PA, MI RTOGS PA'I ZHAS
BYA BA LA

SOGS PA STE, MI RTOGS PA'I ZHES BYA BA NI MI SHES PA'O, ,RTOGS
PAR MDZAD PA'I PHYIR ZHES BYA BA NI GO BAR BYED PAS SO, ,'DIS MI
SHES PA'I GNYEN POR BSTAN TO, ,RTOGS PA RNAMS KYI THE TSOM SKYES
PA GCOD PAR MDZAD PA'I PHYIR ZHES BYA BA NI THE TSOM SKYES PA'I
SHES PA'I GNYEN PO 'DI YIN TE,

NGES PA'I SHES PA SKYED PAR BYED PAS SO, ,ZAB MO'I GNAS RNAMS
RNAM PAR 'GREL PA ZHES BYA BA NI, PHYIN CI LOG GI SHES PA'I GNYEN
POR GYUR PA'I YANG DAG PA'I SHES PA SKYED PAS SO, ,GROL BA RNAMS
YONGS SU BYANG BAR MDZAD PA'I PHYIR TE, BSTAN PAR MDZAD PA'I DON
DU SBYONG BAR MDZAD PA'I DON TO, ,

'DIR SLOB DPON MA KHOL GYIS BSTOD PA DE NYID LAS, RNAM PA THAMS
CAD YONGS MKHYEN PAS, ,MKHYEN BYA THAMS CAD KUN SNANG BA, ,YE
SHES SNANG BA MDZAD PA YI, ,YE SHES GYUR LA PHYAG 'TSAL LO, ,ZHES
BYA BA STE, 'DIS NI RNAM PA THAMS CAD MI SHES PA DANG, THE TSOM
GYI SHES PA DANG, PHYIN CI

LOG GI SHES PA RNAMS KYI GNYEN POR GYUR PA RTOGS PA'I SHES PA
DANG, NGES PA'I SHES PA DANG, YANG DAG PA'I SHES PA RNAMS RNAM
PAR SBYONG BA NYID DO, ,JI LTAR CHOS SU GYUR PA YIN ZHE NA, SMRAS
PA, DE CHOS THAMS CAD KYI RTZA BA YIN PA'I PHYIR ZHES BYA BA LA
SOGS PA STE, CHOS NI MDO'I SDE DANG,

DBYANGS KYIS BSNYAD PA DANG, LUNG BSTAN PA DANG, TSIGS SU BCAD PA
DANG, CHED DU BRJOD PA DANG, GLENG GZHI DANG, RTOGS PA BRJOD PA
DANG, DE LTA BU BYUNG BA DANG, SKYES PA'I RAB SA DANG, SHIN TU
RGYAS PA DANG, CHOS RMAD DU BYUNG BA DANG, GTAN LA PHAB PA ZHES
BYA BA STE, GSUNG RAB YAN LAG

BCU GNYIS SU GTOGS PA'I CHOS DE RNAMS NI CHOS THAMS CAD KYI RTZA
BA YIN PA'I PHYIR ZHES BYA BA BCOM LDAN 'DAS KYIS DANG POR BSTAN
PA YIN PA'I PHYIR RTZA BA NYID YIN NO, ,DE 'DREN PA YIN PA'I
PHYIR ZHES BYA BA LA, CHOS DE DAG RNAMS DES 'DREN PA YIN TE, DE
'DREN PA YIN PA NI, DE 'DREN PA'I NGO BO

@171B YIN PA'I PHYIR RO, ,DES NA GANG GI PHYIR BCOM LDAN 'DAS KHO
NA CHOS DE 'DREN PA YIN PA DE'I PHYIR, BCOM LDAN 'DAS NI CHOS SU
GYUR PA'O, ,'ON KYANG STON PA NYID KYIS STON PA YIN PA'I PHYIR
ZHES BYA BA STE, DE NYID STON PA YIN PAS NA STON PA YIN PA STE,
CHOS GANG RNAMS DE'I CHOS YIN PA DE LA STAN

PA YIN PA'O, ,DE BAS NA DE'I NGO BO NI STON PA YIN PA NYID DO,
,RGYU 'DIS KYANG BCOM LDAN 'DAS NI CHOS SU GYUR PA YIN TE, DE'I
PHYIR LHA DANG MI RNAMS KYI STON PA ZHES BRJOD DO, ,TSOGS MTHA'
DAG RNAM PA THAMS CAD DU MNGON PAR RDZOGS PAR THUGS SU CHUD PA
ZHES BYA BA LA, MTHA' DAG NI CHOS

KYI PHUNG PO RNAM PA GSUM MO, ,RNAM PA THAMS CAD NI DGE BA DANG
MI DGE BA LA SOGS PA'I RNAM PA'O, ,DE DAG RNAM PA NYID KYIS THUGS
SU CHUD PA STE, MNGON PAR RDZOGS PAR SANGS RGYAS ZHES BYA BA'O,
,BDUD DPUNG DANG BCAS PA THAMS CAD KYI G-YUL CHEN PO BCOM PAS NA
BCOM LDAN

'DAS TE, BCOM LDAN 'DAS NYAG GCIG 'JIG RTEN GYI KHAMS THAMS CAD
DU 'BYUNG ZHES BYA BA NI, SDE PA GZHAN KHA CIG GI 'DOD PA'O,
,DE'I LAN DU BRTZAMS PA NI, DE LA BSKAL PA DU MAR YANG SANGS
RGYAS GCIG KYANG MI 'BYUNG ZHES BYA BA LA SOGS PA'O, ,RANG BZHIN
GYIS NYON

MONGS PA MANG BA'I RGYUD DANG, SHES RAB 'CHAL PA'I RGYUD KYIS
KYANG BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA BAR MI NUS ZHES BYA BA NI, NYON MONGS PA
DANG SHES BYA'I SGRIB PAS ZIL GYIS MNAN PA'I PHYIR SANGS RGYAS
DANG BYANG CHUB SEMS DPA' RNAMS

KYIS ZHES BYA BA'I DON TO, ,NGO BO NYID KYIS ZHES BYA BA LA SOGS
PA LA, BYANG CHUB KYI LE'U'I BSDUS PA'I DON DANG GO RIMS DAG NI
'DI NYID DU NYE BAR BSTAN ZIN PA'I PHYIR, YANG NYE BAR BSTAN PAR
BYA BA MA YIN PAS DES NA MA BRIS SO, ,BYANG CHUB SEMS DPA' SA'I
GZHI'I RNAL 'BYOR GYI GNAS

LAS BYANG CHUB SEMS DPA'I RIM PAR PHYE BA STE BDUN PA RDZOGS SO,,
,,SDOM NI, MOS PA MANG PO NYID DANG NI, ,CHOS TSOL BA DANG STON
PA DANG, ,SGRUB PA DANG NI DE BZHIN DU, ,LEGS PAR GDAMS NGAG RJES
BSTAN DANG, ,LUS DANG NGAG DANG YID KYI LAS, ,THABS DANG BCAS PA
PHYI MA

@172A *, ,YIN; ,ZHES BYA BA NI, JI LTAR BSLAB PA'I DBANG DU BYAS
PA YIN LA, BYANG CHUB SEMS DPA' GANG LA BSLAB PAR BYA BA NI SNGAR
BSTAN ZIN TO, ,BSDUS PA'I DON STON PA BDUN PO 'DI DAG GI BSDUS
PA'I DON NI, BDAG NYID JI LTAR SLOB PA DANG, GZHAN DAG LA YANG
ZHES BYA BA NI BSDUS

PA'I DON TO, ,DE LA BDAG NYID SLOB PAR BYED PA NI, BYANG CHUB
SEMS DPA' CHOS KYIS RJES SU 'BRANG BA DANG, DAD PAS RJES SU
'BRANG BA'O, ,DE LA CHOS KYIS RJES SU 'BRANG BA NI RNAM PA GSUM
DU SLOB STE, MOS PA MANG PO NYID KYI BSAM PA'I RGYUN NYID DANG,
SBYOR BA NYID DANG, CHOS TSOL BA LA SBYOR BA NYID LA'O, ,

DAD PAS RJES SU 'BRANG BA NI RNAM PA BZHI STE, BDAG NYID KYIS
BSLAB PA'I SNGAR CHOS KYIS RJES SU 'BRANG BA LA BSTAN PA'I BSLAB
PA RNAM PA GSUM DANG, BZHI PA GDAMS NGAG RJES SU BSTAN PA 'DZIN
PA'O, ,GZHAN BSLAB PA YANG RNAM PA GNYIS TE, GZHAN RNAM PA GNYIS
NI ZHUGS PA DANG MA ZHUGS PA

ZHES BYA BA'O, ,DE LA GZHAN ZHUGS PA DBANG PO RNON PO LA BSTAN PA
DANG, DAD PAS RJES SU 'BRANG BA LA BSTAN CING GDAMS NGAG RJES SU
BSTAN PA'O, ,MA ZHUGS PA RNAMS LA NI, LUS DANG NGAG DANG YID KYI
LAS DANG, THABS DANG BCAS PA ZHES BYA BA STE, DE LA DANG POR BDAG
NYID MOS PA LA SLOB

PAR BYED DO, ,DE NAS NI CHOS TSOL LO, ,DE NAS NI BSGRUB STE, CHOS
KYIS RJES SU 'BRANG BA NI DE LTAR BDAG NYID GANG DANG GANG LA
SLOB PA DE LA GZHAN DAG KYANG 'DZUD PAR BYED DE, BDAG NYID KYANG
MOS PA LA SLOB PAR BYED, CHOS TSOL BAR BYED LA, GZHAN PHA ROL DAG
LA YANG MOS PA BSKYED PAR BYA BA'I DON

DU CHOS STON PAR BYED DO, ,BDAG NYID KYI SGRUB PAR BYED CING
GZHAN DAG GIS KYANG RTOGS PAR BYA BA'I PHYIR GDAMS NGAG DANG RJES
SU BSTAN PA SBYIN PA STE, DE LTAR RE ZHIG ZHUGS PA RNAMS KYI'O,
,YANG MA ZHUGS PA RNAMS LA NI BDAG NYID BSGRUB PA LA SLOB PA NI
LUS DANG NGAG DANG YID KYI LAS THABS DANG BCAS

PA LA SLOB PAR BYED PA NYID DO, ,GO RIMS DE DAG GI BSDUS PA'I DON
DE LA, JI LTAR NA BYANG CHUB SEMS DPA'I MOS PA MANG BA YIN ZHE NA
ZHES BYA BA LA, 'DI'I BSDUS PA'I DON NI GANG LA MOS PA SPYAD PA
DANG GANG GIS MOS PA ZHES BYA BA'O, ,DAD PA DANG DANG BA SNGON DU
'GRO BAS TE, DAD PA'I MTSAN NYID

@172B NI DAD BA'O, ,NGES PA GANG LA DE SNGON DU 'GRO BA YOD PA NI
RGYU DES NA 'DOD PA SKYE BAR 'GYUR LA, DE DANG LDAN PA'I MOS PA
GANG YIN ZHE NA, NGES PA'I DNGOS PO LA DE NYID DU NGES PAR 'DZIN
PA'I MTSAN NYID DO, ,MOS PA'I GNAS RNAM PA BRGYAD NI, DKON MCHOG
DANG, YON TAN LA SOGS PA'I, ,MOS PA'I

GNAS BRGYAD PO MDOR BSDUS PA NI, MCHOG LA MOS PA DANG, ZAB CING RGYA CHE
BA LA MOS PA DANG, RGYU DANG 'BRAS BU'I MTSAN NYID CAN GYI TSOGS
LA MOS PA DANG, THOB PAR BYA BA LA MOS PA'O, ,SANGS RGYAS DKON
MCHOG GI YON TAN LA MOS PA NI, THOB PAR BYA BA LA MOS PA'O,
,SGRUB PA'I THABS NI SGRUB PA'I

CHOS THOB BA'I THABS SU GYUR PA LEGS PAR GSUNGS PA'I BSTAN PA'I
CHOS SO, ,RNAM GRANGS DE LAS GZHAN YANG GNAS LA MOS PA BSTAN PA
DANG, DE'I RAB TU DBYE BA LA MOS PA STE, 'DI LTAR MDOR BSDUS PA
GZHAN GNAS LA MOS PAS BSTEN PA DANG, RAB TU DBYE BA LA BRTEN
PA'O, ,'DI LTAR

MDOR BSDUS PA GZHAN YANG DKON MCHOG GSUM GYI YON TAN DANG, DE'I
RAB TU DBYE BA LA BRTEN PA'O, ,DE LAS GZHAN YANG BSTAN PA RNAM PA
BDUN TE, JI LTAR BYAS NAS SHE NA SANGS RGYAS DANG CHOS DANG DGE
'DUN GYI YON TAN LA MOS PA BYAS PA, SANGS RGYAS DANG BYANG CHUB
SEMS DPA'I MTHU LA MOS PA

DANG; CHOS KYI YON TAN LA MOS PA BYAS PA, DE KHO NA'I DON LA MOS
PA STE, DON DAM PA'I CHOS YIN PA NYID KYIS DE KHO NA'I DON TO,
,DGE 'DUN GYI YON TAN LA MOS PA'I STOBS NYID KYIS RGYU DANG 'BRAS
BU LA MOS PA STE, RGYU 'DI LAS 'BRAS BU 'DI 'THOB PO ZHES BYA
BA'O, ,LAM RAB TU BSGOM PA NYID KYIS

BYANG CHUB SEMS DPA' GNAS SKABS KYI THOB PAR BYA BA LA MOS PA
STE, SANGS RGYAS DKON MCHOG GI YON TAN LA MOS PA LAS RAB TU BYUNG
BA'O, CHOS DKON MCHOG GI YON TAN LA MOS PA LAS BYUNG BA NI THOB
PAR BYA BA'I THABS LA MOS PA'O, ,'DIR THOB PA'I THABS NI SGRUB
PA'I CHOS TE, BYANG CHUB

KYI PHYOGS KYI CHOS THAMS CAD DO, ,LEGS PAR GSUNGS PA LA MOS PA
NI, CHOS DKON MCHOG GI YON TAN LA MOS PA BYAS PA NYID DE, BSTAN
PA'I CHOS LA CHOS ZHES BYAS NAS SO, ,MOS PA LA GOMS PA LAN MANG
DU BYED PA DANG ZHES BYA BA NI, JI SRID BZOD PA CHEN PO MA BSKYED
KYI BAR DU'O, ,BZOD

@173A *, ,PA DRAG PO YOD PA NI LHAG PA'I BSAM PA DAG PA NYE BAR
GNAS PA'I GNAS SKABS SU, RGYU DANG 'BRAS BU YANG DAG PAR STON
PA'I RNAM PA ZHES BYA BA LA, YANG DAG PAR ZHES BYA BA NI, PHYIN
CI MA LOG PA'O, ,RGYU DANG 'BRAS BU NI RJES SU MTHUN PA ZHES BYA
BA'I DON TO, ,

BYAS PA CHUD MI ZA ZHING BSAL BAR BYED CES BYA BA LA, BYAS PA'I
LAS RNAMS KYIS NGES PAR 'BRAS BU SBYIN PA'O, ,MA BYAS PA DANG
PHRAD PAR MI 'GYUR BA ZHES BYA BA NI, MA BYAS PA'I LAS RNAMS LAS
'BRAS BU 'BYUNG BAR MI 'GYUR BA'O, ,PHA ROL KLAN KA TSOL BA BRJOD
PA'I YON TAN STON PA'I RNAM

PA DANG ZHES BYA BA NI, KLAN KA TSOL BA ZHES BYA BA LA, 'DIR NYE
BAR ZHES BYA BA'I SGRA NI NYE BAR BSGYUR BA'AM BRNYAS PA STE, 'DI
LTAR NYES PA BRJOD CING RGOL BA DANG, SKYON NAS BRJOD CING NYE
BAR BRJOD PA'AM, GZHAN DAG LA BRNYAS PA'I TSIG GIS SKYON BRJOD
CING SMRAS PA'O, ,DE NYID NI PHAN

YON TE, DES STON PA'I RNAM PA'O, ,'DI LTA BU SMRA BA LAS ZHES BYA
BA LA, GZHAN LAS 'OS PA NI 'DI LTA BU SMRAS PA'O, ,DE LTA BU LAS
THAR PA NI DE LTA BU SMRA BA LAS THAR PA'O, ,DE NYID NI PHAN YON
TE, GZHAN DAG GI SMRAS PA NI SKYON 'DI DANG 'DI LTA BU ZHES BYA
BA'I DON TO, ,SKAD KYI DBYINGS KYI

NGO BO SGRUB PA RNAM PAR GZHAG PA STON PA'I RNAM PA ZHES BYA BA
LA, DBYINGS KYI NGO BO RNAM PAR GZHAG PA NI DBYINGS KYI NGO BO
RNAM PAR GZHAG PA STE, DBYINGS KYI NGO BO 'DI ZHES RNAM PAR GZHAG
PA DE STON PA'I RNAM PA'O, ,TSIG LEGS PAR SBYAR BA NI LEGS PAR
SBYAR BA'I BRJOD PA STE, PHAN

YON NO, ,DBYANGS SAM YI GE NYAMS PA DANG LDAN PA'I SNGAGS KYIS
NI, NYAMS PAS DON MI 'GRUB STE, NGAG GI RDO RJE DES SGRUB PA PO
NYID NYAMS PAR BYED DO, ,DE STON PA'I RNAM PA NI LEGS PAR SBYAR
BA'I THABS KYIS TE, 'DI LTA BU'I PHAN YON STON PA'I RNAM PA'O,
,NAD LA MKHAS PA

STON PA'I RNAM PA DANG ZHES BYA BA LA, NAD 'DI'I MING NI 'DI'O
ZHES BYA BAR NAD DE LA MKHAS PA'O, ,NAD CI LAS BYUNG BA LA MKHAS
PA STON PA'I RNAM PA DANG ZHES BYA BA LA, 'DI LAS KUN DU BYUNG
BAS NA NAD KUN DU SLONG BA NI NAD CI LAS BYUNG BA'O, ,DE LA MKHAS
PA STE, MI 'PHROD PA 'DI LAS

@173B NAD 'DI BYUNG NGO ZHES BYA BAR SHES PA'O, ,NAD BYUNG BA
BSAL BA LA MKHAS PA STON PA'I RNAM PA DANG ZHES BYA BA LA, 'DIR
SEL BAR BYED PAS NA BSAL BA STE, NAD BSAL BA'O, ,DE LA MKHAS PA
NI SMAN 'DIS SOS PAR BYED DO ZHES BYA BAR SHES PA'O, ,YANG NA
BSAL BAR BYA BA NI BSAL BA STE,

NYE BAR ZHI BAR BYA BA ZHES BYA BA'I DON TO, ,NAD NYE BAR ZHI BAR
BYA BA YIN PAS, NAD RAB TU ZHI BA NYID DO, ,RANG RANG GI BZO DANG
LAS KYI GNAS GRUB PA'I 'BRAS BU YONGS SU GRUB PA STON PA'I RNAM
PA ZHES BYA BA LA, RANG RANG GI BZO DANG LAS KYI GNAS SGRUB PA
STE, 'BRAS BU 'DI YONGS SU GRUB

PA NI 'DI LAS YONGS SU SGRUB PA'O, ,ZHES STON PA'I RNAM PA'O,
,PHYIN CI MA LOG PA'I RGYU RNAM PAR GZHAG PA DANG, RGYU THAMS CAD
BSDUS PA ZHES BYA BA LA, RGYU RNAMS JI LTAR YOD PA NYID DANG, JI
SNYED YOD PA NYID DE SEMS CAN GYI 'JIG RTEN LAS BRTZAMS NAS KUN
NAS NYON MONGS

PA'AM RNAM PAR BYANG BA DAG GO, ,'JIG RTEN PA'I YANG DE DAG TU LO
THOG LA SOGS PA SNOD KYI 'JIG RTEN GYI DBANG DU BYAS NAS, LHAN
CIG BYED PAS DE KUN NAS BSLANG BA'I RTZI LA SOGS PA DAG GO, ,MING
DANG ZHES BYA BA LA SKYES PA DANG RTA ZHES BYA BA LA SOGS PA'O,
,MING SNGON DU 'GRO BA'I

'DU SHES ZHES BYA BA DANG, 'DU SHES SNGON DU 'GRO BA'I BRJOD PA
ZHES BYA BA LA, 'DI NI SKYES PA, 'DI NI RTA ZHES BYA BA'I GZHAN
GO BAR BYED PA'I THA SNYAD DO, ,CHOS DE DANG DE DAG GI RJES SU
THA SNYAD 'DOGS PA'I RGYU STE, RJES SU NI NYE BAR SGYUR BA'AM,
GOMS PA LAS RJES SU THA SNYAD BYED PA

STE; GOMS PA NYID LAS THA SNYAD DU BYED PA'O, ,LAG PA LA LTOS NAS
NI LEN PA YOD PA NYID DO, ,BKRES PA DANG SKOMS PA LA LTOS NAS NI
ZAS DANG SKOM LEN TO, ,RANG GI 'BRAS BU THA MA'I BAR TE, RANG GI
'BRAS BU THA MA'I BAR DU'O, ,DE LAS GZHAN PA'I RKYEN NI CHU DANG
SA LA SOGS PA'I

RKYEN NO, ,RANG GI 'BRAS BU NI MYU GU'O, GANG GI RJES THOGS LA
GANG BYUNG BA NI 'BRAS BU STE, DE NI YANG SA BON LAS 'GRUB PA'I
'BRAS BU STE, MYU GU NI SA BON GYIS 'PHANGS PA ZHES BYA BA STE,
'PHANGS PA'I 'BRAS BU YIN NO, ,RNAM PA SNA TSOGS RNAM PA THA DAD
PA ZHES BYA BA LA, SNA

@174A *, ,TSOGS NI THA DAD PAR RIS MI MTHUN PA RING BA'I RIGS
NYID DO, ,THA DAD PA'I RGYU NYID NI RNAM PA THA DAD CING RIGS THA
DAD PA NYID DO, ,SO SOR NGES PA ZHES BYA BA NI YUN RING BA NYID
DAM, LTOS PA MED PA'O, ,LTOS PA YIN PAS LTOS PA STE, DE NYID
RGYU'O, ,'DIS YONGS SU 'DZIN PAS

NA YONGS SU 'DZIN LA, DE NYID NI RGYU'O, ,'GRUB PA'I RGYU ZHES
BYA BA LA, ,'DI MNGON PAR GRUB PAR BYA BAS NA MNGON PAR 'GRUB PA
STE, DE NYID NI RGYU'O, ,YANG NA MNGON PAR 'GRUB PAR BYED PA NI,
MNGON PAR 'GRUB PA YIN LA, DE'I RGYU'O, ,'DREN PAR BYED PAS NI
'DREN PA STE, DE NYID NI RGYU'O, ,LHAG PAR

BSDAMS SHING MCHOG TU DGA' BAS BSDAMS PAS SO SOR NGES PA STE, SO
SOR NGES PA'I RGYU NI SO SOR NGES PA'I RGYU'O, ,LHAN CIG BYED
PA'I NGANG TSUL GANG LA YOD PA DE NI LHAN CIG BYED PA STE, LHAN
CIG TU BYED PA'I RGYU NI LHAN CIG BYED PA'I RGYU'O, ,'DIS MI
MTHUN PAR BYED PAS NA MI MTHUN PA STE, MI

MTHUN PA DE NYID NI RGYU STE, MI MTHUN PA'I RGYU'O, ,TSIG GI MI
MTHUN PA DANG, DE BZHIN DU RIGS PA DANG MI MTHUN PA DANG, LHAN
CIG TU MI GNAS PA'I MTSAN NYID KYI MI MTHUN PA DANG, MI 'PHROD
PA'I MI MTHUN PA DANG ZHES BYA BA LA, RAB TU MI MTHUN PA DANG,
SHIN TU RAB TU MI MTHUN PA DANG, SHIN TU

CHER MI MTHUN PA DANG, RNAM PAR MI MTHUN PA DANG, RNAM PAR MI
MTHUN PA'I MTSAN NYID CAN GYI 'GAL BA NI RAB TU RNAM PAR MI MTHUN
PA'O, ,MI MTHUN PA'I PHYOGS DANG GNYEN PO'I PHYOGS KYI MI MTHUN
PA ZHES BYA BA LA, RNAM PAR SMAD PAS NGAN PA'I PHYOGS NI MI MTHUN
PA'I PHYOGS SO, ,GNYEN PO'I

PHYOGS ZHES BYA BA LA, 'DIR RAB TU MNGON PAR PHYOGS NAS YANG DAG
PAR 'BYUNG BA'AM, YANG DAG PA LA MNGON DU PHYOGS PA'I PHYOGS NI
GNYEN PO'I PHYOGS SO, ,GNYEN PO'I PHYOGS DANG MI MTHUN PA'I
PHYOGS NI GNYEN PO'I PHYOGS DANG MI MTHUN PA'I PHYOGS TE, DE'I
MTSAN NYID CAN GYI MI MTHUN

PA NI MI MTHUN PA DANG GNYEN PO'I PHYOGS KYI MI MTHUN PA'O,
,SKABS 'BYED PA NI YUL GYI CHA NI SKABS YIN LA, DE SBYIN PA STE,
SNGA MA SKYES PA RNAMS KYI SKABS SBYIN PA NI SNGA MA SKYES PA
RNAMS KYI SKABS 'BYED PA STE, DES YONGS SU ZIN PA'O, ,'BYUNG BAR
'GYUR BA NI RIGS MI GCIG PA'I SEMS

@174B BSKYED PA'O, ,'JUG PAR 'GYUR BA NI RGYUN DANG 'DRA BA'I
SEMS 'BYUNG BA'O, ,GANG DAG GIS ZHES BYA BA LA SOGS PA LA, 'JIG
RTEN NA 'BRU KHO NA NGES PAR GZUNG BA NI 'JIG RTEN GYI DNGOS PO
DPAG TU MED PA YOD PA YIN NA YANG NYE BAR MTSON PAR BSTAN PA'I
DON TO, ,KUN NAS NYON MONGS PA DANG,

RNAM PAR BYANG BA'I DBANG DU BYAS NAS RTEN CING 'BREL PAR 'BYUNG
BA THAMS CAD CES BYA BA NAS BRTZAMS TE, YUL GYI RO MYANG BA LA
LTOS NAS SRID PA'I YAN LAG CES BYA BA'I BAR TE, KUN NAS NYON
MONGS PA THAMS CAD KYI RO MYANG BA'I RGYU YIN PA'I PHYIR RO, ,TSE
'DI LA SKYES SHING BYUNG BA'I ZHES BYA BA

DANG; MTHONG BA'I CHOS RNAMS KYI SA BON ZHES BYA BA DANG, SKYE BA
GZHAN GYI ZHES BYA BA LA, SKYES NAS MYONG BAR 'GYUR BA'AM, LAN
GRANGS GZHAN LA MYONG BAR 'GYUR BA'I MA RIG PA LA SOGS PA'O,
,RANG RANG GI SA BON ZHES BYA BA LA, KUN GZHI'I RNAM PAR SHES
PA'I GNAS DANG, MA RIG

PA'I SA BON LAS MA RIG PA LA SOGS PA MTHONG BA'I CHOS BSGRUB PA'I
RGYU NYID DO, ,DE LAS GZHAN PA MA RIG PA LA SOGS PA SRID PA'I
MTHAR THUG PA ZHES BYA BA LA, MA RIG PA'I RKYEN GYIS 'DU BYED,
'DU BYED KYI RKYEN GYIS RNAM PAR SHES PA ZHES BYA BA LA SOGS PA'I
RIM GYIS SO, ,RANG GI SA BON

RNAMS DANG BCAS PA ZHES BYA BA NI SA BON GANG YIN PA KUN GZHI'I
RNAM PAR SHES PA DANG, SRID PA'I YAN LAG GANG YIN PA DANG, MTHONG
BA'I CHOS LA MA RIG PA LA SOGS PA 'BYUNG BA'O, ,MED PA ZHES BYA
BA NI PHYOGS GCIG MA TSANG BA'O, ,BRAL BA NYID CES BYA BA NI
THAMS CAD NAS MED PA NYID DO, ,

KUN NAS NYON MONGS PA'I PHYOGS DE LTAR BSTAN NAS, RNAM PAR BYANG
BA'I PHYOGS ZHES BYA BA LA, DRAN PA NYE BAR GZHAG PA LA SOGS PA'I
PHYOGS TE, 'GOG PA MYA NGAN LAS 'DAS PA ZHES BYA BA LA, MA RIG PA
'GAGS PAS 'DU BYED 'GAG CES BYA BA NAS, SKYE BA 'GAGS PAS RGA SHI
'GAG

CES BYA BA'I BAR DU'O, ,'DU BYED KYI NYES DMIGS LA LTOS NAS ZHES
BYA BA NI, THAMS CAD KYI NYES DMIGS MTHONG BA NI RNAM PAR BYANG
BA'I RGYU YIN PA'I PHYIR DE'I ZHES BYA BA SMOS PA YIN NO, ,GANG
ZAG RIGS LA GNAS PA'I ZHES BYA BA LA RIGS LA GNAS PA NI RIGS KYIS
BSDUS PA ZHES BYA BA LA SOGS PA

@175A *, ,STE; RIGS ZHES BYA BA NI THEG PA GSUM GYIS MYA NGAN LAS
'DA' BA'I SA BON DES BSDUS PA YIN TE, SA BON DES BYANG CHUB SEMS
DPA' DE'I RGYUD LA BYANG CHUB KYI PHYOGS KYI SA BON RNAMS SKYED
PAR BYED DO, ,SNGON GYI LAS DANG MTHUN PAR PHYIS 'BRAS BU'I RJES
SU 'JUG PA ZHES BYA BA LA,

'DI LTA STE SROG GCOD PA KUN DU BSTEN PA DANG, MANG DU GOMS PAS
NGAN SONG DU SKYE BA NI RNAM PAR SMIN PA'I 'BRAS BU STE, DE GAL TE
MIR SKYES NA YANG TSE THUNG BAR 'GYUR RO ZHES BYA BA LA SOGS
PA'O, ,DE LTAR DBANG PO NYI SHU RTZA GNYIS PO THAMS CAD KYI SO
SO'I DBANG GIS ZHES BYA BA LA, KUN NAS NYON

MONGS PA'I BDAG PO TSOR BA'I DBANG PO LNGA PO RNAMS DANG, 'JIG
RTEN PA'I RNAM PAR BYANG BA'I BDAG PO DAD PA LA SOGS PA'I DBANG
PO LNGA PO RNAMS DANG, 'JIG RTEN LAS 'DAS PA'I RNAM PAR BYANG
BA'I BDAG PO MI SHES PA KUN SHES PAR BYED PA'I DBANG PO LA SOGS
PA GSUM PO DAG GO, ,KHENGS PA'I

KUN NAS NYON MONGS PA DANG BRAL BA DANG, KHYAD DU GSOD PA'I KUN
NAS NYON MONGS PA DANG BRAL BA DANG, ZHUM PA'I KUN NAS NYON MONGS
PA DANG BRAL ZHES BYA BA LA, GSUM PO 'DI DAG MDOR BSDUS NA BDAG TU
NGA RGYAL MANG BAS BYAS PA NI KHENGS PA'O, ,GZHAN DAG LA YANG YOD
PAR MI 'DZIN PAS BYAS PA

NI KHYAD DU GSOD PA'I KUN NAS NYON MONGS PA'O, ,BDAG NYID LA
BRNYAS PAS BYAS PA NI ZHUM PA'I KUN NAS NYON MONGS PA'O, ,DUS SU
ZHES BYA BA NI JI LTA BU ZHE NA, SMRAS PA, RJES SU ZHES BYA BA LA
SOGS PA'O, ,JI LTA ZHE NA BKUR STI BYED PA DANG ZHES BYA BA LA
SOGS PA'O, ,THAMS CAD LA STON CING ZHES BYA BA

LA; JI LTA ZHE NA, RGYUN MI 'CHAD PAR THAMS CAD STON PA ZHES BYA
BA'O, ,JI LTA ZHE NA, TSIG DANG YI GE GO RIMS BZHIN DU ZHES BYA
BA LA SOGS PA'O, ,JI LTAR RJES SU MTHUN PA'I DON DANG BCAS PA
ZHES BYA BA LA SOGS PA LA, JI LTAR DGA' BAR BYED PA YIN ZHE NA,
DE BSTAN PAR BYA BA LA BSTAN PAS SO, ,

JI LTAR 'DOD PAR BYED PA YIN ZHE NA, DGOD PAR BYA BA RNAMS SKUL
ZHING BKOD PAS SO, ,JI LTAR MGU BAR BYED CE NA, GZENGS BSTOD PAR
BYA BA RNAMS GZENGS BSTOD NAS SO, ,JI LTAR SPRO BAR BYED PA DANG,
SMA MI 'BEBS PA YIN ZHE NA, YANG DAG PAR DGA' BAR BYA BA RNAMS
YANG DAG PAR DGA' BAR

@175B BYED PAS SO, ,JI LTAR RIG PA YIN ZHE NA, MNGON SUM LA SOGS
PAS SO, ,JI LTAR 'TSAM PA YIN ZHE NA, BDE 'GROR 'GRO BA DANG RJES
SU MTHUN PA'O, ,JI LTAR MA 'DRES PA YIN ZHE NA, MA 'DRES PAR GYUR
NAS KYANG GO MI DKA' ZHING MYUR DU 'JUG PAR SLA BA'O, ,JI LTAR
CHOS DANG LDAN PA YIN ZHE NA, 'PHAGS

PA'I BDEN PA BZHI DANG, RJES SU MTHUN PA'O, ,JI LTAR NA 'KHOR BA
JI LTA BA YIN ZHE NA, THAMS CAD LA 'TSAM PA'O, ,JI LTAR BYAMS
PA'I SEMS YIN ZHE NA, GNOD PA BYED PA LA SOGS PA LA YANG NGO, ,JI
LTAR PHAN PA'I SEMS YIN ZHE NA, NYES PAR BYED PA SPYOD PA LA'O,
,JI LTAR SNYING BRTZE BA'I SEMS

YIN ZHE NA, BDE BA NYID DANG SDUG BSNGAL BA LA SOGS PA LA'O, ,JI
LTAR BDAG LA MI BSTOD CING GZHAN LA MI SMOD PA YIN ZHE NA, PHRAG
DOG LA MI GNAS PA LA SOGS PA'O, ,JI LTAR SNYED PA DANG BKUR STI
LA MI GNAS PA YIN ZHE NA, ZANG ZING MED PA'I SEMS LA SOGS PA'O,
,CHOS GANG DAG LUS LA

SOGS PA DAG LA BKAG PA DE DAG YONGS SU SPONG BA STE, GANG DAG LUS
LA SOGS PA LA MA GNANG PA RAB TU BKAG PA DE DAG GO, ,RJES SU
SGRUB PA NI SNGAR THOB PA LA JI LTA BA BZHIN DU'O, ,GCIG PU DBEN
PAR SONG STE ZHES BYA BA NI DBEN PA'I GNAS SU SONG BA'O, ,THOG MA
KHO NAR BSAM PAR BYA BA MA YIN

PA'I GNAS RNAMS SPANGS NAS, CHOS RNAMS BSAM PA BRTZON PAR BYED DE
ZHES BYA BA LA, BSAM PA ZHES BYA BA NI JI LTAR MTHONG ZHING CHUB
PAR BYAS PA DANG, YONGS SU BRTAGS PA STE, BSAM PAR NUS PA DANG,
BSAM PAR 'OS PA NI BSAM PAR BYA BA'O, ,BSAM PAR BYA BA MA YIN PA
NI

MI BSAM PA STE, DE'I MI MTHUN PA'I PHYOGS SU GYUR BA BSAM PAR MI
NUS PA DANG, BSAM PAR MI 'OS PA'O, ,GNAS GANG LA YIN NA CHOS
RNAMS BSAM PA LAS RTZOM PAR BYED DE, RGYAS PAR BSAM PA ZHES BYA
BA'I DON TO, ,RTAG TU GUS PAR BYED PA'I SBYOR BA SEMS PAS RTAG TU
GUS PAR BYED

PA'I SBYOR BA'I MI MTHUN PA'I PHYOGS NI LHOD LA, DE'I GNYEN PO'I
PHYOGS NI LHOD PAR MI BYED DO, ,SPYOD PAR BYED CING ZHES BYA BA
NI 'DI LTAR RIGS LA 'DI LTAR NI MI RIGS PA'O ZHES RJES SU ZHUGS
SHING DE LTAR SBYOR BA'O, ,NAG PO BSTAN PA DANG CHEN PO BSTAN PA
RNAMS KYANG YANG DAG PA JI LTA BA BZHIN

@176A *, ,DU RAB TU SHES SO ZHES BYA BA NI, GANG MDO SDE LA 'JUG
CING 'DUL BA LA SNANG LA, CHOS NYID DANG MI 'GAL BA DE NI CHEN PO
BSTAN PA YIN LA, DE LAS BZLOG PA NI NAG PO BSTAN PA'O, ,THOG MA
'JUG PA NAS ZHES BYA BA NI SNGON MA ZHUGS PAR SEMS PA LAS 'JUG PA
NI THOG MA 'JUG PA'O, ,

RMONGS PAR MI 'GYUR ZHES BYA BA NI BSAM PAR MI NUS PA'I SEMS
PA'O, ,SEMS G-YENG BAR 'GYUR ZHES BYA BA NI BSAM PAR MI 'OS PA MI
SEMS PA'O, ,SNGON MA RTOGS PA'I DON KHONG DU CHUD CING THOB PAR
'GYUR BA'AM, THOS PA SNGON DU 'GRO BAS RTOGS PA NI MNGON PAR SHES
PA'AM, SNGAR MA

THOB PA THOB PAS NA DE DAG GNYI GA RTOGS SHING THOB PA STE, RIM
PA BZHIN DU DES SHES PA RAB TU THOB PA ZHES BYA BA LA SOGS PAS
CHUD ZA BAR MI 'GYUR TE BRJED PAR MI 'GYUR ZHES BYA BA DE GNYI GA
NYID LA GO RIMS BZHIN NO, ,GZHAN GYI DRING MI 'JOG PA ZHES BYA BA
NI GZHAN LA MI LTOS PA ZHES BYA BA'I DON TO, ,

MA SMAS SHING MI NYAMS PAR TE, MA 'ONGS PA DANG MTHONG BA'I CHOS
LA KHA NA MA THO BA MED PA 'DZIN PA LA MKHAS PA NA NAG PO BSTAN
PA LA MKHAS PA YIN PA NYID KYIS BSKYOD PAR MI NUS TE, MI MTHUN
PA'I PHYOGS LA ZHUGS PAR MI NUS PA'I PHYIR RO, ,BSGUL BAR YANG MI
NUS TE, CHEN PO BSTAN PA LA MKHAS

PA'I PHYIR RO, ,PHYOGS LAS BZLOG PAR MI NUS PA NYID NI SUS KYANG
ZHES BYA BA STE, THOS PA MANG PO DAG GIS SAM, 'JIG RTEN NA SHES
RAB CHE BAR 'DOD PA DAG GIS SAM, RGAN RABS SO, ,JI LTAR YANG ZHES
BYA BA NI LUNG DAG GIS SAM, RIGS PA DAG GIS SO, ,BSAM PA RNAM PA
BRGYAD KYI BSDUS

PA'I DON NI GANG BSAM PA DANG, DE JI LTAR BSAM PAR BYA BA DANG,
GANG GI DON DU BSAM PA STE, BSAM PA NI CHOS SO, ,JI LTAR BSAM NA
RGYAS PA LA SOGS PA RNAM PA LNGAS SO, ,GANG GI DON DU ZHE NA,
SEMS PAS 'JUG PAR BYA BA'I DON DANG, BZOD PA THOB PA DE NYID
SNYING POR BYA BA'I DON DANG BSGOM

PA LA ZHUGS PA'I DON TO, ,MDOR BSDUS PA NI RNAM PA GANG GIS CI LA
BRTEN ZHING GANG LA BRTEN NAS CI ZHIG SHES PA'O, ,CI LA BRTEN NAS
RIGS PA'AM LUNG GIS LUS DANG NGAG DANG YID KYIS RJES SU ZHUGS
PAS, GANG LAS LOG PA'I NGANG TSUL DANG, ZHUGS PA'I NGANG TSUL
GYIS RJES SU ZHUGS

@176B PA BRTEN PA DE LA RAB TU GNAS SAM, BSAM PA DANG BSGOM PA LA
SBYOR BAR BYED DE, 'DI NI 'DI'I GO RIMS SO, ,SPROS PA THAMS CAD
DANG BRAL BA ZHES BYA BA LA, SPROS PA NI RNAM PAR RTOG PA STE,
NGO BO NYID KYI RNAM PAR RTOG PA LA SOGS PA'O, ,YONGS SU G-YENG
BA THAMS CAD DANG BRAL BA ZHES

BYA BA NI RNAM PAR G-YENG BA THAMS CAD DANG BRAL BA'O, ,'DU SHES
YID LA BYED PA NI 'DU SHES YID LA BYED PA NANG GI TING NGE 'DZIN
GYIS MTSAN MA RNAMS LA ZHES BYA BA NAS RGYAS PAR SEMS 'JOG CING
SHIN TU 'JOG PA NAS RTZE GCIG TU BYED CING MNYAM PAR 'JOG PA'I
BAR 'DI NI ZHI GNAS ZHES BYA BA'O, ,MTSAN

MA YID LA BYED CING 'BYED PA NAS SHES RAB KYIS 'JUG PA ZHES BYA
BA'I BAR LA, DE LA 'BYED PA NI SDUG BSNGAL MA LUS PAR BSDOMS NAS
SDUG BSNGAL 'PHAGS PA'I BDEN PA ZHES BYA BA'O, ,RAB TU RNAM PAR
'BYED PA ZHES BYA BA NI SO SOR BYA BA'I CHA 'DZIN PA STE, DPER NA
SKYE BA SDUG BSNGAL RGA BA SDUG BSNGAL ZHES BYA BA LA

SOGS PA LTA BU'O, ,CHOS RAB TU RNAM PAR 'BYED PA NI DE LA BRTEN
NAS MDO SDE LA SOGS PA'I CHOS RNAMS RNAM PAR 'BYED PA STE, 'DI
LTAR DE LA BRTEN NAS SNGA MA GNYIS 'BYED PA STE, DE LA 'BYED PA
NI NGES PAR GZUNG BA'I MTSAN NYID DO, ,RAB TU RNAM PAR 'BYED PA
NI YANG DAG PAR NGES PAR GZUNG BA'I

MTSAN NYID DO, ,CHOS RAB TU RNAM PAR 'BYED PA NI NYE BA'I MTSAN
NYID NGES PAR BZUNG BA'O, ,DE LA SNGA MAS NI LAM TSOL BA YIN LA
'DI NI LAM RNAM PAR NGES PA'O, ,RNAM GRANGS GZHAN YANG MTSAN NYID
NI SHES BYA'I DNGOS PO YID LA BYED PA MA SPANGS PA'O, ,YANG DAG
PA'I MTSAN NYID NI KUN DU GTAD

NAS TSOL BA'O, ,NYE BA'I MTSAN NYID NI BTZAL BA RNAM PAR NGES PAR
'BYED PA'O, ,BSNYEN PA NI RNAM PAR 'BYED PA'I LUS KYI SHES BYA'I
DNGOS PO RAB TU RTOGS PA'O, ,RNAM GRANGS GZHAN YANG BSNYEN PA NI
RANG GI MTSAN NYID YANG DAG PAR SO SOR RIG PA'O, ,RIG PA'I SPYI'I
MTSAN NYID KYIS JI SNYED

YOD PA RNAMS JI LTA BA BZHIN DU 'DZIN PA'O, ,SNGON DANG PHYI MA
DAG TU YANG DANG YANG DU 'PHEL ZHING RGYAS PA NI RTOGS PA STE,
SNGON DANG PHYI MA'I DON MI BRJOD PA'O, ,BLO NI RAB TU RNAM PAR
'BYED PAR NUS PA'I LHAN CIG SKYES PA'I SHES RAB BO, ,MKHAS PA NI
KUN DU BRTAGS PA'I SHES RAB GANG YIN PA'O, ,

@177A *, ,SHES RAB KYIS 'JUG PA NI BSTEN PA DANG, BRJOD PA DANG,
YONGS SU DRI BA DANG, 'PHEL BA'I GTAM GTAN LA DBAB PA LAS KUN DU
SHES PA'I DON KHYAD PAR CAN DU RNAM PAR SHES PA DANG LDAN PA NI
SHES RAB PO, ,LUS SHIN TU SBYANGS PA NI LUS LAS SU RUNG BA NYID
DO, ,SEMS SHIN TU

SBYANGS PA NI SEMS LAS SU RUNG BA NYID DO, ,GNAS NGAN LEN BSAL
PAR BYA BA ZHES BYA BA LA, GNAS NGAN LEN ZHES BYA BA NI RTEN LA
YOD PA'I NYON MONGS PA'I SA BON NO, ,YE SHES NI LKOG TU GYUR PA
RJES SU 'DZIN PA'O, ,MTHONG BA NI MNGON SUM GYI RDZAS 'DZIN PA'O,
,YANG DAG PA'I YON TAN RJOD PAR BYED PAS

SNYAN PAR SMRA BA'AM, YANG NA YANG DAG PA'I YON TAN BRJOD PA NYID
NI SNYAN PAR SMRA BA STE, DE GANG LA YOD PA NI MNYAN PAR BYA BA
DANG, GZUNG BAR BYA BA STE, THOS PAR 'DOD PA DANG, BSGRUB PAR
'DOD PAS ZHES BYA BA'O, ,BRGYAD PA RIGS RNAM PAR PHYE BA RDZOGS
SO,, ,,NGO BO NYID DANG ZHES

BYA BA LA SOGS PA SDOM GYI TSIGS SU BCAD PA'I BSDUS PA'I DON DE
NYID KYIS BSHAD PAS DES NI BDAG GIS YANG BRJOD PAR MI BYA'O, ,YO
BYAD THAMS CAD DANG RANG GI LUS LA MI LTA BA ZHES BYA BA 'DIS NI
BYANG CHUB SEMS DPA'I SBYIN PA'I NGO BO 'DOD PA MED PA'I SEMS
KYIS SBYIN PAR BYA BA'I RDZAS LA LTOS PA

MED PA NYID DANG, LUS DANG NGAG GI LAS KHA NA MA THO BA MED PA
DAG GIS SBYOR BA BSTAN TO, ,GSUM PO 'DI NI NGES PA'I SBYOR BA
STE, GZHAN DU GYUR NA MA TSANG BA YIN NO, ,LUS DANG NGAG GI LAS
SBYIN PAR BYA BA'I DNGOS PO KHA NA MA THO BA MED PA ZHES BYA BA
NI KUN NAS SLONG BA KHA NA MA THO BA MED PAS KUN NAS

SLONG BA NYID KYI LUS DANG NGAG GI LAS NI NGES KUN NAS BSLANG BA
YIN NA YANG SBYIN PA NYID DE, YANG DAG PAR GSOL BA MA BTAB NA NI
SBYIN PAR MI BYED DE, YANG DAG PAR GSOL BA BTAB PA NI SBYIN PAR
'DOD PA YID LA BYED PA DANG, YID MI BDE BA MED CING YID BDE BA
DANG 'DUN PAS KHRO BA MED PA SNGON DU 'GRO

BAS BU DANG CHUNG MA LA SOGS PAS MI BZLOGS PAR NI BRTZON PAR BYED
DO, ,PHA DANG MA LA MI GNOD PA NYID DU BSAM PA THAG PAS YONGS SU
GTONG BA'O, ,SDOM PA LA GNAS PA ZHES BYA BA NI TSUL KHRIMS PHUN
SUM TSOGS PA'O, ,'ONG BA MTHONG ZHING 'BRAS BU LTA BA ZHES BYA BA
NI LTA BA'I PHUN SUM TSOGS

@177B PA'O; ,THAMS CAD SBYIN PA'I BSDUS PA'I DON NI GANG LA GANG
SBYIN PA DANG, JI LTAR SBYIN PA'O, ,JI DGA' DGUR BYED DU 'JUG PA
ZHES BYA BA NI GTE'U DANG 'TSO BA LA SOGS PA BYED DU 'JUG PA'O,
,DBANG YOD PA ZHES BYA BA NI GZHAN GYI DBANG 'BA' ZHIG TU GYUR
PAS GZHAN GYI TSIG GIS DBANG SGYUR ZHING GZHAN

GYIS 'DI NI KHYOD KYI LUGS KYI BYA BA'O ZHES GTE'U 'JUG PA'O,
,GANG GI PHYIR BYANG CHUB MCHOG 'DOD PAS NUS PA LA NGES PAR SBYOR
BA DE'I PHYIR RANG GI LUS CI DGA' DGUR BYED DU 'JUG PAR RJES SU
SBYIN PAR GZHAN LA PHAN PA DANG BDE BAR 'DOD PAS BYED DE, DE LTA
BAS NA GZHAN LA DBANG YOD PAR RJES SU

SBYIN PAR BYED DO, ,GANG GI PHYIR SBYIN PA'I PHA ROL TU PHYIN PA
RDZOGS PAR 'DOD PAS DE'I PHYIR GZHAN GYI DBANG YIN NO, ,YANG NA
CI DGA' DGUR BYED DU 'JUG PA LA SOGS PA GSUM RAB TU SBYIN PAR
BYED PAS SO, ,GANG GI DON DU ZHE NA, DE LA SMRAS PA, BYANG CHUB
DAM PA 'DOD PA DANG, PHA ROL LA

BDE BAR 'DOD PAS DANG POR SEMS BSKYED PA'I DUS DANG, DE BZHIN DU
PHA ROL TU PHYIN PA LA SBYOR BA'I DUS SU'O, ,PHA ROL TU PHYIN PA
YONGS SU RDZOGS PAR 'DOD PAS LAG PA DANG RKANG PA LA SOGS PA NA
THA NA LUS KYI SBYIN PA LAS BRTZAMS PA'O, ,MCHOD SBYIN NGAN PA
ZHES BYA BA NI RNAM PAR 'TSE BA DANG

BZHAD GAD LA RTZOM PA CHEN PO RTZOM PA STE, RNAM PAR 'TSE BA
DANG, RTZOM PA CHEN PO GANG LA YOD PA'I MCHOD SBYIN NO, ,NU MA
SNUN PA ZHES BYA BA NI NU MA LDUD PA'O, ,GSO BA ZHES BYA BA NI
RGYAS PAR BYED PA'O, ,SKYED PA NI 'PHEL BA THOB PAR BYED PA'O,
,JI LTAR SEMS TE ZHES BYA BA NI YID KYIS KYANG ZHES

BYA BA'I DON TO, ,SBYIN PAR LTA GA LA BYED CES BYA BA NI LUS DANG
NGAG GIS SO, ,RGYAL PO ZHES BYA BA NI RIGS NYID DO, ,RGYAL PO'I
RIGS SU SKYES PAR 'GYUR BA'O, ,SPYI BO NAS DBANG BSKUR BA ZHES
BYA BA NI BYE BRAG NYID KYI 'KHOR RNAMS KYIS YONGS SU BZUNG BA
NYID DO, ,BDAG PO

ZHES BYA BA NI DBANG PHYUG DANG LDAN PA DBANG PHYUG MA NYAMS PA
STE, BDAG NYID KYIS BYIN PA MA GTOGS PA ZHES BYA BA'I DON TO,
,BRJED NGA BA NI BSOD PA'I LAS SO, ,SNYOMS PAR SEMS KYIS SBYIN
PA'I MTSAN NYID CI LTA BU ZHE NA, SEMS SNYOMS PA NYID NI YON GNAS
KYI BLO'I MTSAN NYID KYIS

@178A *, ,SO; ,GANG LA NA, SEMS CAN THAMS CAD DE, MDZA' BSHES
DANG, DGRA BO DANG, THA MAL PA LA PHAN PA BYED PA DANG, DE'I MI
MTHUN PA'I PHYOGS DANG, DE GNYI GA MA YIN PA DANG, PHAN 'DOGS
PA'I ZHING LA YON TAN DANG LDAN PA'I PHYOGS DANG, DE LAS BZLOG
PA'I PHYOGS DAG

DANG; 'GRO BA'I ZHING GI PHYOGS LA NI DMA' BA DANG, MTSUNGS PA
DANG, KHYAD PAR DU 'PHAGS PA DAG LA'O, ,SNYING RJE'I ZHING GI
PHYOGS LA SKYID PA NYID LA SOGS PA LA JI LTAR MDZA' BSHES PA
DANG, MDZA' BSHES MA YIN PA DANG, THA MAL PA DAG LA YON GNAS JI
LTA BA BZHIN DU BLO NYE BAR GZHAG GO

ZHES THAMS CAD DU BRJOD PAR BYA STE, YON TAN DANG LDAN PA LA JI
LTA BA DANG, KHYAD PAR DU 'PHAGS PA LA JI LTA BA DE BZHIN DU DMAN
PA DANG MTSUNGS PA DAG LA YANG NGO, ,BDE BA DANG LDAN PA LA JI
LTA BA BZHIN DU SDUG BSNGAL DRANG LDAN PA LA YANG DE BZHIN DU
BYED PA'O, ,JI SKAD DU SMRAS PA ZHES BYA BA NI

GSOL BA 'DEBS PA LA KHAS BLANGS PA'O, ,JI LTAR DAM BCAS PA'I ZHES
BYA BA NI RE ZHIG BDAG NYID KYIS SBYIN NO ZHES DAM BCAS PA'O,
,BSKYUNGS TE ZHES BYA BA NI GRANGS KYI SGO NAS SAM TSAD LAS SO,
,BZANG PO NI KHYAD PAR DU 'PHAGS PA STE, RNAM PA GNYIS KYIS GYA
NOM PA YIN TE,

RIGS KYIS SAM, RIN THANG GIS SO, ,DE'I MI MTHUN PA'I PHYOGS NI
NGAN PA THA CHAD DO, ,YID MI DGA' LA ZHES BYA BA NI SEMS RNAM PAR
G-YENGS PA'O, ,KHROS PA NI KHROS PAS ZIL GYIS NON PA'O, ,YID
'KHRUGS PAS RJES SU BZUNG BA ZHES BYA BA NI YID DRI MA CAN GYIS
SO, ,PHAN

BTAGS SO ZHES BYA BA NI BDE BA NYE BAR BSGRUB PA'O, ,SKYED DO
ZHES BYA BA NI 'PHEL BA THOB PAR BYAS PA'O, ,DRANGS SO ZHES BYA
BA NI RGUD PA'AM, GZHAN PA'I SDUG BSNGAL LAS SO, ,SMRAS PA NI
'GYUR BA DANG BCAS PA SMOD PA'O, ,SGRUB PA DMAN PA NI LOG PAR
SGRUB PA'O, ,DE LA GNAS

PA NI LOG PAR SGRUB PA LA GNAS PA STE, DE LTA BU'I LOG PAR SGRUB
PA RNAM PA SNA TSOGS LA GNAS PA DE DAG LA SBYIN PA'O, ,RGOD PA
ZHES BYA BA NI DBUGS MA PHYIN PA'O, ,BDAG NYID MA BSDAMS PA ZHES
BYA BA NI SDOM PA MA YIN PA LA GNAS PA'O, ,MA BRJOD PA ZHES BYA
BA NI SBYIN PA POS

@178B SO; ,'JIG RTEN PA DANG 'JIG RTEN LAS 'DAS PA'I 'DOD CHAGS
DANG BRAL BA'I RNAM PAR DAG PA ZHES BYA BA LA, 'JIG RTEN PA NI
'DOD CHAGS DANG BRAL BA'O, ,'JIG RTEN LAS 'DAS PA NI RNAM PAR DAG
PA STE, KHAMS GNYIS SAM, KHAMS GSUM LAS SO, ,RNAM PAR DAG PA ZHES
BYA

BA NI RNAM PA GNYIS LAS TE, MA DAG PA LAS SO, ,LHAG PAR GYUR PA
NI GTANG BAR 'OS PA'I CHOS SU BYAS PA'O, ,GRAGS PA DANG SGRA DANG
TSIGS SU BCAD PA LA BRTEN PA STE, MNGON SUM DU BSTOD PA NI GRAGS
PA'O, ,SGRA DANG TSIGS SU BCAD PA NI LKOG NAS BSNGAGS PA BRJOD PA
STE, 'KHOR LOS

SGYUR BA NYID LA BRTEN PA'AM, DBANG PHYUG LA BRTEN PA'O, ,BDUD
CES SMOS PA NI 'DOD PA'I KHAMS KYI DBANG PHYUG NYID DO, ,SA LA
BRTEN PA'I YUL GYI DBANG PHYUG NYID YIN PAS BRGYA BYIN ZHES SMOS
SO, ,GLING BZHI DBANG PHYUG YIN PA'I PHYIR 'KHOR LOS SGYUR BA
ZHES SMOS SO, ,DBANG

PHYUG NI DE DAG MA YIN PA'I SA PHUN SUM TSOGS PA'I BDAG PO'O,
,NYUNG NGU LAS KYANG SPABS CHER SBYIN PAR BYED CES BYA BA NI MYUR
BAR SBYIN PAR BYED CES BYA BA'I DON TO, ,LONGS SPYOD MANG PO RGYA
CHE ZHING RGYAS PA ZHES BYA BA NI RNAM PA MANG PO DANG, SHIN TU
YANG BA'AM, YUL MANG PO NA GNAS

PA'O; ,TSIM PAR BYA BA NI NANG YONGS SU GANG BAR BYED PA'O, ,'DOD
PA BZHIN DU YONGS SU BKANG BA NI YID LA BSAM PA YONGS SU RDZOGS
PAR RO, ,RNAM GRANGS ZHES BYA BA NI SBYIN PA DANG, DON RNAM PAR
GTONG BA DANG, YONGS SU GTONG BA DANG, DON 'GRUB PAR BYED PA ZHES
BYA BA LA

SOGS PA'O, ,MTSAN NYID CES BYA BA NI SBYIN PA'I NGO BO NYID NI
SBYIN PA'I NGO BO JI LTA BA BZHIN DU BSTAN PA'O, ,NGES PA'I TSIG
KYANG PHONGS PA SEL BAR BYED PAS NI SPYAN PA'O, ,RAB TU DBYE BA
NI, BZANG BA BYIN PAS STOBS DANG LDAN ZHES BYA BA LA SOGS PA STE,
CHOS KYI SBYIN PA DANG, ZANG

ZING GI SBYIN PA STE, ZANG ZING GI SBYIN PA NI NANG GI BDAG NYID
SBYIN PA DANG, PHYI ROL GYI DNGOS PO SBYIN PA STE, NANG GI BDAG
NYID SBYIN PA ZHES BYA BA LA SOGS PA'O, ,THAMS CAD SBYIN PA 'DI'I
BSDUS PA'I DON DANG GO RIMS BSHAD PAR BYA STE, DE LA THAMS CAD
SBYIN PA GANG ZHE NA ZHES BYA BA LAS

@179A *, ,BRTZAMS NAS JI LTAR NGAN SONG THAMS CAD LAS SHIN TU
'DAS PA THOB PA ZHES BYA BA'I BAR DU'O, ,DE LA ZANG ZING GI SBYIN
PA NI MDOR BSDU NA RNAM PA GSUM STE, YOD CING BDOG BZHIN DU ZHES
BYA BA LA SOGS PA STE, YOD CING BDOG BZHIN DU ZHES BYA BA DANG,
'DI

DANG GZHAN RGYAS PAR DBYE BAR BYA BA NAS BRTZAMS NAS YANG DAG PAR
SBYIN PA'I CHOS DAG YOD BZHIN DU ZHES BYA BA DANG, SHES RAB CAN
GYI SBYIN PA YIN PAR RIG PAR BYA ZHES BYA BA'I BAR DU'O, ,MED
CING MI BDOG CES BYA BA NI SBYIN PAR BYA BA'I CHOS MED CING MI
BDOG NA'O, ,BSAM PA DAG PA

ZHES BYA BA NAS BRTZAMS NAS TSE RABS THAMS CAD DU LONGS SPYOD ZAD
MI SHES PA THOB CES BYA BA DANG, DE BZHIN DU DES CHOS KYI SBYIN
PA NYE BAR SBYIN PAR BYED PA NA MU STEGS CAN GLAGS TSOL BA LA MI
SBYIN ZHES BYA BA NAS BRTZAMS NAS CHOS KYI SBYIN PA LAS BRTZAMS
NAS SHES RAB DANG LDAN

BA'I SBYIN PAR RIG PAR BYA'O ZHES BYA BA'I BAR DANG, SO SO YANG
DAG PAR RIG PA LA BRTEN PA DANG, THAMS CAD SBYIN PA'I CHOS DANG,
ZANG ZING DANG MI 'JIGS PA LAS BRTZAMS NAS RAB TU DBYE BA YANG CI
LTA BA BZHIN DU RAB TU SHES SO ZHES BYA BA'I BAR DU STE, LHAG
PA'I BSAM PA LA BRTEN PA ZHES

BYA BA NI GNOD PA BYED PA'I SEMS CAN LA ZHES BYA BA NAS BRTZAMS
NAS GROGS BSHES RNAMS KYI BAR LA BTANG SNYOMS KYI BSAM PA BYED
PA'O, ,SBYIN PA LA NYE BAR BRTEN PA NI SBYIN PA'I GEGS YOD NA
YANG NGO, ,SBYIN PA LA GEGS BYED PA'I GNYEN PO LAS KYANG BRTZAMS
NAS GNYEN PO'I

SHES PA THA MA 'DIS NI BSOD NAMS KYI 'BRAS BU YANG DAG PAR YONGS
SU 'DZIN PAR BYED DO ZHES BYA BA'I BAR DU'O, ,LHAG PA'I BSAM PAS
MOS PA'I SBYIN PA LA BRTEN PA ZHES BYA BA NI NANG GI BDAG NYID
DO, ,DBEN BAR SONG ZHES BYA BA 'DI LAS BRTZAMS NAS 'DI NI BYANG
CHUB SEMS DPA' SHES

RAB CHEN PO DANG LDAN PA SBYIN PA LA BRTEN PA ZHES BYA BA'I BAR
DU'O, ,DKA' BA'I SBYIN PA NI MDOR BSDU NA RGYU GSUM GYIS TE, DGA'
BA'I SBYIN PA NYID DANG, BDAG LA CHAGS PAS SAM, SBYIN PA'I RDZAS
LA MNGON PAR CHAGS PAS SAM, SNGAR SKYE BA GZHAN DU SBYIN PA LA
GOMS PAR MA BYAS PA'O, ,

@179B DE LA BYANG CHUB SEMS DPA' BDAG NYID LA GNOD PA BYAS TE
ZHES BYA BA NI SBYIN PAR BYA BA'I RDZAS CHUNG NGU LAS KYANG BGO
BSHA' BYAS NAS SBYIN PAR BYED PA STE, DE LTA BUR BDAG NYID GOMS
PAR BYED PA'O, ,SDUG BSNGAL DANG DU BLANGS NAS ZHES BYA BA NI GAL
TE SBYIN PAR BYA BA'I RDZAS CHUNG NA YANG THAMS CAD

SBYIN PAR BYED PA STE, DE LTAR BDAG NYID KYIS SDUG BSNGAL DANG DU
BLANGS PAR GYUR PA'O, ,SDUG PA'I DNGOS PO ZHES BYA BA LA, RGYU
GSUM GYIS SBYIN PAR BYA BA'I DNGOS PO SEMS CAN DU GRAGS PA SDUG
PAR GYUR PA YIN TE, SKYE BA GZHAN DU BRTZE BAR BYAS PA'AM, MTHONG
BA'I CHOS LA YUN RING DU YANG

DAG PAR 'DRIS PA'AM, DE DAG MED NA YANG SHAS CHER PHAN PA BYAS PA
NYID DO, ,SEMS CAN MA YIN PA'I DNGOS PO'I MCHOG YIN PA'I PHYIR
'DZIN PA DAM PO 'BYUNG BAR 'GYUR BA'O, ,JI LTAR NA MCHOG YIN ZHE
NA, SMRAS PA, SKYON MED PA'I PHYIR DANG, RAB MCHOG NYID KYI PHYIR
TE, DNGOS PO RNAM PA

DE GNYI GA LA MNGON PAR ZHEN PA BSAL NAS SBYIN PAR BYED DO,
,CHAGS CHEN POS BSGRUBS PA ZHES BYA BA NI SNGON SBYIN PA LA GOMS
PAR MA BYAS PAS TSEGS CHEN POS BSGRUBS PA'I PHYIR RO, ,THAMS CAD
KYI SGO NAS SBYIN PA'I BSDUS PA'I DON NI RNAM PA BZHI STE, SBYIN
PA GANG YIN PA DANG, GANG

LA SBYIN PA DANG, GANG DU GANG GIS SBYIN PAR BYED PA STE RANG GI
'AM GZHAN GYI LA GSOL BA BTAB NAS BSKUL BA'O, ,DE LA RANG GI LA
JI LTAR ZHE NA, GANG GIS JI LTAR GZHAN GYI BSKUL BA MED PAR CHOS
DANG MTHUN PAR RNYED PA'O, ,PHA DANG MA ZHES BYA BA LA SOGS PA NI
'BREL PA DANG, PHAN PA BYED

PAR 'DOD PA DE DAG LA'O, ,SKYES BU DAM PA'I SBYIN PA RNAM PA
LNGA'I BSDUS PA'I DON NI GTONG BA NYID PHUN SUM TSOGS PA DANG,
SGRUB PA PO PHUN SUM TSOGS PA DANG, SBYIN PA'I RDZAS PHUN SUM
TSOGS PAR GSUNGS TE, DAD PA ZHES BYA BA NI ZANG ZING MED PA'I
SEMS NYID DE, GTONG BA NYID PHUN

SUM TSOGS PA'O, ,YONGS SU GTONG BA PO NI RGYU PHUN SUM TSOGS PAR
'GYUR TE, 'DI LTAR YONGS SU GTONG BA NI LEN PA PO LA BKUR STI
BYAS NAS 'DI LTAR YID KYIS DGA' BA SKYES PAR BYED PA'O, ,RANG GI
LAG PA ZHES BYA BA NI DE LTA BUR YONGS SU BTANG BA NI BDAG MI
KHENGS PAR SBYIN PA'O, ,

@180A *, ,DUS SU YONGS SU GTONG BA NI 'DOD PA'I DNGOS POS YONGS
SU 'DZIN PA'O, ,GZHAN LA MI GNOD PAR ZHES BYA BA 'DIS NI LHAG
PA'I RDZAS PHUN SUM TSOGS PA BSTAN TE, LUNG LAS DAG PAR BSTAN PA
DAG GO, ,RNAM PA THAMS CAD KYI SBYIN PA'I BSDUS PA'I DON NI MI
BRTEN

PAR SBYIN PA LA SOGS PAS NI MDO'I DUM BU'I DON BSHAD PA YIN TE,
GROL BAR GTONG BA DANG, RAB TU LAG BRKYANG BA DANG, LHAG PAR
MTHONG BA LA DGA' BA DANG, LHAG PAR MCHOD SBYIN LA DGA' BA DANG,
GTONG BA PHUN SUM TSOGS PA DANG, BGO BSHA' BYED PA LA DGA' BA
ZHES BYA BA STE, MI

BRTEN PAR SBYIN PA LA SOGS PA RNAM PAR SMIN PA LA MI RE BA RNAMS
DANG GO RIMS BZHIN DU SBYAR BAR SHES PAR BYA'O, ,GTONG BA PHUN
SUM TSOGS PA ZHES BYA BA NI SNOD LA SBYIN PA'O, ,BGO BSHA' BYED
PA ZHES BYA BA NI SNOD MA YIN PA LA SBYIN PA STE, 'DI DAG GIS NI
RNAM PA GANG GIS SBYIN PA

PHUN SUM TSOGS PA YIN PA'I SBYIN BDAG GI YON TAN RNAMS BSTAN PA
YIN NO, ,DA NI RNAM PA THAMS CAD KYI SBYIN PA PHUN SUM TSOGS PAR
'GYUR BA'I DBANG DU BYAS PA NI KUN LA SBYIN PA LA SOGS PA SBYIN
PA BZHI NI THAMS CAD SBYIN PA NYID KYI BYE BRAG GO, ,PHONGS SHING
'DOD PA LA SBYIN PA

ZHES BYA BA LA, DON GYIS PHONGS PA NI PHONGS PA'O, ,GANG LA DON
GYIS PHONGS PA YOD PA DE NI PHONGS SHING 'DOD PA STE, PHONGS
SHING 'DOD PA NYID NI PHONGS SHING 'DOD PA'O, ,DE LA SBYIN PA NI
PHONGS SHING 'DOD PA LA SBYIN PA'O, ,GANG GIS PHONGS SHING 'DOD
CE NA, ZAS LA SOGS PAS TE, RNAM

PA BRGYAD KYIS PHONGS SHING 'DOD PA LA SBYIN PA NI MDOR BSDUS
PA'I DON BSTAN PA YIN NO, ,LUS SKYES PA RNAMS NI 'DI DAG NYID
'DOD PA YIN GYI, 'JIG RTEN PA RNAMS DE LAS GZHAN PA NI MI 'DOD
PAS LUS LA LTOS NAS RNAM PA LNGA STE, LHAN CIG SKYES PA'I SDUG
BSNGAL BZLOG PAR

'DOD PA DANG, LUS LA PHAN PA 'DU BYED PA'I YO BYAD 'DOD PA DANG,
SPYOD LAM GYI SDUG BSNGAL MI 'BYUNG BAR 'DOD PA DANG, LUS LA PHAN
PA BYED PA'I YO BYAD 'DOD PA DANG, LUS LA GNOD PA SKYOB PAR BYED
PA 'DOD PA ZHES BYA BA STE, DE LA LHAN CIG SKYES PA'I SDUG BSNGAL
ZLOG PAR

@180B BYED PA LA PHAN PA 'DOD PA DE DAG ZAS DANG SKOM GYIS PHONGS
SHING 'DOD PAR GYUR PA LA ZAS DANG SKOM LA SOGS PA SBYIN PAR BYED
DO, ,LUS KYIS 'GRO BA'I SDUG BSNGAL BSAL BAR 'DOD PA'I DON DU
BZHON PA SBYIN PA SBYIN PAR BYED DO, ,LUS LA PHAN PA BYED PA'I YO
BYAD KYANG RNAM PA BZHI STE, GSANG BA'I

GNAS DGAB PA'I YO BYAD DANG, RGYUN DU BYA BA'I YO BYAD DANG, ZAS
LA NYE BAR SPYAD PA LA SOGS PA SNA TSOGS KYI SNOD SPYAD DANG, MAL
STAN LA SOGS PA YO BYAD RNAM PA SNA TSOGS DANG, DRI DANG PHRENG
BA DANG BSKU BA DANG BYUG PA'I YO BYAD CES BYA BA'O, ,DE 'DOD PA
RNAMS DE DAG MA THOB PAS

NYON MONGS PAR GYUR PA DE RNAMS LA YO BYAD DE DAG SBYIN PAR BYED
DE, GRANG BA DANG, DRO BA DANG, RLUNG DANG, TSA BA DANG, CHAR
'BAB PA'I SDUG BSNGAL YONGS SU SPANG BAR 'DOD PA DANG, MIG GIS
MTHONG BAR 'DOD PA SDUG BSNGAL GYI GNOD PA MI MNYAM PA DAG NYE
BAR BSAL BAR 'DOD PA DE DAG

LA RTEN DANG SNANG BA DAG SBYIN PAR BYED DO, ,GANG DAG MIG GIS
MTHONG BAR BYAS NAS GNOD PA YONGS SU SPANG BAR 'DOD PA RNAMS
SNANG BA MED PAS GNOD PAR GYUR PA DAG LA SNANG BA SBYIN PAR BYED
DE, THOS PA LA SOGS PAS GZHAN GYIS MTHON DMAN LA SOGS PA SPONG BA
LA JI LTAR MIG

GI RNAM PAR SHES PA LA SNANG BAS BYED PA LTAR, RNAM PAR SHES PA
DE DAG 'BYUNG BA LA LHAN CIG BYED PA'I RGYU GZHAN NI MED DO, ,DE
LTA BAS NA SNANG BA ZHES SMOS PAS NI MTHON DMAN LA SOGS PA'I GNOD
PAS LUS LA GNOD PA SPONG BA YIN NO, ,KUN DU 'DZIN PA YONGS SU
BTANG ZHES BYA BA NI,

SEMS KYIS 'DZIN PA GANG GIS SEMS KUN DU BZUNG BAR GYUR PA STE, DE
LTAR BYAS NAS SEMS KYI KUN DU 'DZIN PA ZHES BYA'O, ,SER SNA DANG
GSOG 'JOG GI DRI MA BSAL NAS BZANG PO DANG GTZANG MA DANG, RUNG
BA ZHES BYA BA 'DI DAG GI BSDUS PA'I DON NI GANG SBYIN PA DANG,
JI LTAR SBYIN

PA'O; ,GANG SBYIN ZHE NA, BZANG PO DANG, GTZANG MA DANG, RUNG
BA'O, ,JI LTAR ZHE NA, BZANG POS LUS TSEM PAR BYED CING, GTZANG
BA DANG, RUNG BAS SEMS 'DZIN PAR BYED DO, SER SNA'I DRI MA BSAL
BAS NI SBYIN BDAG GIS 'DI DANG GZHAN DU RNAM PAR SMIN PA LA LONGS
SPYOD CHEN PO 'THOB

@181A *, ,BO; ,GSOG 'JOG GI DRI MA BSAL BAS NI 'DI DANG GZHAN DU
LONGS SPYOD RNAMS LA 'DZIN PA MED PAR GYUR TE, RGYU MTHUN PA'I
'BRAS BU'O, ,DE LA ZANG ZING DANG MI 'JIGS PA'I SBYIN PA RAB TU
DBYE BA DANG BCAS PA ZHES BYA BA LA, ZANG ZING GI SBYIN PA NYID
NI 'DIR DBYE BA

DANG BSLAB PA YIN GYI, MI 'JIGS PA'I SBYIN PA LA NI 'DIR DBYE BA
MED DO, ,MI SKYO BAR SBYIN PA SBYIN ZHES BYA BA LA, 'DI'I RGYU
LAS BRTZAMS TE, BYANG CHUB SEMS DPA' JI LTAR SBYIN PA LAS BRTZAMS
TE RKYEN DU BYED PA DE LTAR SLONG BA POS ZHES BYA BA LA SOGS PAS
SHES PAR BYA'O, ,MCHOG TU

'DZIN PA ZHES BYA BA NI LTA BA RNAM PA GSUM STE, SBYIN PA 'DI'I
'BRAS BU MED DO ZHES BYA BA'I LOG PAR LTA BA MCHOG TU 'DZIN PA'I
LTA BA STE, 'TSE BA'I SBYIN PAS CHOS SU 'GYUR RO ZHES BYA BA'AM,
TSUL KHRIMS MCHOG TU 'DZIN PA'I LTA BA STE, SBYIN PA SHIN TU
RDZOGS PA TZAM GYIS 'JIG RTEN PA DANG

'JIG RTEN LAS 'DAS PA'I RNAM PAR DAG PAR 'GYUR RO ZHES BYA BA'O,
,GANG GI PHYIR SHIN TU BSAGS SHING PHYIS DUS GCIG TU SBYIN PAR MI
BYED PA SKYON CI YOD CE NA, DE RAB TU BSTAN PA'I PHYIR BYANG CHUB
SEMS DPA' NI SBYIN PAR BYA BA'I CHOS DAG YOD BZHIN DU ZHES BYA BA
NAS BRTZAMS PA STE,

SOGS PAR BYED PA'I NYES PA LAS BRTZAMS NAS SBYIN PAR BYA BA'I
CHOS DAG YOD BZHIN DU ZHES BRJOD PAR BYA'O, ,SOGS PAR BYED PAS
SLONG MO PA PHYIR BZLOG PA'I RGYU NI RNAM PA GNYIS YIN TE, SBYIN
PAR BYA BA'I CHOS MED PA'AM SLONG MO PA YANG DAG PAR SLONG BAR
BYED PA MA YIN PA'O, ,DE GNYI

G-YANG MED PA BZHIN DU PHYIR ZLOG PAR BYED PA LA SKYON GNYIS STON
PAR BYED PA NYID DO, ,SBYIN PAR BYA BA'I CHOS YOD BZHIN DU SBYIN
PAR MI SPRO BAS SLONG BA PHYIR ZLOG PA DANG, YANG DAG PAR SLONG
BAR BYED PA NYE BAR LHAGS PAR GYUR KYANG YANG DAG PAR SLONG BAR
BYED PA DE DAG LA PHYIR ZLOG PAR BYED PA NI

RIGS PA MA MTHONG NGO, ,BYANG CHUB SEMS DPAS SBYIN PAR BYA BA'I
DNGOS PO YOD BZHIN DU SLONG MO PA NYE BAR LHAGS PA SPONG BAR BZOD
PA MA YIN TE PHYIR SPONG BAR BYED PA NI RIGS PA MA YIN PAR MTHONG
BA'I PHYIR RO, ,YANG DE CI LTAR SOGS PAR 'GYUR, SLONG BA PHYIR
BZLOG PA MA BYAS PA LA NI SOGS PA MED

@181B PA'I PHYIR TE, PHYIS DUS GCIG TU SBYIN PAR BYED PA LA YON
TAN MA MTHONG BAS SOGS PA'I SBYIN PA LAS BSOD NAMS 'DU BA'I SGO
LHAG PAR MA MTHONG ZHES BYA BA NAS BRTZAMS TE, BSOD NAMS KHYAD
PAR YOD PA YONGS SU 'DZIN PAR 'GYUR ZHES BYA BA LA SOGS PAS STON
TO, ,SBYIN PAR BYA BA'I DNGOS PO YANG

MTSUNGS TE ZHES BYA BA LA SOGS PAS NI SBYIN PAR BYA BA'I RDZAS
YOD KYANG MTSUNGS LA, SLONG BA PO YANG MTSUNGS PA RNAMS LA KHYAD
PAR YOD PAR MTHONG BAS BSAGS SHING SBYIN PAR MI BYA'O, ,BYANG
CHUB SEMS DPA' NI SLONG BA PO LA ZHES BYA BA LA SOGS PA LA, DMA'
BA'I SEMS KYIS ZHES BYA BA LA SOGS

PAS NI BDAG NYID KYI NGA RGYAL BCAG PA STON TO, ,MI BRTEN PA'I
SBYIN PA'I BSDUS PA'I DON NI TSE 'DI'I GRAGS PA LA MI BRTEN PA
STE, DE NI RTOG PA TZAM GYIS BDAG NYID SMAD PA YIN PA'I PHYIR RO,
,ZHUM PA MED PA DUS GSUM DU SPROS PA DANG BCAS PA'O, ,NGAN PA MA
YIN PA'I SBYIN PA NI BDAG LA YOD PA'I

MCHOG STER BA'O, ,RGYAB KYIS PHYOGS PA MED PA'I SBYIN PA NI MDZA'
BO DANG DGRA LA BYE BRAG MED PAR SBYIN PA GTONG BAR BYED PA STE,
SNYING RJE DANG LDAN PA'I PHYIR RO, ,LAM LA MI LTA BA'I SBYIN PA
GANG ZHE NA, PHA ROL GYIS SLAR BDAG LA LAN BYAS SU MI RE BA STE,
CI'I PHYIR ZHE NA, SNYING BRTZE BA DANG

LDAN PA'I PHYIR RO, ,PHAN 'DOGS SU RE BA MED CES BYA BA NI PHAN
GDAGS PA NYID KYI RGYU MTHONG BA STE, BDE BA 'DOD PA SRED PA'I
MES BSREGS PAR GYUR PA RNAMS MTHU MED PA MTHONG BA'I PHYIR RO,
,BDE BA'I RGYU 'DOD PAS 'JUG PA RNAMS LA YANG PHAN PA DANG,
SNYING BRTZE BA'I SEMS KYIS

DE'I CHED DU BSTAN PAR BYA BA'I PHYIR GSUNGS PA NI, SKYE BO RANG
BZHIN GYIS SDUG BSNGAL BA DAG MTHONG BA'I PHYIR ZHES BYA BA'O,
,PHYI MA LA LONGS SPYOD PHUN SUM TSOGS PA'AM, RNAM PAR SMIN PA
LA RE BA MED CES BYA BA 'DI LA, DE'I RGYU BSTAN PAR BYA BA'I
PHYIR, 'DU BYED THAMS CAD NI SNYING PO

MED PAR LTA ZHES BYA BA'O, ,CI'I PHYIR LUS PHUN SUM TSOGS PAR
'GYUR BA SBYIN PA'I 'BRAS BU RNAM PAR SMIN PA LA RE BA MED CES
BYA BA DE'I RGYU STON PAR BYED PA NI, BYANG CHUB MCHOG LA PHAN
YON DU LTA BA'I PHYIR RO ZHES BYA BA'O, ,YANG NA NYES PA GNYI GA
YANG MTHONG BA'I PHYIR TE, 'DU BYED THAMS

@182A *, ,CAD SNYING PO MED PAR LTA BA DANG, DE'I GNYEN PO NYID
LA PHAN YON DU LTA BA NYID KYI PHYIR RO, ,SBYIN PA RIM PAR PHYE
BA STE DGU PA RDZOGS SO,, ,,TSUL KHRIMS RIM PAR PHYE BA NI GONG
DU PHYUNG BA YIN, SLOB DPON YON TAN 'OD KYIS MDZAD PA BYANG CHUB
SEMS DPA'I SA'I 'GREL BA LAS

JI SNYED 'GYUR BA RDZOGS SO,, ,,RGYA GAR GYI MKHAN PO D'I PAm KA
RA SHR'I DZNY'A NA DANG, LO TZ'A BA DGE SLONG TSUL KHRIMS RGYAL
BAS BSGYUR CING ZHUS TE GTAN LA PHAB PA,,