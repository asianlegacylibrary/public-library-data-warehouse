@257A #, ,RGYA GAR SKAD DU, SHR'I SARBA BUDDHA SA MA YO GI
MAndALA S'A DHA NA KRA MA N'A MA, BOD SKAD DU, DPAL SANGS RGYAS
THAMS CAD DANG

MNYAM PAR SBYOR BA'I DKYIL 'KHOR SGRUB PA'I RIM PA ZHES BYA BA,
DPAL RDO RJE SEMS DPA' LA PHYAG 'TSAL LO, ,MA 'GAGS RNAM 'PHRUL
YE SHES CHEN PO'I 'OD, ,ZAB CING RGYA CHE GSUNG DBYANGS SNA TSOGS
SGROGS, ,YON TAN RGYAN GYIS CHOS 'PHRUL MDZAD MTHAR PHYIN, ,RIGS
DRUG LHA MO'I TSOGS

BCAS RGYAL GYUR CIG ,THEG CHEN GSANG BA'I LAM MCHOG GSAL MDZAD
PA'I, ,SANGS RGYAS GNYIS PAS NGES PA'I DGONGS MDZAD 'GRO LA,
,'KHOR 'DAS MA SPANGS LAS GROL RGYAL CHEN PO, ,RIM BZHIN BRGYUD
PA'I DAM PA RNAMS LA 'DUD, ,RGYUD MCHOG SANGS RGYAS KUN GYI GSANG
MDZOD

LAS; DKYIL 'KHOR CHEN PO'I LAS KYI RIM PA DAG ,LEGS BSDUS RNAM
'GREL SOGS KYIS GSAL BYAS KYANG, ,PHYAG RGYA CHEN PO'I SGRUB
THABS GSAL MA BSTAN, ,DAM PAS MA 'ONGS RNAMS LA BRTZER DGONGS
PHYIR, ,SGRUB PA CHEN PO'I YAN LAG MDOR BSDUS TE, ,RGYA MTSO RGYA

CHEN BDUD RTZI THIGS PA'I TSUL, ,YANG DAG SGRUB DON YAN LAG
PHYOGS GCIG BSHAD, ,DAM PA'I GSUNG DANG RGYUD LA MI BSTEN CING,
,DGOS 'BREL YAN LAG 'THAD PA'I SGRUB MED PAR, ,RANG DGAR SMYOS
TSIG KHVA BZHIN SMRA BYED PA, ,GSANG DON SMOS PHYIR LOG 'DREN
GTZO BOR GRAGS, ,

DGONGS PA'I RIM PAS SGRUB DON MA BSHAD KYANG, ,TSOGS PAS LAS
RGYAS MYUR BA'I CHO GA YIS, ,BRTEN PA'I STOBS KYIS DUS MTSUNGS
GROL BYED PA, ,KHYAD PAR THABS KYI DKYIL 'KHOR GSAL BSTAN BSHAD,
,RGYAL BA RNAMS KYIS DGONGS MDZAD JI BZHIN PA'I, ,YANG DAG SGRUB
PA'I

@257B BSNYEN SGRUB CHO GA LAS, ,DANG PO RTEN GYI MTSAN NYID LDAN
PA YIS, ,SGRUB PA CHEN PO'I LAS LA 'JUG PAR BYA, ,DE DAG JI BZHIN
LEGS PAR SPYOD PA'I MTHUS, ,TSE 'DI LAS DANG DNGOS GRUB PHUN
TSOGS GNAS, ,RIG 'DZIN GNAS THOB SANGS RGYAS SAR 'GRO ZHING, ,ZAG
MED YON TAN

PHRIN LAS GO BAR STON, ,GANG ZHIG RGYAL BA RNAMS KYI RJES SU 'JUG
PA DAG GIS NI NGES PA'I DON DU BSHAD PA'I THEG PA DAG KYANG PHYAG
RGYA BZHI DANG TSAD MAS BSGRUBS TE BLA MA BRGYUD PA LA BRTEN PAR
BYA'O, ,DE LA DANG PO RTEN GYI MTSAN NYID NI, ,ZHI ZHING DES LA
GSONG POR SMRA BA DANG, ,SGYU SOGS MED PAS

GZHAN DON BRTZON PA DANG, ,NGA RGYAL KHRO GTUM DANG BRAL ZHING,
,'GRO BA KUN GYI YID 'ONG BAS, ,DAM PA'I BSHES GNYEN LA BRTEN TE
SKYABS SU 'GRO BA DANG, BYANG CHUB MCHOG TU SEMS BSKYED PA DANG,
SDOM PA BLANG PA DAG BYA'O, ,DE NAS THEG PA CHEN PO LA MOS PA'I
THUGS KYIS DAD PA DANG, ,BRTZON

'GRUS DANG, YANG DAG PA'I LTA BAS SHES RAB GSUM BSKYED CING SNOD
KYI DRI MA DAG BSAL BAR BYAS NAS RDO RJE THEG PA LA MOS PAS DE
NYID KYI BLA MA DAM PA LA BRTEN TE DKYIL 'KHOR DU 'JUG PA DANG,
DBANG BZHI RIM PA BZHIN DU THOB PAR BYA BA DANG, ,DE DAG GI DAM
TSIG JI SKAD BSTAN PA BZHIN DU GNAS PAS 'GRO

BA THAMS CAD BSGRAL ZHING BYANG CHUB KYI LAM LA DGOD PAR BYA BA'I
PHYIR RDO RJE THEG PA LAS BSHAD PA'I DON BZHIN DU BDAG BSGRAL BAR
BYA STE, DAD PA LA SKYO DUB MED PA DANG, BRTZON 'GRUS LA THANG
LHOD MED PA DANG, LTA BA LA DBYE GSAL MED PA DANG, SPYOD PA LA
'GRON THEB MED PAS DE BZHIN GSHEGS PA'I

SPYAN SNGAR DAM BCAS TE, BSGRUB PA RIM PA'I GDAMS NGAG MNOS SHING
LTA BA'I MTSAN NYID DANG, ,SGOM PA'I MTSAN NYID DANG, SPYOD PA'I
MTSAN NYID DANG, SGRUB PA'I MTSAN NYID DAG THE TSOM MED PAR NYAMS
SU BLANG NGO, ,DES BDAG DANG GZHAN DAG RJES SU GZUNG BA'I PHYIR
GZUGS BRNYAN GYI DKYIL

'KHOR BYA BA'I CHO GA DANG, DKYIL 'KHOR JI LTA BA BZHIN SHES
SHING BSGOM PA'I TING NGE 'DZIN DANG, PHYAG RGYA RNAM PA BZHI
SHAS PAS RGYAS GDAB PA DANG, SNGAGS RNAM PA BZHIS DKYIL 'KHOR
SGRUB PA DANG, YE SHES KYI LHA LA SOGS PA RNAMS DGUG PA DANG,
MCHOD PA GSUM GYI RIM PA SHES PAS LHA

@258A *, ,DANG SLOB DPON MNYES PAR BYA BA DANG, LAS SNA TSOGS KYI
BYA BA LA SBYOR BA'I CHO GA DANG, BDAG DANG GZHAN LA SOGS BA MA
LUS PA RNAMS GANG 'DOD PA DAG BSRUNG BA'I CHO GA DANG, SLAR BSDU
BA'I CHO GA DANG, GSHEGS SU GSOL BA'I CHO GA RNAMS LA MKHAS SHING
BYANG BAR BYAS NAS

BDUD RTZI LNGA'I RIL BU BCA' ZHING BSGRUB PAR BYA'O, ,DE YANG RDO
RJE RGYAL PO DANG, RGYAL THEB KYI MA ZIN PAR GYUR NAS, GNAS SHAR
DANG BYANG DU GZHOL ZHING PHYOGS GZHAN MTHO BAR GYUR PA NAGS TSAL
PHUN SUM TSOGS PAR 'KHOR DANG, YUM DANG, YO BYAD DANG RGYAN CHAS
DAG PHUN SUM TSOGS PA'I

SGO NAS LAS LA SBYAR RO, ,DE LA GNAS NI RNAL 'BYOR PA DAG SHIN TU
NYAMS DGA' BAR GYUR PA'I SA GZHI PADMA 'DRA BA LAS DBUS MTHO
ZHING NAM MKHA' 'KHOR LO RTZIBS BRGYAD PA LTAR MNGON PA, SHAR
DANG BYANG DU GZHOL ZHING PHYOGS GZHAN MTHO BAR GYUR PA NAGS TSAL
BZANG PO ME TOG DANG 'BRAS BU'I

TSOGS KYIS BRGYAN CING, CHU RGYUN GSAL BAS MTHA' BZHI RGYAS PA'I
RI'AM, LJONGS SAM THANG LA SOGS PA RIN PO CHE DANG SMAN 'BRAS
KYIS BRGYAN PA NI SHIN TU BKRA SHIS PAR 'GYUR RO, ,DE LAS GZHAN
PA'I LAS PHRA MO DAG SGRUB PA LA NI RIGS SO SO'I GNAS DANG MTHUN
PAR BYA'O, ,DER SHIS PA DANG

MI SHIS PA'I LTAS BRTAG PA'I PHYIR SA PUS NUB TZAM DU BRKOS LA
SLAR SA DES DGONG BA'AM DRI CHU BZANG PO DANG SBYAR BAS BKANG
STE, MNYAM PAR GZHAG PAS RDO RJE DRIL BU GZUNG ZHING RANG GI
SNGAGS BRJOD NAS MI DRAG PAR GOM PA BRGYA'I GNAS NAS LOG STE BLTA
BAR BYA'O, ,DE LAS MA LEGS PA'I MTSAN MA

MTHONG BA DAG LA NI G-YAS G-YON GYI GNAS SU SPO BAR BYA ZHING,
PRA SE NA LA SOG PAS BRTAG GO, ,DE NAS BSOD NAMS KYI TSOGS KYIS
SNOD DAG PAR BYA BA'I PHYIR, SKU'I RTEN GZUGS PA DANG GSUNG GI
SGRA BSGRAGS PA DANG, MCHOD SBYIN CHEN PO RGYA CHER GTANG ZHING,
GTOR MA'I TSOGS KYIS MGRON

RNAMS TSIM PAR BYA'O, ,DE NAS YANG RNAM PAR SHES PA'I PHYAG
RGYA'AM, YE SHES KYI PHYAG RGYAS KYANG BRTAGS NAS SHIN TU DGE BAR
GYUR BA DER SA BSLANG BAR BYA'O, ,GAL TE MTSAN MA NGAN PA LTA BU
ZHIG NA NI ZHI BA DANG DRAG POS GDUL BAR BYA ZHING DE DAG GI
SBYIN SREG LA SOGS PAS 'GRUB PAR 'GYUR RO, ,

@258B YUL GYI BDAG PO RGYAL PO LA SOGS PA DAG LA NI BSLANG BA'AM,
RIN GYIS NYO BA DANG, MI SNANG BA LA NI RANG GI LHA'I SBYOR BAS
GTOR MA BTANG STE, MGRON RNAMS TSIM NAS LAS LA BSGO ZHING DE LAS
KHYAD PAR DU SA'I LHA MO DANG, SA BDAG TA PA LA'I 'KHOR RNAMS LA
BSLANGS NAS DE DAG MNYES PAR BYA'O,,

DE NAS SA GZHI DE DAG TU DRI CHAB BYIN GYIS BRLABS PA SNGAGS KYIS
GTOR ZHING, TING NGE 'DZIN GSAL BA'I 'PHRO 'DUS BDUD RTZI DANG,
YI GE GSUM GYIS SPYANG PA BYAS NAS DKYIL 'KHOR JI TZAM 'DOD PA'I
RGYAR SA GZHI BRKOS TE, DNGOS GRUB RAB 'BRING GI DON DU, ,KHRU DO
DANG, KHRU GANG DANG, SOR

BZHI'I TSAD TZAM DU BRKOS PA'I TSAD 'PHANG DU BRTZIG PAR BYA'O,
,DE'I DUS SU RUS PA DANG, GSEG MA DANG, GYO MO DANG, SOL BA DANG,
SA RO RNAMS BSAL TE DRI ZHIM PA'I CHU DANG, SA MNYEN 'JAM PA
SBYIN PO DANG BSRES NAS BRTZIGS TE, SMAN DANG, RIN PO CHE DANG,
DRI RNAMS SNYING PO RU GZHUG GO, ,

YANG CHOS NYID RNAM PAR DAG PA'I DON BSAM ZHING, AOm SVA BH'A WA
SHUDDHA:SARBA DHARM'A:SVA BH'A BA SHUDHONYAHAm ZHES BRJOD DE,
DRI'I CHUS BYUG PAR BYA'O, ,DE NAS MCHOD GTOR SNA TSOGS NYE BAR
SPYANG ZHING, ,RIGS KYI RGYAN DANG LDAN PA LNGAS RANG NYID RGYAN
GYIS BRGYAN TE, SA GZHI BYIN GYIS BRLAB PA'I DON DU,

BH'Um GA GAN KHAm A'A:H'Um, ZHES BRJOD CING NAM MKHA' STONG PA'I
RANG BZHIN LAS 'BYUNG BA BZHI'I DKYIL 'KHOR RI RAB DANG BCAS PA
BRTAN PAR GNAS SHING, RDO RJE'I SA GZHI DANG, RA BA DANG, GUR LA
ME 'OD DANG BCAS PAR BSAM MO, ,DE NAS SGRUB PA PO DKYIL 'KHOR GYI
DBUS SU

GNAS PA LA PHYOGS BZHI, DE'I SNGAGS DANG PHYAG RGYA NI, SNA TSOGS
RDO RJE BCINGS PA SA LA BZHAG STE, AOm ME DE NI BADZRI BHYA BA
BADZRA BANDHA H'Um ZHES PA'O, ,DE NAS BDAG NYID KYI MDUN DU SA'I
LHA MO SKU MDOG SER MO BUM PA 'DZIN PA BKA' NYAN PA'I TSUL DU
GNAS PA LAS ZHAL BSIL DANG MCHOD

YON PHUL ZHING GSOL BA GDAB PAR BYA'O, ,SKYOB PA SANGS RGYAS
THAMS CAD KYI, ,SPYOD PA'I CHUL DANG KHYAD PAR GYI, ,SA DANG PHA
ROL PHYIN PA DANG, ,LHA MO KHYOD NI DBANG DU GYUR, ,SKYOB PA
SH'AKYA SENG GE YIS, ,JI LTAR BDUD KYI SDE BCOM PA, ,DE BZHIN
BDAG GIS BDUD LAS NI, ,RGYAL

@259A *, ,BAR BYA PHYIR DKYIL 'KHOR BRI, ,ZHES LAN GSUM GSOL BA
BTAB NAS, ,JI SRID LAS MA GRUB PA'I BAR DU BZHUGS SU GSOL BA
DANG, LHA MO DGYES NAS MDANGS PHYUNG STE SLAR SMRAS PA, KHYED
RNAMS DKYIL 'KHOR CHEN PO BSGRUB PAR GYIS SHIG CES BRJOD

BAR BSAM MO, ,DE NAS SGRUB PA PO DKYIL 'KHOR GYI DBUS SU GNAS PA
LA PHYOGS BZHI'I RNAL 'BYOR BA RGYAN GYIS BRGYAN ZHING, LHA MO
BZHI'I NGA RGYAL DANG BCAS PAS GSOL BA GDAB PAR BYA STE, AOm
BYAMS CHEN NAM MKHA'I RIGS SBYOR BA, RDO RJE 'DZIN RGYAL 'JIGS
PA'I SKYOBS, ,RNAM 'BYED

GSAL BA'I CHOS MCHOG CAN, ,YANG DAG YE SHES SPYOD PA GROL, ,AA LA
LA LA LA HO, ,AOm SNYING RJE'I GNAS MCHOG DAG PA'I DNGOS, ,MNYAM
NYID CHOS KUN 'BYUNG BA YI, ,YON TAN RIN CHEN MDZOD STON PA'I,
,RNAM 'PHRUL CHOS LAS RAB TU GROL, ,AA LA LA LA LA HO, ,AOm DGA'

BA'I PADMO MTSAN LDAN PA, ,KUN RTOG DNGOS GSAL CHAGS PA MED, ,RDO
RJE GSANG GSUM GNAS GDON PA'I, ,BRJOD 'BYUNG TSIG LAS 'DAS PA'O,
,AA LA LA LA LA HO, ,AOm BTANG SNYOMS GNAS NGAN DRA BA SEL,
,PHRIN LAS BDAG PO STOBS RDZOGS PA, ,BYA BA'I YE SHES MTHAR

MDZAD CING, ,SPRUL PA'I DKYIL 'KHOR BSTAN DU GSOL, ,AA LA LA LA
LA HO, ,AOm SANGS RGYAS THAMS CAD MNYAM SBYOR BA'I, ,MKHA' 'GRO
SGYU MA'I DKYIL 'KHOR GTZO, ,SDIG PA THAMS CAD LAS GROL ZHING,
,BSOD NAMS DNGOS GRUB KUN 'BYUNG BA'I, ,RGYAL BA KUN GYI 'BYUNG

GNAS MCHOG ,MTHONG DGA' MTHONG BAS GROL BYED PA, ,LAM MCHOG GSANG
BA CHEN PO'I TSOGS, ,BDAG NYID CHEN POS BSTAN DU GSOL, ,AA LA LA
LA LA HO, ,ZHES BRJOD PAR BYA'O, ,DE NAS BDAG NYID RDO RJE SEMS
DPA'I TING NGE 'DZIN LAS KHRO BO RTA MCHOG ROL PA'I SKUR

BSGOM ZHING PHYOGS BCUR BSGYINGS PA'I TSUL GYIS GNAS TE, MIG
G-YAS PAR MA LAS BYUNG BA'I NYI MA'I MES THAMS CAD BSREG PA DANG,
MIG G-YON PAR AA LAS BYUNG BA'I ZLA BA'I CHUS DAG PA DANG, SNA'I
RTZE MOR YAm LAS BYUNG BA'I RLUNG GIS THAMS CAD 'THOR ZHING PHYAG
GIS

@259B MTSON CHA KHROL NAS SPRO BA MDZAD DO, ,AOm SUMBHA NI SUMBHA
H'Um, H'Um LHA KLU GNOD SBYIN 'BYUNG PO DANG, ,DRI ZA SRIN PO SHA
ZA'I TSOGS, ,GSHIN RJE MA MO MKHA' 'GRO GDUG ,GNOD BYED DRAG PO
MA LUS RNAMS, ,GANG DAG SA GZHI 'DIR GNAS PA, ,SRUNG BYED PA YI
BDAG PO'I

BKA'; ,THOS PA TZAM GYIS MYUR DU DENGS, ,NGA YI BKA' LAS 'DA' MA
BYED, ,GANG ZHIG GNAS PA'I MTHU BO CHE, ,RDO RJE THO BA KHA tV'Am
GAS, ,THAL BA'I TSOGS BZHIN BSHIG PAR BYED, ,RAB 'BAR KHRO BO'I
GNAS 'JOMS PA'O, ,RDO RJE 'BAR BA'I GZUGS 'DI YIS, ,GAL

TE GANG GIS DAM TSIG BCAG ,'DOD GSUM SKYES RNAMS GSAD BYA STE,
'JIG PAR 'GYUR PHYIR GZHAN DU DENGS, ,ZHES LAN GSUM BRJOD CING SA
GZHI BSKOR TE PHYOGS SKYONG BCU DAG GNAS LNGAR BSDUS TE, KHRO BO
STOBS PO CHE DANG SBRIN SGRA LA SOGS PA'I PHUR BUS GDAB BO, ,

AOm BADZRA GHA GHA GH'A TA YA GH'A TA YA, SARBA DUshtAm PHAt, K'I
LA YA K'I LA YA, SARBA PA PAm PHAt, H'Um H'Um BADZRA K'I LA YA
BADZRA DHA RO A'A DZNY'A PA YA TI, K'A YA W'AK TZITTA BADZRA K'I
LA YA H'Um PHAt, CES BRJOD CING, SUMBHA'I SNGAGS KYIS BKUG STE,
DBANG LDAN GYI MTSAMS NAS BRTZAM PAR BYA'O, ,DE

NAS DPAL HE RU KAR BSGOM ZHING MKHA' 'GRO MA BRGYAD DANG BCAS
PA'I STONG STABS KYIS THAMS CAD BSRUNG BAR BYA'O, ,DE NAS LAS KYI
RDO RJE PHYI ROL GYIS TEGS BU LA MCHOD GTOR BSHAMS TE, ,DKON
MCHOG GSUM DBANG POR BZHAG NAS, TSANGS PA DANG, BRGYA BYIN LA
SOGS PA'I

SRUNG MA RNAMS DGUG CING MCHOD PA DANG, 'GRO BA DRUG NA GNAS PA'I
LHA SRIN SDE BRGYAD LA CHA GCIG DBUL BA DANG, LAN CHAGS KYI BGEGS
RIGS RNAMS LA GTOR MA BSNGOS NAS KHYAD PAR GYI GTOR MA BZHI RGYAL
PO SDE BZHI LA DBUL ZHING RTEN LA GZHAG STE, MNGA' GSOL

ZHES PHYI MTSAMS BCAD DO, ,DE NAS STEGS BU TSAD DANG LDAN PA LEGS
PAR BRTZIGS TE, PHYOGS BZHIR SBYIN SREG GI THAB KHUNG BZHI DANG,
MTSAMS SU RTA MCHOG LHAG PA'I DKYIL 'KHOR BRTZAM PAR BYA'O, ,DE
NAS LEGS PAR BRTZIGS SHING BYUGS NAS BA'I RNAM PA

@260A *, ,LNGA DANG, DRI ZHIM PO'I SPOS DANG, SMAN RNAMS BSRES TE
BYUG CING, DE'I STENG DU BDUD RTZI LNGA'I CHU BYIN GYIS BRLABS
PAS BYUG GO, ,DE NAS LHA RNAMS KYI GNAS SU RIG PAS THIG GDAB CING
BDUD RTZI LNGAS DBUS SU THIG LE GRU BZHI PA LHA MO NYI SHU'I GNAS
SU

ZLUM POR BYAS LA, DE LA LHA SO SO'I SNGAGS KYIS ME TOG DGRAM PAR
BYA'O, ,DE'I RJES SU MCHOD PA'I TSOGS DGRAM ZHING, SPYANG BA
DANG, BSRUNG BA DANG, BYIN GYIS BRLABS PA DANG, GZHI'I TING NGE
'DZIN, RTEN GYI TING NGE 'DZIN DANG, BRTEN PA'I TING NGE 'DZIN
GYIS RDO RJE

SEMS DPA'I DKYIL 'KHOR GSAL BAR BYAS NAS YE SHES KYI DKYIL 'KHOR
LA DMIGS PA DANG, MDUN GYI DKYIL 'KHOR LA DMIGS PAS MNYES PAR
BYAS NAS BSTOD CING GSOL BA GDAB BO, ,DE YANG PUS MO GNYIS SA LA
BTZUGS TE, G-YAS PAS SPOS THOGS LA, ,G-YON PAS

DRIL BU DKROL ZHING TSIG 'DI BRJOD DO, ,THUGS RJE CHEN PO BCOM
LDAN 'DAS, ,MA LUS SEMS CAN DON MDZAD PA'I, ,RGYAL BA'I DKYIL
'KHOR SRAS DANG BCAS, ,STOBS MCHOG RGYAL CHEN RNAMS LA BSTOD,
,SANGS RGYAS THAMS CAD MNYAM SBYOR BA'I, ,MKHA' 'GRO SGYU

MA'I DKYIL 'KHOR NI, ,MGON GYUR LAS RNAMS GRUB PA'I PHYIR, ,RDO RJE
GSANG BA BDAG GIS BRI, ,BRTZE BAS SLOB MA RNAMS PHYIR DANG, ,BDAG
NYID RNAMS LA MCHOD PA'I PHYIR, ,BCOM LDAN KHYED LA BDAG GUS TE,
,DGYES MDZAD 'OS PAR GYUR PA LAGS, ,BDAG

CAG RNAMS LA DGONGS SU GSOL, ,BYA BA CHEN PO 'KHOR LO'I PHYIR,
,'BRAS GNAS BYANG CHUB SEMS SOGS DANG, ,GSANG SNGAGS GSANG BA'I
LHA NYID DANG, ,'BYUNG TSOGS 'JIG RTEN SKYONG BA DANG, ,RDZOGS
SANGS RGYAS KYI RJES DGA' BA, ,

BSTAN LA DGA' BA'I 'GRO BA DAG ,GANG DAG RDO RJE'I SPYAN LDAN
PA'I, ,RIGS RNAMS 'DUS PA'I DKYIL 'KHOR GTZO, ,DON GRUB GSANG BA
BDAG GIS BRTZAM, ,RJES SU BRTZE BAR NYER DGONGS TE, ,GNANG BAR
MDZAD PA'I 'OS LAGS SO, ,ZHES LAN GSUM GSOL BA

@260B BTAB NAS, YANG MCHOD PA CUNG ZAD PHUL TE BRTAN PAR BZHUGS
SU GSOL LO, ,DE NAS MCHOD RDZAS DANG, RNAL 'BYOR PA'I RGYAN CHAS
DANG, DKYIL 'KHOR GYI RGYAN CHAS DANG, ,BUM PA DANG, YO BYAD
DANG, LAS KYI PHYAG RGYA DANG, RNAL 'BYOR BA'I TSOGS RNAMS 'TSOGS
PAR

BYAS NAS DE'I RJES LA PHRIN LAS RNAM PA BZHI'AM, ,YANG NA GANG
DGOS PA'I SBYIN SREG BYA'O, ,DE NAS RNAL 'BYOR PA RNAMS STAN BDE
BA LA GNAS TE, ,DPAL RDO RJE SEMS DPA'I SBYOR BAS LUS NGAG YID
GSUM MTHU BSKYED CING, BDAG DANG 'GRO BA SPYANG BA DANG, DBANG PO
DGUG

PA DANG, 'PHAGS PA LA TSOGS BSAGS PA DANG, SEMS CAN THAMS CAD LA
TSOGS BSAGS PA RNAMS BYA'O, ,YANG RIGS KYI DKYIL 'KHOR BSGOM
ZHING LHA TSOGS RNAMS SPYAN DRANGS LA, BDUD RTZI BYIS KYIS BRLABS
PA DANG, TSOGS KYI MCHOD PAS NYAMS PA BSKANG PA DANG,

GANG DAG DAM TSIG MA 'DRES PA DAG NI BSRE MNAN BYA ZHING GSAR BU
DAG 'JUG PA LA NI RIGS PA'I DBANG LNGA DAM TSIG DANG BCAS PA
SBYIN PA YIN NO, ,DE NAS SRUNG BA'I 'KHOR LO'I SBYOR BAS MTSAMS
KYI LAS BYA STE, PHUR PA DAR GYI COD PAN CAN BCU LA KHRO BO CHEN
PO BCUR BSKYED CING YE SHES KYI KHRO

BO DGUG GZHUG GNYIS SU MED PAR BYAS NAS MCHOD CING BSTOD DE,
BZLAS BRJOD RDZOGS PAR PHUL BAS MNYES SHING BRTAN PAR BYAS NAS
PHYOGS SKYONG GI GZUGS LA GDUG PA'I SEMS BAB STE GDAB PAR BYA'O,
,DE NAS GZUGS BRNYAN GYI DKYIL 'KHOR BRTZAM PAR BYA BA'I PHYIR,
RDO RJE

THEG PA'I SGOR ZHUGS PA'I RNAL 'BYOR GYI SGRUB PA PO DAG RGYAN
CHAS PHYAG RGYA'I TSOGS DANG, CHAS GOS LNGA DANG, SRAD BU DANG,
THAL BAS MTSAN CING RDO RJE RGYAL THEB YUM DANG BCAS PAS RANG GI
LHA GSAL BAR BYAS LA, THIG SKUD RAS SAR PA'I RGYU LAS BYUNG BA
SNGAGS KYIS BYIN GYIS

BRLABS NAS BKAL BAR BYA STE, RING THUNG NI DKYIL 'KHOR NYIS 'GYUR
LA, SBOM PHRA NI SGO'I NYI SHA'I TSAD DO, ,DE LTAR KHA DOG LNGA'I
DOG PA BYAS NAS RIN PO CHE'I SNOD DU BZHAG STE, RIGS KYI YI GES
LHAR BSKYED CING SNGAR KYIS BYIN GYIS BRLABS NAS LHA RNAMS DGUG
GZHUG

@261A *, ,BYAS LA, MCHAD CANG BSTOD NAS BSGRIL BAR BYA'O, ,AOm
D'E PTA DRishtI AAm KU SHA DZA: AOm BADZRA SA MA YA S'U TRAm M'A
TI KRA MA H'Um, AOm A'A:H'Um, DANG PO SHAR NAS NUB TU BRKYANG STE
GDAB BAR BYA'O, ,DE YANG THABS KYI GSANG GNAS NAS, SHES RAB KYI
GSANG BA'I GNAS SU DRANGS TE, AOm

A'A:H'Um DZA DZA ZHES BRJOD DO, ,STOBS MCHOG DPA' BO DGONGS SU
GSOL, ,RDO RJE THIG GI SGRA LDAN PAS, ,NAM MKHA'I DKYIL 'KHOR
LEGS GRUB CING, ,'GRO BA'I DON LA BSKUL BAR MDZAD, ,AOm MA H'A BO
DHI TZITTSA SARBA SATVA H'Um, ZHES BRJOD CING, THIG SKOR DANG
BCAS PAS NAM MKHA'

LA BTAB STE, DKYIL 'KHOR BKOD NAS, GZOD SA GZHI LA GDAB PAR
BYA'O, ,DE YANG DANG POR SHAR NAS NUB TU BRKYANG BA'I THIG GO,
,DE'I PHYOGS MTSAMS TSAD PA'I PHYIR CHA BZHIR BYAS TE, BAR MTSAMS
GNYIS NAS PHYED KYI TSAD KYIS NI LHO BYANG DU BTZAL TE, DER THIG
GNYIS PA

BTAB BO, ,DER THIG GNYIS KYANG PHYED KYI TSAD KYIS NGOS BZHI'I
THIG RTZE NAS TSAD PAS MTSAMS KYI ZUR BZHI DOD PAR 'GYUR RO,
,DE'I RJES LA SHAR DANG NUB DANG BYANG DANG LHO'I PHYOGS BZHI DAG
DANG, MTSAMS BZHIR GDAB CING, DE LAS PHYOGS THIG BZHI'I RTZE MO'I
TSAD KYIS NI CHA

BZHI'I TSAD DU 'GYUR TE, DE DAG KYANG LO MA GTUB PA'I THIG GIS
CHA CHEN SUM CU RTZA GNYIS LA CHA 'BRING DANG CHA BRAN SO SO'I
GZHUNG BZHIN DBYE ZHING, DE'I 'OG MA'I HE RU KA DANG, RDO RJE NYI
MA LA NI CHA BRAN GNYIS MA PHYES PA'I SNAM BU'O, ,RAB RIM PA GSUM
DANG, 'KHOR YUG RNAMS NI CHA

BRAN RE RE'I TSAD KYIS 'KHOR BA'O, ,DUR KHROD NI CHA BRAN BZHI'I
TSAD DO, ,DE LTAR THIG GI LAS RDZOGS NAS, ,YE SHES KYI SKUD PA
MCHOD CING BSTOD DO, SLAR GSHEGS SU GSOL NAS, LHA'I NGA RGYAL
DANG LDAN PAS MIG GNYIS LA NYI ZLA BSAM ZHING, H'I ZHES BRJOD NAS
BLTA BA

BYAS NAS, RDO RJE SLONG BA'I PHYAG RGYA BCINGS TE, AOm BADZRA BE
GA AA KRA MA H'Um, ZHES PAS RI MO DE GDEG PAR BYA'O, ,DE NAS
PHYOGS THAMS CAD DANG MNYAM PA NYID DU DMIGS NAS TSIG 'DIS DAG
PAR BYA'O, ,AOm THAMS CAD RANG BZHIN RNAM 'PHRUL MCHOG ,DNGOS MED
ZHI BA 'OD LDAN

@261B GSAL; RDO RJE 'DZIN PA GTER CHEN 'BYIN, ,DKYIL 'KHOR DAG
PAR BYIN GYIS RLOBS, ,MNYAM PA'I SNGAGS BLO RNAM GSAL BAS, ,NYES
PA'I ZUG RDU DAG PAR 'GYUR, ,ZHES BRJOD CING THAMS CAD LHA'I RANG
BZHIN DU BRTAG STE, DES NI CHO GA LHAG MA DANG, MA TSANG BA KHA
SKONG BAR BYED

DO; ,DE NAS CHA DBYE BAR BYA STE, PHYI ROL GRU BZHI BSGO DANG
BCAS PA LA, ,RAB RIM GSUM DUR KHROD KYIS BRGYAN PA, ,DBUS SU PHO
BRANG RIM PAS PHYE BA STE, ,DKYIL 'KHOR SO SO'I DBYIBS BZHIN DU,
,PHO BRANG GI RA BA DANG, MTSAMS 'BYED PA DANG, GSANG LAM GYI
PHRENG BA'O, ,DE LA TSON GYI

CHO GA NI, RIN PO CHE SNA LNGA'AM, TSON RTZI GANG YANG RUNG BA
DAG SNOD LNGA'I NANG DU BLUGS TE, PHYOGS PHYOGS SU BZHAG NAS YI
GE LA SOGS PA'I LHA'I SKUR BSKYED CING YE SHES KYI DKYIL 'KHOR
BKUG STE MCHOD CING BSTOD NAS RANG GI GNAS SU DGRAM MO, ,AOm
BADZRA TZI TRA SA MA YA H'Um, DANG PO TSON GYI

GO RIMS NI, LAG PA G-YON PAS, DKAR PO DANG, MTHING GA DANG, DMAR
PO DANG, SER PO DANG, LJANG GU'I RIM GYIS PANYTZA RE KH'A BRIS
TE, MCHOD CING THOD PAS BKAB NAS MTSAN MA'I LTAS BRTAG GO, ,'DI
NI CHOS DBYINGS RNAM PAR DAG ,SEMS CAN KHAMS NI RANG SGROL BYED,,

DPAL LDAN RGYAL PO CHE GE MO'I, ,DE BZHIN GSHEGS PA KUN GYI GNAS,
,YANG DAG BDEN PA'I BYIN RLABS KYIS, ,DKYIL 'KHOR LAS RNAMS SHIS
PAR MDZOD, ,CES BRJOD CING BTEG STE BLTA BAR BYA'O, ,DE YANG THIG
NI PHYI NAS GDAB CING, TSON NI NANG NAS DGYE STE, DANG PO RDO

RJE RGYAL THEB KYIS BRI ZHING, PHYI NAS CI BDE BAR BRI STE MTHO
ZHING DRANG BAR BYA'O, ,GANG ZHIG RE KH'A DMA' BA DANG, YO BA
DANG, CHAD PA DANG, 'KHRUL PA DAG GIS NI MI 'GRUB BO, ,DE LTAR
TSON RTZI LNGA'I MCHOG DAG NI DBUS SU BTAB STE, KHA DOG PHYOGS
KYIS PHYE LA, MU KHYUD SNGON PO DAG LA NI

RDO RJE DKAR PO BRI'O, ,DKYIL 'KHOR DE'I PHRENG BA DMAR PO LA
RTZIBS MCHAN LJANG GU DANG, GRU CHAD SER PO'O, ,GZHAN DAG KYANG
SO SO'I RIGS KYIS SHES PAR 'GYUR RO, ,SGO BZHI NI DKAR PO DANG,
SER PO DANG, DMAR PO DANG, LJANG GU'O, ,RTA BABS NI KHA DOG NYI
SHU RTZA LNGA'O, ,PADMA'I

@262A *, ,PHRENG BA NI KHA DOG SNA TSOGS PA'O, ,RDO RJE'I RA BA
NI SNGO LA DKAR PO'I PHRENG BAS MDZES PA'O, ,ME RI NI DMAR SER
RO, ,DUR KHROD NI PHYOGS KYI MDOG GO, ,ZHING SKYONG NI NAG PO'O,
,PHYOGS SKYONG BA DANG KLU LA SOGS PA NI RANG GI RIGS BZHIN NO,
,'DOD 'BYUNG GI GNAS NI

SER PO LA PHYI'I RA BA NI SNGO GNAG GO, ,DE DAG GI GNAS RNAMS SU
NI RTEN GYI MTSAN MA GANG RUNG GZHAG GO, ,DES DKYIL 'KHOR GYI
RGYAN LA SOGS PA DAG KYANG BYIN GYIS BRLABS TE DGOD PAR BYA'O,
,GZHAN YANG MCHOD PA THAMS CAD KYI PHYAG RGYA ZHES PA DANG, MCHOD
PA THAMS CAD KYI GTOR

MA'I RDZAS DAG KYANG BYIN GYIS BRLABS TE GZHAG PAR BYA'O, ,DE NAS
DKYIL 'KHOR LA SOGS PA BSRUNG BAR BYA ZHING STA GON GYI LHA RNAMS
DKYIL 'KHOR GYI GNAS SU DGOD DO, ,YANG RDO RJE RGYAL POS GZHI'I
TING NGE 'DZIN DANG, RTEN GYI TING NGE 'DZIN DANG, DMIGS PA DANG
PO GNYIS KYIS DKYIL

'KHOR MNYES PAR BYAS NAS GSOL BA GDAB BO, ,DE NAS RNAL 'BYOR PHO
MO RGYAN DANG BCAS PAS RDO RJE DRIL BU THOGS TE YI GE BRGYA PAS
BSKANG ZHING, STANG STABS DANG BCAS PAS DKYIL 'KHOR LA LAN BDUN
DU BSKOR RO, ,DE NAS RDO RJE RGYAL PO DANG, RGYAL THEB DANG, LAS
KYI PHYAG RGYA

DANG; LAS KYI RDO RJE DANG, BRDA SBYOR BA DANG, RDUL PHYAG LA
SOGS PA SO SOR PHYE STE, SO SOR GDAN BSHAM ZHING DGOD PAR BYA'O,
,DE DAG SNGA MA'I GNAS JI LTA BA LAS, PHYIS MI 'GYUR BAR RANG
RANG GI RNAL 'BYOR GYIS 'KHOD CING PHYOGS KUN NAS LANGS TE, YE
SHES KYI DKYIL

'KHOR DAG GIS BYIN PHAB NAS, GNAS DANG DKYIL 'KHOR LA SOGS PA
MNGA' GSOL LO, ,DE NAS GSANG BA'I THEG PA'I 'JUG SGO SHES PAS,
GZHAN LAS DPAG PAR BYA BA'I PHYIR BRDA SGO DBYE, THA MAL GYI TSIG
SPANG ZHING, RDO RJE RGYAL THEB KYI SGO NAS LUS KYI BRDA LA GNAS
PAR

BYA ZHING, PHYOGS BZHI NAS PHYAG 'TSAL ZHING GSOL BA GDAB STE,
SBYOR BA'I GAR THABS KYIS GNAS PAR BYA'O, ,GZHAN YANG DUR KHROD
KYI BDAG PO LA SOGS PA GDUL BA'I PHYIR DPAL HE RU KA LA SOGS PA'I
NGA RGYAL GYIS GLANG PO CHE'I STOD G-YOGS LA SOGS PAS LUS MTSAN
PAR

@262B BYA STE, SNGAGS KYIS SPYANG ZHING BYIN GYIS BRLABS NAS, GTI
MUG DAG PAR BYA BA DANG, 'DOD CHAGS DAG PAR BYA BA DANG, NGA
RGYAL DAG PAR BYA BA'I PHYIR NI MNABS PA'I RGYAN BGO'O, ,ZHE
SDANG DAG PAR BYA BA'I PHYIR DANG, PHRAG DOG DAG PAR BYA BA'I
PHYIR NI GDAGS PA'I RGYAN BGO'O, ,

THUGS RJE CHEN PO'I CHAGS PA DANG, BYANG CHUB KYI SEMS DANG MI
'BRAL ZHING SRID PA GSUM GDUL BA'I PHYIR NI BYUG PA'I RGYAN
BGO'O, ,DES NI DUR KHROD LA DNGOS PO GDUL ZHING RANG GI DON STON
PA'O, ,DE NAS PHYOGS BCU'I SANGS RGYAS THAMS CAD BDAG LA BSDUS
NAS DMIGS SU MED PA'I

DON LA GNAS PA LAS, YANG SANGS RGYAS DANG BYANG CHUB SEMS DPA'
GZHAN DAG GIS BSLANG BAR BSAMS NAS RDO RJE SEMS DPA'I SKUR
BZHENGS TE 'DI BRJOD DO, ,RGYAL BA RIGS LNGA'I DKYIL 'KHOR NA,
,'BYUNG BA LNGA YI MTSAN NYID LAS, ,ZHI BA'I LHA NI LHAN NE BA'I,
,THUGS RJE 'GRO KUN DE LAS SKYES, ,DE TSE SEMS

CAN THAMS CAD NI, ,SHIN TU KHRO DRAG GTUM PAR 'GYUR, ,DE TSE SEMS
CAN THAMS CAD NI, ,SHIN TU CHAGS SHING ZHEN PAR 'GYUR, ,DE TSE
SEMS CAN THAMS CAD NI, ,SHIN TU GTI MUG CHE BAR 'GYUR, ,DE LTAR
DUG GSUM BDO PA LA, ,ZHI BAS PHAN PAR MI 'GYUR TE, ,SHES RAB
THABS KYI NYI MA LAS, ,RNAM

PAR RGYAL PHYIR RAB TU DRAG ,AOm MA H'A SHR'I HE RU KA SA MA YA
KRO DHA HA LA HA LA H'Um PHAt, CES BRJOD NAS, THAMS CAD GCIG TU
'DUS PA LAS, ,RNGAM PA'I SGRA SGROGS TE, H'Um H'Um H'Um, PHAt
PHAt PHAt, H'Um MI RTAG MTSAN NYID BSTAN PA'I PHYIR, ,NAM MKHA'I
KHRO BO ZA BYED CING, ,'JIGS

PA'I MTSON CHA 'OD DPUNG 'KHRIGS, ,ZHAL DU STONG KHAMS MA LUS
THIM, ,ZAD PAR BYED CING STONG BAR BYED, ,RGAS RGUD BRLAG PAR
BYED PA'O, ,GLOG GI 'KHOR LO ZHES BYA BA, ,MYUR BA'I ZA BYED CHEN
PO LNGAS, ,SKYE RGAN 'CHI 'JOMS BYED CING, ,BRLAG CING ZA BYED
STONG PAR BYED, ,RIGS

CHEN ZA BYED KHROS PA'I TSE, ,SKU NI SNGO SKYA THAL BA'I NGANG,
,'OD ZER MANG PO RAB TU 'KHRIGS, ,RU LU RU LUS MA LUS ZA, ,'BAR
BA'I MKHA' 'GRO TSOGS BCAS PAS, ,BSREG CING 'JIGS PA 'THOR ZHING
'KHRUD, ,GANG 'DIR BSKAL PA KUN BRLAG TSE, ,GZHAN ZHIG 'ONGS
'JIGS

@263A *, ,MA YIN TE, ,ZA BYED KHROS PA LNGA PO YIS, ,ZHAL DU
STONG KHAMS MA LUS THIM, ,AOm BUDDHA SHR'I HE RU KA SA MA YA KRO
DHA AOm AOm HA HA H'Um H'Um PHAt PHAt, DBU LA DE BZHIN GSHEGS
PA'I KHRO BO SMUG NAG PHYAG NA 'KHOR LO DANG, THOD KHRAG 'DZIN PA
GRANGS MED PA'I TSOGS

RNAMS SPRUL PA DANG BCAS PAR GNAS SO, ,AOm BADZRA SHR'I HE RU KA
SA MA YA KRO DHA H'Um H'Um RU LU PHAt, LAG PA G-YAS PA LA RDO RJE
KHRO BO SKU SNGO SKYA, LAG NA RDO RJE RTZE LNGA PA DANG, KHA
tV'Am GA THOGS BA GRANGS MED PA'I CHOGS SPRUL PA DANG BCAS PAR
RO, ,AOm RATNA SHR'I HE RU KA SA MA YA KRO DHA TRAm TRAm HE HE
H'Um PHAt,

LAG PA G-YON PA NA RIN PO CHE KHRO BO SER NAG TRI SH'U LA DANG,
RAL GRI THOGS PA GRANGS MED PA, SPRUL PA'I TSOGS DANG BCAS PA'O,
,AOm PADMA SHR'I HE RU KA SA MA YA KRO DHA HR'I:HR'I:DA HA NA
H'Um PHAt, RKANG PA G-YON PA LA PADMA'I KHRO BO DMAR NAG PHYAG NA
RAL GRI RTZE GSUM DANG, GTUN SHING THOGS

PA GRANGS MED PA SPRUL PAR BCAS PA'O, ,AOm KARMA SHR'I HE RU KA
SA MA YA KRO DHA HAm HAm RAKshA KA H'Um PHAt, RKANG PA G-YAS PA
LA LAS KYI KHRO BO LJANG NAG PHYAG NA SNA TSOGS RDO RJE DANG,
LCAGS KYU THOGS PA GRANGS MED PA SPRUL PA DANG BCAS PA'O, ,AOm
SHR'I BHEE RA BA H'Um MA H'A DE BA H'Um PHAt, MTSAN MA LA LHA
CHEN

PO MDOG DKAR PO, LAG NA TRI SH'U LA DANG, THOD PA ZOGS PA 'KHOR
DANG BCAS PA'O, ,AOm BIshn'U KA MA PA LA TZAKRA H'Um PHAt, SNYING
GAR KHYAB 'JUG MTHING NAG LAG NA 'KHOR LO DANG, THOD PA THOGS PA
'KHOR DANG BCAS PA'O, ,AOm RAKshA DA SHA GRi BA H'Um PHAt, MGRIN
PAR SRIN PO'I RGYAL

PO LJANG SKYA, LAG NA DGRA STA DANG, THO BA THOGS PA 'KHOR DANG
BCAS PA'O, ,AOm MA H'A PA SHA HA LA H'Um PHAt, SKU'I GNAS SU
BZHUGS PA NAG PO SNGO SKYA LAG NA ZHAGS PA DANG THOD PA THOGS PA
'KHOR DANG BCAS PA'O, ,AOm BADZRA BHEE RA H'Um PHAt, BRLA GNYIS
LA RDO RJE 'JIGS BYED RNAM PAR 'JIGS PA LJANG SKYA,

RDO RJE RTZE GSUM DANG THOD PA THOGS PA 'KHOR DANG BCAS PA'O, ,DE
DAG KUN KYANG RANG RANG GI YUM DANG 'KHRIL BA'I TSUL DU GNAS SO,
,LAG PA'I SOR MO BCU LA MCHE BA CAN LNGA BA DANG, SDER MO CAN
LNGA DAG SNGAGS 'DIS GSAL BAR BYA'O, ,AOm MA H'A DHE KI SHV'A RI
BI KA MA RU SHA HA HA HE HE RU LU H'Um PHAt,

@263B YE SHES GLOG GI DKYIL 'KHOR DANG, ,'JIGS PA'I KHRO BO GTUM
PO'I TSOGS, ,CIR YANG GYUR PA'I MTSON CHA YIS, ,SDUG BSNGAL GNAS
RNAMS RAB TU BCOM, ,MA RUNGS DUR KHROD GZHIG PA'I PHYIR, ,STONG
GSUM GNAS RNAMS BSGRAL BAR BYA, ,'JIGS BYED DRAG SHUL CHEN PO
YIS, ,

KHAMS GSUM CIG CAR BSGRAL NAS KYANG, ,ZA BYED CHEN PO'I ZHAL DU
NI, ,'GRO KUN YUD TZAM CIG LA 'DREN, ,'GRO DANG MI 'GRO'I SNED
BCUD 'DI, ,'JIGS BYED KHYED LNGAS KUN ZA NA, ,DNGOS POR GYUR PA'I
BGEGS 'DI KUN, ,NGAS BSTABS KHYED KYIS YUL LA GSOL, ,NGAN SONG
GSUM

GYI 'JIGS BYED DU, ,SEMS CAN NYON MONGS SDANG BYED PAS, ,DE PHYIR
NGA NI RDO RJE CHE, ,ZHE SDANG ZHES NI GRAGS PA YIN, ,NGAN SONG
'JIGS PA CHEN PO RU, ,SEMS CAN THAMS CAD RMONGS BYED PA, ,DE
PHYIR NGA NI GTI MUG CHE, ,RTAG TU THUB PA MCHOG YIN NO, ,SRID
PA'I 'DOD CHAGS MYOS

BA RNAMS, ,'DOD CHAGS NYID KYIS MTSAMS SBYOR BAS, ,DE PHYIR CHOS
KYI RDO RJE NI, ,'DOD CHAGS CHEN PO'I MCHOG YIN NO, ,BDE CHEN
SBYIN PA'I SPRIN GYIS NI, ,SEMS CAN THAMS CAD NGA RGYAL BSKYED,
,NAM MKHA' BDE BAS BSDUS PA'I PHYIR, ,BDE CHEN 'DOD PA NGA YIN
NO, ,RO

LA SOGS PA MNYAM SBYOR BAS, ,PHRAG DOG RDO RJE GDON MI ZA, ,SNA
TSOGS LAS KYI KHRO BO'I SKU, ,PHRAG DOG CHEN PO'I MCHOG YIN NO,
,NGA NI DUS GSUM BZHUGS PA YI, ,SANGS RGYAS KUN GYI YE SHES SKU,
,YE SHES RNO DPAL MTSON CHA YIS, ,LOG RTOG 'KHOR BA'I RGYUN GCOD

DO; ,CHOS NYID MNYAM NYID NAM MKHA' LA, ,YE SHES GLOG GI 'OD
'PHRO BA, ,GNAS MED DMIGS PA YOD MA YIN, ,BRTZE BA MED CING BRTEN
PA MED, ,AOm DA HA DA HA SARBA NA RA KA GA TE HE TUN H'Um PHAt,
AOm PA TZA PA TZA SARBA NA RA KA GA TE HE TUN H'Um PHAt, AOm MA
THA MA THA SARBA NA RA KA GA TE HE TUN H'Um PHAt,

AOm SARBA DURGA SARBA KARMA SARBA KLE SHATZTSINDA TZTSINDA H'Um
PHAt, SARBA BIDYA TZTSINDA TZTSINDA H'Um PHAt, SARBA BIDYA KHAdGA
TZTSINDA TZTSINDA H'Um PHAt, AOm TRI BI SHVA M'U LA TZTSINDA
TZTSINDA H'Um PHAt, DPAL CHEN 'BAR BA RGYAL PO'I SKU, ,RNGAM
BRJID KHROS PA'I CHA LUGS 'BAR, ,GAR DGU DUR KHROD RGYAN GYIS
BRGYAN, ,SHES RAB SKU DANG

@264A *, ,'KHRIL SPYOR ZHING, ,'JO TSUL GAR MDZAD LTA BU YIS,
,BDUD DANG SRIN PO 'DUL BAR MDZAD, ,MA TANG LA SOGS BGEGS BYED
RNAMS, ,GZUGS DANG BCAS PA'I TSOGS BSDUS TE, ,PRA TI TA YI PHYAG
RGYA YIS, ,NGES PAR GZUGS LA DBAB PAR BYA, ,GZUGS

BRNYAN BRI LA SOGS PA LA, ,PHYAG RGYA BZHI YIS MNYES BYAS NAS,
,SNGAGS DANG 'OD 'PHRO PHYAG RGYA YIS, ,DE YI 'KHOR TSOGS BSDU
BAR BYA'O, ,RDO RJE LCAGS KYU'I PHYAG RGYA BCINGS TE GYEN DU BTEG
NAS, AOm MA H'A KAm PA LA DHA RI SHVA YA H'Um, A'A K'ARshA YA
H'Um DZA: ZHES BRJOD CING, RDO RJE GSHOG PA'I

SNGAGS DANG PHYAG RGYAS ZIL GYIS MNAN CING BSTIM MO, ,'PHAGS PA
THAMS CAD BDAG LA GSON, ,'BYUNG PO MANG PO KUN NYON CIG ,STOBS
CHEN DPAL LDAN HE RU KA'I, ,RDO RJE RNON PO 'JAM DPAL GYI, ,THUGS
RJE DANG NI SHES RAB DANG, ,THABS LA MKHAS PA'I BYIN RLABS KYIS,,

BDAG DANG 'GRO BA BSRUNG BAR MDZOD, ,'GRO BA RNAMS KYI TSE DANG
SROG ,GSON PO'I BDE BA GCOD BYED PA'I, ,BDUD DANG SRIN PO 'KHOR
BCAS KUN, ,BCOM ZHING GSANG BA'I GNYEN PO NI, ,BDE GSHEGS THUGS
KYI DNGOS GRUB MCHOG ,SRID GSUM THAL BYED RNGAM PA DES, ,KHA
tV'Am DRAG

PO MI BZAD PAS, ,BDUD DANG SRIN PO 'KHOR BCAS DANG, ,GSHIN RJE
BCOM ZHING BSAD NAS NI, ,RO YANG LHO YI 'DZAM GLING DU, ,BOR NAS
SA GZHIR GYUR PA NI, ,DUR KHROD CHEN PO BRGYAD YIN NO, ,MGO NI
LHO NUB MTSAMS SU BSTAN, ,RKANG PA BYANG SHAR MTSAMS SU BSTAN,
,LAG PA G-YAS

G-YON MTSAMS SU BSTAN, ,NYAMS SHING 'BOD 'GROGS BRGYAL BAR 'GYUR,
,AOm SARBA P'A BAm KA RA TE TA BA BI SHVA MA TA KA RU DRA H'Um
PHAt, AOm SARBA P'A PA KA RA HE TA PA BI SHVA KA tV'Am GA RU DRA
H'Um PHAt, AOm SARBA P'A PAm KA RA HE TA PA BI SHVA A'A K'ARshA
RU DRA H'Um PHAt, GNAS KYI SGO NI SU YIS BCAD, ,SEMS KYI BDAG

POS BCAD DAM CI, ,GZUNG 'DZIN RKANG PA BSNOL BA LAS, ,YUL LAS
'DAS PA'I ZHABS KYIS DBYE, ,DE NAS G-YAS SU BSKOR TE, LTE BA'I
PHYOGS SU AE GRU GSUM GYI SGO PHYE NAS LCAGS KYU'I PHYAG RGYAS
RNAM PAR SHES PA DRANGS TE, AOm MA H'A TZO SHA PHYUNG ZHES GNAS
GSUM GYI ZHING KHAMS GANG RUNG

@264B DU RIGS LHUN GYIS GRUB PA'I SRAS SU BYA'O, ,DE NAS KHOG PA
GZHAL YAS KHANG DU BYAS TE, RNAL 'BYOR PA RNAMS NANG DU BZHUGS
NAS, NANG KHROL GYI TSOGS RNAMS DUG GSUM RNAM PAR DAG PA 'DOD
PA'I LONGS SPYOD KYIS MCHOD PAR DMIGS SHING, DGA' BA'I GLU GAR
DANG ROL MOS MCHOD

PAR BYA'O, ,DE NAS LHA THAMS CAD LA BSTOD CING BSKUL BA'I PHYIR
RDO RJE'I GLU BLANG STE, KHA tV'Am GA LA RGYAB RTEN BCAS, ,NAM
MKHA'I PHYAG RGYA RNAL 'BYOR PAS, ,NAM MKHA' KUN LAS GROL BA
'GRUB, ,DNGOS PO THAMS CAD MKHA' BYIN PA, ,MKHA' LAS SGYU MA KUN
BLANGS NAS, ,LUS

PA MED PAR DER ZA'O, ,GAndE HO:, GHAndE HO:, GHAndE'I SGRA YIS
SGROL BAR MDZAD, ,LA LAR MKHAS PA'I GZUGS KYANG 'DZIN, ,LA LAR
TSANGS PA BZHIN DU ZHI, ,LA LAR TSANGS PA BZHIN DU ZHI, ,LA LAR
GSHIN RJE BZHIN DU RNGAM, ,LA LAR DUS MTHA'I ME LTAR 'BAR, ,'JIG
RTEN KHAMS NI STONG DAG NA, ,MI SDUG

RIGS KYI GZUGS 'DZIN PA'I, ,MKHA' 'GRO 'BAR MA'I TSOGS BCAS KYIS,
,MA LUS LUS PA MED PAR SGROL, ,ZHES SO, ,GZHAN YANG SHA KHRAG RUS
PA'I TSOGS RNAMS ZA BYED KYI TSOGS DANG 'JIGS BYED KYI ZHAL DU
DBUL BA NI, ,BSTABS SU GSOL GCIG HE RU KA, ,GANG LA BYA

BA'I DNGOS PO 'DI, ,PHRA MAN GSHED MA KHYED RNAMS KYIS, ,DBANG
DANG RIG SNGAGS BYIN BRLABS TE, ,RIG SNGAGS KYIS NI RMONGS MDZAD
NAS, ,DRAG PO LAS KYIS SGRUB BYED CING, ,'DI LA SOGS PA RNAMS LA
YANG, ,DE DAG LONGS SPYOD RGYAN DU 'BUL, ,SHA DANG RKANG KHRAG
'DOD

BA RNAMS, ,RIG SNGAGS KYIS NI BYIN BRLABS NAS, ,'CHO BA PHROGS
NAS CI BDE BAR, ,KHYED KYIS DE LA LONGS SPYOD CIG ,BHANDHA BCUD
YANGS ZAB PA NA, ,KHOR YUG GTOS KYI DNGOS PO 'DI, ,BDUD RTZI'I
RANG BZHIN YIN PA'I PHYIR, ,'JIGS BYED DKA' ZLOG DGYES SHING

ROL; ,RDO RJE GSUM 'BAR SKU GSUNG THUGS, ,SRID GSUM 'JOMS MDZOD
TRI SH'U LA, ,DUG GSUM RTZAD NAS GCAD PA'I PHYIR, ,KHAMS GSUM CIG
CAR BSGRAL BAR BYA, ,'JIGS BYED DRAG SHUL CHEN PO YIS, ,KHAMS
GSUM CIG CAR BSGRAL NAS KYANG, ,ZA

@265A *, ,BYED CHEN PO'I ZHAL DU NI, ,'GRO KUN YUD TZAM CIG LA
'DREN, ,'GRO DANG MI 'GRO'I SNOD BCUD 'DI, ,'JIGS BYED KHYED
LNGAS KUN ZA NA, ,DNGOS POR GYUR PA'I BGEGS 'DI KUN, ,NGAS BSTABS
KHYED KYIS YUL LA BZHES, ,AOm MA H'A SHR'I

HI DU KA HA HA HA HA RU LU RU LU H'Um BHYO KH'A HI KH'A HI, SHAR
PHYOGS 'JIG RTEN LAM SGO NA, ,YANG DAG THAR LAM GCOD BYED PA,
,'BYUNG PO GTUM PO NGA RGYAL CAN, ,KHYOD NI SGRIB PA KUN LA
BSGRIBS, ,YANG DAG THAR LAM YE SHES KYI, ,KHUNGS BRTAG RTZAD BCAD
BDAG LAS BYUNG, ,

BDAG 'DZIN BDAG GI RTOG PA RNAMS, ,BDAG MED STONG PA'I THO BAS
GZHAM, ,A'ATMA NA HI MA H'A SH'U n+YA T'A DZNY'A NA BADZRA BADZRA
SVA BH'A WA A'ATMA KO&HAm, ,CHOS KUN RTAG TU RANG GI NGO BOS
STONG, RGYAL BA'I SRAS RNAMS DNGOS PO RNAM PAR 'JIGS, ,SRID PA JI
BZHIN YONG YE STONG PA

STE; ,NYI TSE'I STONG NYID MU STEGS CAN RNAMS KYI'O, ,'DOD PA'I
KHAMS STONG PA NYID DO, ,GZUGS KYI KHAMS STONG PA NYID DO, ,GZUGS
MED PA'I KHAMS STONG PA NYID DO, ,BDAG DANG SEMS CAN THAMS CAD
KYI LUS STONG PA NYID DO, ,NGAG STONG PA NYID DO, ,SEMS

STONG PA NYID DO, ,GANG DAG STONG NYID MI SHES PA, ,DE YIS MYA
NGAN 'DAS MI SHES, ,DE PHYIR DNGOS PO DNGOS MED PAS, ,'JIGS PAS
STONG NYID SHES PAR BYA, ,CHEN PO STONG PA ZHES BYA BA, ,KUN
MKHYEN YE SHES RDZOGS BYED PA'O, ,DE BAS RNAM PA THAMS CAD DU, ,

STONG NYID RJES SU DRAN PAR BYA, ,AOm DHARMA DH'A TU BADZRA SVA
BH'A WA A'ATMA KO&HAm ZHES PAS, MTSAN MA'I RTOG TSOGS KUN MI
RTOG YE SHES KYIS GZHOM PAR BYA'O, ,DE BAS BHANDHA MTSAN DANG
LDAN PA DAG BYIN GYIS BRLAB CING, RANG RANG GI GNAS SU ME MAR
DANG BCAS PAS DGRAM PA DANG,

DUR KHROD CHEN PO BRGYAD DAG DGOD DO, ,SHAR DU RKANG PA G-YAS
PA'O, ,NUB TU LAG PA G-YON PA'O, ,BYANG DU RKANG PA G-YON PA'O,
,SHAR LHOR DKU G-YAS PA'O, ,LHO NUB TU MGO BO'O, ,NUB BYANG DU
DKU G-YON PA'O, ,BYANG SHAR DU

@265B MTSAN MA'O, ,DE LTAR DUG GSUM GYI RTEN BSAGS NAS, ,ZHING
SKYONG LA SOGS PA'I GZUGS BRI BAR BYA'O, ,GZHAN YANG DBANG SGYUR
CHEN PO'I TING NGE 'DZIN LAS BH'Um GYI 'PHRO 'DUS GNAS BYIN GYIS
BRLAB PA DANG, ,RNAL 'BYOR PA THAMS CAD RANG GI LHAR BSGOM PA
DANG, ,SGRUB RDZAS THAMS

CAD YI GE GSUM GYIS BSREGS SHING SBYANGS NAS BYIN GYIS BRLAB PA
DANG, LHA MO KRONG DHI SHVA RIS BYIN GYIS BRLABS PA'I DRI CHAB
KYIS DAG PAR BYA BA DANG, BDUD RTZI SPYANG BA DANG, TSOGS KYI
ZHAL ZAS BYIN GYIS BRLAB PA RNAMS SNGAGS DANG PHYAG RGYA DANG
TING NGE 'DZIN GYIS RDZOGS PAR

BYAS NAS SGRUB PA'I DKYIL 'KHOR GYI SO SO'I GNAS SU DGRAM PAR
BYA'O, ,DE DAG GIS NI SGRUB PA'I DKYIL 'KHOR GYI SNGON DU 'GRO
BA'I YAN LAG GI CHO GA BSTAN PA YIN NO, ,DA NI BSNYEN PA'I CHO GA
BSTAN PA'I PHYIR PHYAG RGYA LNGAS MTSAN CING CHOS GOS LNGA BGOS
TE, 'GRO BA'I DON DU DAM

BCAS NAS DPAL RDO RJE SEMS DPA'I DKYIL 'KHOR LA DMIGS TE, GZHI'I
TING NGE 'DZIN DANG, RTEN GYI TING NGE 'DZIN DANG, BRTEN PA'I
TING 'DZIN DANG, YE SHES KYI DKYIL 'KHOR LA DMIGS PA'I BYA BA
DANG, MDUN GYI DKYIL 'KHOR LA DMIGS PA'I BYA BA DANG, GNYIS SU

MED PA'I DKYIL 'KHOR LA DMIGS PA'I BYA BA DANG, LAS LA SBYOR BA
DANG, THUN MONG GI BZLAS BRJOD DANG, KHYAD PAR GYI BZLAS BRJOD
DANG, DE DAG RDZOGS NAS MCHOD CING BSTOD PA BYAS LA, LHA RNAMS LA
THUGS DAM BSKUL BAR BYA, ,GAL TE RNAL 'BYOR BA MTSAN MA THOB PA

ZHIG GIS 'JUG NA NI THIG LE 'AM, PHRA MO 'AM, RNAM PAR DAG PA
SPYAD PAR BYA'O, ,DE NAS TSOGS KYI CHO GA DANG, SBYIN SREG DANG,
LHAG MA'I LAS DAG PA'I BSGOM PA DANG, CHO GA RDZOGS PA'I LAS LA
SBYAR RO, ,DE NAS DBANG BSKUR BA'I PHYIR GONG DU DKYIL 'KHOR DU
'JUG PA TZAM

LAS MA BYAS PA DAG LA NI SNGA MA BZHIN DUS SU BAR MTSAMS SU GZHAG
NAS RIG PA'I DBANG BSKUR BA DANG, DE BZHIN DU GANG THOB PA NAS
BRTZAMS TE, RDZOGS PA'I BAR DU SPYANG BAR BYA'O, ,DE DAG GI RIM
PA NI 'DI LTAR YIN TE, DANG PO GONG ROL DU 'JUG PA'I CHO GA LA,
RDO RJE RGYAL PO

@266A *, ,DANG; ,RGYAL THEB CHO GA RDZOGS PAS SLOB MA YONGS SU
SBYANGS PA DANG, BAR KHANG GI SGO MTSAMS SU MAndALA BSHAMS PA LA
BZHAG STE, BYANG GI SGO DRUNG NA GNAS PA'I BUM PAS BSANGS NAS,
RIGS KYI LHA MCHOD CING GSOL BA BTAB NAS SHIS PAR BYA'O, ,

DE NAS RAS DMAR PO'AM, DKAR PO SER PO DAG LA, AA KHAm B'I RA H'Um
H'Um, ZHES BYA BAS BYIN GYIS BRLABS NAS GDONG G-YOGS TE, RIN PO
CHE'I PHRENG BA THOGS NAS THEG PA CHEN POR MOS SHING SEMS BSKYED
PAS GNAS PA LA SLOB DPON GYIS DRI STE, KYE KHYOD CI LA DGA' BAS
'DIR

'JUG PA YIN ZHES PA DANG, SLOB MAS KYANG BDAG SKAL BA BZANG PO LA
DGA' BAS 'JUG PA'O ZHES SO, ,SLAR BRJOD PA DE KHYOD LA CI DGOS
ZHES SO, ,DES KYANG SMRAS PA, RDO RJE 'DZIN PA'I DNGOS GRUB 'DOD
PA'I PHYIR RO ZHES SO, ,YANG BRJOD PA, BDE GSHEGS SRAS BCAS

DAM TSIG PAS, ,YON DBUL THUGS RJES BDAG LA DGONGS, ,SANGS RGYAS
SKU GSUNG RANG BZHIN MCHOG ,SLOB DPON MGON LA SKYABS SU MCHI,
,SKAL BZANG LHA MO'I TSOGS BCAS PA'I, ,DKYIL 'KHOR TSOGS LA PHYAG
'TSAL LO, ,THAR PA CHEN PO'I GRONG MCHOG TU, ,

MGON PO BDAG NI GZHUG TU GSOL, ,ZHES PA DANG, SLAR BRJOD PA,
RGYAL BA KUN GYI GNAS BZHUGS PA'I, ,DKYIL 'KHOR CHEN PO NYAMS
DGA' BA, ,SNYING PO'I GRONG KHYER CHEN PO 'DIR, ,BDAG GIS SLOB MA
GZHUG PAR BGYI, ,ZHES BRJOD DO, ,DE NAS LAS KYI RDO RJES

LAG PA G-YAS PA NAS BZUNG STE, AOm SARBA YO GA TZITTA AUTP'A DA
YA MI H'Um, ZHES BRJOD CING YOL BA'I NANG DU GZHUG STE, DKYIL
'KHOR GYI SHAR SGOR BZHAG LA 'DI SKAD BRJOD DO, ,AOm THOG MA MED
DUS 'KHOR BA'I GNAS, ,BDAG GIS BSAGS PA'I LAS GANG GIS, ,BGYID
STZAL YI

RANG DUS 'DIR BSHAGS, ,PHYIN CHAD MI BGYID SDOM PA GZUNG, ,RGYAL
BA SRAS SOGS DGE RTZA BZHI, ,'GRO GZHAN LEGS BYAS GANG YIN PA,
,DE DAG KUN LA RJES YI RANG, ,BYANG CHUB CHEN POR BDAG GIS BSNGO,
,SANGS RGYAS CHOS DANG DGE 'DUN LA, ,BDAG GIS DUS 'DIR

@266B SKYABS SU GSOL, ,NYON MONGS SDUG BSNGAL BCAD PA DANG, ,DGE
BA'I TSOGS MANG SPEL BA'I PHYIR, ,BYANG CHUB BDE CHEN DON BSKYED
NAS, ,'GRO RNAMS DI RING DON DU GNYER, ,SANGS RGYAS GYUR NAS BDAG
GIS NI, ,'GRO RNAMS SRID PA'I GNAS NAS GNON, ,ZHES BRJOD DO, ,DE

NAS RDO RJE ME TOG GI PHRENG BA DANG BCAS PA SLOB MA'I SNYING GAR
BZHAG STE, AOm BDE GSHEGS KUN GYIS KHYOD NYID NI, ,DE RING BYIN
GYIS BRLABS PA NA, ,DE BZHIN GSHEGS PA'I GSANG CHEN 'DI, ,DKYIL
'KHOR DAG TU MA ZHUGS SHING, ,DAD PA MED PA'I MI RNAMS LA, ,NAMS
KYANG

SMRA BAR BYA BA MIN, ,AOm SU RA TE SA MA YA STVAm HO SIDDHI
BADZRA YA TH'A SU KHAm, AOm RDO RJE SEMS DPA' DENG KHYOD KYI,
,SNYING LA YANG DAG ZHUGS MDZAD DE, ,GAL TE TSUL 'DI SMRAS NA NI,
,DE MA THAG TU DRAL TE GSHEGS, ,AOm MA H'A SA MA YA AU DA KA thA,
'DI NI KHYOD KYI DMYAL BA'I CHU, ,DAM TSIG

'DAS NA SREG PAR BYED, ,DAM TSIG BSRUNG NA DNGOS GRUB NI, ,RDO
RJE BDUD RTZI CHU 'DIS 'GRUB, ,AOm A'A:H'Um SARBA PANYTZA AA MRi
TA H'Um, BADZRA AU DA KA TA HRI thA, DE RING PHYIN CHAD KHYOD
NYID KYI, ,RDO RJE SEMS DPA' NGA YIN PAS, ,GANG ZHIG BSGO BA'I

LAS RNAMS BYOS, ,DE LA BRNYAS PAR MA BYED CIG ,GAL TE CUNG ZHIG
BRNYAS BYAS NA, ,DUS MIN 'CHI ZHING DMYAL BAR LTUNG, ,RGYAL BA
KUN GYI YE SHES THUGS, ,SKU DANG GSUNG 'PHRUL LAS MDZAD PA,
,PHYAG RGYA'I CHO GA GANG DAG GIS, ,DI RING BDAG LA DBAB TU GSOL,
,ZHES

BRJOD DE, SLOB MA'I SNYING GAR BDE GSHEGS BZHUGS PA DANG, BDUD
RTZI BYIN GYIS BRLABS PAS, DNGOS GRUB SBYIN ZHING DAM TSIG BSGRAG
PAR BYA'O, ,DE NAS SNYING GA DANG, RKANG MTHIL DANG, MGRIN PA
DANG, SPYI BO RNAMS SU 'BYUNG BA'I SA BON GYI MTSAN MA'I DKYIL
'KHOR

BSGOM PAR BYA'O, ,DE NAS YANG, SUMBHA NI SUMBHA H'Um, ZHES PAS
BSRUNG ZHING RDO RJE DRIL BU DKROL TE, AOm DZNY'A NA A'A BE SHA
YA STAm BHA YA RA RA RA RA TZA LA YA TZA LA YA H'Um A'A HA
DZHEE:, ZHES BRGYA RTZA BRGYAD BRJOD DO, ,NAM ZHIG YE SHES BABS
PA'I TSE NI SKU DANG, GSUNG DANG, THUGS KYI RTAGS

@267A *, ,STON PAR 'GYUR RO, ,RDO RJE SLOB DPON GYIS BDEN PA
BRJOD PAR BYA STE, MGON MCHOG GSANG BA'I DKYIL 'KHOR 'DIR, ,SLOB
MA'I MCHOG 'DI GZHUG PAR BGYI, ,RIGS KYI LHA YI BYE BRAG DANG,
,BSOD NAMS GANG YIN DE BZHIN SHOG ,DE BZHIN DNGOS GRUB

MTSAN PA DAG ,SNYING PO'I GNAS 'DIR LEGS PAR STON, ,ZHES BRJOD
CING KHA DOG DANG DBYIBS KYI BYE BRAG LA BRTAGS TE, DES RANG GI
LAS DAG GRUB PAR SHES SO, ,DE NAS ME TOG PHRENG BA DKYIL 'KHOR DU
DOR TE, ,AOm PRA T'I TZTSA BADZRA HO:, ZHES PAS LHA GANG LA BABS
PA DE YI

DAM DU BLANG BAR BYA'O, ,DE YANG GTZO BO LA BAB NA NI MCHOG GI
DNGOS GRUB 'GRUB CING, BAR MTSAMS DAG GIS NI 'BRING GI LAS 'GRUB
LA, RA BA LAS 'DAS PA DAG GIS NI SLAR BSKYAR TE LAN GSUM DU DOR
ZHING, GANG ZHIG DKYIL 'KHOR LA MA BAB PA DAG NI CHUS SHIS PAR

BYAS TE SLAR GTANG BAR BYA'O, ,YANG PHRENG BA DE BLANGS TE SLOB
MA'I MGO LA BCINGS NAS, KYE SEMS DPA' CHEN PO PHRENG BA 'DI DANG
MI 'BRAL BAR GYIS SHIG ,AOm RATNA M'A LE AA BHI shINYTZA TR'Am,
ZHES BRJOD DO, ,YI GE AOm GYIS BSKYED PA'I GSER GYI THUR MA PHRAS
MTSAN PAS DRI MA BSAL NAS, ,

AOm RDO RJE SEMS DPA' KHYOD NYID KYI, ,MIG 'BYED PAR NI BRTZON
PAR MDZAD, ,SGRIB G-YOGS LING THOG KUN BSAL NAS, ,RDO RJE MIG NI
BLA NA MED, ,AOm BADZRA TZAKsHU DZNY'A NA PRA BE SHA PHAt, CES
BRJOD DO, ,GDONG G-YOGS BSAL NAS, DKYIL 'KHOR BSTAN PA'I PHYIR
SGO DBYE

STE; BU KHYOD DKYIL 'KHOR LEGS PAR LTOS, ,THAR PA CHEN PO'I GRONG
MCHOG TU, ,PHRENG BA GANG LA BAB PA NI, ,DE NYID KHYOD KYI RIGS
KYI LHA, ,ZHES SHAR PHYOGS KYI SGO NAS BRTZAMS SHING GTZO BO'I
BAR DU LHA RNAMS KYI MTSAN BSTAN PAR BYA'O, ,DE'I RJES LA BZA' BA
DANG BTUNG BA

LA SOGS PA'I MCHOD PA'I TSOGS KYIS LHA DANG SLOB DPON DANG, RNAL
'BYOR PA DAG MYOS PAR BYAS NAS, SLOB DPON LA SEMS DAD PA'I SGO
NAS BDAG GI SKAL BA JI LTAR LAGS PA BSTAN DU GSOL ZHES BRJOD PAR
BYA'O, ,DER SLAR BRJOD PA, BU KHYOD DAD PA RAB TU BSKYED, ,

@267B DKYIL 'KHOR BZANG PO 'DI LA LTOS, ,SANGS RGYAS THAMS CAD
MNYAM SBYOR BA'I, ,MKHA' 'GRO SGYU MA'I RIGS MCHOG 'DZIN, ,'GRO
BA PHUN SUM TSOGS KUN DANG, ,DNGOS RNAMS THAMS CAD MNGON DU
'GYUR, ,DAM TSIG TING 'DZIN RJES CHAGS DANG, ,

GSANG SNGAGS SNYING PO 'DZIN PAR GYIS, ,ZHES BRJOD PAR BYA'O, ,DE
NAS DBANG BSKUR BA'I DON DU, SLOB MA YON DANG BCAS PAS GSOL BA
GDAB STE, RGYAL BA KUN GYI GSANG BA'I LAM, ,'GRO BA SKYOB LA GZI
BRJID CAN, ,MKHA' 'GRO MA YI 'KHOR LO MCHOG ,YON TAN THAMS

CAD 'BYUNG BA'I GNAS, ,DE RING DBANG BSKUR GNANG BA YI, ,DUS LA
BAB PAR 'OS PA LAGS, ,DPA' BO CHEN POS MI LDOG PA'I, ,DBANG BSKUR
RIM BZHIN BDAG LA STZOL, ,RIG PA CHEN POS LAS BSGRUBS NAS, ,DNGOS
GRUB MCHOG RNAMS SHIS PA DANG, ,SEMS CAN KUN

GYI DON GYI PHYIR, ,BDAG GIS RDO RJE SLOB DPON GZUNG, ,ZHES BRJOD
DO, ,DE NAS SHAR GYI PHYOGS KYI SGO DRUNG DU, ,KHOR DO TZAM GYIS
CHOD PAR DBANG STEGS DKYIL 'KHOR GYI LTE BA DANG MNYAM PAR
BRTZIGS TE, PADMA 'DAB BRGYAD SGO DANG BCAS PA BRIS NAS, SENG
GE'I KHRI LA PADMAS MTSAN

PA'I GDAN LA BSHAM ZHING SLOB MA BZHAG STE, 'PHAN GDUGS DANG, ME
TOG GI PHRENG BA DANG, RIN PO CHE'I RGYAN DANG, GOS SNA TSOGS
KYIS MDZES PAR BYAS NAS, SPOS CHUS SBYANGS TE, YUNGS KAR GYI
SBYIN SREG DANG, KU SHA'I CHUS SHIS PA'I CHO GA BYA'O, ,YANG BDUD
RTZI BYIN GYIS

BRLABS PA'I CHU 'THOR ZHING, RTA MCHOG GI SNGAGS KYIS BSRUNGS NAS
YI GE GSUM GYIS SPYANG BAR BYA ZHING, CHOS NYID RNAM PAR DAG PA'I
RANG BZHIN LAS RIGS KYI LHAR BSKYED DE, MCHOD DBYANGS DANG, ROL
MO'I SIL SNYAN DU BCAS PAS BUM PA'I NANG NAS CHU BLANGS TE, DUNG

CHOS LA SOGS PAR BLUGS LA TSIGS SU BCAD PA BRJOD PAR BYA'O, ,TIL
GYI GONG BU BZHIN GANG BA'I, ,RGYAL BA'I BUM PA BZUNG NAS NI,
,'DI GNYIS LA NI BLUGS BYAS LAS, ,BAG CHAGS MA LUS DAG GYUR CIG
,CES PHYI'I BUM PA'I CHUS KHRUS BYAS NAS, YANG SA BON GYI GSANG

@268A *, ,SNGAGS LAS BYUNG BA'I LCAGS KYUS YE SHES KYI DKYIL
'KHOR BKUG STE, MDUN ROL DU ZLA BA'I DKYIL 'KHOR DU BZHAG NAS
GNYIS SU MED PA'I ROL PA MDZAD CING, BYANG CHUB KYI SEMS KYI CHU
RGYAN GYIS LHA'I BUM PA BKANG STE, GAR DANG DBYANGS SU BCAS

PAS PHYOGS BZHI NAS KHRUS MDZAD DO, ,AOm LHA YI CHU NI DAG PA
YIS, ,RDO RJE GSANG GSUM GNAS LAS BYUNG, ,RIG PA'I LHA MO TSOGS
LDAN PA'I, ,RANG BZHIN GCIG TU GYUR PA YIN, ,AOm BADZRA AA BHI
shINYTZ'A MI, ZHES BRJOD DO, ,DES NI ME LONG LTA BU'I YE SHES KYI
RANG BZHIN

BCOM LDAN 'DAS MI BSKYOD PA'I BYANG CHUB KYI SEMS KYI NGO BO STON
TE, CHU'I DBANG BSKUR RO, ,DE NAS RIN PO CHE'I RGYU LAS BYAS
PA'AM, GZHAN DAG LAS BYUNG BA GANG YANG RUNG STE, DBU RGYAN RTZE
LNGA PA SANGS RGYAS LNGA'I MTSAN MA DANG, DAR DBYANGS SU BCAS PA
BYIN GYIS

BRLABS TE, TSIGS SU BCAD PA 'DIS SBYIN PAR BYA'O, ,AOm SANGS
RGYAS KUN GYIS BSNGAGS PA YI, ,RIN CHEN LAS BYUNG DBU RGYAN CHEN,
,THOR TSUGS COD PAN GYIS BRGYAN PA'I, ,DAR DBYANGS DBANG BSKUR
SBYIN PAR BYA, ,AOm BADZRA DA RA TA KA BADZRA AA RA LI HO AA BHI
shINYTZA TR'Am, ZHES

BRJOD NAS, DE'I RJES LA THOD PA'I MTSAN MA DRUG DANG BCAS PA'I
DAR DBYANGS KYIS BCINGS TE, AOm SANGS RGYAS KUN GYI YE SHES
RTAGS, ,THOD PA'I PHRENG BA'I DBU RGYAN GYIS, ,RDO RJE SEMS DPA'
BDAG SNGON BSKYED, ,RIG PA'I YE SHES MTSAN MA'I RTAGS, ,H'Um
BADZRA KA P'A

LA AA BHI shINYTZ'A MI, DES NI SO SOR KUN DU RTOG PA'I YE SHES
KYI RANG BZHIN DPAL RDO RJE NYI MA BYANG CHUB SEMS KYI NGO BO DBU
RGYAN GYIS DBANG BSKUR BA'O, ,DE NAS RDO RJE RTZE LNGA PA RNAM
PAR SPYANG ZHING BYIN GYIS BRLABS PA, LAG PA G-YAS PAR GSOR
ZHING, SLOB MA'I SNYING GAR GTUGS TE,

'DI NI SANGS RGYAS THAMS CAD KYI, ,RDO RJE GSANG BA CHEN PO'I
DON, ,DE RING KHYOD LA DBANG BSKUR TE, ,RAB TU GRUB PHYIR GZUNG
BAR GYIS, ,AOm BADZRA SATVA AA BHI shINYTZ'A MI, ZHES BRJOD DO,
,SLOB MA'I LAG PA G-YAS PAR GTAD NAS LAN GSUM GSOR TE THUGS KAR
BZUNG NGO, ,

@268B AOm THOG MTHA' MED PA'I SEMS DPA' NI, ,RDO RJE SEMS DPA'
DGA' BA CHE, ,KUN DU BZANG PO KUN BDAG NYID, ,RDO RJE BSNYEMS
TSUL BDAG PO'I BDAG ,CES BRJOD CING DON BZHIN DU BSAM PAR BYA'O,
,DES NI MNYAM PA NYID KYI YE SHES KYI RANG BZHIN DPAL PADMA GAR
GYI DBANG PHYUG

GI NGO BO MTSON PAR BYED PA RDO RJE'I DBANG NGO, ,DE NAS DRIL BU
SPYANG ZHING BYIN GYIS BRLABS PA DKROL ZHING SLOB MA'I LAG PA
G-YON PAR GTAD LA, 'DI NI RNAL 'BYOR MA TSOGS KYI, ,SHES RAB
DBYANGS KYI RJES 'GROR BSHAD, ,KHYOD KYIS RTAG TU BCANG BAR GYIS,
,BYANG CHUB MCHOG TU

RGYAL BAS BZHED, ,AOm AA DHI PA TI TVAm AA BHI shINYTZ'A MI, ZHES
BRJOD CING DE NYID RNAM PAR DAG PA BSTAN PA'I PHYIR, SRID PA NGO
BO NYID KYIS DAG ,NGO BO NYID KYIS SRID BRAL BYAS, ,RANG BZHIN
DAG PA'I SEMS CAN RNAMS, ,DAM PA'I SRID PA BYED PAR 'GYUR, ,ZHES
BRJOD DO, ,DE NAS BYA BA

GRUB PA'I YE SHES KYI RANG BZHIN RTA MCHOG ROL PA'I NGO BO MTSON
PAR BYED PA DRIL BU'I DBANG NGO, ,DE NAS RDO RJE SLOB DPON GYIS
RDO RJE DRIL BU GNYIS GZUNG BA'I PHYAG RGYA BSTAN TE, THABS DANG
SHES RAB SBYOR BA'I 'PHRO 'DU DANG BCAS PAR SLOB MA'I MGO BOR
BZHAG NAS, TSIGS SU BCAD PA 'DI

BRJOD PAR BYA'O, ,AOm GANG PHYIR CHOS RNAMS RNAM DAG PAS, ,SANGS
RGYAS YE SHES RANG BZHIN NYID, ,DBANG PO'I SPYOD YUL GANG DAG
GANG, ,BDE MCHOG SGYU MA'I DKYIL 'KHOR NYID, ,AOm DPAL CHE GE MO
AA BHI shINYTZ'A MI, BADZRA N'A MA AA BHI shE KA TA YA HO ZHES
SO, ,DE NI CHOS KYI

DBYINGS KYI YE SHES KYI RANG BZHIN DPAL RNAM PAR SNANG MDZAD KYI
NGO BO MTSON PAR BYED PA MING GI DBANG BSKUR BA'O, ,DE LTAR DBANG
BSKUR BA'I PHAN YON NI, SANGS RGYAS THAMS CAD MNYAM SBYOR BA'I,
,MKHA'I 'GRO SGYU MA'I BDE MCHOG KYANG, ,RGYAS MI THEBS SHING MI
RMONGS TE, ,DE LA

GNOD PAR MI 'GYUR RO, ,ZHES SO, ,DE DAM TSIG DANG SDOM PA LA SOGS
PA SBYIN PAR BYA BA'I PHYIR, DANG POR MNA' BSGAG CING SDOM PA
SBYIN PA NI SANGS RGYAS THAMS CAD GSUNG DBYANGS GCIG PA'I SGO NAS
GSUNGS TE, SANGS RGYAS THAMS CAD MNYAM SBYOR BA'I, ,SDOM PA NYAMS

@269A *, ,PAR KHYED BYED PA, ,JI SNYED SANGS RGYAS THAMS CAD
DANG, ,BYANG CHUB SEMS DPA' RDO RJE 'DZIN, ,LHA RNAMS DANG NI MI
DAG DANG, ,DE BZHIN RNAL 'BYOR SGRUB PA PO, ,DE DAG LA NI SNYING
RING SA NAS, ,SNYING LA KHRAG CHEN 'THUNG BA ZHIG ,SEMS CAN

KHAMS NI MA LUS DON, ,SRID PA SHIN TU DAG BYA'I PHYIR, ,MI 'GOG
CHOS NYID SBYOR BA YIS, ,RTAG PA NYID DU BSGRUB PAR BYA, ,RANG GI
NGO BO YONGS SPANGS SHING, ,DKA' THUB KYIS NI GZIR MI BYA, ,CI
BDE BAR NI BDE BAR SPYAD, ,'DI NI PHYI DUS SANGS RGYAS YIN, ,RNAL
'BYOR LONGS

SPYOD THAMS CAD LA, ,CIS KYANG MI 'JIGS DGA' BAR GYIS, ,SDIG MED
STOBS KYIS KHYED MA 'JIGS, ,DAM TSIG 'DA' BAR DGA' BA'O, ,ZHES
BRJOD CING SKU GSUNG THUGS KYI DAM TSIG RNAM PA GSUM RGYAS PAR
BSTAN PAR BYA'O, ,DES NI SLOB MA DBANG BSKUR BA'I CHO GA'O, ,

DE NAS RDO RJE SLOB DPON DU BYA ZHING, BDAG DANG GZHAN GYI DON
GRUB PAR 'DOD PAS BLA MA LA GSOL BA GDAB PAR BYA STE, MGON KHYOD
THUGS RJE'I BKA' DRIN GYIS, ,DKYIL 'KHOR SLOB DPON DBANG BSKUR
SOGS, ,BDAG GZHAN DON DU BYA BA RNAMS, ,'GRUB BYED DBANG BSKUR
BDAG LA

STZOL, ,ZHES PA DANG, SLAR BRJAD PA, RDO RJE DRIL BU PHYAG RGYA
CHE, ,ZUNG SHIG YANG DAG GZUNG BAR GYIS, ,DI RING RDO RJE SLOB
DPON CHE, ,SLOB MA'I TSOGS RNAMS BSDU BAR MDZOD, ,'DI NI SANGS
RGYAS THAMS CAD NYID, ,RDO RJE SEMS DPA'I PHYAG NA BSNAMS, ,RTAG
TU KHYOD KYIS KYANG

GZUNG STE, ,PHYAG NA RDO RJE'I BRTUL ZHUGS BRTAN, ,AOm MA H'A
BADZRA H'Um, AOm SARBA TA TH'A GA TA BADZRA SATVA SA MA YA
TIshthA, 'DI DE SANGS RGYAS THAMS CAD KYIS, ,SHES RAB DBYANGS KYI
RJES 'GROR BSHAD, ,KHYOD KYIS KYANG NI RTAG TU BCANG, ,BYANG CHUB
MCHOG TU RGYAL BAS BZHED, AOm

BADZRA GHAndE AA AEshA TVAm DHA RA YA MI HI HI HI HI HO:, YID KYI
LUS NI BRTAN PA'I PHYIR, ,DAM TSIG PHYAG RGYA ZHES BYAR BRJOD,
,LUS KUN BRTAN BYED GANG ZHIG NI, ,PHYAG RGYAR RAB TU GRAGS PA
YIN, ,AOm MA H'A K'A YA W'AK TZITTA BADZRA SA MA YA H'Um, ZHES
BRTUL ZHUGS RNAM PA GSUM BYIN

@269B NAS; MCHOD PA'I TSOGS DANG, BSTOD PA'I GAR THABS KYIS LHA
RNAMS MNYES PAR BYA'O, ,DE NAS RJES SU GANG BA SBYIN PAR BYA STE,
BDAG GZHAN DON SGRUB LAS KYI TSOGS, ,THUN MONG 'BRING PO MCHOG
GYUR PA'I, ,ZHI RGYAS DBANG DRAG DGUG PA DANG, ,SDANG GNON RENGS
PA'I LAS

KUN DANG, ,DBYE RMONGS BSKRAD PA'I CHO GA RNAMS, ,THOGS PA MED
PAR BSGRUB PAR GYIS, ,RAL GRI MIG SMAN SA 'OG DANG, ,THOG MED MI
'BYIN SKAS 'DZEG DANG, ,GSAR 'GYUR RIL BU NYI ZLA GZUNG, ,CHAR
DBAB LA SOGS LAS KYI TSOGS, ,RNAM SHES SGRUB DANG YE SHES

SGRUB; ,PHYAG RGYA SHES PA'I DON SGRUB DAG ,THAMS CAD DNGOS GRUB
'GRO BA YI, ,DON NYID YANG DAG SPYOD PAR GYIS, ,RGYAL BA KUN GYI
GNAS 'JUG CING, ,SKU GSUNG THUGS MCHOG YON TAN RGYAN, ,PHRIN LAS
BDAG GZHAN GNAS SBYOR BA'I, ,MKHA' 'GRO SGYU MA'I DNGOS

GRUB SGRUB, ,CES BRJOD DO, ,DE NAS YANG SNGA MA BZHIN DU MIG DBYE
BAR BYA STE, JI LTAR MIG MKHAN RGYAL PO YIS, ,MIG NAD LING TOG
BSAL BA LTAR, ,BU KHYOD KYIS NI MI SHES PA'I, ,LING TOG RGYAL BAS
SEL BAR MDZAD, ,AOm BADZRA NEE TRA AA BA HA RA PA tA LAm HR'I:,
CHOS RNAMS GZUGS

BRNYAN LTA BU STE, ,DAG CING GSAL LA DRI MA MED, ,GZUNG 'DZIN
RNAM BRAL BRJOD MED DU, ,RGYU DANG LAS LAS KUN DU 'BYUNG, ,RANG
BZHIN MED CING DAG MED PA, ,CHOS RNAMS DE BZHIN SHES BYAS NAS,
,SEMS CAN DON NI YANG DAG BYOS, ,DES NA SANGS RGYAS SRAS SU SKYE,
,ZHES BRJOD DE MIG PHYE BA'I RJES LA,

CHOS THAMS CAD KUN RDZOB SGYU MA LTA BUR SNANG BA LA RJES SU
SPYOD PAR GNANG BA'O, ,YANG DON DAM PA DANG YI DAM GYI LHA JI
LTAR GNAS PA'I MTSAN NYID BSTAN PA'I PHYIR, THAMS CAD NAM MKHA'I
MTSAN NYID DE, ,NAM MKHA' LA YANG MTSAN NYID MED, ,NAM MKHA' DAG
DANG MNYAM SBYOR

BAS; ,KUN MCHOG MNYAM PA NYID DU GSAL, ,AOm RDO RJE SEMS DPA' ME
LONG BZHIN, ,DAG CING GSAL LA RNYOG PA MED, ,BU KHYOD KYI NI
SNYING LA ZHUGS, ,RDO RJE SEMS DPA' RANG NYID GTZO, ,ZHES BRJOD
CING, DE NYID KYI DON BSTAN PAR BYA'O, ,YANG LHA MO BDE MCHOG MAS

@270A *, ,BYIN GYIS BRLABS PA'I MDA' GZHU BYIN TE, PHYOGS BZHI
DANG STENG 'OG TU 'GENGS SHING 'PHEN PA'I TSUL BYAS NAS, CHOS KYI
'KHOR LO MAS BYIN GYIS BRLABS PA'I GDAN LA 'DUG STE, LAG PA G-YAS
PAR DPAL SANGS RGYAS THAMS CAD DANG MNYAM

PAR SBYOR BA'I GLEGS BAM SBYIN ZHING, G-YON PAR DUNG BYIN TE SGRA
BSGRAG PAR BYA'O, ,AOm PHA ROL PHYIN DRUG LAS RNAMS KYIS, ,SEMS
CAN DON KUN MNYAM SBYOR ZHING, ,'KHOR BA'I RGYUN GCOD MYA NGAN
'DAS, ,AOm CHOS KYI 'KHOR LO CHEN PO BSKOR, ,THE TSOM RTOG TSOGS

GCOD MDZAD PA'I, ,CHOS KYI DUNG GI SGRA BSGRAGS PAS, ,GSANG
SNGAGS GSANG CHEN SNYING PO'I DON, ,SNOD LDAN KUN LA RAB TU SHOD,
,DES NI RGYAL BA THAMS CAD LA, ,PHAN 'DOGS DRIN LEN MDZAD PA YIN,
,MKHA' 'GRO SGYU MA'I DKYIL 'KHOR GYIS, ,KHYOD LA RTAG TU BSRUNG
BAR

MDZAD; ,CES BRJOD PAR BYA'O, ,DE'I RJES LA RIGS KYI DKYIL 'KHOR
LNGA BSKOR BAR GNANG BA SBYIN PA NI, ,MDOR NA 'JIG RTEN KHAMS
RNAMS SU, ,SEMS CAN RNAMS KYI DON GYI PHYIR, ,JI LTAR 'DUL BA SNA
TSOGS SU, ,RDO RJE'I 'KHOR LO BSKOR DU GSOL, ,ZHES RIGS

LNGA'I GNAS SU SBYAR BAR BYA'O, ,DA NI LUNG BSTAN PA LAS, DANG PO
SLOB DPON GYIS BSGO BA NI, 'DI LTAR NGA YIS KHYOD LUNG BSTAN,
,RDO RJE DPAL LDAN GSANG BA'I BDAG ,DNGOS PO MCHOG TU BSGRUB PA'I
PHYIR, ,SRID PA'I NGAN 'GRO GNAS LAS GROL, ,KYE CHE GE MO ZHES
BYA BA'I

DE BZHIN GSHEGS PA, BHURBHU BA SVA:, DE'I RJES LA DUS GSUM GYA
RGYAL BA RNAMS KYIS KYANG PHYOGS BCU NAS GSUNG DBYANGS MTHUN PA'I
SGRA SKAD KYIS LUNG BSTAN PAR MDZAD DE, KYE RIGS KYI BU KHYOD KYI
SRID PA THA MA NI 'DI YIN TE, GSANG BA BLA NA MED PA'I THEG PA LA
ZHUGS PAS PHYAG

RGYA CHEN PO DANG, GSANG SNGAGS KYI MTHUS RIGS KYI DKYIL 'KHOR DU
GNAS PAR 'GYUR RO, ,KHYOD KYIS CHAGS PA RNAMS PA GNYIS DANG 'BRAL
BAR MI BYA STE, DE DAG GI LAS LA SBYAR BAR BYA'O, ,'DOD CHAGS
BRAL BA LTA BU'I SDIG ,KHAMS GSUM NA NI GZHAN

@270B DE; ,DE BAS 'DOD LA CHAGS BRAL BAR, ,KHYOD KYIS NAM YANG
BYA BA MIN, ,MA H'A SA MA YA H'Um PHAt, DE RING DKYIL 'KHOR SLOB
DPON DANG, ,SNGAGS SOGS RGYUD RNAMS 'DZIN PAR 'GYUR, ,SANGS RGYAS
BYANG CHUB SEMS DPA' DANG, ,LHA RNAMS KUN GYIS MTHUN PAR GSUNGS,,

SEMS CAN KUN LA RJES BRTZE BAR, ,DKYIL 'KHOR CHO GA BZHIN DU
BRIS, ,RTZI GCIG NAN TAN BSKYED NAS NI, ,SGRUB PA PO RNAMS RGYUD
LA SBYOR, ,ZHES BRJOD DO, ,DES NI LUNG BSTAN PA'O, ,DA NI DBUGS
DBYUNG BA'I PHYIR, DANG PO DKYIL 'KHOR MTHONG BA'I PHAN YON BRJOD
PAR BYA'O, ,

MCHOG TU GSANG BA'I DKYIL 'KHOR 'DIR, ,ZHUGS SHING MTHONG BA LA
SOGS PAS, ,SDIG PA KUN LAS RNAM GROL ZHING, ,KHYED RNAMS RAB TU
DGE BAR GNAS, ,ZHES BRJOD DO, ,DE NAS DON BZHIN DU SPYAD PA'I
PHAN YON BSTAN PA'I PHYIR, GZENGS BSTOD PA NI, BDE CHEN THEG PA
'DI

LA NI, ,PHYI NAS 'CHI BA YANG MED CING, ,MTSUNGS MED THUB PAR MI
'GYUR TE, ,CIS KYANG MI 'JIGS DGA' BAR GYIS, ,SRID PA SHIN TU DAG
PA NAS, ,SRID PA'I SDUG BSNGAL LAS 'DAS SO, ,DA NI DE DAG GI DAM
TSIG BSHAD PAR BYA STE, BYANG CHUB SEMS NI YONGS MI SPANG, ,RDO
RJE

ZHES BYA'I PHYAG RGYA CHE, ,GANG ZHIG BSKYED PA TZAM GYIS NI,
,SANGS RGYAS NYID 'GYUR THE TSOM MED, ,DAM PA'I CHOS DAG MI SMAD
CING, ,MA GUS SPANG ZHING DOR MI BYA, ,MI SHES SNOD MIN RMONGS PA
LA, ,NAM YANG BSTAN PAR MI BYA'O, ,RDO RJE DRIL BU MI SPANG STE,
,SLOB DPON DAG

LA GUS PAR GYIS, ,ZHES PA'I DON BSTAN PAR BYA'O, ,DE LTAR SLOB
DPON GYI DBANG THOB PA'I PHAN YON NI, KHAMS GSUM GYI NI RGYAL
SRID CHE, ,BDAG PO RGYAL CHEN DBANG BSKUR ZHING, ,BDUD RNAMS
THAMS CAD LAS RGYAL BAR, ,GRONG KHYER MCHOG TU ZHUGS PA YIN, ,'DI
YIS

KHYED RNAMS DUS 'DI RU, ,SANGS RGYAS THOB PAR THE TSOM MED,
,DBANG BSKUR RJES THOB DBUGS PHYUNG BAS, ,SLOB MA YON TAN BDAG
POR 'GYUR, ,SLOB DPON BRO GROS DAM TSIG LDAN, ,BRTAN G-YO'I MTHA'
LAS RNAM PAR GROL, ,LAM MCHOG 'JUG STOBS DBUGS PHYIN

@271A *, ,TE; ,NGAN PA'I GNAS NGAN KUN SPANGS PA'O, ,ZHES BRJOD
PAR BYA'O, ,DE NAS GDAMS NGAG BSTAN PA'I PHYIR DKYIL 'KHOR GYI DE
KHO NA NYID DANG LHA'I DE KHO NA NYID BSTAN PAR BYA STE, DE LA
DANG PO DKYIL 'KHOR GYI MTSAN NYID NI GRU BZHI PAR GNAS PAS, CHE
BA'I

YON TAN THAMS CAD KYIS RGYAS PAR BYAS ZHING SGO RNAM PA BZHI YIS
BYAMS PA DANG, SNYING RJE DANG, DGA' BA DANG, BTANG SNYOMS KYI
MTSAN NYID CAN NO, ,RTA BABS NAS CHOS KYI 'KHOR LO'I BAR DU NI
RTEN CING 'BREL PAR 'BYUNG BA'I TSUL DU GNAS PA NI BYANG CHUB KYI
CHOS SUM CU RTZA BDUN GYI

BAR DU BGROD NAS RNAM PAR THAR PA'I SGO BZHIR 'JUG PA'I MTSAN
NYID CAN NO, ,RIN PO CHE SNA LNGA'I RTZIG PA LAS 'OD KHA DOG NYI
SHU RTZA LNGA DANG BCAS PA 'PHRO BA NI, RANG BZHIN YE SHES DRUG
GI BYIN RLABS LAS RIGS KYI MTSAN MA SNA TSOGS SU SNANG BA'I RANG
BZHIN NO, ,RDO RJES MTSAN

PA'I KA BA BRGYAD NI RNAM PAR THAR PA BRGYAD KYI RANG BZHIN LA,
RDO RJE THEG PA'I TSUL GYIS MTSAN PA'O, ,RIN PO CHE DANG, MU TIG
DANG, ME TOG GI PHRENG BAS BRGYAN PA NI MDZAD PA RGYA CHEN PO'I
PHRIN LAS RNAMS YON TAN LAS BYUNG BA'I TSUL LO, ,'DOD PA'I YON
TAN DRUG GI LHA MO

NI; ;YUL DRUG RNAM PAR DAG PA'I SNANG BA'O, ,GDUGS SNYING RJE
CHEN PO'I CHAR KHAB DANG, RGYAL MTSAN BDUD RNAM BZHI LAS RGYAL
ZHING THOG PA'I MCHOG STON PA'I MTSAN MA DANG, BLA RE MNYAM PA
NYID DU TSUL GCIG PAR SPYOD PA'I TSUL, ,RNGA YAB RNAM PAR RTOG
PA'I SBRANG MA

SEL BAR MDZAD PA DANG, ZLA BA PHYED PA RDO RJES SMON LAM RGYA
CHEN PO 'GRO BA'I DON DU THEG PA CHEN PO'I SNGAGS KYI SGO NAS DON
MDZAD PA DANG, RDO RJE RIN PO CHE DBYIG PA LA BA DAN DBYANGS PAS
MTSAN DANG DPE BYAD PHUN SUM TSOGS PA'I RTAGS DANG LDAN PA'O, ,DE
LA DRIL BU SGRA SNYAN

PA PHYOGS BCUR SGROGS PA NI THEG PA SNA TSOGS KYI DON STON PA'O,
,RE'U CHA BRGYAD KYI MTSAN MA NI SKU'I DBANG PHYUG DANG, GSUNG GI
DBANG PHYUG DANG, THUGS KYI DBANG PHYUG LA SOGS PA'I YON TAN
BRGYAD KYIS BRGYAN PA'O, ,THIG BZHIS LEGS PAR PHYE BA NI, ,PHRIN
LAS

@271B BZHI'I SNANG BA'O, ,SNA TSOGS PADMA'I MTSAN MA DANG, MU
KHYUD RDO RJE'I PHRENG BAS BSKOR BA NI CHAGS PA MED PA'I PHRIN
LAS KUN DU DON SPYAD KYANG NYON MONGS PA'I MTSAN MAS MA GOS SHING
BDE BA CHEN PO'I DBYINGS LAS SKU GSUNG THUGS KYI THEG PA STON PAR
MDZAD PA'O, ,BUM PA RGYAN GYIS

MDZES SHING BDUD RTZI'I BCUD DANG LDAN PAS CHE BA'I YON TAN THAMS
CAD KYI 'BYUNG GNAS 'CHI BA MED PA'I BDUD RTZI YE SHES RNAM PA
LNGA'I DON LAS YON TAN GYI SNANG BA MA 'GAGS SHING 'DOD PA'I
LONGS SPYOD SNA TSOGS SU 'PHRO BA'O, ,BAR DU RE'U MIG 'KHOR LO'I
TSUL DU GNAS PA NI PHRIN

LAS DANG MCHOD PA'I GNAS SU 'GYUR CING RANG GI PHYAG RGYA MDZES
PAR GYUR PA'O, ,PHYI ROL PADMA LA SOGS PA'I PHRENG BA DAG NI CHOS
THAMS CAD RNAM PAR DAG PA'I YON TAN GYI SNANG BSTON PA DANG, SKU
GSUNG THUGS KYI PHRIN LAS DANG BCAS PA'I RNAM PA DANG, YE SHES
KYI BYIN RLABS

KYIS MI MTHUN PA'I RNAM PAR RTOG PA THAMS CAD SEL BAR MDZAD PA'O,
,PHYI ROL GYI DUR KHROD CHEN PO DAG GIS NI THAMS CAD GSANG SNGAGS
KYI THEG PAR 'DU ZHING THEG PA GZHAN LAS KHYAD PAR DU 'PHAGS PA'I
TSUL DU KHAMS GSUM GYI ZHEN RTOG SPYANG BA DANG, PHUNG PO LNGA
DANG 'BYUNG

BA LNGA DAG RNAM PAR DAG PA'I NGO BOR BSTAN PA'O, ,ZHING DANG
ZHING SKYONG DAG GIS YON TAN MA 'GAGS PA'I RTEN LA SANGS RGYAS
BRGYAD KYI SNANG BA STON PA'O, ,MTSO DANG KLU BRGYAD NI SRID PA'I
GNAS KYI RTOG PA'I TSOGS DAG GNYIS SU MED PA'I BYANG CHUB KYI
SEMS KYI DON STON PA'O, ,

RNAL 'BYOR PHO MO DAG GIS NI DBYINGS DANG YE SHES ZUNG DU 'BREL
PA'I DON GYIS CHOS THAMS CAD 'DUS PAR BSTAN PA'O, ,SBRIN DANG
MCHOD RTEN LA SOGS PA'I RNAM PA DAG GIS NI THUGS RJE CHEN PO'I
SBRUL PA'I 'PHRO 'DU DANG YE SHES KYI SNANG BA BRGYAD BSTAN PA'O,
,BYA KHYI DANG MKHA'

'GRO LA SOGS PA SNA TSOGS PAS NI THUGS RJE CHEN PO'I SPRUL PA
DANG, YON TAN GYI RTZAL MA 'GAGS PA'I PHRIN LAS GYI TSOGS RNAM
PAR 'PHRO BA BSTAN PA YIN NO, ,DE LTAR RTEN GYI MTSAN NYID RGYA
CHER BSTAN NAS BRTEN PA'I RANG BZHIN DAG SHES PAR BYA BA'I PHYIR
DPAL RDO RJE SEMS

@272A *, ,DPA' DKAR DMAR GYI MDANGS DANG LDAN PAS BYANG CHUB KYI
SEMS KYI RANG BZHIN LA RTOG PA'I MTSAN MAS MA GOS SHING THUGS RJE
CHEN POS CHAGS PA'I LAS MDZAD PA'O, ,RIN PO CHE'I KHA DOG SNA
LNGA'I 'OD ZER MDZES PAS BRGYAN PA NI YE SHES RNAM PA LNGA'I
SNANG BA

LAS RIGS KYI MTSAN MA SNA TSOGS STON PA'O, ,ZHAL BZHI DANG, PHYAG
BZHI'I RNAM PA CAN DU BYUNG BAS PHRIN LAS RNAM PA BZHI DANG, TSAD
MED BDAG GI SGO NAS 'GRO BA DBUGS 'BYIN PA'O, ,SGEG PA LA SOGS
PA'I TSUL GYIS KHAMS GSUM LAS RGYAL ZHING, RANG GI CHA LUGS BCOM

PAR MDZAD PA'O, ,PHYAG BZHI'I MTSON CHA DAG GIS YE SHES RNAM PA
LNGA'I CHE BA LAS RIGS LNGA'I DKYIL 'KHOR SNANG BAR MDZAD PA
DANG, THUGS RJE CHEN POS RTZE GCIG TU, SEMS KYI LAS LA DGONGS PA
DANG, SKU GSUNG THUGS SNA TSOGS KYI SGO NAS KHAMS GSUM LAS RGYAL

TE; GSANG BA BLA NA MED PA'I TSUL STON PA DANG, ZHI GNAS DANG
LHAG MTHONG ZUNG DU 'BREL PA'I LAS KYIS BSKUL BA DANG, DE'I MTSAN
NYID GZHAN LA STON PAR MDZAD PA'O, ,MTSAN BZANG PO SUM CU RTZA
GNYIS DANG DPE BYAD BZANG PO BRGYAD CU DAG GZHAN LAS KHYAD PAR DU
'PHAGS PA'I TSUL GYIS MDZES SHING BYANG CHUB SEMS

KYI MCHOG TU GYUR PA'I THUGS RJE CHEN PO'I RNAM PA DANG MA BRAL
BA'I SGO NAS STOD G-YOGS DANG MDZAD PA SNA TSOGS KYI LAS MNGA'
BAS SMAD G-YOGS KYIS BRGYAN PA'O, ,BSDU BA'I DNGOS PO BZHI DANG,
TSAD MED PA BZHI'I PHRIN LAS DAG LA SPYOD PAS DPUNG PA RIN PO
CHES MDZES PA'O, ,GZHAN

YANG RIN PO CHE'I SKE RAGS DANG, MGUR CHU DANG, DO SHAL GYIS DGE
BA BCU DANG, PHA ROL TU PHYIN PA BCU DANG, SANGS RGYAS KYI CHOS
MA 'DRES PA BCO BRGYAD DANG, BYANG CHUB KYI PHYOGS KYI CHOS SUM
CU RTZA BDUN GYI DON STON PAR BYED PA'O, ,PHYAG DANG ZHABS LA GDU
BUS MDZES SHING SE MO

DO BCUS MTSAN PA NI BDEN PA BZHI DANG, RNAM PAR THAR PA BRGYAD
DANG, DGE BA BCU YONGS SU RDZOGS PA'I RTAGS SO, ,DBU LA RIN PO
CHE'I RGYAN DANG, PHRENG BA DANG, THOD PA DANG, RIGS KYI BDAG PO
DAG GIS BRGYAN PA NI PHA ROL TU PHYIN PA DRUG DANG, RIGS RNAM PA
LNGA DANG, RIGS KYI

@272B MTSAN MAS LHAG PAR GYUR PA'O, ,SKU GSUNG THUGS KYI RDO RJE
DANG, YE SHES SEMS DPA' DANG, SANGS RGYAS KYI DKYIL 'KHOR GYIS
BRGYAN PA NI PHYAG RGYA BZHI'I SGO NAS DE NYID KYI DON BSTAN PAR
MDZAD PA DANG, PHUNG PO LNGA RNAM PAR DAG PA'I RANG BZHIN DU
BZHUGS PA'O, ,GZHAN YANG 'BYUNG BA RNAM

PA BZHI RNAM PAR DAG PA'I SGO NAS KHYAD PAR GYI PHRIN LAS BZHIS
'GRO BA'I DON BYA BA'I PHYIR RIGS KYI LHA MO BZHI DANG, SKYE
MCHED LA SOGS PA ZAG PA DANG BCAS PA RNAM PAR DAG PAR MDZAD CING
RIGS DANG YE SHES KYI SNANG BA YON TAN GYI TSOGS RNAM PAR 'PHRUL
PA LAS BYUNG BA'I PHRIN LAS KYIS

GZHAN GYI DON MDZAD PA'I PHYIR PHRIN LAS SNA TSOGS DANG BCAS PAR
BSTAN PA YIN NO, ,DKYIL 'KHOR SO SO'I LHA RNAMS DAG PAR BSTAN PAR
BYA'O, ,DE LTAR RNAM PAR DAG PA'I MTSAN NYID BSTAN NAS SLOB DPON
GYI LAS SU BYA BA NI DBANG BSKUR BA DANG, RAB TU GNAS PA DANG,
PHRIN LAS RTZOM

PA DANG, SGRUB PA'I RIM PA DANG, TSOGS KYI 'KHOR LO LA SOGS PA
GZHAN DAG GI LAS BYA BA RNAMS KYANG RGYA CHER BSTAN PAR BYA'O,
,DE NAS LHA DANG SLOB DPON LA CI 'BYOR PA'I YON GYIS MCHOD CING
RJES SU YI RANG DBUL BAR BYA'O, ,DES NI SLOB DPON DU DBANG BSKUR
BA'I CHO GA BSTAN

PA YIN NO, ,DA NI NYE BA'I BSNYEN PA'I SKABS SU DBANG RDZOGS PAR
MA BYAS PA DANG, GANG ZHIG RDZOGS PA DAG GIS GNAS PAR 'DOD NA
DBEN PA'I GNAS SU DRIS LEGS PAR BYUGS PA'I MAntAL LA ME TOG LA
SOGS PA BKRAM ZHING BDE BA'I STAN BRTZEGS PA LA BLA MA BZHUGS
NAS,

SHES RAB MA MTSAN DANG LDAN PA DAG PHUL TE, MCHOD PA DANG, STON MO
LA SOGS PA'I LONGS SPYOD KYIS DGYES PAR BYAS NAS, RAS KYI YOL BA
LA SOGS PAS BAR BCAD PA'I RGYAB NAS GSOL BA GDAB PAR BYA'O, ,DPAL
LDAN MGON PO BDE BA CHE, ,BDE CHEN BDE BA'I

GNAS LA BZHUGS, ,SANGS RGYAS THAMS CAD MNYAM SBYOR BA'I, ,MKHA'
'GRO SGYU MA'I BDE STZOL MDZOD, ,BYANG CHUB SEMS DPA' CHE RNAMS
KYI, ,YANG DAG DON MCHOG RNAM DAG PA, ,JI LTAR DE NYID BDUD RTZI
YI, ,MCHOG GI DBANG NI BSKUR BA BZHIN, ,DE BZHIN

@273A *, ,BDAG SOGS 'GRO KUN GYI, ,SDUG BSNGAL THAMS CAD SEL BAR
MDZOD, ,RNAL 'BYOR BDUD RTZI DRI MED MCHOG ,MA RIG RTOG PA'I RAB
RIB SEL, ,GANG GIS BYANG CHUB BLA MED PA, ,DE RING BDAG GIS THOB
PAR MDZOD, ,CES GSOL BA DANG, DE LA SLAR YANG

SMRAS NAS, BU KHYOD JI LTAR 'DOD PA BZHIN, ,RGYAL BA KUN GYI BDE
CHEN SBYIN, ,TING 'DZIN SBYOR SNGAGS GSAL BA YIS, ,RANG GI GNAS
SU LEGS PAR BSTOD, ,CES SO, ,DE NAS PHYI NANG GI KHRUS BYAS TE,
DAM TSIG GI LHA MO SBYANGS NAS SNGAGS DANG BCAS PA'I YUNGS KAR
GYIS

BGEGS BSKRAD CING SBYOR BA DANG, RJES SU SBYOR BAS YAB YUM GNYIS
KYI SKU BSKYED PAR BYA'O, ,YANG DBANG BSKUR BA DANG, BYIN GYIS
BRLAB PA DAG RDZOGS PAR BYAS NAS ROL PA'I BRDAS BSKUL ZHING,
,SBRO BA BSKYED CING RIGS KYI NGA RGYAL MNYAM PA'I SGO NAS GNYIS
SU MED

PAR SBYOR BA'I BYANG CHUB KYI SEMS SLOB MA'I LCE LA GZHAG PAR
BYA'O, ,JI LTAR RGYAL BA BDE GSHEGS KYIS, ,RANG GI SRAS SOGS
DBANG BSKUR BZHIN, ,BYANG CHUB SEMS DE DAG PA'I CHUS, ,RNAM RTOG
DRI MA DAG PAR BYA, ,AOm MA H'A BODHI TZITTA SA MA YA AA BHI
shINYTZA H'Um, ZHES

BRJOD PA DANG, SLOB MAS KYANG AA HO SU KHA ZHES BRJOD CING MID
DE, RIGS KYI CHA LUGS GSAL BAR CHU'I ZLA BA'AM SGYU MA'I RNAM PA
BZHIN DU GNAS PA'O, ,DES NI GSANG BA'I DBANG BSKUR BA'O, ,YANG
RDZOGS PA'I RIM PA THOB PAR 'DOD PAS RDO RJE BLA MA MCHOG TU GYUR
PA LA

GSOL BA GDAB PAR BYA STE, MAndALA DANG MCHOD PA'I TSOGS KYIS RDO
RJE BLA MA DANG, PHYAG RGYA MO MTSAN DANG LDAN PA MNYES PAR BYAS
NAS, TSIG 'DI BRJOD PAR BYA'O, ,KYE KYE MGON PO BDE BA CHE, ,RDO
RJE SBYOR LAS YANG DAG BYUNG, ,PHYAG RGYA MI PHYED RAB SGRUB PA,
,MNGON SUM

NYAMS MYONG BSKYED PA'I PHYIR, ,BDAG NYID CHEN POS JI LTA BAR,
,GTZO BOS BDAG LA BKA' DRIN MDZOD, ,RTOG PA'I DRI MAS BSGRIBS PA
RNAMS, ,BYANG SEMS CHU YIS DAG PAR MDZOD, ,CES PA DANG, DES KYANG
RIGS DANG MTHUN PA'I YUM BYIN GYIS BRLABS LA SLOB MA'I

@273B LAG TU GTAD DE, DGA' BA'I GNAS CHEN LHA MO 'DI, ,SNA TSOGS
SGYU RTZAL YID DU 'ONG, ,LEGS PAR ZUNG SHIG BLO GROS CAN, ,DGA'
BDE'I MCHOD PA RAB TU GYIS, ,THABS GZHAN GYIS NI 'TSANG MI RGYA,
,'GRO BA THAMS CAD 'DI LAS 'BYUNG, ,DE BAS KHYOD KYIS 'DI NYID
DANG, ,

NAM YANG 'BRAL BAR MI BYA STE, ,'DI NI SANGS RGYAS THAMS CAD KYI,
,RIG PA'I BRTUL ZHUGS BLA NA MED, ,BLUN PO GANG ZHIG 'DI SPONG
BA, ,DE LA MCHOG GI DNGOS GRUB MED, ,CES PA'O, ,DE NAS LHA MOS
GROGS LA DGA' BA'I BZHIN GYIS BLTAS TE, 'DZUM PA DANG

BCAS PAR BHA GA PHYE ZHING BSTAN NAS, KHYOD KYIS NUS SAM RDO RJE
CAN, ,DRI CHEN DRI CHU'I BZA' BTUNG DANG, ,RAKTA GA PUR M'Am SA
DANG, ,BUD MED RNAMS LA RTAG GUS DANG, ,BHA GAR 'O BYED MI RTOG
GAM, ,SMROS SHIG GROGS BO BDE BA CAN, ,ZHES PA DANG, DES KYANG
SLAR SMRAS PA,

LHA MO CI PHYIR BDAG MI SBRO, ,KHU KHRAG LA SOGS ZA BA DANG, ,BUD
MED RNAMS LA RTAG GUS SHING, ,BHA GA'I PADMA'O BGYIS DO, ,ZHES
SO, ,LHA MOS SLAR BRJOD PA, RMAD BYUNG GSANG BA'I PADMA 'DI,
,THAMS CAD BDE BAR YANG DAG LDAN, ,RTAG TU RIM BZHIN 'DI SPYOD
NA, ,

DE NYID BDE CHEN 'BRAL MI GYUR, ,CHOS DBYINGS 'DI NI RNAM PAR DAG
,SEMS CAN THAMS CAD RNAM PAR GROL, ,BDE CHEN RGYAL PO 'DI NYID
NI, ,DNGOS PO KUN GYI RANG 'BYUNG GNAS, ,NANG GI RTZA YI 'KHOR LO
LA, ,PADMA LA BZHUGS RAB TU RGYAS, ,BHA GA'I MKHA' DBYINGS

NAM MKHA' BZHIN, ,'BYUNG BA BZHI PO RGYAN BZHIN BKOD, ,LTE BA'I
ZE'U 'BRU GE SA RA ZLUM, ,PADMA 'DAB BRGYAD RNAM PAR MDZES, ,DE
YI DBUS SU GNAS PA NI, ,DE NYID BDUD RTZI CHEN PO'I GZUGS,
,BHANYDZA MOKshA HO:, ZHES BRJOD DO, ,DE NAS GNAS DBEN PAR RGYAN
BZANG PO

BRIS SHING, DRI ZHIM PO'I CHUS GTOR LA STAN BDE BA LA GNAS TE,
KHANG PA'AM YOL BA LA SOGS PA GANG YANG RUNG BAS BSGRIBS LA,
THABS DANG SHES RAB KYI SBYOR BA'I TING NGE 'DZIN DANG, RJES SU
SBYOR BA'I TING NGE 'DZIN DANG, SBYOR BA CHEN PO'I TING NGE 'DZIN
DAG RIM PA BZHIN

@274A *, ,DU BSGOM PAR BYA'O, ,DE NAS 'DOD PA'I GTZUG LAG DANG
MTHUN PAR BDE BA'I YE SHES BSKYED CING SHIS PA DANG, MI SHIS PA'I
MTSAN MA DAG YI GE LNGA BCU'I GNAS GANG LA BAB PA'I SGO NAS
BRTAGS TE, MA NING GI YI GE DAG LA BAB NA NI SLAR BSKYAR BAR

BYA'O; ,DE LTAR BDE BA CHEN PO'I DON BYANG CHUB KYI SEMS PHAB NAS
TSIGS SU BCAD PA 'DIS BTUNG BAR BYA'O, ,YE SHES 'DI NI SHIN TU
PHRA, ,RDO RJE SNYING PO MKHA' 'DRA ZHING, ,RDUL BRAL THAR PA ZHI
BA'I MCHOG ,RANG GI RANG BZHIN DE NYID DO, ,ZHES SO, ,DE'I RJES
LA RDO RJE

SLOB DPON LA YON PHUL TE, THABS DANG SHES RAB DANG, DGA' BA DANG
BCAS BSKOR BA BYAS TE, GTONG RAG GTANG NGO, ,DE NAS DBANG BZHI PA
DAG BLA MA'I GDAMS NGAG LAS BYUNG BA BZHIN DU PHYAG RGYA RNAM
GSUM GANG YANG RUNG BA LA BRTEN TE, RANG GI NYAMS SU MYONG BAS ME
LONG GI

DKYIL 'KHOR BZHIN DU GNAS PA LA YUN RING DU GSAL BAR BRTAG GO,
,DES NI ZAG PA MED PA'I YE SHES BDE BA CHEN PO'I SKU SKYE BAR
'GYUR RO, ,DE'I PHYIR, RNAL 'BYOR BDE BA THAMS CAD KYI, ,DBANG
BSKUR BDE CHEN LAS BYUNG BA, ,RIN CHEN TSOGS RNAMS THAMS CAD
KYIS, ,RAB TU MOS

PAR DBANG BSKUR 'GYUR, ,DE NAS KHYAD PAR GYI DAM TSIG BSGRAG PAR
BYA STE, KHYOD KYIS SROG CHAGS GSAD PAR BYA, ,MA BYIN PAR YANG
BLANG BAR BYA, ,'DOD LA LOG PAR G-YEM PAR BYA, ,BRDZUN GYI TSIG
KYANG SMRA BAR BYA, ,RDO RJE BLA MA BYANG CHUB SEMS, ,SROG GI
PHYIR YANG GTANG

MI BYA; ,DRAN PA GSAL BAS GZUNG BYAS NAS, ,LHAG PA'I LHA BZHIN
RIN CHEN TOG ,CES BRJOD PAR BYA'O, ,DE NAS RDO RJE SLOB DPON DANG
DKYIL 'KHOR GYI LHA RNAMS LA MCHOD PA DANG, TSOGS KYI RIM PA
DANG, YON GYI TSOGS DBUL ZHING BSKOR BA BYAS TE, GLU GAR DANG,
BKRA

SHIS LA SOGS PA BRJOD NAS MGRON GYI TSOGS RNAMS LA GTOR MA SBYIN
ZHING DKYIL 'KHOR BSDU BAR BYA'O, ,DE DAG GIS NI GNAS SKABS KYI
BYE BRAG MANG BAR 'JUG PA'I DON RNAMS PHYOGS GCIG TU BSDUS TE
BSTAN PA YIN PAS GANG ZAG GI BYE BRAG GIS SO SO'I GNAS SKABS SHES
PAR BYA

@274B STE; ,PHYI MTSAMS DANG, BAR MTSAMS DANG, NANG GI MTSAS SU
CHO GA MA NOR BA'I SGO NAS DBANG BSKUR BA DANG SGRUB PA BSDEBS PA
NI LAM GYI MAN NGAG GO, ,DE DAG NI DPAL RDO RJE SEMS DPA'I DKYIL
'KHOR GYI SGO NAS BSNYEN PA'I CHO GA'O, ,DA NI NYE BA'I BSNYEN PA
BRTZAM PA LAS

DANG PO RNAM PAR SNANG MDZAD KYI SGO NAS ZHI BA'I LAS LA 'JUG
PA'I PHYIR, DKYIL 'KHOR DANG CHAGS GOS LNGA DAG BSGYUR ZHING ZHI
BA'I MCHOD PA DANG, RDZAS DAG BSAGS NAS, ,GZHI'I TING NGE 'DZIN
DANG, RTEN GYI TING NGE 'DZIN DANG, BRTEN PA'I TING NGE 'DZIN
DANG, YE SHES KYI DKYIL

'KHOR LA DMIGS PA DANG, MDUN GYI DKYIL 'KHOR LA DMIGS PA DANG,
GNYIS SU MED PA'I DKYIL 'KHOR LA DMIGS PA'I BYA BAS MNYES PAR
BYAS NAS LHA SO SO'I BZLAS BRJOD KYIS ZHI BA'I LAS LA SBYAR
ZHING, MCHOD PA DANG, BSTOD PA DANG, BSKUL BA DANG, TSOGS

KYI CHO GA DANG, SBYIN SREG DANG, LHAG MA'I LAS DANG, DKYIL 'KHOR
BSDU BA RNAMS RIM PA BZHIN BYA'O, ,DE LTAR DBANG DANG, RGYAS PA
DANG, LAS SNA TSOGS PA DAG LA YANG SO SO'I RDZAS DANG, CHAS GOS
LNGA DAG BSGYUR ZHING DKYIL 'KHOR BSGOM PA DANG, CHO GA'I GZHUNG

BSRANG BA DANG, BZLAS BRJOD KYIS SO SO'I LAS LA SBYOR BA DANG,
MCHOD BSTOD DANG, BSKUL BA LA SOGS PA'I LAS RNAMS RDZOGS PAR BYAS
NAS, DKYIL 'KHOR BSDU BA RNAMS RIM PA BZHIN DU RDZOGS PAR BYA'O,
,DE LTAR SO SO'I SKABS SU RDZAS LA BRTEN PA'I LAS DAG

BSGRUB CING, CI 'DOD PA'I DON LA GSOL BA GDAB PAR BYA'O, ,DE NAS
SGRUB PA PO DON LA SBYOR BA'I PHYIR SNGA MA LAS ZHAL BSGYUR TE,
CHAS GOS LNGA DANG, DKYIL 'KHOR DANG, MCHOD RDZAS DANG, RGYAN CHA
DANG, CHA LUGS KYI BYE BRAG DAG KHRO BO'I RNAM PA DANG MTHUN PAR
DUR

KHYOD KYI CHAS BRGYAD KYIS MTSON CING GNAS TE, RDO RJE RGYAL PO
DANG, RGYAL THEB DANG, LAS KYI RDO RJES RANG GI LAS LA 'JUG PAR
BYA'O, ,DE NAS ME MAR DANG, BHANDHA DANG, RDZAS DANG, DNGOS GRUB
KYI PHYAG RGYA DAG DGRAM ZHING BYIN BSKYED PAR BYA'O, ,DE NAS
DPAL HE RU

@275A *, ,KA'I DKYIL 'KHOR BSKYED PA DANG, YONGS SU RDZOGS PAR
BYA BA DANG, SPYAN DRANG BA LA SOGS PA'I TSOGS NMYES PAR BYA BA
DANG, BZLAS BRJOD KYI RNAM PA GSAL BAR BYAS NAS DBYANGS DRUG GIS
BSKUL BA DANG, MCHOD CING BSTOD PA DANG, BSKUL

BA DANG, TSOGS KYI CHO GA DANG, SBYIN SREG DANG, LHAG PA'I LAS
RNAMS RDZOGS PAR BYAS NAS, DE LTAR DKYIL 'KHOR DRUG GI BZLAS
BRJOD KYI RIM BA NI ZHAG GCIG LA NYIN MTSAN DUS DRUG TU BCAD DE,
THUN MONG DANG KHYAD PAR GYI BZLAS PA DAG RAB 'BRING BSDUS RGYAS
KYIS BRTZAM

ZHING THOG MA'I DUS SU NI BSGOM PA DANG, BZLAS PA'I YAN LAG
RDZOGS PAR BYAS NAS THUN THA MA GNYIS LA NI KUN DU BZANG PO'I
MCHOD PA NAS BRTZAMS TE MTHAR RDZOGS PAR BYA'O, ,DE YANG BSNYEN
PA DANG SGRUB PA'I DUS SU BZLAS PA'I GRANGS MNYAM PAR JI SRID
MTSAN MA'I RTAGS

MA GSAL GYI BAR DU BRTZAM ZHING, NYE BA'I BSNYEN PA DAG LA NI JI
LTAR 'TSAM PAR THUN MONG GI BSNYEN PA LAS BZHI'I SGO NAS BSKUL BA
DANG, KHYAD PAR DU LHA SO SO'I SNGAGS BRJOD PAR BYA'O, ,SGRUB
PA'I DUS SU YANG BZLAS PA GNYIS RDZOGS PAR GYUR NAS, LAS BZHI'I
BSKUL BAS

MTHAR DBYUNG NGO, ,DE NAS MTSAN GCIG GI CHO GAS SGRUB PA CHEN PO
BRTZAM PAR BYA STE, RIGS KYI DKYIL 'KHOR THAMS CAD DRAN PAR BYAS
NAS, ,DE NAS GNYIS SU MED PA'I TSUL DU SBYOR BA'I BYANG CHUB KYI
SEMS BSDUS TE, DBANG PO LNGA LA THIG LE BYA'O, ,DE DAG NI THAMS

CAD DAG PA'I SBYOR BAS BDAG NYID LUS LA DKYIL 'KHOR RDZOGS PAR
BSGOM PA'O, ,DE NAS DKYIL 'KHOR DRUG GI SBYOR BAS RIM PA BZHIN YI
GE GCIG PA'I SNGAGS BRJOD CING, LAS THAMS CAD DNGOS GRUB DU BYA
BA DANG, DNGOS GRUB THAMS CAD DBANG DU BYA BA'I PHYIR,

PHYAG RGYA RIM PA BZHIN DU BCINGS TE, RNAM SHES KYI PHYAG RGYA
SHES PA LA SOGS PAS BRTAGS NAS, SO SO'I MTSAN MA DAG SO SO'I
PHYAG RGYA DANG SBYOR BAS DBAB CING DBYANGS DRUG BRO GAR DANG
BCAS PAS DNGOS GRUB KYI STZOL BYANG BYA STE, MCHOD CING BSTOD NAS
MTSAN LTAS BYUNG BA'I

@275B DUS SU DNGOS GRUB GANG YIN PA'I SGO NAS BLANGS TE, DBANG
BSKUR BAR BYA'O, ,DE'I DUS SU PHAN GNOD BYED PA'I MTSAN MNGON
SHES PAR BYAS NAS RE DOGS MED PA'I SEMS KYIS DNGOS GRUB BLANG BA
DANG, BGEGS BZLOG PA'I CHO GA DAG BRTZAM PAR BYA'O, ,GAL TE MA
GRUB BAM MI GSAL

NA ZHI BA DANG, RGYAS PA DANG, DBANG DANG, DRAG PO DANG, MNAN PA
DANG, BZLAS PA'I CHO GAS BSGRUB PAR BYA BA'AM, SBYIN SREG GIS
SHIS PAR BYA'O, ,SKABS SKABS SU MTSAMS KYI CHO GA DANG, DRI CHAB
LA SOGS PA BYIN GYIS BRLABS PA DANG, MKHA' 'GRO MA BSKYANG BA

DANG, SBYIN SREG DANG, BSKANG BSHAGS RNAMS NI LAS KYI RDO RJES
BYA'O, ,DE NAS SGRUB PA CHEN PO MTHAR PHYIN NAS DKYIL 'KHOR GYI
MTHA' MA BSKOR ZHING 'DI DANG PHYI MAR MI 'BRLAS BA'I SMON LAM
GDAB BO, ,YANG RDO RJE SEMS DPA'I YI GE BRGYA PA LA SOGS PAS LHAG
CHAD BSKANG ZHING BSHAGS

BYANG BYAS NAS BKRA SHIS BRJOD CING DNGOS GRUB KYI LHAG MA BLANGS
TE RNAL 'BYOR PAS LONGS SPYOD DO, ,SLAR YANG MCHOD PA'I TSOGS
RNAMS LHA DANG, BLA MA LA PHUL TE BSTOD PA BYAS NAS, ,BRO GAR
DANG RDO RJE'I GLUS DGYES PAR BYA'O, ,DE NAS YE SHES KYI DKYIL
'KHOR BTON NAS MDUN

DU BZHAG STE, MCHOD CING BSTOD NAS, BKRA SHIS BRJOD CING GSHEGS
SU GSOL ZHING, DAM TSIG GI DKYIL 'KHOR RIM PA BZHIN BSDUS NAS
GZUGS BRNYAN GYI RDZAS RNAMS DANG, TSON RTZI DAG BSTZUS TE GSANG
BA'I GNAS SU DNGOS GRUB KYI RDZAS SU GZHAG GO, ,YANG

NA CHU BO CHEN POR ROL MO DANG BCAS PAS GSHEGS SO, ,DE'I RJES LA
RDZAS DANG MAntAL LEGS PAR DAG PA'I CHO GAS BYA BA GZHAN GYIS MA
MTHONG BAR BYA'O, ,YANG KHRO BO BCU LAS MCHOD CING BSTOD DE, PHUR
BA BSDUS LA COD PAN BKROL ZHING KHRUS BYAS NAS BRDA DANG MTSAMS
DGROL

PAR BYA'O, ,DE NAS GTOR MA RGYA CHEN PO BSHAMS TE, MGRON TSOGS
RNAMS BSDUS LA BSNGOS NAS MNYES PAS LAS LA GZHAG GO, ,YANG KHYAD
PAR GYI SRUNG MA DAG LA BSNGOS TE, RTEN LA GZHAG PA'I RGYAL PO
BZHI DANG, PHUR BUS BTAB PA'I PHYOGS SKYONG RNAMS MNYES NAS

@276A *, ,RANG GI GNAS SU GSHEGS SU GSOL LO, ,DE NAS RNAL 'BYOR
PA RNAMS KYIS BKRA SHIS BRJOD CING BKRA SHIS 'DON PA DANG, CHOS
SBYIN BRJOD PA DANG, 'GRO BA'I DON DU SMON LAM GDAB PA DANG,
SPYOD LAM GYI RNAL 'BYOR MA NYAMS PAR BYA'O, ,DANG

PO'I RNAL 'BYOR SNGA MA'I RIM BZHIN BKA', ,LEGS BSTAN RJES MTHUN
DAM PAS GSAL BYAS GANG, ,DE DON SGRUB RIM SNGA MA'I GZHUNG NYID
BZHIN, ,KHYAD PAR LHAG PA CUNG ZHIG BRJOD PA MED, ,'ON KYANG GO
RIMS MI GSAL LEGS BSDEBS PAS, ,DANG PO GANG DU

BDAG PAS DMAN SOGS RNAMS, ,TSEGS MED SLA BAS LAS CHEN BSGRUB PA'I
PHYIR, ,SGRUB PA'I RIM PA GUS PAS BLANG BAR MDZOD, ,TSE 'DIS
PHYAG RGYA CHEN PO'I LAM BSGRUB PHYIR, ,DE YI CHO GA DRI MED LEGS
BSHAD PA, ,DGA' MDZES PAD DKAR YID 'ONG TSOGS RGYAS LA,,

DE 'DOD BSTAN PA'I DON THOB TSIM BZHIN SHOG ,DPAL SANGS RGYAS
THAMS CAD DANG MNYAM PAR SBYOR BA'I DKYIL 'KHOR SGRUB PA'I RIM PA
DANG DBANG BSKUR BA'I CHO GA ZHES BYA BA SLOB DPON CHEN PO H'Um
MDZAD RDO RJES MDZAD PA RDZOGS SO,, ,,RGYA GAR GYI MKHAN PO BIRYA
KA RA SIDHA DANG,

BOD KYI LO TZ'A BA LHA RIN PO CHES BSGYUR ZHING GTAN LA PHAB
PA'O,,