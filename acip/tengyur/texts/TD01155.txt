@196A #, ,RGYA GAR SKAD DU, GU nA AA
PARYANTA STO TRAm, BOD SKAD DU, YON TAN MTHA' YAS PAR BSTOD PA,
THAMS CAD MKHYEN PA LA PHYAG 'TSAL LO, ,RGYAL BA'I YON TAN MTHA'
MI 'TSAL BAS GAL TE KHYOD BSNGAGS

MI BRJOD NA, ,'GA' YANG KHYOD BSTOD MI BGYID KHYOD KYI 'BYOR BA
'GRO BAS RTOGS MA MCHIS, ,GANG SLAD 'GRO 'DIS KHYOD LA BSTOD PA
BGYIS KYANG NONGS PA MA MCHIS PA, ,DE SLAD DON 'DIR BDAG NI BLO
GROS RAB TU CHUNG YANG BRTZON PA LAGS, ,SRID GSUM DAG LA PHAN
BRTZON BLO

@196B MNGA' NGAN SONG GNAS NA'ANG BSNGAGS PAR 'OS, ,RANG DON SMON
PA'I BLO GROS CAN NI MYA NGAN 'DAS KYANG MA LAGS ZHES, ,DE SLAD
KHYOD NI 'KHOR BA'I 'JIGS PAS MI LDOG BRTAN ZHING MI G-YO BAS,
,'JIG RTEN SKYE ZHING 'CHI BAS NYAM THAG YONGS SU BSKYAB PAR
BRTZON PA LAGS, ,

SRID PA'I 'GRO BA DAG TU SDUG BSNGAL RNAMS KYIS SMAS PA'I SEMS
CAN LA, ,BDAG GI BLO GROS RTZUB POS SDUG BSNGAL RNAM MANG DE DANG
DE BSGRUBS PAS, ,DE PHYIR BDAG GIS DE DAG RNAMS LA BDE BA BSKYED
PHYIR BZOD BYA ZHES, ,DE SLAD KHYOD NI 'GRO LA ZHI BA'I BDE BA
BSKYED SLAD BRTZON

PA LAGS, ,SEMS CAN GANG DAG MA RIG LDONGS PAS BSAM PA RGUD PA'I
BLO GROS CAN, ,PHA DANG BUR GYUR RNAMS KYIS BDAG LA GNYEN SNYAM
BYAMS PAS PHAN BTAGS PA, ,DE DAG BTANG NAS GCIG PU THAR PAR BYED
PA BDAG GI TSUL MIN ZHES, ,DE SLAD KHYOD KYIS 'GRO BA MGON MED

NGES THAR BGYI SLAD SMON LAM BTAB, ,SNGON CHAD 'KHOR BAR SDUG
BSNGAL KUN DU MYONG GYUR TSE NA BDAG LA NI, ,GANG DAG YUN RING
NGO SHES BYAMS SEMS LDAN PAS LAN BRGYAR GROGS BYAS PA, ,BDE BA
THOB TSE DE DAG BKOL NAS JI LTAR YONGS SU SPYAD BYA ZHES, ,DE
SLAD KHYOD NI

BDUD RTZI 'ANG SEMS CAN KUN DANG THUN MONG GSOL BAR BRTZON,
,MCHOG SBYIN 'GRO BAR SEMS CAN RNAMS DANG LHAN CIG LONGS SPYOD
'DAS DGONGS NAS, ,DE DAG NGES PAR YONGS SU MI GTONG BAS NA KHYOD
KYI BSTAN PA NI, ,JI LTAR KHYOD NYID NE TZOR 'KHRUNGS TSE LJON
SHING GZHON

NU LAGS SPYAD PA'I, ,LJON SHING RGAS PAR GYUR KYANG YONGS SU MI
GTONG DE LTAR BRTZON PA LAGS, ,GANG SLAD 'GRO BA MYA NGAN MA 'DAS
MYA NGAN KHYOD 'DA' BLO MA BYUNG, ,BDE GSHEGS GO 'PHANG BRNYES
PAR NUS PA MA LAGS DE MI MDZAD, ,DE SLAD KHYOD NI KUN MKHYEN YON
TAN GTER

DAG BRNYES MDZAD SLAD DU BRTZON, ,STOBS BCU'I YON TAN BDAG GIR
MDZAD PA LAS GZHAN KHYOD LA PHRA MI MNGA', ,GANG SU LA LA DAG GIS
BDE GSHEGS GO 'PHANG BRNYES PA DE DAG KYANG, ,'DI BAS SHIN TU
SMAD PA'I GNAS SKABS DAG TU LHUNG BA BYUNG NGO ZHES, ,DE SLAD
KHYOD KYIS

@197A *, ,NYAM NGAR LHUNG BA'I TSE YANG BDAG NYID SMAD MA MDZAD,
,BDAG LA SMOD PA MI RUNG SKYES BU DAR BA ZHUM PAR BGYID MA LAGS,
,GANG SLAD GAL TE RANG LA RAG LAS 'BAD PAS BYANG CHUB THOB GYUR
NA, ,SANGS RGYAS GO 'PHANG RNYED DKA' MA LAGS SNYAM DU KHYOD KYI
BLO GROS

BYUNG; ,DE SLAD KHYOD KYIS NYAM NGA'I DUS SU'ANG KUN MKHYEN SMON
LAM BRTAN BZLOG PA, ,DMAN LA DGA' BA RNAMS KYI TSIG DAG KHYOD
KYIS KHYAD DU BSAD PAR MDZAD, ,NYON MONGS CHU BO RAB 'KHRUG PA
DANG NGAN 'GRO LA DAG RTAG TU GDANGS PA DANG, ,SO SO'I SKYE BO'I
G-YO DANG

SDIG PA'I GROGS PO RTAG PAR RGYUN DU GNAS PA DANG, ,THUB RNAMS
RNYED PAR DKA' ZHES DE LTAR SEMS ZHUM 'GRO BA GTONG BA'I RGYU,
,GANG LAGS DE NYID KHYOD KYI THUGS RJE RTAG TU SKYE BA'I RGYUR
YANG GYUR, ,JI LTAR 'GRO BA RNAMS LA KHYOD BLO SHIN TU BYAMS PA
SKYE BA LTAR, ,'JIG RTEN

'DI DAG RANG LA'ANG BYAMS PA'I BLO GROS SKYE BAR MI 'GYUR LA,
,'JIG RTEN PHONGS PA'I GNAS SKABS GYUR NA BDAG NYID DAG KYANG
GTONG BAR BGYID, ,KHYOD NI SHIN TU NYAM NGA'I DUS SU'ANG 'GRO BA
GTONG BA BZHED MA MCHIS, ,GANG ZHIG SKYE BO DMAN DANG PHONGS PA
RE BA'I BSAM LDAN

MTHONG NA YANG, ,BRTZE MED 'BRAS BU 'DOD PAS SMOD GZHAN YON TAN
DAG DANG LDAN TSOL BA, ,BSAM BRLAG DE NI SBYIN PA BYED KYANG
SLONG BA RNAMS DANG MTSUNGS SO ZHES, ,DE SLAD KHYOD NI THUGS RJES
SLONG BA RNAMS LA SBYIN PAR BZHED LA ZHUGS, ,'GA' ZHIG RANG NYID
MA DUL BZHIN DU

RIGS PAR LDAN PA'I TSIG SMRA YANG, ,RANG GI TSIG DANG 'GAL BAR
SPYOD PAS GZHAN DAG 'DUL BAR MI NUS ZHES, ,KHYOD KYIS DGONGS NAS
DE SLAD 'GRO BA MTHA' DAG THUGS LA BZHAG MDZAD NAS, ,RE ZHIG BDAG
NYID MA DUL BA NYID DUL BAR MDZAD PHYIR BRTZON PA LAGS, ,GANG
SLAD

MKHAS PA RNAMS KYI MI DGE'I LAS KYANG ZHI BA'I BDE BAR 'GYUR MOD
KYI, ,'ON KYANG 'PHAGS PAS MI DGE BA DAG KUN DU BSTEN 'OS MA YIN
ZHES, ,DE SLAD KHYOD NI RTAG TU RANG BZHIN YONGS SU DAG PAS SDIG
LAS LOG ,NGAN SONG 'JIGS PAS MA LAGS LHA YI BDE SPYAD BZHED

@197B PA'I PHYIR MA LAGS, ,GANG DAG 'GRO LA MI LTA BDAG NYID ZHI
BAR 'GRO BAR BGYI SLAD SPYOD BGYID PA, ,DES KYANG CI STE BRTZON
PA MA BSTEN SLAN CHAD BSAM RDZOGS MI 'GYUR NA, ,GANG GIS 'GRO BA
MA LUS BSGRAL PHYIR BRTZON PA BRTZAMS PAS CI SMON ZHES, ,DE SLAD
KHYOD KYIS RANG GI

BDE LA MA GZIGS BYANG CHUB SLAD DU BRTZON, ,KHYOD KYIS 'BYOR BA
CHUNG BA'I TSE YANG SBYIN PAR BZHED PA MA SPANGS LA, ,BDOG PA
CHUNG YANG SLONG BA RNAMS LA ZHUM MI MNGA' BA'I THUGS KYIS STZAL,
,DBANG PHYUG CHEN PO MNGA' YANG TSUL DANG 'GAL BA'I THA SNYAD MI
MNGA' LA, ,NA TSOD

LANG TSOR GYUR KYANG 'DOD PA RNAMS LA THUGS NI CHAGS MI MNGA',
,KHYOD KYIS THOS DANG BLO GROS CHE BA'I TSE NA'ANG BDAG BSTOD MA
MDZAD LA, ,'GRO BA YON TAN CHUNG BA GZHAN RNAMS KYANG NI MTHON
POR BKUR BAR GYUR, ,YON TAN TSOGS LA GNAS TSE NYID KYI SPYOD PA
NYES PA CHUNG DU'ANG

BZUNG; ,'GRO BA DMU RGOD RNAMS LA RTZOL BA MI MNGA' BDE BAR GNAS
PAS BZHUGS, ,KHYOD KYI THUGS NI SRID DANG NYON MONGS SKYO BAS ZHI
LA DGYES GYUR KYANG, ,THUGS RJE NYID KYIS MDZAD PA'I YON TAN SKYE
BO RNAMS DANG RJES SU MTHUN, ,BYED PA MA GTOGS GZHAN GYIS 'BRAS

BU MI MYONG BAR NI KHYOD MKHYEN KYANG, ,'ON KYANG SEMS CAN RNAMS
KYI 'BYOR PA SKYED SLAD BSOD NAMS GTER RNAMS BDAR, ,KHYOD LA SHES
RAB LA SOGS YON TAN GANG DAG RTAG TU MNGA' GYUR PA, ,DE DAG KHYOD
KYIS 'GRO BA DAG GI DON RNAMS NYID DU NYE BAR SPYAD, ,DE LAS

KHYOD KYI BSOD NAMS 'BRAS BU GZHAN DU MCHIS PA MA LAGS LA, ,DE
DAG 'GRO BA'I 'BYOR SLAD YONGS SU BSNGOS KYANG DON MA MCHIS MA
LAGS, ,KHYOD LA GZHAN LA SMAN PA'I THABS DANG 'BRAL BA'I DUS 'GA'
'ANG BYUNG MA GYUR, ,THABS CHUNG MA GYUR 'BRAS BU MA MCHIS MA

LAGS 'BRAS BU CHUNG MA LAGS, ,BSOD NAMS CHUNG NGU RTZOM PA DAG LA
KHYOD NI MNGON DGYES MA LAGS LA, ,BSOD NAMS CHU BO DAG GIS NGOMS
PAR MA GYUR CHAB KYI RGYA MTSO BZHIN, ,MTSAN MO STON KA'I ZLA BA
NYA BA'I MDANGS KYIS NYAMS DGAR GYUR PA DANG, ,RDZING BU

@198A *, ,AUTPALA RGYAS PA GNYID BRAL MIG LA RNGOM BRJID BYED
RNAMS DANG, ,RI BO LJON SHING ME TOG RGYAS PA BRGYA YIS RTZE MO
DKRIGS RNAMS KYIS, ,GZHAN LA GCIG TU SMAN DGYES KHYOD KYI BLO
GROS PHROGS PAR RNGO MI THOGS, ,'JIG RTEN SDUG BSNGAL DAG GIS
SMAD TSE KHYOD NI

NYID LA BYAMS PA YIS, ,YUL GYI DGA' BA STON NYAMS SU BLANG BYA MIN
ZHES THUGS RJE'I BLOS MKHYEN NAS, ,GLING BZHI'I DBANG PHYUG MNGA'
YANG YUL RNAMS KYIS NI THUGS KYANG MI PHROGS LA, ,KHYOD KYIS
GZHAN SMAN LHUR BZHES MDZAD PAS DUS DAG SHIN TU 'DAS PAR BGYIS, ,

PHYUG CING 'BYOR BA SLONG BA RNAMS KYIS LEGS PAR SPYAD PAR MA
BYAS DANG, ,DUR KHROD LJON SHING ME TOG RGYAS PA'I LJID KYIS
G-YUR ZA MTSUNGS SO ZHES, ,DE SLAD BSOD NAMS DMAN PA'I 'BYOR BA
DAG LA SLONG RNAMS MA SPYOD PAS, ,KHYOD KYI DKOR NOR SLONG BA MA
MCHIS PA

NI THUGS LA GCAGS PAR GYUR, ,GANG ZHIG BRTZE MED SRID PAS TSONG
BA BZHIN DU 'BRAS BU'I PHYIR BTZAL NAS, ,DE NI 'BRAS BU YANG NI
SLANG BA RNAMS LA SBYIN PAR SPRO MA MCHIS, ,GANG GI SLAD DU KHYOD
KYI GTONG BA RNAMS DUS GZHAN LA SMAN GYUR PA, ,DE SLAD DE YI

'BRAS BU'ANG SLONG BA RNAMS KYIS RANG GI LAG PAR BZUNG, ,RI NGOS
LJON SHING 'BRAS BU SMIN PA DAG TU BYA RNAMS LTA BU DANG, ,DGON
PA'I RDZING BU BSKYED SHING BZANG POS BSKOR BAR NGAL RNAMS LTAR,
,'DZEM MED SLONG BA DGYES PA KHYOD LA BAG PHEBS 'BYOR BA

'TSAL BA YI, ,SLONGS MO PA DAG KUN NAS MYUR BAR MNGON DU LHAGS
NAS SDOD TZING MCHIS, ,DPAL 'BYOR 'BANGS DANG BTZUN MO RANG GI
SHA DANG SROG KYANG GTONG BA NA, ,KHYOD KYIS SRAS GZHON RAB SDUG
STON ZLA TSES PA DRI MED GZUGS LDAN PA'ANG, ,SLONG BA RNAMS

LA GTONG BAR MDZAD LA BRTZON PAR GYUR PA JI LTA BA, ,DE LTAR
GTONG LA GOMS PA KHYOD KYI THUGS LA BRTAN PA NYID KYANG BYUNG,
,GANG ZHIG THOS PAR GYUR NA'ANG 'JIG RTEN 'DI LA GNOD PA SKYE
'GYUR DANG, ,GANG YANG KHYOD NYID KYIS KYANG YUN RING SKU NYAMS
BZHES PAR MI

@198B SPYOD PA'I, ,SPYOD PA DE DAG KHYOD LA GOMS PAS DUS SU RANG
GI NGANG NYID GYUR, ,DE SLAD YON TAN DAG NI YONGS GOMS MA BGYIS
SPEL BAR DKA' BA LAGS, ,JI LTAR SMAN PA GDON GYIS ZIN LA GDON
RNAMS BSAL BAR BGYID SLAD DU, ,RDEG CING TSIG RTZUB SMRA BA SPYOD
KYANG

ZIN PA NYID LA RDEG MI BGYID, ,DE LTAR KHYOD KYANG NYON MONGS
NYID LA BRTZE DANG BRAL BAS SPYOD MDZAD KYI, ,'GRO BA NYON MONGS
GYUR PA LA NI KHYOD NYID THUGS RJE MDZAD PA LAGS, ,KHYOD KYIS
RTAG TU YON TAN NOR LHAG RNAMS LA GUS PAS BSAGS PA MDZAD, ,MNYAM
PA RNAMS LA

YON TAN GOMS PAR BGYI SLAD BYAMS PA'I THUGS KYIS SPYAD, ,DMAN LA
THUGS RJES BRTZON PA MCHOG GIS YON TAN RNAMS BSKRUN TE, ,'GRO BA
RNAMS LA KHYOD KYIS JI LTAR RIGS PAR LEGS PAR MDZAD PAR ZHUGS,
,JI LTAR MA MA RANG LUS SNA TSOGS THABS TSUL

MANG PO 'DZIN BGYID KYANG, ,GZHON NU'I NAD BSAL CHED LAGS DGA'
BSKYED MA LAGS LUS PHYIR MA LAGS PA, ,DE LTAR KHYOD KYANG BRTZON
PA CHEN POS YON TAN BDAG NYID BSKRUN MDZAD PA, ,'GRO BA'I LONGS
SPYOD CHED LAGS GRAGS DANG GZHAN DAG ZIL MNAN CHED MA LAGS, ,

KHYOD KYI BLO GROS GZHAN LA SMAN PA'I THABS MKHYEN MDZAD SLAD
ZHUGS GYUR PA, ,'DI LTAR KHYOD NYID THUGS RJES RNAM PA DE DAG
NYID LA ZHUGS LAGS GDA', ,KHYOD NI BRTZON 'GRUS 'PHAGS PAS BRTZAL
BA CHE YANG MNYEL BAR MA GYUR PA, ,DE GSUM DAG GIS KHYOD KYIS
GZHAN SMAN MA

BSGRUBS CUNG ZAD BYUNG MA GYUR, ,KHYOD NI 'BAD RTZOL CHEN PO CAN
GYI PHRIN LAS MNGA' BAR MI BZHED LA, ,SPYOD PA SHIN TU RMAD DU
BYUNG BA GCIG TU BSAM YAS 'DI YANG BYUNG, ,GANG SLAD KHYOD KYI
SEMS CAN MA MCHIS PA 'DI THUGS SU CHUD GYUR KYANG, ,'DI LTAR SEMS
CAN DON

GYI SLAD DU GRANGS MED DUS SU'ANG SRID PAR BZHUGS, ,GANG SLAD
SHES RAB DON DAM BSTAN CING SNYING RJE KUN RDZOB STON MDZAD PA,
,DE SLAD DON BZHIN DGONGS MDZAD KHYOD LA SEMS CAN MCHIS PA MA
LAGS KYANG, ,GANG TSE KHYOD NI STOBS BCU BSKYED PA'I THUGS RJE
DAG DANG LDAN

@199A *, ,GYUR PA, ,DE TSE 'GRO BA NYAM THAG RNAMS LA KHYOD BYAMS
BU LA PHA BYAMS BZHIN, ,'GRO BA GTUGS DANG NYON MONGS BAS PAS
BYANG CHUB MCHOG THOB MA MCHIS LA, ,NYON MONGS PHYOGS PAS RANG
LAS SMAN PAR BGYID PA'ANG THOB 'GYUR MA LAGS PAS, ,

DE SLAD KHYOD KYIS BYANG CHUB BRNYES SLAD BRTZON 'GRUS BRTAN PA
MDZAD PA NA, ,NYON MONGS NGES PAR MA BSREGS RAN GYI DUM BU BZHIN
DU SPANG BAR MDZAD, ,KHYOD KYI NYON MONGS DRAN DANG MKHYEN PAS
BZUNG BAS YON TAN SNA TSOGS 'GRUB, ,NYON MONGS SPANG BAR GYUR PA
BYANG CHUB RGYUR

YANG NYE BAR 'GYUR LAGS TE, ,'DI LTAR DE YIS KHYOD BLO SHOL GOM
YUL CAN DU YANG MA BGYIS LA, ,'GRO BA RNAMS SU SKYE BA BRGYUD
PA'ANG YON TAN RNAMS KYI ZHING DU MDZAD, ,'GRO BA NYON MONGS GYUR
DANG SDUG BSNGAL BRGYA DAG BYUNG BAS BCOM PA YIS, ,RTZOL DANG
BRAL

ZHING MGON MA MCHIS PAS GRANG DANG GANG DU SPYOD BGYID PA, ,'GRO
BA DE NI NYON MONGS DGRA THUL KHYOD KYI THUGS RJES SPYOD PA NA,
,SRID PA LEN DANG STONG DANG GNAS PA DAG LA MNGA' DBANG MCHIS PA
LAGS, ,CI YANG MED PA'I SKYE MCHED KYI NI YUL CAN PHRA RGYAS
RNAMS BCOM

NAS; ,DE DAG SPANGS PA'I THABS TSUL GANG LAGS DAM PA'I TSOGS LA
YUN RING BSHAD PA MDZAD, ,SA GSUM SMAN PA'I THABS MKHAS MNGA' BA
KHYOD KYIS PHYIR YANG DRANGS NAS NI, ,DUD 'GRO DAG TU'ANG SMON PA
MDZAD NAS SKYE BA BRGYA PHRAG RNAMS KYANG MDZAD, ,SNGON

GYI MI DGE'I PHRIN LAS RNAM PAR SMIN PAR MA NGES GANG LAGS PA,
,DE DAG DUD 'GRO'I 'GRO BAR GSHEGS LA GZHOL BA KHYOD LA MNGA'
MCHIS PAS, ,KHYOD KYIS RNAM SMIN CHED DU DRANGS TE THUGS LA
DGONGS PA'I DON BSGRUBS PA, ,DRANG SRONG GIS BSHAD GSANG SNGAGS
ZHI

BAS DUG GI SHUGS DAG BZLOG PA BZHIN, ,KHYOD KYIS RTAG TU MI DGE'I
CHOS DANG G-YUL DAG SPANG BAR GYUR PA NA, ,'GRO BA DAR MDZAD
MKHAS PA KHYOD KYIS 'GRO BA DE DANG DER SPYOD PA'I, ,TSUL KHRIMS
MA 'BAD BRTUL ZHUGS LDAN PA BZHIN DU GYUR PA JI LTA BA, ,DE

@199B LTAR DAM PA'I SPYOD LUGS BYANG CHUB BSGRUB PA DAG LA GOMS
PAR MDZAD, ,MA BZHIN RES 'GA' 'ANG THUGS RJE DAG DANG MA BRAL
MGON MA MCHIS RNAMS KYIS, ,SDUG BSNGAL DE DANG DE DAG BSAL SLAD
'GRO BA SDUG BSNGAL CAN DAG TU, ,BSNYENGS DANG BRAL BAR SPYOD PA
MDZAD

PA KHYOD KYI THABS LA MKHAS PA NI, ,BSGRUB PAR DGA' DANG BRNYES
PAR DKA' BA 'GA' YANG BYUNG BAR MA GYUR LAGS, ,GANG SLAD SNA
TSOGS THABS KYIS 'GRO BA SDIG PA BYING 'DUL KHYOD LA NI, ,DUD
'GRO'I 'GRO BA DAG KYANG BDE 'GRO BZHIN DU DON CHEN KHO NAR GYUR,
,NGAN SONG DAG TU

'KHRUNGS NA'ANG LEGS PAR SPYOD PA NYAMS PA MI MNGA' BA, ,DE SLAD
KHYOD KYI SDIG PA'ANG YON TAN 'GYUR BAR DGE BA NYID DANG MTSUNGS,
,KHYOD LA LEGS BRTEN KHA CIG BYANG CHUB GSUM LA BLO GROS CI RIGS
ZHUGS, ,DE BZHIN GZHAN DAG BSAM GTAN GZUGS MED DAG LA GO

'PHANG GZHAG PA MDZAD, ,KHA CIG GTONG BAR ZHUGS SHING NGES TSUL
MCHID KYIS 'TSAL GYUR PAS, ,KHYOD KYIS 'JIG RTEN DAG LA SMAN YON
TAN MA BTAGS PA NI 'GA' MA MCHIS, ,KHYOD KYIS 'JIG RTEN DAG NA
'GRO BA GANG RNAMS NGES PAR THAR 'TSAL BA, ,BDE 'GROR NYE BAR
DRANGS SHING

DGE BA YONGS SU SMIN PA NYID DU MDZAD, ,KHYOD KYIS 'GRO BA ZHI
MDZAD SLAD DU 'GRO BA RNAMS SU SPYOD PA NA, ,DRANG SRONG CHEN PO
GZHAN DAG DUS BZHIN BYUNG BAS ZHI BAR MDZAD PA BZHIN, ,GANG SLAD
KHYOD NI 'GRO BA'I SKYE BA BCAD DANG RDZOGS SANGS RGYAS MDZAD MA
GTOGS PAR, ,GZHAN

GYIS SKYE BA ZHI BAR MI 'GYUR SNYAM DU BLO GROS NGES GYUR PA, ,DE
SLAD BYUNG CHUB GZHOL BA'I THUGS MNGA' KHYOD KYIS SRID RTZE MAN
CHAD KYI, ,LAM RNAMS TSUL BZHIN STON PAR MDZAD PAS DUS DAG 'DAS
PAR GYUR PA LAGS, ,GANG ZHIG RTOGS PAR MA GYUR PA YIS 'JIG RTEN
MA RIG

LDONGS GYUR LA, ,'GRO BA SDUG BSNGAL MANG POR RGYU ZHING 'CHI
BDAG MTSAMS LAS MI 'DA' BA'I, ,'PHAGS LAM 'JIGS MED SNGON GYI
DRANG SRONG CHE RNAMS RJES GSHEGS GANG LAGS PA, ,DE NI KHYOD KYIS
'GRO BA'I SDUG BSNGAL MTHAR GTUGS SLAD DU NYID KYIS MKHYEN, ,JI
LTAR DUS

@200A *, ,MTHA'I TSE NA NYI MA DU MAS CHAB BSKAMS 'JIG RTEN 'DI,
,ZHUGS CHEN MCHED PA KHROS PA LTA BUS THAL BA DAG KYANG SREG
BGYID PA, ,DE LTAR DREGS BRAL KHYOD KYIS NYON MONGS BSRABS PAR
GYUR PA'I BAG CHAGS KYANG, ,YE SHES ZHUGS CHEN 'ANG RA BA DAG GIS
NGES PAR

BSREGS PAR GYUR PA LAGS, ,GANG DAG SA GSUM BLA MA RNAMS LA NGES
PAR GNAS PAR 'TSAL BA DAG ,MUN PA CHUNG NGU DANG YANG LHAN CIG
GNAS PAR 'GAL BA GANG LAGS PA'I, ,YON TAN MTHA' YAS DE DAG MNGON
PAR SANGS RGYAS TSE NA DUS GCIG TU, ,SHING LA BYA RNAMS

GNAS 'CHA' BZHIN DU GYUR PA KHYOD KYIS GANG LAS BRNYES, ,NYI MA
'OD ZER GSAL BA STONG LDAN ZLA BA SPRIN DANG BRAL GYUR PA, ,LHAG
PAR DGA' BAR BGYID PA NAM MKHA'I DKYIL NA NGES PAR GNAS GYUR
KYANG, ,GANG GIS KHEBS PA'I 'GRO BA SRID PA'I DGON PA THIBS POR
'KHYAM

BGYID PA'I, ,MA RIG MUN NAG DE DAG RAB TU ZHI BA'I THABS TSUL
KHYOD KYIS BSTAN, ,SDUG BSNGAL KHYAB PA 'DI YIN DE RAB SKYE BAR
'GYUR BA'I KUN 'BYUNG 'DI, ,DE MTHAR GTUGS PA 'DI YIN DE RTOGS
GYUR LA GZHOL BA'I THABS 'DI ZHES, ,DE LTAR TSANGS PA KHYOD KYIS
DAG

PA ZLA 'OD GTZANG MA DAG KYANG BSTAN, ,DE DAG RTOGS BGYIS SKYE BA
DMAN YANG TSANGS PA'I GO 'PHANG THOB PAR 'GYUR, ,JI SRID NYI MA'I
SNANG BA GANG LAGS DE NI NUB KYI RI DBANG GIS, ,NYI MA NUB PAR MA
BGYIS DE SRID RAB RIB RAB TU ZHI BAR BGYID, ,KHYOD KYIS SKYE SHI
MTHAR

GTUGS BGYI SLAD THABS TSUL BSTAN PA GANG LAGS PA, ,DE NI KHYOD
NYID ZHI BAR GSHEGS KYANG SNYING GI MUN NAG ZHI MDZAD LAGS, ,DE
LTAR TSANGS PA'I GTZO BO LHA YI BLA MAR GYUR PA TSANGS GTER GYIS,
,BSTOD BGYIS BSTOD PAR 'OS PA BDE GSHEGS MNGON SUM BZHUGS

BZHIN BSTOD BGYIS PAS, ,BDAG GI BSOD NAMS GTER DAG BSAGS PA GANG
LAGS DE YIS 'GRO BA RNAMS, ,DRANG SRONG CHEN PO RNAMS KYIS DGONGS
PA'I LEGS PA GANG LAGS DER GYUR CIG ,YON TAN MTHA' YAS PAR BSTOD
PA SLOB DPON DKON MCHOG 'BANGS

@200B KYIS MDZAD PA RDZOGS SO,, ,,RGYA GAR GYI MKHAN PO SARBA
DZNYA DE BA DANG, LO TZ'A BA BANDE RIN CHEN MCHOG GIS BSGYUR, ZHU
CHEN GYI LO TZ'A BA BANDE DPAL BRTZEGS KYIS ZHUS TE GTAN LA PHAB
PA,, 