@41A #, ,RGYA GAR SKAD DU, SHR'I TZAKRA SAm BA RA M'U LA TANTRA
PANYTZI K'A, BOD SKAD DU, DPAL 'KHOR LO SDOM PA'I RTZA BA'I RGYUD
KYI DKA' 'GREL, BCOM LDAN 'DAS 'JAM PA'I RDO RJE LA PHYAG 'TSAL
LO, ,BCOM LDAN 'DAS DPAL RDO RJE MKHA' 'GRO LA PHYAG TSAL LO,
,DNGOS PO

KUN GYI RANG BZHIN MCHOG ,DNGOS KUN 'JIG PA 'JIG MDZAD PA, ,DNGOS
PO KUN NI MI SNANG ZHING, ,DNGOS PO KUN NI ZIL GNON PA, ,MKHA'
MTSUNGS DON DANG DRI MED MKHA', ,DPAL CHEN DE LA PHYAG 'TSAL TE,
,BDE MCHOG 'KHOR LO'I RGYUD KYI NI, ,DKA' 'GREL BDAG GIS BRI BAR

BYA; RGYUD 'DI LAS, DANG PO 'DI SKAD BDAG GIS THOS PA ZHES BYA BA
LA SOGS PA SDUD PA POS GLENG MA BSLANG BA YIN ZHES DANG POR BRGAL
BA LA, DE'I LAN GDAB PA'I PHYIR 'DI SKAD DU, BCOM LDAN 'DAS NI MI
GNAS PA'I MYA NGAN LAS 'DAS PA YIN PAR RAB TU BSTAN PA YIN NO
ZHES ZER

TE, DE NYID KYI PHYIR, THAMS CAD BDAG NYID RTAG TU BZHUGS, ,ZHES
SMOS PA YIN NO, ,GZHAN DAG NI NAM MKHA' DANG MNYAM PA'I RTZA BA'I
RGYUD STONG PHRAG BRGYA PA LAS BTUS PA YIN PAS, RTZA BA'I RGYUD
LAS 'DI SKAD CES BYA BA LA SOGS PA DANG POR SMOS PA YIN LA, 'DI
NI DE'I

RGYUD PHYI MA YIN PAS MA SMOS PA MA YIN NO, ,DE NI RGYUD GZHAN
DAG DANG 'DRES PAR 'GYUR BA'I DON GYI BYE BRAG 'BYED PA'I PHYIR
BLA MA YIN NO ZHES GSUNGS PA YIN NO, ,GZHAN DAG NI BSTAN DU MED
PA'I CHOS NYID KYIS BSTAN PAR BYA BA DANG STON PA PO GCIG TU
BSTAN PA YIN TE, RGYUD 'DI

LA NI SANGS RGYAS BCOM LDAN 'DAS YIN NO ZHES GSUNGS PA'I PHYIR
RO, ,DE LA DANG PO RE ZHIG RJOD PA DANG, BRJOD PAR BYA BA DANG,
,'BREL PA DANG, DGOS PA DANG, DGOS PA'I DGOS PA YOD PAR MTHONG
NAS CHOS KYI RJES SU 'BRANG ZHING RTOG PA SNGON DU GTONG BA RNAMS
KYANG 'JUG PAR

@41B 'GYUR TE, DE BAS NA DE NYID NI DE NAS ZHES BYA BA LA SOGS PA
NAS BRTZAMS TE, DPAL HE RU KA MNGON PAR BRJOD PA ZHES BYA BA LA
SOGS PA'I BAR GYIS GZHUNG BKOD PAS BSHAD PA YIN TE, DE LA BRJOD
PA NI 'KHOR LO BDE MCHOG CES BYA BA'O, ,DES GANG BRJOD PAR BYA BA
DPAL HE RU

KA DANG, RDO RJE PHAG MO LA SOGS PA'I RGYUD KYI LUS NI BRJOD PAR
BYA BA YIN LA, BRJOD PAR BYA BA DANG RJOD PAR BYED PA'I MTSAN
NYID NI 'BREL PA YIN NO ZHES LA LA DAG 'DOD LA, GZHAN DAG NI
THABS DANG THABS LAS BYUNG BA'I DNGOS PO'I MTSAN NYID NI 'BREL
PA YIN NO ZHES ZER

RO; ,BCOM LDAN 'DAS KYIS GDUL BYA'I SKYE BO 'JUG PAR MDZAD PA'I
PHYIR DKYIL 'KHOR DU 'JUG PA LA SOGS PA NAS GSANG DBANG BSKUR
BA'I BAR NI DGOS PA YIN LA, DE'I 'OG TU DUS PHYIS DES 'BRAS BU
THOB PA NI DGOS PA'I DGOS PA YIN NO, ,DE NAS ZHES BYA BA

LA SOGS PA'I TSIG GI PHRAD KYI TSOGS KYIS RGYUD PHYI MA NYID DU
NGES PAR BYED PA YIN NO, ,DE YANG DE NAS ZHES BYA BAS NI DE MA
THAG PA STE, NAM MKHA' DANG MNYAM PA'I RGYUD KYI RJES THOGS NYID
LA 'OG NAS BSHAD PA 'DI BSHAD PAR BYA'O ZHES BYA BA DANG SBYAR
RO, ,DE'I PHYIR ZHES BYA BA

NI RIM PA DANG RGYU'I DON TE, DE'I 'OG TU ZHES GSAL BA NYID DU
SMRAS PA'O, ,DA NAS KYI SGRA SMOS PA NI BKRA SHIS PA'I DON TE,
BKRA SHIS PA LA SOGS PA BSTAN BCOS KYI DANG POR TSIG TU BRJOD PA
NI NYAN PA PO RNAMS KYI BGEGS BSAL BAR BYA BA YIN PA'AM, ,DBANG DU
BYED

PA'I DON YIN NO, ,DE BAS NA SNGA MA'I RANG BZHIN LA LTOS NAS,
,BKRA SHIS PA'AM DBANG BYED YIN, ,SMRAS YIN DE NAS DE PHYIR SGRA,
,BSTAN BCOS GO RIMS RGYU YIN NO, ,ZHES SO, ,'O NA BSHAD PA DE CI
ZHIG YIN ZHE NA, GSANG BA ZHES BYA BA GSUNGS TE, GSANG BA NI SBA
BAR BYA

BA STE, NYAN THOS LA SOGS PA GZHAN DAG LA BSTAN PAR BYA BA MA YIN
PA'I PHYIR RO, ,YANG NA THABS DANG SHES RAB GCIG TU BYAS PAS
BSGRUB PAR BYA BA GANG YIN PA DE NI GSANG BA'O, ,YANG NA RDO RJE
DANG PADMA DANG BYANG CHUB KYI SEMS DE GSUM PO 'DI DAG NI GSANG
BA STE, RA NI RDO RJE

@42A *, ,ZHES BYAR BSHAD, ,YI GE HA NI PADMAR BSHAD, ,DE DAG
GNYIS KYI SA BON NI, ,SYA ZHES BYA BAR BSHAD PA YIN, ,ZHES GSUNGS
PA YIN TE, YI GE RA NI RDO RJE RTZE MO 'DRA BA'I PHYIR RO, ,HA NI
'DAB CHAGS KYI MCHU 'DRA BA'I PHYIR RO, ,SA DANG YA KUN DU SBYOR
BA NI GNYI

GA'I SA BON GYI GZUGS CAN YIN PA'I PHYIR RO, ,DE YANG SA YAN DU
SRA BA NA ZHES BYA BA'I YI GE'I THA MA GZUNG BA'I PHYIR TE, DE NI
DON DAM PA'O, ,JI LTAR BSHAD PAR BYA BA GSAL BAR BSTAN PA NI MDOR
BSDUS PA STE ZHES GSUNGS PA YIN TE, NAM MKHA' DANG MNYAM PA'I
RGYUD LAS

NI SHIN TU RGYAS PAR SMOS PA YIN NO ZHES BYA BAR DGONGS SO, ,DON
DE NYID GSAL BAR BSTAN PA NI RGYAS PA MIN ZHES BYA BA GSUNGS PA
YIN NO, ,YANG NA MDOR BSDUS PA MA YIN GYI RGYAS PA ZHES BYA BAR
SBYAR RO, ,'DIR DGOS PA NI 'DI YIN TE, NAM MKHA' DANG MNYAM PA'I
RGYUD NI GZHUNG

RGYAS PA YIN LA, ,'DIR NI DON RGYAS PA YIN NO ZHES BYA BA STE,
KHAMS GSUM PA'I BDAG NYID DU 'KHOR LO GSUM BSHAD PAR BYA BA YIN
NO, ,DA NI TSIG BZHIS GSANG BA NYID KYI KHYAD PAR BSTAN PAR BYA
STE, DPAL GYI SGRA NI MCHOD PA'I TSIG GO, ,HE RU KA ZHES BYA BA
NI RGYUD 'DIR

BCOM LDAN 'DAS BDAG PO'I MTSAN TE, DPAL GTZO BOR GYUR PA'I HE RU
KA NI DPAL HE RU KA'O, ,DE'I YANG DAG SBYOR BA NI BCOM LDAN 'DAS
YUM RDO RJE PHAG MO DANG LHAN CIG RO GCIG PA'I TSUL GYIS KUN DU
'KHYUD PA'O, ,KHAMS GSUM PA'I BDAG NYID DU BCOM LDAN 'DAS HE RU
KA ZHES

BYA BA YI GE GSUM GYIS STON PA NYID YIN NO, ,CHOS THAMS CAD NI
RGYU DANG BRAL BA'O, ,CHOS THAMS CAD NI RTOG PA DANG BRAL BA'O,
,CHOS THAMS CAD NI GANG NA YANG MI GNAS PA'O ZHES PA NI MI DMIGS
PA'I YI GE GSUM GYI BDAG NYID YIN NO, ,YANG NA DPAL HE RU KA ZHES
BYA BA NI KHYAD

PAR DU BYA BA'I TSIG YIN LA, GSANG BA ZHES BYA BA NI KHYAD PAR DU
BYED PA'I TSIG YIN TE, DE NYID KYIS NI 'DOD PA'I DON KUN SGRUB
PAR BYED PA YIN NO ZHES BCOM LDAN 'DAS KYIS KHYAD PAR DU GSUNGS
PA YIN TE, THAMS CAD KYI 'DOD PA NI 'DOD PA KUN TE DE NYID NI DON
DE DGOS PA'O, ,DE'I

@42B SGRUB PAR BYED PA NI BCOM LDAN 'DAS TE DE BAS NA DE'O, ,YANG
NA 'DOD PA YANG YIN LA KUN YANG YIN PAS 'DOD PA KUN NO ZHES BYE
BRAG TU MTSAMS SBYAR BAR BYA'O, ,PHYI MA LAS KYANG PHYI MA STE,
ZHES BYA BA LA BSTAN PAR BYA BA DANG STON PA PO KHYAD PAR MED PA
YIN PAS RGYUD PHYI MA 'DUS PA LA SOGS

PA YIN GYI, ,DE LAS KYANG GONG MAR GYUR PA STE, MKHA' 'GRO MA YI
DRA BA'I SDOM, ,ZHES BYA BA LA, MKHA' 'GRO MA NI 'KHOR LO GSUM LA
GNAS PA RNAMS SO, ,DE'I DRA BA ZHES BYA BA NI TSOGS SO, ,DE'I
SDOM PA NI BSGRUBS SHING SBAS PA ZHES BYA BA'I DON TO, ,MKHA'
'GRO MA NI

MKHA' LA 'GRO BA STE, NAM MKHA' 'GRO ZHING RGYU BA ZHES BYA BA'I
DON TO, ,YANG NA MKHA' 'GRO MA RNAMS NI NAM MKHA' LA RGYU BA'I
NGANG TSUL CAN YIN PA'AM PHYI ROL DU 'GRO BA LAS BZLOG PAS DRA BA
LTAR 'DIR SDOM PA YIN PAS NA MKHA' 'GRO MA'I DRA BA'I SDOM PA
ZHES BYA BA YIN NO, ,DE

PAS NA DE BRJOD BYAR SBYAR RO, ,DA NI BCOM LDAN 'DAS DPAL HE RU
KA BDAG PO NYID KYI BDAG NYID CHEN PO YIN PAR BSTAN CING DANG PO
'DI'I GNAS BSTAN PA NI GSANG BA ZHES BYA BA YIN TE, GSANG BA'I
SGRA NI 'DIR 'KHOR LO GSUM LA GNAS PA'I MKHA' 'GRO MA THAMS CAD
YIN PAR

BSTAN PA STE, GSANG ZHING BZANG BA'I GSANG BA DER RO GCIG CING
TSUL GCIG PA NYID KYIS NAM MKHA'I KHAMS THAMS CAD KHYAB PA STE,
BCOM LDAN 'DAS DPAL HE RU KA RDO RJE PHAG MO LA SOGS PA DANG YANG
DAG PAR LDAN PA'I BZHUGS GNAS SO, ,DE JI LTA BU ZHE NA, MCHOG GI

ZHES BYA BA GSUNGS PA YIN TE, MCHOG NI DAM PA STE, 'JIG RTEN DANG
'JIG RTEN LAS 'DAS PA'I YE SHES KYI GZHI YIN PAS NA GTZO BO DANG,
BLA MA DANG, BLA NA MED PA YIN NO, ,GZHAN YANG JI LTAR ZHE NA,
DGYES PA ZHES BYA BA GSUNGS TE, BLA NA MED PA'I MCHOD PA'I ROL

PA'I BYA BAS NYAMS DGA' BA NYID YIN PA'I PHYIR DGYES PA'O, ,DA NI
'KHOR PHUN SUM TSOGS PA LA DON GZHAN MA YIN PAR GSUNGS PA NI,
,THAMS CAD BDAG NYID RTAG TU BZHUGS, ,ZHES BYA BA NI GSUNGS PA
YIN TE, KHAMS GSUM PA THAMS CAD KYI BDAG NYID CAN 'KHOR

@43A *, ,LO GSUM DU BZHUGS PA'I BDAG NYID KYI SKU'AM RANG GI NGO
BO'O, ,DER RTAG TU ZHES BYA BA GANG DU NAM YANG MA BRAL BA'I NGO
BO NYID DU STON TO, ,BZHUGS ZHES BYA BA NI KHAMS GSUM GCIG PA
NYID KYIS MI 'JIGS PA'I RANG BZHIN NYID DU BSTAN PA YIN NO, ,DA
NI SNGON

PA PHUN SUM TSOGS PA NYID BSTAN PA'I PHYIR, ,MKHA' 'GRO KUN DNGOS
SEMS DPA' NI, ,ZHES BYA BA GSUNGS PA YIN TE, MKHA' 'GRO'I SGRA NI
NYE BAR MCHOD PA TZAM YIN TE, MKHA' 'GRO DANG MKHA' 'GRO MA THAMS
CAD KYI DNGOS PO YIN PAR SHES PAR BYA STE, RANG BZHIN NAM RGYUD

KYI NGO BO NYID DU GYUR PA STE, GCIG TU 'DRES PAR GYUR PA ZHES
BYA BA'I DON TO, ,SEMS CAN THAMS CAD KYI DON MDZAD PAR SPYOD PAS
NA SEMS DPA' YIN PA'AM, MCHOG TU BRTAN PA'I YON TAN DANG LDAN PAS
NA SEMS DPA'O, ,MI PHYED PAS NA RDO RJE STE, RDO RJE YE SHES KYIS
SEMS CAN THAMS

CAD KYI DON MDZAD PAS NA RDO RJE SEMS DPA' ZHES BYA BA'AM, LHA
CHEN PO DANG, KHYAB 'JUG DANG TSANGS PA LA SOGS PAS MI BSKYOD PA
GANG YIN PA DE NI RDO RJE SEMS DPA'O, ,YANG NA THABS DANG SHES
RAB KYI NGO BO YIN PA'I PHYIR RAM, ,BDAG DANG GZHAN GYI DON PHUN
SUM TSOGS PA THABS

DANG LDAN PA NYID KYIS KHYAD PAR 'PHAGS PA'O, ,BLA NA MED PA'I
MCHOD PAR 'OS SHING MCHOG TU BDE BA NI YID BDE BA'I NGO BO YIN
PAS NA MCHOG TU BDE BA NI BCOM LDAN 'DAS NYID DE, BDE BA'I SGRAR
BRJOD DO, ,BDAG DANG GZHAN GYI DON PHUN SUM TSOGS PA GSUNGS PA CI
'DI DAG LHA DANG GZHAN

GYI KHYAD PAR YIN NAM ZHES RTOG PAR BYED PA LA, DE GSAL BAR BYA
BA'I PHYIR, 'DI NI ZHES BYA BA LA SOGS PA GSUNGS PA YIN TE, NI
ZHES BYA BA NI NGES PAR GZUNG BA'O, RANG NYID 'KHRUNGS PAS NA
RANG BYUNG STE GZHAN LAS BYUNG BA MA YIN NO ZHES BYA BA'I DON TO,
,DE YANG, SEMS CAN KUN GYI

SEMS GANG NI, BRTAN PA'I PHYIR NA SEMS DPAR BSHAD, ,MNYAM PAR
GZHAG PAS TING 'DZIN TE, ,NGES PA LAS NI RDO RJER GYUR, ,SEMS
DPAR BYIN BRLABS SBYOR BA YIS, ,SLAR YANG RDO RJE SEMS DPAR GYUR,
,ZHES JI SKAD GSUNGS PA LTA BU STE, DE YANG GANG GIS KYANG MA
BYAS PAS NA

@43B RANG BYUNG ZHES BSHAD DO, ,SKAL PA PHUN SUM TSOGS PAS NA
BCOM LDAN NO, ,YANG NA BDUD BZHI LA SOGS PA BCOM PAS NA BCOM LDAN
ZHES BYA BA 'AM, 'DOD CHAGS LA SOGS PA NYON MONGS PA BCOM PAS NA
BCOM LDAN NO, ,YANG NA DBANG PHYUG LA SOGS PA'I YON TAN DRUG DANG

LDAN PAS NA BCOM LDAN TE, DE YANG, DBANG PHYUG DANG NI GZUGS
BZANG DANG, ,DPAL DANG GRAGS DANG YE SHES DANG, ,BRTZON 'GRUS
PHUN SUM TSOGS PA STE, ,DRUG PO DE LA LDAN ZHES BYA, ,ZHES SMOS
PA YIN NO, ,DPA' BO ZHES BYA BA NI DPA' BO 'DI ZHES SBYAR TE,
DPA' BO NYID LA

SBYAR BA GZHAN DANG LDAN PA RNAM PAR BCAD PA'I DON YIN TE, DPER
NA SRID SGRUB NYID GZHU 'DZIN PA YIN GYI, GZHAN NI MA YIN NO ZHES
BYA BA LTA BA'O, ,YANG NA DPA' BO NYI SHU RTZA BZHI'I BDAG NYID
CAN YIN PAS NA GZHAN MA YIN PA NYID DU GSUNGS TE, DE NYID KYIS
NA, ,MKHA' 'GRO DRA BA'I

SDOM PA YIN, ,ZHES BYA STE, BCOM LDAN 'DAS SO, ,DA NI 'KHOR LO
MNYAM PA'I BCOM LDAN 'DAS DE'I BSKYED PA'I RIM PA BSTAN PAR BYA
BA'I PHYIR, SGRA YI TSUL LAS NGES 'BYUNG ZHING, ,ZHES BYA BA NAS,
RGYUD LAS GSUNGS PA MNYAN PAR GYIS, ,ZHES BYA BA'I BAR DU GSUNGS
PA

YIN TE, DE YANG BLA MA'I MAN NGAG LAS MDOR BSDUS NAS BSTAN PAR
BYA STE, DE'I RIM PA NI 'DI YIN NO, ,DANG POR RE ZHIG YID DANG
RJES SU MTHUN PA'I GNAS SU 'DUG LA BDUD RTZI LNGA'I RI LU KHAR
BCUG STE, SNGAGS PA LHO PHYOGS SU MNGON PAR BLTAS TE, SHIN TU
'JIGS SU

RUNG BA'I DUR KHROD CHEN PO'I SA GZHI SPRUL LA, ,SEMS CAN THAMS
CAD LA PHAN PA DANG BDE BAR BYA BA'I PHYIR DPAL HE RU KAR GYUR
PAR BYA'O ZHES LAN GSUM BRJOD LA, SKAD CIG GIS YI GE H'Um LAS
BSKYED PA 'CHAD PAR 'GYUR BA'I RANG GI LHA MO DANG YANG DAG PAR
LDAN PA'I PHYAG

RGYA CHEN PO'I GZUGS SU SPRUL TE, A'A LI DANG K'A LI LAN GSUM
BRJOD LA HE RU KA ZHES BYA BA'I YI GE GSUM, SPYI BO DANG, LKOG MA
DANG, SNYING GAR RIM PA BZHIN BKOD DO, ,CHOS THAMS CAD NI RGYU
DANG BRAL BA'O ZHES BYA BA DANG, CHOS THAMS CAD NI RTOG PA DANG
BRAL BA'O ZHES BYA BA DANG, CHOS THAMS CAD NI GANG

@44A *, ,NA YANG MI GNAS SO ZHES BYA BAR RANG GI BDAG NYID DANG,
DE BZHIN DU PHYI ROL GYI BRTAN PA DANG G-YO BA'I DNGOS PO RNAMS
MI SNANG BAR BYA'O, ,DE NAS SNGON GYI SMON LAM GYI DBANG GIS AOm
A'A: H'Um ZHES BYA BA'I YI GE GSUM NAM MKHA'I PHYOGS SU STENG
DANG 'OG GI RIM PAR NYE BAR DMIGS

LA, H'Um YONGS SU GYUR PA LAS RDO RJE, RDO RJE DE'I LTE BAR H'Um
GNAS PA LAS BYUNG BA'I YI GE'I 'OD ZER DE LTA BUS KHOR YUG GI
MTHAR THUG PA'I BAR GYI NAM MKHA'I THAMS CAD KHYAB STE, SEMS CAN
THAMS CAD KYI DON BYED PA LA 'JUG PA'I LCAGS KYU'I RNAM PA CAN
'OD ZER

RNAMS KYIS SLAR YANG YI GE GSUM PO DER ZHUGS LA, AOm YANG A'A: LA
ZHUGS, A'A: YANG RDO RJE LA ZHUGS PA'I RIM GYIS RDO RJE RTZE MO
LA SOGS PA NAS RDO RJE'I LTE BAR RO, ,RDO RJE'I LTE BA YANG YI GE
H'Um LA'O, ,A'U NI HA LA'O, ,HA NI MGO LA'O, ,MGO BO YANG ZLA BA
PHYED PA'I RNAM PA

LA'O, ,DE YANG THIG LER RO, ,THIG LE YANG SGRA LA'O, ,SGRA YANG
SGRA TZAM LA ZHUGS LA, ,SGRA TZAM GYIS DMIGS PA YANG SPANGS PAR
GZHAG LA, SNOD KYI 'JIG RTEN RNAM PAR DAG PAR BYA BA'I PHYIR, YA
RA WA LA LAS RLUNG DANG, ME DANG, CHU DANG, GSER GYI DKYIL 'KHOR
LA

SOGS PA BSKYED LA, DE'I STENG DU YI GE KA LAS RUS SBAL LAM THONG
BA, ,DE'I STENG DU AA LAS SNA TSOGS RDO RJE, DE'I STENG DU PAm
LAS PADMA 'DAB MA BRGYAD PA, ,DE'I STENG DU SUm LAS RI RAB ZUR
BZHI PA, RIN PO CHE SNA BZHI'I RANG BZHIN CAN, DE'I STENG DU YANG
PADMA'I LTA BA

LA A'A LI K'A LI YONGS SU GYUR PA ZLA BA DANG NYI MA'I DKYIL
'KHOR BSAMS LA, NAM MKHA'I PHYOGS SU GNAS PA'I SGRA TZAM LAS YI
GE H'Um RIM BZHIN DU ZLA BA'I DKYIL 'KHOR BSAMS LA, DE YONGS SU
GYUR PA LAS BCOM LDAN 'DAS RDO RJE PHAG MO DANG YANG DAG PAR LDAN
PA,

PHYAG BCU GNYIS PA, DANG PO'I PHYAG GNYIS NA RDO RJE DANG DRIL BU
DANG LDAN PAS LHA MO LA YANG DAG PAR 'KHYUD PA, PHYAG GNYIS KYIS
GLANG PO'I PAGS PA KHRAG 'DZAG PA'I GOS RGYAB TU 'DZIN PAR MDZAD
PA, G-YAS KYI GSUM PA DANG, BZHI PA DANG, LNGA PA DANG, DRUG PA
NA

@44B RTZE GSUM PA DANG, DGRA STA DANG, GRI GUG DANG, dA MA RU
BSNAMS PA, G-YON GYI BZHIN KHA tV'A GA DANG, THOD PA DANG, ZHAGS
PA DANG, TSANGS PA'I MGO BO BSNAMS PA, PHYAG RGYA DRUG DANG LDAN
PA, RAL BA'I COD PAN GYIS BRGYAN PA, SPYI BOR SNA TSOGS RDO RJES
MTSAN PA, G-YON PHYOGS SU ZLA

BA PHYED PA'I BYE BRAG DANG LDAN PA, THOD PA LNGAS MCHOG TU MDZES
PA, RDO RJE'I PHRENG BA CAN, SPYAN GSUM PA, ZHAL DANG PO DANG SKU
MDOG THAMS CAD CHAR SPRIN GYI MDOG CAN, ZHAL G-YON LJANG GU,
RGYAL RGYAB DMAR PO, ZHAL G-YAS PA SER PO, A'A LI DANG K'A LI
YONGS SU GYUR PA MI MGO'I PHRENG

BA'I MCHOD PHYIR THOGS MNGA' BA, STAG GI PAGS PA 'PHRAL DU BSHUS
PA'I SHAM THABS BSNAMS PA, G-YAS BRKYANG BAS 'BYUNG PO'I BDAG PO
MNAN PA, PAD MA'I LTE BA LA BZHUGS PA'O, ,'DAB MA LA GNAS PA'I
LHA MO BZHIS YONGS SU BSKOR ZHING 'KHOR LO GSUM GYI DBUS NA

BZHUGS PA, RDO RJE PHAG MO NI THAL BA MED PA, PHYAG RGYA LNGA
DANG LDAN PA STE, RUS PA'I SKA RAGS LA SOGS PAS BRGYAN PA GCER BU
SKRA GROL BA'O, ,RDO RJE THOGS PA'I PHYAG G-YAS PA GYEN DU
BRKYANG BAS MGUL NAS 'KHYUD PA, MI'I KHRAG GIS GANG BA'I RGYU MA
'CHANG BA, ZHAL GNYIS PA

PHYAG G-YON PA NA KA P'A LA BSNAMS PA, G-YON BRKYANG BAS BZHUGS
PA'O, ,KHYAD PAR GZHAN DAG NI RGYA CHER GZHAN DAG LAS SHES PAR
BYA'O, ,NGES 'BYUNG BA ZHES BYA BA NI, SGRA'I TSUL LAS BYUNG BA
DANG GZHI MTHUN PAS LNGA PA'I TSIG GIS BSTAN PAS DBANG GNYIS KYIS
SBYAR BA

LAS BYUNG ZHES BYA BA'I DON TO, ,DE BAS NA NAM MKHA'I PHYOGS LA
GNAS PA'I SGRA LAS GANG GI PHYIR NGES 'BYUNG ZHING ZHES BYA BA'I
TSIG MANG PO SMOS PA NI SGRA GCIG LAS 'KHOR LO GSUM DANG LDAN
PA'I DPA' BO DANG MKHA' 'GRO MA THAMS CAD 'BYUNG BA YIN NO SHES
PAR BYA BA YIN

PA'I PHYIR RO, ,JI LTA BU ZHE NA, DAM TSIG SPYOD PA'I SPYOD YUL
YIN, ,ZHES GSUNGS TE, DAM TSIG NI RNAM PA GNYIS TE, BSRUNG BAR
BYA BA DANG, BZA' BAR BYA BA'O, ,DE DAG GI SPYOD PA NI KUN DU
SPYOD PAR 'JUG PA'O, ,DE NYID NI SPYOD YUL TE, YUL DU GYUR PA
GANG YIN PA DE LA

@45A *, ,DE SKAD CES BYA'O, ,YANG NA DAM TSIG NI LHA MO RNAMS TE
DE RNAMS KYI SPYOD PA YIN LA, DE'I YUL NI SPYOD YUL TE DPA' BO
RNAMS SO, ,GANG GI PHYIR DE NYID KYIS NA, SBYOR NYID CHO GA'I YE
SHES NI, ,RGYUD LAS GSUNGS PA MNYAN PAR GYIS, ,ZHES BYA BAR SBYAR
RO, ,'JIG RTEN

GSUM DU RNYED DKA' BA, ,ZHES BYA BA NI DON JI BZHIN NYID DE, MTHO
RIS DANG, MI YUL DANG, SA 'OG RNAMS SU ZHES BYA BA'I BAR DU'O,
,YANG NA 'JIG RTEN GSUM PO DAG NA DPA' BO LA SOGS PA'I 'JIG RTEN
GANG YIN PA DE RNAMS KYI YE SHES ZHES BYA BAR SBYAR RO, ,THOG MA
DBUS

MTHAR YANG DAG GNAS, ,ZHES BYA BA NI, THUGS DANG, GSUNG DANG, SKU
LA RNAM PAR GNAS PA 'AM, ,YANG NA LHA THAMS CAD RO GCIG PA NYID
KYIS CHO GA'I YE SHES GSUNGS PA YIN NO, ,SHES RAB THABS KYI KUN
SBYOR BA, ,ZHES BYA BA LA, SHES RAB NI RDO RJE PHAG MO LA SOGS PA
MKHA'

'GRO MA THAMS CAD DO, ,THABS NI BCOM LDAN 'DAS LA SOGS PA'I DPA'
BO THAMS CAD DE, DE DANG LHAN CIG TU KUN DU SBYOR BA'I CHO GA'I
YE SHES GANG YIN PA DE LA DE SKAD CES BYA'O, ,JI BZHIN ZHES BYA
BA LA JI LTAR SNGAGS BZLAS PA DANG, BSAM GTAN LA SOGS PA DANG
LDAN PA

DE BZHIN DU'O, ,SBYOR NYID CES BYA BA NI DA LTA BU'I CHO GA'I YE
SHES 'BA' ZHIG TU MA ZAD KYI RNAL 'BYOR PA YANG STON TE, JI LTAR
NAM MKHA' DANG MNYAM PA'I RGYUD LAS GSUNGS PA DE THAMS CAD RGYUD
'DIR MNYAN PAR GYIS ZHES SBYAR RO, ,DE NYID KYIS NA RNYED PAR
DKA', ,ZHES

GSUNGS PA YIN NO, ,SOGS PA'I SGRAS NI DKYIL 'KHOR DANG, SBYIN
SREG DANG, PHYI ROL GYI SMAN LA SOGS PA'I YO BYAD RNAMS BSDU'O,
,SBYOR BA'I SGRAS NI DBANG DU BYA BA LA SOGS PA'I DBANG DU BYAS
NAS SO SO'I SBYOR BA GSUNGS PA DE YIN PAR BSHAD DO, ,MNYAN PAR
GYIS

ZHES BYA BA NI LA LA DAG BCOM LDAN 'DAS NYID KYIS YUM RJE BTZUN
MA LA GSUNGS PA YIN NO 'DOD DO, ,GZHAN DAG NI GNYIS KA GSUNG GCIG
TU 'DI LTAR GCIG PA NYID YIN NO ZHES ZER RO, ,GZHAN DAG NI BCOM
LDAN 'DAS MA YUM NI BCOM LDAN 'DAS LA STON

@45B PAR MDZAD PA YIN TE, DE NYID KYIS NA MCHOD PA BZHI POS BCOM
LDAN DPA' BO CHEN PO ZHES BOS PA YIN NO, ,DA NI SRUB PA DANG
SRUBS PA'I RIM PA'I MTHAR THUG PA 'BYIN PA'I GNAS SKABS SU BLA NA
MED PA'I MCHOD PA'I CHO GA BSTAN PA'I PHYIR, DBUGS 'BYIN ZHES BYA
BA LA SOGS

PA SMOS TE, BAR MA ZHES BYA BA NI PADMA LA BYA LA, DBUGS 'BYIN
PA'I MCHOG NI RO 'DZIN 'JIG PA'O, ,DE JI LTA BU ZHE NA, DRI CHU
DANG BCAS PAS KYANG ZHES BYA STE, BYANG CHUB KYI SEMS DANG BCAS
PAS SAM ZHES BYA BA'I DON TO, ,DUS SU ZHES BYA BA NI 'BYUNG BA'I
GNAS SKABS KYI DUS SO, ,

KHYAD PAR DU ZHES BYA BA NI RDO RJE DANG PADMA 'DUS PA'I KHYAD
PAR 'DI ZHES BYA BA'I BAR DU'O, ,RIGS LDAN ZHES BYA BA NI RGYUD
KYI DAM TSIG GI SKAD DE, RDO RJE PHAG MO'I RANG BZHIN CAN GYI
PHYI'I LHA MO LA MCHOD PA BYA STE, JI LTAR YANG DAG PAR MGU BA
SKYE BAR 'GYUR BA DE LTAR BYA'O ZHES BYA BA'I DON TO, ,

YANG ZHES BYA BA NI GANG GI PHYIR GYI DON TO, ,PHO NYAR LHAN CIG
SKYES DNGOS GRUB, ,MCHOG DANG 'BRING DANG THA MA STE, DE BAS YID
NANG CHUD PA YIS, ,'DOD PA'I DNGOS GRUB BSGRUB PAR BYA, ,ZHES BYA
BA YIN NO, ,DE'I DGONGS PA NI 'DI YIN TE, PHYI'I LHA MO 'KHOR LO
GSUM MNGON SUM DU

GNAS PA LA THAMS CAD KYIS KUN DU DGA' BA'I YID DU BYAS PA YIN NO,
,RANG RDZAS THIG LE ZHES BYA BA NAS, BSAM GTAN GYIS KYANG 'GRUB
PAR 'GYUR, ,ZHES BYA BA'I BAR DU DON SGRA JI BZHIN PA NYID YIN
PAS GO SLA BA KHO NA YIN NO, ,SHIN TU MNYAM GZHAG SGRUB PA POS,
,ZHES BYA BA NI

RNAM PA THAMS CAD DU SGRUB PA POS RNAL 'BYOR LA YID GOMS PAR
BYA'O ZHES BYA BA'I DON TO, ,DAM TSIG NI LHA MO STE, RTAG TU
BSKYANG BAR BYA BA NI 'TSE BA MED PAS NA DUS THAMS CAD DU ZHES
BYA BA'I DON TO, ,DAM TSIG NYAMS PAS DKYIL 'KHOR DU, ,DBANG BSKUR
DNGOS GRUB THOB MI

'GYUR, ,ZHES BYA BA LA, ,DAM TSIG GI SGRA NI BSRUNG BAR BYA BA
DANG, BZA' BAR BYA BA STE NYAMS PAS SO, ,DAM TSIG GI LHA MO
RNAMS DANG, DE'I RJES SU 'GRO BA'I RNAL 'BYOR MA RNAMS TE NYAMS
PAS SO, ,DBANG BSKUR BA NI NYE BAR MTSON PA TZAM MO, ,LHAG MA
RNAMS NI GO SLA'O, ,

@46A *, ,DA NI SBRANG RTZI ZHES BYA BA LA SOGS PAS BDUD RTZI LNGA
GSUNGS PA YIN TE, SBRANG RTZI NI SA BON NO, ,MTSAL NI KHRAG GO,
,GA PUR BCAS NI SHA CHEN DANG BCAS PA'O, ,YANG DMAR ZHES SMOS PA
NI GCI BA'O, ,TZANDAN NI BSHAD BA STE, YANG TZANDAN DMAR PO ZHES
ZLAS DBYE BA'O, ,DE DAG

DANG SBYAR BA ZHES MTSAMS SBYAR BA'O, ,TSOGS KYI NANG DU ZHES BYA
BA NI 'KHOR LO GSUM GYI DBUS SU'O, ,YANG NA SBYOR BA GCIG 'DZIN
PA'I DBUS SU'O, ,BZHUGS PA NI NYAMS SU LEN PA ZHES BYA BA'I DON
TO, ,NI ZHES BYA BA NI SBYOR BA GZHAN RNAM PAR BCAD PA'O, ,THAMS
CAD KYANG

YIN LA RDO RJE YANG YIN PAS THAMS CAD RDO RJE STE, SANGS RGYAS
BCOM LDAN 'DAS SO, ,DE RNAMS KYI MTSAN MA NI MTSAN MAR GYUR BA'I
DAM TSIG GO, ,MTSAN MA'I SGRA NI PADMA'I SNOD DE DUNG CHEN PO
ZHES BYA BA'I BAR RO, ,DE 'DZIN PAS NA, THAMS CAD RDO RJE'I MTSAN
MA 'DZIN, ,

ZHES BYA'O, ,'DI DAG NI BDUD RTZI LNGA'I KHYAD PAR RO, ,SBOM PO
MTHA' LTAG RTZE SBYAR BAS, ,ZHES BYA BA NI MTHE BO DANG SRIN LAG
DAG GIS MYANG BAR BYA BA'O ZHES SBYAR RO, ,RNAL 'BYOR RIG PA ZHES
BYA BA NI LHA'I RNAL 'BYOR DANG LDAN PA'I SNGAGS PAS ZHES BYA
BA'I DON TO, ,ZHI BA'I

BTUNG BA ZHES BYA BA NI ZHI BA'I BTUNG BA LAS 'DI DMAN PA MA YIN
TE, DE LTA MOD KYI JI LTAR BRAM ZE DAG MCHOD SBYIN GYI DUS SU
SHIN TU DAG BYED DU BTUNG BA DE LA LEN PAR BYED DE, RNAL 'BYOR
RIG PA ZHES BYA BAR DGONGS TE, DE LTA BU'I SNGAGS PAS DNGOS GRUB
THOB PAR 'GYUR

RO, ,RTAG PA ZHES BYA BA NI GO SLA BA NYID DO, ,MCHOD PA BZHI
ZHES BYA BA NI, PHYI DANG, GSANG BA DANG, YID DANG, NANG GI BDAG
NYID CAN GYI MCHOD PA'O, ,YANG NA PHYAG RGYA CHEN PO DANG, DAM
TSIG GI PHYAG RGYA DANG, CHOS KYI PHYAG RGYA DANG, LAS KYI PHYAG
RGYA STE, BZHI PO DE DAG GIS MCHOD PA NI MCHOD

PA BZHI'O, ,DE BZHIN DU, DBANG GNYIS SNYOMS PAR 'JUG PA YI, ,ZHES
BYA BA NI MNYAM PA NYID DU GYUR BA'O, ,DPA' BO ZHES BYA BA NI
BCOM LDAN 'DAS LA BOD PA'O, ,DE NYID 'DZIN ZHES BYA BA NI RNAL
'BYOR SPYOD PA'O, ,YANG NA DE KHO NA NYID NI GZHAN MA YIN PA NYID
DO, ,DE NAS

@46B 'KHOR LO GSUM 'DZIN PA THAMS CAD KYIS LHAN CIG TU RO GCIG
PAR 'DZIN PAS LHA DANG MI'I BDE BA GCIG TU BSDU BA BYAS PAS SO,
,RDO RJE NI BCOM LDAN 'DAS TE DE 'DZIN PAR MDZAD PAS NA RDO RJE
'DZIN TE RNAL 'BYOR SPYOD PA'O, ,BCU DRUG CHAR YANG MI PHOD DO,
,ZHES BYA BA

DE LTA BU'I RNAL 'BYOR PA RNAMS KYI BDE BA'I CHA GCIG KYANG RNAL
'BYOR GZHAN 'DZIN PA DAG GIS CHAR YANG MI PHOD CING THOB PAR MI
'GYUR RO ZHES BYA BA'I DON TO, ,LE'U DANG PO'O,, ,,DA NI DKYIL
'KHOR BRI BA'I GNAS BSTAN PA'I PHYIR, DE LA LCI BA MA LHUNG BAS,
,ZHES BYA BA

LA SOGS PA GSUNGS PA YIN TE, DUR KHROD DU NI KUN SPYOD CING,
,ZHES BYA BA NI GANG DU DKYIL 'KHOR 'DRI BA DER DUR KHROD CHEN PO
LTA BUR BSGOM PAR BYA'O ZHES BYA BA'I DON TO, ,RO BSREGS SOL BA
ZHES BYA BA LA SOGS PAS NI TSON GYI BYA BA GSUNGS PA YIN NO,
,MTSAN NYID THAMS

CAD LDAN ZHES BYA BA NI SLOB DPON GYI MTSAN NYID DANG LDAN ZHES
BYA BA'I DON TO, ,YANG DAG SHES SHING ZHES BYA BA NI SO SOR SNANG
BA SKYES PAR GYUR PA'O, ,RGYUD CES BYA BA NI RGYUD KYI DON MTHA'
DAG LA MKHAS PA'O, ,YANG NA RDO RJE DANG PADMA 'DUS PAR LDAN PA'I
GSANG BA'I DBANG BSKUR

BA'I DUS DANG LDAN PA'O, ,DPAL LDAN KHRAG 'THUNG GSANG SNGAGS
SHES, ,ZHES BYA BA NI SNGON DU BSNYEN PA BYAS PA DANG, THE TSOM
MED PA KHRO BA MED PA ZHES BYA BA LA SOGS PA'I SLOB DPON GYI
MTSAN NYID BSHAD PA DANG LDAN PA'O, ,THOD PA'I ZHES BYA BA LA
SOGS PAS NI YAN LAG TU BYA BA'I

RTAGS NI SPYI'I KHYAD PAR DU 'GYUR RO ZHES BYA BA'I TSUL GYIS NI
PHYAG RGYA DRUG DANG LDAN PA'I PHYAG RGYA CHEN POR STON TO, ,DUM
GCIG SPYI BOR BRGYAN PA DANG, ,ZHES BYA BA 'DIS NI THOD PA'I
PHRENG BA YOD PAR STON TO, ,'DI NYID KYIS NI DUM BU GCIG PA'I
THOD PA MCHOG NYID DU BSHAD DO, ,RGYUD THAMS

CAD DU PHYAG RGYA CHEN PO'I MTSAN NYID LA SOGS PA 'KHRUG PA'I
TSUL GYIS STON LA, ,DE NI BLA MA'I MAN NGAG GIS GO RIMS JI LTA BA
BZHIN DU YONGS SU RDZOGS PAR SPYAD PAR BYA'O, ,DE NYID KYIS NA
BLO DANG LDAN PA BDAG NYID DPAL HE RU KAR BYAS NAS GSUNGS PA YIN
LA DE'I 'OG TU NI, DPAL

@47A *, ,LDAN HE RU KA DRAN BYA, ,ZHES BYA BA NI DKYIL 'KHOR RNAM
PAR DGOD PA KUN DU SPYAD PAR BYA'O ZHES BYA BA'I DON TO, ,DE NYID
KYIS NA, 'KHOR LO 'DI NI SNYING GAR DGOD, ,CES GSUNGS PA YIN NO,
,DE LTAR BDAG NYID GO BGOS NAS, ,ZHES BYA BA NI RANG GI LUS LA
'DI LTAR GO BGO'O, ,

RA BA RNAMS NI PHYOGS SU DGOD, ,CES BYA BA NI, A'A LI K'A LI'I
DAM TSIG BRJOD PA'I RJES THOGS LA, ZHE SDANG GI RA BA DANG, 'DOD
CHAGS KYI RA BA DANG, GTI MUG GI RA BA RNAMS DGOD PAR BYA'O,
,PHYIS KHANG PA BRTZEGS PA LA SOGS PA RDZOGS PA'I DUS NI RDO
RJE'I RA BA DANG, PADMA'I RA BA DANG, 'KHOR LO'I

RA BA DGOD PAR BYA'O ZHES BYA BAR DGONGS SO, ,DE LTAR GO BGOS PAR
GYUR NAS, 'OG TU 'ANG MTSON CHA DGOD PAR BYA, ,ZHES BYA BA LA, SA
'OG GI MTHAR THUG GI BAR DU SA GZHI RDO RJE'I RANG BZHIN DU BRTAN
PAR BYA'O, ,'KHOR LO'I BDAG NYID MTSON CHA MNYAM, ,ZHES BYA BA NI
'KHOR LOR GNAS PA DANG, DE

BZHIN DU BDAG NYID MTSON CHA'I DRA BAS GO BGO BAR BYA'O, ,STENG
DU MDA'I DRA BA ZHES BYA BA LA, MDA'I DRA BA NI RDO RJE'I STENG
DU STE, DE LTA BU'I MDA'I DRA BA STENG DU DGOD PAR BYA'O, ,YANG
BDAG NYID CES BYA BA NI YE SHES SEMS DPA' ZHUGS PA'I 'OG TU GZHAL
YAS KHANG NANG DU BZHAG LA

DRA BA LA SOGS PA NYE BAR BSTAN PAR BYA'O ZHES BYA BAR DGONGS SO,
,DE LTAR ZHES BYA BA LA SOGS PAS NI DKYIL 'KHOR BRI BA LA SNGAGS
PA 'JIGS PA MED PA NYID DU STON TO, ,SNGAGS DANG PHYAG RGYAS RNAM
BRGYAN NAS, ,ZHES BYA BA NI, LEGS PAR BSLABS SHING MKHAS

PA'I PHYI'I LHA MO DANG LHAN CIG CES BYA BA'I DON TO, ,DNGOS GRUB
CES BYA BA LA SOGS PA NI GO SLA'O, ,DE NAS ZHES BYA BA LA SOGS PA
NI DKYIL 'KHOR GYI THIG GDAB PA LA SPYAD PAR BYA'O ZHES BYA BAR
DGONGS SO, ,MKHA' 'GRO MA YI DRA BA MCHOG, ,CES

BYA BA NI 'KHOR LO GSUM LA GNAS PA THAMS CAD CES BYA BA'I DON TO,
,MCHOD CES BYA BA NI MCHOD PA BYA BA'AM SBYIN PAR BYA BA'O, ,DE'I
DBUS SU ZHES BYA BA LA SOGS PA NI DON JI LTA BA NYID YIN NO,
,MDANGS DANG LDAN ZHING ZHES BYA BA LA SOGS PAS NI PHYAG RGYA
CHEN PO'I

@47B MTSAN NYID RGYAS PAR BSTAN TE, MDANGS DANG LDAN ZHES BYA BA
NI GZI BRJID DANG BCAS SHING SHIN TU 'BAR BA ZHES BYA BA'I DON
TO, ,LHAG MA NI DON JI LTA BA NYID DO, ,SMIN MA BZANG PO RDO RJE
DBYES, ,ZHES BYA BA LA, SMIN MA BZANG ZHING MNYAM PA NI SMIN MA
BZANG PO STE, RDO RJE LTAR

DBYES PA GANG LA MNGA' BA DE LA DE SKAD CES BYA'O ZHES BYA BAR
SBYAR RO, ,YANG NA DPRAL BA'I RDO RJE PHRENG BA'I MTHAR THUG PA'I
BAR DU SMIN MA DBYES SHING GYES PA MNGA' BA ZHES BYA BA'I DON TO,
,BRGYA PHYED PHRENG BAS RNAM PAR BRGYAN, ,ZHES PA NI MI'I THOD PA
KHRAG 'DZAG PA LNGA BCU'I PHRENG

BAS BRGYAN PA ZHES BYA BA'I DON TO, ,DE'I MDUN GNAS ZHES BYA BA
LA SOGS PAS NI RDO RJE PHAG MO GSAL BAR BSTAN PA YIN NO, ,RAB
'JIGS 'JIGS BYED CHE LA PHYOGS, ,ZHES BYA BA NI DBANG PHYUG CHEN
PO LA MNGON PAR PHYOGS PAR BYA'O ZHES LA LA DAG 'DOD MOD KYI, DE
NI MI

RIGS PA NYID YIN TE, DE'I SKABS MA YIN PA'I PHYIR DANG RDO RJE
PHAG MO'I PHYAG RGYA CHEN PO'I GNAS SKABS YIN PA'I PHYIR RO, ,DE
BAS NA DON NI 'DI YIN TE, 'JIGS BYED CHEN PO NI BCOM LDAN 'DAS
TE, DE LA MNGON PAR PHYOGS BA'I SKU DANG, GSUNG DANG, THUGS KUN

DU 'KHYUD PAR MDZAD PA'O, ,LHAG MA RNAMS NI GO SLA'O, ,PHYOGS
DANG PHYOGS KYI MTSAMS RNAMS NI, ,ZHES BYA BA NI KHVA GDONG MA LA
SOGS PA YANG MCHOD PAR BYA'O ZHES BYA BA'I BAR DU'O, ,DE NAS BUM
PA LA ZHES BYA BA LA SOGS PA NI BUM PA GZUNG BA'I MTSAN NYID
PHYOGS GCIG

NYE BAR MTSON PA TZAM ZHIG STON PA YIN TE, RTZA BA NAG PO MED
CING LTO BA CHE BA MCHU 'PHYANG BA, SKE RING BA LA SOGS PA'I
MTSAN NYID DANG LDAN PA'O, ,MU TIG CES BYA BA LA SOGS PA NI RIN
PO CHE SNA LNGA STON PA YIN NO, ,ZANGS MA STE ZHES BYA BA NI BUM
PA'I KHYAD PAR RO, ,LHAG MA

NI GO SLA'O, ,BUM PA MA RNYED NA NI DGUR BYA LA, RNYED NA NI BUM
PA SUM CU RTZA BDUN BYA STE, L'A MA LA SOGS PA'I BUM PA BZHI
DANG, KHVA GDONG MA LA SOGS PA'I BUM PA BRGYAD DANG, LAS THAMS
CAD PA DANG, RNAM PAR RGYAL BA'I BUM PA STE LHA THAMS CAD LA RE
RE BYAS PAS SUM

@48A *, ,CU RTZA DGUR 'GYUR RO, ,GSER DANG ZHES BYA BA LA SOGS
PAS CI RNYED PA'I RIN PO CHE LA SOGS PAS DKYIL 'KHOR CI MDZES SU
BYA'O ZHES BYA BA'I DON TO, ,GRONG MCHOG YID 'ONG MCHOD NA NI,
,'GRUB PA NYID DU THE TSOM MED, ,CES BYA BA LA SOGS PA NI SHIN TU
GO SLA'O, ,

BDAG NYID KUN NAS SGO'I ZHAL LA NI ZHES BYA BA NI BDAG NYID KYI
KHYAD PAR TE, DPAL HE RU KA'I RANG GI BDAG NYID DU BYA BA NI BCOM
LDAN 'DAS NI ZHAL BZHI PA YIN PA'I PHYIR RO, ,DRI CHU YIS NI LEGS
PAR GDAB, ,CES BYA BA NI SNGAGS KYIS DAG CING DRI DANG BCAS PA'I
RDO RJE'I CHUS BDAG NYID

LA LEGS PAR GTOR BAR BYA'O ZHES BYA BA'I DON TO, ,MAR ME BRGYA NI
DBUL BAR BYA, ,ZHES BYA BA NI SGRA JI BZHIN PA NYID DAM, YANG NA
RNAM PA SNA TSOGS PA'I DPA' BO'I KHYAD PAR LA BYA STE, GZHAN DAG
LAS MAR ME LNGA ZHES BYA BA DPA' BO LNGA LA BYA BA'I PHYIR RO,
,NAM MKHA'I MKHA' 'GRO MA

RNAMS NI, ,YID KYIS THAMS CAD STENG DU DGOD, ,CES BYA BA NI THUGS
KYI 'KHOR LO LA GNAS PA ZHES BYA BA'I DON TE, SEMS NI NAM MKHA'
LA 'GRO BA'I NGO BO NYID YIN PA'I PHYIR RO, ,SA STENG MKHA' 'GRO
MA GANG YIN, ,DKYIL 'KHOR KUN DU DGOD PAR BYA, ,ZHES BYA BA NI
STENG NI SA'I DKYIL

'KHOR TE, DE LA SPYOD PA RNAMS DKYIL 'KHOR KUN DU ZHES BYA BA
RNAM PA THAMS CAD DU GSUNG GI 'KHOR LO GANG YIN PA DGOD PAR
BYA'O, ,GSUNG GI 'KHOR LO NI BAR NA GNAS PA'I PHYIR RO, ,YANG
SA'I 'OG NA GNAS PA RNAMS NI DON GYI DBANG GIS SKU'I DKYIL 'KHOR
LA DGOD PAR BYA'O ZHES

SHES PAR BYA'O, ,MA MO THAMS CAD PHYOGS DANG NI, ,ZHES BYA BA NI
SGO BZHI PO DAG TU, KHVA GDONG MA DANG, 'UG GDONG MA DANG, KHYI
GDONG MA DANG, PHYAG GDONG MA STE, BZHI PO PHYOGS SU RIM PA BZHIN
DGOD PA DANG, MTSAMS RNAMS SU GSHIN RJE SREG MA DANG, GSHIN RJE
PHO NYA MO DANG

GSHIN RJE MCHE BA MA DANG, GSHIN RJE 'JOMS MA STE, BZHI PO RIM PA
BZHIN DU DGOD DO, ,GAL TE DNGOS GRUB CES BYA BA LA SOGS PAS NI
MCHOD PA RNAM PA LNGA STON TE, MAR ME BRGYA YANG DBUL BYA ZHING,
,ZHES BYA BA NI SNGA MA NYID DU MA BSHAD LA, DRI DANG ME TOG CES
BYA BA NI MCHOD

@48B PA RNAM PA LNGA KHA BSKANG BA'I DON DU GSUNGS PA YIN NO,
,DPAL LDAN ZHES BYA BA LA SOGS PA NI DON JI LTA BA NYID YIN PA'I
PHYIR RNAM PAR MA PHYE'O, ,RAB MNYAM GZHAG STE ZHES BYA BA NI
MCHOD PA'I CHO GA THAMS CAD LA RNAM PAR DAG PAR SHES PA'I BAR
DU'O, ,LE'U GNYIS PA'O,, ,,

DE NAS ZHES BYA BA LA SOGS PA LA, SLOB DPON ZHES BYA BA NI DKYIL
'KHOR DANG NYE BA GANG DAG YIN PA DE THAMS CAD SLOB DPON ZHES BYA
BA'I DON TO, ,CI NUS PAS NI ZHES BYA BA LA SOGS PA NI BLA MA LA
MCHOD PA STON TO, ,DRIL BU LA SOGS PAS ZHES BYA BAS NI GTZO BO
LAS GZHAN PA'I

SLOB DPON RNAMS KYIS BYA BA'I LAS GSUNGS PA YIN NO, ,RNGA BRDUNG
ZHES BYA BA LA SOGS PAS NI MCHOD PA'I CHOD PA'I CHA GA NYI SHU
GSUNGS PA YIN NO, ,DE YI RIGS NI BSTAN PAR BYA, ,ZHES BYA BA'I
BAR DU GO SLA'O, ,DE'I RJES THOGS LA RGYUD GZHAN LAS RAB TU GRAGS
PA'I CHO GAS

DBANG BSKUR BA THAMS CAD RDZOGS PAR BYAS NAS, DA NI GSANG BA'I
DBANG BSKUR BA'I CHO GA GTZO BO NYID YIN PA'I PHYIR MCHOD PA BYA
DGOS PAS DE NAS SLOB DPON ZHES BYA BA LA SOGS PAS GSANG BA'I
DBANG BSKUR BSTON [?] PA YIN NO, ,RAB MNYAM GZHAG CES BYA BA NI BDAG
NYID

DPAL HE RU KA'I RNAL 'BYOR BSTAN PAR BYA BA DANG, DE YANG RDO RJE
PHAG MO'I SBYOR BAR BSKYED LA GO CHA CHEN PO LA SOGS PA'I GO BGO
BA DANG, SLOB MA YANG DE BZHIN DU BYAS LA, NYI MA GNYIS PA LA
SLAR YANG DKYIL 'KHOR LEGS PAR MCHOD DE, BYIN GYIS BRLAB PA LA
SOGS PA

LEGS PAR BYAS NAS, DKYIL 'KHOR GYI DBUS SAM DKYIL 'KHOR DANG NYE
BAR KHRI LA SOGS PA'AM STAN BDE BA LA GNAS LA GSANG BA'I DBANG
BSKUR BA BRTZAM PAR BYA'O, ,PHYAG RGYA MCHOG CES BYA BA NI PHYI
ROL GYI BUD MED SNGAGS KYI RGYUD LEGS PAR BSLABS PA, ,BZA' BAR

BYA BA DANG, BSRUNG BAR BYA BA LA SOGS PA'I DAM TSIG DANG LDAN
PA, LHA'I TING NGE 'DZIN LA LEGS PAR GNAS SHING SBYOR BA GCIG PA
LA BYA'I, GZHAN DAG LA NI MA YIN NO, ,MTSAL CHEN LAN GSUM BZLAS
PA YIS, ,DE LA THIG LE BYA BA YIN, ,ZHES BYA BA NI SNGAR

@49A *, ,BSHAD PA'I MTSAN NYID DANG LDAN PA'I PHYIR LHA MO ME TOG
DANG LDAN PA DE DANG LHAN CIG PAR BAD S+YA MA NA LA SOGS PA'I RIM
GYIS JI LTAR DGA' BA BSKYED PAR GYUR PA DE LTAR RDO RJE DANG
PADMAR 'DUS PA'I RIM GYIS 'BYUNG BA'I GNAS SKABS SU SLOB MA GDONG
G-YOGS

PA LA, SNYING PO DANG NYE BA'I SNYING PO DANG PHRENG BA'I SNGAGS
BRJOD PAR BYAS LA, SPYI BO DANG, DPRAL BA DANG, MIG GNYIS DANG,
KHA DANG, LKOG MA DANG, SNYING GAR GNAS PA'I RDO RJE DANG PADMAS
DBANG BSKUR BYAR BYA ZHING, SLOB MAS KYANG BDUD RTZI BZHIN DU
LONGS SPYAD PAR BYA'O, ,DE

NAS DE'I 'OG TU GDONG G-YOGS PHYE LA DKYIL 'KHOR BSTAN PAR BYA'O,
,DE NAS GANG GI LHA'I GNAS GANG YIN PA ZHES BYA BA NI GSANG BA'I
DBANG BSKUR BA'I GNAS SO, ,DER DE BSTAN PAR BYA ZHES BYA BA NI
DBANG BSKUR BAR RAB TU NUS PA'I PHYI'I LHA MO BSTAN PAR BYA'O,
,YANG DAG CES BYA

BA NI RNAM PAR MI RTOG PA'I YID KYIS SO, ,DE NAS SLOB MAS KYANG
DE BZHIN DU BRTZAM PAR BYA BA YIN PA'I PHYIR RO, ,DE NAS SLOB MA
RAB MNYAM GZHAG ,RAB TU BTUD PAR BYAS NAS NI, ,G-YON NAS BRTZAMS
PA'I RIM PA YIS, ,DE NAS BSKOR BA RAB TU BYA, ,DKYIL 'KHOR

DANG NI BLA MA LA, ,JI BZHIN CHO GAS PHYAG BYA'O, ,ZHES BYA BA
YIN TE, JI LTAR BLA MAS SLOB MA LA GSANG BA'I DBANG BSKUR BYIN PA
DE 'DRA BA'I CHO GAS SLOB MAS BLA MA'I PHYIR DE NYID BSGRUB PAR
BYA'O ZHES DGONGS SO, ,DE NAS ZHES BYA BA LA SOGS PA NI DON JI
LTA BA YIN PA'I

PHYIR GO SLA'O, ,DE KUN DPAL LDAN KHRAG 'THUNG GNAS, ,ZHES BYA BA
NI DPAL HE RU KA'I SBYOR BA 'DZIN PA'I RNAL 'BYOR PA LA ZHES BYA
BA'I DON TO, ,LE'U GSUM PA'O,, ,,DE NAS RNAL 'BYOR MA RNAMS NI,
SA LA RNAM PAR ROL PA STE, ,ZHES BYA BA NI 'KHOR LO GSUM LA GNAS

PA'I MKHA' 'GRO MA RNAMS KYI SO SO'I MTSAN BSTAN PA'I PHYIR
GSUNGS PA NI, BRTZON CHEN ZHES BYA BA LA SOGS PAS RIM PA LAS
BZLOG STE GSUNGS PA YIN NO, ,DE BZHIN DU DON THAMS CAD LA RANG GI
MING BRJOD PA'I SNGAGS ZHES BYA BA LA SOGS PAS MKHA' 'GRO MA DANG
DPA' BO

@49B NYI SHU RTZA BZHI DANG MKHA' 'GRO MA BZHI DANG, KHVA GDONG
MA LA SOGS PA BRGYAD KYI RANG RANG GI MTSAN BRJOD PA LA THOG MAR
AOm DANG THA MAR H'Um H'Um PHAt CES SBYAR NA SNGAGS SUM CU RTZA
DRUG TU 'GYUR RO, ,YI GE AOm NI THAMS CAD GSAL BAR BYED PA YIN
PAR BSTAN PA'I PHYIR RO, ,RNAL 'BYOR MCHOG

NI 'DI MTHONG NA, GZHAN DAG SNYING PO MED RTZVAR MTSUNGS, ,ZHES
BYA BA NI SHR'I BADZRA HE RU KA'I RNAL 'BYOR 'DI MTHONG NA GZHAN
NI RTZVA'I KHYAD PAR LTA BU STE, SRIN BUS ZOS PA'I RTZVA SNYING
PO MED PA DANG 'DRA'O ZHES BYA BA'I DON TO, ,GRUB CES BYA BA LA
SOGS PAS NI DA LTAR RDZOGS PA'I

RNAL 'BYOR PA'I MTHU RNAMS STON PA YIN NO, ,GRUB PA NYID KYIS NI,
'DOD PA THAMS CAD BYED PA YIN, ,ZHES BYA BA YIN TE, MNGON PAR
'DOD PA NI DON RDZOGS PAR BYED PA'I NUS PA DANG LDAN PAR 'GYUR
RO, ,DPA' BO NYID 'GYUR ZHES BYA BA NI 'KHOR LO GSUM GYI DBUS SU
CHUD PA'I DPA' BO

STE, PHA ROL GNON PAR GYUR PA YIN LA, GRUB PA NI, KHYIM DU DKYIL
'KHOR MTHONG BA YIN, ,ZHES BYA BA NI DKYIL 'KHOR GYI KHANG PA
BRIS PA'I DKYIL 'KHOR MTHONG BA STE, DBANG BSKUR BA'I CHO GA
RDZOGS PA TZAM GYIS JI SKAD BSTAN PA'I YON TAN 'GRUB PAR 'GYUR
NA, ,BZLAS

PA DANG BSGOM PA LA SOGS PA LA RTAG TU GOMS PAR BYED PA'I DBANG
GIS LNGA SMOS KYANG CI DGOS, DE'I CHE BA NYID BSTAN PA'I PHYIR
GSUNGS PA NI, DE SHES RTAG TU BSGOM PA NI, ,ZHES BYA BA YIN NO,
,DNGOS GRUB CES BYA BA NI DE'I 'BRAS BU GSUNGS PA YIN NO, ,DE
BZHIN GSHEGS

PAS GSUNGS ZHES BYA BA NI SANGS RGYAS BCOM LDAN 'DAS NI PHYIN CI
MA LOG PAR GSUNGS PA YIN PAS 'DIR TSAD MA NYID DU GSUNGS PA YIN
NO, ,LE'U BZHI PA'O,, ,,DA NI 'DIR, SNGAGS KYI TSIG NI 'DI YIN
TE, ZHES BYA BA 'DIS NI BCOM LDAN 'DAS DPAL HE RU KA'I

RTZA BA'I SNGAGS BTU BA'I CHO GA BSTAN PA YIN NO, ,A'A LI K'A LIS
MNYAM SBYAR NAS, ZHES BYA BAS NI DBYANGS KYI YI GE STE, SDE TSAN
RNAMS KYANG MI MNYAM PA MED CING MA TSANG BA MED PAR BRI BAR
BYA'O ZHES BYA BA'I DON TO, ,SDE TSAN LA NI BSGYUR BAR BYA, ,ZHES
BYA BA NI

@50A *, ,DANG POR RE ZHIG SNGAGS KYI GSAL BYED KYI YI GE RNAMS
BTU BAR BYA'O ZHES BYA BA'I DON TO, ,BZHI BZHI RU NI SHES BYA LA,
,ZHES BYA BA NI SNGAGS KYI TSIG RKANG PA BRGYAD DU 'GYUR BA'O,
,THUB PA MCHOG GI RE MIG LAS, ,DER GNAS DPA' BO BTU BAR BYA,
,ZHES BYA

BA NI STON PA PO DANG BSTAN PA'I TSUL GCIG PAS DPA' BO'I SGRAS NI
SNGAGS LA BYA BAR BSHAD DO, ,'DOD DON THAMS CAD SGRUB BYED PA,
,ZHES BYA BA NI SNGAGS KYI MTHU BSTAN PA YIN NO, ,BZHI PA'I LNGA
BA GANG YIN DANG, ,ZHES BYA BA NI YI GE NA LA BYA'O, ,LNGA PA YI
NI LNGA PA DANG,

ZHES BYA BA NI MA'O, ,LNGA PA YI NI BZHI PA DANG, ,ZHES BYA BA NI
BHA'O, ,DANG PO'I GSUM PA GANG YIN DANG, ,ZHES BYA BA NI GA'O,
,DE BZHIN NYI SHU RTZA DGU PA, ,ZHES BYA BA NI WA'O, ,BZHI PA'I
DANG PO GANG YIN PA, ,ZHES BYA BA NI TA'O, ,MTHAR GNAS PA YI BZHI
PA DANG, ,ZHES BYA BA NI WA NYID DO, ,DE NYID KYI NI GNYIS PA

NI RA'O, ,SUM CU PA NI SHA'O, ,NYI SHU RTZA DRUG PA NI YA'O,
,BRGYA PHYED PHYED PA NI MA'O, ,SUM CU RTZA GSUM PA NI HA'O,
,DANG PO'I DANG PO NI KA'O, ,MTHAR GNAS PA YI GSUM PA NI LA'O,
,DANG PO'I GSUM PA NI GA'O, ,SUM CU RTZA GNYIS PA NI SA'O, ,BZHI
PA'I LNGA PA NI NA'O, ,LNGA PA'I BZHI

PA NI BHA'O, ,MTHAR GNAS PA YI DANG PO GANG, ,ZHES BYA BA NI
YA'O, ,GNYIS PA'I GSUM PA NI DZA'O, ,GSUM PA'I DANG PO NI tA'O,
,LNGA PA'I LNGA PA NI MA'O, ,DANG PO'I DANG PO NI KA'O, ,DE BZHIN
BCU GCIG PA NYID DANG, ,ZHES BYA BA NI tA'O, ,BCU DRUG PA DANG
ZHES BYA BA NI TA'O, ,GSUM PA'I DANG PO NI tA NYID

DO, ,NYI SHU RTZA DRUG PA NI YA'O, ,BZHI PA'I GSUM PA NI DA'O,
,AUshMA'I GNYIS PA NI shA'O, ,DANG PO'I DANG PO NI KA'O, ,NYI SHU
RTZA BDUN PA NI RA'O, ,NYI SHU RTZA BRGYAD PA NI LA'O, ,DANG PO'I
GSUM PA NI GA'O, ,LNGA PA'I BZHI PA NI BHA'O, ,SUM CU RTZA GCIG
PA NI KHA'O, ,BCO LNGA PA NI nA'O, ,NYI SHU RTZA LNGA

PA NI MA'O, ,DANG PO'I GNYIS PA NI KHA'O, ,NYI SHU RTZA DRUG PA
NI YA'O, ,SUM CU RTZA GNYIS PA NI SA'O, ,AUshMA'I THA MA NI HA'O,
,SUM CU RTZA GNYIS PA NYID NI YANG SA NYID DO, ,LNGA PA'I BZHI PA
NI BHA NYID DO, ,GNYIS PA'I GSUM PA NI DZA'O, ,LNGA PA'I BZHI PA
NI BHA'O, ,AUshMA'I GSUM PA NI SA'O, ,NYI SHU

@50B RTZA BDUN PA NI RA'O, ,AANTA STHA'I DANG PO NI YA'O, ,NYI
SHU RTZA GCIG PA NI PA'O, ,AANTA STHA'I GNYIS PA NI RA'O, ,SUM CU
PA NI SHA'O, ,LNGA PA'I DANG PO NI PA'O, ,AUshMA'I DANG PO NI
SHA'O, ,DE BZHIN YI GE DY'A NYID DANG, ,ZHES BYA BA NI RANG GI
GZUGS NYID BSTAN PAS BCOM LDAN 'DAS MA'I CHOS KYI PHYAG RGYA'I

SA BON GSUNGS PA YIN NO, ,BZHI PA'I DANG PO NI TA'O, ,AUshMA'I
DANG PO NI SHA'O, ,NYI SHU RTZA BRGYAD PA NI LA'O, ,DANG PO'I
GNYIS PA NI KHA'O, ,GSUM PA'I DANG PO NI tA'O, ,DANG PO'I GSUM PA
NI GA'O, ,BZHI PA'I BZHI PA NI DHA'O, ,AANTA STHA'I GNYIS PA NI
RA'O, ,GSUM PA'I LNGA PA NI nA'O, ,

YI GE BY'A RANG GI GZUGS SU BRJOD PA NI BCOM LDAN 'DAS KYI CHOS
KYI PHYAG RGYA'I SA BON DU BSTAN TO, ,DANG PO'I BZHI PA NI GHA'O,
,YI GE BRGYAD PA NI DZA'O, ,BZHI PA'I LNGA PA NI NA'O, ,LNGA PA'I
LNGA PA NI MA'O, ,DANG PO DANG PO NI KA'O, ,NYI SHU RTZA BDUN PA
NI RA'O, ,BZHI PA'I BZHI PA NI DHA'O, ,

NYI SHU RTZA BDUN PA NI RA'O, ,NYI SHU RTZA DRUG PA NI YA'O, ,NYI
SHU RTZA LNGA PA NI MA'O, ,SUM CU RTZA GSUM PA NI HA'O, ,BZHI
PA'I BZHI PA NI DHA'O, ,LNGA PA'I LNGA PA NI MA'O, ,BZHI PA'I
LNGA PA NI NA'O, ,DANG PO'I DANG PO NI KA'O, ,NYI SHU RTZA BDUN
PA NI RA'O, ,AANTA STHA'I BZHI PA NI WA'O, ,NYI SHU

RTZA GCIG PA NI PA'O, ,AUshMA'I GNYIS PA NI shA'O, ,DE BZHIN NYI
SHU RTZA DRUG PA, ,ZHES BYA BA NI YI GE YA'O, ,RIG PA'I RGYAL PO
ZHES BYA BA LA RIG PA NI 'KHOR LO GSUM LA GNAS PA'I MKHA' 'GRO MA
RNAMS TE, DE RNAMS KYI RGYAL PO YIN PAS NA RIG PA'I RGYAL PO STE,
DE'I GSANG

SNGAGS ZHES BYA BA'I DON TO, ,SGRUB PA THAMS CAD SPANGS PA'O,
,ZHES BYA BA NI BKLAGS PA TZAM GYIS 'GRUB PAR 'GYUR RO ZHES BYA
BA'I DON TO, ,LHAG MA NI GO BAR ZAD DO, ,LE'U LNGA PA'O,, ,,YA
TSOGS BRGYAD PA'I SA BON DANG, ZHES BYA BA LA SOGS PA NI GO CHAR
GYUR BA'I

DPA' BO DRUG GI SNYING PO BTU BA YIN TE, YA'I TSOGS LAS BRGYAD
PA'I SA BON NI HA'O, ,GUG SKYED BCU GNYIS ZHES BYA BA NI MA NING
BTON PA'I GUG SKYED BCU GNYIS RNAM PAR MDZES PAR BYAS PA'I SA BON
HA DGOD PA'O, ,HA H'A HI H'I HU H'U HE HEE HO HOO HAm HA: ZHES
BYA BA YI GE BAR MA DOR

@51A *, ,BYAS PA ZHES BYA BA NI, GNYIS PA DANG BZHI PA DANG, DRUG
PA DANG BRGYAD PA DANG BCU PA DANG BCU GNYIS PA PHYIS PA'O, ,YAN
LAG DRUG NI HE RU KA, ,ZHES BYA BA STE, HE RU KA'I YAN LAG DRUG
PA ZHES BYA BA'I DON TE, RTEN DANG BRTEN PA PO DBYER MED PA'I
TSUL GYIS SAM, DON DAM

PA NYID DU'O, ,DPA' BO DRUG DANG MNYAM SBYOR BA, ,ZHES BYA BA NI
DPA' BO DRUG DANG MNYAM PAR SBYOR BA NI YI GE AOm LA SOGS PA'O,
,YI GE GCIG TU YANG DAG GNAS, ,ZHES BYA BA NI YI GE HA'O, ,GONG
DU YI GE AOm BZHAG GO ZHES BYA BA'I DON TO, ,SNGAGS DE DAG GANG
ZHE NA, DE'I PHYIR

GSUNGS PA NI, AOm NA MA: SV'A H'A BOO shAtA, ,H'Um H'Um PHAGS
DANG YANG DAG LDAN, ,SGRUB POS SNYING POR SHES PAR BYA, ,ZHES BYA
BA YIN TE, SGRUB PA POS DE LTAR SHES PAR BYA ZHES BYA BA'I DON
TO, ,DANG PO'I SNYING GA NYID DU STE, ZHES BYA BA NI AOm HA ZHES
BYA BA NI RDO RJE SEMS DPA' STE SNYING GA'O, ,

GNYIS PA SPYI BOR SHES PAR BYA, ,ZHES BYA BA NI NA MA: HI ZHES PA
RNAM PAR SNANG MDZAD DE SPYI BOR RO, ,GSUM PA SPYI GTZUG DAG TU
SBYAR, ,ZHES BYA BA NI SV'A H'A HU ZHES BYA BA 'DI NI PADMA GAR
GYI DBANG PHYUG STE SPYI GTZUG TU'O, ,BZHI PA GO CHAR GYUR PA
YIN, ,ZHES BYA BA NI, BOO shA tA HE ZHES BYA BA NI

PHRAG PA GNYIS DPAL HE RU KA STE GO CHA'I TSUL YIN PAR SHES PAR
BYA'O, ,LNGA PA MIG TU GYUR PA YIN, ,ZHES BYA BA NI H'Um H'Um HO
ZHES BYA BA NI RDO RJE NYI MA STE MIG GNYIS LA'O, ,DRUG PA MTSON
CHA ZHES BYAR 'DOD, ,CES BYA BA NI PHAGS HAm ZHES BYA BA 'DI NI
RTA MGRIN TE, YAN LAG THAMS CAD LA MTSON

CHAR BYA'O, ,LE'U DRUG PA'O,, ,,BCU GSUM PA NI YI GE AO DANG
SBYAR BA'O, ,DBYANGS YIG BCU GCIG YANG DAG LDAN, ,YI GE DRUG PA
BRGYAN PAR BYA, ,ZHES BYA BA NI SNGAGS KYI YI GE DRUG PA AE DANG
SBYAR BAR BYA'O, ,DBYANGS KYI BZHI PA NYID DANG NI, ,YI GE BDUN
PA NYID DU SBYAR, ,ZHES BYA

BA NI SNGAGS KYI YI GE BDUN PA AI DANG SBYAR BAR BYA'O, ,DBYANGS
YIG BCU GCIG PA NYID NI, ,MKHAS PA YIS NI BRGYAD PAR SBYAR, ,ZHES
BYA BA NI SNGAGS KYI YI GE BRGYAD PA AE DANG SBYAR BAR BYA'O ZHES
BYA BA'I DON TO, ,DBYANGS YIG GNYIS PA DANG LDAN PAR, ,YI GE DGU
PA BRGYAN PAR BYA, ,ZHES

@51B BYA BA NI SNGAGS KYI YI GE DGU PA A'A DANG SBYAR ZHES BYA
BA'I DON TO, ,DBYANGS KYI YI GE GNYIS PA NYID, ,YI GE BCU GNYIS
PA DANG SBYAR, ,ZHES BYA BA NI YI GE BCU GNYIS PA HA DANG SBYAR
BAR BYA'O ZHES BYA BA'I DON TO, ,DBYANGS YIG GNYIS PA LDAN PA NI,
,YI GE NYI SHU GCIG PA GZUNG, ,YI GE BCU

BZHI PA ZHES BYA BA NI YI GE BCU BZHI PA YI GE LA DANG SBYAR LA,
YI GE DE NYID AA DANG SBYAR BAR BYA'O ZHES BYA BA'I DON TO, ,YI
GE NYI SHU PA BLANGS PA DBYANGS KYI YI GE LAS GSUM PA DANG LDAN
PA'O, ,YI GE BCO LNGA PA NA DANG SBYAR NA, YI GE GSUM PA DBYANGS
DANG SBYAR BAR BYA'O ZHES BYA BA'I DON TO, ,

DBYANGS YIG BCO LNGAR YANG DAG LDAN, ,BCU DRUG PA ZHES BYA BA NI
YI GE BCU DRUG PA DANG AOm DU SBYAR BAR BYA'O ZHES BYA BA'I DON
TO, ,DBYANGS YIG GSUM PA LDAN PA YI, ,YI GE BCU BDUN PA RU 'DOD,
,CES BYA BA NI YI GE BCU BDUN PA NI YI GE GSUM PA AI DANG SBYAR
BAR BYA'O ZHES

BYA BA'I DON TO, ,DBYANGS YIG GNYIS PA NYID DANG NI, ,YI GE BCO
BRGYAD PA RU SBYAR, ,ZHES BYA BA NI GO SLA BA NYID YIN NO,
,DBYANGS YIG GI NI GNYIS PA NYID, ,YI GE NYI SHU GCIG PAR SBYAR,
,LNGA PA'I LNGA PA NYID DANG NI, ,YI GE NYI SHU GSUM PAR SBYAR,
,DBYANGS YIG BCU GSUM

PA NYID NI, ,YI GE NYI SHU BZHI PAR SBYAR, ,ZHES BYA BA 'DI DAG
THAMS CAD NI GO SLA'O, ,SDE TSAN DANG PO BLANGS NAS NI, ,YI GE
NYI SHU LNGA PAR SBYAR, ,ZHES BYA BA LA, YI GE NYI SHU LNGA PA'I
RTZA BAR KA SBYAR BAR BYA'O ZHES BYA BA'I DON TO, ,DBYANGS YIG
GNYIS PA DANG LDAN PAR, ,YI GE NYI SHU RTZA

DRUG 'GYUR, ,ZHES BYA BA NI DBYANGS KYI YI GE GNYIS PA DANG SBYAR
BAR BYA'O ZHES BYA BA'I DON TO, ,NYI SHU BRGYAD PA NYID DAG NI,
,YI GE BCO LNGA PA DANG SBYAR, ,ZHES BYA BA NI YI GE DANG NGAR
SBYAR BAR BYA'O ZHES BYA BA'I DON TO, ,GSUM PA DANG POR YANG DAG
LDAN, ,'OG GI CHA NI ME DANG BCAS, ,

ZHES BYA BA NI YI GE tA'I 'OG TU RA BTAGS PA SBYAR BAR BYA'O, ,DE
BZHIN DBYANGS YIG GNYIS PAR SBYAR, ,ZHES BYA BA NI tA DE YI GE
A'A DANG SBYAR BAR BYA'O, ,YI GE NYI SHU RTZA DGU PA, ,ZHES BYA
BA NI shA'I 'OG TU SBYAR BAR BYA'O ZHES BYA BA'I DON TO, ,LHAG MA
NI GO SLA BA NYID YIN NO, ,NYI MA ZHES BYA

@52A *, ,BA NI RA'I MING NYID YIN NO, ,LHAG MA NI DE NYID DU GO
SLA'O, ,MKHA' 'GRO'I SNYING NI 'JOMS PA YIN, ,ZHES BYA BA NI
SNGAGS 'DI BZLAS PA TZAM GYIS THAMS CAD 'JIGS PAR BYED CING MKHA'
'GRO MA LA SOGS PA SKRAG PAR BYED PA YIN NO, ,AOm NI DANG POR
SBYAR

BAR BYA'O, ,H'Um H'Um PHAt NI MTHAR SBYAR BA, ,ZHES BYA BA NI GO
SLA BA NYID DO, ,LE'U BDUN PA'O,, ,,DE NAS RANG GI BDAG NYID KYI,
,DBANG PO THAMS CAD MNYAM SBYAR BA, ,MKHA' 'GRO MA YI DRA BA'I
SDOM, ,'KHOR LO BDE MCHOG YIN PAR 'DOD, ,CES BYA BA NI DPAL HE RU
KA NYID CAN GYI

SNGAGS 'KHOR LO GSUM DU RNAM PAR GNAS PA'I MKHA' 'GRO MA THAMS
CAD KYI NGO BO NYID YIN NO ZHES BYA BA'I DON TO, ,HA ZHES BYA BA
LA SOGS PA NI SNYING PO'I SNGAGS YI GE NYI SHU RTZA GNYIS PA'I GO
RIMS BZLOG PA'I TSUL DU NYE BAR GNAS PA YIN TE, AOm SHR'I BADZRA
HE HE RU RU KAm

HUm H'Um PHAt d'A KI N'I DZA LA SAm PA RA SV'A H'A, ZHES BYA BAS
SHES PAR BYA'O, ,DE BZHIN DU RNAL 'BYOR MA GANG DAG YIN PA'I
SNYING PO YANG GO BZLOG PA'I TSUL GYIS GSUNGS PA YIN TE, DE BAS
NA AOm HAm HRAm HRAm H'Um PHAt CES BYA BA YIN PAR SHES PAR BYA'O,
,YI GE BAm ZHES BYA BA LA SOGS PA'I

DON NI 'DI YIN TE, BAm GYI DANG POR NI AOm SBYAR BAR BYA STE, YOm
GI DANG POR NI YI GE HAm NGO, ,MAm GYI DANG POR NI YI GE HREm
NGO, ,HRIm GI DANG POR NI HROm NGO, ,H'Um GI DANG POR NI H'Um
NGO, ,PHAt GYI DANG POR NI YI GE PHAt SBYAR BAR BYA'O ZHES BYA
BA'I DON TO, ,AOm BAm NI RDO RJE PHAG MO STE LTE BA'O, ,HAm YOm
NI YA MI NI STE SNYING

GAR RO, ,HRIm MOm NI RMONGS BYED MA STE KHAR RO, ,HRIm HRIm NI
G-YO BYED MA STE MGO POR RO, ,H'Um H'Um NI SKRAG BYED MA STE SPYI
GTZUG TU'O, ,PHAt PHAt NI GTUM MO STE YAN LAG THAMS CAD LA MTSON
CHA'I TSUL TE RNAL 'BYOR MA DRUG GI SNYING PO'O, ,AOm BADZRA BEE
RO TZA N'I YE SV'A H'A, BCOM LDAN 'DAS YUM GYI NYE BA'I

SNYING PO'O, ,MKHA' 'GRO MA YI RIG PA CHE, ,MA BYUNG 'BYUNG BAR
MI 'GYUR RO, ,ZHES BYA BA NI SNGAGS KYI BDAG NYID KYI CHE BA
GSUNGS PA YIN NO, ,SA STENG NA NI RIN CHEN BZHI, ,PHRENG BA'I
SNGAGS NI DAM PA YIN, ,MKHA' 'GRO MA YI RIG PA CHE, ,RIG PA'I
RGYAL PO HE RU KA, ,ZHES BYA BA

@52B LAS NI DKYIL 'KHOR TE, RANG DANG GZHAN GYIS BSHAD PA'I RGYUD
KYI SNGAGS SO, ,RIN CHEN BZHI NI SNGAGS BZHI NYID RIN CHEN NO,
,BCOM LDAN 'DAS DANG BCOM LDAN 'DAS MA'I PHRENG BA'I SNGAGS DANG
SNYING PO DANG NYE BA'I SNYING PO DANG GO CHA'I SNGAGS SO, ,RGYUD
DU THAMS CAD RMONGS PAR BYA

BA'I DON DU JI LTAR YANG RUNG BAR BYAS SO, ,DE DON GYI DBANG GIS
SHES PAR BYA'O, ,YANG NA SNYING PO DANG NYE BA'I STING PO DAG GO,
,YANG NA GZHAN NYID KYI DON TO, ,BCOM LDAN 'DAS KYI RTZA BA'I
SNGAGS SMOS PA NI GNYUG MA NYID DE, MKHAS PAS NI BYANG ZHING GSAL
BA STE, NUS PA DANG LDAN ZHES

BYA BA'I BAR DU'O, ,RNAL 'BYOR MAR BSTAN DE THAMS CAD BYED PA'O,
,DE NYID KYIS NA RIN CHEN TE RIN PO CHE LTA BUR GYUR PA'I SNGAGS
KYI PHRENG BA NI JI LTAR YID BZHIN GYI NOR BU RIN PO CHE NI MNGON
PAR 'DOD PA STER BAR BYED PA LTAR BCOM LDAN 'DAS DANG, ,YUM GYI
SNGAGS KYI PHRENG BA YANG

DE DANG 'DRA'O, ,ZHES BYA BAR SBYAR BAR BYA'O, ,DE NYID KYIS NA
MKHA' 'GRO MA, ,ZHES BYA BA LA SOGS PAS DE'I NUS MTHU GSUNGS PA
YIN NO, ,RIG PA'I RGYAL PO ZHES BYA BA NI PHRENG BA'I SNGAGS KYI
MING STE RTZA BA'I SNGAGS LA BYA'O, ,LE'U BRGYAD PA'O,, ,,DE NAS
RTZA BA'I SNGAGS

KYI NI, ,LAS MCHOG GO RIMS JI BZHIN DU, ,ZHES BYA BA NI DANG POR
BSTAN PA'I SNGAGS GANG YIN PA DE'I LAS KYI SBYOR BA DE NI BSHAD
PAR BYA'O ZHES BYA BA SBYAR RO, ,'JIG RTEN GSUM ZHES BYA BA LA
SOGS PA NI GO SLA'O, ,LHA THAMS CAD KYI SKYE GNAS ZHES BYA BA NI
DNGOS GRUB GSAL BAR

BYA BA'I PHYIR YANG SMOS PA YIN GYI, RGYUD THAMS CAD LA TSIG ZLOS
PA'I NYES PA YOD PA MA YIN NO, ,SPRIN RNAMS 'THOR BAR BYED PA
DANG, ZHES BYA BA LA SOGS PA LA, DANG POR SGRA JI BZHIN PAR GZUNG
BAR BYA'O, ,DE'I 'OG TU 'DI YIN TE, ,RDO RJE DANG PADMA YANG DAG
PAR 'DUS PA'I

SKABS SU SPRIN RNAM PAR 'THOR BAR BYED PA NI MKHA' 'GRO RNAMS
DBANG DU BYED PA'O, ,CHAR 'BEBS PAR BYED DO ZHES BYA BA NI BYANG
CHUB KYI SEMS KYI RGYUN GYIS SO, ,ZLOG PAR BYED DO ZHES BYA BA NI
'JOG PAR BYED PA STE PHYAG RGYA DANG LHAN CIG GNAS PA'O, ,RGYA
MTSO SKEMS PAR BYED DO ZHES BYA

@53A *, ,BA NI NGAL BA'I GNAS SU BYED PA'O, ,CHU BO RGYUN PHYOGS
SU BZLOG STE 'BAB PAR STON TO ZHES BYA BA NI CUNG ZAD 'BYUNG PA
'JOG PAR BYED PA'O, ,DBANG PO ZLOG PAR BYED DO ZHES BYA BA NI
KHROS NA GZHAN GYI DBANG PO MI SDOD PAR BYED DO, ,SA G-YO BAR
BYED PA NI THAMS CAD

CHOS 'BYUNG BA'I NGA RGYAL DU BYA BAS BSKYOD PA'O, ,SHING LA
'DZEGS TE GANG DU 'DOD PA DER 'GRO BAR BYED DO ZHES BYA BA NI RIG
PA DANG LHAN CIG TU NAM MKHA' LA 'GRO BAR BYED PA'O, ,SNGAGS
THAMS CAD 'PHROG PAR BYED PA DANG ZHES BYA BA NI KHAMS GSUM NA
GANG CUNG ZAD RANG GI KHYIM

NA GSANG BA BSHAD PA DE THAMS CAD 'KHRUL 'KHOR LA GNAS BZHIN DU
THOS SO, ,DNGOS GRUB THAMS CAD 'PHROG PAR BYED DO ZHES BYA BA LA,
DNGOS GRUB THAMS CAD NI RIG PA 'DZIN PA DANG 'BREL PA STE, DE
RNAMS PHROGS NAS SDUD PAR BYED PA'O, ,KHRAG 'DREN PAR BYED PA
DANG ZHES BYA BA NI SRUNG

BA DPAG TU MED PA DANG LDAN PA'I RGYAL PO YANG 'GUGS PAR BYED DO,
,SLAR YANG GTONG BAR BYED DO ZHES BYA BA NI, SLAR YANG RANG GI
GNAS SU 'JOG PAR BYED DO, ,GZUGS BRGYA STONG PHRAG DU MA BYED DO
ZHES BYA BA NI SEMS CAN MA LUS PA'I DON BYA BA'I PHYIR RANG GI
LUS THABS DANG SHES RAB DANG LDAN

PA LAS RNAM PA DE LTA BUS NAM MKHA' MA LUS PAR KHYAB PAR BYED PA
'BYIN PAR BYED DO, ,'DOD NA SNANG BAR BYED CING 'DOD NA MI SNANG
BAR BYED DO ZHES BYA BA LA, LHA MO RNAMS KYI 'DOD PAS ZHES BYA
BA'I DON TO, ,KHANG BZANGS DANG SHING GI RTZE MO LA SOGS PA PHYE
MAR BYED DO ZHES BYA BA LA, KHANG

BZANGS NI PADMA STE SANGS RGYAS THAMS CAD KYI GNAS YIN PA'I PHYIR
RO, ,SHING NI RDO RJE STE SKYES BU'I TSUL CHEN PO YIN PA'I PHYIR
RO, ,RTZE MO RNAMS NI PADMA'I SNA RTZE STE, CHUNG NGU DANG PAR MA
DANG CHEN PO TZAM GYIS RDO RJE DANG PADMA 'DUS PA NYID DU BYED
CES BYA BA'I DON TO, ,DUG BDUD RTZIR

BYED DO ZHES BYA BA NI DUG BDUD RTZI LTAR STON PAR BYED DO, ,BDUD
RTZI YANG DUG TU BYED DO ZHES BYA BA NI BDUD RTZI DANG 'DRA BA'I
YUL RNAMS LA YANG DUG DANG 'DRA BAR BYED PA STE, THA MAL PA'I
GZUGS KYIS SPYOD CING CHAGS PAR MI BYED DO ZHES BYA BA'I DON TO,
,ZLA BA CHUR BYED PA DANG ZHES BYA BA NI BYANG CHUB

@53B KYI SEMS 'O MA LTAR 'THUNG BA'O, ,CHU ZLA BAR BYED DO ZHES
BYA BA NI CHU BYANG CHUB KYI SEMS SU BYAS PA'I PHYIR ZHI BA'I BA
TUNG BA BZHIN MYONG BAR BYED CE SA BYA BA'I DON TO, ,DRI THAMS
CAD 'PHROG PAR BYED CES BYA BA NI, ,BDUD RTZI LNGA PO DE'I DRI
RNAMS 'PHROG PAR BYED PA'O, ,GANG DU 'DOD PA DER

'PHO BAR PHYED DO ZHES BYA BA NI DRI DE GZHAN DAG TU BRAM ZE LA
SOGS PA'I ZAS LA 'PHO BAR BYED DO, ,DA NI SNGAR GYI DON NYID GSAL
BAR BYA BA'I PHYIR, NAM MKHA' LDING GI GDONG DANG ZHES BYA BA LA
SOGS PA GSUNGS TE, GDONG GIS NAM MKHA' LDING GI RGYAL PO DANG
'DRA BAR 'GRO ZHING SONG BA'O, ,

'BYIN PAR BYED CING ZHES BYA BA NI NAM MKHA' LDING 'GRO BAR BYED
PA NI GSHOG PA GNYIS RKYONG BAR BYED LA, DE BZHIN DU ZHI BA'I 'DUS
PAS LHA MO DANG KUN DU SPYOD PA STE, KHAS BYANG CHUB KYI SEMS
BLANGS NAS LHA MO'I KHAR SBYIN PAR BYA'O ZHES BYA BA'I DON TO,
,MI MCHOG CES BYA BA NI MI MCHOG

GANG 'DI LTAR SPYOD PA DE NI 'JIG RTEN GSUM NA MCHOG TU 'GYUR RO
ZHES BYA BA'I DON TO, ,LAG MTHIL NA YOD PA'I DPAL GANG GIS KYANG
'PHROG PAR MI 'GYUR RO ZHES BYA BA NI DE LTA BU'I RNAL 'BYOR BA
LA BZHED PA TZAM LA RAG LAS PA'I RGYAL BA THAMS CAD KYIS KYANG
GZHOM PAR MI NUS SO

ZHES BYA BA'I DON TO, ,RNAM PA DE LTA BU NI ZHES BYA BA LA SOGS
PA'I DON JI LTA BA NYID DO, RAB KYI MTHAR THUG PA KHO NA YIN PA'I
PHYIR RO, ,DUR KHROD KYI SOL BA LA ZHES BYA BA LA, 'DIR MAN NGAG
BRJOD PAR BYA STE, BA RU RA'I SHING GI LHO PHYOGS SU GTOGS PA'I
YAL GA SME SHA CAN

GYIS STA RE LA SOGS PAS BCAD LA MAR GYI NGO'I BCU BZHI LA MTSAN
MO BSREGS TE, BONG BU'I GCIN GYIS BSAD LA SOL BA DE DAG GI THAL
BA BLANGS TE LEGS PAR BZHAG NAS DE'I 'OG TU SNGAGS GONG MA'I CHO
GA BZHIN DU BYAS NA DE'I 'BRAS BU MI BZLOGS PA NYID DU 'GYUR RO, ,

AA TI MUKTA KA'I LCUG MA LA ZHES BYA BA LA 'DIR MAN NGAG 'DI YIN
TE, ZLA BA GZAS ZIN PA'I TSE SNGAGS 'BUM BZLAS PA'I SNGAGS PAS AA
TI MUKTA KA'I STENG DU 'DUG PA LA BSRUNG BA LA SOGS PA BYAS TE,
BU MO GTZANG MAS BKAL BA'I SRAD BU DMAR PO BYA STE, NUB PHYOGS

@54A *, ,SU GTOGS PA'I YAL GA SRAD BU DES DA KRIS LA PHYOGS GCIG
TU SNGAGS PA GCER BU SKRA GROL BAS ZLA BA GZAS ZIN PA NAS BRTZAMS
TE, ,MA BTANG GI BAR DU YAN LAG DE LAG PA G-YON PAS BZUNG LA
SNGAGS RGYUN MI 'CHAD PA BZLA BAR BYA'O, ,DE'I 'OG TU MTSON GYIS

BCAD LA JI SKAD DU BSHAD PA'I CHO GA BYA'O, ,RTZE MO DANG RTZA BA
SHES PAR BYAS NA GANG RTZE MO DE NI 'ONG BAR 'GYUR LA, ,RTZA BA
NI LDOG PAR 'GYUR RO, ,LHAG MA NI DON JI LTA BA NYID DO, ,ZAS
DANG SKOM ZHES BYA BA LA SOGS PAS NI SGRUB PA POS RNYED PAR SLA
BA NYID THAMS CAD DU GSUNGS PA'O, ,

LE'U DGU BA'O,, ,,DE NAS ZHES BYA BA LA SOGS PAS NI SGRUB PA PO'I
SKU GSUM LA GNAS PA NYID BSHAD DO, ,DE LA MAN NGAG NI 'DI YIN TE,
H'Um GCIG PU LAS BSKYED PA'I 'KHOR LO GSUM LA GNAS PA'I SKABS NI
CHOS KYI SKU'O, ,THAMS CAD SKU GCIG PU LA GNAS PA NYE BAR BSDUS
TE,

GO CHA CHEN PO'I GO BGOS NAS BZLAS PA'I GNAS SKABS NI LONGS SPYOD
RDZOGS PA'I SKU'O, ,DE'I 'OG TU SNYING GA'I PADMA'I ZLA BA LA
A'A LI K'A LI'I SPRO BA DANG BSDU BA LA SOGS PA'I GNAS SKABS NI
SPRUL PA'I SKU'O, ,YE SHES LONGS SPYOD THOB PAR 'GYUR, ,ZHES BYA
BA LA, YE SHES KYI

LONGS SPYOD NI NYE BAR LONGS SPYOD PA STE, DE THOB PAR 'GYUR
BA'O, ,DE YANG DPAL HE RU KA DANG 'DRA BAR 'GYUR BA'I BAR DU'O,
,LHAG MA RNAMS NI GO SLA'O, ,GSANG SNGAGS 'DI ZHES BYA BA LA SOGS
PAS NI SNYING PO'I SBYOR BA STON TO, ,DE LA SNYING PO NI GCES PA
LA BYA'O, ,LHAG MA

RNAMS NI DON JI LTA BA NYID DO, ,LE'U BCU PA'O,, ,,SKYES BU GANG
ZHIG CES BYA BA LA SOGS PAS NI PHYUGS KYI MTSAN NYID STON PA YIN
NO, ,BDEN PAR SMRA BA DANG MIG MI 'DZUMS PA ZHES BYA BA NI GZHAN
DAG GI KHU BA MYUR DU 'BYUNG BAR MI 'GYUR RO ZHES ZER RO, ,MIG
YUN RING POR GDANGS PA NI MYUR DU

MIG 'DZUMS PAR MI 'GYUR RO ZHES ZER RO, ,GZHAN NI GO SLA'O, ,LE'U
BCU GCIG PA'O,, ,,MI RO'I RKANG MTHIL GYI ZHES BYA BA LA SOGS PA
NI MI SNANG BA'I SBYOR BA'I DUS SU RI LU BYA BA STON PA YIN NO,
,LCAGS GSUM ZHES BYA BA NI, GSER DANG, DNGUL DANG, ZANGS LA SOGS
PA'O, ,

@54B MDZUB MO'I RTZE MO DANG ZHES BYA BA LA SOGS PAS NI KHRAG
'DREN PA GSUNGS PA YIN NO, ,DE'I RIM PA NI 'DI YIN TE MI'I THOD
PA BLANGS LA SNGAGS PAS SNGON DU BSNYEN PA BYAS LA SKAD CIG GIS
RDO RJE DRAG PO'I SBYOR BAS YI GE H'Um ZLOS PA NYID DANG, RANG GI
SNA BUG G-YAS PA NAS KHAndA RO HA LAG NA MTSON THOGS

PA PHYUNG LA, DES GANG GI MING SMOS PA'I GNAS LNGA'I RTZA SBUBS
SU BCUG PA DE'I KHRAG GI RGYUN GYIS THOD PA YONGS SU GANG BAR
BSGOM MO, ,YANG GSO ZHING 'TSO BAR BYA BA'I PHYIR G-YON PA'I
MDZUB MO DE NYID 'JAM ZHING ZHI BA'I GZUGS KYIS BSGRUB PAR BYA BA
DE NYID YONGS SU GANG BAR BSGOMS NA BDE

BAR GNAS PAR 'GYUR RO, ,MNGON PAR BZLAS TE ZHES BYA BA LA SOGS
PAS NI KLAD GZER DU BYA BA NYID DE GSAL BA NYID DO, ,THOD PA 'O
MAS BKANG NA ZHES BYA BA NI GNAS SKABS TE 'O MA'AM CHANG GIS
BKANG BA'O, ,GI WANG NI GTZO CHER SMOS PA DAG STE, SBYOR BA'I
PHRENG BA'I KHYAD PAR THAMS CAD

DON JI LTA BA BZHIN NO, ,'DI DAG NI RNAL 'BYOR BAS NUS PA THOB
PAR GYUR PA YIN NO, ,GANG GI NUS PA THOB PAR MA GYUR PA DE'I TSE
SHIN TU MNYAM PAR GZHAG PAS YI GE RE RE ZHING BZLAS BRJOD 'BUM
BYAS SHING CHO GA DANG RJES SU MTHUN PAR KHAndA RO HA DER BZHAG
LA YID KYIS MNYAM PAR

GZHAG PA BYAS LA CHO GA THAMS CAD BYA'O, ,LE'U BCU GNYIS PA'O,,
,,RANG GI KHRAG LA LAN GSUM BZLAS NAS KHAR BCUG LA PHYIR PHYUNG
STE THIG LE BYAS NA KHRAG 'DREN PAR BYED DO, LE'U BCU GSUM PA'O,,
,,RNAL 'BYOR MA NI MA MA'I GZUGS, ,ZHES BYA BA LA SOGS PA NI
MNGON PAR 'DOD

BA'I SBYOR BA LA DMIGS PAS PHYUGS LA LTA BA YIN MOD KYI 'ON KYANG
PHONG BU'I SBYOR BA'I RNAL 'BYOR LHAG PAR GSUNGS PA YIN NO, ,DE
LA MAN NGAG GI RIM PA NI 'DI YIN TE, JI LTAR DBANG BSKUR BA'I DON
DU DKYIL 'KHOR RAB ZLUM POR BSKOR BA DE LTAR BLANG BAR BYA'O, ,DE
LA PADMA 'DAB MA BRGYAD PA'I LTE

BA'I DBUS SU A'A LI K'A LI YONGS SU GYUR PA'I YI GE H'Um DANG,
PHYOGS KYI 'DAB MA BZHI LA SNYING PO DANG NYE BA'I SNYING PO
GNYIS KA DANG, ,MTSAMS KYI 'DAB MA BZHI LA KHRAG GIS THOD PA
YONGS SU GANG BA DANG RTZIBS NYI SHU BZHI LA KHAndA KA P'A LA LA
SOGS PA'I SNGAGS BZHI BCU RTZA BRGYAD DANG, RTZA BA'I

@55A *, ,THIG GI NANG DU KHVA GDONG MA LA SOGS PA BRGYAD KYI
SNGAGS DANG, RTZA BA'I THIG GI STENG DU SGO BZHI'I GNAS SU GNOD
MDZES KYI TSIG BZHI PO RIM BZHI BYA BA DANG, RA BA'I PHYOGS GNYIS
SU RTZA BA'I SNGAGS SO, ,RA BA'I PHYI ROL DANG SGO'I STENG DANG,
PHYI ROL GYI SGO KHYUD LA

MTSAMS BRGYAD DU GO CHA'I SNGAGS GNYIS PO DANG, RAB ZLUM PO LA
BCOM LDAN 'DAS YUM GYI RTZA BA SNGAGS DANG, DE'I PHYI ROL DANG
'OD ZER LTA BU PULLI RA MA LA YA LA SOGS PA GO CHA CHEN PO'I SA
BON GYIS BSKOR LA, 'KHOR LO DE'I DBUS SU 'BRAS PHYE LAS BYAS PA'I
BONG BU'I GZUGS

BRNYAN BYAS PA BZHAG STE TIL MAR DANG RGYA SKYEGS KYI BU BAR
BYUGS LA, KHA NAS KHRAG 'DZAG PA'I BONG BU'I SBYOR BRGYUD LAS
BSHAD PA'I RIM GYIS DMIGS LA MTSAMS BZHIR MAR ME SBAR TE, 'DI LAS
BSHAD PA'I MNGON PAR 'DOD PA'I SNGAGS KYIS SNGON DU BSNYEN PA BYAS
NAS SNGAGS RGYUN MI 'CHAD

ZLOS SHING GZUGS BRNYAN LA BLTAS NA DER SNANG BAR 'GYUR TE 'DI NI
MAN NGAG GO, ,DE YI RIM PA'I GTOR MA BYAS, ,ZHES BYA BA LA, BZA'
BAR BYA ZHES BYA BA'I DON TO, ,LE'U BCU BZHI PA'O,, ,,DA NI, DE
NAS SDOM PA THAMS CAD LA, ,ZHES BYA BA LA SOGS PAS YI GE'I BRDA
STON PA YIN TE,

DE NI DON JI LTA BA BZHIN NO, ,DE LA dA DANG dI ZHES BYA BA NI
SKABS KYI BRJOD BYED YIN PAR SHES PAR BYA'O, ,L'A MA YIN ZHES BYA
BA NI, DA NI L'A MA'I RIGS LAS BYUNG BA YIN ZHES BYA BAR DGONGS
SO, ,BYIN PA ZHES BYA BA NI KHYED DANG LHAN CIG YANG DAG PAR
SBYOR BA 'DOD DO ZHES PA'O, ,LE'U BCO LNGA

PA'O,, ,,DAM TSIG MCHOG NI DAM TSIG DAM PA'O, ,YID NI RAB TU DGA'
BYED PA, ,DAM PA RNAMS LA SBYIN PAR BYA, ,ZHES BYA BA NI RANG GI
DAM TSIG BRTAGS LA LHA MO RNAMS KYI 'DOD PA'I RJES SU 'JUG PAR
BYA'O ZHES DGONGS SO, ,DE NAS ZHES BYA BA LA SOGS PAS NI LHA MO
RNAMS KYI RANG GI DAM

TSIG DANG, GZHAN GYI DAM TSIG GI MTSAN NYID STON TE, 'DI DAG
THAMS CAD NI GO SLA'O, ,DE'I RIGS LAS BYUNG BA ZHES BYA BA NI BDE
BAR GSHEGS PA'I BSTAN PA LA ZHUGS PA ZHES BYA BA'I DON TO, ,DPA'
BO'I BZANG RJES 'GRO ZHES BYA BA NI DPAL HE RU KA'I RIGS LAS
BYUNG BA ZHES BYA BA'I DON TO, ,DPAL

@55B BO'I BLO NI LHA GRANGS DANG YANG DAG PAR SBYAR BA'O, ,DE NI
RDO RJE'I RIGS BYUNG YIN, ,ZHES BYA BA NI RDO RJE PHAG MO'I RIGS
LAS BYUNG BA'O, ,DE BZHIN GSHEGS RIGS RJES 'GRO YIN, ,ZHES BYA BA
NI RNAM PAR SNANG MDZAD KYI RIGS LAS BYUNG BA'O, ,DE LTAR BDUN PO
NGAS BSHAD PAS, ,ZHES BYA BA LA SOGS

PAS NI 'DI DAG DANG LDAN PA'I SGRUB PA PO LA 'OS PA NYID DU
GSUNGS PA YIN NO, ,RIGS KYI RIG PA'I YI GE YANG, ,RIGS NI DRUG TU
GYUR PA YIN, ,ZHES BYA BA NI RIGS DE SGRUB PA PO'I RIG MA ZHES
BYA BA STE, LHA MO GROGS SU GYUR PA DE NYID NI YI GE NYID DU
BRTAGS PA YIN NO, ,MI 'JIGS PA'I

NGO BO YIN PA'I PHYIR RO, ,DE DAG RIGS SU GYUR PA YIN, ,ZHES BYA
BA NI KHA DOG DRUG 'BYUNG BA YIN ZHES BYA BA LA RNAM PA DRUG TU
'GYUR BA YIN NO ZHES BYA BA'I DON TO, ,RANG GI PHYAG RGYA ZHES
BYA BA LA SOGS PA NI RIGS DRUG GI MTSAN NYID YIN TE, GO SLA BA
NYID YIN NO, ,LE'U BCU DRUG PA'O,, ,,

DE NAS RNYED DKA' RNAL 'BYOR MA, ,DE BZHIN MKHA' 'GRO MA RNAMS
KYI, ,ZHES BYA BA NI RNAL 'BYOR MA RNAMS DANG MKHA' 'GRO MA RNAMS
KYIS RNYED PAR DKA' BA'O, ,BDUD RTZI LNGA RNAMS YANG DAG BYUNG,
,ZHES BYA BA NI BDUD RTZI LNGA LA GOMS PAS RNYED PAR SLA BAR
'GYUR RO ZHES DGONGS SO, ,

YA MI NI LA SOGS PA BDUN DANG, GZUGS CAN MA LA SOGS PA BDUN GYI
SKU LA SOGS PA'I MTSAN NYID SPYI DANG KHYAD PAR BSHAD PA YIN TE,
GANG GIS SHES PA TZAM GYIS DE SGRUB PA PO'I BSGRUB PAR BYA BAR
'GYUR BA'O, ,'DI DAG GI RIGS KYI PHYAG RGYA NI THOD PA LA SOGS PA
LNGA'I NI RE RE

MA YIN ZHING JI LTAR 'DOD PA NYID DO, ,'KHOR LO NI SO LA'O, ,RDO
RJE NI SKRAG BYED MA'O, ,LE'U BCU BDUN PA'O,, ,,DE NAS ZHES BYA
BA LA SOGS PAS NI MTSAN NYID KYI KHYAD PAR GZHAN DAG STON TE DE
DAG DANG LDAN PA'I RNAL 'BYOR MA NI SGRUB PA PO'I BSGRUB PAR BYA
BAR 'GYUR RO, ,LE'U BCO

BRGYAD PA'O,, ,,DE NAS GZHAN YANG BSHAD BYA BA, ,SGRUB PA PO YI
L'A MA NI, ZHES BYA BA LA SOGS PA NI L'A MA 'BA' ZHIG GI MTSAN
NYID STON PA YIN NO, ,LE'U BCU DGU PA'O,, ,,DE NI YAN LAG GI BRDA
BSTAN PA'I PHYIR, ,DE NAS ZHES BYA BA LA SOGS PAS STON TE, NAM

@56A *, ,MKHA' LDING STON PA NI ZHES BYA BA NI GSHOG PA LTA BUR
KYOG PAR BYAS LA, ,LAG NGAR GNYIS BTEG NAS SO, ,BSKYOD PA NI G-YO
BA ZHES BYA BA'I DON TO, ,DKYIL 'KHOR ZHES BYA BA NI DAM TSIG CAN
'DUS PA ZHES BYA BA'I DON TO, ,LE'U NYI SHU PA'O,, ,,DE NAS

ZHES BYA BA LA SOGS PAS NI PHYAG RGYA DANG PHYAG RGYA'I LAN STON
PAR SHES PAR BYA'O, ,LE'U NYI SHU GCIG PA'O,, ,,GUNG MO ZHES BYA
BA NI GUNG MO'I SOR TSIGS SO, ,PA TI SA NI DPRAL BA'I STENG DU PA
TI SA LTA BU'O, ,MDUNG ZHES BYA BA NI MTHE'U CHUNG MTHE BOS MNAN
LA SOR MO LHAG

MA RNAMS MDUNG RTZE LTA BUR BSTAN PA'O, ,MTSAMS NI MGO BO'I DBUS
KYI CHA'O, ,GSANG BA NI RNAL 'BYOR MA'O, ,LE'U NYI SHU GNYIS
PA'O,, ,DA NI DE NAS ZHES BYA BA LA SOGS PAS MKHA' 'GRO MA RNAMS
KYI DKA' BA'I BRDA STON PA YIN TE, DAM TSIG CAN GANG RJES CHAGS
PA, ,ZHES BYA

BA NI SGRUB PA PO GANG RAL GYIS PHYI ROL GYI YAN LAG GI DNGOS
PO'I LHA MO LA THAMS CAD DU BRTZE BAS NA GZHAN GYI DBANG DU MA
GYUR CING SKYES BU GZHAN MI SHES PA NI DPA' BO DE'I RNAL 'BYOR MA
YIN NO, ,SA NI SA GZHI STE, DE'I LONGS SPYOD MA LUS PAR 'GYUR
ZHING RGYAL PO LA SOGS PA GZHAN DAG NI MA YIN

NO, ,GZHI NI SA GZHIR BYAS NAS SU, ,RNAL 'BYOR MA YI SDOM PA
MCHOD, ,CES BYA BA LA, SA NI RANG GI RGYUD DANG SNGAGS LEGS PAR
BSLABS SHIN BYANG BA LA SOGS PA'I YON TAN DANG LDAN PA'I LHA MO
BZHIR BYAS LA RNAL 'BYOR MA'I SDOM PA PHYAG RGYA CHEN PO'I SBYOR
BAS MCHOD PAR BYA'O ZHES BYA BAR STON

TO, ,RGYAL MTSAN LA ZHEN RTAG TU 'GYUR, ,ZHES BYA BA NI RGYAL
MTSAN GYI MTSAN MA STE, DE'I NUS PA GANG YIN PA'O ZHES BYA BAR
SBYAR RO, ,ME LONG YIN PAR SHES PAR BYA, ,ZHES BYA BA NI RGYUN MI
'CHANG PAR ME LONG BRTAGS PAS DE'I RGYAL MTSAN GYIS NUS PA SHES
PAR BYA ZHING KHONG DU CHUD PAR

BYA'O ZHES PA'I DON TO, ,LE'U NYI SHU GSUM PA'O,, ,,DA NI DE NAS
ZHES BYA BA LA SOGS PAS PRO TAm GI LA SOGS PA'I YI GE DU MA'I
BRDA STON TO, ,SDE TSAN BZHI'I MTSAN NYID CES BYA BA NI RNAL
'BYOR MA DANG, L'A MA DANG, BRDA'I MTSAN NYID BSTAN PA'O, ,LE'U
NYI SHU BZHI PA'O,, ,,RTZA BA'I

@56B SNGAGS KYI GSANG BA'I CHO GA BSTAN PA NI DE NAS ZHES BYA BA
LA SOGS PA'O, ,LE'U NYI SHU LNGA PA'O,, ,,RIM DANG RIM MIN LAS
BZLOG PA'I, ,PHO NYA RNAMS NI YANG DAG GNAS, ,ZHES BYA BA NI
SNGAR BRTZON CHEN MA LA SOGS PA GO BZLOG STE BSTAN PA'I GO RIMS
BZHIN DU RNAM PAR BKOD DO ZHES

BYA BA'I DON TO, ,DE NYID KYIS NA, 'OG DANG STENG GRUB RTAG TU
STER, ,ZHES BYA BA LA SOGS PA GSUNGS PA YIN TE, 'OG TU GNAS PA
RNAMS STENG DU RNAM PAR BKOD PA DE'I TSE DNGOS GRUB STER BAR
'GYUR RO ZHES BYA BA'I DON TO, ,PHO NYA MO DE GRUB KUN STER, ZHES
BYA BA NI PHO NYA DE MTHONG

BA DANG THOS PA LAS KYANG DNGOS GRUB STZOL BAR 'GYUR NA, BSGRUBS
NA LTA SMOS KYANG CI DGOS ZHES BYA BA'I BAR DU'O, ,MTHONG DANG DE
BZHIN REG PA DANG, ,TZUMBA NA DANG, ,RTAG TU 'KHYUD, ,RNAL 'BYOR
GNAS NI KHYAD PAR NYID, ,JI SRID RNAL 'BYOR TSOGS RNAMS NI,
,THAMS CAD NGOS

GRUB BYED PAR BSHAD, ,'DI'I DON NI 'DI YIN TE, ,JI SRID ZHING
DANG NYE BA'I ZHING LA SOGS PA RNAL 'BYOR GYI GNAS DE NA GNAS
PA'I PHO NYA MO RNAMS LA TZUMBA NA DANG, RTAG PAR 'KHYUD PA'I
RNAM PA GNYIS KYIS ZHES BYA BA'I DON TO, ,BDE CHEN KUN ZHES BYA
BA LA SOGS PAS NI RNAL

'BYOR MA DAM TSIG DANG LDAN PA MTHONG NAS BZA' BA DANG, BCA' BA
DANG, LHA BSHOS LA SOGS PA'I BRDA RNAMS BSTAN PAR BYA'O, ,MA DANG
ZHES BYA BA LA SOGS PA LA, GANG TSE SNGAGS DANG RGYUD LEGS PAR
LOBS PA SNOD DU RUNG BAR MTHONG NAS LEGS PAR RTOGS PAR BYA'O, ,

DE'I TSE MA LOBS PA LA GNYEN GYI 'DU SHES BZLOG PAR BYA'O, ,GANG
ZHIG CES BYA BA LA SOGS PA LA, ,GANG LA SNGAGS BYIN PA DE SNOD
DANG LDAN PAR 'GYUR BA YIN GYI, ,GZHAN DAG NI MA YIN NO ZHES BYA
BA'I DON TO, ,DE NAS ZHES BYA BA LA SOGS PAS NI RNAL 'BYOR PAS
GANG ZHIG SPYOD

PA BYA BA STON TO, ,SKYES PA'AM ZHES BYA BA LA SOGS PA LA, SKYES
PA'AM BUD MED RNAL 'BYOR MA MTHONG NAS G-YON PA'I CHA YIS DBANG
DU BYAS TE 'GRO BAR BYA'O, ,KHYIM DANG ZHES BYA BA LA SOGS PA LA,
,KHYIM MAM ZHING DU GNAS PA SHIN TU RING PO NA GNAS PA YANG SHES
PAR BYAS

@57A *, ,LA G-YON NAS SPYAD PAR BYA'O ZHES BYA BA'I DON TO, ,HE
RU KA LAS SBYOR GZHAN MED, ,CES BYA BA NI HE RU KA'I RNAL 'BYOR
LAS MCHOG TU GYUR PA'I RNAL 'BYOR GZHAN DAG MED DO ZHES BYA BA'I
DON TO, ,DE NYID KYIS NA, ,SLOB DPON RNAL 'BYOR MA NYID YIN,
,ZHES BYA BA STE, RNAL

'BYOR DE 'DZIN PA'I SLOB DPON NI THAMS CAD DU 'GRO BA'I MA MO'I
GNAS SU GYUR PA YIN NO ZHES BYA BA'I DON TO, ,RGYUD 'DI RU NI
SGRUB PA PO, ,LEGS PAR GYUR PA NYID YIN TE, ,ZHES BYA BA NI RGYUD
'DIR DBANG BSKUR BA'I RNAL 'BYOR PA RNAMS BRNYAS PAR MI BYA BA'O
ZHES BYA BA LA SOGS PAR SBYAR RO, ,

PHO NYA MO BRGYAD CES BYA BA LA SOGS PA LA, MOS DANG DAD PA 'PHEL
BYED PA, ,ZHES BYA BA YIN NO, ,DNGOS GRUB RNAMS KYI RGYUR 'GYUR
RO ZHES BYA BA'I DON TO, ,DE JI LTA BU ZHE NA, SNGAR BSHAD PA'I
G-YON NAS SPYOD PA LA SOGS PA'I DAM TSIG BSRUNG BA NI DANG PO'O,
,LHA MO GZHAN DANG SBYAR BA YI, ,'DOD

PA RNAM PAR RMONGS 'GYUR BA, ,ZHES BYA BA NI GANG 'DOD PA LA
CHAGS SHING RNAM PAR RTOG PA DANG LDAN PA'I 'DOD PAS LHA MO GZHAN
DANG KUN DU SBYOR BAR BYED PA DE NI 'DOD PA LA CHAGS SHING RMONGS
PA STE, DE BAS NA GZHAN DANG SBYOR BA SPANGS PA NI GNYIS PA YIN
NO, ,BDAG DANG GZHAN GYI CHAR 'BYED PA

MED PA DE NI GSUM PA'O, ,THOGS PA MED PA NI BZHI PA'O, ,DAM TSIG
SPYOD PA SPYAD PA DANG, ,ZHES BYA BA NI DAM TSIG NI LHA MO RNAMS
SO, ,DE KUN SPYOD PA NI 'DOD PA RNAMS SO, ,DE SPYAD PA NI BYA BA
STE, DE DAG GANG YIN PA DE NI, ,DAM TSIG SPYOD PA SPYAD PA DANG,
,ZHES BYA BA STE LNGA PA'O, ,BUD MED DBANG PHYUG

KUN DU SBYOR, ,ZHES BYA BA NI GNYIS SU MED PA SHIN TU SBYOR BAS
RDO RJE DANG PADMA SHIN TU 'DUS PA'I DUS SU DBANG PHYUG MA NYID
YIN ZHING, DBANG PHYUG MA DANG BRAL BAR MI BYA'I, ,'ON KYANG
DBANG PHYUG NYID DU BYA'O ZHES BYA BA'I DON TE DRUG PA'O, ,TSANGS
PAR SPYOD PA DE BZHIN BZHI, ,ZHES BYA BA

NI BZHI PO BYANG CHUB KYI SEMS 'DZAG PA'I DUS SU TSANGS PAR SPYOD
PA SPYAD PA ZHES BYA BA STE BDUN PA'O, ,KHRO MER RGYUN GYIS KUN
DU SPYAD, ,CES BYA BA NI BYANG CHUB KYI SEMS LEN PA'I DUS SU
SDANG BAR MI BYED PA STE, DE LTAR NA DAM TSIG BRGYAD DE, 'DI DAG
SGRUB PA POS

@57B MCHOG DANG GTZO BOR SHES PAR BYA'O ZHES SBYAR RO, ,RGYUD KUN
GYI NI THUN MONG STE, ZHES BYA BA NI GSANG BA'I RGYUD 'DI NI
RGYUD THAMS CAD KYI THUN MONG PA STE, DE NYID KYIS NA GSANG BA
YIN PAS DGONGS PA RGYUD GZHAN DU NI MA BSHAD DO, ,DE BAS NA, RGYU
YIS GZHOM PAR MI BYA'O, ,ZHES BYA BA YIN

TE, RGYU ZHES BYA BA NI MNGON SUM LA SOGS PA'I TSAD MA RNAMS KYIS
GZHOM MI BYA STE ZHES BYA BA SMAD PAR MI BYA ZHES BYA BA'I DON
TO, ,YANG CI ZHIG BYA ZHES, ,DAD PA NYID KYIS BLANG BYA YIN,
,ZHES BYA BA YIN NO, ,MIG DANG ZHES BYA BA NI DON DE NYID STON
TO, ,MTHE'U CHUNG GIS BSKYOD CES

BYA BA NI DUS SU LHA MO'I MCHOD PA'I DUS LHA MO'I SBYOR PA DANG
LDAN ZHES BYA BA'I DON TO, ,YANG NA SNGAGS DANG PHYAG RGYA LEGS
PAR BSLABS PA MA RNYED NA NI CIG SHOS THA MAL PA MA YIN PAR BYAS
LA MCHOD PAR BYA'O, ,PHO NYA MO RNAMS YANG DAG GNAS, ,ZHES BYA BA
NI, DE LTAR DUS DE'I TSE

BLO DANG LDAN PA ZHES BYA BA PHO NYA MO THAMS CAD DGA' BAR 'GYUR
RO ZHES BYA BA'I DON TO, ,MNYES BYED RNAM PAR DAG PA DANG, ,GSAL
BYED YON TAN LDAN PA'I MI'O ZHES BYA BA NI YON TAN DANG LDAN PA'I
MI STE RNAL 'BYOR MA'I KHYAD PAR GSUM DU 'GYUR TE, MNYES BYED CES
BYA BA NI SPOBS PA

BSKYED PA'O, ,RNAM PAR DAG PA ZHES BYA BA NI NUS PA SKYES PA'O,
,GSAL BYED CES BYA BA NI 'PHRAL DU GSAL BAR BYED CING CUNG ZAD
NUS PA SKYES PA LA RANG DANG GZHAN GSAL BAR BYED PA'O, ,SPOBS PA
SKYES PAS BSTAN BCOS DANG MI 'GAL BA'O, ,YANG NA MNYES BYED NI
SNGAGS KYI

SBYOR BA LA GOMS PAS LHA RNAMS MNYES PAR BYED PA'O, ,YON TAN DANG
LDAN PA NI BSTAN BCOS KYI DON SHES PA'O, ,GSAL BYED NI SGRON MA
LTAR SEMS CAN THAMS CAD KYI DON GYI BYA BA BYED NUS PA'O, ,LE'U
NYI SHU DRUG PA'O,, ,,YUL DANG YUL DE RAB SONG BA, ,PHO NYA'I

GZUGS SU MTSON PA YIN, ,ZHES BYA BA LA RNAL 'BYOR PA GSUM PO DE
DAG KYANG GZUGS DANG MTSAN NYID PHUN SUM TSOGS PA'I PHO NYA YUL
DAG NI SNANG BA YIN ZHES BYA BA'I DON TO, ,PHO NYA RAL GRI'I SO
'DRA ZHING, ,ZHES BYA BA NI PHO NYA MO RAL GRI'I SO LTAR RTAG TU
MNYES PAR DKA'

@58A *, ,BA YIN NO ZHES BYA BA'I DON TO, ,DAG BYED CES BYA BA LA
SOGS PA LA, SGRUB PA PO YIS DNGOS GRUB THOB, ,CES BYA BA NI DE
RNAMS SGRUB PA POS THOB NAS MNGON PAR 'DOD PA'I DNGOS GRUB THOB
PAR 'GYUR BA'O, ,GZHAN DAG NI GO SLA'O, ,SGRUB PA PO YI PHO NYA

GNYIS, ,ZHES BYA BA NI 'JIG RTEN DANG 'JIG RTEN LAS 'DAS PA'I
DNGOS GRUB 'GRUB PA ZHES BYA BA'I DON TO, ,DNGOS GRUB CHO GA LA
SPYOD CHE, ,PHO NYA GCIG PU KHO NA YIN, ,ZHES BYA BA NI DPAL HE
RU KA'I SBYOR BA GCIG PA NYID YIN NO ZHES LHAG PAR BSTAN PA YIN
NO, ,YANG NA DNGOS

GRUB LA SPYOD PAS NA LA LA ZHIG GI DE NYID GCIG PU RNAL 'BYOR GYI
MCHOG YIN TE, ,DE'I TSE PHO NYA MO RNAL 'BYOR MA RAB TU BSKUL BA
YIN ZHING DNGOS GRUB PA DANG NYE BAR 'GYUR ZHES SBYAR RO, ,BLA MA
BRGYUD RIM GYIS THOB PA'I, ,DBANG BSKUR BA NI SNGAGS LEGS LDAN,
,PHO NYA RNAMS

SU YANG DAG BSHAD, ,CES BYA BA NI SLOB DPON BRGYUD PA'I RIM PA
LAS DBANG BSKUR BA THOB PA LAS SNGAGS DANG LEGS PAR LDAN PAR GANG
GI TSE SGRUB PA DE'I TSE PHO NYA MO RNAMS SU YANG DAG PAR BSHAD
PAR 'GYUR RO ZHES BYA BA'I DON TO, ,PHYAG RGYA LEGS SBYOR NGANG
TSUL DANG, ZHES

BYA BA NI PHYI'I RNAL 'BYOR MA DANG YANG DAG PAR SBYOR BA'I NGANG
TSUL CAN ZHES BYA BA'I DON TO, ,YANG DAG RDZOGS ZHES BYA BA NI DE
TSE YONGS SU RDZOGS PAR 'GYUR BA'O, ,YE SHES RGYU SKYES ZHES BYA
BA NI BCOM LDAN 'DAS KYI RAB KYI MTHAR THUG PA'I RGYU DANG BYED
PA CAN YIN TE, DPAL HE RU KA NI DE LAS BYUNG

BA YIN NO ZHES BYA BA'I DON TO, ,SEMS KYI BDAG NYID NANG PAR
LANGS, ,ZHES BYA BA LA, SEMS KYI BDAG NYID NI PHYAG RGYA CHEN
PO'I SBYOR BA DANG LDAN PA MTSAN MO'I MTHAR MAL NAS LANGS PA'O,
,GZUGS KYI BYA BA KUN BYAS TE, ,ZHES BYA BA NI LUS LA DPA' BO
DRUG GI GO CHA LA SOGS PA GO BSKON PA'O, ,LUS

LA SHIN TU MTSON CHA NI, ,LUS LA GNAS PAS KUN DU SPYOD, ,CES BYA
BA NI LUS THAMS CAD LA MTSON CHA'I DRA BAS G-YOGS PAR BYA'O ZHES
BYA BA'I DON TO, ,DAG BYED BYAS PA'I LUS LA NI, ,RTAG TU SNGAGS
'DI BRJOD PAR BYA, ,ZHES BYA BA NI DE LTAR RTAG TU BSRUNG PA'I
CHO GA BYAS PA'I

@58B SNGAGS PAS SNGAGS BZLAS PAR BYA'O, ,RNAL 'BYOR GNAS RNAMS
NGES STON CING, ,ZHES BYA BA NI RNAL 'BYOR TE TING NGE 'DZIN TO,
,GNAS NI BUD MED DE, ,DE BSTAN CING DE LTAR GO CHA BGO PAR BYA'O
ZHES BYA BA'I DON TO, ,MTSON CHA RNAMS NI BGOM MI BYA, ,ZHES BYA
BA NI DE LTAR JI SKAD BSHAD

PA'I MTSON CHA LA SOGS PA LAS 'DA' BAR MI BYA'O, ,YANG NA MTSON
CHA LTAR MTSON DU GYUR PA'I PHYO NYA MO YIN TE, DE BGOM PAR MI
BYA'O, ,YANG NA MTSON NI RANG DANG GZHAN GYI MTSON CHA RNAMS SO,
,DAM TSIG CAN LA KHRO MI BYA, ,ZHES BYA BA NI, ,RNAM PAR THAMS
CAD DU KHRO BAR MI BYA'O ZHES BYA

BA'I DON TO, ,MNGON PAR BRTZON PAS 'DA' MI BYA, ,ZHES BYA BA NI
RGYUD 'DIR RAM GZHAN DAG TU MNGON PAR BRTZON PA DE LAS 'DA' BAR
MI BYA'O ZHES BYA BA'I DON TO, ,DE DANG LHAN CIG TZ'A RU BYA,
,ZHES BYA BA NI DAM TSIG CAN RNAMS DANG LHAN CIG TU LONGS SPYOD
GCIG TU BYA'O ZHES PA'I DON

TO, ,YANG NA SGO NI THABS TE, PHYAG RGYA CHEN PO 'GRUB PA'I THABS
BYA'O ZHES BYA BA'I DON TO, ,BDE BA ZHES BYA BA NI GZHUNG GZHAN
NO, ,GROL BA'I DON DU THUN BZHIR BYA, ,ZHES BYA BA NI RTAG TU
RNAL 'BYOR DANG LDAN YANG NYIN DANG MTSAN DU THUN BZHIR BYA'O
ZHES BYA BA'I DON TO, ,DAM TSIG SPYOD PA ZHES

BYA BA LA, ,DAM TSIG NI LHA MO STE DE DANG KUN DU SPYOD PA'O,
,YANG NA DAM TSIG NI BSRUNG BAR BYA BA DANG BZA' BAR BYA BA STE
SPYAD PA'O, ,DE 'KHOR CI DGAR GROL BAR 'GYUR, ,ZHES BYA BA NI
NGES PAR 'DI LTAR 'KHOR BA'I RNAL 'BYOR PA NI YUL DANG ZHING DU
'KHOR ZHING BSGOM PA'I RNAL 'BYOR PA DE CI DGAR

GROL BAR GYUR TE, CI LTAR 'DOD PAR GROL BAR 'GYUR RO ZHES BYA
BA'I DON TO, ,GNAG LA DGA' BAR RTAG TU BYA, ,ZHES BYA BA NI MTSAN
MO SPYAD PAR BYA'O ZHES BYA BA'I DON TO, ,SROG CHAGS YAN LAG LAS
BYUNG GYON, ,ZHES BYA BA NI PAGS PA'I GOS BGOS ZHES BYA BA'I DON
TO, ,BDE BA

'DOD PAS BDE THOB 'GYUR, ,ZHES BYA BA LA, ,BDE BA 'DOD PA STE
THAR PA 'DOD PAS BDE BA THOB PAR 'GYUR BA STE BSKYOD PAS BDE BAR
BYA BA'O, ,MCHOD PHYIR THOGS NI YONGS SPANGS GTZANG, ,ZHES BYA BA
NI MCHOD PHYIR THOGS LA SOGS PA RIG BYED DANG TSES KYI BSTAN BCOS
LAS BYUNG BA'I

@59A *, ,GTZANG SBRA YONGS SU SPANG BA'O, ,SHR'I HE RU KAS BYIN
GYIS BRLABS, ,ZHES BYA BA NI DPAL HE RU KAS BYIN GYIS BRLABS PAS
'JIG RTEN DANG 'JIG RTEN LAS 'DAS PA'I GTZANG SBRA LA SPYAD PAR
BYA'O, ,PHYAG RGYA LNGA NI MGUL RGYAN DANG GDU BU DANG SPYI BO'I
NOR BU DANG, RNA RGYAN DANG,

MCHOD PHYIR THOGS TE LNGA'O, ,DUS KUN DU ZHES BYA BA NI DE DANG
MI 'BRAL BAR BYA BA'O, ,RIGS DANG RIGS MIN NGOR MI BLTA, ,SPYI
GTZUG LA SOGS BCING BA SPANG, ,ZHES BYA BA NI RIGS DANG RIGS MA
YIN PA'I NGO BO LA RNAM PAR DPYAD PAR MI BYA ZHING, YANG DANG
YANG SPYI GTZUG BCING BA

STE, RAL PA BCING BA LA SOGS PA MI BYA BA DANG, SOGS PA'I SGRAS
NI 'JIG RTEN PA'I SPYOD PA GZHAN DAG YONGS SU SPANG BAR STON TO,
,PHO NYA ZHES BYA BA LA SOGS PA NI GO SLA'O, ,LE'U NYI SHU BDUN
PA'O,, ,,DE NAS MCHOD PA RNAM DAG BDAG ,CES BYA BA NI SNGAR BSHAD
PA DANG LHAN CIG

GNAS SHING YANG DAG PAR MCHOD PA STE, BLA NA MED PA'I MCHOD PA'I
MCHOG GI DON BYED PA'I PHYIR RNAM PAR DAG PA'O, ,MYA NGAN 'DAS
PAR NGES 'GRO NYID, ,CES BYA BA NI MCHOG TU DGA' BA'I SHIN TU BDE
BA'I GNAS SKABS KYI RJES THOGS LA DPA' BO NYID MCHOD PAR BYA'O
ZHES BYA BA'I DON TO, ,

SBUN DANG SDUG PA MCHOD PA DANG, ,ZHES BYA BA NI DKYIL 'KHOR GCIG
LA SOGS PAR ZHUGS PA'I RNAL 'BYOR PA LHAN CIG SPYOD PA RNAMS TE,
DE DAG DANG YANG LHAN CIG ZHI BA 'DUS PAS GNAS PAR BYA'O, ,SPUN
DANG BU DANG LHAN CIG TU, ,BDE DANG SDUG BSNGAL KUN 'BYUNG MIN,
,ZHES BYA BA NI, ,

'JIG RTEN PA'I SBUN DANG BU LA SOGS PA DANG LHAN CIG TU YE SHES
DANG PHYAG RGYA CHEN PO LA SOGS PA DANG, SNGAGS DANG PHYAG RGYA
DAG KYANG BSTAN PAR MI BYA'O ZHES BYA BA'I DON TO, ,DAG BYED ZAS
LA SPYOD PA NI, ,RTAG TU DAM TSIG SPYOD PAR 'GYUR, ,ZHES BYA BA
NI ZAS LA SPYOD PAS DAM TSIG SPYOD PA

BYAS PAR 'GYUR TE, DE YIS DAG PAR 'GYUR RO ZHES BYA BA'I DON TO,
,GSANG SNGAGS SU LA'ANG SBYIN MI BYA, ,ZHES BYA BA NI SGRA JI
BZHIN PA NYID YIN NO, ,PHO NYA MO ZHEN RTAG THAR PA, ,ZHES BYA BA
NI RAB TU DGA' BA'I GNAS SKABS SU PHYI ROL GYI RNAL 'BYOR PA LA
GO CHA CHEN PO LA SOGS PAS

@59B GO BSKON PAR BYA'O ZHES BYA BA'I DON TO, ,'DA' BA YIS KYANG
LONGS SPYOD BYA, ,ZHES BYA BA NI GAL TE SHIN TU LEGS PAR BSLABS
PA MED NA SKAL PA BZANG POR GYUR BA DE LEGS PAR SBYANGS LA LONGS
SPYAD PAR BYA'O, ,SKYE GNAS DMAN LA DGA' GNAS PA, ,BSNYEN BKUR
NYID NI BYA BA

MIN, ,ZHES BYA BA LA SKYE GNAS NI BRAM ZE LA SOGS PA'I RIGS TE DE
GZUNG BAR MI BYA'O, ,DE CI'I PHYIR ZHE NA, SBYOR BA MCHOG GI SNOD
MA YIN PAS DE LA GUS PA RA MI BYA'O ZHES BYA BA'I DON TO, ,MA
DANG ZHES BYA BA LA SOGS PA LA, ,GANG YANG DAG PA'I SBYOR BAS

RJES SU MTHUN PAR BYA'O, ,GZHAN NA DE DAG DKA' THUB ZAD PAR 'GYUR
RO ZHES BYA BA'I DON TO, ,MCHOG DANG THA MA LHAN CIG 'GUGS, ,ZHES
BYA BA NI ZHI BA'I 'GUGS PAS ZAS LA SPYOD NA DAM TSIG GI SPYOD PA
BYAS PAR 'GYUR ZHING DE LAS DAG PAR 'GYUR ZHES BYA BA'I DON TE
THE TSOM MI BYA'O, ,DE

LTAR RDZAS NI RNAM DES YIN, ,ZHES BYA BA NI DON DAM PA NYID KYIS
NGES PA YIN ZHES BYA BA'I DON TO, ,'JIG RTEN ZHES BYA BA LA SOGS
PA DON JI LTA BA NYID DO, ,LAN CIG ZAS LA SPYOD PAR BYED, ,CES
BYA BA NI DAM TSIG SPYOD PA RNAMS DANG, ZAS LHAN CIG SPYOD NA
SNGAGS PAS DNGOS GRUB THOB PAR

'GYUR RO ZHES BYA BA'I DON TO, ,LHAG MA NI DON JI LTA BA NYID DO,
,BA LANG SHA DANG ZHES BYA BA LA SOGS PA NI BSTAN PA LA SHIN TU
GNOD PAR BYED PA GZHAN DAG RNAM PAR GZHIG PA STON TO, ,DE'I RIM
PA NI 'DI YIN TE, SBYIN SREG GI THAL BA LAS BYUNG BA'I THAL PAS
ME THAB GRU GSUM PA BYAS LA,

DRAG PO'I SBYIN SREG GI YO BYAD KYI RDZAS DANG, DE LAS BSHAD PA'I
CHO GA YUNGS MAR TSA BA LA SOGS PA DANG SBYAR NAS KHAndA RO HA
G-YAS PA'I SNA BUG NAS ZHUGS TE BSHAD PA NAS BYUNG BAR BSAMS LA,
RDO RJE LCAGS KYU DANG GRI GUG LAG NA THOGS PAS BSGRUB PAR BYA BA
GCER BU RNAM PAR

MYOS PAR GYUR PA BKUG PA DE NYID DUM BU DUM BUR GTUBS PAR BSAMS
LA, BA LANG SHA LA SOGS PA JI LTAR BRJOD PA JI LTAR RNYED PA'I
SHA BSGRUB PAR BYA BA DE'I SHA YIN PAR BSAMS LA, KHRO BO CHEN PO
DANG LDAN PA'I NGA RGYAL GYIS CHE GE MO M'A RA YA ZHES BYA BA
DANG SPEL BA'I RTZA BA'I SNGAGS

@60A *, ,KYIS BYIN SREG BYA'O, ,SNA TSOGS PA ZHES BYA BA NI RMA
BYA'AM KHYIM BYA LA SOGS PA GSUNG NGO, ,DE BZHIN DPA' BO RNAMS
KYI ZAS, ,SNGAGS DANG PHYAG RGYAR YANG DAG LDAN, ,ZHES BYA BA NI
SNGAGS DANG PHYAG RGYA'I RANG BZHIN GYI SNGAGS DANG, RGYUD LEGS
PAR BSLABS PAS PHYI ROL GYI

BUD MED DANG YANG DAG PAR LDAN ZHING BCAS PA'I ZAS DE NI DPA' BO
RNAMS GYIS [*KYIS] RAB TU BA SNGAGS PAR 'GYUR RO ZHES DGONGS SO, ,SPRUL
PA ZHES BYA BA NI BYANG CHUB KYI SEMS NYID KYI GNAS SKABS SO,
,GZHAN DAG NI GO SLA'O, ,DE'I PHO NYA NI LHA MO'O, ,BZANG PO NI
MCHOG GO,, ,,

BRTZON PA NI LE LO MED PA'O, ,LHAN CIG LDAN PA NI GZHAN DU MI
'GRO BA'O, ,DE LTA BU NI DNGOS GRUB KYI SKAL PA CAN DU 'GYUR RO,
,MA CHAGS DGA' BA'I LONGS SPYOD RDZOGS, ,ZHES BYA BA NI THA MAL
PA'I GZUGS KYIS DGA' BA'I KUN DU SBYOR BA'I NYON MONGS PAR DMIGS
PAR MI

BYA'O ZHES BYA BA'I DON TO, ,RNAL 'BYOR RDZAS KYI RNAM 'BYED
NYID, ,CES BYA BA LA, RNAL 'BYOR NI TING NGE 'DZIN TO, ,RDZAS NI
BSRUNG BAR BYA BA'O, ,DE'I RNAM PAR 'BYED PA NI BYE BRAG 'BYED
PA'O, ,YANG NA RNAL 'BYOR NI 'BREL PA'O, ,RDZAS NI 'BREL PA CAN
TE, DE'I RNAM PAR

DBYE BA NYID DO, ,MA YIN ZHES BYA BA NI TSIG GI LHAG MA'O, ,BLA
MA'I MAN NGAG LA DGA' ZHING, ,ZHES BYA BA NI BLA MA LA BRGYUD
PA'I RIM PA MA NYAMS PAS SO, ,DE YI DON NI MCHOG TU MTSUNGS,
,ZHES BYA BA NI DE LTAR JI SKAD GSUNGS PA'I DON LA SPYOD PA NI
DPAL HE RU KA DANG MTSUNGS

PAR 'GYUR PA'O, ,LE'U NYI SHU BRGYAD PA'O,, ,,SPUN NI DPA' BO
RNAMS SO, ,PHA NI SHR'I HE RU KA'O, ,BDAG PO NYID DU SKAD CIG
MTHONG, ,ZHES BYA BA NI BDAG PO KHO NAR SKAD CIG GIS MTHONG NGO
ZHES BYA BA'I DON TO, ,LCE SBOM ZHES BYA BA NI MTSAN NYID DANG
LDAN PA'I DNGOS

GRUB THAMS CAD KYI SPYI THUN MONG DU 'GYUR RO ZHES BYA BA'I DON
TO, ,DRAN PA DANG NI YANG DAG LDAN, ,ZHES BYA BA NI BDUD RTZI
LNGA'I MTSAN NYID DANG LDAN PA'O, ,PHO NYA LA SOGS GNAS DANG
BCAS, ,ZHES BYA BA NI RGYUN MI 'CHAD PAR BSLABS PAS PHO NYA DANG
LDAN PA'O, ,SOGS PA'I

@60B SGRAS NI BSRUNG BAR BYA BA DANG, BZA' BAR BYA BA BSDU BA'O,
,GNAS DANG BCAS PA NI SNGAGS DE'I BSNGAGS PA DANG BCAS PA'O,
,MKHA' 'GRO MA MCHOG NYI SHU BZHI, ,SPYOD DANG GROL BA'I 'BRAS
RAB STER, ,ZHES BYA BA NI MKHA' 'GRO MA'I GTZO BO NYI SHU RTZA
BZHI NI SPYOD PA DANG GROL

BA'I 'BRAS BU RAB TU STER BAR 'GYUR RO, ,LHAG MA RNAMS NI GO
SLA'O, ,JI SRID DRO BA ZHES BYA BA LA SOGS PA NI MTSON PA STE,
TING NGE 'DZIN LA RNAM PA THAMS CAD DU SHIN TU DMIGS PA'I SBYOR
BAS MTSAN NYID JI LTA BA BZHIN DU DROD DANG, RTZE MO DANG, BZOD
PA DANG, 'JIG

RTEN PA'I CHOS KYI MCHOG JI LTA BA BZHIN DU 'BYUNG BAR RTOGS PAR
BYA STE, DRO BAR BYA ZHES BYA BA NI RNAL 'BYOR GYI STOBS KYIS SO,
,'DOD PA'I DON KUN ZHES BYA BA LA SOGS PA NI GO SLA'O, ,LE'U NYI
SHU DGU PA'O,, ,,DE NAS ZHES BYA BA LA SOGS PAS NI GNOD MDZES KYI
SNGAGS BTUB STON

TE, DE NAS RDZA RNGA'I BCING BYA STE, ,ZHES BYA BAS RDZA RNGA LTA
BU'I DBYIBS LAS RE'U MIG BZHI BCU RTZA DGUR BYA'O ZHES BYA BA'I
DON TO, ,RE'U MIG GSUM PA NI NANG GI RE'U MIG BZHI LA LTOS NAS DE
SKAD SMRAS PA YIN NO, ,DE LA AUshMA'I GSUM PA YI GE SA'O, ,DE BAS
NA, RIM BZHIN

'BYUNG DANG RIM MIN PAS, ,DBYANGS DANG YI GE SGRUB PA POS, ,ZHES
BYA BA SMOS SO, ,RE'U MIG LNGA PA YIS ZHES BYA BA NI YI GE AU'O,
,NYI SHU RTZA LNGA PA ZHES BYA BA NI KA NAS BRTZAMS TE NYI SHU
LNGA PA'O, ,NYI SHU RTZA BZHI PA ZHES BYA BA NAS YANG DE BZHIN
NO, ,SUM CU RTZA DRUG PA ZHES BYA BA NI AA

NAS BRTZAMS TE BGRANG BA'O, ,RE'U MIG GSUM PA ZHES BYA BA YANG DE
BZHIN NO, ,DE BZHIN DU SUM CU RTZA GNYIS PA ZHES BYA BA NI KA NAS
BRTZAMS PA'O, ,RE'U MIG LNGA PA ZHES BYA BA NI YI GE AU'O, ,NYI
SHU LNGA PA ZHES BYA BA NI KA NAS BRTZAMS PA'O, ,NYI SHU BZHI PA
ZHES BYA BA YANG DE BZHIN

NO, ,SUM CU RTZA GSUM PA ZHES BYA BA NI KA NAS BRTZAMS PA'O, ,BCO
LNGA PA ZHES BYA BA NI AA NAS BRTZAMS PA'O, ,LNGA PA ZHES BYA BA
NI DBYANGS KYI YI GE LNGA PA'O, ,NYI SHU RTZA GNYIS PA NI KA NAS
BRTZAMS PA'O, ,NYI SHU RTZA BDUN PA ZHES BYA BA NI AA NAS BRTZAMS
PA STE, SNGAGS 'DI DAG NI

@61A *, ,TSIG DANG PO YIN NO, ,AA NAS BRTZAMS PA'I YI GE GA NI
BCU DGU PA YIN NO, ,ME'I BU NI YI GE RA'O, ,RE'U MIG GSUM PA NI
YI GE AI'O, ,YA TSAN ZHES BYA BA LA SOGS PA NI GO SLA'O, ,SUM CU
RTZA DRUG PA ZHES BYA BA NI SNGA MA BZHIN TE YI GE NA'O, ,SLAR
YANG ZHES BYA

BA NI YI GE GNYIS PO DAG NYID DE DANG SBYAR BA'O, ,RANG BYUNG
ZHES BYA BA NI YI GE HA'O, ,RE'U MIG LNGA PA ZHES BYA BA NI
DBYANGS KYI RE'U MIG LNGA PA'O, ,BIN DU ZHES BYA BA NI THIG LE'O,
,LHAG MA NI SNGA MA BZHIN TE TSIG GNYIS PA'O, ,BCU DGU PA NI SNGA
MA BZHIN TE GA'O, ,NYI SHU RTZA BDUN PA NI KA

NAS BRTZAMS PA'O, ,GSUM PA NI DBYANGS YIG GI YI GE GSUM PA'O,
,SUM CU RTZA GSUM PA'I SNGA MA YI GE HA'O, ,RE'U MIG GNYIS PA NI
YI GE A'A'O, ,NYI SHU BA NI KA NAS BRTZAMS PA STE NA NYID DE, DE
NYID NI RA DANG HA'I DBANG GIS NA DE nAR 'GYUR TE GRi HA'I SGRA'I
'OG TU GNAS PA'I NA NI

nAR 'GYUR RO, ,NYI SHU RTZA GCIG PA NI KA NAS BRTZAMS PA STE
PA'O, ,NYI SHU RTZA DRUG PA NI KA NAS BRTZAMS PA STE YA'O, ,LAN
GNYIS BZLAS PA ZHES BYA BA NI LAN GNYIS ZLOS SHING GOMS PAR BYA
BA STE SNGA MA BZHIN NO, ,RE'U MIG LUGS LAS BZLOG PA'I TSUL GYI
DANG POR YI GE HA'O, ,BZHI

PA NI AI STE, DE'I MTHA' NI AU'O, ,LHAG MA NI SNGA MA BZHIN NO,
,DA NI TSIG BZHI PA BTU BA GSUNGS PA NI RE'U MIG GNYIS PA ZHES
BYA BA LA SOGS PA YIN TE, DBYANGS KYI YI GE DANG PO'I RE'U MIG
NAS BRTZAMS PA AA'O, ,SUM CU RTZA DRUG PA NI AA NAS BRTZAMS PA'O,
,NYI SHU RTZA DRUG

PA NI KA NAS BRTZAMS PA'O, ,SUM CU GSUM PA ZHES BYA BA NI KA NAS
BRTZAMS PA'O, ,DE BZHIN DU BCU GSUM PA NI DBYANGS KYI YI GE BCU
GSUM PA'O, ,RE'U MIG BCU PA NI HA LA SOGS PA NAS GO BZLOG PA'I
TSUL GYIS BRTZIS PA'I YI GE BHA NI RE'U MIG BCU PA'O, ,BCU DGU

PA NI AA NAS BRTZAMS PA'O, ,GNYIS PA ZHES BYA BA NI RE'U MIG
GNYIS LAS DBYANGS KYI YI GE'I RE'U MIG GNYIS PA'O, ,THIG LE ZHES
BYA BA NI SA STENG NAS AA NU SVA RA DANG LDAN PA'O, ,CHU ZHES BYA BA
NI YI GE BHA'O, ,BRGYAD PA NI YI GE DZA'O, ,ME YI BU YIS KHYAD
PAR DBYE, ,ZHES BYA BA NI

@61B YI GE RAS BYE BRAG 'BYED PA'O, ,LHAG MA NI GO SLA'O, ,DE DAG
NI RTZA BA'I SNGAGS SO, ,KHRO BO BZHI DANG YANG DAG LDAN, ,ZHES
BYA BA NI SNGAGS KYI TSIG BZHIS MTSAN MA SMOS PA'I KHRO BO BZHI
BSHAD PA YIN NO, ,SKU BRGYAD DANG NI BCAS PA RU, ,ZHES BYA BA NI
SA LA SOGS PA GZUGS BRGYAD KYI TSUL

DU SNGAGS 'DI GNAS PA'I PHYIR RO, ,'DI NI RNYED PA TZAM GYIS
KYANG, ,ZHES BYA BA NI SNGAGS DES TSAR BCAD PA DE 'CHING BAR
'GYUR BA'O, ,LE'U SUM CU PA'O,, ,,SHA CHEN ZHES BYA BA NI SNGAR
BZHIN DU SBYIN SREG BYA'O, ,ZANGS MA'I GTZUG PHUD CAN ZHES BYA BA
NI KHYIM BYA'O, ,DPA' BO

THOD PA'I PHRENG BA CAN, ,ZLA BA PHYED PAS RGYAN DU BYAS, ,ZHES
BYA BA NI BCOM LDAN 'DAS KYI SKU'I CHA BYAD SNGAR MA BSHAD PA NI
BSHAD PA YIN NO, ,BRDA NI LNGA PO BSTAN PA DAG ,CES BYA BA 'DIR
BRDA'I SGRA NI RDO RJE PHAG MO LA SOGS PA LHA MO LNGA LA BYA BA
YIN TE, RAL PA DANG COD PA NA BRGYAN PA'I

THOD PA CHEN PO LNGA LHA MO LNGAR BSTAN CING BSGOM PAR BYA'O ZHES
BYA BA'I DON TO, ,SGRUB PA PO'I LAG G-YON GYIS, ,ZHES BYA BA NI
BZA' BA DANG BCA' BA GANG CI YANG RUNG BA DE THAMS CAD KYANG DAM
TSIG CAN LA STER BA NA SGRUB PA POS LAG PA G-YON PAS SBYIN PAR
BYA'O ZHES BYA BA'I DON TO, ,LHAG

MA NI GO SLA'O, ,RDO RJE SEMS DPA' ZHES BYA BA LA SOGS PAS NI LAG
PA'I MCHOD PA STON TO, ,RDO RJE SEMS DPA' MTHE BOR BZHUGS, ,ZHES
BYA BA LA, BZHUGS ZHES BYA BA THAMS CAD LA SBYAR RO, ,TA LA NI
MDZUB MO STE RNAM PAR SNANG MDZAD DO, ,GU RA BE ZHES BYA BA NI
GUNG

MO'O, ,PADMA GAR ZHES BYA BA NI PADMA GAR GYI DBANG PHYUG GO, ,DA
RA ZHES BYA BA NI SRIN LAG GO, ,DPA' BO ZHES BYA BA NI DPAL HE RU
KA'O, ,TA NU ZHES BYA BA NI MTHE'U CHUNG NGO, ,MI ZAD CES BYA BA
NI DE'I KHYAD PAR RO, ,NAM MKHA'I SNYING PO ZHES BYA BA NI RDO
RJE NYI MA'O, ,SEN MO ZHES BYA BA NI SOR MO

THAMS CAD KYI SEN MO'I BAR NA GNAS PA'I RTA MGRIN NO, ,G-YON PA
LAS BYUNG RGYU YIN NO, ,ZHES BYA BA NI 'DI DAG NI LAG PA G-YON
PAR BSTAN CING LHA GNAS PA'I RGYU YIN NO, ,LAG MTHIL ZHES BYA BA
LA LAG MTHIL DU PADMA 'DAB MA LNGA PA BSAMS LA, PADMA'I GE SAR LA
PHO NYA MO

@62A *, ,RNAMS LAS RDO RJE PHAG MO'O, ,MDUN DU YA MA NI, G-YON DU
MO HA NI, RGYAB TU SANY+TZA RI NI, ,G-YAS SU SKRAG BYED MA'O,
,TZAndI KA NI SNYOMS PAR 'JUG PA LA SPRO BA STE, RANG BDAG NYID
BSAM PA GCIG PA'O, ,RGYAB TU SHIN TU NGES BYAS TE, ,ZHES BYA BA
NI,

LAG PA'I MTHIL DU SNGAGS KYI SA BON GYIS RDO RJE SEMS DPA' LA
SOGS PA DANG, RDO RJE PHAG MO LA SOGS PA LHA MO RNAMS DGOD PAR
BSTAN MOD KYI, ,'ON KYANG LAG PA'I RGYAB TU ME LONG GI NANG DU
GZUGS BRNYAN SNANG BA LTAR NGES PAR BSAM PAR BYA'O ZHES BYA BA'I
DON TO, ,DE NYID

KYIS NA MKHAS PAS RGYAB TU BSKYED CES BSHAD PA YIN NO, ,SGRUB PA
POS BRDA RNAM PA LNGA BSTAN PAR BYA BA LAS, ,LNGA ZHES BYA BA
SMOS PA NI 'DIR LAG PA'I MCHOD PA'I SKABS SU BRDA LNGA ZHES BYA
BA NI DRI CHEN DANG DRI CHU LA SOGS PA'O, ,SPYAN LA SOGS PA SMOS
PA NI MKHA' 'GRO MA LA SOGS

PA BZHI LA BYA'O, ,STONG PA NI NAM MKHA'I DBYINGS SO, ,DBUS SU
ZHES BYA BA YANG DE NYID DO, ,DE LTAR BRDA YIS DPA' BO RNAMS,
,ZHES BYA BA NI LAG PA'I MCHOD PA LA DUNG CHEN PO LA GNAS PA'I
RDZAS KYIS DPA' BO 'KHOR LO SDOM PA BRDA YIS MCHOD PAR BYA'O, ,DE
NAS ZAS LA

SPYAD PAR BYA'O, ,'DI LTAR BYAS PAS DPA' BO THAMS CAD DANG MNYAM
PAR SBYOR BA MKHA' 'GRO DRA BA'I BDE MCHOG TU 'GYUR RO, ,LE'U SUM
CU GCIG PA'O,, ,,PHYUGS DGUG PA NI SGRUB PA POS SNGAR GYI CHO GAS
BYED DE, ,PHYUGS ZHES BYA BA LA SOGS PA GSUNGS PA LA, ,SEN

MO LNGA RNAMS NI KHYI DANG, BYI LA DANG, RI BONG LA SOGS PA RNAMS
TE, SEN MO LNGA'I RIGS SO, ,RIGS RNAMS KYIS ZHES BYA BA LA, RGYAL
RIGS LA SOGS PA'I RIGS BZHI RNAMS KYI NANG NAS BSNGAGS PA NI
PHYUGS SO, ,DPA' BO NI MANG PO RNAMS GANG GIS BSAD PA DE NI

PHYUGS DPA' BO'O, ,HE RU KAS BYAS PA MTHONG BA YANG NGO, ,DUD
'GRO RNAMS LAS DUD 'GRO MNGAL DU SKYES PA RNAMS DUD 'GRO 'GRO
BA'I PHYUGS TE, SBRUL RIN PO CHE DANG LDAN PA'I PHYUGS SO,
,PHYUGS 'DI NI LHA RNAMS KYI BDE BSGRUB PAR 'GYUR RO, ,KHVA LA
SOGS PA CE SPYAD LA THUG

@62B PA RNAMS DANG, BYA'I BYE BRAG RNAMS SBYIN SREG DANG GTOR MA
LA SBYAR BAR BYA'O, ,SBYIN SREG NI NANG GI BDAG NYID KYI SBYIN
SREG NYID DO, ,DA NI RO LANGS SGRUB PA BSHAD PA SMOS PA YIN TE,
NAG PO ZHES BYA BA LA SOGS PA LA, DANG PO KHO NAR GNOD MDZES KYI
SNGAGS SAM RTZA BA'I SNGAGS KYIS SNGON DU

BSNYEN PA BYAS LA, MTSAN MA THOB PA'I SNGAGS PAS DUR KHROD DU RO
MA SMAS SHING NYAMS PA MED PA BTZAL LA NAM PHYED NA AA SHA NA NAG
PO DANG, M'A n'A NAG PO DANG, 'BRAS NAG PO DANG LDAN PA'I SBYIN
SREG BYAS LA, DE YANG 'DZEM PA MED PAR RO'I KHAR ZHES BYA BA LA,
SNGAGS PAS RANG GI RNAL

'BYOR MNGON SUM DU BYAS SU ZIN YANG RANG BSRUNG DANG GO CHA CHEN
PO LA SOGS PAS BSRUNG BDAG KYANG BYAS LA, 'JIGS SHING BAG TSA
BA'I 'DZEM PA MI BYA'O ZHES BYA BA'I DON TO, ,YI DAGS CHEN PO
'JIGS PA'I BDAG NYID CAN MI SDUG PA MTHONG NA 'JIGS PAR MI BYA'O
ZHES BYA

BA'I DON TO, ,LHAG MA NI GO SLA'O, ,LCI BA'I THAL BA NI THAL BA'I
KHYAD PAR RO, ,MGO BO SKAM ZHES BYA BA NI GRAGS PA STE, CHAG
GRUGS MED PA BLANGS LA DUNG CHEN PO BYA BA 'AM, YANG NA THOD PA
RUS SBAL GYI THOD PA LAS BYA'O, ,PHYAG BZHI PA LA SOGS PA NI BCOM
LDAN 'DAS HE RU

KA'I PHYAG RGYA CHEN PO STON TE, DE DAG THAMS CAD NI SGRUB PA'I
THABS SU RGYA CHER BSTAN PA YIN NO, ,DE YI SKU MDOG MTSON CHA
'CHANG, ,ZHES BYA BA NI BCOM LDAN 'DAS DE'I SKU MDOG DANG PHYAG
MTSAN 'DZIN PAR BYED PA DE LA DE SKAD CES BYA BA'O, ,SKU MDOG
SNGO LA PHYAG MTSAN RDO RJE

'DZIN PA ZHES BYA BA'I DON TO, ,'DIS PHYAG MTSAN ZHES BYA BA
SPYI'I TSIG SMOS SU ZIN KYANG PHYAG MTSAN GYI GTZO BOR GYUR PA
YIN PAS RDO RJE KHO NA LA BYA'O, ,DE YANG BCOM LDAN 'DAS MTSON
CHA DU MA BSNAMS SU ZIN KYANG, RDO RJE 'DZIN ZHES MTSAN GSOL BA
YIN NO, ,PHYAG RGYA

YIS NI SKU LA BRGYAN, ,ZHES BYA BA NI PHYAG RGYA LNGAS BRGYAN PA
LA BYA'O, ,YI DAGS CHEN PO GDAN DU BYAS, ,ZHES BYA BA NI YI DAGS
GYI BDAG PO MNAN NAS BZHUGS PA'O, ,DE BAS RTAG TU SGRUB PA POS,
,SNGAGS KYI LHA NI SHES PAR BSGOM, ,ZHES PA NI RNAL 'BYOR CHEN PO

@63A *, ,PO LA DMIGS PA MED PAR SNGAGS BZLAS PA MI BYA'O ZHES BYA
BA'I DON TO, ,LHAG MA NI GO SLA'O, ,LE'U SUM CU GNYIS PA'O,,
,,MED PAR GYUR KYANG BZA' BA NI, ,LNGA PA NYID DU BYA BA YIN,
,ZHES BYA BA NI GANG GI TSE RJES SU MTHUN PA'I BDUD RTZI LNGA

MED PAR GYUR NA DE'I TSE BZA' BA GANG DAG YIN PA BDUD RTZI LNGA
BSAM PAR BYA'O ZHES BYA BA'I DON TO, ,LHAG MA NI GO SLA'O, ,DPA'
BO RNAMS KYI STAN DAG DANG, ,PHYAG RGYA NI LHAG MA'O, ,SHIN TU
MNYAM GZHAG CES BYA BA NI THA MAL PA'I NGA RGYAL SPANGS PA'O,
,DE'I 'OG TU DPA' BO YI, ,

DPA' BO KUN DU SPYAD PAR BYA, ,ZHES BYA BA NI RE ZHIG DANG POR JI
SKAD BSHAD PA'I LHA MO'I MCHOD PA PHUL DU BYUNG BA BSGRUBS SHING
NYAMS SU BLANGS LA, DE'I 'OG TU DPA' BO'I DPA' BO STE, PHYAG RGYA
CHEN PO LA SOGS PA KUN DU SPYAD PAR BYA'O ZHES BYA BA'I DON TO,
,LE'U SUM CU

GSUM PA'O,, ,,DE NAS ZHES BYA BA LA SOGS PAS NI 'KHOR LO GSUM GYI
BDAG NYID BYA BA'AM, 'KHOR LO GSUM MCHOD PAR BYA ZHES BYA BA'I
DON TO, ,CHA'I RTZIBS ZHES BYA BA NI CHA'I YAN LAG STE, DE CHA
YANG YIN LA RTZIBS KYANG YIN PAS CHA'I YAN LAG STE, DE NI

DPA' BO STE RIGS LA LTOS NAS GCIG GI TSIG GIS BSTAN TO, ,PADMA'I
LTE BA ZHES BYA BA MANG PO'I TSIG NI DE BLANG BAR BYA BA'I GNAS
YIN PAS DE LA NGES PAR SBYAR BAR BYA'O, ,AA WA DD'U T'I'I GNAS DE
BZHIN, ,SMIN MA'I BAR DU NGES PAR BZHAG, ,CES BYA BA NI DPRAL
BA'I

RDO RJE PHRENG BA'I 'OD ZER RNAMS KYIS AA WA DD'U T'I ZHES BYA BA
RDZOGS PA'I GNAS SU BYA BA STE, DE NI MI ZAD PA'I SPYAN TE, DE
SMIN MA'I BAR DU ZHES BYA BA NI DPRAL BA'I DBUS SU GZHAG PAR
BYA'O ZHES BYA BA'I DON TO, ,DPA' BO 'CHOL PA ZHES BYA BA LA SOGS
PAS NI LAS THAMS

CAD PA'I SBYIN SREG STON TE, DPA' BO HE RU KA'I 'DOD CHAGS DANG
ZHE SDANG 'CHOL BAR BYAS SHING KHRO BOR BSGYUR BA'I GNAS SKABS
KYIS 'OG NAS SMOS PA JI LTAR RNYED PA'I SHA YIS SBYIN SREG BYA BA
'AM, YANG NA BDAG NYID KHRO BO'I NGA RGYAL DANG BCAS PAS JI SNYED
PA'I SHA'I SBYOR BAS TSIM

@63B PAR BYAS LA, DE'I 'OG TU LAS DANG RJES SU MTHUN PA'I GO M'Am
SA DANG KHRAG GIS SBYIN SREG LNGA NYID DU BYA'O ZHES BYA BA'I DON
TO, ,'BANG BAS ZHES BYA BA NI LHA'I NGA RGYAL GYIS MA YENGS PAR
DE NAS SBYIN SREG DGU BYA BA'O, ,'BAR BA'I ME LA ZHES BYA BA NI
SHIN TU 'BAR BA'I ME LA YAM SHING LA SOGS PA JI

LTAR LAS MTHUN PAS 'BUL BA'O, ,DE LTAR ME LHA'I ZHAL DU SBYIN
SREG PHUL NAS, 'KHOR LO GSUM DANG LDAN PA'I LHA RNAMS LA SBYIN
SREG DBUL BA'I CHO GA GSUNGS PA NI, DE NAS ZHES BYA BA LA SOGS PA
YIN TE, KUN NAS 'KHOR LO BSAM ZHES BYA BA NI THAB KYI DBUS SU
'KHOR

LO GSUM PO DE GZHAL YAS KHANG RA BA DANG BCAS PA DANG, RANG GI
SKU MDOG DANG PHYAG MTSAN DANG BCAS PA BSAM PAR BYA'O, ,DE'I
PHYOGS GCIG TU GSUNGS PA NI DPA' BO ZHES BYA BA LA SOGS PA YIN
NO, ,KHAndA RO H'A ZHES BYA BA NI RGYAB KYI NGOS LA GNAS PA'I
KHAndA RO H'A DE BZHIN DU GZHAN

LA LAS DANG RJES SU MTHUN PAR RANG GI LUS LAS PHYUNG STE, KHAndA
RO H'A GZHAN GYI PHYI ROL DU BZHAG STE, LAS THAMS CAD 'GRUB PAR
BYA'O ZHES BYA BA'I DON TO, ,DE NYID KYI PHYIR, ,RANG GI GZUGS SU
MNGON ZHEN PA, ,'KHOR LO'I DBUS SU GNAS PAR BYA, ,ZHES BYA BA YIN
NO, ,'KHOR

LO 'DI DAG BSTAN PA NI, RIM PA JI BZHIN BYA BA YIN, ,ZHES BYA BA
NI THAB 'DI DAG TU 'KHOR LO GSUM GYI RIM PAS BYA STE, DE YANG ZHI
BA LA SOGS PA'I CHO GA'I RIM PA DANG MI 'GAL BAR BYA'O, ,RIG PA'I
RGYA MTSO ZHES BYA BA NI RGYUD CHEN PO DER KYE DPA' BO ZHES MDOR
BSDUS TE JI SKAD DU BSTAN

PA DE 'DIR GSAL BAR BYA BA YIN NO, ,YANG NA RIG PA'I RGYA MTSO NI
ZHI BA'I SBYIN SREG LA SOGS PA RGYAS PAR BSTAN PA YIN LA, 'DIR NI
MDOR BSDUS TE BSTAN PA YIN NO, ,LHAG MA NI GO SLA'O, ,LE'U SUM CU
BZHI PA'O,, ,,DA NI DE NAS ZHES BYA BA LA SOGS PAS LAS DANG

RJES SU MTHUN PAR SNGAGS BRJOD PA DANG, BSAM GTAN GYI CHO GA
BSTAN PA YIN TE, PHAN TSUN SBYAR BA'I GSANG SNGAGS NI, ,ZHES BYA
BA NI GANG GI TSE GDUG PA TSAR GCAD PA'I CHO GA RTZOM PA DE'I TSE
SRAD BU LEGS PAR BSGRIL BA LTA BUR SNGAGS KYI YI GE PHAN TSUN
GCIG LA GCIG SBYAR

@64A *, ,TE, GNYIS KA'I ZHAL NAS CIG CAR PHYUNG BA NI ZO CHUN GYI
BUM PA 'KHOR BA LTA BUR BSAM PAR BYA'O, ,DPA' BO ZHES BYA BA NI
SNGAGS KYI YI GE'O, ,'JUG PA YI NI DBYE BA NYID, ,CES BYA BA NI
ZHI BA'I CHO GA'O, ,RANG GI KHA NAS NAD DU ZHUGS PA'I SNGAGS KYI

YI GE LU GU RGYUD KYI PHRENG BA LTA BU'I TSUL CAN RDO RJE'I LAM
NAS PHYUNG STE, SLAR YANG PADMA'I LAM NAS LHA MO'I ZHAL DU CHUD
PAR BYAS TE, LHA MO'I KHA NAS RANG GI KHAR ZHUGS PA'I RIM PA
DANG, GDUG PA 'DUL BA'I LAS LA NI, ,RANG GI KHA NAS LHA MO'I
KHAR, ,'JUG PA'I TSUL

GYIS BYA BA STE, KHYAD PAR NI DE TZAM MO, ,ZHI BA LA LHOD PA STE
DRAG CING GTUM PA MA YIN PA'O, ,SA BON PHRENG BAS DE NAS ZIN,
,ZHES BYA BA NI YI GE'I PHRENG BAS PHAN TSUN GCIG LA GCIG SPREL
PA'O, ,H'Um GI MTHA' RU GNAS PA YIN, ,ZHES BYA BA NI GDUG PA CAN
TSAR GCAD PA'I LAS LA

YI GE H'Um GIS THOG MA DANG, DBUS DANG, THA MAR SBYAR BAR GYUR
PA'O, ,DE NYID KYI PHYIR, BSGRUB BYA 'GOG PAR GYUR NA NI, ,GOM PA
GCIG KYANG MI 'GRO'O, ,ZHES BYA BA GSUNGS PA YIN TE, DE NI GO
SLA'O, ,KHA SBYAR SBYAR BAR GYUR PA DANG, ,ZHES BYA BA NI SNGAGS
SGRA LA SOGS PAR BSHAD

PA'I TSUL GYIS TE, YI GE AOm DANG PO DANG, YI GE AOm THA MAR KHA
SBYAR DU SBYAR BA'I TSUL GYIS TE, AOm LHA SBYIN SV'A H'A AOm ZHES
BYA BA LTA BU'O, ,RDO RJE LU GU RGYUD BCINGS PAS, ,RDO RJE DBYE
BA NYID DANG NI, ,ZHES BYA BA NI KHA SBYAR NI LAS THAMS CAD PA
YIN PA'I PHYIR GANG GI TSE GDUG PA CAN

TSAR GCAD PA'I LAS DANG LDAN PA DE'I TSE RDO RJE ZHES BYA BA H'Um
DE NYID KYIS DBYE ZHING GZHIG PAR BYA'O ZHES BYA BA'I DON TO, ,DE
BZHIN SGRO YI CHUN PO BSKOR, ,ZHES BYA BA NI JI LTAR RMA BYA'I
SGRO'I CHUN PO BSKOR BA NA BAR MTSAMS MI SNANG BA DE BZHIN DU BAR
MTSAMS MED PA KHO NA RA BSGOM PAR

BYA'O ZHES BYA BA'I DON TO, ,LCAGS KYU NYID KYIS DGUG PA DANG,
,ZHES BYA BA NI GANG GI TSE 'GUGS PAR 'DOD PA DE'I TSE, ,LO MA'I
TSUL DU SNGAGS SPEL LA, KHAndA RO H'A PHYAG NA LCAGS KYU YOD PAS
DGUG PAR BYA'O ZHES BYA BA'I NOD TO, ,GTUN SHING GIS NI DGUG PA
DANG, ZHES

@64B BYA BA NI GANG GI TSE BRGYA BYIN LA SOGS PA 'GUGS SHING
BSKYOD PAR 'DOD PA DE'I TSE KHAndA RO H'A PHYAG NA GTUN SHING
BSNAMS PAS DPUNG PA LA SOGS PA THAMS CAD BKUG PAR BYA'O, ,RDO RJE
YIS NI BZA' BAR BYA, ,ZHES BYA BA NI BZA' BAR BYA BA LA KHAndA RO
H'A RDO RJE THOGS PAS CHE GE MO ZO ZHIG CES DGUG

PA'I CHOGS BZA' BAR BYA'O, ,DBUG LA MDA' YIS SBYAR BAR BYA, ,ZHES
BYA BA NI DBUG CING 'DAR BA LA NI KHAndA RO H'A PHYAG NA MDA'
BSNAMS PA SBYAR BAR BYA'O, ,DUS MIN 'CHI BA LAS RGYAL NYID, ,CES
BYA BA NI DUS MA YIN PAR 'CHI BA LA NI MTSON CHA 'DZIN PA DANG
'DRA BAR G-YON PHYOGS

SU KHA tV'Am GA 'DZIN PA'I LAG PAS SO, ,MCHOD PA'I KHYAD PAR 'DI
DAG THAMS CAD KYIS KHAndA RO H'A KHYAD PAR DU PHYE BA YIN NO,
,THOD PA'I MCHOD YON SNOD DU NI, ,ZHAL DU MCHOD YON NGES PAR
SBYAR, ,ZHES BYA BA NI BDUD RTZI LNGAS YONGS SU GANG BAS KHAndA
RO H'A'I ZHAL DU AARGHA PHUL LA MTSON CHA DANG SBYAR

BAR BYA STE, SNGAGS KYI YI GE PHRENG BA DANG 'DRA BA BSTAN PAR
BYA'O ZHES BYA BA'I DON TO, ,LE'U SUM CU LNGA PA'O,, ,,PHYAG RGYA
RENGS PA'I LAS KYIS NI, ,ZHES BYA BA NI GZHAN GYI PHYAG RGYA
RENGS PA LA ZAS DANG 'DRA BA STE, BZA' BA'I KHYAD PAR DANG 'DRA
BA LAS BRTZAM PAR BYA'O, ,

BSRUBS PAS MKHA' 'GRO MA SBYOR LA, ,SNYING PO RNAMS KYIS DE BZHIN
BYA, ,ZHES BYA BA NI MKHA' 'GRO MA RNAMS KYI SNYING PO'I SNGAGS
KYIS KYANG CHO GA DE BZHIN DU BYA'O, ,DPA' BO MCHOD PA'I CHO GA
ZHES, ,LAS NI 'BAD PA NYID KYIS BYA, ,ZHES BYA BA NI 'DIR BSHAD
PA'I CHO GA DANG POS

MCHOD PA'I CHO GA BYAS LA, PHYIS LAS RNAMS BRTZAM PAR BYA'O,
,RNAM DBYE RANG DAGS SNGAGS PAS NI, ,PHYIN CI LOG TU NGES PAR
SBYAR, ,ZHES BYA BA NI DE LAS KYI RJES SU MTHUN PAR RNAM PAR PHYE
ZHING SO SOR BYAS LA SNGAGS PAS LAS PHYIN CI LOG TU NGES PAR
SBYAR RO ZHES BYA BA'I DON TO, ,

DON DE NYID BSTAN PAR BYA BA'I PHYIR GSUNGS PA NI, ,TSAR GCOD PA
DANG ZHES BYA BA LA SOGS PA YIN TE, DE NYID DBYE BAS PHYE NAS NI,
,RTZA YI LAM DU SBYAR BAR BYA, ,ZHES BYA BA NI LAS KYI TSOGS DE
KHO NA NYID KYI DBYE BAS PHYE ZHING THA DAD PAR BYA BA'I SNGAGS DE
RTZA BA'I LAM ZHES BYA BA

@65A *, ,RDO RJE DANG PABMA'I LAM DU NGES PAR SBYAR ZHING BSTAN
PAR BYA'O ZHES SBYAR BAR BYA'O, ,SBYOR BA YI NI DON RNAMS LA,
,'DI YIS RAB TU SGRUB BYED DE, ,LHA DANG LHA MIN RNAMS DANG NI,
,MI DANG BCAS PAS MYUG 'GRUB BYA, ,ZHES BYA BA NI SBYOR BA'I DON
ZHES BYA BA PHYAG RGYA

CHEN PO BSGRUB PAR BYA BA'I PHYIR GANG ZHIG RAB TU BSGRUB ZHING
LEGS PAR BSTAN PA'I TSUL GYIS BSGRUB PAR BYAS NA DE LHA DANG LHA
MA YIN DANG MI RNAMS KYANG TSAR GCAD PA DANG, PHAN GDAGS PA'I
TSUL GYIS MYUR DU BSGRUB PAR BYA BA YIN, ,GZHAN DAG LTA CI SMOS
TE ZHES BYA

BAR DGONGS SO, ,LE'U SUM CU DRUG PA'O,, ,,DA NI DE NAS ZHES BYA
BA LA SOGS PAS DBANG DU BYA BA LA SOGS PA'I SBYOR BA STON TE,
GZUGS NI LUS TE DE GNON PA NI BUD MED LA SOGS PA'I SKYE BO STE,
DE'I CHO GA NI DBANG DU BYA BA YIN LA, DE BSHAD PAR BYA'O ZHES

BYA BAR SBYAR RO, ,PHAN TSUN SBYAR BA'I GSANG SNGAGS DANG, ,ZHES
BYA BA NI GNYI GA'I RTZA BA'I SNGAGS GCIG TU BYA BA'O, ,MKHA'
'GRO MA DANG GCIG TU SBYAR, ,ZHES BYA BA NI DON DE NYID GSAL BAR
BYA BA YIN NO, ,DE LA DON NI 'DI YIN TE, ZOS PA GANG YIN PA DE
SLON TE, LEGS

PAR BKRUS LA YAN LAG LNGA'I DRI MA DANG BCAS PAS GA PUR MA TSOS
PA DANG BSRES TE, GNYIS KA'I RTZA BA'I SNGAGS ZHAG BDUN GYI BAR
DU THUN BZHIR BYAS LA, DE'I 'OG TU BZA' BA DANG BTUNG BA LA SOGS
PA SBYAR NA JI SKAD BSHAD PA BZHIN DU DBANG DU 'GYUR BAR GDON MI
ZA'O, ,SER SKYA

ZHES BYA BA NI KHA DOG SER SKYAR 'DUG PA'O, ,LHAG MA NI GO SLA'O,
,TIL NAG CES BYA BA LA SOGS PA YANG GO BAR ZAD DO, ,BA LANG ZHES
BYA BA LA SOGS PA LA DBANG DU BYA BA'I THABS LAS THAMS CAD PA'I
THAB KHUNG DU GANG GI MING NAS SMOS TE, JI SKAD BSHAD PA'I SBYIN
SREG BYAS NA DPA' BO

LA SOGS PA'I LHA RNAMS DBANG DU 'GYUR LA DE LTAR MA YIN NA JI SKAD
BSHAD PA BZHIN DU 'GYUR RO, ,DE'I MDUN DU ZHES BYA BA NI DPAL HE
RU KA'I SPYAN SNGAR RO, ,'AM ZHES BYA BA'I SGRAS RO'I KHAR RO,
,LHAG MA NI GO SLA'O, ,LE'U SUM CU BDUN PA'O,, ,,DPA' BO'I YAN
LAG

@65B DBYE BA NI SKU MDOG DANG, PHYAG DANG, ZHAL DANG, PHYAG MTSAN
LA SOGS PA'O, ,DPA' BO'I DBANG PHYUG MI BRI'O, ,ZHES BYA BA NI
DAM TSIG LAS 'DA' BAR BYED PA LA BCOM LDAN 'DAS MI GZIGS SO ZHES
BYA BA'I DON TO, ,YANG DAG RAB SBYIN RIG PAR 'GYUR, ,ZHES BYA BA
NI

KHAMS GSUM GYI BDE BA GANG YIN PA DE MYONG BAR 'GYUR RO ZHES BYA
BA'I DON TO, ,LE'U SUM CU BRGYAD PA'O,, ,,GZHAN YANG RNAM PA BZHI
YIS DGOD, ,CES BYA BA NI DPA' BO'I RTZA BA'I SNGAGS RNAM PA BZHI
BA STE, KI LI KI LI, SI LI SI LI, HI LI HI LI, DHI LI DHI LI,
ZHES

BYA BA DANG, MKHA' 'GRO MA'I RTZA BA'I SNGAGS NI HA H'A HE HEE,
HO HOO HUm H'Um ZHES BYA BA'O, ,LE'U SUM CU DGU PA'O,, ,,DE NAS
DA NI ZHES BYA BA LA SOGS PA NI SBYOR RGYAL PO LA SOGS PA DBANG
DU BYA BA YIN NO, ,SGRON MA NI NYA DANG SHA LA SOGS PA STE, SHA
DANG POR YOD PA SMOS

PA YIN NO, ,'DI ZHES BYA BA NI SBYIN SREG GO, ,SBYIN SREG KYANG
RNAM PA GNYIS TE, PHYI'I SBYIN SREG DANG, LUS KYI SBYIN SREG GO,
,DE NYID KYIS NA NYA'I SHA DANG LDAN ZHES BYA BA LA SOGS PA SMOS
PA YIN NO, ,GNAS SKABS THAMS CAD DU ZHES BYA BA NI DGA' BA DANG
KHRO BA'I GNAS SKABS SU YANG

NGO, ,DPA' BO'I DBANG PO NI DPAL HE RU KA STE, DE SGRUB PA PO LA
DNGOS GRUB RGYA CHEN PO STZOL BAR 'GYUR RO ZHES BYA BAR SBYAR RO,
,MTSAN MI SBYIN SREG BYED LA GZHOL, ,ZHES BYA BA NI LUS KYI SBYIN
SREG NI NGES PAR MTSAN MO BYA DGOS PA'I PHYIR RO, ,BRGYA DANG
ZHES BYA BA LA SOGS PA NI GO

SLA'O, ,LE'U BZHI BCU PA'O,, ,,DE NAS LAS KYI ZHES BYA BA LA SOGS
PA NI 'DIR RDZOGS PA'I RNAL 'BYOR PAS DNGOS GRUB THAMS CAD 'GRUB
PAR STON PA YIN NO, ,BCU GNYIS ZHES BYA BA NI DBANG DU BYA BA
DANG, DGUG PA GNYIS GCIG TU BYA BA DANG, GSAD PA DANG BSKRAD PA
GNYIS

GCIG TU BYA BA LA LTOS TE GSUNGS PA YIN NO, ,RAB MCHOG CES BYA BA
LA SOGS PA NI MKHA' 'GRO MA NYI SHU RTZA BZHI'I GNAS GSAL BAR
BYAS PA YIN NO, ,RDO RJE DKYIL 'KHOR NI DPAL HE RU KA'I DKYIL
'KHOR LO, ,DER GTZO BO NI BDAG PO'O, ,DGON PA NI MA RU BU'I'O,
,AA RA NA NI R'A ME SHVA

@66A *, ,RA'O, ,PULL'I RA DANG M'A LA YA BSTAN PA NI GNAS THAMS
CAD KYI GTZO BO YIN PA'I PHYIR RAM, MAN NGAG LAS KHONG DU CHUD
PAR BYA'O, ,PULL'I RA MA LA YA LA SOGS PA'I GNAS THAMS CAD KYANG
GO BZLOG PA'I TSUL GYIS PHYOGS DANG MTSAMS SU GZUNG NGO, ,RDO RJE
PHAG MO NAS SME SHA CAN GYI BAR RNAL

'BYOR MA DRUG NI RDO RJE PHAG MO LA SOGS PA TZAndI KA'I MTHAR RO,
,MA MO NI K'A K'A S+YA LA SOGS PA'O, ,L'A MA NYID CES BYA BA NI
L'A MA'I RIGS SU GTOGS PA RNAL 'BYOR MA DRAG MO'O, ,RIGS KYI GTZO
MO NI MKHA' 'GRO MA LA SOGS PA BZHI PO'O, ,NAG PO CHEN PO NI
'JIGS BYED CHEN PO'O, ,MKHA'

'GRO RNAMS KYIS ZHES BYA BA NI LHAN CIG PA'I DON LA GSUM PA STE,
JI LTA BUR GYUR PA RNAMS DANG, LHAN CIG GZUGS CAN MA RNAMS DANG
NGO, ,GZUGS CAN MA ZHES BYA BA NI R'U PI NI GZHAN DAG STE, TZUMPI
KA DANG BA LI KA LA SOGS PA STE, THA DAD PAR GYUR PA R'U PI NI
DANG LHAN CIG PAR

BLTA BAR BYA'O, ,PAm TZA LA ZHES BYA BA NI GNAS DANG NYE BA'I
GNAS LAS GZHAN PA'I GRUB PA'I GNAS SO, ,DE LA SOGS PA NYE BAR
MTSON PA TZAM DU GSUNGS PA STE, RGYA CHER NI GRUB PA'I RNAL 'BYOR
MA STONG PHRAG NYI SHU RTZA GCIG YIN TE, DE DAG KYANG 'KHRUGS
PA'I TSUL GYIS

'GRO BA YIN NO, ,'KHOR LO GSUM LA GNAS PA'I SLAR YANG PULL'IR MA
LA YA LA SOGS PA GO BZLOG PA'I TSUL GYIS SBYAR BAR BYA'O, ,LHA MO
LHAG MA GZHAN DAG KYANG DPAL HE RU KA'I RNAL 'BYOR MA YIN NO,
,SHR'I HE RU KA SBYOR BA CHE, ZHES BYA BA NI DPAL HE RU KA'I
BSRUB PA'I SBYOR BA

CHEN PO DANG 'TSAM PA'O, ,DE'I ZHES BYA BA NI NGES PAR GZUNG BA'I
TSUL GYIS DRUG PAR BYAS PA'O, ,DKYIL 'KHOR GTZO MO YIN ZHES BYA
BA NI 'KHOR LO GSUM GYI MKHA' 'GRO MA NYI SHU RTZA BZHI STE, DE
DAG DANG LHAN CIG TU KHYAB PA'O ZHES BYA BAR SBYAR RO, ,RGYU DANG
MI RGYU ZHES BYA BA NI RGYU BA

DANG MI RGYU BA DANG BCAS PA'I SA GZHI RNAMS SU KHYAB CING GNAS
PA'O, ,JI LTA BU ZHE NA, THA MAL PA MA YIN PA'I GZUGS KYIS BSRUB
PA DANG SRUBS PA'I SBYOR BAS PHYI ROL GYI PHYAG RGYA MA STE, DE
YANG JI LTA BU ZHE NA, BSAGS PA MED PA STE, GZHAN DAG GIS LAS
NGAN PA BSAGS PAR GYUR

@66B PA GANG YIN PA DE MED PAR 'GYUR RO, ,DANG PO'I DON LA GSUM
PAR SHES PAR BYA'O, ,DE DANG LHAN CIG SGREN MO RTAG TU NUB MO
SPYAD CES BYA BAR 'BREL TO, ,LHAG MA NI GO BAR ZAD DO, ,LE'U BZHI
BCU GCIG PA'O,, ,,ME TOG CHU NI DUS SU 'BYUNG BA DANG LHAN CIG
SKYES PA'O, ,SNGAGS

'DI ZHES BYA BA NI RTZA BA'I SNGAGS YI GE BDUN PA'O, ,DE BZHIN
SBYIN ZHES BYA BA NI 'KHOR LO GSUM PO RNAMS LA SBYIN PA'O, ,NAG
MO CHEN MO NI RDO RJE PHAG MO'O, ,BDEN PAS TSANGS PAR SPYAD PA
ZHES BYA BA NI TSANGS PAR SPYOD PA DANG LDAN PA'O, ,THOG MTHA'
ZHES BYA BA NI DBUS MED NA

THOG MA DANG THA MA MED PA NYID KYIS NA THOG MA DANG DBUS DANG
THA MAR BDAG NYID DBANG DU GYUR BA'O, ,BZHAD PA NYID PHYAG RGYA
YIN PAS NA ROL CING DGOD PA GTZO BOR GYUR PAS DGA' BAR BYED PA
STE, PHYAG RGYA DES SO, ,LTA BA'I SNYEMS PA YANG DAG PAR STON
CING SNYEMS PAS MTHONG BA NI SNYEMS PA'O, ,

'DI LTA BU'I KHYAD PAR DANG LDAN PA'I LHA MO NI GRAGS PA DANG
LDAN PAR 'GYUR RO, 'DIS ZHES BYA BAS NI MO RTAGS SU SHES PAR
BYA'O, ,BZHAD PA NI NYE BAR MTSON PA TZAM STE, RAB TU DGA' BA'I
BDE BA THAMS CAD KYANG MTSAN MO'AM NYIN MO BYA'O ZHES BYA BAR
SBYAR RO, ,GZUGS

DANG LAS KYI ZHES BYA BA LA SOGS PA NI SGRUB PA POS MTHONG BA
DANG GRUB PA'I LHA MO RNAMS SNGON MA BYUNG BA'I GZUGS DANG BYA BA
DAG STON PAR BYED DE, DE'I LAS DANG LAS KYI LAN BSTAN PA NI GAR
DANG ZHES BYA BA LA SOGS PA YIN TE LHA MO'I BYA BA'O, ,RDO RJE LA
NI ZHES BYA BA LA SOGS PA NI

SGRUB PA PO'I BYA BA'O, ,DBUGS 'BYIN ZHES BYA BA NI RGYU BA MED
PA YIN NO ZHES BYA BA'I DON TO, ,SGEG DANG ZHES BYA BA NI GAR GYI
KHYAD PAR RO, ,SNA TSOGS ZHES BYA BA NI SNA TSOGS KYI BDAG MO'O,
,DANG POR ZHES BYA BA NI SGRUB PA'I LAS SO, ,HA HA ZHES BYA BA NI
GZHAN GYI LAS TE, SNGAR BSHAD

PA'I RIM PA DE NYID KYIS BYA BA'O, ,LHAG MA NI GO SLA'O, ,LE'U
BZHI BCU GNYIS PA'O,, ,,BZHI PO ZHES BYA BA NI GNOD MDZES KYI
SNGAGS KYIS SO, ,GIS ZHES BYA BA LA SOGS PAS MCHOD PA 'DI RNAMS
SHIN TU GSANG BA YIN PAR BSTAN TO, ,SNYIM PA ZHES BYA BA LA SOGS
PAS NI SGRUB

@67A *, ,PA PO'I NUS PA THAMS CAD KYI MTSAN MA STON PA YIN TE,
GANG GI TSE GSANG SNGAGS MNGON PAR BZLAS NAS ME TOG NAM MKHA' LA
GTOR LA DE LAS ME TOG GCIG KYANG LA MI LTUNG NA DE'I TSE LAS
THAMS CAD KYANG BYED PAR NUS SO ZHES BYA BA RGYAS PAR SBYAR RO,
,LHA DANG MI YIS MTHONG MI

'GYUR, ,ZHES BYA BA NI LHA DANG MI RNAMS KYIS KYANG PHYED PAR MI
'GYUR BA'O, ,SHING ZHES BYA BA LA SOGS PAS NI YI GE BDUN PA'I
SNGAGS KYIS SNGON DU BSNYEN PA BYAS PAS CHO GA DU MA DAG BSTAN PA
YIN TE, DUS MIN 'CHI DANG BCOM DANG NYAMS, ,ZHES BYA BA LAS DUS
MA YIN PAR 'CHI BA SEL

BAR 'GYUR ZHING TSE 'PHEL BAR BYED PA'O, ,DE BZHIN ZHES BYA BA LA
SOGS PAS NI PRA SE NA'I CHO GA STON TO, ,YANG NA ZHES BYA BA LA
SOGS PAS NI NAD ZHI BA'I CHO GA STON TE, YI GE BDUN PA'I SNGAGS
BSGOM PA'AM LAN BRGYA BZLAS PA'O, ,NYI MA'I DBUS SU MNGON SUM DU
BSAM PAR BYAS TE, DE LA NAD KYIS GZIR BA'I NAD

PA BZHAG LA YANG LAN STONG GI BAR DU BZLAS LA, DE'I LUS SHEL LTAR
DRI MA MED PAR BSAMS NA JI SKAD BSHAD PA BZHIN DU 'GYUR RO, ,YANG
'DRA BA ZHES SMOS PAS BSGRUB PAR BYA BA DE NYID KYI SNYING GAR
MTHE BO TZAM GYI TSAD LA SHEL LTAR DANG BA'I 'OD ZER 'BAR BA DANG
BCAS PA'I RNAM PAR SHES PA'I RANG BZHIN

BSAMS NA NAD MED PAR 'GYUR RO, ,STON KA'I ZHES BYA BA LA SOGS PAS
NI DUG BSAL BA'I CHO GA STON TO, ,GZHAN NI GO SLA'O, ,GZUGS LNGA
ZHES BYA BA LA, ,ZLA BA'I DKYIL 'KHOR RE'U MIG LNGAR BYAS PA LA
RE'U MIG DGU RU 'GYUR TE, DE LA 'DI LTAR BKOD NA 'DI SA

RGYU BA DANG MI RGYU BA'I DUG GIS ZIN PA'I MGOR BZHAG LA, DE NAS
BDUD RTZI'I RGYUN BABS PAS LUS THAMS CAD DU DUG MED PAR BSAMS NA
NAD MED PAR 'GYUR RO, ,DE BZHIN DU RIMS LA SOGS PA'I NAD RNAMS
KYANG BSAL BAR BYA BA ZHING RANG NYID KYIS BZA' BA DANG BCA' BA

LA SOGS PA YANG SPYAD PAR BYA'O ZHES BYA BA NI MAN NGAG GO,
,GZHAN DAG NI GO SLA'O, ,'KHOR LO 'DI NYID LAG PA'I MTHIL DU
BSAMS LA BSGRUB PAR BYA BA'I MGO LA BZHAG NA YANG SNGA MA BZHIN
DU 'GYUR RO, ,LE'U BZHI BCU GSUM PA'O,, ,,GTZANG MA'I 'O MA ZHES
BYA BA

@67B NI BA'I 'O MA'O, ,LE'U BZHI BCU BZHI PA'O,, ,,RTA GSOD PA NI
KA RA B'I RA'O, ,SKYE GNAS RGYA BCINGS PA ZHES BYA BA NI PHYI'I
LHA MO DANG KHA SBYOR GYI SBYOR BA BYA BA'O, ,SPRA TSIL GYIS
KYANG RAB TU BYUG ,CES BYA BA NI, 'DIR SPRA TSIL LAS GZUGS BRNYAN
BYAS LA, TZANDAN DMAR PO'I

PHYE MA DANG, TSA BA GSUM GYI LDE GUS BYUG, ,CES BYA BAR SBYAR
RO, ,LE'U BZHI BCU LNGA PA'O,, ,,YI GE HA NI LNGA PO DANG, ,LAG
PA KUN DU MNYES NAS NI, ,ZHES BYA BA NI GANG ZHIG GI RKANG RJES
KYI RDUL KHRAG DANG, DUG DANG, SKE TSES LA LAG PA GNYIS KYI MTHIL
BSKUS LA, DE'I STENG

DU BA BLA'I SNAG TSA DANG BYA ROG GI SGRO'I SMYU GUS YI GE LNGA,
HEm HHA, ,HOO HO BRIS LA BSAM GTAN GYIS KYANG DE LTAR BSAMS LA
SENG LDENG GI ME MDAG GAM, RO BSREGS PA'I ME MDAG LA LAG PA GNYIS
NYED CING SBYIN SREG BYAS NA DGRA BO'I KHA NAS KHRAG 'DZAG CING
MOD LA 'CHI BAR

'GYUR RO, ,THOD PA LA SOGS PA LA YANG SBYOR BA DE BZHIN DU BYA'O,
,BYI LA LA SOGS PA'I SHA KHA NA MA THO BA MED PAS RNYED PA NI
MKHA' 'GRO MA DGYES PAR BYA BA YIN NO ZHES BSTAN PA'I PHYIR BYI
LA ZHES BYA BA LA SOGS PA GSUNGS PA YIN NO, ,YANG YI GE BDUN PA'I
YI GE RE RE ZHING

BZLAS BRJOD 'BUM GYI GRANGS TSAD MAR MNGON PAR BZLA BAR BYA ZHING
DANG POR SREG BLUGS GSUM BYAS LA PHYIS STONG RTZA BRGYAD BYA'O
ZHES BYA BAR SBYAR RO, ,LE'U BZHI BCU DRUG PA'O,, ,,RAB TU RTOGS
PA NI MI SHI BA'O, ,GNAM LCAGS NI LCAGS KYI ZEGS MA'O, ,

KA KA AANTI KA'I 'BRAS BU NI, SHING GANDHO PA LA'I 'BRAS BU'O,
,NE'U LE'I SPYI BOR ZHES BYA BA NI SROG GCOD PA'I KHA NA MA THO
BA MED PAR RNYED PA'I THOD PA'I NANG DU RGYA SKYEGS DANG GUR GUM
DANG LHAN CIG PHYE MAR BYAS LA JI LTAR JI SKAD BSHAD PA BZHIN DU
CHO GA'O, ,GSER GYI 'BRAS BU NI DHA DU

RA'I 'BRAS BU'O, ,BYA CHEN PO'I GNAS NI 'UG PA'I TSANG NGO,
,RGYUS PA NI CHU RGYUS SO, ,'BRU NI 'BRAS SAM 'U SU'I 'BRAS BU'O,
,LE'U BZHI BCU BDUN PA'O,, ,,DE NAS ZHES BYA BA LA SOGS PAS NI
BCOM LDAN 'DAS KYI YUM GYI SNYING PO'I SNGAGS STON PA'O, ,RI BO
BZANG PO

@68A *, ,BRI BYA ZHING, ,ZHES BYA BA NI RLUNG DANG, ME DANG, CHU
DANG, DBANG CHEN GYI DKYIL 'KHOR DANG, RUS SBAL DANG, SNA TSOGS
RDO RJE DANG, SNA TSOGS PAD MA'I STENG DU GSER GYI RI BDUN GYIS
YONGS SU BSKOR BA'I RI'I RGYAL PO RI RAB BSAMS TE, DE'I STENG DU
'KHOR LO GSUM

LA SOGS PA RDZOGS PAR BYA BA'I RIM PA STON TE, HA HA HE HE ZHES
BYA BA NI LHA'I NGA RGYAL GYIS SNGAGS CHEN PO'I BSHAD PA STON TE,
,DE NAS DPA' BO NYI SHU RTZA BZHI'I MTSAN GO BZLOG PA'I TSUL GYIS
STON TO, ,'JIGS BYED NI 'JIGS BYED CHEN PO'O, ,B'I RI NA NI SU RA
B'I RI NA'O, ,KA TA ZHES

BYA BA NI MA H'A KAm KA LA'O, ,BYA BA KUN LA SGRUB PA POS, ,ZHES
BYA BA NI ZHI BA DANG RGYAS PA LA SOGS PA'I BYA BA THAMS CAD LA
LAS DANG RJES SU MTHUN PA'I 'KHOR LO GSUM DANG LDAN PA'I SNGAGS
PAS BSGRUB PAR BYA'O ZHES DGONGS SO, ,DE NYID KYI PHYIR 'KHOR LOR
BZHUGS PA ZHES BYA

BYA BA LA SOGS PA GSUNGS PA YIN NO, ,'KHOR LO CHEN PO ZHES BYA BA
NI GANG LA 'KHOR LO CHEN PO'I TSOGS MNGA' BDE LA DE SKAD CES BYA
STE BCOM LDAN 'DAS SO, ,YANG NA CHEN PO'I 'KHOR LO GSUM GANG LA
MNGA' BA'O, ,YANG NA CHEN PO YANG YIN LA 'KHOR LO YANG YIN PAS
'KHOR LO CHEN PO STE 'KHOR LO GSUM

PO NYID DO, ,LE'U BZHI BCU BRGYAD PA'O, ,DA NI DE NAS ZHES PA LA
SOGS PAS SNGAR BSHAD PA'I PHYUGS SGRUB PA DE'I KHA BSKANG PA STON
PA YIN TE, DE NI 'DIR BCOM LDAN 'DAS DPAL HE RU KA NYID DU BSKYED
PA GSAL BAR BYAS PA YIN NO, ,LE'U BZHI BCU DGU PA'O,, ,,GO M'Am
SA LA SOGS PAS

DBANG DU BYA BA LA SOGS PA'I CHO GA NI SNGAR BSHAD PA'I CHO GA
BZHIN DU BYA'O, ,KHA CHU NI BAD KAN NO, ,SO SHING NI DE NYID DO,
,RANG GI LUS ZHES BYA BA NI 'GRO BA'AM 'DUG PA'AM GNYID LOG PA'AM
MA LOG PA LA SOGS PA'I GNAS SKABS THAMS CAD DU YANG SNGAGS PAS
GSANG

SNGAGS BZLA BAR BYA ZHES PA'I DON TO, ,DUS KYI NGES PA MED PA'O,
,SBYIN SREG BRGYA RTZA BRGYAD KYI BAR, ,ZHES BYA BA NI AARKA'I
YAM SHING DANG RGYAS PA'I CHO GAS ZLA BA GCIG GI BAR DU SBYIN
SREG BRGYA RTZA BRGYAD RTAG PAR BYAS NA DBUL BA THAMS CAD 'JIG
PAR BYED DO ZHES STON TO, ,

@68B GZHAN DAG NI GO SLA'O, ,MKHA' LA SPYOD PA NYID THOB PAR
'GYUR, ,ZHES BYA BA NI SO SOR SNANG BA THOB PAR GYUR BA'I SNGAGS
PAS THUN GNYIS KYI BAR DU MNYAM PAR GZHAG LA SBYIN SREG BYAS NA
LHA THAMS CAD KYI DAM TSIG THOB PAR BYA'O ZHES BYA BAR DGONGS SO,
,GO MA YU ZHES BYA BA LA, WA'I SHA

KHA NA MA THO BA MED PA RNYED PA DANG, MYOS BYED CES BYA BA CHANG
GI SBYIN SREG DANG, GTOR MA LA SOGS PA BYAS SHING BZLAS BRJOD
BYAS NA MTSAN MO KHYAD PAR DU 'GYUR RO ZHES 'DIR SBYAR BAR BYA'O,
,GTOR MA DANG LAS DANG SNGAGS ZLOS PAS BYAS NAS GANG GI NUB MO CE
SBYANG GI SHA JI LTAR

RNYED PA BZA'O, ,BIL BA ZHES BYA BA LA SOGS PA NI SNGA MA BZHIN
RGYAS PA'I CHO GA BYA BAR SHES PAR BYA'O, ,GO M'Am SA ZHES BYA BA
LA SOGS PA NI GO SLA'O, ,GO MA YU ZHES BYA BA WA'I SHA'I SBYIN
SREG YANG DANG YANG DU SMOS PA NI SBYIN SREG 'DI NYID 'BRAS BU
LHAG PAR CHE BAR STON TO, ,BRTUL

ZHUGS GTZANG SBRA MED NA YANG, ,BSTAN PA'I DNGOS GRUB THOB PAR
'GYUR, ,ZHES BYA BA LA, PHYI'I BRTUL ZHUGS LA SPYOD PA YANG MED
LA PHYI'I GTZANG SBRA MED DU ZIN KYANG TSUL 'DI BZHIN DU SPYOD
PA'I RNAL 'BYOR BA LA LHA RNAMS KYIS BSTAN PA'I DNGOS GRUB THOB
PAR 'GYUR RO ZHES

DGONGS SO, ,LHAG PA'I TSER 'GYUR BA NI TSE DPAG TU MED PAR 'GYUR
BA'O, ,KUSMAndAm ZHES BYA BA BUM SHA'I SA BON DANG, MON SRAN
SDE'U DANG, MON SRAN GRE'U DANG TZA NA KA DANG SPRA TSIL TE
SBRANG RTZI'I TSIGS MA DANG, SKE TSE DANG, TA MA LA'I LO MA CHA
MNYAM PAR BYAS TE, GANG GI

DON DU BYA BA'I MING NAS SMOS TE, SNGAGS KYIS BSKUL LA DE'I KHANG
BA'I PHYOGS GCIG TU BSKUS NA JI SKAD BSHAD PA BZHIN DU 'GYUR RO,
,LE'U LNGA BCU PA'O,, ,,BLA MA'I MAN NGAG DAG GIS RANG BLO PHYE,
'DIR BDAG MDO TZAM BRTZAMS PA'I BLO SKYES GYUR, ,GAL TE NGAN

NA 'PHAGS PAS DAG PAR MDZOD, ,SEMS 'KHRUL PAS 'DI RNAM PAR 'KHOR
BAR 'GYUR, ,GANG 'DIR PHYUGS ZHES SGRUB PA LA SOGS PA, ,BSHAD PA
DE NI TSUL BZHIN MI SHES SHING, ,DE BZHIN SA STENGS KYE BO DMAN
PA DAG ,SDANG BYED DMAN ZHING SPRUL NAG LTA BU

@69A *, ,YIN, ,BSOD NAMS 'DI YIS 'KHOR LO GSUM DAG PA'I, ,MNYAM
PAR BYED PA RNAMS SU BDAG GYUR CIG ,DE BZHIN 'DI YIS 'GRO BA MA
LUS PA, ,RTAG TU SDIG PA KUN LAS NGES GROL SHIG ,'DIR NI 'DI
RTZOM BYED PA DPAL LDAN NI, ,LANGKAR SKYES PAR GYUR PA GANG

YIN PA, ,RGYAL BA BZANG PO ZHES BYA BA DE LA NI, ,DPA' BO RNAL
'BYOR MA RNAMS BZOD PAR MDZOD, ,BDE BAR GSHEGS PA'I GNAS GYUR PA,
,MCHOD RTEN LAS MCHOG DAG GI RTEN, ,CHO 'PHRUL RGYUN MI 'CHAD PA
YI, ,DPAL LDAN MA H'A BIM PAR BSHAD, ,BYANG CHUB MCHOG TU BLO
MCHOG MKHAS PA'I

GRAGS PA'I RGYU, ,SGROL MA'I GTZUG LAG KHANG MCHOG DAG TU GNAS
BCAS TE, ,GZHUNG 'DI DANG NI BSTOD DANG SGRUB PA'I THABS DANG NI,
,DE YI DKYIL 'KHOR CHO GA RAB RGYAS BRTZAMS PA YIN, ,DPAL 'KHOR
LO SDOM PA'I DKA' 'GREL, ,SLOB DPON RGYAL BA BZANG POS MDZAD PA
RDZOGS SO,, ,

GZHUNG TSAD BDUN BRGYA YOD DO,,