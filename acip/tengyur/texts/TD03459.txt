@113A #, ,RGYA GAR SKAD DU, AA RA PA TZA NA S'A DHA NAm, BOD SKAD DU,
AA RA PA TZA NA'I SGRUB THABS, 'PHAGS PA 'JAM DPAL GZHON NUR GYUR
PA LA PHYAG 'TSAL LO, ,DANG POR SA PHYOGS GTZANG MA YID DU 'ONG
BA SKYE BOS DBEN PA'I SA PHYOGS 'GA' ZHIG TU STAN BDE BA LA NYE
BAR 'DUG

@113B STE; SDUG BSNGAL GSUM GYIS SDUG BSNGAL BA'I SEMS CAN GYI
KHAMS MTHA' YAS PA LA BLTAS TE, SEMS CAN GYI RANG BZHIN DE RNAMS
'JAM PA'I DBYANGS KYI GO 'PHANG THOB CING DE'I GO 'PHANG DANG DE
BZHIN DU KHYAD PAR MED PAR RAB TU DGOD PAR BYA'O ZHES PA'I SNYING
RJE LA NYE BAR GNAS PAS BLA NA

MED PA'I SEMS KYI KHYAD PAR CHA BZHI DANG BZHIS NYE BAR MDZES PA
ZLA BA DANG RIN PO CHE LAS BYAS PA'I DRI GTZANG KHANG GI MTHIL LA
BA DAN SNA TSOGS BRKYANG ZHING 'PHYANG BA DANG LDAN PA, SPOS KYI
PHYE MA'I PHUR MA DRIS YONGS SU KHYAB PAS GANG BA, 'DOD PA'I DRI
BSUNG 'BYUNG ZHING SBRANG MA DGA' BA'I

GSHOG PA BSKYOD PAS ME TOG KHA PHYE BA SPRUL PA'I RIN PO CHE SNA
TSOGS LAS BSGRUBS PA'I SENG GE'I GDAN LA BZHUGS PA'I BLA MA DANG,
SANGS RGYAS DANG, BYANG CHUB SEMS DPA' RNAMS YID KYIS DMIGS TE
NYE BAR SPYAD PA LNGA DANG, GAR DANG GLU DANG ROL MO LA SOGS PA'I
RANG BZHIN GYI MCHOD

PAS YANG DAG PAR MCHOD NAS, BDAG NI DBUL TE CI YANG MA MCHIS PAS
DE'I PHYIR BDAG GI LUS DBUL ZHING SANGS RGYAS LA SKYABS SU 'GRO
BA LA SOGS PA'I GIS DKON MCHOG GSUM LA SKYABS SU 'GRO BA DANG
LDAN PAS SDIG PA BSHAGS PAR BYA'O, ,SLAR YANG MI BYED PAR SDOM PA

DANG; BSOD NAMS LA RJES SU YI RANG BAR BYAS NAS SKAD CIG GIS
THAMS CAD STONG PAR BLTA'O, ,DE NAS NGES PAR DE BZHIN DU DE'I DON
BLTA ZHING RANG BZHIN DAG PA'I SNGAGS LAN GSUM BRJOD PAR BYA'O,
,DE'I RJES SU YANG DE BZHIN DU STONG PA NYID KYI TSIG GIS SNGAGS
YANG LAN GSUM BRJOD

PAR BYA'O, ,DE NAS SKAD CIG GIS 'JIG RTEN GSUM PO 'OD KYI RANG
BZHIN GYIS SNANG BAR BYAS NAS, DE'I RJES SU RANG GI SNYING GA'I
MCHOG GI YI GE YONGS SU GYUR PA LAS BDUD RTZI 'OD ZER GYI GZUGS
DAG CING GSAL BA'I DH'I:YIG YONGS SU GYUR PA LAS RAL GRI SNGON PO
RNON PO GZUNG BAR BYA'O, ,DE'I

CHANG PA'I GNAS SU DANG PO'I YI GE LAS SKYES PA'I YID KYI 'OD ZER
GYI RAL GRI'I SA BON LA BLTA'O, ,BDAG NYID DANG LHAN CIG KHA DOG
LNGA PO YONGS SU GYUR PA LAS PHYAG G-YON NA PO TI BSNAMS PA, RIN
PO CHE LNGA'I RGYAN GYIS COD PAN BYAS PA, RAL PA'I LCANG LO LNGA
DANG LDAN PA, BANDHU KA'I MDOG LTA

@114A *, ,BU'I NA BZA' ZUNG DANG LDAN PA, JI LTA JI LTAR RIG PA'I
GNAS KYI TSUL 'DZIN PAS MDZES SHING SGEG PA, RGYAN GYIS BRGYAD PA
'DZUM LA 'PHRO BAS 'GRAM PA'I GNAS LA STON KA'I ZLA BA TSOGS PA
LTA BU'O, ,GCIG TU BYAS PA'I GNAS LA MUN PA SANGS RGYAS PA LTA
BU'I TSOGS SU BYAS PA BLTA BAR BYA'O, ,

DE NAS RANG GI SNYING GA'I YI GE'I TSOGS PA THAMS CAD YONGS SU
GYUR PA LAS 'KHOR LO RTZIBS BRGYAD PA 'KHOR BZHIN PA SOR GCIG
TZAM GYIS MA REG PA DE LAS BYUNG BA'I ZLA BA'I DKYIL 'KHOR, DE LA
YANG DE LAS SKYES PA'I RAL GRI'O, ,DE NAS BRGYAD PO YANG DE BZHIN
NYID DU GYUR PA'I TSOGS LA RANG GI LUS 'OD ZER RAB

TU 'BAR BZHIN PA LAS RKYAL PA BZHIN DU RGYUN MI 'CHAD PAR PHYOGS
KYI MTHAR THUG PA 'OD ZER DKAR POS SNANG BAR MDZAD NAS, SNA TSOGS
PADMA'I 'DAB MA'I STENG DU ZLA BA DRI MA MED PA'I DKYIL 'KHOR
GYIS SPRAS SHING BRTAN PA LA RDO RJE SKYIL KRUNG GIS BZHUGS PA'I
'JAM DPAL DU BDAG NYID BLTA BAR BYA'O, ,DE NAS RANG

GI SNYING GA'I TSOGS YONGS SU GYUR PA LAS 'KHOR LO RTZIBS BRGYAD
PA 'KHOR BZHIN PA SOR GCIG TZAM GYIS MA REG PA DE LA BYUNG BA'I
ZLA BA'I DKYIL 'KHOR DE LA YANG DE LAS SKYES PA'I RAL GRI'O,
,DE'I CHANG PA LA YANG DE BZHIN NYID DU GYUR PA'I ZLA BA'O, ,DE
LA YANG DE BZHIN DU SROG CHEN PO'I YI GE

BLTA'O; ,RAL GRI LA SOGS PA YONGS SU GYUR PA LAS DANG POR GSUNGS
PA'I SKU MDOG DANG MTSAN MA LA SOGS PA DANG LDAN PA'I 'JAM PA'I
DBYANGS BSGOM PAR BYA'O, ,DE'I MDUN DANG RGYAB TU RANG GI SA BON
LAS SKYES PA'I RAL GRI BSKYED NAS ZLA BA'I DKYIL 'KHOR LA BDAG
NYID KYI RGYUS NYI MA'I 'OD DANG, ZLA

BA'I 'OD GTZO BO BZHIN DU BSAM PAR BYA'O, ,'DIS CHO GA BZHIN DU
STOD G-YOGS DANG SMAD G-YOGS DANG BCAS PA BDAG NYID JI LTA BA'I
RGYAN GYIS BRGYAN PA'I SKRA CAN MA DANG, NYE BA'I SKRA CAN MA DAG
G-YAS DANG G-YON DAG TU BSGOM PAR BYA'O, ,LNGA PO RNAMS KYI 'KHOR
LO RTZIBS BRGYAD PA LHA RNAMS KYI RNAM PA

DE BZHIN DU RANG GI SNYING GAR ZLA BA LA RANG RANG GI SA BON LAS
NA BUN BYED PA DKAR PO RAL PA DANG LDAN PAR BLTA'O, ,DE NAS GTZO
BO'I YI GE'I MTHAR GNAS PA'I SA BON GYI 'OD ZER GYI SBUBS LAS
RTZE MO 'KHYOG PO SPYI BO LAS BYUNG STE, KHAMS GSUM MTHA' DAG
SNANG BAR BYAS NAS PADMA'I GDAN LA GNAS NAS DAM TSIG

@114B SEMS DPA' DANG YE SHES SEMS DPA'I RANG BZHIN DBYER MED PAR
BSGOM PAR BYA'O, ,DE RNAMS KYI MDUN DU GNAS NAS YID KYIS PHYI'I
MCHOD PA SNA TSOGS PAS MCHOD DE, H'Um BAm DZA:HO:ZHES BRJOD NAS
GCIG TU BLTA BAR BYA'O, ,DE NAS SKAD CIG GIS BRTAN PA LA G-YAS
PHYOGS SU MYUR DU 'KHOR BZHIN PA'I

'KHOR LO RTZIBS BRGYAD PA'O, ,ZLA BA'I DKYIL 'KHOR LA GNAS PA'I
LHA LNGA PO RNAMS MI G-YO BAR BLTA'O, ,DE NAS BA SPU'I KHUNG BU
NAS ZHUGS SHING 'THON TE 'JIG RTEN THAMS CAD SNANG BAR BYAS NAS
ZLA BA'I GDAN LA RAB TU BZHUGS TE, 'OD ZER GYI TSOGS KYIS JI SRID
MI NGAL GYI BAR DU YANG DANG YANG DU BSAM

PAR BYA'O, ,BSAM GTAN GYIS NGAL NA YANG RIM PA YONGS SU GYUR PA
LAS STON KA'I ZLA BA LTAR DKAR BA'I ZHAL NAS YI GE RNAMS 'THON
PAR BSAM ZHING YI GE DRUG PA'I SNGAGS KYI RGYAL PO BZLAS PAR
BYA'O, ,'DIR YANG NGAL ZHING LDANG BAR 'DOD NAS JI LTAR BDE BAR
LHA'I NGA RGYAL GYIS GNAS PAR BYA'O, ,

PHYAG NA RAL GRI BSNAMS SHING GSUNG MCHOG SHIN TU RNO, ,NGAG GI
DBANG PHYUG 'JAM PA'I DBYANGS KYIS GRUB PA'I THABS, ,LEGS BRIS
BDAG GIS YANG DAG GANG THOB 'DI YIS NI, ,'GROL BA PHAN PHYIR
RGYAL BA'I GO 'PHANG MYUR THOB SHOG ,AA RA PA TZA NA'I SGRUB
THABS RDZOGS SO,, 