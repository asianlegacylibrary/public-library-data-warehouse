@233B #, ,RGYA GAR SKAD DU, ,BADZRA B'A R'A
HY'A BA SHYA BI DHI:, BOD SKAD DU, ,RDO RJE PHAG MO'I DBANG DU
BYA BA'I CHO GA ,RDO RJE PHAG MO LA PHYAG 'TSAL LO, ,SEMS CAN
RNAMS DBANG DU BYA BA 'PHAGS PA'I BDEN PA BZHI LA GZHUG NAS DBANG
GI CHO GA BRJOD PAR BYA STE, DE NAS

SNGON DU GSUNGS PA'I RIM PAS BCOM LDAN 'DAS MA MCHOG TU DMAR BA
RDZOGS PAR BSKYED NAS SA BON DANG MTSAN MA YONGS SU GYUR PA LAS
SKU MDOG DMAR MO RNAM PAR BSGOMS NAS YANG DAG PAR MCHOD PA DANG
BSTOD PA BYA'O, ,MI BSKYOD RDO RJE ZHES BYA BA LA SOGS PA TSIGS
SU BCAD PA RNAMS KYIS DE

NYID GSUM DBUL BAR BYA'O, ,KHA THUR DU BSTAN PA'I THOD PA GSUM
GYI STENG DU AA YIG DMAR PO LAS BYUNG BA'I PADMA'I SNOD DU DAM
TSIG BCU DANG DBYANGS YIG BCU DRUG LA SOGS PA GSAL BYED SUM CU
RTZA BZHIS BYIN GYIS BRLABS PAR BLTAS LA, 'OG TU YAm DANG RAm YIG
YONGS SU GYUR PA

LAS RLUNG DANG ME'I DKYIL 'KHOR DAG GIS 'BAR BA DANG BSREG PA DAG
BYAS NAS NYE BAR YANG DAG PAR BKOD PA'I SA BON GYI 'OD ZER GYIS
BSKUL NAS DE BZHIN GSHEGS PA'I TSOGS RNAMS GDAN DRANGS NAS DE LA
NANG DU BYAS TE, DBYANGS YIG DANG PO LAS SKYES PA'I ZLA BA'I
DKYIL 'KHOR GYI STENG

@234A *, ,DU H'Um YIG LAS SKYES PA ZLA BA LA GNAS PA DES BYIN
GYIS BRLABS PA'I RDO RJE DKAR PO RTZE LNGA PA 'PHRO BZHIN PA'I
'OD ZER GYI DRA BAS RDO RJE 'DZIN PA NYID KYANG ZLA BA'I RDO RJE
LA GZHUG PAR BYA'O, ,NYE BAR SMIN PA DANG THE TSOM LA SOGS PA'I
SKYON DU GYUR NA DE'I STENG DU AOm YIG

BSAMS NAS DE'I 'OD ZER GYIS DE BZHIN GSHEGS PA RNAMS BDUD RTZI'I
GZUGS SU GYUR NAS 'JIG RTEN GYI KHAMS SNA TSOGS PA NA GNAS PA'I
BDUD RTZI RNAMS KYANG DE LA RAB TU ZHUGS SHING AOm YIG KYANG
ZHUGS TE, JI LTA BA BZHIN YONGS SU GRUB PA'I BDUD RTZIR BLTAS NAS
LAN GSUM DE NYID

GSUM GYIS BRLABS NAS CHO GA BZHIN DU BDUD RTZI MYANG BA LA SOGS
PA BYA'O, ,JI SRID 'DOD KYI BAR BSGOMS NAS RANG GI MING GI YI GE
YONGS SU GYUR PA LAS BSGRUB BYA MDUN DU 'KHOR BAR BLTAS SHING DE
LA SNGAGS KYI PHRENG BA LAS BYUNG BA'I 'OD ZER RNAMS KYIS DE LA
BKUG NAS DE LA MANG DU

BSGOM PAR BYA STE, DE'I SEMS KYI RNAM PA YONGS SU GYUR PA LAS KUN
NAS DMAR PA'I ZLA BA'I DKYIL 'KHOR GYI RNAM PAR BSAM PAR BYA'O,
,SNGAGS KYI PHRENG BA LAS LHA MO SKU MDOG DMAR MO PHYAG G-YON PAS
HR'I:YIG GI ZHAGS PA BSNAMS PA, PHYAG G-YAS PAS AUTPA LA

DMAR PO KHA BYE BA RDO RJE'I LCAGS KYU LTA BU BSNAMS PA BSGRUB
BYA'I MDUN DU 'GRO BAR BLTAS TE, AOm A'A:HR'I:, AA MU KA SYA
TZITTA M'A KARshA YA H'Um DZA:ZHES PAS DE LA RNAL 'BYOR PAS BKA'
BSGO BAR BYA'O, ,DE NAS LHA MO DE CHO GA BZHIN DU RAB TU GZHUG
PAR BYA BAS ZHAGS PAS YANG DAG

PAR BCINGS SHING LCAGS KYUS BSKUL ZHING JI LTA BA BZHIN DU BKUG
NAS RANG GI SEMS LA RAB TU GZHUG PAR BYA'O, ,LHA MO NI SNGAGS KYI
NANG DU BLTA BAR BYA'O, ,DE NAS DE SKRA GROL ZHING RNAM PAR MYOS
SHING 'DOD PAS MYOS PAR 'DOD PAS GCIG PU DBANG DU GYUR TE LAG PA
THAL MO SBYAR NAS SGRUB PA PO LA GDONG

MNGON PAR PHYOGS TE MNGAG GZHUG BYED PAR 'GYUR RO, ,RDO RJE PHAG
MO'I SGRUB THABS RDZOGS SO,, ,,PHYOGS KYI GOS CAN SKRA GROL BA'I
RDO RJE PHAG MO LTE BA'I PHYOGS SU GRI GUG DANG THONG PA BSNAMS
SHING GAR MDZAD PA BSGOMS NA DBANG DU BYED PAR 'GYUR RO ZHES SO,
,RDO RJE PHAG MO'I

@234B DBANG DU BYA BA'I CHO GA'O,, 