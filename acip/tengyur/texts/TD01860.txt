@52A #, ,RGYA GAR SKAD DU,
A'ATMA S'A DHA N'A BA T'A RA N'A MA, BOD SKAD DU, BDAG SGRUB PA
LA 'JUG PA ZHES BYA BA, BYANG CHUB SEMS DPA' 'JAM DPAL GZHON NUR
GYUR PA LA PHYAG 'TSAL LO, ,DPAL LDAN RTOG PA'I DRI MA MA LUS PA
DANG

@52B BRAL ZHING KUN DU RTOG PA LAS, ,BYUNG DE'I BDAG NYID 'GRO BA
THAMS CAD NGES PAR MI GNAS SEMS NI GANG YIN 'DIR, ,MDZES PA'I
RNAM PA'I YID RGYUN CHO GAS LUS CAN NGES PAR LEGS PA'I GNAS DE
LA, ,PHYAG BYAS SKYE BA BRGYUD PAR NYE BAR 'TSE BA GCOD BYED YANG
DAG BSHAD PAR BYA, ,

RNAM PAR RTOG PA TZAM DANG SO SOR 'BREL PA DE'I RANG BZHIN MA LUS
PA 'DI NI GCIG TU SDUG BSNGAL DPAG TU MED PA'I MTSAN NYID YIN LA,
,SKAD CIG MA GCIG NAS GCIG TU BRGYUD PA'I BDAG NYID CAN GYI SRID
PA NYAMS SU MYONG BA DE RNAM PAR LDOG PA TZAM NI MYA NGAN LAS
'DAS PA YIN PAS DE

BSGRUB PA'I PHYIR RAB TU 'BAD PAR BYA STE, RNAM RTOG LAS GZHAN
'KHOR BA ZHES, ,BYA BA 'GA' YANG YOD MIN TE, ,DE PHYIR RNAM RTOG
BRAL GYUR PAS, ,RTAG TU KHYOD NI MYA NGAN 'DAS, ,ZHES GANG GSUNGS
PA YIN NO, ,GZUGS LA SOGS PA'I NGO BO NYID DU SO SOR SNANG BAR
GYUR PA MA

YIN NAM JI LTAR NA RNAM PAR RTOG PA TZAM GYI BDAG NYID 'KHOR BAR
'GYUR ZHE NA, MA YIN TE, GZUGS LA SOGS PA RTOGS PA'I YUL NYID DU
MA GRUB PA STE, GZUGS LA SOGS PA SO SOR SNANG BA MA RTOGS PAR
GZHAN GZUNG BA'AM, DA 'DZIN BA CUNG ZAD KYANG DMIGS SU MED

PA'I PHYIR RO, ,YUL RTOGS PAR GYUR PA MA YIN PAR YANG RANG GI NGO
BO YOD PA'I THA SNYAD KYI YUL MI 'GRUB STE, SHIN TU THAL BAR
'GYUR BA'I PHYIR RO, ,DE DANG 'BREL PA'I DNGOS PO GZHAN RTOGS PAS
DE RTOGS PAR 'GYUR BA YANG MA YIN TE, 'GA' ZHIG MNGON SUM GYI

BDAG NYID LAS SHIN TU 'DAS PA LA 'BREL PA RAB TU MA GRUB PA'I
PHYIR RO, ,NANG DU SO SOR SNANG BAR GYUR PA RANG GI BDE BA LA
SOGS PA'I SNANG BA NI 'DZIN PA NYID YIN LA, SNGON PO LA SOGS PA
DE LAS PHYI ROL GYI GZUGS NYID DU RTOGS PA'I MTSAN NYID NI GZUNG
BA YIN NO ZHE NA MA YIN TE, SNGON

PO LA SOGS PA LA BDE BA LA SOGS PA'I BYED PA MA GRUB PA'I PHYIR
RO, ,RTOG PA'I BYED PA MED PAR YANG 'DZIN PA ZHES BYA BA DE LTA
NA NI, PHYI ROL GYI GZUGS LA SOGS PA YANG 'DZIN PA NYID DU THAL
BAR 'GYUR BA'I PHYIR RO, ,CIG CAR RANG DBANG NYID DU SO SOR SNANG
BDAG NI, CUNG ZHIG NI GZUNG

@53A *, ,BA; CUNG ZHIG NI 'DZIN PA'O ZHES SO SOR NGES PA'I RNAM
PA NI MA MTHONG NGO, ,BDAG NI SNGON PO LA SOGS PA RIG PA'O ZHES
BYA BA YANG RNAM PAR RTOG PA TZAM NYID DO, PHYI DANG NANG NYID DU
RANG DAGS SO SOR SNANG BA RNAMS KHONG DU CHUD PA'I PHYIR RO,
,'DZIN PA LA SOGS PA

RNAM PAR RTOG PA'I RGYUN 'DI THAMS CAD NYID NI RANG DBANG DU
NYAMS SU MYONG BA RAB TU STON PA LA GZHOL BA YIN TE, SO SOR SNANG
BA RNAMS GCIG LA GCIG YONGS SU 'DZIN PA'I BYED PA DANG BRAL BA'I
DNGOS PO NYID YIN PA'I PHYIR RO, ,DE LTA BAS NA 'GA' ZHIG LA 'GA'
ZHIG GIS 'DZIN PA ZHES BYA BA NI MA

YIN NO, ,DE LTAR YANG RAB 'BYOR CHOS KYIS CHOS YONGS SU SHES PA
NI MA YIN NO ZHES BYA BA RGYAS PAR GSUNGS PA YIN NO, ,GANG YANG
GZUNG BA NI SHES PA GNYIS KYIS SHES PAR BYED DO ZHES BYA BA LA
SOGS PA GSUNGS PA DE DANG DE NI GZUGS LA SOGS PA ZHEN PA TZAM LA
LTOS NAS LA LAR GANG ZAG

LA SOGS PA BSTAN PA DANG 'DRA BAS NYES PA MED DO, ,DE LTA YIN DU
CHUG NA YANG 'GRO BA RNAMS KYANG RNAM PAR RIG PA TZAM GYI RANG
BZHIN GZUNG BA DANG 'DZIN PA MED PA'I RANG BZHIN CAN YIN LA, DE
YANG LDOG PA MED PA'I PHYIR GANG GIS DE RNAM PAR LDOG PA TZAM MYA
NGAN LAS 'DAS PA ZHES BYA ZHE NA, MA YIN

TE RNAM PAR SHES PA YANG GCIG DANG DU MA'I RANG BZHIN DANG BRAL
BA YIN PA'I PHYIR RO, ,'DI LTAR DE GCIG MA YIN TE, ,SNGON PO LA
SOGS PA THA DAD PAS DMIGS PA SNA TSOGS PA'I PHYIR RO, ,DKAR PO LA
SOGS PA KHA DOG GCIG PA YANG THOG MA DANG DBUS DANG THA MA'I CHA
THA DAD PAR SNANG BA'I PHYIR DANG,

DON BYED PA'I NYE BAR SBYOR BA THA DAD PAS DU MA NYID NI DE TZAM
GYI MTSAN NYID YIN PA'I PHYIR RO, ,DU MA YANG MA YIN TE, RDUL
PHRA RAB KYI RNAM PAR RTOG PAS DKAR PO LA SOGS PA'I RNAM PAR
SNANG BA'I CHA RNAMS RTOGS PA MED PA'I PHYIR RO, ,GCIG DANG DU MA
LA MA GTOGS PA RNAM PA GZHAN YANG YOD PA MA YIN

TE; 'DI DAG PHAN TSUN MED PA NYID PAS 'GAL BA'I PHYIR RO, ,THAMS
CAD DU BDAG MED PA NYID MA YIN NAM GANG DNGOS PO RNAMS NYAMS SU
MYONG BA'I DON BYED PA'I RAB TU DBYE BA BYA ZHE NA, MA BRTAGS
GCIG PU'I BDAG NYID SNGA MA SNGA MA'I RNAM PAR RTOG PA TZAM NYID
YIN PA'I PHYIR DE RTOGS PA LAS

@53B GZHAN MA YIN PA'I PHYIR RO ZHES BYA BAS BSTAN TO, ,DE LTA
YIN DU CHUG NA DNGOS PO THAMS CAD KYI NGO BO YOD PA NYID DU 'GYUR
TE, YOD PA'I DNGOS PO NI DON BYED NUS PA'I MTSAN NYID YIN PA'I
PHYIR RO ZHE NA, DE NI MA YIN TE, SO SOR SNANG BA TZAM DU YOD PAR
KHAS BLANGS PAS MI 'GAL BA YIN PA'I

PHYIR DANG, JI SKAD DU BSHAD PA'I RIM PA'I MTSAN NYID DANG BRAL
BA NYID KYI PHYIR, BDAG MED PAR RNAM PAR GZHAG PA TZAM YIN GYI SO
SOR SNANG BA TZAM LA BSNYON PA'I PHYIR NI MA YIN TE, RAB 'BYOR
GZUGS KYANG GZHAN LA STONG PA NYID KYANG GZHAN MA YIN TE, 'ON
KYANG GZUGS NI GZUGS KYI RANG

BZHIN GYIS STONG PA NYID DO ZHES RGYAS PAR GANG GSUNGS PA YIN NO,
,DE NYID KYI PHYIR KUN RDZOB KYI DNGOS PO MA LUS PA SNGA MA DANG
PHYI MA'I DBYE BAS SNANG BA YIN PA'I PHYIR, RTAG PA YIN ZHES DOGS
PAR MI BYA'O, ,GANG YANG 'DI LTA STE, KYE RGYAL BA'I SRAS KHAMS
GSUM PA 'DI DAG NI RNAM PAR

RIG PA TZAM MO ZHES GSUNGS PA DE YANG SHIN TU DNGOS PO LA MNGON
PAR ZHES PA DAG PHYI ROL GYI DON LA ZHEN PA TZAM BZLOG PA'I PHYIR
TE, DE LAS NI BDE BA LA SOGS PA SEMS TZAM DU ZHEN PA YANG GSAL BA
SRID PA'I PHYIR RO, ,DE LTAR YANG, SEMS TZAM LA NI BRTEN NAS SU,
,PHYI ROL DON LA MI

BRTAG GO, ,DE BZHIN NYID LA DMIGS NAS NI, ,SEMS TZAM LAS KYANG
'DA' BAR BYA, ,ZHES GSUNGS PA YIN NO, ,DE LTA BAS NA 'DI LTAR NGA
DANG NGA'I ZHES BYA BA LA SOGS PA'I RNAM PAR RTOG PA'I RANG BZHIN
CAN GYI 'GRO BA'I SKYE BA DE DANG 'GAL BA NI BSHAD MA THAG PA'I
RNAM PAS BDAG MED PAR

MTHONG BA YIN PA'I PHYIR RO, ,PHYIN CI LOG GI GZHAN GYI DBANG DU
GYUR PA'I 'GRO BA DE DAG MNGON PAR GDON PA'I PHYIR SNYING RJE
MCHOG GI BSAM PA BSKYED NAS CHOS THAMS CAD STONG PA NYID KHO NA
LA DANG POR MNGON DU PHYOGS PAR BYA'O, ,SNYING RJES RAB TU PHYE
BA YIN YANG GTONG BA LA SOGS PA DMIGS

PAS RAB TU PHYE BA'I SBYIN PA LA SOGS PA'I DGE BA'I RGYUN NI BDAG
DANG GZHAN DU RNAM PAR RTOG PA'I PHYIR, RNAM PAR MI RTOG PA'I GO
'PHANG BSGRUB PAR BYA BA LA CUNG ZHIG KYANG NUS PA YOD PA MA YIN
TE, PHYIN CI LOG GI ZHEN PA NI RANG DANG RJES SU MTHUN PA'I RNAM
PAR RTOG PA SKYE BA'I RGYU YIN PA'I PHYIR RO, ,

@54A *, ,DE SKAD DU YANG, SHES RAB MED NA MIG MED PHA ROL PHYIN
LNGA 'DI, ,DMIGS BU MED PAR BYANG CHUB REG PAR NUS MA YIN, ,ZHES
GSUNGS PA YIN NO, ,DNGOS PO MA LUS PA'I BDAG MED PA NYID LA MNGON
PA ZHEN PA NI BDAG NYID RNAM PAR RTOG PA NYID YIN NA YANG PHYIN

CI MA LOG PA'I RANG GI YUL LA ZHEN PA'I RANG BZHIN NYID YIN PAS
PHYIN CI LOG GI RTOG PA MA LUS PA DANG LHAN CIG TU 'GAL BA YIN PA
NYID DU RTOGS TE, GANG ZHIG GANG DANG DUS GCIG GI TSE 'GAL BAR
MTHONG BA DE NI SHIN TU GOMS PA NA YANG RANG DANG 'GAL BA SHIN TU
LDOG PAR BYED PA NI ME LAS GRANG

BA NYID LA SOGS PA LTA BU YIN GYI RNAM PA GZHAN DU NA PHYIN CI
LOG GI DOGS PAS THA SNYAD THAMS CAD MI 'THAD PAR 'GYUR BA'I PHYIR
RO, ,'DIR YANG, GAL TE CHOS LA BDAG MED SO SOR RTOG ,SO SOR DE
RTOGS GAL TE BSGOM PA NI, ,DE NI MYA NGAN 'DAS PA'I 'BRAS BU'I
RGYU, ,RGYU GZHAN GANG

YIN GYIS NI GROL MI 'GYUR, ,ZHES GSUNGS SO, ,BDAG MED PA LA GOMS
PA YANG THABS KYI BYE BRAG DANG BRAL BA YIN NA GANG GI PHYIR DES
RTOG PA'I DRI MA MA LUS PA DANG BRAL ZHING 'GRO BA MA LUS PA LA
PHAN PAR MDZAD PA'I THAMS CAD MKHYEN PA'I YE SHES SKYED PAR MI
NUS PA DE'I PHYIR THABS SHIN TU

MNGON DU GYUR PA LA RAB TU 'BAD PAR BYA'O, ,SKYE BO MA LUS PA LA
PHAN PA'I BDAG NYID NI THAMS CAD MKHYEN PA'I YE SHES YIN LA, PHAN
PA YANG MTHAR THUG PA'I RGYA CHE BA LAS BYUNG BA YIN NO, ,DE'I
RGYU YANG THABS GOMS PA KHO NA YIN TE, BDAG MED PA LA GOMS PA NI
RNAM PAR RTOG PA TZAM SPANGS

PA'I 'BRAS BU CAN NYID YIN PA'I PHYIR RO, ,DE YANG, ZAB PA'I
PHYIR DANG RGYA CHE'I PHYIR, ,RNAM MI RTOG DANG YONGS SU SMIN,
'DI LA DE GNYIS BSTAN PAS NA, ,DE PHYIR BLA NA MED PA'I THABS,
,ZHES GSUNGS SO, ,DE BAS NA PHYIN CI MA LOG PA'I SBYIN PA LA SOGS
PA LA SEMS DPA'I RAB TU

'JUG PA NI THABS YIN TE, THAMS CAD MKHYEN PA NYID LA YONGS SU
BSNGOS PAR GYUR NA DE DAG RDZOGS PA'I BYANG CHUB KYI RGYU NYID DU
'GYUR BA'I PHYIR RO, ,DE SKAD DU YANG, SBYIN DANG TSUL KHRIMS
BZOD DANG DE BZHIN BRTZON 'GRUS DANG, ,BSAM GTAN SHES RAB BYANG
CHUB YONGS SU BSNGO BAR

@54B GYIS; ,BYANG CHUB PHUNG POR ZHEN PAS MCHOG 'DZIN MA BYED
CES, ,DANG PO'I LAS CAN DE LA DE SKAD BSTAN PAR BYA, ,ZHES GSUNGS
PA YIN NO, ,DE NI DE LTA MA YIN TE, RGYU MA'I 'DRA BA GOMS PA LAS
RDZOGS PA'I BYANG CHUB GOMS PA MNGON SUM DU GYUR PA DANG RJES SU
MTHUN PA'I BSGOM BA

MED PA'I PHYIR RO, ,BDAG NYID KYI RANG GI NGO BO NYID KYIS ZAB PA
DANG RGYA CHE BA'I BDAG NYID CAN GYI 'BRAS BU NI RANG BZHIN LAS
BSGRUB PA BYA BA YIN LA, DE'I BDAG NYID CAN GYI RGYU YANG 'DI LA
YOD PA MA YIN TE, SBYIN PA LA SOGS PA'I SEMS DPA' NI PHAL CHER
RANG BZHIN GYIS RGYA

CHE BA MA YIN PA'I YUL CAN YIN PA NYID KYI PHYIR RO, ,SMON LAM
YANG DUS KYIS SHIN TU BSKAL BA NYID KYIS RDZOGS PA'I SANGS RGYAS
KYI CHE BA BDAG NYID KYI YUL CAN NYID YIN PAS RGYA CHE BA MA YIN
PA'I BDAG NYID KYI RNAM PAR RTOG PA'I GNYEN PO MA YIN PA NYID DO,
,GANG GI PHYIR THA MAL PA'I

RANG GI NGO BO SKYE BO DPAG TU MED PA LA PHAN PA MA YIN PA NYID
KYIS BRTZE BA DANG LDAN PAS SPANG BAR BYA BA YIN NO, ,SMON LAM
GYI GROGS SU GYUR PA'I SBYIN PA LA SOGS PA SEMS DPA'I BDAG NYID
KYI GNYEN PO LA RAB TU 'JUG PAR GYUR KYANG DE'I RGYUN YANG LDOG
PAR MI 'GYUR NA, DUS GZHAN NA

LDOG PAR 'GYUR RO ZHES GANG LAS YANG DAG PAR YID CHES PAR 'GYUR,
ZAB MO LA ZHEN PAS RANG GI MI MTHUN PA'I PHYOGS ZAD PAR GYUR PA
DE LTA BUR GYUR PA'I RNAM PA MA DMIGS PA'I PHYIR RO, ,RANG LAS
BZLOG PA GZHAN BDAG MED PAR BSGOMS PAR GYUR PAS BDAG GI DNGOS PO
RTOG PA'I

DRI MA MED PAR RAB TU SGRUB PAR BYED PA NI MA YIN TE, DE RANG GI
NGO BO'I RNAM RTOG PA DANG 'GAL BAS 'JUG PA MED PA'I PHYIR RO,
,GANG GI TSE RANG GI SEMS DANG THA MI DAD PA'I SGO NAS 'DZIN PA
LA SOGS PA'I RNAM PAR STONG PA NYID DU MNGON DU BYED PA DE'I TSE
DE NI BDEN PA MA YIN PA'I RNAM PAR RTOG PA MA

LUS PA'I GNYEN PO NYID DU DE LTAR RTOGS PAR GYUR BA'I BSGOM PA
GOMS PAR SHIN TU 'PHEL BAR GYUR PAS KUN RTOG PA MA LUS PA BSAL
BA'I GO 'PHANG BSKYED PAR 'GYUR ZHES RTOG PA YIN PA'I PHYIR RTOG
PA SNGON DU GTONG BA RNAMS KYI 'JUG PA'I YUL DU 'GYUR RO, ,DE BAS
NA RGYA CHE BA MA YIN PA'I

@55A *, ,BDAG GI DNGOS POR SNANG BA'I MNGON SUM GYI GNYEN PO'I
PHYOGS SU GYUR MA YIN PAS, 'GRO LA PHAN PHYIR SANGS RGYAS 'GRUB
PAR SHOG ,CES BYA BA LA SOGS PA'I SMON LAM NI DNGOS SU RDZOGS
PA'I SANGS RGYAS 'THOB PA'I RGYU MA YIN TE, JI SKAD DU, RIGS

KYI BU KHYOD DE BZHIN GSHEGS PA THAMS CAD KYI DE KHO NA NYID
MNGON PAR MA SHES PAR DKA' BA SPYOD PA LA SPRO BAS JI LTAR BLA NA
MED PA YANG DAG PAR RDZOGS PA'I BYANG CHUB TU MNGON PAR 'TSANG
RGYA BAR BYA SNYAM ZHES GANG GSUNGS PA YIN NO, ,DE BAS NA BDAG
MED PA DANG 'DRA BAR RGYA CHE BA'I RANG GI NGO BO

YANG THA MI DAD PA NYID DU BSGOM PAR BYA'O, ,RGYA CHE BA YANG MED
PA NYID MA YIN NAM, BSGOM BYAR BYA BA DES JI LTAR MNGON PAR 'DOD
PA'I 'BRAS BU BSGRUBS PAR 'GYUR ZHE NA, DE NI MA YIN TE, ZAD PAR
SA LA SOGS PA DANG 'DRA BAR YANG DAG PA MA YIN PA BSGOM PA GOMS
PA YANG GSAL POR SNANG

BA'I RGYU NYID YIN PA'I PHYIR RO, ,'DI JI LTAR NA YANG DAG PA MA
YIN ZHEN RDZOGS PA'I SANGS RGYAS KYI SKU'I RNAM PA DANG BRAL BA'I
RANG GI BDAG NYID LA DE'I NGO BO SGRO 'DOGS PAS 'JUG PA NI RNA BA
MOS PA YID LA BYED PA NYID YIN PA'I PHYIR RO ZHE NA, DE LTA NA NI
DE KHO NA YID LA BYED PA YANG YANG DAG PA NYID MA

YIN TE, DE KHO NA NYID JI LTA BA BZHIN YUL LA 'JUG PA MA YIN PA'I
PHYIR RO, ,GCIG TU RNAM PAR MI RTOG PA'I MTSAN NYID KYI DE KHO NA
NYID LA DE BZHIN DU YID LA BYED PA YANG MA YIN TE, DE NI LAS DANG
PO PA'I GNAS SKABS NA RNAM PAR RTOG PA'I NGO BO NYID KYIS 'JUG PA
YIN PA'I PHYIR RO, ,RNAM PAR

RTOG PA DANG BCAS PA YIN PA DE LTA NA YANG DNGOS PO JI LTA BA
BZHIN DU GNAS PA NYID KYIS DE KHO NA NYID NI DES NGES PAR BYAS PA
YIN PA'I PHYIR DE KHO NA NYID YID LA BYED PA NYID DU DE RNAM PAR
GZHAG PAR BYA'O, ,DE LAS GZHAN PA NI SHIN TU MED PA'I RANG GI NGO
BO LA SGRO 'DOGS PAR BYED PA YIN PA'I PHYIR MOS PA

YID LA BYED CES THA SNYAD GDAGS PA STE, THA MAL BA'I BDAG NYID LA
THUB PA MCHOG GI RNAM PA MED BZHIN DU DE KHO NA NYID DANG 'DRA
BAR YID LA BYED PA'I PHYIR RO, ,DE NI DE LTA MA YIN TE, GANG GI
PHYIR BDAG MED PA YID LA BYED PAS RANG GI NGO BO JI LTA BA BZHIN
DU GNAS BA YUL DU BYED NA RANG GI YUL

@55B NYID DU SO SOR SNANG BA'AM, PHYIN CI LOG GI RNAM PAR RTOG
PA'I YUL DU GYUR PA YID LA BYED CE NA, DE LA PHYOGS DANG POS NI
MOS PA YID LA BYED PA DE YANG GZHAN DANG MTSUNGS PA YIN TE, RANG
GI YUL DU GYUR PA'I RNAM PA YONGS SU 'DZIN PA NYID DU 'JUG PA'I
PHYIR RO, ,RNAM PA GZHAN DU MOS BA YID

LA BYED PA NYAMS PAR THAL BAR 'GYUR BA'I PHYIR RO, ,RANG GI YUL
NI RNAM PAR SHES PAS RTOGS PAR MA GYUR PA NI LHAG PAR MOS PA'I
THA SNYAD KYI YUL MA YIN TE, SHES PA THAMS CAD RANG GI YUL DU
'DOD PA'I RNAM PAR RTOG PA'I MTSAN NYID CAN YIN PA'I PHYIR RO,
,DE LA PHYOGS GNYIS PA DE

YANG RIGS PA MA YIN TE, BDAG MED PA'I SHES PAS 'DZIN PA LA SOGS
PAR ZHEN PAS YUL DU MI BYED PA'I PHYIR RO, ,SHES PA LAS MA GTOGS
PA GZHAN DE'I YUL CAN ZHES BYA BA MED PA GANG GIS NA CIG SHOS DE
YUL DU BYAS PA YIN NO ZHES BSTAN, DE BAS NA DE KHO NA NYID YID LA
BYED PA DANG 'DRA

BAR RANG GI SHES PA'I RNAM PA TZAM DU YUL NYID YIN PA'I PHYIR
RGYA CHE BA LA MOS PA YANG DAG PA MA YIN PA GA LA YIN, THAL MAL
BA'I BDAG NYID 'DI NI RGYA CHE BA'I RNAM PA LA SGRO 'DOGS PAS
'JUG PA YANG MA YIN TE, THA MAL BA'I RANG GI NGO BO LA MOS PAS
RDZOGS PA'I SANGS RGYAS KYI SKU'I RNAM PA YUL

DU MI BYED PA NYID KYI PHYIR YUL MA YIN PA LA SGRO 'DOGS PA MI
SRID PA'I PHYIR RO, ,THA MAL BA'I RANG BZHIN NI RNAM PAR RTOG PA
THA MAL PAR SNANG BA'I MTSAN NYID YIN LA, BDE BAR GSHEGS PA'I
RNAM PA'I SPYOD YUL YID LA BYED PA SHIN TU STOBS DANG LDAN PA NI
DE'I NGO BOR SNANG BA MA YIN NO, ,GAL TE

YANG RGYA CHE BA MA YIN PA'I BDAG NYID RANG GI NGO BO LA RNAM PA
GZHAN DU CUNG ZHIG KYANG SGRO 'DOGS PAR MI BYED NA DE JI LTAR
'DI'I GNYEN POR 'GYUR ZHE NA, BDE BAR GSHEGS PA'I RANG GI NGO BOR
SNANG BA'I YID LA BYED PA'I RANG GI NGO BO THA MAL PA MA YIN PA'I
RANG BZHIN NYID DU SKYE BA'I PHYIR DANG, RGYUN MI

'CHAD PAR BSGOM PA GOMS PAS RIGS MTHUN PA'I SHES PA SKYE BA NI
SHIN TU GSAL BA'I RGYU NYID YIN PA'I PHYIR RO, ,RGYA CHE BA'I
SHES PA SKYE BA'I DUS DE'I TSE CIG SHOS THA MAL PA'I RNAM PA'I
SPYOD YUL SHES PAS NYAMS SU MYONG BAR 'GYUR BA MED DO, ,THA MAL
PA'I RANG GI NGO BO KHONG DU CHUD PAR

@56A *, ,MA GYUR PA DE YANG YOD PA NYID DU NGES PAR BYAR MI NUS
TE, DE NI RTOG PA TZAM NYID KYI RANG BZHIN NYID YIN PA'I PHYIR RO
ZHES NGES PAR BYAS PA YIN NO, ,DE BAS NA KUN DU RTOG PA SPANGS PA
'OD ZER MA LUS PA SPRO BA CAN GYI KUN DU BZANG PO'I BDAG NYID
SGOM PAR BYED PA, DE KHO

NA BYANG CHUB KYI SNOD YIN TE, DE SKAD DU, PHYAG RGYA'I CHO GA
GANG DAG GIS, ,BSKAL PA BYE BA GRANGS MED DU, ,SANGS RGYAS NYID
NI MI 'THOB PA, ,TSE 'DI NYID LA THOB PAR 'GYUR, ,DE LA BDAG TU
BRTAG BYA ZHING, ZHES BYA BA NAS, RANG LHA NYID KYI RNAL 'BYOR
GYIS, ,DE PHYIR BDAG NYID

BSAM PAR BYA, ,ZHES BYA BA'I BAR DU GSUNGS PA YIN NO, ,DE LTAR
YANG DAG PA YID LA BYED PA NYID LA LTOS NAS, BCOM LDAN 'DAS YE
SHES SHIN TU RDZOGS PAS DE KHO NA'I RNAL 'BYOR LA RDZOGS PA'I
SGRUB PA YANG NYE BAR BSNGAGS PA MDZAD DE, RDZOGS PA'I SANGS
RGYAS LA MOS PA NI

RDZOGS PA'I RNAL 'BYOR DANG THA MI DAD PAR MCHOG TU 'DZIN PA'I
PHYIR RO, ,MCHOG TU 'DZIN PA MED PA DE NI BDAG NYID BDE BAR
GSHEGS PA YID LA BYED PAR MI 'GYUR TE, BCOM LDAN 'DAS NI THA DAD
PAR ZHEN PA SPANGS PA NYID KYI PHYIR RO, ,GZHAN BCOM LDAN 'DAS
KYI RNAM PA DAG LA DE'I

MTSAN NYID MED PAR RANG GI NGO BO LA CHAGS PA'I RNAM PAR RTOG PA
NI KHA NA MA THO BA MED PA'I 'BRAS BUR 'GYUR BA YANG MA YIN TE,
DE'I PHYIR RGYAL PA'I SKU NI MTHA' MED LA, ,YID KYIS BDAG GZHAN
MNGON ZHEN DRI MED LUS, ,SANGS RGYAS KUN DANG MTSUNGS PAR BLO
GROS MCHOG ,SKYE BO MA LUS RE BA'I

DNGOS GRUB 'GYUR, ,DE LA YANG THUB PA 'OD ZER DPAG TU MED PA SPRO
BA DANG LDAN PA RANG DANG GZHAN GYI PHUN SUM TSOGS PA MTHA' YAS
PA'I RTEN DU GYUR PA NYID KYIS YANG DAG PA'I THABS KYI MCHOG GI
MTSAN NYID CAN SHES RAB DANG BRAL BAS PHONGS PAR 'GYUR PA LA
MNGON SUM DU PHYOGS PAS SGOM

PAR BYED NA YANG PHUN SUM TSOGS PA KUN MA LUS PA THOB PAR BYED PA
MA YIN PA'I PHYIR DE RANG GI NGO BO LA PHYIN CI MA LOG PA'I SEMS
SU BYA'O, ,RNYOG PA MED PA'I PHUN SUM TSOGS PA NI SHES RAB DANG
THABS LAS RAB TU BYUNG BA NYID KYI PHYIR RO, ,DE DAG KYANG PHYIN
CI MA LOG PA'I RGYA CHE BA'I SEMS DANG MTSAN NYID GCIG

@56B PA NYID YIN NA YANG THA DAD PA'I THA SNYAD LA ZHEN PAS THA
DAD PA'I PHYIR RO, ,'DI LTAR DE KHO NA NYID LA SEMS PHYIN CI LOG
PA LAS BZLOG PA'I NGO BO NYID KYIS SHES RAB TU SHES PAR BYA LA,
RANG GI 'BRAS BU LA NUS PA MED PA LAS BZLOG PA NI THABS SU BSTAN
PA YIN NO, ,SHES RAB YAN LAG KUN

DU 'KHYUD PA LAS, ,MCHOG TU DGA' BA NYAMS SU BSTAR BA YI, ,PHUN
TSOGS RANG BZHIN YAN LAG THABS GYUR TE, ,RGYUN CHAD MED PAR BLO
LDAN GYIS BSGOM BYA, ,DE'I 'OG TU, SHES RAB THABS LAS RAB BYUNG
BA'I, ,DBYER MED DMIGS PA'I SPRUL 'PHRO BAR, ,SNANG BAS YUL DU

RNAM GZHAG PA'I, ,YUL GYI RANG LUS YANG DAG MCHOD, ,JI SKAD BSHAD
PA'I RIM PAS SHES RAB DANG THABS KYI BDAG NYID CAN GYI RANG GI
NGO BO MNGON DU BYAS NAS JI SRID SPRUL PA RNAMS LA DES DBANG THOB
PAR GYUR PA DE SRID DU BDAG GI NGO BO DANG THA MI DAD PA'I NGO BO
MNGON SUM DU BYA BA YIN TE,

PHYIN CI MA LOG PA DANG RANG GI 'BRAS BU SKYED PAR RUNG BA NYID
KYIS NA SHES RAB DANG THABS KYI BDAG NYID DU MTSAN NYID GCIG PA
NYID KYI PHYIR DANG, RGYUD KYANG THA MI DAD PA'I RANG BZHIN YIN
PA'I PHYIR TE, KUN DU RTOG PA SNGA MA SNGA MA LAS BYUNG BA'I RNAM
PAR RTOG PA'I RGYUN NI RGYUD YIN TE, SPRUL PA ZHES

BYA BA YANG GZHAN PA NYID MA YIN TE, DE BZHIN DU KUN DU BRTAGS PA
TZAM YIN PA'I PHYIR RO, ,KHA DOG LA SOGS PA THA DAD PAS SNA TSOGS
PA'I RANG BZHIN NYID YIN PAS JI LTAR GCIG NYID CES BYA ZHE NA, DE
LTAR NA NI 'GA' ZHIG KYANG GCIG NYID DU MI 'GYUR TE, LHA'I SKU
GCIG NYID LA YANG CHA SHAS

DU MA'I RANG BZHIN NYID KYIS SNA TSOGS PA'I BDAG NYID YIN PA'I
PHYIR LA, CHA SHAS MED PA YANG DMIGS PAR MA GYUR PA'I PHYIR RO,
,JI LTAR KUN RDZOB TU RDZAS GCIG BA NYID KYIS GCIG TU RNAM PAR
GZHAG PA DE LTAR TSUL GZHAN PA'I SNA TSOGS PA'I RANG BZHIN NYID
LA YANG DE'I NGO BOR RTOGS PA LA LTOS

NAS THAMS CAD BDAG NYID YIN NO ZHES THA MI DAD PA'I ZHEN PAS YID
LA BYED PA LA 'JUG PA'I PHYIR RO, ,DE DAG GIS NI DNGOS PO THAMS
CAD MNYAM PA NYID DU LHAG PAR MOS PAR BSHAD PA YIN TE 'DZIN PA LA
SOGS PA'I RNAM PA DANG BRAL BAR THAMS CAD DU MTSUNGS PA NYID KYI
PHYIR RO, ,GZHAN DU DER

@57A *, ,SNANG BA LA LHAG PAR ZHEN PA'I YUL RNAMS LAS GZHAN PA
THAMS CAD CES BYA BA'I THA SNYAD KYI GZHIR GYUR PA GZHAN YOD PA
YANG MA YIN TE, DE RNAMS KYANG CIG CAR RTOGS PA'I RANG BZHIN YIN
PAS THA DAD PAR DBYER MI NUS PA'I PHYIR GCIG GI MTSAN NYID GZHAN
YOD PA

YANG MA YIN NO ZHES BSTAN PA YIN NO, ,DE BAS NA YANG DAG PA JI
LTA BA'I RANG GI NGO BO SO SOR RTOGS PA LA GZHOL BA NI KUN RDZOB
'BA' ZHIG PO 'DI LA THAMS CAD BDAG MTSUNGS PA YIN NO ZHES SHES PA
'JUG PAR 'GYUR BA YIN GYI DNGOS PO 'GA' LA YANG GANG GIS KYANG
THA DAD PA'AM, THA MI DAD

PAR YUL DU BYED PAR NI MI NUS TE, SHES PA THAMS CAD NI RANG GI
NGO BO TZAM LA GNAS PA NYID KYIS GZHAN GYI NGO BO YONGS SU 'DZIN
PA MED LA, YUL DU MA BYAS PAR NI THA DAD PA LA SOGS PA'I THA
SNYAD MI RUNG BA'I PHYIR RO, ,DE LTAR RNAL 'BYOR PA'I RANG GI
SEMS RGYU BA RE RE YANG MI MTHUN PA'I PHYOGS

MA LUS PA LAS LDOG PA'I NGO BO NYID KYIS DKYIL 'KHOR PA'I LHA MA
LUS PA NYID KYI RANG BZHIN DU SO SOR BRTAG PAR BYA BA YIN TE 'DI
LTAR RANG RANG GI LHA'I TING NGE 'DZIN RNAMS NI PHYIN CI LOG DE
DANG DE MING DMIGS PAS STON PAR BYED PA NYID YIN PA'I PHYIR RO,
,GANG GI PHYIR SEMS KYI RANG BZHIN GANG YIN PA

DE NYID 'DZIN PA LA SOGS PA'I RNAM PA DANG BRAL BA'I PHYIR CHOS
KYI DBYINGS KYI RANG BZHIN YIN LA, DE NYID GLO BUR GYI DRI MA
DANG BRAL BAS 'OD GSAL BA NYID YIN PA'I PHYIR DANG, YE SHES GZHAN
BSKYED PA'I RGYU MTSAN NYID YIN PA'I PHYIR ME LONG LTA BU'I YE
SHES KYI BDAG NYID YIN NO, ,MI DMIGS PA'I

SNYING RJE LA SOGS PA'I BDAG NYID KYIS RGYUD GZHAN THA DAD PAR
'DZIN PA MED PA'I PHYIR MNYAM PA NYID KYI YE SHES SO, ,SHES BYA
THAMS CAD LA PHYIN CI MA LOG PA'I PHYIR SO SOR RTOG PA'I YE SHES
SO, ,'GRO BA MA LUS PA LA PHAN PA'I RGYU YIN PA NYID KYIS BYA BA
NAN TAN GYI YE SHES KYI BDAG NYID YIN NO, ,

DE BAS NA DE DAG NI GO RIMS BZHIN DU RTAG PA LA SOGS PA'I BDAG PO
RNAMS KYI RANG BZHIN NO, ,DMIGS PA'I GNYEN PO NYID KYIS RNAM PAR
THAR PA'I SGO STONG PA NYID KYI MTSAN NYID DANG, DE BZHIN DU
MTSAN MA DANG LOG PA'I SMON LAM DANG PHYIN CI LOG TU MNGON PAR
'DU BYED PA'I GNYEN PO NYID KYIS RIM

@57B PA BZHIN DU, ,MTSAN MA MED PA DANG, SMON PA MED PA DANG,
MNGON PAR 'DU MI BYED PA'I RNAM PAR THAR PA'I BDAG NYID DAG YIN
NO, ,DE LTA BAS NA GO RIMS BZHIN DU RDO RJE SEMS MA LA SOGS PA'I
RIGS KYI YUM GYI RANG BZHIN TE, STONG PA NYID LA SOGS PA RNAM PAR
THAR PA'I SGO BZHI PO DAG

GIS CHOS KYI DBYINGS LA DMIGS PAR BYED PAS TING NGE 'DZIN THAMS
CAD SKYE BA'I RGYU NYID YIN PA'I PHYIR RO, ,DE NYID NANG LA PHYIN
CI LOG PA'I GNYEN PO NYID KYIS NA NANG STONG PA NYID KYI RNAM PA
DANG, PHYI DMIGS PA MED PA'I PHYIR PHYI STONG PA NYID KYI RANG
BZHIN DANG, DE'I RTEN LAS MI DMIGS PA'I

RANG BZHIN NYID KYIS PHYI NANG STONG PA NYID KYI BDAG NYID CAN
DANG, SNOD KYI 'JIG RTEN LA ZHEN PA DANG BRAL BA NYID KYIS NA
CHEN PO STONG PA NYID KYI MTSAN NYID YIN NO, ,DE'I PHYIR ME LONG
LTA BU'I YE SHES LA BRTEN PA'I RDO RJE SEMS DPA' LA SOGS PA'I
TING NGE 'DZIN GYI RANG BZHIN YIN TE, MING DANG GZUGS

LA SOGS PA'I BAG CHAGS YONGS SU GYUR PA ME LONG LTA BU'I YE SHES
NI NANG MI DMIGS PA LA SOGS PA'I RTEN NYID YIN PA'I PHYIR, JI
LTAR RANG RANG GI PHYIN CI LOG GI GNYEN PO NYID KYIS, BYANG CHUB
KYI SEMS SKYE BA DANG, 'DREN PAR BYED PA DANG, RJES SU CHAGS PA
DANG, LEGS SO ZHES

BYA BA'I RGYU NYID YIN PA'I PHYIR RO, ,DE BZHIN DU STONG PA NYID
KYI YE SHES KYANG MTSAN MA MED PA'I PHYIR STONG PA NYID STONG PA
NYID DANG, DON DAM PA LA MCHOG TU MTSAN MAR 'DZIN PAR BYED PA MED
PA'I PHYIR DON DAM PA STONG PA NYID DANG, 'DUS BYAS KYIS BSOD
NAMS NYID KYI TSOGS LA MTSAN MAR

YONGS SU 'DZIN PA MED PA'I PHYIR, 'DUS BYAS STONG PA NYID DANG,
'DUS MA BYAS BYANG CHUB KYI PHYOGS LA YANG MTSAN MAR RJES SU
'DZIN PA MED PA'I PHYIR 'DUS MA BYAS STONG PA NYID YIN NO, ,DE
BAS NA MNYAM PA NYID KYI YE SHES KYI 'KHOR LO RDO RJE RIN CHEN LA
SOGS PA BZHI'I BDAG NYID YIN

TE; NYON MONGS PA CAN GYI YID GNAS GYUR PA'I BDAG NYID CAN MNYAM
PA NYID KYI YE SHES 'DZIN PA LA SOGS PA'I SGO NAS JI SKAD DU
BSHAD PA'I MTSAN MAR 'DZIN PA MED PA'I PHYIR DANG, RANG RANG GI
MI MTHUN PA'I PHYOGS SPANGS PA'I SGO NAS DBANG BSKUR BA DANG, GZI
BRJID 'PHEL BA DANG,

@58A *, ,SBYIN PA'I PHA ROL TU PHYIN PA LA NGES PAR SBYOR BAR
BYED PA DANG, RAB TU SPRO BAR BYED PA'I RGYU YIN PA'I PHYIR RO,
,DE NYID SEMS CAN GYI DON LA SHIN TU SMON PA'I MNGON PAR ZHEN PA
MED PA'I PHYIR MTHA' LAS 'DAS PA STONG PA NYID DANG, BDAG GIS
'KHOR BA'I

THOG MA DANG THA MA MED PA YONGS SU DOR BAR BYA'O ZHES SMON PA
LEN PA MED PA'I PHYIR THOG MA DANG THA MA MED PA STONG PA NYID
DANG, BDAG GI PHUNG PO LHAG MA MED PA'I MYA NGAN LAS 'DAS PA'I
DBYINGS LA YANG DGE BA YONGS SU DOR BAR MI BYA'O ZHES MNGON PAR
ZHEN PA MED PA'I PHYIR DOR BA MED PA STONG

PA NYID DANG, BDAG GIS RANG GI MTSAN NYID KYI RIGS NI YONGS SU
SBYONG BAR BYA'O ZHES DON DU NYE BAR DANG BRAL BA'I PHYIR RANG
BZHIN STONG PA NYID YIN NO, ,DE'I PHYIR RNAM PAR RTOG PA'I YID
GNAS GYUR PA'I MTSAN NYID CAN SO SOR RTOG PA'I YE SHES LA BRTEN
PA RDO RJE CHOS LA SOGS PA BZHI PO'I

BDAG NYID YIN TE, RNAM PAR RTOG PA'I YID GNAS GYUR PA'I MTSAN
NYID CAN GYI SO SOR RTOG PA'I YE SHES NI JI SKAD DU BSHAD PA'I
PHYIN CI LOG GIS DBEN PAS CHOS KYI DE KHO NA NYID SO SOR RTOG PA
NYID YIN PA'I PHYIR DANG, DE'I SGO NAS KYANG RANG BZHIN GYIS DAG
PA'I CHOS NYID DANG SHES RAB DANG, YE

SHES LAS PHYIR MI LDOG PA NYID DANG, DGONGS PA'I DON MA LUS PA
YONGS SU SHES PA'I RGYU NYID YIN PA'I PHYIR RO, ,DE NYID MTSAN
DANG DPE BYAD KYI BDAG NYID CAN GYI GZUGS KYI SKU LA MNGON PAR
ZHEN PA MED PA'I PHYIR RANG GI MTSAN NYID STONG PA NYID DANG,
STOBS DANG, MI 'JIGS PA LA

SOGS PA'I RANG BZHIN GYI CHOS KYI SKU LA MNGON PAR ZHEN PA MED
PA'I PHYIR, ,CHOS THAMS CAD STONG PA NYID DANG, GANG ZAG DANG
CHOS SU KUN NAS SGRO 'DOGS PA MED PA'I PHYIR DNGOS PO MED PA
STONG PA NYID DANG, JI SKAD DU BSHAD PA'I STONG PA NYID KYI MTSAN
NYID LA SKUR PA MI 'DEBS PA DANG,

MNGON PAR ZHEN PA MED PA'I PHYIR DNGOS PO MED PA'I RANG BZHIN
STONG PA NYID YIN NO, ,DE BAS NA BYA BA NAN TAN GYI YE SHES LA
BRTEN PA RDO RJE CHOS LA SOGS PA BZHI PO'I BDAG NYID YIN TE, MIG
LA SOGS PA'I SHES PA GNAS SU GYUR PA'I BDAG NYID BYA BA NAN TAN
GYI YE SHES NI JI SKAD DU BSHAD

@58B PA'I PHYIN CI LOG SPANGS PA'I SGO NAS BDE BAR GSHEGS PA MA
LUS PA MCHOD PA DANG, KUN NAS BSRUNG BA DANG, BGEGS BSAL BA DANG,
LUS LA SOGS PA STONG PA NYID KYI YE SHES KYI RGYU NYID YIN PA'I
PHYIR RO, ,DE BZHIN DU SER SNA DANG, 'CHAL PA'I TSUL KHRIMS DANG
MI BZOD PA DANG,

LE LO DAG GI GNYEN PO NYID KYIS DE NYID SBYIN PA DANG, TSUL
KHRIMS DANG, BZOD PA DANG, BRTZON 'GRUS KYI PHA ROL TU PHYIN PA'I
BDAG NYID YIN NO, ,DE'I PHYIR GSANG BA'I MCHOD PA BZHI PO'I RANG
BZHIN YIN TE, GO RIMS BZHIN DU ME LONG LTA BU'I YE SHES LA SOGS
PA BSGRUB

PA NI RANG GI RNAM PAR THAR PA'I SGO RNAM PAR DAG PA'I STOBS KYI
LHUN GYIS GRUB PAR MNGON PAR 'DOD PA'I KHYAD PAR SKYED PAR BYED
PA NYID YIN PA'I PHYIR RO, ,DE NYID RNAM PAR G-YENG BA DANG, SHES
RAB 'CHAL PA DANG, YANG DAG PA MA YIN PA'I SMON LAM DANG, THABS
MA YIN PA

SPANGS PA'I SGO NAS BSAM GTAN DANG, SHES RAB DANG, SMON LAM DANG,
THABS KYI PHA ROL TU PHYIN PA'I MTSAN NYID KYIS PHYI'I MCHOD PA
BZHI PO'I BDAG NYID YIN TE, 'BAD PA DANG BCAS PA'I LAM GYIS CHOS
KYI DBYINGS LA DGA' BAS 'JUG PA'I RANG BZHIN NYID YIN PA'I

PHYIR RO, ,DAD PA DANG, BRTZON 'GRUS DANG, DRAN PA DANG, TING NGE
'DZIN GYI NGO BO NYID KYIS SGO BZHI BSRUNG BA BZHI PO'I BDAG NYID
YIN TE, THEG PA CHEN PO'I CHEN PO LA MNGON PAR YID CHES DANG,
'JUG PA DANG, KUN NAS DGA' BA DANG, RGYUN MI 'CHAD PA'I RGYU NYID

YIN PA'I PHYIR RO, ,DE NYID SHES RAB YONGS SU DAG PA TZAM LA LTOS
NAS JI SKAD DU BSHAD PA'I STONG PA NYID KYI RAB TU DBYE BA'I SGO
NAS BYAMS PA LA SOGS PA'I TING NGE 'DZIN BCU DRUG GI BDAG NYID
YIN NO, ,THABS 'BA' ZHIG TZAM LA LTOS PA NI 'JIG RTEN PA'I TING
NGE 'DZIN MA LUS PA'I RANG

BZHIN NO, ,DE NYID KUN NAS NYON MONGS PA'I PHUNG PO DANG, KHAMS
DANG, SKYE MCHED DU SGRO 'DOGS PA DANG BRAL BA'I PHYIR RNAM PAR
BYANG BA'I PHUNG PO LA SOGS PA'I MTSAN NYID DU RIG PAR BYA'O, ,DE
NYID KUN DU RTOG PA MA LUS PA'I SEMS PAS SGRO BTAGS PA SPANGS TE
DE'I PHYIR JI

@59A *, ,SRID DE KHO NA NYID DU KUN DU RTOG PA DE SRID DU DE LA
YANG DAG PAR BRTEN PAR BYA STE, DE'I NGO BO NYID DU ZHEN PA NYID
KYIS DE SKYE BA'I YANG DAG PA'I RTEN YIN PA'I PHYIR TE, RNAL
'BYOR PA'I YE SHES SKYED PAR BYED PA YIN PAR 'DOD PA'I PHYIR RO,
,DE NYID DNGOS PO MA LUS PA

BDAG DANG THA MI DAD PA LA BLTAS NAS SNANG BA'I YUL DU GYUR PA
GZUGS LA SOGS PA YUL THAMS CAD KYIS YANG DAG PAR MCHOD PAR BYA'O,
,JI LTAR BDAG NYID LA MCHOD PA LEGS PA YIN, GZUGS LA SOGS PA CUNG
ZAD NYAMS SU MYONG BA THAMS CAD KYANG BKAG PA YIN NO ZHE NA DE

NI MA YIN TE, THAMS CAD DU BDAG NYID KHO NA MCHOD PAR BYA BA NYID
YIN PA'I PHYIR RO, ,GANG GI PHYIR 'DIR SEMS LAS MA GTOGS PA GZHAN
BDAG TU MNGON PAR 'DOD PA MA YIN LA, SEMS LAS GZHAN MCHOD PAR BYA
BA NYID KYANG MED DO, ,LUGS SKU LA SOGS PA'I RANG GI NGO BO YANG

MNGON PAR 'DOD PA'I LHA NYID DU SEMS KYIS SGRO BTAGS PA YIN PA'I
PHYIR RO, ,SO SOR SNANG BA TZAM LAS LHAG PA GZHAN YOD PA YANG MA
YIN TE, RANG LA LHA NYID DU SGRO BTAGS PA'I BDAG NYID KYANG BLA
NA MED PA'I 'BRAS BU YIN NO ZHES BSTAN PA DANG 'DRA'O, ,GANG YANG
CUNG ZAD NYAMS SU

MYONG BA BKAG PA'I PHYIR RO ZHES SMRAS PA DE YANG RIGS PA MA YIN
TE, DGAG PA'I NGAG 'JUG PA'I SPYIS KHYAD PAR GYI SGRUB PAS DGAG
PAR GYUR PA'I PHYIR RO, ,YUL GCIG NYID LA SGRUB PA DANG, DGAG PA
NGAG 'GAL BAR GYUR PA YANG YUL DU MA NYID LA NI MA YIN NO, ,BYA
BA'I RANG GI NGO BO LA

KHYAD PAR MED PA'I YUL DU MA NYID DU MI 'THAD DO ZHE NA MA YIN TE
TSOGS PA'I KHYAD PAR GYIS 'DOD PA DANG, 'DOD PA MA YIN PA'I 'BRAS
BU SKYED PAR RJES SU MTHUN PA NYID KYI PHYIR 'DOD PA MA YIN PA'I
'BRAS BU NI DGAG PAR BYA BA'I YUL YIN NO, ,DE YI NGO BO LA ZHEN
PA TZAM GYIS THAMS CAD

DE BZHIN DU 'GYUR BA YANG MA YIN TE, SNGAGS LA SOGS PAS MNGON PAR
SBYANGS PA LONGS SPYOD PA'I DUG LAS 'CHI BA LA SOGS PA 'BYUNG
BA'I NUS PA MA MTHONG BA'I PHYIR RO, ,DE BZHIN DU 'DIR LUS LA
SOGS PA'I LAS PHYIR PHYOGS PA THUN MONG DU GZHAN NAS BKAG PA YIN
YANG 'DIR KHYAD

@59B BAR CAN GYI SNYING RJE LA SOGS PAS KUN NAS BSLANG BAS 'DOD
PA MA YIN PA'I 'BRAS BUR MI 'GYUR TE, DE LTAR GYUR PA'I GANG ZAG
RNAMS LA BRTZE BAS SPANG BA LA SOGS PA'I LAS KYIS GNOD PA SKYED
PA LTA BU DANG, BUD MED CHU LA SOGS PAS KHYER BA LA SOGS PA LA
PHA'I 'DU SHES KYIS

BTON PA DANG 'DRA BA YIN NO, ,BYANG CHUB SEMS DPA' DAG LA JI SRID
DU DGE BA LA SOGS PA'I YID LA BYED PAS RAB TU ZHUGS PA'I LAS DE
NI MNGON PAR SNANG BA'I YUL YIN TE, BYANG CHUB SEMS DPA'I LAM GYI
MTSAN NYID KHO NA NYID YIN PA'I PHYIR TE, SNYING BRTZER LDAN DANG
BYAMS

PHYIR DANG, ,SEMS DGE BA LA NYES PA MED, ,CES BYA BA DANG, BRTZER
LDAN GZHAN GYI DON MTHONG NA, ,BKAG PA RNAMS KYANG DE LA GNANG,
,ZHES GANG GSUNGS LA, GZHAN YANG, BYANG CHUB SEMS DPA'I KUN RTOG
LAS, ,DGE BA'AM GAL TE MI DGE BA'ANG RUNG, ,GANG PHYIR

DE YI YID DBANG 'GYUR, ,THAMS CAD DGE BA NYID YIN NO, ,ZHES
GSUNGS PA YIN NO, ,THABS LA MKHAS PA MA GTOGS PAR SROG GCOD PA LA
SOGS PA LAS NGES PAR LDOG PAR RNAM PAR GZHAG PA YIN PA'I PHYIR
LA, THABS LA MKHAS PA NI DE GNANG BA YIN PA'I PHYIR TE, SUM

CU RTZA GSUM PA'I MDO DANG, MNGON PAR RDZOGS PAR BYANG CHUB PA
LAS KYANG, 'DIR BYANG CHUB SEMS DPA' THAMS CAD KYIS THAMS CAD DU
SROG GCOD PA LAS SLAR LDOG PAR BYA STE, GZHAN DU DKON MCHOG GSUM
LA GNOD PA BYED PA'I SEMS CAN MTHONG NA ZHES BYA BA'I BAR DANG,

DE BZHIN DU MA BYIN PAR LEN PA LAS SLAR LDOG PAR BYA STE, SEMS
CAN SER SNA CAN MTHONG NA ZHES BYA BA'I BAR DANG, DE BZHIN DU
GZHAN GYI CHUNG MA GZHAN GYIS YONGS SU BZUNG BA LA BRNAB SEMS KYI
SEMS SKYED PAR YANG MI BYED NA 'ON KYANG YAN LAG MA YIN PAS BSHAD
PA'AM, GNYIS

KYIS GNYIS SPROD PA LTA CI SMOS, GZHAN DU DE LTA BUS 'DUL BA
RNAMS LA NI ZHES BYA BA BRGYAS PAR GANG GSUNGS PA YIN PAS BSLAB
PA THAMS CAD KYI CHA BLTA BAR BYA'O, ,'DOD CHAGS KYI BSAM PAS KUN
NAS SLOB PA'I LUS DANG NGAG GI LAS NI KUN NAS NYON MONGS PA'I
'BRAS BU CAN YIN

@60A *, ,PA'I PHYIR MI DGE BA YIN GYI RANG GI NGO BOS NI MA YIN
TE, DE LUNG DU MA BSTAN PA NYID YIN PA'I PHYIR RO, ,GANG YANG
GZHAN LA PHAN PA'I BSAM PAS RAB TU ZHUGS PA DE NI BLA NA MED PA'I
'BRAS BU SKYED PAR BYED PA NYID KYIS BYANG CHUB SEMS DPA'I BSLAB
PA'I RANG

BZHIN NO, ,BDAG NYID KYI TSUL KHRIMS SRUNG BAR BYED PA NI BYANG
CHUB SEMS DPA'I KHA NA MA THO BA DANG BCAS PAR 'GYUR PA MA YIN
TE, BCOM LDAN 'DAS KYIS, CHOS GANG NGES PA RNAMS KYI BYANG CHUB
YON TAN 'BYUNG 'GYUR BA, ,'DI NI YON TAN CHOS LDAN RNAMS KYI TSUL
KHRIMS DON, ,

CHOS GANG PHAN BYED RNAMS KYI BYANG CHUB YON TAN NYAMS BYED PA,
,'DI NI TSUL KHRIMS 'CHAL ZHES 'DREN PA RNAMS KYIS GSUNGS, ,ZHES
GANG GSUNGS PA DANG, 'PHAGS PA BLO GROS MI ZAD PAS BSTAN PA LAS
KYANG, THABS LA MKHAS PAS THAMS CAD LA, ,RNAM PAR SMAD PAR

MI BYA'O, ,ZHES GSUNGS PA YIN NO, ,GZUGS LA SOGS PA'I YUL LA
LONGS SPYOD PAR MTSUNGS SU ZIN KYANG ZHEN PA'I DBANG GIS KHA NAM
MTHO BA DANG BCAS PA DANG, KHA NA MA THO BA MED PAR RNAM PAR
GZHAG PA YIN PA'I PHYIR RO, ,NYON MONGS BA'I BDAG NYID CAN GYI
YONGS SPYOD PA

ZHEN PAR GYUR PAS YUM LNGA LA LONGS SPYOD PA NI NYON MONGS PA'I
YUL LA LONGS SPYAD PA YIN LA, NYON MONGS PA'I BSAM PA MED PAS NI
KUN NAS NYON MONGS PA CAN MA YIN NO, ,DE YANG RNAM PA GSUM STE,
'JIG RTEN PA'I 'BRAS BU DANG RJES SU MTHUN PA DANG, RANG GI MYA
NGAN LAS 'DAS

PA DANG RJES SU MTHUN PA DANG, BLA NA MED PA'I 'BRAS BU DANG
MTHUN PA'O, ,DE LA DANG PO NI MTHO RIS LA SOGS PA THOB PA'I PHYIR
LHA LA SOGS PA LA JI LTA BA BZHIN DU THOB PA'I YUL STOBS PA'I YID
LA BYED PA'O, ,GNYIS PA NYAN THOS LA SOGS PA'I BYANG CHUB DON DU
GNYER BA YIN TE, DE KHO NA NYID

DU GZUGS LA SOGS PA RNAMS LA MI RTAG PA LA SOGS PA'I RNAM PAR SO
SOR RTOG PA YIN TE, JI SKAD DU YANG DAG PAR LDAN PA'I LUNG LAS,
DGE SLONG DAG DGE SLONG GI MIG GIS GZUGS MTHONG BA NA GZUGS RNAMS
ZIL GYIS GNOD PAR BYED KYI GZUGS KYIS DE DAG ZIL GYIS GNON PAR MI
'GYUR RO ZHES

@60B BYA BA NAS, MI RTAG PAR DMIGS NAS GNAS PAR BYED PA DE'I
PHYIR GZUGS KYIS ZIL GYIS GNON PAR MI 'GYUR RO ZHES BYA BA'I BAR
DU RGYAS PAR GSUNGS PA YIN NO, ,GSUM PA LA YANG RNAM PA BZHI STE,
SMON LAM LA MOS PAS RAB TU 'JUG PA DANG, DE KHO NA NYID 'BA' ZHIG
SO SOR

RTOG PAS RAB TU 'JUG PA DANG, RGYA CHE BA TZAM GYI DMIGS PAS RAB
TU 'JUG PA DANG, ZAB PA DANG RGYA CHE BAS RAB TU 'JUG PA'O, ,DE
LA GZUGS LA SOGS PAS SNANG BA THOB PA RNAMS KYI DE'I RANG BZHIN
NGO BO NYAMS SU MYONG BA'I RJES SU 'BRANGS NAS 'GRO BA MA LUS PA
LA PHAN PA SKYE BA'I SEMS

PA LA SNGON DU PHYOGS PA NYID YIN TE, SPYOD YUL YONGS SU DAG PA
LAS 'DIR BYANG CHUB SEMS DPA'I MIG GIS GZUGS YID BDE BA'I GNAS SU
GYUR PA MTHONG BA NA SEMS CAN THAMS CAD KYIS DE BZHIN GSHEGS PA'I
SKU'I MCHOG THOB PAR GYUR CIG CES DE LTAR YANG SEMS BSKYED PAR

BYA'O, ,YID MI BDE BA'I GNAS SU GYUR PA MTHONG BA NA SEMS CAN
THAMS CAD 'KHOR BA'I SDUG BSNGAL LAS SKYO BAR GYUR CIG CES DE
LTAR YANG SEMS BSKYED PAR BYA'O, ,BTANG SNYOMS KYI GNAS SU GYUR
PA MTHONG NA SEMS CAN THAMS CAD CHOS THAMS CAD LA SEMS MNYAM PAR
GYUR

CIG CES DE LTAR YANG SEMS BSKYED PAR BYA'O ZHES RGYA CHER GANG
GSUNGS PA DANG, DE LTAR MDO SDE'I RGYAN LAS KYANG, ,JI LTAR JI
LTAR DBANG PO'I SPYOD YUL LA, ,BRTZE LDAN BDAG NYID SPYOD PAS
'JUG GYUR PA, ,DE LTA DE LTAR CI RIGS MTHUN GNAS TE, ,BRTZE BAS
SEMS CAN DAG

LA MNGON DU BYED, ,CES GSUNGS PA YIN NO, ,GNYIS PA NI BRTZE BA
DANG BCAS PAS SEMS CAN GYI KHAMS LA LTOS PA DANG BCAS PAS YUL LA
LONGS SPYOD PA MA LUS PA RNAMS LA BDAG MED PA'I SO SOR RTOG PA'I
YID LA BYED PA YIN TE, BCOM LDAN 'DAS KYIS RIGS KYI BU DGE

SLONG CHOS SMRA BDE LA BDUD SDIG CAN GYIS BAR CHAD BYA BA'I PHYIR
SEMS BSGYUR BA'I GZUGS DANG, SGRA DANG, DRI DANG, RO DANG, REG
BYA DAG NYE BAR BSTAN PA DE DAG 'DIR THABS LA MKHAS PA DANG, SHES
RAB KYIS ZIL GYIS MNAN NAS YONGS SU SPYAD PAR BYA'O ZHES RGYAS
PAR GANG

@61A *, ,GSUNGS PA YIN TE, DE KHO NA NYID YID LA BYED PA NI NYES
PA MA LUS PA SKYE BA'I GNYEN PO NYID YIN PA'I PHYIR RO, ,GANG GI
PHYIR 'DOD PA MA YIN PA'I LAS MNGON PAR BSGRUB PA YANG DE KHO NA
NYID LA SO SOR RTOG PAS NYAMS SHING ZAD PAR 'GYUR TE, DE'I DBANG
GIS NI

'DOD PA'I 'BRAS BU SKYED PA'I NUS PA NYE BAR BCOM PAR 'GYUR NA
GANG DU YANG DAG PAR SO SOR RTOG PA'I BDAG NYID CAN GYI GZUGS LA
SOGS PA KHONG DU CHUD PA DE LA NYON MONGS PA CAN GYI LAS KYI
SKABS LTAG LA YOD, PHYIN CI LOG GI SEMS KYI KHYAD PAR NYON MONGS
PA CAN GYI LAS NI BDAG MED PA

SO SOR RTOG PA DE DANG 'GAL BA'I PHYIR CIG CAR SKYE BAR MI 'GYUR
RO, ,DE SKAD DU YANG, 'JIG RTEN SNA TSOGS GANG DE 'DOD PA MIN,
,SKYES BU'I KUN RTOG 'DOD CHAGS 'DOD PA YIN, ,'JIG RTEN SNA TSOGS
DE BZHIN GNAS KYANG NI, ,'ON KYANG BRTAN RNAMS 'DI LA 'DOD PA
SPANG, ,

ZHES GSUNGS SO, ,GSUM PA YANG RGYA CHE BA LA DMIGS PA NYID KYI
PHYIR RANG GI BDAG NYID KYI GZUGS LA SOGS PA YANG THA MAL BA'I
GZUGS LA ZHEN PA'I GNYEN PO NYID YIN PAS BRGYUD PAS RDZOGS PA'I
SANGS RGYAS KYI GO 'PHANG LA 'JOG PA'I RGYU YIN TE, RDZOGS PA'I
SANGS RGYAS

KYI NGO BO'I NGA RGYAL GYI RJES SU MTHUN PA'I GZUGS LA SOGS PA
LONGS SPYOD PA'I PHYIR RO, ,GAL TE DE LTA YIN DU CHUG NA DE LTA
NA YANG BCOM LDAN 'DAS RANG GI NGO BOR YONGS SU BSGOM PA DE NI
DON DAM PA NYID DU RDZOGS PA'I SANGS RGYAS KYI RANG BZHIN MA YIN
PA NYID KYI PHYIR RO ZHE NA, DE

LTA NA NI THA MAL PA'I BDAG NYID LONGS SBYONG PA YANG YOD PAR MI
'GYUR TE, DE KHO NA NYID DU GANG GZUGS LA SOGS PA MED PA NYID KYI
PHYIR RO, ,JI LTAR BDAG GIS GZUGS LA SOGS PA MTHONG NGO ZHES ZHEN
PAS YUL DU BYAS PA'I GZUGS LA SOGS PA DE DAG NI DE KHO NA NYID DU
DE

LTAR YOD PA MA YIN NO ZHES BSTAN PA DANG 'DRA'O, ,DE BAS NA DE
KHO NA NYID DU GNAS PA LA LTOS PA MED PA'I ZHEN PA 'GA' ZHIG NI
MI 'DOD PA SKYED PA NYID KYI PHYIR MI DGE BA YIN LA, CIG SHOS NI
MCHOG GI SKYES BU'I DON LA MKHO BA NYID KYI PHYIR DGE BA YIN NO
ZHES BYA BA BCOM LDAN 'DAS KYI

@61B GZHUNG LAS MTHONG NGO, ,DE NYID KYI PHYIR MING TZAM GYI SGO
NAS KYANG RDZOGS PA'I SANGS RGYAS KYI NGA RGYAL NI PHUN SUM TSOGS
PA MCHOG RDZOGS PAR BYED PA'I RGYU YIN NO ZHES RNAM PAR GZHAG PA
YIN GYI BDAG NYID KYIS NYE BAR LONGS SPYOD PA KHO NAS THAMS CAD
DGE BA'I BDAG NYID DU MI 'GYUR RO ZHES

RNAM PAR GZHAG PAR NI MI NUS TE, BSAM PA'I DBANG GIS DE YANG DGE
BA'I BDAG NYID YIN PA'I PHYIR RO, ,BYANG CHUB SEMS DPA' 'GA' ZHIG
LO STONG PHRAG BRGYAD CUR DE BZHIN GSHEGS PA 'KHOR DGE SLONG
STONG PHRAG BRGYAD CU DANG BCAS PA RE RE LA BSKAL PA DU MAR BDE
BA'I YO BYAD

THAMS CAD KYIS STOBS PAR BYED LA BYANG CHUB SEMS DPA' GZHAN 'GA'
ZHIG KYANG DAM PA'I CHOS YONGS SU GZUNG BA'I RGYUS BDAG NYID BSOD
SNYOMS KYIS LONGS SPYOD PAR BYED NA SNGA MA DE BAS BYANG CHUB
SEMS DPA' 'DI LA BSOD NAMS MANG DU 'BYUNG BAR 'GYUR RO ZHES
GSUNGS PA YIN

NO; ,RNAM PAR RTOG PA BZHI PA NI NYID KYI RANG BZHIN NGO BO NYID
RTOG PA'I DRI MA MA LUS PA SPANGS PAS BDE BAR GSHEGS PA'I SKU'I
BDAG NYID CAN 'OD ZER CAN GYI TSOGS RNAM PA DU MA'I SGO LAS YANG
DAG PAR BYUNG BA'I SPRUL PA SNA TSOGS RNAM PAR 'PHRO BAS 'GRO BA
MA LUS PA'I DON MDZAD PA LA

GZHOL BA DE DANG RJES SU MTHUN PA'I GZUGS LA SOGS PA GONG DU SMOS
PA'I KHYAD PAR GYIS DNGOS PO MA LUS PA MNYAM PA NYID KYIS BLTA BA
NI GCIG TU PHUN SUM TSOGS PA MCHOG GI RGYU YIN TE, MNGON SUM DU
BSGRUB PAR BYA BA'I NGO BO LA DMIGS PA NYID KYI PHYIR RO, ,DE LTA
BU'I RNAM PA'I

GZUGS LA SOGS PA LA MA NGES PAR DPYOD PA'I BDAG NYID KYI RDZOGS
PA'I SANGS RGYAS KYI MCHOD PA LA KHA NA MA THO BA DANG BCAS PAR
DOGS PA NYID NI KHA NA MA THO BA CHEN PO'I RGYU MA YIN TE, THA
MAL PA'I PHYIN CI LOG GI YID LA BYED PA'I GNYEN PO NYID KYIS 'DI
NI LHAG PA'I TSUL KHRIMS KYI

BSLAB PA'I BDAG NYID YIN PA'I PHYIR RO, ,MIG LA SOGS PA'I YUL
YANG DAG PA MA YIN PA RNAMS LA YID LA BYED PA THAMS CAD 'GOG PAS
MYA NGAN LAS 'DAS PA MCHOG GI GZHI NYID YIN PA'I PHYIR SDOM PA
MCHOG GI DON YIN NO, ,DE LTAR YANG, MIG GI SDOM PA LEGS PA STE, ,

@62A *, ,RNA BA'I SDOM PA LEGS PA YIN, ,SNA YI SDOM PA LEGS PA
STE, ,LCE YI SDOM PA LEGS PA YIN, ,LUS KYI SDOM PA LEGS PA STE,
,YID KYI SDOM PA LEGS PA YIN, ,DGE SLONG KUN DU BSDAMS PA YIS,
,SDUG BSNGAL KUN LAS RAB TU GROL, ,ZHES GSUNGS

SO; ,RANG DANG GZHAN RDZOGS PA'I SANGS RGYAS KYI NGO BOR DMIGS PA
NYID KYIS LHAG PA'I SEMS KYI BSLAB PA'I RANG BZHIN LA, RANG GI
NGO BO LA PHYIN CI MA LOG PAS LHAG PA'I SHES RAB KYI BSLAB PA LA
DMIGS PA YANG MA YIN NO, ,DE BZHIN DU SER SNA LA SOGS PA'I NYES
PA LAS LDOG PA

NYID KYIS PHA ROL TU PHYIN PA LA SOGS PA MA LUS PA NANG DU 'DUS
PA NI SNGA MA'I RJES SU 'BRANGS NAS BLTA BAR BYA'O, ,DE'I PHYIR
RNAM PA DE LTA BU'I BYANG CHUB KYI SEMS BSKYED PA DANG RJES SU
MTHUN PA'I RANG BZHIN LAS RNAM PAR LOG PA RNAMS NI RGYU'I MCHOG
SPANGS PA RDZOGS PA'I BYANG CHUB KYI SNOD DU MI 'GYUR

ZHING; GNAS MA YIN PA LA SKRAG PA NI DON MED PA BRGYUD PA SKYED
PAR BYED PA'I RGYU NYID YIN TE, 'GRO BA GANG ZHIG RMONGS PA'I
RGYU YIS GNAS MA YIN LA SKRAG 'GYUR BA, ,YUN RINGS DUS SU BSOD
NAMS PHUNG PO CHEN PO MIN PA 'BYUNG 'GYUR RGYUS, ,RIGS MED BSHES
MED BLO MA SBYANGS

SHING SNGA MAR DGE BA MA BSKYED PAS, ,CHOS 'DI DAG LA SKRAG PAR
GYUR PA DON CHEN 'DI LAS NYAMS PAR 'GYUR, ,RDZOGS PA'I BYANG CHUB
GZHAN DON MCHOG GI RGYUR GYUR SNA TSOGS MTHU YI GNAS, ,DE LAS DE
DANG MNYAM NYID SEMS 'DI 'BA' ZHIG RGYU YI MCHOG YIN ZHES, ,BDAG
GIS

BSHAD PAR GYUR PA LAS KYANG CUNG ZAD DRI MED BSOD NAMS DES,
,SANGS RGYAS YE SHES 'KHRUL SPANGS BLO CAN SKYE BO BYANG CHUB
THOG GYUR CIG ,SLOB DPON SANGS RGYAS YE SHES KYI ZHAL SNGA NAS
KYIS MDZAD PA BDAG SGRUB PA LA 'JUG PA ZHES BYA BA RDZOGS SO,,
,,PAndI TA SH'ANTI BHA DRA DANG, LO TZ'A

BA 'GOS LHAS BTZAS KYIS BSGYUR CING ZHUS TE GTAN LA PHAB PA'O,,
