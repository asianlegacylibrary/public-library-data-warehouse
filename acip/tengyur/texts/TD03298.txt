@41A #, ,RGYA GAR
SKAD DU, SHR'I BADZRA B'A R'A H'I KALPA SARBA A'ARTHA S'A DHA
KA:, BOD SKAD

DU, DPAL RDO RJE PHAG MO'I RTOG PA DON THAMS CAD SGRUB PA ZHES
BYA BA, RDO RJE PHAG MO LA PHYAG 'TSAL LO, ,AOm HR'I: GHA TA YA
GHA TA YA SARBA DUsht'A NA H'Um PHAt SV'A H'A, GTOR MA BTANG LA
BSAM GTAN BYA, ,LTE BA'I DBUS SU RAm LAS BYUNG BA'I ME'I DKYIL
'KHOR GRU GSUM PA DMAR PO'O, ,DE'I

DBUS SU PADMA KHA DOG DMAR PO 'DAB MA BZHI PA'O, ,DE'I STENG DU
BSKAL PA'I ME DANG MTSUNGS PA'I YI GE HR'I:KHYAB PAR 'BAR BA'O,
,DE YONGS SU GYUR PA LAS BDAG NYID RDO RJE PHAG MO SKU MDOG DMAR
MOR BSGOM PAR BYA STE, G-YON BSKUM PA'I ZHABS KYIS RO'I GDAN LA
BZHUGS PA, GCER

DU SKRA GYEN LA PHYOGS PA THOD PA'I DBU RGYAN DANG LDAN PA, PHYAG
RGYA LNGA DANG BCAS PA, PHYAG BZHI MA, G-YAS PAS RDO RJE DANG RDO
RJE'I LCAGS KYU BSNAMS PA, G-YON PAS KHA tV'Am GA DANG THOD PA
DANG, ZHAGS PA DANG, SDIGS MDZUB BO, ,ZHAL GCIG MA, SPYAN GSUM
MA, KHRO GNYER

CAN, ZHAL MCHE BA RNAM PAR GTZIGS MA, ,RDO RJE 'JIGS MDZAD MA,
SHIN TU 'JIGS SU RUNG BA, GSUS PA CHE BA, LJAGS 'DRIL BA, DE LTA
BUR BSGOMS LA, YE SHES SEMS DPA' SPYAN DRANGS LA, LEGS PAR BZHUGS
PAR BYA BA'O, ,DE NAS MCHOD PA DANG, BSTOD

@41B PA DANG, BDUD RTZI MYANG BA YANG BYAS LA, BSNGAGS BZLAS PAR
BYA STE, AOm BADZRA B'A R'A H'I A'A BE SHA YA SARBA DUsht'A N'Am
HR'Im SV'A H'A, NYE BA'I SNYING PO'O, ,AOm H'Um HR'Im HAm, MNYAM
PAR BZHAG PAR GYUR PAS SNYING PO 'DI 'BUM BZLAS PAR BYA STE, GRUB
PA 'DI LA THE TSOM MED DO, ,AOm AA: HRA'I H'Um HA, BYA BA'I
SNGAGS

'DIS THANG KA'I MDUN DU SHA CHEN PO PHYE MAR BYAS PA'I GDUG PA JI
SRID NYI MA NYI SHU RTZA GCIG GI BAR DU GTANG BAR BYA STE, 'GRUB
PAR 'GYUR BA LAS GZHAN DU NI MA YIN NO, ,AOm HR'Im HAm H'Am
HA:HA:HA:HI:HI:PHE:PHE:PHE:TA'I YI GE BRJOD PAS MTSAN MO GTOR MA
BYA BA'O, ,RIMS NAD THAMS CAD ZHI

BAR BYED PA'I MTSAN MO'I GTOR MA NI NYE BAR MKHO BA RNAM PA LDAS
DBUL BAR BYA BA'O, ,GANG 'GA' ZHIG LA YANG BRJOD PAR BYA BA MA
YIN PAS NI RDO RJE RNAL 'BYOR MA RNAMS KYIS BYIN GYIS RLOB PAR
BYED PA YIN NO, ,'DI LA 'DIR THE TSOM ZA BAR MI BYA BA'O, ,DPAL
RDO RJE PHAG MO'I RTOG PA

DON THAMS CAD SGRUB PAR BYED PA RDZOGS SO,, ,,AA BHA YA LA SOGS
PA'I ZHAL SNGA NAS DGE SLONG TSUL KHRIMS RGYAL MTSAN GYIS BSGYUR
BA'O,, 