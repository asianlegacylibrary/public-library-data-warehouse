@19B #, ,'PHRAL DU NYAMS MYONG 'JAM
DPAL GYI, ,SGRUB THABS LEGS PAR BRJOD PA STE, ,SHES

RAB DON GNYER SKYE BO YI, ,SHES RAB NGAN RMONGS DUG GZHOM PHYIR,
,DANG PO RE ZHIG RNAL 'BYOR PAS, ,YID DANG MTHUN PA'I SA PHYOGS
KHA CIG TU DBYANGS YIG AA LAS BYUNG BA'I ZLA BA LA GNAS PA'I YI
GE DH'I:'I SA BON LAS BYUNG BA'I LCAGS KYU'I RNAM PA'I 'OD ZER
GYIS AA RA PA TZA NA LA SOGS PA

@20A *, ,BKUG STE, MCHOD PA LA SOGS PA BYAS NAS STONG PA NYID
BSGOM PAR BYA'O, ,DE NAS SEMS KYI RNAM PA YONGS SU GYUR PA LAS
ZLA BA'I DKYIL 'KHOR LA GNAS PA YI GE DH'I:MNGON PAR GYUR PA LAS
RAL GRI RNON PO BLTA BAR BYA'O, ,DE'I RTZE MO LA DANG PO'I
DBYANGS YIG YONGS SU GYUR PA LAS

ZLA BA DE'I STENG DU RAL GRI LA SA BON NO, ,DE THAMS CAD YONGS SU
GYUR PA LAS RAL GRI DANG PO TI BSNAMS PA, GTZUG PHUD LNGA CUNG
ZHIG 'KHYIL PA, GOS DMAR PO ZUNG DANG LDAN PA, SGEG PA'I CHA LUGS
'CHANG BA, CUNG ZHIG BZHAD PA'I ZHAL CAN, ZLA BA'I 'OD DANG 'DRA
BAR MDZES PA SNA TSOGS PADMA LA GNAS PA'I ZLA BA LA SEMS

DPA'I SKYIL MO KRUNG GIS GNAS PA, 'PHRAL DU NYAMS SU MYONG BA'I
AA RA PA TZA NA'I GZUGS SU BDAG NYID BLTA BAR BYA'O, ,DE NAS RANG
GI SNYING GAR DBYANGS YIG DANG PO YONGS SU GYUR PA LAS MA REG
PA'I 'KHOR LO RTZIBS BRGYAD PA'O, ,'KHOR LO DE'I STENG DU SOR
GCIG TZAM CIG MA REG PA'I

DBYANGS YIG DANG PO LAS YANG DAG PAR GYUR PA'I ZLA BA'I DKYIL
'KHOR RO, ,DE LA YANG ZLA BA DANG SA BON GYIS BSKYED PA'I RAL
GRI'I RTZE MO LA ZLA BA DANG, SNGON DU BSTAN PA'I RAL GRI'I SA
BON GYIS RNAM PAR BRGYAN PA, RAL GRI LA SOGS PA YONGS SU GYUR PA
LAS DE LTA BU NYID KYI 'JAM PA'I DBYANGS KYI RNAM PAR

BSGOM PAR BYA'O, ,DE'I MDUN DUR LAS SKYES PA'I RAL GRI'I RTZE MO
LA DBYANGS YIG DANG PO LAS SKYES PA'I ZLA BA LA GNAS PA RA'I RNAM
PA BSGOM PAR BYAS NAS RAL GRI LA SOGS PA YONGS SU GYUR PA LAS
DZ'A LI N'I GZHON NU BCOM LDAN 'DAS LTA BUR BLTA BAR BYA'O, ,DE
BZHIN DU RGYAB TU DE LTAR YANG LNGA PA'I

DANG PO LAS TZANDRA PRA BHA'O, ,DE BZHIN DU G-YAS PHYOGS SU YI GE
TZA LAS KE SHI N'I'O, ,NU MA'I KHAR DBUS RNAM PAR MDZES PA'I MGON
PO'I GZUGS SO, ,G-YON PAR YANG AU PA KE SHI N'I YI GE NA LAS DE
BZHIN DU'O, ,DE THAMS CAD KYI RANG GI SNYING GAR ZLA BA LA RANG
RANG GI SA BON DKAR PO'I RNAM PAR BSAM

PAR BYA'O, ,DE NAS GTZO BO'I THUGS KA'I SA BON LAS BYUNG BA'I 'OD
ZER GYIS BKUG PA'I YE SHES SEMS DPA' DE DANG LHAN CIG TU BYAS
NAS, 'KHOR LO YANG MYUR DU 'KHOR ZHING ZLA BA LA GNAS PA'I LHA MO
BZHI PO DANG LDAN PA'I BDAG BRTAN POR NGAG GI RANG BZHIN MA LUS
PAR SPRO BA DANG SDUD PAR

@20B BSAM PAR BYA'O, ,BSAM GTAN GYIS SKYO BAR GYUR NA SNGAGS
BZLAS PA BYA STE, DE LA SNGAGS KYI RGYAL PO 'DI LTA STE, AA RA PA
TZA NA DH'I:ZHES BYA'O, ,'PHRAL DU NYAMS MYONG 'JAM DPAL GYI,
,SGRUB THABS BRJOD PA'I BSOD NAMS GANG, ,BSAGS 'GYUR DE YIS 'JIG
RTEN KUN, ,RTAG TU 'JAM

DBYANGS MTSUNGS PAR SHOG ,'PHRAL DU NYAMS SU MYONG BA'I AA RA PA
TZA NA'I SGRUB THABS RDZOGS SO, ,KHAMS PA BA RI LO TZ'A BA DGE
SLONG DHARMA K'IRTIS BSGYUR BA'O,, 