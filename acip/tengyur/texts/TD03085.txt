@184B #, ,RGYA GAR SKAD DU, A'ARYA TA
TH'A GA TOshn'I shA SI T'A TA PA TRE N'A MA AA PA

R'A DZI TA DH'A RA nI S'A DHA NAM, BOD SKAD DU, 'PHAGS PA DE
BZHIN GSHEGS BA'I GTZUG TOR NAS BYUNG BA'I GDUGS DKAR MO CAN
GZHAN GYIS MI THUB MA PHYIR BZLOG PA ZHES BYA BA'I GZUNGS KYI
SGRUB THABS, DKON MCHOG GSUM LA PHYAG 'TSAL LO, ,MTHONG DANG MA
MTHONG LA SGROL

BA'I; ,GDUGS DKAR YUM LA PHYAG 'TSAL TE, ,BDAG GZHAN DON DE THOB
BYA'I PHYIR, ,LO 'DAB TZAM CIG GSAL BAR BYA, ,DE LA 'PHAGS PA
GDUGS DKAR MO CAN BSGRUB PAR 'DOD PA'I RNAL 'BYOR PAS, GNAS DBEN
ZHING YID DANG MTHUN PAR DANG PO MAndAL DANG MCHOD

PA BSHAMS LA KHRUS BYA STE, LUS LA DES BYUGS NAS GOS GTZANG MA
BGOS TE, STAN BDE BA LA GNAS PAR BYA'O, ,DE NAS RANG GI SNYING
GAR ZLA BA'I STENG DU AOm DKAR PO BSAMS TE, DE LAS 'OD 'PHROS PAS
PHYOGS BCU'I SANGS RGYAS DANG BYANG CHUB SEMS DPA' THAMS CAD
KYANG

@185A *, ,'PHAGS PA GDUGS DKAR MO CAN DMIGS TE, PHYAG 'TSAL BA LA
SOGS PA RIM PA BZHIN DU BYA'O, ,DE NAS CHAD MED PA BZHI BSGOMS TE
STONG BA NYID DU BSGOM PAR BYA'O, ,DE LTAR STONG PA NYID LAS ZLA
BA'I DKYIL 'KHOR LA GNAS PA'I AOm DKAR PO BSAMS TE,

DE NYID LAS 'OD ZER PHYOGS BCUR 'PHROS PAS 'GRO BA'I DON BYAS TE,
TSUR 'DUS PA LAS GDUGS DKAR PO AOm GYIS MTSAN PAR GYUR TE, DE LAS
'OD ZER LHA MO'I SKU DANG BCAS PA 'PHROS PAS 'JIG RTEN THAMS CAD
DU NAD DANG SDUG BSNGAL THAMS CAD LAS DGROL TE TSUR 'DUS PAS

'PHAGS PA GDUGS DKAR MO CAN SKU MDOG DKAR MO RGYAN THAMS CAD KYIS
BRGYAN PA, PHYAG DANG PO GNYIS KYIS GDUGS DKAR PO 'DZIN PA, SPRUL
PA'I DBU STONG PHYAG STONG MNGA' BA, SPYAN BYE BA PHRAG BRGYA
STONG MNGA' BA CHEN MO, DBU LA MI PHYED RDO RJE 'BAR BA'I MTSAN
RTAGS CAN, SA

GSUM GYI DKYIL 'KHOR LA MNGA' MDZAD PA, BDAG DANG GZHAN 'JIGS PA
THAMS CAD LAS SKYOB PA, PHYAG RGYA'I TSOGS KYIS KUN NAS YONGS SU
BSKOR TE GNAS PAR BSAMS TE, MCHOD PA'I TSOGS RNAMS BYIN GYIS
BRLAB PA LA SOGS PA BYA'O, ,DE NAS MDUN GYI NAM MKHAR BHR'Um

LAS YE SHES KYI GZHAL YAS KHANG SEMS KYI 'BYOR PA'I RGYAN DANG
LDAN PAR BSGOMS PA'I NANG DU SENG GE LA SOGS PA'I GDAN RNAMS
BSKYED PA LA, SPYAN DRANG BA NI SNYING GA'I AOm GYI 'OD KYIS
BSKUL TE DMIGS PA RNAMS MCHOD YON GYIS BZHUGS SU GSOL BAR BYA'O,
,DE YANG SANGS RGYAS

DANG BYANG CHUB SEMS DPA' DANG, 'PHAGS PA GDUGS DKAR MO CAN PHYAG
RGYA'I TSOGS KYIS BSKOR BA DANG, SPRUL PA'I TSOGS RNAMS GSAL BAR
DMIGS TE, GZHUNG LAS BYUNG BA'I PHYAG RGYA DANG BSTOD PA SNGON DU
'GRO BAS MCHOD PA'I TSOGS KYIS MCHOD DO, ,DE NAS GSOL BA BTAB

STE BZLAS PA NI BDAG DANG YE SHES KYI THUGS KAR ZLA BA'I DKYIL
'KHOR LA BZLAS BA'I YI GE MU TIG GI RDOG PO LTA BUR BSAMS TE,
SPRO BA DANG BSDU PA'I SBYOR BAS BZLAS PA'I SKYON SPANGS TE BZLAS
BA BYA'O, ,DE YANG SANGS RGYAS DANG BYANG CHUB SEMS DPA' THAMS
CAD LA PHYAG 'TSAL BAR

@185B DMIGS SHING SEMS CAN GYI DON DRAN PAS BZLAS PA BYA'O, ,DE
NAS NGAL LAM GTONG BAR 'DOD NA BZLAS PA YID KYIS 'PHAGS PA GDUGS
DKAR MO CAN LA PHUL TA, BDAG LAS KYI LHA MOS 'PHAGS PA RNAMS LA
MCHOD PA DANG BSTOD PA BYA STE, BZOD PAR GSOL ZHING DGE BA'I RTZA

BA BSNGOS NAS GSHEGS SU GSOL LO, ,DE NAS LUS BSRUNG BAR BYA STE
LDANG BAR BYA'O, ,LANGS NAS KYANG MDO SDE ZAB MO BKLAG PA LA SOGS
PA BYA'O, ,RTAG TU 'PHAGS PA GDUGS DKAR MO DRAN PAR BYA'O, ,PHYAG
'TSAL BAR DMIGS SHING 'BYUNG PO'I KHA ZAS SPANGS TE BSGRUB

PAR BYA'O, ,SRUNG BA DANG, 'KHRUL 'KHOR DANG, BZLOG PA DANG,
SBYIN SREG DANG, BGEGS BZLOG CING GZIR BA DANG, DMAG DPUNG GZHOM
PA DANG, DNGOS GRUB BSGRUB PA DANG, SER BA SRUNG BA DANG, SRI'U
GSO BA DANG, GTOR MA BTANG BA DANG, MDZE NAD GSO BA DANG, 'JIGS

PA SKYOB PA KUN DANG PO'I PHAN YON LAS 'BYUNG BA LTAR THAMS CAD
BYA'O, ,BDAG 'DRA BLO DMAN SO SO'I SKYE BO YIS, ,'PHAGS MA MCHOG
LA CHU YI THIGS TZAM BSTOD, ,'DI LAS SKYES PA'I BSOD NAMS GANG
BYUNG BAS, ,BDAG DANG SEMS CAN KUN GYIS MCHOG THOB SHOG ,'PHAGS

PA DE BZHIN GSHEGS PA'I GTZUG TOR NAS BYUNG BA'I GDUGS DKAR MO
CAN GZHAN GYIS MI THUB PA PHYIR BZLOG PA ZHES BYA BA'I GZUNGS KYI
SGRUB THABS SLOB DPON TZANDRA GO MIS MDZAD PA RDZOGS SO,, 