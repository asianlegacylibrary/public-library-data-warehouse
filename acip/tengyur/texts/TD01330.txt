@285A *, ,GDUNG BSREG PA'I

CHO GA BZHUGS,, #, ,DPAL RDO RJE MKHA' 'GRO LA PHYAG 'TSAL LO,
,LAG NA RDO RJE DRIL BU BYIN NAS NI, ,DBU LA LEGS PA'I DBU RGYAN
NI, ,BYIN NAS RDO RJE SDOM PA YANG, ,SDOM PA BYIN PA'I MAN NGAG
NYID, ,MIG LA SOGS PAR GTI MUG SOGS, ,GTOR GSUM GO 'PHANG GSUM
LA

GZHAG ,RDO RJE THAB KHUNG SBYOR BA YIS, ,GDUNG BSREG PA YANG
YANG DAG BYA, ,NYI MA GSUM PA'I NYIN PAR NI, ,RUS PA'I TSOGS NI
LEGS PAR BSDU, ,'O MA DRI ZHIM GYIS KHRUS BYA, ,DES NI MCHOD
RTEN BYA BA'O, ,'DI'I DON NI DANG POR DRI ZHIM POS KHRUS BYA BA
DANG, GOS LA

SOGS PA BYAS PA'I DBU RGYAN SBYIN PA DANG, DKYIL 'KHOR BRI BA
DANG, DKYIL 'KHOR BSGRUB PA LA SOGS PA BYAS NAS, CHU DANG, DBU
RGYAN DANG, RDO RJE DANG, BDAG PO DANG, MING DANG, BUM PA RNAMS
KYIS DBANG BSKUR NAS RANG GI LHAG PA'I LHA'I GZUGS SU BSKYED LA,
YE SHES

SEMS DPA' DGUG PA LA SOGS PA SNGON DU 'GRO BAS MIG LA SOGS PA
BYIN GYIS BRLAB PA LA SOGS PA BYAS NAS, SNGAGS KYI TSOGS MANG PO
BZLAS PA BYA BA DANG, MCHOD PA DANG, BSTOD PA DANG, BDUD RTZI
MYANG BA BYAS NAS, SNGAGS KYI BZLAS PA MANG PO BYA BA DANG, JI
LTA

@285B PA BZHIN DU ME THAB ME LHA BSKYED PA DE'I THUGS KAR RDO
RJE SEMS DPA' 'AM, RANG GI LHAG PA'I LHA 'KHOR DANG BCAS PA
DKYIL 'KHOR BSKYED DE SHI BA'I LUS KYI YE SHES SEMS DPA' GSHEGS
SU GSOL, DE'I DAM TSIG SEMS DPA' DANG YE SHES KYI DKYIL 'KHOR
DANG BCAS

PA RO GCIG TU GYUR PAR LHAG PAR MOS SHING GDUNG BSREG PAR BYA
ZHES BYA BA'I DON TO, ,GANG DE LTAR MI BYED NA DE'I TSE MCHOD
RTEN BSHIG PA NYID DU 'GYUR BA'O, ,GDUNG BSREG PA'I CHO GA
RDZOGS SO,, ,,RGYA GAR GYI MKHAN PO CHEN PO AA SHR'I DZNY'A NA
DANG, LO TZ'A BA DGE

SLONG DPAL GYI SNYING POS BSGYUR BA'O,, ,,GUR GYI DON AA SHO KAS
MAN NGAG TU BRTZAMS SO,,