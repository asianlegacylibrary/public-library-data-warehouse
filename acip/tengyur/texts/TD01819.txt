@247B #, ,RGYA GAR SKAD DU, SHR'I GU HYA SA M'A DZA MAndALA NO
PI KA ,BOD SKAD DU, DPAL GSANG BA 'DUS PA'I DKYIL 'KHOR GYI CHO
GA ,AOm DPAL RDO RJE SEMS DPA' LA PHYAG 'TSAL LO, ,RDO RJE 'DZIN
'DI YON TAN GYI, ,RIN CHEN 'BYUNG GNAS LA BTUD NAS, ,MAN

NGAG JI LTAR RNYED PA BZHIN, ,DKYIL 'KHOR CHO GA BRI BAR BYA,
,DANG PO RE ZHIG SLOB DPON SNGAGS KYI TSUL RIG CING SEMS CAN GYI
DON LA GCIG TU GZHOL BA, SNGAGS ZLOS PA DANG LDAN PA LA SLOB MAS
DKYIL 'KHOR BRI BA'I PHYIR LAN GSUM DU GSOL BA GDAB PAR BYA'O, ,

DE NAS RANG GI SNYING GA'I SA BON GYI 'OD ZER GYIS SLOB MA'I SEMS
LAS BYUNG BA'I BGEGS BSAL LA BDUD RTZI 'KHYIL PA'I PHRENG BA'I
SNGAGS SAM MTSAN GYI SNGAGS LAN BDUN BZLAS PAS BSRUNG BAR BYA'O,
,DE NAS BDAG NYID LHA'I RNAL 'BYOR DANG LDAN PAS DKYIL 'KHOR GYI

GTZO BO'I SNGAGS 'BUM PHRAG BZLAS PAR BYAS LA, DKYIL 'KHOR PA
RNAMS KYI NI KHRI PHRAG RE RE BZLAS PAS SNGON DU BSNYEN PA BYA'O,
,DE LTAR MI NUS NA TSES DANG SKAR MA BZANG PO LA KHRUS BYAS LA
GOS SAR PA BSGOS TE, BCOM LDAN 'DAS 'JIG RTEN DBANG PHYUG GI
SPYAN SNGAR

MAndALA BYAS NAS MCHOD PA PHUL TE, AOm MU TZI LI SV'A H'A, AOm MO
H'I NI SV'A H'A, AOm DANTI LI SV'A H'A, ZHES BYA BA'I SNGAS KHRI
PHRAG GCIG BZLAS LA BCOM LDAN 'DAS KYI SPYAN SNGAR NYAL LO, ,DE
NAS RMI LAM DGE BA DANG SDIG PA BLTAS TE, GAL TE DGE BA MTHONG NA
NI DKYIL 'KHOR

BRI'O; ,DE YANG RI LA SOGS PA NYAMS DGA' ZHING SLOB MA DANG RJES
SU MTHUN PA'I GNAS SU SONG STE BYANG DANG SHAR DU GZHOL BA'I SA'I
CHA BRTAGS LA LCI BA'I MAndALA BYAS TE, DRI ZHIM PO'I CHUS BSANG
GTOR BYAS LA BDUD RTZI 'KHYIL PA'I SNGAGS ZLOS SHING MTHO GANG
TZAM DU SA'I DONG

BRKOS LA LCI BAS BYUGS TE SNGAGS DE NYID BZLAS PA'I CHUS DGANG
NGO, ,DE NAS YI GE GSUM GYI SNGAGS ZLOS SHING SHAR PHYOGS SU GOM
PA BRGYAR PHYIN NAS SLAR LOG NAS BLTA'O, ,GAL TE CHU SKAMS PAR
GYUR NA DER MI BYA STE GZHAN DU SPO'O, ,CI STE GANG BAR GNAS NA
NI DGE BA'I

@248A *, ,MTSAN MA YIN NO, ,DE LAS BRI BAR GYUR NA NI DER GNAS TE
KHRO BO'I DKYIL 'KHOR BSGOMS LA GNOD MDZES LA BKA' BSGO BAS
PHYOGS SKYONG RNAMS BKUG STE GTOR MA BYIN NAS MNGON PAR RTOGS PA
JI LTA BA BZHIN DU BDUD RTZI 'KHYIL PA'I PHUR PAS GDAB PO,

DE NAS PHUR PA LAS BYUNG BA'I 'OD KYIS RDO RJE'I SA GZHI DANG,
STENG DU RDO RJE'I DRA BA DANG, PHYOGS MTSAMS SU RDO RJE'I RA BA
DANG, PHYI ROL DU ME LCE'I PHRENG BAS BSKOR BAR BYAS LA SA'I LHA
MO SKU MDOG SER MO PHYAG GNYIS NA GSER GYI BUM PA BSNAMS PA BLOS
BKUG LA ME TOG LA

SOGS PAS MCHOD DE, SLOB DPON GYIS GSOL BA GDAB PAR BYA STE, SKYOB
PA SANGS RGYAS THAMS CAD LA, ,LHA MO KHYOD NI DBANG DU GYUR, ,RIN
CHEN SNA TSOGS 'DZIN PA YIS, ,SA 'DIR DKYIL 'KHOR BRI BAR BYA,
,ZHES BRJOD DE, NAM MKHA' LA YID KYIS

BTEG STE GZHAG GO, ,DE NAS LAS BYED PA BDUD RTZI 'KHYIL PAR
BSGOMS LA DE'I SNGAGS BZLAS PA'I CHUS BSANG GTOR BYAS TE, DKYIL
'KHOR GYI SA PUS NUB TZAM BRKOS NAS GYO MO DANG SOL BA LA SOGS
PA'I SA'I NAD RNAMS BSAL TE, DRI ZHIM PO DANG BCAS PA'I SA DE

NYID KYIS DGANG NGO, ,DE SKAD DU YANG GSUNGS PA, PUS MO NUB TZAM
BRKOS NAS SU, ,SA DE NYID KYIS DGANG BAR BYAS, ,GAL TE LHAG PAR
GYUR NA NI, ,DER NI DNGOS GRUB YOD PAR BSHAD, ,CES PA'O, ,DE NAS
MTSAN NYID DANG LDAN PAR BCAGS TE, DER DKYIL 'KHOR

GYI KHANG PA BYA'O, ,SLOB DPON GYIS NI RIG SNGAGS BZLA BAR BYA'O,
,KHANG PA ZIN NAS DER SLOB DPON RANG GI LHA'I RNAL 'BYOR DANG
LDAN PAS, AOm BHU KHAm ZHES BYA BAS SA GZHI NAM MKHA'I RANG BZHIN
DU BYAS LA, AOm H'Um H'Um H'Um ZHES BYA BAS SA GZHI RDO RJE'I
RANG BZHIN DU BSGOMS LA,

AOm ME DI N'I BADZR'I BHA BA BADZRA BANDHA H'Um ZHES BYA BAS BYIN
GYIS BRLABS TE, 'DI NI SA SBYANG BA'I CHO GA'O, ,DE NAS RDO RJE
DRIL BU THOGS PA'I SLOB MA BZHI DKYIL 'KHOR GYI SA'I PHYOGS BZHIR
BZHAG LA SLOB DPON RDO RJE DANG DRIL BU THOGS PA DBUS SU 'DUG
STE, DKYIL 'KHOR GYI

@248B 'KHOR LO'I TING NGE 'DZIN RDZOGS PAR BYAS LA GOS SAR PA
BGOS SHING ME TOG GI PHRENG BA DANG COD PAN LA SOGS PA DANG LDAN
PA'I SLOB MA BZHIS SHAR PHYOGS NAS BRTZAMS TE, RIM BZHIN DU GSOL
BA GDAB BO, ,DE LA SHAR PHYOGS NAS GSOL BA GDAB PA'I TSIG NI, DE
BZHIN

GSHEGS PA KUN ZHI BA, ,DE BZHIN GSHEGS PA KUN GYI GNAS, ,CHOS KUN
BDAG MED PA YI MCHOG ,DKYIL 'KHOR DAM PA BSHAD DU GSOL, ,GNYIS
PA'I NI, MTSAN NYID THAMS CAD YANG DAG RDZOGS, ,MTSAN MIN THAMS
CAD RNAM PAR SPANGS, ,KUN DU BZANG PO SKU YI

MCHOG ;DKYIL 'KHOR DAM PA BSHAD DU GSOL, ,GSUM PA'I NI, ZHI BA'I
CHOS NI MCHOG LAS BYUNG, ,YE SHES SPYOD PAS RNAM SBYANG BA, ,KUN
DU BZANG PO GSUNG GI MCHOG ,DKYIL 'KHOR SNYING PO BSHAD DU GSOL,
,BZHI PA'I NI, SEMS CAN KUN GYI SEMS CHEN PO, ,RANG

BZHIN DAG PA DRI MA MED, ,KUN DU BZANG PO THUGS KYI MCHOG ,DKYIL
'KHOR SNYING PO BSHAD DU GSOL, ,DE LTAR GSOL BA BTAB PA'I MTHAR
LANGS TE BSGOMS PA'I DKYIL 'KHOR GYI 'KHOR LO NAM MKHA' LA BTEG
LA BDAG NYID BDUD RTZI 'KHYIL BAR BSGOMS NAS, MIG G-YAS

PA DANG G-YON PAR MA DANG tA LAS NYI MA DANG ZLA BA'I DKYIL 'KHOR
BSAMS TE, RKANG MTHIL DU H'Um LAS SNA TSOGS RDO RJE GDENGS PA
BLTAS LA DBANG LDAN NAS BRTZAMS TE H'Um ZHES BRJOD CING RDO RJE
'GROS KYIS DKYIL 'KHOR GYI SA GZHI KUN DU BSKOR LAS DE NA GNAS
PA'I BGEGS RNAMS LA

'DI SKAD CES BSGO'O, ,LUS NGAG SEMS LA GNAS PA YI, ,BGEGS KYI
TSOGS KUN NGA LA NYON, ,NGA NI DPAL LDAN RDO RJE 'DZIN, ,BKA' YI
'KHOR LO SBYOR BA YI, ,RDO RJE RAB TU 'BAR BA 'DIS, ,SKU GSUM LAS
BYUNG DGAS PAR BYA, ,GAL TE DAM TSIG LAS 'DAS NA, ,TSAL

PAR 'GAS PAR GDON MI ZA, ,ZHES BYA BA 'DIS BGEGS RNAMS BSKRAD LA
SLAR YANG SGRUB THABS LAS 'BYUNG BA BZHIN DU GNOD MDZES LA BKA'
BSGO BAS BGEGS RNAMS LA PHUR BUS GDAB PA DANG, SA GZHI DANG RA BA
LA SOGS PA BSGOMS LA, SLAR YANG SA'I LHA MO

@249A *, ,BKUG STE MCHOD PA BYAS NAS DKYIL 'KHOR BRI BAR BYA BA'I
PHYIR GSOL BA GDAB PAR BYA'O, ,SKYOB PA SANGS RGYAS THAMS CAD
KYI, ,SPYOD PA'I TSUL GYI KHYAD PAR NI, ,SA DANG PHA ROL PHYIN PA
LA, ,LHA MO KHYOD NI DBANG DU GYUR, ,SH'AKYA SENG GE SKYOB PA
YIS, ,

JI LTAR BDUD KYI STOBS BCOM PA, ,DE BZHIN BDAG GIS BDUD LAS NI,
,RGYAL BAR BYAS NAS DKYIL 'KHOR BRI, ,ZHES BYA'O, ,DE NAS DKYIL
'KHOR GYI SA'I CHAR DRI ZHIM POS BYUGS TE, ME TOG DRI ZHIM POS
GTOR BA 'DI NI SA GZUNG BA'I CHO GA'O, ,DE NAS DKYIL 'KHOR

GYI SA'I CHA SO SO'I GNAS SU BDUD RTZI LNGAS MAndALA TSOM BU SUM
CU RTZA GNYIS BYAS LA NAM MKHA' LA GNAS PA'I LHA'I 'KHOR LO SPYAN
DRANGS TE, SO SO'I GNAS SU BZHUGS SU GSOL BA LA ME TOG LA SOGS
PA'I MCHOD PA'I YO BYAD RNAMS KYIS MCHOD DE BDUG SPOS KYIS

BDUG CING DRIL BU DKROL NAS BSTOD PA 'DIS BSTOD PAR BYA'O, ,MI
BSKYOD PA NI YE SHES CHE, ,CHOS KYI DBYINGS NI MKHA' CHEN PO,
,RDO RJE GSUM MCHOG DKYIL 'KHOR GSUM, ,RDO RJE'I DBYINGS LA PHYAG
'TSAL BSTOD, ,RNAM PAR SNANG MDZAD RAB TU DAG ,RDO RJE ZHI BA
DGA' BA

CHE; ,RANG BZHIN 'OD GSAL MCHOG GI MCHOG ,STON PA RDO RJE PHYAG
'TSAL BSTOD, ,RIN CHEN RGYAL PO RAB TU ZAB, ,RDO RJE NAM MKHA'
DRI MA MED, ,RANG BZHIN DAG PAS GOS PA MED, ,RDO RJE SKU LA PHYAG
'TSAL BSTOD, ,RDO RJE DPAG MED RGYAL PO TSE, ,MI RTOG NAM MKHA'
RDO RJE

'DZIN; ,'DOD CHAGS PHA ROL BYIN PA BRNYES, ,RDO RJE GSUNG LA
PHYAG 'TSAL BSTOD, ,DON YOD RDO RJE RDZOGS SANGS RGYAS, ,BSAM PA
THAMS CAD RDZOGS MDZAD PA, ,RANG BZHIN DAG PA NYID LAS BYUNG,
,RDO RJE SEMS DPA' PHYAG 'TSAL BSTOD, ,CES BYA BAS BSTOD LA

PHYAG BYAS TE, PUS MO G-YAS PA'I LHA NGA SA LA BTZUGS NAS THAL MO
SBYAR BA BTUD DE 'OG NAS 'BYUNG BA 'DIS LHA RNAMS LA SNYAN GSAN
DBAB PAR BYA'O, ,BCOM LDAN RDO RJE CHE GE MO, ,RIG PA'I RGYAL PO
PHYAG 'TSAL BSTOD, ,KHYED RNAMS LA NI MCHOD PA DANG, ,SLOB MA

@249B RNAMS LA BRTZE BA'I PHYIR, ,MGON PO THUGS RJE'I BDAG NYID
KYIS, ,DKYIL 'KHOR 'DIR NI BRI BAR 'TSAL, ,BCOM LDAN BDAG NI GUS
PA LA, ,DE BAS BKA' DRIN MDZAD PAR 'OS, ,'GRO BA'I 'KHOR LO DON
MDZAD PA'I, ,SANGS RGYAS BDAG LA DGONGS SU GSOL, ,

BYANG CHUB SEMS DPA'I DGRA BCOM DANG, ,GANG GZHAN GSANG SNGAGS
LHA RNAMS DANG, ,'JIG RTEN SKYONG BA'I LHA GANG YIN, ,'BYUNG PO
GANG DAG MTHU CHEN DANG, ,BSTAN LA DGA' BA'I SEMS CAN NI, ,GANG
SU RDO RJE'I MIG LDAN RNAMS, ,RDO RJE CAN BDAG CHE GE MOS, ,CHE
GE 'BYUNG

BA'I DKYIL 'KHOR NI, ,YO BYAD JI LTAR 'BYOR PA YIS, ,'GRO BA DAG
PHYIR BDAG 'DRI NA, ,THUGS RJES NYE BAR DGONGS NAS NI, ,BDAG DANG
SLOB MAR BCAS PA YI, ,TSOGS PA KUN LA DKYIL 'KHOR DU, ,KHYOD KYIS
BYIN BRLAB MDZAD PAR 'OS, ,ZHES BYA BA 'DI LAN GSUM

BRJOD DE, ,'DI NI LHA STA GON LA GNAS PA'I CHO GA'O, ,DE NAS
DKYIL 'KHOR GYI GTZO BO DANG DKYIL 'KHOR PA'I SNGAGS KYANG CI NUS
PAR BZLAS LA GSHEGS SU GSOL BA'I PHYIR SLAR YANG MCHOD PA DANG
GTOR MA PHUL LA, DRI'I MAndALA LA BZHUGS PA RNAMS YID KYIS NAM
MKHA' LA

BTEG STE, BKOD NAS RIM PA 'DIS DKYIL 'KHOR THIG GDAB BO, ,TSANGS
PA'I THIG GNYIS BTAB NAS SU, ,MTSAMS KYI THIG GNYIS BRI BAR BYA,
,GRU BZHI DANG NI SKUD PA BZHI, ,DKYIL 'KHOR TSAD BZHIN GZHAL TE
GDAB, ,SGO NI 'KHOR LO'I BRGYAD CHA RU, ,TSANGS SKUD

GNYIS KYI NGOS SU BYA, ,SGO YI NGOS SU TSON RTZI'I SA, ,DE PHYED
SKUD PA GNYIS KYIS BRI, ,SGO YI BZHI CHAR YANG BTAB NAS, ,SGO
PHYED GSUM YANG DE NAS GDAB, ,MTSAMS SU SGO YI THAD DU NI, ,LHA
YI SNAM BU'I THIG GDAB BYA, ,RI MO LNGA YI SA YI CHA, ,SGO YI
BZHI CHAR GDAB PAR

BYA; ,KHA KHYER SGO YI PHYED DU STE, ,DE YI PHYED NI RIN CHEN SA,
,DRA BA DANG NI DRA PHYED GNAS, ,KHA KHYER DANG NI MNYAM PAR BYA,
,DE PHYED PA GAM SA YIN TE, ,'DI NI THIG SKUD BRI BA YIN, ,SO
SO'I GNAS SU THIG BRI BA, ,SKYE BO RANG GIS SHES SLA ZHING,
,GZHAN DU LTA BAR SLA BAS NA, ,'DIR

@250A *, ,NI SPROS TE MA BSHAD DO, ,DBANG LDAN MTSAMS NAS BRTZAMS
NAS NI, ,MTSAMS SU SO SOR BOR BA LA, ,PADMA RDO RJE PHRENG BA DAG
,ZLUM POR KUN DU BSKOR BAR BYA, ,SNYING PO'I DKYIL 'KHOR BSKOR
BA'O, ,RDO RJE PHRENG BA DE BZHIN BYA, ,SGO YI SUM 'GYUR TVA RA

nA; ,SHES RAB CAN GYIS BRI BYA STE, ,SNAM BU BCU GCIG PHYE BA LA,
,CI LTAR MDZES PAR BRTAG PAR BYA, ,DE NAS YE SHES KYI SKUD PA
TSON RTZI LNGAS KHA BSGYUR ZHING DKYIL 'KHOR GYI NYIS 'GYUR DANG
LDAN PA SNOD DRI ZHIM PAR GZHAG STE 'BAR BA'I LTA BAS DE BZHIN
GSHEGS PA THAMS CAD

KYI THUGS KA NAS YE SHES KYI THIG SKUD DRANGS TE DER BSTIMS NAS
BDUD RTZI RNAM PA LNGAS BYUGS TE, YI GE GSUM MNGON PAR BZLAS PAS
BYIN GYIS BRLAB PO, ,DE NAS AOm AE HYE HI BHA GA W'ANA PRA YA
TZTSA SHA SHA TA S'U TRAm SA TZA KRA S'U TRA N'A YA SV'A H'A H'Um
ZHES BYA BAS NAM MKHA' LA BZHUGS

PA'I DKYIL 'KHOR LA THIG SKUD BSLANG BAR BYA'O, ,DE NAS AOm AA
N+YO N+Y'A NU GA TA SARBA DHARMA H'Um, AOm AA N+YO N+Y'A NU PRA
BE SHA SARBA DHARMA H'Um, ZHES BYA BAS SLOB MA BDUD RTZI 'KHYIL
PAR BSGOMS PA DANG, LAN CIG TU SKUD PA BSGRIL NAS BDAG DANG SLOB
MA GNYIS KA YI GE DZDZA GSUM BZLAS PAS

BSKUL LA G-YON PA RDO RJE KHU TSUR LTE BAR BZHAG LA SKUD PA BZUNG
STE, SLOB DPON NUB SGOR GNAS LA, SLOB MA SHAR SGOR GNAS PA DANG,
AOm BADZRA S'U TRA SA MA YA M'A TI KRA MA H'Um ZHES BRJOD DE GNAM
THIG DANG SA THIG GDAB BO, ,DE YANG SEMS CAN GYI DUS SU NI, NAM
MKHA'

KHYAB PA'I DE BZHIN GSHEGS, ,THIG SKUD SGRA YIS BSKUL NAS SU, ,DE
DAG 'DIR NI GSHEGS PAR MDZAD, ,DE NAS SKOR PHYOGS KYIS GSHIN
RJE'I PHYOGS SU SONGS TE BYANG PHYOGS NA GNAS PA'I SLOB MA DE
BZHIN DU THIG GDAB BO, ,DE NAS ME'I MTSAMS SU SONG STE DBANG LDAN

GYI MTSAMS NA GNAS PA DANG, SHAR PHYOGS KYI THIG GDAB BO, ,YANG
RLUNG MTSAMS SU SONG STE BDEN BRAL GYI MTSAMS NA GNAS PA DANG,
NUB LOGS KYI THIG GDAB BO, ,DE NAS DE NYID DU BSGYUR TE DBANG
LDAN GYI MTSAMS NA GNAS PA DANG BYANG LOGS KYI THIG GDAB PO,
,YANG

@250B ME'I MTSAMS SU SONG STE BDEN BRAL GYI MTSAMS NA GNAS PA
DANG LHO NGOS KYI THIG GDAB BO, ,DE NYID DU GNAS NAS RLUNG MTSAMS
SU GNAS PA DANG MTSAMS KYI THIG GDAB BO, ,BDEN BRAL GYI MTSAMS SU
SONG STE DBANG LDAN GYI MTSAMS NA GNAS PA DANG, MTSAMS KYI THIG

GNYIS PA GDAB BO, ,DE NAS THIG SKUD NYIS 'GYUR DU BYAS TE SLOB
DPON DBUS SU 'DUG NAS SLOB MAS DBANG LDAN GYI MTSAMS NAS PHYI
NANG GI 'KHOR LO BSKOR BAR BYA'O, ,DE LTAR YE SHES KYI THIG BTAB
NAS BDAG NYID KHRO ZHING BSGYINGS PA DANG BCAS PAS SMIN MA BCUM
PA'I KHRO BO'I

LTA BAS BLTAS TE SGO PHYE LA PHYI ROL DU PHYUNG STE, AOm A'A: MU:
ZHES BYA BAS YE SHES KYI SKUD PA GSHEGS SU GSOL LO, ,'DI NI YE
SHES KYI THIG GDAB PA'I CHO GA'O, ,DE NAS DE BZHIN GSHEGS PA
LNGA'I KHA DOG TU BTZOS PA'I TSON RTZI SNGA MA LTAR SNOD BZANG
POR BZHAG LA 'BAR BA'I

LTA BAS DE BZHIN GSHEGS PA RNAMS LAS TSON RTZI BKUG STE, SO SO'I
KHA DOG JI LTA BA BZHIN DU BSTIMS LA AOm BADZRA TI TRA SA MA YA
H'Um, ZHES BYA BAS MNGON PAR BSNGAGS PAS BYIN GYIS BRLAB BO, ,DE
NAS AOm BADZRA BE GA ZHES BYA BAS YE SHES KYI SKUD PA YID KYIS
BTEG STE,

TSON RTZI RNAMS BZUNG LA 'DI SKAD BRJOD PAR BYA'O, ,CHOS DBYINGS
'DI NI RNAM PAR DAG ,SEMS CAN KHAMS NI RAB SGROL BA, ,RDO RJE
SEMS DPA' RGYAL PO CHE, ,DKYIL 'KHOR RANG GIS BRI BAR BYA, ,DE
NAS TSON RTZI KHU TSUR G-YON PAS BZUNG STE, DBANG LDAN GYI

MTSAMS NAS BRTZAMS TE RI MO RNAMS MA 'BYAR ZHING DRANG LA MTHO BA
G-YAS SKOR DU BRI'O, ,RIM PA NI SNGON PO DANG, DKAR PO DANG, SER
PO DANG, DMAR PO DANG, LJANG GU RNAMS TE SLOB DPON RANG GIS DE
LTAR BRIS LA KHAM PHOR LA SOGS PAS BKAB STE, RDO RJE SHUGS KYIS
'JUG

PA DANG 'BYUNG BA BYA'O, ,DE'I 'OG TU GZHAN GYIS CI DGA' BAR
BRI'O, ,'DI NI TSON BRI BA'I DAM TSIG GO, ,DE LA MI BSKYOD PA
GTZO BOR GYUR PA'I DKYIL 'KHOR LA NI RDO RJE PHRENG BA'I NANG GI
SA GZHI SNGON POR BYAS LA, SHAR GYI CHAR NI DKAR PO'O, ,LHOR NI
SER PO'O, ,NUB NI DMAR

@251A *, ,PO'O; ,BYANG NI LJANG GU'O, ,SNYING PO'I DKYIL 'KHOR
GYI DBUS SU NI SNA TSOGS PADMA DANG RDO RJE'I GDAN LA RDO RJE
RTZE LNGA PA SNGON PO PHYAG RGYA DANG BCAS PAS BRI'O, ,SHAR DU NI
'KHOR LO DANG BCAS PA'I PADMA LA 'KHOR LO DKAR PO'O, ,DE BZHIN DU
LHOR NI RIN PO CHE LA GNAS PA'I

RIN PO CHE SER PO'O, ,NUB TU NI PADMA LA GNAS PA'I PADMA DMAR
PO'O, ,BYANG DU NI SNA TSOGS RDO RJE LA GNAS PA'I RDO RJE LJANG
GU'O, ,MTSAMS RNAMS SU NI GDAN DE DAG NYID LA 'KHOR LO DANG RDO
RJE DANG PADMA DANG SNA TSOGS RDO RJE RNAMS SO, ,RIM PA GNYIS PAR
GDAN DE DAG NYID LA ME

MTSAMS LA SOGS PAR ME LONG DANG, PI WANG DANG DRI'I DUNG CHOS
DANG RO SNOD RNAMS SO, ,KHA DOG RNAMS KYANG SNGAR BSHAD PA BZHIN
NO, ,DE'I SNAM BU'I SHAR PHYOGS KYI NGOS GNYIS SU NI GDAN DE NYID
LA N'A GA PUshPA DKAR PO DANG, 'KHOR LO DKAR PO'O, ,LHOR NI RIN
PO CHE SER PO

GNYIS SO, ,NUB TU NI PADMA DMAR PO GNYIS SO, ,BYANG DU NI RAL GRI
LJANG GU GNYIS SO, ,SHAR LA SOGS PA'I SGO BZHIR NI PADMA DANG NYI
MA'I GDAN LA RDO RJE THOB PA SNGON PO DANG, RDO RJE DBYIG PA DKAR
PO DANG, SDONG BU DANG BCAS PA'I PADMA DMAR PO DANG, SNA TSOGS
RDO RJE LJANG

GU'O; ,DBANG LDAN LA SOGS PA'I MTSAMS SU NI PADMA DANG NYI MA LA
RAL GRI SNGON PO DANG, RDO RJE DANG, RDO RJE SNGON POS MTSAN PA'I
DBYIG PA DANG, YANG DBYIG PA'O, ,STENG 'OG TU PADMA DANG NYI MA
LA RDO RJE NAG PO DANG SNGON PO'O, ,DE NAS BUM PA MGRIN PA RING
ZHING MCHU 'PHYANG

PA LTO BA YANGS PA RNAMS NAS DANG GRO DANG MON SRAN GRE'U DANG,
'BRAS KYI SO BA DANG, TIL TE 'BRU LNGA DANG, BRi HA TI DANG,
KAndA KA RI DANG, AA PA R'A DZI TA DKAR PO DANG, HA SA DANG, HA
SA DE BA STE SMAN LNGA DANG, GSER DANG, DNGUL DANG, BYE RU DANG,
MU TIG DANG MU MEN TE

RIN PO CHE LNGA RNAMS DE'I NANG DU BLUGS LA DRI ZHIM PO'I CHUS
BKANG STE, SNAM BU SAR PAS MGRIN PA BCINGS LA SHING LOS KHA
BRGYAN PA'I BUM PA RIM PA 'DIS STA GON LA GNAS PAR BYA'O, ,BDAG
NYID DKYIL 'KHOR GYI RNAL 'BYOR LA GNAS NAS RNAM PAR RGYAL BA'I
BUM PA'I NANG DU DKYIL

@251B 'KHOR GYI BDAG POS BON LAS BSKYED LA, BUM PA GZHAN RNAMS SU
YANG DKYIL 'KHOR BA'I LHA RNAMS SO SO'I SA BON LAS BSKYED DE YE
SHES KYI 'KHOR LO SPYAN DRANGS NAS GNYES SU MED PAR BYAS LA,
MCHOD YON DANG ZHABS BKRU DANG ZHAL BSIL LA SOGS PA PHUL LA SO

SO'I SNGAGS YI GE GSUM DANG SPEL BA CI NUS SU BZLAS SO, ,GZHAN
YANG SKYE BO THAMS CAD LA BSANG GTOR BYA BA'I PHYIR BGEGS MTHAR
BYED KYI SNGAGS YI GE GSUM DANG SPEL BA LAN MANG DU BZLAS PA'I
BUM PA RTZA BA'I SGO DRUNG DU GZHAG GO, ,RNAM PAR RGYAL BA'I BUM
PA NI MDUN

LOGS SU BZHAG LA, LHAG MA NI CI RIGS PAR GZHAG STE BUM PA STA GON
LA GNAS PA'I CHO GA'O, ,DE'I 'OG TU SLOB MA ME TOG 'DZIN CING
PHAN PA DON DU GNYER BA BDE BAR GSHEGS PA'I BSTAN PA LA DGA' BAS
DKYIL 'KHOR GYI KHANG PA'I SGOR MAndALA BYAS LA, SLOB DPON

GYIS 'DI SKAD BRJOD PAR BYA'O, ,SNGAGS KYI DNGOS GRUB DON GNYER
GANG, ,DKYIL 'KHOR 'DIR NI GZHUG PAR BYA, ,BSOD NAMS 'DOD PAS DE
LAS GZHAN, ,GZHAN DAG 'JIG RTEN PHA ROL GNYER, ,DANG PA CHEN PO
LDAN PA DAG ,'JIG RTEN PHA ROL LA DMIGS NAS, ,

BLO LDAN DKYIL 'KHOR GZHUG BYA STE, ,'DI YI 'BRAS BU GNYER MI
BYA, ,GAL TE 'BRAS BU DON GNYER NA, ,'JIG RTEN PHA ROL MI 'GRUB
'GYUR, ,'JIG RTEN PHA ROL LA DMIGS NA, ,'BAD PA MED PAR 'DI 'BRAS
'GRUB, ,DE NAS SLOB MA RNAMS KYIS TSIGS SU BCAD PA

'DIS GSOL BA GDAB PAR BYA STE, DGA' CHEN KHYOD BDAG STON PA BAS,
,SLOB DPON KHYOD NI DGONGS SU GSOL, ,BYANG CHUB SEMS DPA'I TSUL
BSTAN PA, ,MGON PO CHEN PO BDAG 'TSAL LO, ,DAM TSIG DE NYID STZAL
DU GSOL, ,BYANG CHUB SEMS KYANG BDAG LA

STZOL; ,SANGS RGYAS CHOS DANG DGE 'DUN TE, ,SKYABS GSUM DAG KYANG
BDAG LA STZOL, ,THAR PA CHEN PO'I GRONG MCHOG TU, ,MGON PO BDAG
NI 'JUG PAR 'TSAL, ,DE NAS SLOB DPON GYIS SLOB MA'I GTZO BO LA
DMIGS TE, 'DI SKAD CES BRJOD PAR BYA'O, ,KHYOD

@252A *, ,NI TSUL CHEN SNOD YIN PAS, ,KHYOD LA YANG DAG BSTAN PAR
BYA, ,SKU GSUNG THUGS KYI RDO RJE CAN, ,DUS GSUM SANGS RGYAS
'BYUNG BA RNAMS, ,GSANG SNGAGS RDO RJE'I MTHU YIS NI, ,YE SHES
MNYAM MED YANG DAG BRNYES, ,GSANG SNGAGS SBYOR BA

MNYAM MED PA, ,SH'AKYA SENG SOGS MCHOG GIS NI, ,DRAG PO CHEN PO
BDUD KYI SDE, ,STOBS CHEN DAG KYANG DES BCOM MO, ,'JIG RTEN MTHUN
PAR GSHEGS NAS SU, ,'KHOR LO BSKOR NAS MYA NGAN 'DAS, ,DE BAS KUN
MKHYEN THOB BYA'I PHYIR, ,BU YIS BLO GROS 'DI

GYIS SHIG ,DE NAS SLOB MA RNAMS SNYING GA'I SA BON GYI 'OD ZER
GYIS BKUG LA RANG GI 'OD KYIS SHES RAB KYI PADMAR ZHUGS TE, DE
BZHIN GSHEGS PA THAMS CAD KYIS DBANG BSKUR BAR BSGOMS LA PHYUNG
NAS SLOB DPON RANG NYID KYIS, DKON MCHOG GSUM LA SKYABS SU

MCHI; ,SDIG PA THAMS CAD SO SOR BSHAGS, ,'GRO BA'I DGE LA YI RANG
STE, ,SANGS RGYAS BYANG CHUB YID KYIS GZUNG, ,ZHES LAN GSUM BRJOD
LA, DE NAS SLOB MA RNAMS KYI MGO BOR LAG PA BZHAG STE, BDUD RTZI
'KHYIL BA'I SNGAGS LAN BDUN BZLAS PAS BSRUNGS

TE; DE RNAMS KYI SNYING GA DANG MGRIN PA DANG MGO BO RNAMS SU RDO
RJE DANG PADMA DANG 'KHOR LO BSAMS TE, DE DAG GI LTE BA LA H'Um
A'A:AOm ZHES BYA BAR BSGOMS TE, SPYI BOR ME TOG, MDUN DU SPOS
DANG MAR ME DANG SNYING GAR DRI BYIN LA SO SHING SOR BCU GNYIS PA
RTZE MOR ME TOG GI

PHRENG BA BTAGS LA DRI ZHIM POS BYUGS TE BGEGS MTHAR BYED KYI
SNGAGS BRJOD LA BYIN NO, ,DE RNAMS KYIS KYANG KHA SHAR RAM BYANG
DU BLTAS TE ZOS LA LCI BAS MAndALA BA'I KO BA TZAM BYUGS TE DER
BOR RO, ,DE LA SHAR DANG LHO DANG NUB DANG BYANG DU RTZE MO BLTAS
PA'I BYE BRAG GIS ZHI BA DANG

RGYAS PA DANG DBANG DANG MNGON SPYOD KYI SNOD YIN PAR RIM PA
BZHIN DU BSTAN PAR BYA'O, ,DE NAS SNGAGS 'DI BZLAS PA'I CHUS KHA
BKRU BA SBYIN PAR BYA STE, AOm HR'I:BI SHUDDHA DHARMA SARBA P'A
PAm NI SHTZA SHO DHA YA, SARBA BI KALPA NA AA PA NA YA H'Um ZHES
BYA BA NI SNGAGS SO, ,DE NAS SKUD PA MDUD

@252B PA GSUM DANG LDAN PA LA BGEGS MTHAR BYED KYI SNGAGS BZLAS
PAS DPUNG PA G-YAS PAR BCINGS NAS DE NYID BZLAS PA'I KU SHA STAN
DANG SNGAS KYI PHYIR LAG PA G-YON PAR BYIN LA CHOS NYAN DU GZHUG
PAR BYA STE, 'JIG RTEN DU NI KUN MKHYEN PA, ,AU DUMW'A RA'I ME
TOG

BZHIN; ,BRGYA LAM NA NI RES 'GA' ZHIG ,'BYUNG 'GYUR YANG NA MI
'BYUNG NGO, ,GSANG SNGAGS SPYOD PA'I TSUL 'BYUNG BA, ,DE BAS
KYANG NI DKON PA STE, ,GANG GIS SEMS CAN MNYAM MED DON, ,BLA MED
BYED PAR NUS PA YIN, ,BSKAL PA BYE BA DU MA RU, ,SNGON DU SDIG

PA BYAS PA GANG, ,DKYIL 'KHOR 'DI 'DRA MTHONG MA THAG ,DE DAG ZAD
PAR 'GYUR YIN NA, ,GRAGS PA MTHA' YAS SNGAGS SPYOD PA'I, ,TSUL LA
GNAS NA SMOS CI DGOS, ,SKYOB PA'I GSANG SNGAGS BZLAS NAS NI, ,GO
'PHANG BLA NA MED PAR 'GYUR, ,GANG GI SPYOD PA

MCHOG 'DI LA, ,BLO GROS SHIN DU DRI MED NA, ,SDUG BSNGAL THAMS
CAD 'BYUNG BA YI, ,NGAN 'GRO DE YIS GCOD PAR 'GYUR, ,BDAG NYID
CHEN PO KHYED RNAMS KYIS, ,RNYED PA MNYAM MED DE RING RNYED,
,GANG PHYIR RGYAL BA SRAS BCAS PA'I, ,BDAG NYID CHEN PO THAMS CAD
KYIS, ,

BSTAN PA 'DI LA KHYED RNAMS KUN, ,YONGS SU BZUNG STE SKYE BZHIN
PA, ,DE PHYIR KHYED RNAMS THEG CHEN DU, ,LEGS PA NYID DU 'GRO BAR
'GYUR, ,THEG PA CHEN PO CHER 'BYUNG BA'I, ,LAM MCHOG 'DI NI DPAL
DANG LDAN, ,KHYED RNAMS 'DIR NI 'DOD PAS NA, ,RANG BYUNG

SKAL BA CHEN PO PA, ,'JIG RTEN THAMS CAD MKHYEN PA YI, ,DE BZHIN
GSHEGS PA NYID DU 'GYUR, ,ZHES BRJOD DE, BZHIN BZANGS DAG SONG LA
RMI LAM CI BYUNG BA NANG PAR NGA LA SMROS SHIG CES BSGO NAS KHYAD
PAR GYI SDOM PA 'DZIN DU GZHUG STE, PHYIR MI LDOG PA'I DKYIL
'KHOR

DU; ,BYIN NAS MGON PO BDAG LA GSUNGS, ,DKYIL 'KHOR LHA YI DE NYID
DANG, ,SLOB DPON YONGS SU PHRIN LAS RNAMS, ,SANGS RGYAS KUN GYI
DAM TSIG DANG, ,GSANG BA'I SDOM PA BLA NA MED, ,SEMS CAN KUN GYI
DON GYI PHYIR, ,RTAG TU BDAG NYID SLOB DPON GYUR, ,

@253A *, ,ZHES BYA STE, 'DI NI SLOB MA STA GON LA GNAS PA'I CHO
GA'O, ,DE NAS DKYIL 'KHOR GYI KHANG PAR ZHUGS TE SLOB MA LA SOGS
PA BSRUNG BA'I PHYIR BDUD RTZI 'KHYIL PA'I SNGAGS BZLAS SO, ,NANG
PAR SLOB MA RNAMS BOS LA, DGE BA DANG SDIG PA'I MTSAN MA

RNAMS BLTAS TE, GAL TE SDIG PA MTHONG NA SNGAGS BZLAS PA LA SOGS
PA BYAS LA RDUL TSON BRI BAR ZIN NAS DKYIL 'KHOR GYI PHYI ROL DRI
ZHIM PO'I CHUS BYUGS LA ME TOG LA SOGS PA BKRAM STE, RDUL TSON
LHAG MA RNAMS YI GE GSUM GYI MTHAR MU:BZLAS PAS GSHEGS

SU GSOL LA GNAS GTZANG MAR GZHAG GO, ,DE NAS MCHOD PA'I YO BYAD
RNAMS BSHAMS TE MNGON PAR 'DU BYAS TE BUM PA RNAMS BSHAMS PA'I
GNAS RNAMS SU GZHAG STE SLOB DPON BDAG NYID SGO SKYONG GI SNGAGS
KYIS LUS KHRUS BYAS LA GOS SAR PA BGOS TE,

BA DAN LA SOGS PAS BRGYAN PA DANG, TZANDAN LA SOGS PAS LUS BYUGS
NAS ME TOG GI PHRENG BA DANG DBU RGYAN BCINGS TE STAN BDE BA LA
'DUG STE, DKYIL 'KHOR GYI 'KHOR LO'I RNAL 'BYOR DANG LDAN PAS
DGA' BA'I SGRAS DE BZHIN GSHEGS PA THAMS CAD SPYAN DRANGS TE
KHA'I

LAM NAS ZHUGS TE ZHU NAS SHES RAB KYI PADMAR PHAB LA DKYIL 'KHOR
GYI 'KHOR LO'I TSUL DU SPROS NAS RDUL TSON GYI DKYIL 'KHOR LA
BSTIMS TE, AARGHA DANG ZHABS BKRU DANG, ZHAL BSIL DANG, BDUG SPOS
PHUL TE, DRIL BU GSIL ZHING, MI BSKYOD PA ZHES BYA BA LA SOGS

PAS BSTOD PAR BYA'O, ,DE NAS BDUD RTZI LNGA'I DKYIL 'KHOR DU GTOR
TE BDAG NYID KYANG MYANG NGO, ,SGRUB PA'I GROGS DKYIL 'KHOR DU
GZHAG STE BDAG NYID PHYIR BYUNG NAS PHYOGS SKYONG RNAMS LA GTOR
MA RGYA CHEN PO SBYIN PAR BYA STE, 'DI NI DKYIL 'KHOR BSGRUB PA'I
THABS SO, ,

DE NAS SLAR YANG DKYIL 'KHOR DU ZHUGS TE, DRIL BU GSIL ZHING
DKYIL 'KHOR LA BSKOR BA BYAS LA BDAG NYID DKYIL 'KHOR DU 'JUG
PA'I PHYIR, BYANG CHUB RDO RJE ZHES BYA BA LA SOGS PA 'OG NAS
'BYUNG BA'I TSIGS BCAD KYIS DKYIL 'KHOR GYI BDAG PO LA GSOL BA
BTAB STE

@253B YOL BA'I PHYI ROL DU BYUNG LA DKYIL 'KHOR GYI BDAG POS
DKYIL 'KHOR DU ZHUGS PA NAS RJES SU GNANG BA'I DBANG BSKUR BA
BYIN PAR BSGOMS TE, CHAGS CHEN LAS BYUNG DE NYID NI, ,'KHOR LO
GZUGS BRNYAN LTA BU STE, ,ZHES BYA BAS DKYIL 'KHOR GZUGS BRNYAN
DANG

'DRA BAR BLTAS LA, SLOB MA RNAMS GZHUG PAR BYA BA'I PHYIR TSIGS
SU BCAD PA 'DIS GSOL BA GDAB PAR BYA STE, NAM MKHA' LAS BYUNG
MTSAN MA'I PHYIR, ,THOG MA THA MA MED PA'I MCHOG ,SEMS DPA' RDO
RJE CHE RANG BZHIN, ,RDO RJE SEMS DPA' BDAG SGRUBS SHIG ,

DNGOS GRUB CHEN PO KUN GYI MCHOG ,DBANG PHYUG CHEN PO LHAG PA'I
LHA, ,RDO RJE 'DZIN PA KUN GYI RGYAL, ,MI 'GYUR MCHOG TU BDAG
SGRUBS SHIG ,NYES PA MI 'DA' RTAG PA STE, ,'DOD CHAGS KUN GYI
RJES SU CHAGS, ,'DOD CHAGS CHEN PO DGA' BA CHE, ,BCOM LDAN DE

NYID KYIS SGRUBS SHIG ,SHIN TU DAG PA KUN GYI MCHOG ,GDOD NAS
GROL BA DE BZHIN GSHEGS, ,KUN DU BZANG PO KUN BDAG NYID, ,BYANG
CHUB SEMS DPA' BDAG SGRUBS SHIG ,DNGOS GRUB CHEN PO KUN GYI MCHOG
,DBANG PHYUG CHEN PO PHYAG RGYA'I MCHOG ,GRUB

PA'I RDO RJE CHER BSTOD PA, ,RDO RJE SNYEMS BDAG BDAG PO'I BDAG
,SEMS CAN KUN GYI YID KHYAB PA, ,SEMS CAN KUN GYI SNYING LA GNAS,
,SEMS CAN KUN GYI YA BA NYID DE, ,'DOD CHAGS MNYAM PA'I DAM TSIG
MCHOG ,CES BYA BA'I DAM TSIG GI GLU BLANGS NAS BDEN

PA'I TSIG 'DI BSGRAGS PAR BYA STE, SHES RAB THABS BDAG DKYIL
'KHOR GYI, ,BDEN PA'I BYIN RLABS GANG YIN PA, ,BDEN PA DE YIS
MGON KHYOD KYIS, ,BDAG GI 'DOD PA SKONG BYED SHOG ,CHOS RNAMS
GZUGS BRNYAN LTA BU STE, ,GSAL ZHING DAG LA RNYOG PA

MED; ,GZUNG DU MED CING BRJOD DU MED, ,RGYU DANG LAS LAS BYUNG BA
DANG, ,DE BZHIN DE KHO NA LAS BYUNG, ,BDEN PA DE YIS DKYIL 'KHOR
NI, ,GZUGS BRNYAN GSAL BAR SEMS CAN RNAMS, ,DRI MED THAMS CAD
MTHONG BAR SHOG ,CES BRJOD LA PHYAG BYAS TE,

@254A *, ,DRIL BU GSIL LO, ,'DI NI SLOB DPON 'JUG PA'I CHO GA'O,
,DE NAS SLOB MA KHRUS BYAS SHING GOS SAR PA BGOS LA BKUG LA, TSIG
'DIS GSOL BA 'DEBS SU GZHUG STE, BYANG CHUB RDO RJE SANGS RGYAS
LA, ,MCHOD CHEN JI LTAR BGYIS PA BZHIN, ,

BDAG KYANG BSGRAL BA'I DON DU NI, ,NAM MKHA'I RDO RJE BDAG LA
STZOL, ,ZHES BRJOD NAS MAndALA BYED DU BCUG STE, YON DBUL BAR
BYA'O, ,DE NAS BGEGS MTHAR BYED KYI SNGAGS BZLAS PA'I CHUS BSANG
GTOR BYAS LA, YI GE GSUM BZLAS PA'I SNAM BUS GDONG

G-YOGS; DKYIL 'KHOR DU GZHUG PA'I PHYIR, 'DOD PAR DGA' BA GANG
YIN SMROS, ,ZHES DRI'O, ,DES KYANG, SKAL BA BZANG PO LA DGA'O,
,ZHES SMRA'O, ,DE'I RJES LA A'A KHAm B'I RA H'Um ZHES BYA BAS ME
TOG GI PHRENG BA BYIN LA RDO RJE SNYING GAR BZHAG STE, AOm BADZRA
YO GA TZI TTO TP'A DA Y'A MI,

ZHES BYA BAS BYANG CHUB TU SEMS BSKYED LA, AOm SU RA TE SA MA YA
STVAm HO, BADZRA SIDDHI YA TH'A SU KHAm, ZHES BRJOD LA, DE RING
KHYOD DE BZHIN GSHEGS PA THAMS CAD KYIS BYIN GYIS BRLABS PAR GYUR
GYIS GSANG CHEN DAM PA 'DI DE BZHIN GSHEGS PA THAMS CAD KYI DKYIL
'KHOR DU MA ZHUGS

PA RNAMS LA SMRA BAR MI BYA ZHING MA DAD PA RNAMS LA YANG MA YIN
NO ZHES BSGO NAS, A'A KHAm BA'I RA H'Um ZHES BYA BAS YOL BA'I
NANG DU BCUG LA 'DI SKAD CES BRJOD PAR BYA STE, DE RING KHYOD DE
BZHIN GSHEGS PA THAMS CAD KYI RIGS SU ZHUGS TE, GZHAN YANG KHYOD
LA YE SHES GANG GIS

DE BZHIN GSHEGS PA THAMS CAD KYI DNGOS GRUB KYANG THOB PAR 'GYUR
NA DNGOS GRUB GZHAN 'GRUB PA LTA SMOS KYANG CI DGOS TE, DE LTA
BU'I YE SHES BSKYED PAR BYA'I, KHYOD KYIS DKYIL 'KHOR MA MTHONG
BA RNAMS KYI MDUN DU SMRA BAR MI BYA STE, KHYOD DAM TSIG NYAMS
PAR GYUR TA RE,

DE NAS SPYI BOR RDO RJE BZHAG LA 'DI NI KHYOD KYI DAM TSIG GI RDO
RJE STE, GAL TE TSUL 'DI SU YANG RUNG BA LA SMRAS NA 'DIS KHYOD
KYI MGO 'GEMS PAR BYED DO ZHES BRJOD LA SLAR YANG SNYING GAR RDO
RJE BZHAG STE, AOm RDO RJE SEMS DPA' DENG KHYOD KYI, ,SNYING LA
DE RING YANG DAG ZHUGS, ,GAL

@254B TE TSUL 'DI SMRAS NA NI, ,DE MA THAG TU DRAL TE GSHEGS,
,ZHES BRJOD NAS MNA' BSGAG PAR BYA STE, ,RNAM PAR RGYAL BA'I BUM
PA'I STENG NA GNAS PA'I PADMA'I NANG DU SONG BA'I BDUD RTZI LNGA
LA, AOm BADZRA AA MRi TO DA KA thA, ZHES BYA BA MNGON PAR BZLAS
LA, 'DI NI KHYOD KYI DMYAL

BA'I CHU, ,DAM TSIG 'DAS NA SREG PAR BYED, ,DAM TSIG BSRUNGS NA
DNGOS GRUB 'THOB, ,RDO RJE BDUD RTZI'I CHU 'THUNG SHIG ,CES BRJOD
DE BLUD LA DE RING PHYIN CHAD KHYOD KYI RDO RJE SEMS DPA' NGA YIN
GYIS, NGAS DE RING PHAN CHAD 'DI GYIS SHIG CES BSGO BA RNAMS BU
KHYOD KYIS BYA

DGOS SO, ,NGA LA BRNYAS PA MA BYED CIG ,BYAS NA YANG BA MA SPANGS
PAR 'CHI BA'I DUS BYAS NAS SEMS CAN DMYAL BA CHEN POR LHUNG BAR
GYUR TA RE ZHES BRJOD DO, ,DE NAS BDEN PA'I BYIN GYI RLABS BRJOD
PAR BYA STE, SNYING PO'I DKYIL 'KHOR 'DI RU NI, ,BDAG GIS SLOB MA

GZHUG PAR BYA, ,LHA YI RIGS KYI RIM PA DAG ,BSOD NAMS JI BZHIN DE
BZHIN SHOG ,'DIS NI DNGOS GRUB GANG 'GRUB DANG, ,RIGS NI GANG GI
SNOD DU GYUR, ,'DI NI BSOD NAMS CI YOD LAS, ,DKYIL 'KHOR 'DIR NI
DE BZHIN SHOG ,CES PAS BDEN PA'I BYIN GYI

RLABS BYAS LA, DE NAS PHYAG BYAS LA MIG TU CI ZHIG SNANG ZHES
DRIS LA, DES DKAR PO DANG, SER PO DANG, DMAR PO DANG, SNGON PO'I
KHA DOG RNAMS BSTAN PA LAS, ZHI BA DANG, RGYAS PA DANG, DBANG
DANG, MNGON SPYOD KYI LAS RNAMS SO SOR BSTAN PAR BYA'O, ,DE NAS
AOm

PRA T'I TZTSA BADZRA HO, ZHES BYA BA'I SNGAGS KYIS SLOB MAS DKYIL
'KHOR DU ME TOG PHUL TE, GANG LA BAB PA DE'I RIGS SO, ,CI STE LHA
GNYIS KYI BAR DU LHUNG NA GANG LA NYE BA DE'I RIGS SO, ,GAL TE RI
MO LA BAB NA SLAR BSKYAR TE DOR RO, ,LAN GSUM DU BSKYAR TE DOR
YANG RI MO LA PHOG NA NI DE

LA DNGOS GRUB MED DO, ,RDO RJE RA BA'I PHYI ROL DU LHUNG NA YANG
DE BZHIN NO, ,GAL TE GTZO BO LA PHOG NA, PHYAG RGYA CHEN PO'I
DNGOS GRUB THOB STE, ME TOG DOR BA'I CHO GA'O, ,DE NAS DBANG NOD
PA'I PHYIR SLOB DPON LA YON PHUL LA BYANG CHUB RDO RJE ZHES BYA
BA'I TSIGS BCAD KYIS GSOL BA BTAB

@255A *, ,STE PHYAG BYA'O, ,SLOB DPON GYIS KYANG SLOB MA DE DBANG
BSKUR BA'I PHYIR RTZA BA'I DKYIL 'KHOR GYI PHYI ROL DU SNYING
PO'I DKYIL 'KHOR GYI TSAD TZAM PA'I GRU BZHI SGO BZHI PA'I DKYIL
'KHOR BRIS LA, DE'I DBUS SU PADMA 'DAB BRGYAD BRIS TE, SGO DANG
MTSAMS RNAMS SU

DE BZHIN GSHEGS PA RNAMS DANG, LHA MO'I MTSAN MAS MTSAN PAR
BYA'O, ,SLOB MA LA KHRUS BYAS SHING GOS SAR PA BGOS PA BZHAG LA
SHIS PA'I CHO GA BYAS TE, NYUNGS KAR BDUD RTZI 'KHYIL PA'I SNGAGS
BZLAS PA, LAG PA G-YAS G-YON GYIS LAN GNYIS GNYIS BSKOR

TE; KHOM PHOR GYI ME'I NANG DU BLUGS SO, ,DE LTAR LAN GSUM DU
BYAS LA, DE NAS CHU'I SHIS PA YANG DE LTAR BYA'O, ,DE NAS SNGAGS
DE NYID BZLAS PAS BSRUNGS TE, NYE REG BYAS LA, YANG DRI ZHIM PO
SNGAGS BZLAS PAS BYUGS LA, SNGAGS BZLAS PA'I ME TOG GI PHRENG BA
MGO

LA BCINGS TE, MAR ME MDUN DU BKOR ZHING BDUG SPOS KYIS KYANG
BDUGS TE, SHIS PA'I CHO GA'O, ,DE NAS ME TOG GI PHRENG BAS DBANG
BSKUR LA RDO RJE 'DZIN PA'I SKUR BSGOMS NAS MIG LA SOGS PA BYIN
GYIS BRLABS TE, STENG DU BLA RE BRES LA H'Um LAS BYUNG BA'I GSER
GYI YU

BA CAN GYI GDUGS DKAR PO STENG DU BZUNG NAS G-YON PHYOGS SU BA
DAN DANG RGYAL MTSAN BRES TE DUNG DANG, ZANGS DUNG DANG RNGA BO
CHE LA SOGS PA'I SGRAS NAM MKHA' GANG BAR BSAMS LA DRIL BU GSIL
ZHING KHRUS BYA STE, JI LTAR BLTAMS PA TZAM GYIS KYANG, ,DE BZHIN
GSHEGS

KUN KHRUS GSOL BA, ,LHA YI CHU NI DAG PA YIS, ,DE BZHIN BDAG GIS
KHRUS BYA'O, ,AOm SARBA TA TH'A GA TA AA BHI shE KA TE SA MA YA
SHRI YE H'Um, DANG PO RNAM PAR RGYAL BA'I BUM PAS BKRUS LA DE'I
'OG TU GZHAN GYIS BKRU'O, ,DE LTAR PHYI ROL DU DBANG BSKUR NAS
RANG GI SNYING GA'I

SA BON GYI 'OD ZER GYIS MTHA' YAS PA'I PHYOGS NAS 'KHOR LOS SGYUR
BA'I DE BZHIN GSHEGS PA RNAMS SPYAN DRANGS TE, DE RNAMS KYI 'OD
ZER LAS BYUNG BA'I DBANG BSKUR BA'I YO BYAD THAMS CAD KYIS DBANG
BSKUR BAR BSGOMS LA, BDAG NYID KYIS KYANG, AOm SANGS RGYAS RNAMS
NI

@255B THAMS CAD KYI, ,RDO RJE GSANG BA GSUM LAS BYUNG, ,KHAMS
GSUM KUN GYIS PHYAG BYAS PA, ,RDO RJE DBANG BSKUR CHEN PO SBYIN,
,ZHES BRJOD DO, ,MI BSKYOD PA'I RANG BZHIN GYI CHU'I DBANG NGO,
,DE NAS GSER LA SOGS PA LAS BRDUNGS PA'AM DE MED NA RAS LA SOGS
PA LAS BYAS PA'ANG RUD STE,

SNGAR BSTAN PA'I TSIGS BCAD KYIS SLOB MA'I SPYI BOR BCINGS LA NAM
MKHA'I DBUS NA BZHUGS PA'I DE BZHIN GSHEGS PA THAMS CAD RIN CHEN
'BYUNG LDAN GYI GZUGS KYIS DER THIM STE BYIN GYIS BRLAB BO, ,RIN
CHEN 'BYUNG LDAN GYI RANG BZHIN GYI COD PAN GYI DBANG NGAM RDZOGS
PA'I SANGS RGYAS

KYI DBANG NGO, ,DE'I 'OG TU H'Um LAS BSKYED PA'I RDO RJE RTZE
LNGA PA BZUNG STE, ,SLOB MA'I SNYING GA LA SOGS PAR GTUGS LA,
SANGS RGYAS KYI NI RDO RJE'I DBANG, ,DE RING KHYOD LA BSKUR BAR
BYA, ,'DI DE SANGS RGYAS THAMS CAD NYID, ,RAB TU GRUB PHYIR RDO
RJE ZUNG, ,ZHES PAS SLOB MA'I LAG PA G-YAS

PAR RDO RJE SBYIN TE, SNANG BA MTHA' YAS KYI RANG BZHIN RDO RJE'I
DBANG NGO, ,DE NAS AA LAS BSKYED PA'I DRIL BU LAG PA G-YON PAR
BYIN LA, LAG PA G-YAS G-YON GNYIS KA BSNOL TE, AOm BADZRA AA DHI
PA DHI STVAm AA BHI shINYTZ'A MI BADZRAS MA YA STVAm ZHES BRJOD
DE, DAM TSIG RDO RJE'I RANG BZHIN BDAG

PO'I DBANG NGO, ,DE NAS ME LONG LA, AOm AA BADZRAS TVA ZHES BZLAS
LA TSIGS SU BCAD PA 'DIS BSTAN PAR BYA STE, RDO RJE SEMS DPA' ME
LONG LTAR, ,GSAL ZHING DAG LA RNYOG PA MED, ,BU KHYOD KYI NI
SNYING LA GNAS, ,SANGS RGYAS KUN BDAG RANG NYID YIN, ,DE BZHIN
GSHEGS PA KUN BDAG

GANG; ,BYANG CHUB SEMS 'DI SHES PAR GYIS, ,RDO RJE SEMS DPA'I
RANG BZHIN GYI ME LONG GI DBANG NGO, ,DE'I RJES LA RDO RJE DRIL
BU SLOB MA'I SPYI BOR BZHAG LA, AOm BADZRA SATVA STVAm AA BHI
shINYTZ'A MI BADZRA N'A M'A BHI shE KA TA KYE DPAL CHE GE MO RDO
RJE ZHES RIGS MTHUN PA'I MING BTAGS LA, GANG GANG SNANG BA

DE DANG DE, ,RDO RJE 'DZIN PA RANG NYID GTZO, ,GANG PHYIR CHOS
RNAMS RNAM DAG PAS, ,SANGS RGYAS YE SHES RANG BZHIN YIN, ,ZHES
BSGRAGS TE, RNAM PAR SNANG MDZAD KYI RANG BZHIN GYI MING GI DBANG
NGO, ,DE NAS SLAR YANG SLOB MAS, BDAG DANG GZHAN GYI DON GYI
PHYIR, ,RDO RJE SLOB DPON DBANG BSKUR

@256A *, ,BA, ,THUGS RJE CAN KHYOD BKA' DRIN GYIS, ,BDAG LA DE
RING STZAL DU GSOL, ,ZHES GSOL BA BTAB PA DANG NAM MKHA' KHYAB
PA'I DE BZHIN GSHEGS PA LHA MO RNAMS KYIS DBANG BSKUR BAR BSGOMS
LA, RDO RJE CHE DANG DRIL BU CHE, ,ZUNG SHIG RDO RJER BYIN GYIS
BRLABS, ,DI RING RDO RJE SLOB DPON GYUR, ,SLOB MA RNAMS

NI BSDU BAR GYIS, ,ZHES PAS SLOB MA BSKUL LA; DAM TSIG GSUM PO
'DZIN DU GZHUG STE H'Um GIS RDO RJE BSGOMS LA, 'DI NI SANGS RGYAS
THAMS CAD NYID, ,RDO RJE SEMS DPA'I PHYAG NA GNAS, ,RTAG TU KHYOD
KYIS KYANG GZUNG STE, ,PHYAG NA RDO RJE BRTUL ZHUGS BRTAN, ,AOm
SARBA TA TH'A GA TA SIDDHI BADZRA SA MA YA TIshthA YE SHA STVAm
DHA RA

YA MI HI HI HI HI HE ZHES PA STE 'DIS SLOB MA RDO RJE BZUNG LA DE
KHO NA NYID 'DI BRJOD DE, THOG MTHA' MED PA'I SEMS DPA' NI, ,RDO
RJE SEMS DPA' DGA' BA CHE, ,KUN DU BZANG PO THAMS CAD BDAG, ,RDO
RJE SNYING PO BDAG PO'I GTZO, ,BCOM LDAN 'DAS DPAL MCHOG DANG
PO'I SKYES BU'O, ,AOm MA H'A BADZRA H'Um, DE NAS AA LAS

BSKYED PA'I DRIL BU BZUNG LA, 'DI DE SANGS RGYAS THAMS CAD KYI,
,SHES RAB DBYANGS KYI RJES 'GROR BRJOD, ,KHYOD KYIS KYANG NI RTAG
TU BCANG, ,BYANG CHUB MCHOG TU RGYAL BA BZHED, ,CES PA 'DIR DRIL
BU BYIN LA, ,SRID PA'I RANG BZHIN DAG PA'I PHYIR, ,RANG BZHIN
GYIS NI DNGOS MED BYAS, ,RANG BZHIN DAG PA'I SEMS

LDAN PAS, ,SRID PA DAM PA MCHOG TU BYED, ,CES BYA BA'I CHOS KYIS
DKROL BAR BYA STE, AOm BADZRA GHA ntE AA, ZHES BRJOD DO, ,DE YANG
YID KYI LUS NI BRTAN PA'I PHYIR, ,DAM TSIG PHYAG RGYA SHES RAB
BRJOD, ,GANG GI LUS KUN RTEN BYED PA, ,DE NAS PHYAG RGYA RAB TU
GRAGS, ,ZHES BYA BA'I MNGON PAR RTOGS PAS

BSKYED LA, RDO RJE SEMS DPA'I RNAM PAR BLTAS TE, ME TOG LA SOGS
PAS MCHOD CING KUN DU BSTOD PAR BYAS TE, SNYEMS PA DANG BCAS PAS
ME TOG CIG SLOB MA LA BSNUN LA, DENG NAS BRTZAMS TE RDZOGS SANGS
RGYAS, ,SRAS DANG BCAS PAS RNAM ROL CING, ,RDO RJE SNYEMS PAS RAB
SBYOR GYIS, ,DGA' STON BDE BA MCHOD PA

GYIS; AA, SGEG DANG BCAS PAS PHRENG BA 'PHANG, ,SANGS RGYAS THAMS
CAD MCHOD PAR BYA, ,DE NI BCOM LDAN 'BRAL MI 'GYUR, ,PHRENG BA DE
NI RGYAN YIN NO, ,AOm, LUS CAN KUN LA DAM CHOS KYI, ,KHYOD KYIS
GLU NI BLANG BAR BYA, DE YI BDER GSHEGS DNGOS GRUB NI, MYUR DU
BDE BA MYONG BAR 'GYUR, ,GI; DE NYID THAL MO'I GAR GYIS NI,

@256B SANGS RGYAS THAMS CAD CHAGS PAR BYOS, ,SANGS RGYAS 'DUL
BA'I PHRIN LAS KYIS, ,GAR MKHAN TSUL DU BSGYUR BAR GYIS, ,HO:
RDZOGS SANGS RGYAS LA SPOS PHUL BAS, ,BRTUL ZHUGS BZANG POS LEGS
TSIM GYIS, ,LUS CAN BDE GSHEGS CHA LUGS SU, ,YE SHES KYIS NI TSIM
PAR GYIS, ,AA: SANGS RGYAS

RNAMS LA ME TOG GTOR, ,BYANG CHUB YAN LAG TSOGS 'GYUR BAS, ,MTSAN
DANG DPE BYAD LDAN PA YI, ,BDE GSHEGS SKU NI THOB PAR GYIS,
,BH'Um CHOS KYI ME NI LEGS SBAR BAS, ,RDO RJE CHOS DANG 'DRA BAR
'GYUR, ,SEMS CAN MA RIG MDONGS PA LA, ,YE SHES SGRON MA SBAR BAR
GYIS, ,PRA; RGYAL BA RNAMS LA DRI PHUL LA, ,TSUL

KHRIMS DE BZHIN SHES RAB DANG, ,RNAM GROL YE SHES MTHONG BA YI,
,BYANG CHUB LUS CAN RNAMS LA BSGO, ,GHA: DE'I 'OG TU GSER GYI
THUR MA LA BCOM LDAN 'DAS KYI RTZA BA'I SNGAGS BZLAS, JI LTAR MIG
MKHAN RGYAL PO YIS, ,'JIG RTEN LING TOG BSAL PA LTAR, ,BU KHYOD
KYI NI MI SHES PA'I, ,LING TOG RGYAL BA

RNAMS KYIS BSAL, ,AOm BADZRA NEE TRA AA PA HA RA PA tA LAm HR'I:
ZHES PAS MIG LA BYUGS TE DAG PAR BYA'O, ,DE NAS ME LONG BSTAN TE,
CHOS RNAMS GZUGS BRNYAN LTA BU STE, ,GSAL ZHING DAG LA RNYOG PA
MED, ,GZUNG DU MED CING BRJOD DU MED, ,RGYU DANG LAS KUN DU
BYUNG, ,RANG BZHIN GCING BDAG MED PA, ,DE LTAR CHOS 'DI

SHES BYAS NAS, ,SEMS CAN DON NI MNYAM MED BYOS, ,'ON KYANG SKYOB
PA'I SRAS SU SKYE, ,DE NAS AA LAS BSKYED PA'I DRIL BU BYIN TE,
THAMS CAD NAM MKHA'I MTSAN NYID DE, ,NAM MKHA' LA YANG MTSAN NYID
MED, ,NAM MKHA' DANG NI MNYAM SBYOR BAS, ,KUN MCHOG MNYAM PA NYID
DU GSAL, ,ZHES PAS

DKROL BAR BYA'O, ,YANG HO: ZHES BYA BAS MDA' GZHU BYIN LA, DE
BZHIN GSHEGS PA THAMS CAD RJES SU CHAGS PAR BYOS SHIG CES BSGO
LA, PHYOGS BZHIR MDA' BZHI 'PHANG BA DANG, STENG DANG 'OG TU YANG
RE RE 'PHEN DU GZHUG GO, AOm AA BADZRA SATVA ZHES BYA BA 'DIS ME
LONG BSTAN LA, RDO RJE SEMS DPA'

ME LONG LTAR, ,GSAL ZHING DAG LA RNYOG PA MED, ,BU KHYOD KYI NI
SNYING LA ZHUGS, ,RDO RJE SEMS DPA' RANG NYID GTZO, ,ZHES BYA BA
DANG, GANG YANG SANGS RGYAS THAMS CAD KYI BDAG PO BYANG CHUB KYI
SEMS 'DI NYID YIN PAR SHES PAR GYIS SHIG CES BRJOD DO, ,AOm
BADZRA HE TU ZHES BYA BAS 'KHOR LO RKANG PA'I BAR DU

@257A *, ,BCUG LA, AOm BADZRA BHA shA RAm ZHES BYA BAS LAG PA
G-YAS SU DUD BYIN LA, G-YON PAR YI GE AA LAS GSANG BA 'DUS PA'I
PO TI BYIN LA, DRIL BU YANG DKROL ZHING ,DENG NAS BRTZAMS TE SEMS
BSKYED PA, ,TZAM GYIS CHOS KYI 'KHOR LO BSKOR, ,KHYOD KYIS THE
TSOM DOGS MED PAR, ,YID GNYIS MED

PA'I SEMS KYIS SU, ,CHOS KYI DUNG NI BLA MED PA, ,DRI MED KUN DU
GANG BAR GYIS, ,SNGAGS KYI TSUL GYI CHO GA RNAMS, ,SKYE BO RNAMS
LA RTAG TU SHOD, ,DE LTAR BYAS NA SANGS RGYAS LA, ,PHAN 'DOGS
DRIN DU GZO ZHES BYA, ,RDO RJE 'DZIN PA DE KUN YANG, ,KHYOD LA
RTAG TU SRUNG BAR MDZAD, ,DE NAS SO SO'I 'KHOR LOS SGYUR BA'I
RNAL

'BYOR BYAS LA, SEMS CAN KUN LA PHAN PA'I PHYIR, ,SEMS CAN MA LUS
THAMS CAD LA, ,JI LTAR 'DUL BA SNA TSOGS PA'I, ,CHOS KYI 'KHOR LO
RAB TU BSKOR, ,ZHES BYA BA DANG, CHOS KYI GNAS SU RDO RJE DANG,
RIN PO CHE DANG, PADMA DANG, LAS KYI TSIG BCUG LA TSIGS SU BCAD
PA LNGAS RJES SU GNAD BA BYIN LA BDAG NYID

LANGS TE SANGS RGYAS KYI GZUGS SU DMIGS LA G-YON PA SNYING GAR
CHOS GOS 'DZIN PA'I TSUL DU BYAS TE, G-YAS PA MI 'JIGS PA SBYIN
PA'I PHYAG RGYAR BYAS LA, RDO RJE MING GI DBANG BSKUR BAS LUNG
BSTAN TO, ,'DI NI KHYOD LA NGAS LUNG BSTAN, ,RDO RJE SLOB DPON DE
BZHIN GSHEGS, ,SRID PA SHIN TU DAG PAS NA, ,

SRID PA'I NGAN 'GRO RNAMS LAS BTON, ,KYE CHE GE MO ZHES BYA BA'I
DE BZHIN GSHEGS PA BHUR BHU BA SVA:, GANG LA 'DI LTAR LUNG BSTAN
PA DE LA SANGS RGYAS DANG BYANG CHUB SEMS DPA' DKYIL 'KHOR GYI
'KHOR LO DANG BCAS PA RNAMS KYIS MGRIN GCIG TU BYANG CHUB CHEN
POR LUNG STON PAR MDZAD DE, ,PHYAG RGYA CHEN PO DANG

SNGAGS 'DI'I MTHU YIN NO ZHES DAD PA BSKYED PAR BYA'O, ,DE NAS
GSANG BA BSGRAGS TE, 'DOD CHAGS BRAL BA LTA BU YI, ,KHAMS GSUM NA
NI SDIG MED DE, ,DE BAS 'DOD LA CHAGS BRAL BA, ,KHYOD KYIS NAM
YANG MI BYA'O, ,MA H'A SA MA YA HA NA HA NA H'Um PHAt, DE NAS
SLOB MA'I SPYI BOR GDUGS BZUNG LA BSKOR BA BYAS NAS

THAL MO SBYAR TE, GDUGS DANG BCAS PAS DKYIL 'KHOR GYI SGO DRUNG
DU SA LA 'DUG LA, SNGAGS RNAMS 'DZIN PAR GYUR PA YI, ,SLOB MA 'DI
NI PHUL BA LAGS, ,DE NAS GDUGS GZHAN DU BZHAG LA, ,SLOB MA'I
SNYING LA GDAB PA'I TSIG 'DI DAG BRJOD DO, ,DE RING DKYIL 'KHOR
SLOB DPON GYUR, ,GSANG SNGAGS RGYUD

@257B RNAMS 'DZIN GYUR PAS, ,SANGS RGYAS BYANG CHUB SEMS DPA'
DANG, ,LHA RNAMS KUN GYIS MTHUN PAR GSUNGS, ,SEMS CAN KUN LA SEMS
BRTZE BAS, ,DKYIL 'KHOR CHO GA BZHIN DU BRI, ,KHYOD KYIS NAN TAN
BSKYED NAS SU, ,SGRUB PA PO RNAMS SNGAGS LA SBYOR, ,DE NAS SLAR
YANG BSTOD PAR BYA STE, MCHOG TU GSANG BA'I

DKYIL 'KHOR 'DIR, ,BCUG PA DANG NI MTHONG BA YIS, ,DE RING SDIG
LAS RNAM GROL NAS, ,DE RING KHYED RNAMS DGE BAR GNAS, ,BDE CHEN
THEG PA 'DI LA NI, ,PHYIN CHAD 'CHI BA YOD MIN ZHING, ,THUB PA
TSUGS PA YOD MIN PAS, ,CIS KYANG MI 'JIGS DGA' BAR GYIS, ,SDIG PA
SHIN TU DAG PAS NA, ,SRID PA'I SDIG PA LAS 'DAS

PA'O; ,BYANG CHUB SEMS NI YONGS MI SPONG, ,RDO RJE ZHES BYA'I
PHYAG RGYA DE, ,GANG ZHIG BSKYED PA TZAM GYIS NI, ,SANGS RGYAS
NYID 'GYUR THE TSOM MED, ,DAM PA'I CHOS NI SMAD MI BYA, ,NAM YANG
BOR BAR YANG MI RUNG, ,MI SHES PA'AM RMONGS PA LA, ,DE NI BSTAN
PAR MI BYA'O, ,RDO RJE DRIL BU MI SPANG STE, ,SLOB DPON NAM YANG
SMAD MI BYA, ,SANGS RGYAS KUN

DANG MTSUNGS PA YIN, ,RANG BDAG YONGS SU SPANGS NAS SU, ,DKA'
THUB KYIS NI GDUNG MI BYA, ,JI LTAR BDE BA BDE BZUNG NAS, ,'DI NI
MA 'ONGS RDZOGS SANGS RGYAS, ,ZHES BYA BAS DBUGS DBYUNG NGO,
,SLOB MAS KYANG PHYAG BYAS TE, GTZO BOS CI LTAR BKA' STZAL BA, DE
DAG THAMS CAD BDAG GIS BGYI, ,ZHES KHAS BLANG NGO, ,SLOB DPON GYI
DBANG

BSKUR BA'I CHO GA'O,, ,,DE'I RJES LA SLOB MA YID DU 'ONG BA'I
GNAS DBEN PAR YOL BAL SOGS PAS BRES LA, GZUGS LA SOGS PA YON TAN
DANG LDAN PA DAM TSIG CAN GYI BU MO RDO RJE SLOB DPON LA PHUL TE,
BZA' DANG BCA' BA DANG BTUNG BA ZHIM PO RNAMS KYIS BLA MA MNYES
PAR BYAS LA MAndALA BYAS TE, TSIGS SU BCAD PA

'DIS GSANG BA NOD PA'I DON DU GSOL BA GDAB PO, ,KHYOD KYI BKA'
DRIN GANG GIS BDAG, BDAG DANG GZHAN DON BYED NUS PA, ,YANG DAG
GSANG BA'I DBANG BSKUR NI, ,SNYING RJE'I GTER GYIS BDAG LA STZOL,
,ZHES BYA'O, ,DE LTAR GSOL BA BTAB PA'I MTHAR BLA MAS SLOB MA LA
SNYING RJE CHEN PO BSKYED DE SGRUB THABS LAS 'BYUNG BA'I RIM PA

BZHIN BDAG NYID DANG SHES RAB GSUNG RDO RJE'I GZUGS SU MNGON PAR
'DUS BYAS LA SNYOMS PAR 'JUG PAR BYA'O, ,DE LAS BYUNG BA'I BDUD
RTZI DANG BDUD RTZI LNGA BSRES LA TSIGS SU BCAD PA 'DIS SLOB MA'I
KHAR SBYIN NO, ,JI LTAR 'PHAGS PA SANGS RGYAS KYIS, ,BYANG CHUB
SRAS LA DBANG BSKUR BA, ,DE BZHIN GSHEGS PA'I DBANG

@258A *, ,BSKUR NI, ,SEMS KYI RGYUN GYIS DBANG BSKUR RO, ,DES
KYANG AA HO SU KHA ZHES BRJOD DE LONGS SPYOD RDZOGS PA'I RGYUN DU
GZHUG GO, ,DE NAS DE SNANG BA MTHA' YAS SU DMIGS LA DE BZHIN
GSHEGS PA THAMS CAD KYI GSANG BA'I DBANG BSKUR BAR BSGOM MO,
,GSANG BA'I DBANG BSKUR BA'I CHO GA'O,, ,,DE'I 'OG TU

KHYED KYI BKA' DRIN GANG GIS BDAG ,BDAG DANG GZHAN GYI DON BYED
PAS, ,SHES RAB YE SHES DBANG BSKUR NI, ,SNYING RJE'I GTER GYIS
BDAG LA STZOL, ,ZHES SLOB MAS GSOL BA BTAB PA DANG, SLOB MA'I LAG
PAR SHES RAB KYI LAG PA BYIN LA, RDO RJE SEMS DPA'I GZUGS SU
BSGOMS TE, GZUNGS MA 'DI NI YID 'OD MA,

SANGS RGYAS RNAMS KYIS BSTEN PAR GNANG, ,'KHOR LO RIM GYI SBYOR
BA YIS, ,BDE BA DAM PA MYANG BAR GYIS, ,THABS GZHAN GYIS NI
'TSANG MI RGYA, ,'GRO BA GSUM PO 'DI YIS BDAG ,DE BAS 'DI DANG
BRAL BAR NI, ,KHYOD KYIS NAM YANG MI BYA'O, ,'DI NI SANGS RGYAS
THAMS CAD KYI, ,RIG PA'I BRTUL ZHUGS BLA NA

MED; ,BLUN PO GANG ZHIG 'DI SPONG BA, ,DE LA MCHOG GI DNGOS GRUB
MED, ,CES BRJOD LA SBYIN NO, ,DE NAS SHES RAB KYIS 'DI SKAD BRJOD
PAR BYA STE, BSHANG DANG GCI BA BZA' BA DANG, ,SHA DANG KHU KHRAG
DE BZHIN NO, ,BU KHYOD CI DGAR SPRO GYUR TAM, ,BUD MED RTAG TU
GUS PA DANG, BHA GA'I PADMAR 'O BYED PA, ,BU KHYOD CI BZHED

BDEN PAR SMROS, ,SLOB MAS KYANG 'DI SKAD BRJOD PAR BYA STE, ,KHU
KHRAG LA SOGS BZA' BA DANG, ,BUD MED RNAMS LA RTAG GUS PAS, ,BHA
GA'I PADMAR 'O BYED PA, ,LHA MO CI PHYIR BDAG MI SPRO, ,ZHES
BRJOD PA DANG, SLAR YANG SHES RAB KYIS 'DI SKAD BRJOD PAR BYA
STE, ,AE MA NGA YI PADMA 'DI, ,BDE BA KUN DANG YANG DAG LDAN,
,BLUN PO

GANG ZHIG 'DA' BYED PA, ,DE LA MCHOG GI DNGOS GRUB MED, ,BDE CHEN
RGYAL PO RANG NYID NI, ,'DI NYID DU NI RTAG TU GNAS, ,BHA NYDZA
MO KshA HO ZHES BYA'O, ,DE'I 'OG TU JI LTAR BSTAN PA'I KA RA NAS
SNYOMS PAR 'JUG PAR BYAS LA BLA MA'I MAN NGAG GIS DE'I SKAD CIG
MA MTSON PAR BYA'O, ,BYANG CHUB KYIS SEMS PHYUNG NAS RO

'DZIN GYIS BLANG BAR BYA STE, 'DI NI SHES RAB YE SHES KYI DBANG
BSKUR BA'I CHO GA'O,, ,,DKYIL 'KHOR CHO GA JI LTA BAR, ,JI BZHIN
DU NI BYAS PA LAS, ,BSOD NAMS GANG ZHIG THOB PA DES, ,'GRO KUN
RDO RJE 'DZIN GYUR CIG ,SLOB DPON NAG PO PA'I ZHAL SNGA NAS BLA
MA'I MAN NGAG LA BRTEN TE MDZAD PA'I DPAL

@258B GSANG BA 'DUS PA'I DKYIL 'KHOR GYI CHO GA RGYA GAR GYI
MKHAN PO NAG PO PA'I ZHAL SNGA NAS DANG, BOD KYI LO TZ'A BA CHEN
PO 'GOS LHAS BTZAS KYIS BSGYUR CING ZHUS BA RDZOGS SO,,