@89B #, ,RGYA GAR
SKAD DU,

P'A PA BI D'A RA nA MAN HA RA N'A MA LO KA N'A THA STO TRA, BOD
SKAD DU, ,'JIG RTEN MGON PO'I BSTOD PA YID 'PHROG SDIG 'JOMS ZHES
BYA BA, THUGS RJE CHEN PO LA PHYAG 'TSAL LO, ,LHA DANG LHA MIN MI
YIS ZHABS LA PHYAG BYAS SHING, ,SKYE RGA NA 'CHI MA LUS RAB TU
'JOMS PA'I SKU, ,'JIG RTEN

DBANG PHYUG THUGS RJE LDAN PA KHYOD KYIS NI, ,MGON MED BDAG LA
BSRUNG MDZAD THUGS RJE MDZAD DU GSOL, ,'KHOR BA'I RGYA MTSO'I
KLONG DKYIL DU NI NUB GYIR TE, ,NYON MONGS DBA' RLABS KYIS NI
YANG DAG NYAMS NYES SHING, ,TSO NGES 'DEBS PA BDAG LA BTANG
SNYOMS MA MDZAD PAR, ,KHYOD LA

BSTOD BGYID THUGS RJE CHEN POS BSRUNG DU GSOL, ,SRID PA'I RAB RIB
KYIS NI BLO MIG NYER GTZES SHING, ,'CHI BA'I 'JIGS PA YIS NI LUS
SEMS G-YENGS GYUR PA, ,JI SRID MI BZAD MNAR MED GNAS SUM LHUNG
BA, ,BCOM LDAN SPYAN RAS GZIGS KYIS BDAG LA BSKYAB TU GSOL,
,RMONGS

PAS RGYUN DU GZHAN GYI BUD MED BSTEN BGYIS DANG, ,SROG CHAGS
STONG PHRAG SROG DANG BRAL BA LA SOGS PA, ,MGON PO BDAG GIS SDUG
BSNGAL RGYU NI TSANG BAR BGYIS, ,LUS KYI NYES PA DE DAG YANG DAG
SBYANG DU GSOL, ,GANG ZHIG BKUR STI'I CHED DANG 'TSO BA'I CHED DU
NI, ,'JIG RTEN MI BDEN BRDZUN

TSIG BRLANG PO LA SOGS PA, ,'JIG RTEN DBANG PHYUG NGAG GI NYES
PA'I KUN SBYOR YANG, ,DMYAL BA'I RGYU DE YUN RINGS MA LUS GOMS
PAR BGYIS, ,SEMS CAN RNAMS LA RANG GIS GNOD PA GANG BGYIS DANG,
,GZHAN GYIS BGYIS PA LA NI RJES SU YI RANG BA'I, ,BDAG GIS YID
KYI SDIG DE DAG NI SMRE SNGAGS

SU, ,'DON ZHING MCHIS PAS BSAL DU GSOL DANG MGON PO KYE, ,LHA
DANG MI DANG LHA MIN SKYE BA RNAMS DANG NI, ,DUD 'GRO DANG NI
DMYAL BA YI DGAS RNAMS SU YANG, ,SDUG BSNGAL DANG BCAS 'GRO BA
GANG GNAS DE DAG LA,, BSRUNG BA MDZAD CES KHYOD KYI LO RGYUS BDAG
LA KHUMS, ,DES NA BDAG LA

@90A *, ,THUGS RJE YANG DAG MDZAD DU GSOL, ,G-YAR LUS DAR LA BAB
PA YAL BAR NYAMS LA KHAD, ,DE PHYIR JI SRID DMYAL BA'I GNAS SU MA
ZHUGS PAR, ,BCOM LDAN KHYOD NI BDAG GIS ZHU BA GSAN PAR MDZOD,
,GZHAN YANG GZHAN DON LA NI RANG NYID GSHEGS MDZAD NA, ,BSOD NAMS

MA BSAGS BDAG NI SPYAN SDAR MCHIS KYANG SPONG, ,KHYOD KYI THUGS
RJE BSOD NAMS DAG LA LTOS SAM CI, ,SDUG BSNGAL MED LA SNYING RJE
BYA BAR SU LAGS NA, ,DRAN PA TZAM GYIS KHYOD NI YONGS SU MNYES
NAS SU, ,SDIG ZAD MDZAD CES BDAG GIS MA KHUMS LAGS SAM CI,, DE
PHYIR BCOM LDAN

GZHAN PHAN MDZAD LA PHUL DU BYUNG, ,BDAG 'DIR MA DOR BSRUNG DANG
BSKYAB PA MDZAD DU GSOL, ,GLANG CHEN DAG DANG NOR BU SRAS BCAS
BTZUN MO DANG, ,GNOD MED RGYAL SRID KHANG BZANGS RNAM PAR BKRA BA
DANG, ,SHA DANG RUS PA DBU NI SKU MTSAL MTHAR THUG BTANG, ,GRUB
PA'I MIG SMAN RKANG

PA BYUG PA DAG DANG NI, ,GRUB PA'I GNOD SBYIN DANG NI GNOD SBYIN
MO DAG KYANG, ,'JIG RTEN MNGA'A BDAG KHYOD NI MNYES PAR GANG SU
DAG ,DON GNYER RNAMS LA MTHAR THUG MA MCHIS SBYIN PAR MDZAD,
,GANG DAG RKANG PA LAG PA MIG DANG BRAL RNAMS DANG, ,SNA TSOGS
BRO 'TSAL GYIS NI 'JIGS

PA DANG BCAS RNAMS, ,YON TAN ZAB MO KHYOD MNYES PA YIS DE DAG GI,
,YAN LAG SOBS 'GYUR BRO 'TSAL DAG KYANG ZHI BAR 'GYUR, ,MKHA'
LDING SPRUL GDUG GNOD DANG MKHA' 'GRO MA DANG NI, ,RNAL 'BYOR MA
YI GNOD KUN RTAG TU ZHI MDZAD CING, ,RGYAL BA KHYOD KYIS GANG LA
DGONGS PA DE LA NI,,

GSHIN RJE'I PHO NYA RMI LAM DU YANG MTHONG MI 'GYUR, ,MGON PO
BDAG NI 'JIGS PAS RNAM PAR G-YENGS PA YIS, ,NYIN DANG MTSAN DU
LAG PA GYEN DU BRKYANG STE DU, ,'JIG RTEN DBANG PHYUG DES NA BDAG
NI 'GUMS PA DANG, ,NYE BA LAGS NA BCOM LDAN SKYABS MED 'BOR RAM
CI, ,YUL DANG DBANG PO

GDUL DKA' SEMS KYANG G-YO BA DANG, ,MNYAM PAR MA BZHAG LUS KYIS
SDIG PA MANG PO BGYIS, ,NYAMS PA BDAG GI 'KHOR BZHIN DU NI SKYE
BA 'DIR, ,THAMS CAD KYIS NI SDIG PA 'BA' ZHIG BSGRUBS PAR ZAD,
,DE PHYIR DA LTAR KHYOD LA THAL MO SBYAR NAS NI, ,'JIG RTEN DBANG
PHYUG GANG GIS

@90B NGAN SONG SDUG BSNGAL DAG, ,MYONG MI 'GYUR BAR KHYOD KYI
SPYAN SNGAR BDE 'GROR NI, ,MCHI BAR BDAG ZHU 'DI NI GNANG BAR
MDZAD DU GSOL, ,KHYOD NI 'DOD CHAGS ZHE SDANG RNAM PAR 'JOMS PA'I
SKU, ,KHYOD NI 'KHOR BA'I MTSO CHEN GYI NI CHU LON LAGS, ,KHYOD
NI LTUNG BAS SKRAG PA 'DREN PA'I LAG PA STE,,

KHYOD NI BRJED BCAS MI DGE 'DZIN PA'I SGRA GCAN LAGS, ,KHYOD NI
BDE GSHEGS BLA MED DE NYID STON PA PO, ,KHYOD NI SDUG BSNGAL MANG
LDAN 'GRO BA'I SKYOB BYED YIN, ,KHYOD NI YID 'JOMS GDUL DKA'I
BDUD LAS NGES BRGAL BA, ,KHYOD NI SRID PA'I RGYA MTSO'I PHA ROL
BRGAL BA LAGS, ,KHYOD

NI NAD PA MA LUS NAD NI RGYUN GCOD SKU, ,KHYOD KYI SKU NI 'GRO
BA'I NANG NA MCHOG TU MDZES, ,KHYOD NI DPE MED THUGS RJE'I RGYA
MTSO CHEN PO STE, ,KHYOD NI RGYU MED GNYEN DU 'GRO BA RNAMS KYIS
RTOGS, ,KHYOD KYIS G-YO BA'I DBANG PO 'BAD PHA MED PAR BTUL,
,KHYOD NI YUL LA CHAGS PA YONGS SU BCOM

PA LAGS, ,KHYOD KYI THUGS NI BSAM GTAN MCHOG LA MNYAM PAR BZHAG
,KHYOD KYI THUGS NI SONG BA KUN LA SNYOMS PAR MDZAD, ,THUGS RJE
LDAN PA GZHAN LA PHAN PAR MDZAD KYANG NI, ,MI RIG SBRUL CHEN
RGYAB TU ZHON NAS YUL RNAMS KYI, ,'DOD PAS DGE BA NYAMS PAR GYUR
PA BDAG LA 'DIR, ,

KHYOD NI GANG GIS YONGS SU DGYES PAR MI MDZAD LAGS, ,KHYOD KYI
SPYAN SNGAR G-YAR CHAB 'BYIN CING SMRE BA YI, ,SDIG LDAN BDAG LA
GANG GIS BSRUNG BA MI MDZAD NA, ,MGON PO 'GRO BA KUN RTEN THUGS
RJE GANG LAGS PA, DE CI KHYOD KYIS NYI TSE BA RU BSKYED LAGS SAM,
,MGON PO KHYOD KYI THUGS

RJES NAM MKHA' KHYAB PA YI, ,SPRIN BYUNG CHAR PA'I RGYUN NI CHU
DANG SKAM DAG DANG, ,MTHO NA DMAN YUL NI KUN 'BAB CING SEMS CAN
GYI, ,DON DU KUN LA NYIN MTSAN RGYUN MI 'CHAD DU 'JUG ,DE LTAR
BCOM LDAN DRAN PA'I BDAG GI BSOD NAMS GANG, ,DES NI 'GRO BA'I
SDUG BSNGAL MANG LDAN DE DAG GIS, ,

'GRO NANG MDZES PA RNAM MANG RNAM PAR ROL PA YI, ,PO TA LA YI RI
RTZER GNAS PA THOB PAR SHOG ,'JIG RTEN DBANG PHYUG GI BSTOD PA
YID 'PHROG SDIG 'JOMS ZHES BYA BA, SHAR PHYOGS BA REN dA'I SLOB
DPON MKHAS PA CHEN PO TZANDRA GO MIS MDZAD PA RDZOGS SO,, ,,RGYA
GAR SHAR PHYOGS BA REN dA'I

@91A *, ,DZ'A GA LA'I PAndI TA CHEN PO D'A NA SH'I LAS BSGYUR
BA,,