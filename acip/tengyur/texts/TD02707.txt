@75A *, ,RGYA GAR SKAD DU, A'ARYA
MANYDZU SHR'I STO TRA, BOD SKAD DU, 'PHAGS PA 'JAM DPAL LA BSTOD
PA, 'PHAGS PA

@75B 'JAM DPAL LA PHYAG 'TSAL LO, ,DPAL GYI 'BYUNG GNAS 'JAM DPAL
KUN GYI DPAL, ,MTHA' DAG BYAMS PAS KHYAB PAS 'JAM PA'I DANG,
,'JAM DANG DPAL DU GRAGS PAS DON DANG LDAN, ,'JAM DPAL YANG DAG
DPAL LA PHYAG 'TSAL BSTOD, ,GZHON NU'I SKU MDOG GSER MDANGS

'OD LAM 'BAR, ,RIN CHEN MCHOG GIS BRGYAN PAS SA LE SPA, ,BYIN
CHEN DANG BA'I THUGS MNGA' 'DZUM PA PO, ,GZI BRJID MDZES DANG
LDAN LA PHYAG 'TSAL BSTOD, ,YON TAN GTER GYI AUTPAL PHYAG NA
BSNAMS, ,PADMA RGYAS PA'I SNYING PO'I GDAN LA BZHUGS, ,LHA YI CHA
LUGS LHA LAS KHYAD

PAR 'PHAGS, ,LTA BAS MI SKYO KHYOD LA PHYAG 'TSAL BSTOD, ,GZHON
NU SGEG PA'I TSUL DU GDA' MOD KYI, ,YE SHES THOGS MED MNGA' BAS
KUN MKHYEN PAS, ,SEMS CAN DON LA NAN TAN DON DU GNYER, ,'GRO BA
MTHA' DAG SGROL LA PHYAG 'TSAL BSTOD, ,GZHON NU SPRUL PA'I MTSAN
DANG DPE

BYAD LA, ,GANG GIS YUD TZAM MTHONG BAS 'DUN PA SKYE, ,GANG LA CIS
'DUL DE LTAR SPRUL MDZAD PA, ,THABS KYIS 'DREN PA'I MANG LA PHYAG
'TSAL BSTOD, ,BSAM RTOGS SPROS LA DBEN PAS SANGS RGYAS BRNYES,
,YOD MED RTAG CHAD MTHA' LA MI GNAS SHING, ,GNYIS MED MNYAM

PAS CHOS KYI TSUL LA GNAS, ,YANG DAG DON GYI MCHOG LA PHYAG 'TSAL
BSTOD, ,KHYOD NI CHOS DBYINGS ZAB MO'I 'BYUNG GNAS TE, ,YI GE
SMRA BAS RTOGS PA'I YUL MED KYANG, ,'DUL BA'I DBANG GIS CHO
'PHRUL GZUGS STON PA, ,DAM PAS MTHONG BAR MDZAD LA PHYAG 'TSAL
BSTOD, ,TSUL BZHIN

MA YIN YID LA BYED PA SPANGS, ,RIGS PAS DGON PAR GYUR PA'I THABS
LA DBEN, ,YE SHES BDUD RTZI'I CHAR GYIS BRLAN MDZAD CING, ,BYANG
CHUB MYU GU SKYED LA PHYAG 'TSAL BSTOD, ,BYAMS CHEN 'GRAN ZLA MED
PA DAG GI DBANG, ,MTSAN MAR SPROS PA'I RTZOD PA TSAR BCAD DE, ,

ZHI BA MI G-YO DBYINGS SU 'DZUD MDZAD PA, ,'JIG RTEN DED DPON
MCHOG LA PHYAG 'TSAL BSTOD, ,DBANG MKHYEN CHEN PO SHES RAB RAL
GRI YIS, ,LTA BA DMAN PAS BSLAD PA'I DRA BA 'DRAL, ,BAG YANGS MI
RTOG DBYINGS SU YUN DU BZHUGS, ,SKYE DGU BDE BAR 'GOD

@76A *, ,LA PHYAG 'TSAL BSTOD, ,KHYOD NI CHOS DBYINGS ZAB MO'I
'BYUNG GNAS TE, ,GSUNG RAB MDO SDE BCU GNYIS GANG LA YANG, ,GANG
DU KHYOD KYIS GSUNGS PA LHAG PAR ZAB, ,CHOS NYID DON MCHOG STON
LA PHYAG 'TSAL BSTOD, ,DNGOS PO MTSAN MAR CHAGS PA'I DUG 'THUNGS

PAS, ,SDUG BSNGAL NAD KYIS BRGYAL BA'I SEMS CAN RNAMS, ,GNYIS MED
RANG BZHIN MYA NGAN 'DAS STON PA, ,BDUD RTZI STOBS PAR MDZAD LA
PHYAG 'TSAL BSTOD, ,MA RIG RMONGS PAS BSLAD PA'I MUN RUM NAS,
,THAR BA'I DUS MED MU COR 'KHYAMS PA LA, ,YE SHES SGRON MA'I 'OD
KYIS

GSAL MDZAD NAS, ,SNANG BAS THAR PAR MDZAD LA PHYAG 'TSAL BSTOD,
,YON TAN RDZOGS TE BTZAL BAR BYA MEN PAS, ,THUGS RJES THUGS DAM
BTZAN PAR GYUR PA YANG, ,BRTZON 'GRUS SKYO BA MI MNGA' SRID PA
SEL, ,SEMS CAN MTHA' DAG SGROL LA PHYAG 'TSAL BSTOD, ,SEMS CAN
MTHUN PAR

SRID PA MI 'DOR ZHING, ,JI LTAR NYES PA'I SKYON GYIS MI GOS PA,
,'DAM NAS PADMA GSAL BAR 'BYUNG BA LTAR, ,SKYON MED DAG PA KHYOD
LA PHYAG 'TSAL BSTOD, ,SEMS CAN ZAD PA'I MTHA' NI DPAG DKA' STE,
,SRID PA STONGS PAR THUGS DAM BCAS PA YIS, ,YON TAN DES NA BYANG
CHUB GZHAN LAS 'PHAGS, ,

THUGS RJE MTHU STOBS CHE LA PHYAG 'TSAL BSTOD, ,'PHAGS PA 'JAM
DPAL LA KHYE'U BCU DRUG GIS BSTOD PA RDZOGS SO,,