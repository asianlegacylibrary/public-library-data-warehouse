@113B #, ,RGYA GAR SKAD DU, RAKTA YA M'A RI SV'A DHA NA N'A MA, BOD
SKAD DU, GSHIN RJE GSHED DMAR PO'I SGRUB THABS ZHES BYA BA, GSHIN
RJE'I GSHED DMAR PO LA PHYAG 'TSAL LO, ,AOm HR'I:shti:BI KRi T'A
NA NA H'Um H'Um PHAt PHAt SV'A H'A, AOm YA M'ANTA KRiTA H'Um H'Um
PHAt PHAt SV'A H'A, SNGAGS PAS DANG POR

RE ZHIG BDE BA'I STAN LA NYE BAR 'DUG STE, RANG GI SNYING GAR AAm
YIG LAS SKYES PA'I NYI MA'I DKYIL 'KHOR BSGOM PAR BYA'O, ,DE'I
DBUS SU H'Um YIG BSGOMS TE, DE'I 'OD ZER GYIS GSHIN RJE'I DGRA
DMAR PO DANG, BLA MA DANG, SANGS RGYAS DANG, BYANG CHUB SEMS DPA'
RNAMS MDUN DU DMIGS PA

LA BKUG STE, ME TOG LA SOGS PA RNAMS KYIS YANG DAG PAR MCHOD PA
DANG, PHYAG 'TSAL BA DANG, SDIG PA BRJOD PA LA SOGS PA BYA'O, ,DE
NAS KHAMS GSUM PA'I BDAG NYID RNAMS SGYU MA DANG, RMI LAM DANG,
MIG 'PHRUL DANG MTSUNGS PAR DMIGS LA, STONG PA NYID RNAM PAR BSAM
PAR BYA'O,,

AOm SH'U NYA T'A DZNY'A NA BADZRA SVA BH'A BA A'ATMA KO&HAm,
ZHES PAS SEMS BYIN GYIS BRLAB PAR BYA'O, ,DE NAS H'Um NGAM, AAm
YIG DMAR POR GYUR PA LAS NYI MA'I DKYIL 'KHOR, DE'I STENG DU H'Um
YIG DMAR PO, DE YONGS SU GYUR PA LAS MI MGO RLON PAS MTSAN PA'I
DBYUG PA DKAR PO, DE'I DBUS SU AAm YIG DMAR PO

YONGS SU GYUR PA LAS NYI MA'I DKYIL 'KHOR, ,DE'I DBUS SU H'Um YIG
DMAR PO, DE THAMS CAD YONGS SU GYUR PA LAS, GSHIN RJE MTHAR BYED
PA'I GSHIN RJE'I GSHED KYI BDAG NYID BSAM PAR BYA'O, ,SKU MDOG
DMAR PO G-YON BRKYANG BA'I ZHABS KYIS BZHUGS PA, MCHE BA GTZIGS
SHING ZHAL

@114A *, ,'GYUR ZHING, LJAGS 'GYUR BA DRAG PO, KLU BRGYAD KYIS
RNAM PAR BRGYAN PA, DBU SKRA DMAR SER GYEN DU 'BAR BA, MGUL LA MI
MGO'I PHRENG BA DANG, STAG GI PAGS PA'I SHAM THABS CAN, RGYAN KHA
DOG DMAR PO SNA TSOGS CAN NO, ,SHES RAB MA G-YAS BRKYANG

BA'I ZHABS KYIS MTSAN PA PHYOGS SU BSGOM PAR BYA'O, ,DE NAS BCOM
LDAN 'DAS KYI THUGS KAR SNGAGS KYI SA BON YONGS SU GYUR PA LAS
NYI MA, DE'I STENG DU H'Um YIG, DE YONGS SU GYUR PA LAS MI MGO
RLON PAS MTSAN PA'I DBYIG PA DKAR PO NGES PAR BSGOM PAR BYA'O,
,DE'I DBUS SU NYI

MA'I DKYIL 'KHOR LA GNAS PA'I H'Um YIG DMAR PO RNAM PAR BSAM PAR
BYA'O, ,DE NAS GSANG BA LA H'Um YIG YONGS SU GYUR PA LAS RDO RJE
BSAM PAR BYA'O, ,BCOM LDAN 'DAS MA'I GSANG BA LAS PADMA 'DAB MA
BRGYAD PA LA AAm YIG DMAR POS MTSAN PA'O, ,DE'I RJES SU SNGAGS
BRJOD PAR BYA'O, ,AOm

SARBA TA TH'A GA T'A NU R'A GA nA BADZRA SVA BH'A BA A'ATMA
KO&HAm, DE'I RJES SU LTE BA'I 'OG PADMA DMAR PO 'DAB MA BRGYAD
PA'I STENG DU HR'I: YIG DMAR PO 'BAR BAR BSAM PAR BYA'O, ,BCOM
LDAN 'DAS ZHAL GCIG PHYAG GNYIS PA, G-YON PA'I PHYAG GIS KHRAG
GIS GANG BA'I THOD PA DANG, G-YAS KYIS MGO BOS

MTSAN PA'I DBYUG PA DKAR PO 'CHANG BA, MA HIRshA DANG, SNA TSOGS
PADMA'I STENG DU BSGOM PAR BYA'O, ,SHES RAB MA DGA' BAS MYOS PA,
MGUL PA NAS 'KHYUD PA THOD PA SKAM PO CAN, ZHAL GCIG PHYAG GNYIS
MA, BCOM LDAN 'DAS DANG ZHAL SBYOR BAS BZHUGS PA, DE LTA BUR GYUR
PA'I GSHIN RJE GSHED BSGOM

PAR BYA'O, ,THUN GSUM MAM, THUN BZHI RNAM PAR BSGOMS LA, GTOR MA
SPYIN PAR BYA STE, BHR'Um A'Am DZR'im MAm H'Um, DAM TSIG BYIN
GYIS BRLABS PA'I SNGAGS SO, ,AOm KHA KHA KH'A HI KH'A HI SARBA
YAKshA RAKshA SA BH'U TA PRE TA PI SH'A TZONMA DA KUMBHAnd'A PA
SMA RA d'A KI NY'A DA YA, AI DAm GRiHn'ANTU, SARBA SIDDHIm ME PRA
YACTSANTU YA THEshtAm BH'UNYDZA THA PI

BA THA DZI GRA THA M'A TI, KRA MA SARBA SIDDHIm YE SA HA YI KA
BHA BA TU H'Um H'Um PHAt PHAt SV'A H'A, 'BYUNG PO THAMS CAD PA'I
GTOR MA'I SNGAGS SO, ,LAS DANG RJES SU MTHUN PA'I KHA DOG DMAR PO
DANG, NAG PO DANG, SER PO DANG, DKAR PO'I SKU BSAM PAR BYA'O, ,DE
NAS BZLAS PA RJES SU DRAN PAR BYA'O, ,AOm HR'I: shtVIm:

@114B BI KRi T'A NA NA H'Um H'Um PHAt PHAt, DE BA DATTA S+YA
SH'ANTIm KU RU N'A MA SVA' H'A, RGYAS PA LA BOO shAt, DGUG PA LA
DZA:, DBANG LA H'Um MU KE HO, ,RENGS PA LA LA, ,SKROD PA LA H'Um
PHAt, GZUNG BA LA H'Um PHAt, GZHAN RNAMS LA AUTZTSA tA RNAMS SO,
,DE LTA BU RENGS PA LA SOGS PA'I LAS RAB 'BYAM RNAMS KYI NANG DU

GZHUG GO, ,ZHI BA LA GI WANG GIS BSRUNG BAR 'GYUR TE, DAR DANG,
RAS DANG, GRO GA DKAR PO DANG, SMYUG MA'AM, SHUN PA'I RAS BKRUS
PA LA 'KHOR LO GNYIS MNGON PAR BRIS LA, N'A MA'I YI GE'I NANG DU
GZHUG GO, ,GZHI NAG PO SOGS PA DANG BRAL BA'I RDZA KHA SBYAR BA'I
GNAS SU BU RAM DANG, SBRANG

GI NANG DU BCUG STE, SKUD PA DKAR POS DKRIS NAS THUN GSUM DU ME
TOG DKAR POS MCHOD NAS, KHA SHAR DU MNGON PAR PHYOGS LA, GSHIN
RJE MTHAR BYED SKU MDOG DKAR PO'I RANG BZHIN DU GSAL BAR BSGOMS
NAS, ZLA BA'I DKYIL 'KHOR GYI STENG DU GNAS PA'I BSGRUB BYA BLTAS
LA, BUM PA

DKAR PO ZLA BA LTAR DKAR BA'I BDUD RTZIS GANG BA'I DBANG BSKUR
BAR BSAMS NAS, BZLAS PAR BYA'O, ,AOm HR'I:shtRi:BI KRi T'A NA NA
H'Um H'Um PHAt PHAt, N'A MA DE BA DATTA S+YA SH'ANTIm KU RU N'A MA
SV'A H'A, ZHI BA'I CHO GA'O, ,SKYES PA RNAMS KYIS ZHI BA LA GUR
GUM GYIS SO, ,RGYAS PA LA'ANG GUR GUM GYIS

SO; ,'KHOR LO GNYIS MNGON PAR BRIS TE, BOOshtA'I YI GE DANG BCAS
PA MAR DANG, SBRANG RTZI'I NANG DU BCUG LA, RDZA KHA SBYAR DU
GNAS PA LA SKUD PA SER POS DKRIS NAS THUN GSUM DU ME SER POS
MCHOD, BYANG DU KHA BLTAS LA GSHIN RJE GSHED SKU MDOG SER PO'I
SKUR

DMIGS LA, ZLA BA KHA DOG SER PO LA GNAS PA'I BSGRUB BYA LA GSER
GYI BUM PA SER PO DANG, BDUD RTZI SER PO RNAMS KYIS DBANG BSKUR
BAR BSAMS LA, SNGAGS KYI BZLAS PA BYA BA NI, AOm HR'I: shtRi: BI
KRi T'A NA NA H'Um H'Um PHAt PHAt, DE BA DATTA S+YA PUshtIm KU RU
BOO shAt SV'A H'A, RGYAS

PA'I CHO GA'O, ,GRO GA'AM RAS LA RGYA SKYEGS SAM, TZANDAN DMAR
PO'I KHU BA'AM, MING MED KYI KHRAG DANG BSRES PAS 'KHOR LO GNYIS
MNGON PAR BRIS TE, HO YIG N'A MA DANG BCAS PA NANG DU BCUG LA,
YONGS SU TSOS PA'I RDZA KHA SBYAR DU BZHAG PA LA MAR

@115A *, ,DANG; SBRANG RTZI NANG DU BCUG LA, ME TOG DMAR PO RNAMS
KYIS MCHOD, NUB TU KHA BLTAS LA GSHIN RJE GSHED DMAR PO'I GZUGS
SU BSAMS NAS, ZLA BA'I DKYIL 'KHOR DMAR PO'I DBUS SU BSGRUB BYA
BSAMS

LA; RANG GI LUS LAS 'PHROS PA'I 'OD KYIS DBANG BSKUR BAS MYOS PAR
'GYUR TE, RKANG PA GNYIS KYI MDUN DU 'GYEL BAR BSAMS TE, SNGAGS
BZLAS PA NI, AOm HR'I:shtRi:WI KRiT'A NA NA H'Um H'Um PHAt PHAt,
DE BA DATTA S+YA KRi TE YA DZNY'A DATTAm BA SHYAm KU RU HO:, GAL
TE DBANG DU MA GYUR

NA; DER MAR DANG SBRANG RTZIS SPANGS PA'I 'KHOR LO DE NYID LA
SENG LDENG GI SOL BA LA SOGS DU BA MED PAS BDUG PAR BYA'O, ,AOm
HR'I:shtRi:WI KRi T'A NA NA H'Um H'Um PHAt PHAt, DE BA DATTA BA
SHYAm KU RU HO:, ZHES PA'I SNGAGS BZLA BAR BYA'O, ,DBANG GI CHO
GA'O, ,DUR KHROD KYI RAS SAM, KHRAG GIS

SPANGS PA'I RAS LA TSOS DANG BSRES PAS 'KHOR LO GNYIS MNGON PAR
BRIS TE, DZA YIG DANG, HR'I:YIG DANG NI MA'I YI GE DANG BCAS PA
NANG DU BCUG LA, BUD MED KYI THOD PA KHA SBYAR LA BZHAG LA, ME
TOG DMAR POS MNGON PAR MCHOD, DGONGS THUN GYI NYI MA DANG 'DRA
BA'I GSHIN RJE

MTHAR BYED GYI SKU DMAR PO, LCAGS KYU DANG ZHAGS PA 'DZIN PA BDAG
NYID KYIS BSAMS NAS, DE'I SNYING LCAGS KYUS PHUG ,SKE LA ZHAGS
PAS BCINGS NAS 'ONG BAR BSAM MO, ,GAL TE 'ONG NA DE LA SENG LDENG
GI MES GDUNG BAR BYA'O, ,SNGAGS BZLAS SO, ,LAS RAB

'BYAM RNAMS NI RGYUD DU SHES PAR BYA'O, ,GSHIN RJE GSHED DMAR
PO'I SGRUB THABS, SLOB DPON CHEN PO DPAL 'DZIN GYIS MDZAD PA
RDZOGS SO,, ,,LHA'I SKAD LA LEGS PAR ZHUGS PA'I SH'AKYA'I DGE
SLONG NYI MA RGYAL MTSAN DPAL BZANG POS SKAD GNYIS SMRA BA RNAMS

KYI GDAN SA DPAL THAR PA GLING GI GTZUG LAG KHANG DU BSGYUR
BA'O,,