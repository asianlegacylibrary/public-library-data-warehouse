@5B *, ,GZHAL YAS KHANG GSAL
BAR BYED PA'I MNGON RTOGS MUN SEL SGRON MA BZHUGS,, *, ,DPAL RDO
RJE SEMS DPA' LA PHYAG 'TSAL LO, ,RANG BZHIN LHUN GRUB 'OG

MIN GZHAL YAS DANG, ,BRIS PA RDUL TSON BSKYED PA TING 'DZIN GYIS,
,BDE GSHEGS BZHUGS GNAS GZHAL YAS GSAL BYED PA, ,TING 'DZIN MUN
SEL SGRON MA BSTAN PAR BYA, ,DE YANG LUS DON TSUL DU BSTAN PA NI,
,TSAD DBYIBS RGYU DANG RTZE MO'I GNAS LUGS DANG, ,NANG

DANG SGO YI GNAS LUGS BSTAN PA DANG, ,RGYAN GYI BYE BRAG RNAMS
KYIS MDOR BSTAN PA'O, ,TSAD NI 'DI ZHES NGES PAR BSTAN DU MED,
,BLOS 'KHYUD SGOM BDE GANG DU GNAS PA'O, ,DBYIBS NI PHO BRANG
SNYING PO BUM PA ZLUM, ,GRU CHAD LHA RNAMS RGYAS PHYIR GRU
BZHI'O, ,RGYU NI ZHI KHRO GNYIS

LAS DANG PO NI, ,YE SHES RGYU LAS RIN PO CHE RU SNANG, ,PANYTZA
RE KH'A RDO RJE RA BA DANG, ,THOG DANG KA GDUNG LA SOGS DE LTAR
RO, ,RTZE MO BUM PA CHOS NYID GCIG TU 'KHYIL, ,SNA TSOGS CHOS KYI
'KHOR LO BYA 'DAB LDAN, ,TOG LDAN RMA BYA'I MDONGS LTAR GNAS
PA'O, ,NANG GI GNAS

@6A *, ,TSUL 'KHOR LO PADMA 'AM, ,KA BZHI GDUNG BRGYAD GRU GSUM
ZLA GAM SOGS, ,RANG GZHUNG GANG YIN LTAR DE NYID KYANG, ,LTE BA
MTHO STE 'KHOR LO PADMA SOGS, ,RIM GYIS DMA' STE GRU CHAD LHAG
RNAMS MNYAM, ,RDO RJE RA BA RIN CHEN RKYANG SBAG GI ,BAR DANG
PHYI

RIM RTZIG PA DAG TU GNAS, ,PHA GU BAD DANG MDA' YAB BANG RIM
TSUL, ,STENG NAS BYA 'DAB SENG MGO MU TIG LDAN, ,RTZIG GSEB RIN
CHEN KA BA DAG GIS BTEG ,DE 'OG RTA BABS LHA MO LA SOGS GNAS,
,PHYI NANG MCHOD BYED YANG NA BAR KHYAMS LA'O, ,SGO LA

GNYIS TE KHYUD CAN KHYUD MED DO, ,KHYUD MED GLO 'BUR TSUL TE SGO
BA GCIG ,KHYUD CAN SGO BA GNYIS TE PHYED SGO'O, ,SGO ZUR RTZIG
GSEB KA THUNG BCU DRUG GI ,RGYAN GYIS RTA BABS RIM PA BRGYAD LDAN
'DEGS, ,DE GNYIS RNAM THAR BRGYAD DANG LDAN PHYIR RO, ,MDZES PA'I
RTA BABS

THEM SGAS GLANG CHEN TSUL, ,MCHOD RTEN MGO LNGA LTAR DU 'DOD ZER
BA, ,'DI YI GZHUNG MIN GZHAN DU RIG PAR BYA, ,MUN PA WA RAN RIN
CHEN CHUN 'PHYANG MDZES, ,BCU GCIG RDO RJE DAG DANG LDAN PA'O,
,RGYAN LA BDAG PO PHYI NANG STENG 'OG LOGS, ,BDAG PO YAB YUM LA
SOGS SKABS

DANG SBYAR, ,BLA RE BZHI GDAN DRA BA MU TIG PHRENG, ,GDAN LA SENG
GE GLANG CHEN RTA DANG KHYUNG, ,NAM MKHA' LDING DANG NYI ZLA
PADMA KHRI, ,PHYI LA RTZE MO'I RGYAN DANG SGO DRUNG NGO, ,RTZE
RGYAN GDUGS DANG RGYAL MTSAN RI DAGS MDZES, ,SGO DRUNG RGYAN NI
RNGAM GLOG 'OG RIM NAS, ,RGYAL BA GONG MA

RNAMS KYIS BSHAD LTAR RO, ,MTHA' MA MU KHYUD RDO RJE ME RIS
BSKOR, ,ZHI BA'I GZHAL YAS DON NI DE LTAR GNAS, ,KHRO BO'I GZHAL
YAS DON NI 'DI LTA STE, ,TSAD DBYIBS RTZE MO SGO RNAMS 'DRA GCIG
LA, ,RGYU DANG NANG DANG RGYAN GYI BYE BRAG RNAMS, ,GONG LTAR MI
GNAS BYE BRAG

BSTAN PA NI, ,RGYU NI DUR KHROD 'BAR BA'I RTZIG PA STE, ,THOD PA
CHE PHRA GNAM LCAGS 'BAR BAS SPRAS, ,NANG GZHI KENG RUS RAKTA'I
ZIL PA CHAGS, ,ZHING DANG TSANGS PA'I KA GDUNG RNAMS DANG LDAN,
,CHU SRIN SPRUL DANG NYI ZLA KA ZHU'I RGYAN, ,GZA' DANG RGYU SKAR
PHYAM DANG GRAL

@6B THABS MDZES, ,ZHING GI SPANG LEB MA TANG GNAS KYIS G-YOGS,
,RGYAN NI STENG NAS ZHING CHEN 'OG GDAN KYANG, ,NYI ZLA PADMA
DREGS PA SEMS CAN NO, ,RTZE MO TZITTA'I TOG LA ZHING GI GDUGS,
,PHA GU THOD PA SNA TSOGS BAD DU BYAS, ,DRA BA DRA PHYED THOD
SPRUL DRIL BU DANG, ,

MCHOD PA'I LHA MO PHYI NANG MED PAR DBUL, ,SGO RGYAN RTA BABS
THOD PA 'BAR BA LA, ,DE STENG CHU SRIN CHOS KYI 'KHOR LOR LTA,
,RTZE LA GDUGS DANG RGYAL MTSAN GRU BZHIR MDZES, ,MTHA' MA LCAGS
RI ME 'OD 'BAR BA'I NANG, ,DUR KHROD CHEN PO BRGYAD KYIS GTAMS PA
NI, ,

KHRO BO'I DKYIL 'KHOR GZHAL YAS BSTAN PA'O, ,DE NI BUM PA GCIG TU
'KHYIL PA'I GZHUNG, ,MCHOD RTEN MGO BO LTAR DU GNAS PA NI, ,DBUS
KYI PHO BRANG MCHOD RTEN BUM PA'I TSUL, ,SGO BZHI RTA BABS MCHOD
RTEN TSUL DU GNAS, ,DE RNAMS MTHO STE GRU CHAD

LHA RNAMS DMA', ,BCU GCIG RDO RJE SGO YI BYAM SGO LA, ,GRU CHAD
GDUNG MGO ZLA TSES RDO RJE'O, ,RTA BABS BZHIR 'DOD GSANG SNGAGS
PHYI YI GZHUNG, ,BDAG 'DRA AU dYAN PADMA RGYAL PO YIS, ,TING
'DZIN NYAMS LEN DGONGS PA MTHAR PHYIN KYANG, ,PHYI RABS LAM PA

RNAMS KYI DON CHED DU, ,RGYUD LUNG KUN DANG MI 'GAL MUN SEL BA'I,
,SGRON MA AA MRi TA YI DON DU BRTZAMS, ,DGE BAS SEMS CAN KUN GYIS
'PHAGS THOB BSNGO, ,GZHAL YAS KHANG GSAL BA'I MNGON RTOGS MUN SEL
SGRON MA ZHES BYA BA SLOB DPON PADMA 'BYUNG GNAS KYIS

MDZAD PA RDZOGS SO,,