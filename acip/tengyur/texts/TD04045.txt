@182A *, ,BYANG CHUB SEMS
DPA'I TSUL KHRIMS KYI LE'U'I 'GREL PA BZHUGS SO, ,

#, ,BYANG CHUB SEMS DPA'I TSUL KHRIMS KYI LE'U BSHAD PA, SANGS
RGYAS DANG BYANG CHUB SEMS DPA' THAMS CAD LA PHYAG 'TSAL LO,
,TSUL KHRIMS KYI RANG BZHIN YON TAN BZHI DANG LDAN PA DE NI DGE
BAR RIG PAR BYA'O ZHES BYA BA JI LTA BU ZHE NA, DE LAS BRTZAMS
TE, BDAG

LA PHAN PA ZHES BYA BA LA SOGS PA SMOS SO, ,DE LA PHAN PA ZHES
BYA BA NI DGE BA SPYOD PA'O, ,BDE BA NI GNOD PA MED PA'O, ,SNYING
BRTZE BA NI 'DI LTAR LA LA SPYOD PA DGE BA DANG GNOD PA MED PAS
PHA ROL RNAMS LA SNYING BRTZE BAR BYED PA LTA BU'O, ,DON CES BYA
BA NI DON DU GNYER BA DANG DON DANG LDAN

PA STE; 'DOD PA DANG KHA NA MA THO BA MED PA GANG YIN PA'O, ,PHAN
PA DANG BDE BA'I PHYIR ZHES BYA BA NI SPYOD PA DGE BA DANG, GNOD
PA MED PA LA GNAS PA'O, ,MI ZHES BYA BA NI RGYAL RIGS LA SOGS PA
STE, DE DAG PHAL CHER LA SANGS RGYAS 'BYUNG BA DANG, CHOS LEGS
PAR GSUNGS PA DANG, DGE

'DUN LEGS PAR SGRUB PA RNAMS KYIS SHAS CHER PHAN PA DANG, BDE BAR
'GYUR LA, DE DAG KYANG BDAG NYID LA PHAN PA DANG BDE BAR BYAS
NAS, 'JIG RTEN LA SNYING BRTZE BA STE, DE DAG GZHAN DAG LA 'DI
SNYAM DU PHAN PA DANG BDE BA DANG LDAN PAR GYUR KYANG CI MA RUNG
SNYAM DU SEMS SO, ,GZHAN DAG

KYANG 'DI SNYAM DU BDAG CAG KYANG DE LTAR GYUR KYANG CI MA RUNG
SNYAM DU SEMS TE, DE LTA BAS NA DON DANG PHAN PA DANG BDE BA'I
PHYIR ZHES BYA BA SMOS SO, ,LHA DANG MI RNAMS KYI ZHES BYA BA NI
DE DAG GI DON RTOGS PAR BYA BA DANG BSGRUB PAR MI NUS PA'I PHYIR
TE, BDAG LA PHAN PA DANG ZHES BYA BA

@182B LA SOGS PA'I TSIG RNAMS KYI DON NI DE DAG YIN NO, ,DE YANG
KHYIM PA DANG RAB TU BYUNG BA'I PHYOGS LA CI RIGS PAR RIG PAR
BYA'O ZHES BYA BA LA, KHYIM PA'I PHYOGS NI DGE BA SNYEN GYI TSUL
KHRIMS DANG, DGE BSNYEN MA'I TSUL KHRIMS SO, ,GZHAN NI RAB TU
BYUNG BA'I PHYOGS LA BRTEN PA'O, ,'DI

LA BYANG CHUB SEMS DPA'I TSUL KHRIMS LA BRTEN CING ZHES BYA BA
MAN CHAD, DGE BA'I CHOS RNAMS BSGRUB PA DANG SRUNG BA DANG RNAM
PAR 'PHEL BAR BYED PA'I ZHES BYA BA YAN CHAD NI LUS DANG NGAG
DANG YID GSUM CHAR DANG, GNYIS KYIS KYANG BYED DE CI RIGS PAR
BYA'O, ,SEMS CAN GYI DON BYED

PA'I TSUL KHRIMS RNAM PA BCU GCIG NI MDOR DON DU NA SEMS CAN RNAM
PA GSUM STE, THA MAL BAR GNAS PA RNAMS DANG, ZHUGS PA RNAMS DANG,
ZHE 'GRAS PA RNAMS SO, ,DE LA THA MAL PA GNAS PA RNAMS LAS
BRTZAMS TE RANG GI DON BYED PA RNAM PA BDUN YOD PA LA PHAN 'DOGS
PA

LAN DU PHAN 'DOGS PAR 'DOD PA RNAMS RNAM PA GSUM STE, LUS 'JIG TU
DOGS PAS 'JIGS PA RNAMS DANG, SDUG BSNGAL LA GNAS PA RNAMS DANG,
YO BYAD MED PA RNAMS SO, ,ZHUGS PA DAG NI BRTEN TE GNAS PA RNAMS
DANG, CHOS MTHUN PA GZHAN RNAMS DANG, YANG DAG PAR

ZHUGS PA RNAMS DANG LOG PAR ZHUGS PA RNAMS SO, ,ZHE 'GRAS PA DAG
NI THA MA RNAMS SO, ,DPER NA RTZVA'AM MI GTZANG BA LA JI LTA BA
BZHIN NO ZHES BYA BA NI 'DOD PA LA RNAM PA GNYIS YOD DE, DNGOS
PO'I 'DOD PA RNAMS DANG, NYON MONGS PA'I 'DOD PA RNAMS SO, ,DE LA
DNGOS PO'I

'DOD PA RNAMS NI 'DOD PAR BYA BA'I PHYIR RO, ,NYON MONGS PA'I
'DOD PA RNAMS NI 'DOD PA'I PHYIR 'DOD PA ZHES BYA STE, 'DIR NI
DNGOS PO'I 'DOD PA RNAMS LA BYA'O, ,DE DAG KYANG RNAM PA GNYIS
TE, 'KHRIG PA'I DNGOS PO'I 'DOD PA RNAMS DANG, DE MA YIN PA'I
DNGOS PO'I 'DOD PA

RNAMS TE, DE MA YIN PA'I DNGOS PO'I 'DOD PA RNAMS LA NI DPER NA
RTZVA LA JI LTA BA BZHIN NO, ,DNGOS PO'I 'DOD PA RNAMS LA NI DPER
NA MI GTZANG BA LA JI LTA BA BZHIN NO, ,THA CHAD RNAMS ZHES BYA
BA NI DNGOS PO BZHIN DU RNAM PA GNYIS SO, ,MI'I 'DOD PA THAMS CAD
KYI MCHOG 'KHOR

@183A *, ,LOS SGYUR BA'I 'DOD PA RNAMS LA MI LTA BA NI TSE 'DI
LA'O, ,MNGON PAR DGA' BA MA YIN PA NI MA 'ONGS PA RNAMS LA STE,
MA 'ONGS PA NI TSE PHYI MA LA, MA 'ONGS PA DAG NA YANG BDUD KYI
GNAS SU GTOGS PA'I 'DOD PA RNAMS LA'O, ,DE DAG GI DON DU SMON LAM
BTAB

NAS TSANGS PAR SPYAD PA SPYOD PAR MI BYED PA CI'I PHYIR ZHE NA,
CHEN PO SNA TSOGS ZHES BYA BA LA SOGS PA SMOS SO, ,KHA ZAS KYI
SKYUGS PA 'DRA BAR YANG DAG PAR SHES RAB KYIS MTHONG BA STE ZHES
BYA BA NI KHA ZAS KYI SKYUGS PA DANG 'DOD PA GNYIS SNGAR YONGS SU
SPANGS PAR 'DRA BA'I PHYIR RO, ,

SDOM PA'I TSUL KHRIMS LA GNAS PA ZHES BYA BA NI SO SOR THAR PA'I
SDOM PA LA GNAS PAR STON TE, DE LTAR NA BSDAMS PA'I TSUL KHRIMS
CAN NO, ,DE LA LEGS PAR BSDAMS PA'I TSUL KHRIMS CAN JI LTA BU ZHE
NA, BSDAMS SU ZIN KYANG RGYU RNAM PA DRUG GIS LEGS PAR BSDAMS PA
MA YIN TE,

DE TZAM GYIS CHOG PAR 'DZIN PA DANG, KUN NAS SLONG PA DANG BCAS
PA'I NGAG YONGS SU MA DAG PA DANG BDAG LA KHYAD DU GSOD PA DANG,
'KHOR YONGS SU MI 'DZIN PA DANG, NYES PA BYUNG BA LA RNAM PA
THAMS CAD DU CHOS BZHIN DU PHYIR 'CHOS PA MED PA DANG, CHO GA
DANG 'TSO BA YONGS SU MA DAG

PA'O; ,DE LA RGYU GNYIS KYIS NA DE TZAM GYIS CHOG PAR 'DZIN PAR
'GYUR TE, NGAG DANG LUS GNYIS BSDAMS PA YOD DU ZIN KYANG DUS GSUM
GYIS 'DOD PA RNAMS LA SEMS MA BSDAMS PA'I PHYIR DANG, DE BSDAMS
SU ZIN KYANG TSUL KHRIMS LA GNAS NAS TING NGE 'DZIN SGRUB MI 'DOD
PA'I PHYIR

TE; DE LTAR NA RGYU GNYIS KYIS DE TZAM GYIS CHOG PAR 'DZIN PA YIN
NO, ,KUN NAS SLONG BA DANG BCAS PA'I NGAG YONGS SU MA DAG PA JI
LTA BU ZHE NA, NGAG KUN NAS SLONG BA NI RTOG PA DANG DPYOD PA DAG
YIN TE, BRTAGS SHING DPYAD NAS TSIG TU SMRA BA'O ZHES GSUNGS PA'I
PHYIR RO, ,NGAG

RNAM PAR DAG PA GANG YIN ZHE NA, BRDZUN DU SMRA BA LA SOGS PA
NGAG GI NYES PA'I GNYEN PO BDEN PA LA SOGS PA'I NGAG GI LAS YONGS
SU DAG PA STE, DE MED PAS NA NGAG BSDAMS SU ZIN KYANG LEGS PAR
BSDAMS PA MA YIN NO, ,RTOG PA RNAM PAR DAG PA GANG ZHE NA, 'DOD
PA'I

@183B RTOG PA LA SOGS PA'I GNYEN PO MI SDUG PA LA SOGS PA'I RTOG
PA DE NI RNAM PAR DAG PA STE, DE MED PAS NA RTOG PA YONGS SU DAG
PA'O, ,BDAG LA KHYAD DU GSOD PA LAS NI BRTUN PA'I BRTZON 'GRUS
KYIS BSLAB PA'I GZHI RNAMS LA LEGS PAR NAN TAN MI BYED DE, DE'I
GNYEN PO BDAG

LA KHYAD DU MI GSOD PA LAS NI SA CHEN PO LA ZHUGS PA'I BYANG CHUB
SEMS DPA'I BSLAB PA'I GZHI DKA' BA THOB PAS SEMS ZHUM PA MED DO,
,BRTUN PA'I BRTZON 'GRUS KYIS NAN TAN BYED DO, ,'KHOR YONGS SU MI
'DZIN ZHES BYA BA LA 'DIR TSUL KHRIMS KYI 'KHOR NI BZOD PA STE,

DE MED NA BSDAMS SU ZIN KYANG LEGS PAR BSDAMS PA MA YIN TE, NYES
PA'I GNAS RGYANG MA BSRINGS PA'I PHYIR RO, ,NYES PA BYUNG BA LA
RNAM PA THAMS CAD DU CHOS BZHIN DU PHYIR 'CHOS PA MED PA JI LTA
BU ZHE NA, SNGA NAS BYA BA DANG LHAN CIG RJES SU SPYOD PA'I BAG
YOD PA DANG, SNGON

GYI MTHA' DANG LDAN PA DANG, PHYI MA'I MTHA' DANG LDAN PA DANG,
DBUS KYI MTHA' DANG LDAN PA'I BAG YOD PA DANG MI LDAN PA'I PHYIR
BSDAMS SU ZIN KYANG LEGS PAR BSDAMS PA MA YIN NO, ,CHO GA DANG
'TSO BA MA DAG PA NI RNAM PA LNGA PO DAG GI RNAM PA RIL GYIS MED
PA'I PHYIR DE GNYIS

BSDAMS SU ZIN KYANG LEGS PAR BSDAMS PA MA YIN NO, ,LUS LA LTA BA
DANG, LONGS SPYOD LA LTA BA NI SBYIN PA'I MI MTHUN PA'I PHYOGS
YIN TE, DE'I CHUNG NGU YANG DANG YANG DU LEN PAR MI BYED PA NI
SBYIN PA'I NYER GNAS YIN TE, NYER GNAS NI RGYU'I DON TO, ,SLONG
BA LA LTA BA NI SBYIN

PA SGRUB PA YIN TE, GZHAN LA YANG DE BZHIN DU BRJOD PAR BYA'O,
,PHAN YON MTHONG BA NI BDE BA'I RGYU YONGS SU TSOL BA'I MTSAN
NYID KYI SHES RAB KYI RGYU YIN NO, ,PHAN YON MTHONG BA NI SHES
RAB NYID DO, ,GNAS LNGA DAG YANG DAG PA JI LTA BA BZHIN DU YONGS
SU SHES PA YANG SHES RAB

NYID DO, ,GROGS SU 'GRO BA RNAMS KYI DON LONGS SPYOD KYI BYA BA'I
GROGS SO, ,DE LA LONGS SPYOD KYI BYA BA'I GROGS NI RNAM PA BZHI
STE, MA THOB PA THOB PAR BYA BA'I DON DANG, 'PHEL BAR BYA BA'I
DON DANG, LONGS SPYOD RNAMS BSRUNG BA'I DON DANG, YON GNAS SU
GYUR PA LA DBUL

@184A *, ,BA'I DON TO, ,SEMS CAN GYI BYA BA SGRUB PA NI RNAM PA
GCIG PUR ZAD DE, BYE BA LAS BSDUM PA KHO NA'O, ,DE LA BYA BA SEMS
PA ZHES BYA BA NI 'DI JI LTAR BYA SNYOM PA'O, ,BYA BA GTAN LA
'BEBS PA NI 'DI BYA'O ZHE'AM, 'DI MI BYA'O ZHES BYA BA'O, ,LAM
DU 'GRO ZHING 'ONG BA

ZHES BYA BA NI 'GRO BAR BYA BA DANG DE BZHIN DU PHYIR 'ONG BA LA
SOGS PA'O, ,YANG DAG PA'I LAS KYI MTHA' LA SBYOR BA ZHES BYA BA
NI GRU'I LAS KYI MTHA' DANG, ZHING LAS LA SOGS PA'I LAS KYI MTHA'
LA SBYOR BA STE, RNAM PA GSUM PO 'DI DAG KYANG LONGS SPYOD RNAMS
MA THOB PA THOB PAR BYA BA'I

PHYIR DANG, THOB PA RNAMS YONGS SU BSRUNG BA'I PHYIR RO, ,YANG NA
GROGS SU 'GRO BA DANG PO GNYIS NI MA THOB PA THOB PAR BYA BA'I
PHYIR RO, ,LAS KYI MTHA' LA SBYOR BA LONGS SPYOD RNAMS SPEL BA
DANG SRUNG BA NI RANG GI SGRAS BSTAN TO, ,'PHEL ZIN PA LA NI YON
GNAS LA DBUL BA'I PHYIR DANG

DGA' STON DANG BSOD NAMS BYA BA LA GROGS SU 'GRO'O, ,SDUG BSNGAL
BA RNAMS KYI GROGS SU DON GYI MDO NI SDUG BSNGAL BA RNAM PA GNYIS
TE, LUS KYI LAS DANG SEMS KYI'O, ,LUS KYI YANG RNAM PA GSUM STE,
NAD KYI SDUG BSNGAL DANG, DBANG PO MA TSANG BA'I SDUG BSNGAL
DANG, YAN LAG MA TSANG BA'I SDUG BSNGAL

BA'O; ,YID KYI SDUG BSNGAL BA NI RNAM PA GNYIS TE, SGRIB PA'I
SDUG BSNGAL DANG RTOG PA'I SDUG BSNGAL BA'O, ,GSUM PA NI NGAL BA
LAS GYUR PA'I SDUG BSNGAL BA STE, DER GROGS SU 'GRO BA'O, ,TSIG
'BRU 'BYOR PA RNAMS DANG, 'BREL BA RNAMS DANG, RJES SU MTHUN PA
RNAMS DANG, RJES SU 'PHROD PA RNAMS DANG,

THABS DANG LDAN PA RNAMS DANG, MTSAN MA RNAMS DANG, MTHUN PA
RNAMS DANG, 'GRUS SKYONG GI YAN LAG GI TSOGS RNAMS KYIS CHOS STON
TO ZHES BYA BA DE LA TSIG 'DI DAG GIS DRI BA RNAM PA GSUM GYI LAN
YON TAN BRGYAD DANG LDAN PA BSTAN TE, DON DANG MTSAMS SBYOR BA'I
DBANG DU BYAS NAS

MI SHES TE 'DRI BA LA NI PHYIN CI MA LOG PA'I DON DANG, MTSAMS
SBYOR BA'I TSIG GIS BSTAN TO, ,CHOS NYID DANG SNGA PHYI'I DBANG
DU BYAS NAS 'GAL BA 'DRI BA LA NI CHOS NYID DANG MTHUN PA DANG
DGONGS PA BRJOD PA'I TSIG GIS BSTAN TO, ,'DRI BA GNYIS KA LA NI
BRDA PHRAD DU RUNG BA DANG, 'DUL

@184B BA JI LTA BA BZHIN DU BSTAN PAS STON TO, ,RTOGS PA'I DBANG
DU BYAS NAS GDAMS NGAG 'DRI BA LA NI 'JIG RTEN PA'I YON TAN SGRUB
PA DANG MTHUN PAS STON TO, ,'GRUS SKYONG NI 'PHAGS PA'I LAM GYI
YAN LAG GI TSOGS YIN PA'I PHYIR RO, ,'GRUS SKYONG NI RTAG PA BA
DANG SGRIM PAR SKYONG BA STE,

RGYUN DU GUS PAR ZAG PA RNAMS LAS SEMS BSRUNG BA'I PHYIR RO,
,YANG NA 'BYOR PA NI 'BREL PAS BSHAD DE, SNGA PHYI MA 'BREL BA
MED PA'I PHYIR RO, ,RJES SU MTHUN PA NI RJES SU 'PHROD PAS BSHAD
DE, CHOS NYID DANG MI MTHUN PA MED PA'I PHYIR RO, ,THABS DANG
LDAN PA NI 'TSAM PAS

BSHAD DE, 'DUL BA DANG 'TSAM PAR STON PA'I PHYIR RO, ,MTHUN PA NI
'GRUS SKYONG GI TSOGS KYIS BSHAD DE, TSANGS PAR SPYOD PA DANG
MTHUN PA'I PHYIR TE, DPER NA GSUNG GI YAN LAG LNGA BSTAN PA LA
SNGA MA PHYI MAS BSTAN TE, ZAB PA 'BRUG SGRAS BSHAD PA DANG,
SNYAN CING

'JEBS PA RNAM PAR SNYAN PAS BSHAD PA DANG, YID DU 'ONG BA DGA'
BAR BYED PAS BSHAD PA DANG, RNAM PAR RIG PAR BYA BA RNAM PAR GSAL
BAS BSHAD PA DANG, MNYAN PAR 'OS PA MI MTHUN PA MED PAS BSHAD PA
BZHIN NO, ,TSIG BZHI PO TSIG PHYI MAS BSHAD PA DANG BCAS

PA 'DI DAG GIS NI DRI BA THAMS CAD LA YON TAN BZHI DANG LDAN PA'I
LAN GDAB PAR BSTAN PAR 'GYUR TE, SNGA PHYI MI 'GAL BA DANG, CHOS
NYID DANG MI 'GAL BA DANG, 'DUL BA DANG MI 'GAL BA DANG, DON GYI
MCHOG DANG 'BREL BA'O, ,LUNG LAS NI YON TAN BRGYAD DANG LDAN PA'I

LAN GDAB PAR NI TSIG BRGYAD KYIS YONGS SU BSTAN TO ZHES 'BYUNG
STE, YON TAN BRGYAD NI DON LA SBYOR BAS 'BYUNG BA DANG, 'JIG RTEN
LA GRAGS PA'I TSIG 'BRU DANG 'BREL BA DANG, RGOL BA DANG 'GAL BA
DANG MTHUN PA DANG, ZAB MO'I TSIG NGES PA'I DON DANG NYAN PA LA
PHAN

GDAGS PA'I TSIG 'BRU RNAM PAR MI G-YENG BA'I GZHI'I GNAS DANG,
'DUL BA'I BSAM PA DANG MOS PA JI LTA BA BZHIN DU RAB TU RNAM PAR
'BYED PA DANG, LUNG NOD PA DANG, KHA TON DANG, 'DZIN PA DANG,
SEMS PA DANG, SGOM PA MI GTONG BA DANG, SGRA CI BZHIN DU MNGON
PAR ZHEN PA

@185A *, ,MED PAR STON PA'O, ,BYA BA RNAMS LA JI LTA BA BZHIN DU
SDUG BSNGAL BA RNAMS LA YANG DE BZHIN DU BRJOD PAR BYA'O, ,'JIGS
PA RNAMS KYI DON GYI MDO NI 'JIGS PA DRUG BSTAN PA YIN TE, MDOR
BSDU NA THANG LA GNAS PA'I DUD 'GRO'I 'JIGS PA DANG, CHU'I 'JIGS

PA DANG, CHU NA GNAS PA'I DUD 'GRO'I 'JIGS PA DANG, MI'I 'JIGS PA
DANG, LUS DANG NGAG DANG, YID KYIS MYONG PA'I GNAS GSUM DANG, MI
MA YIN PA LAS GYUR PA LAS RNAM PA GNYIS SO, ,DE LA MI'I 'JIGS PA
NI THUN MONG DANG, THUN MONG MA YIN PA'I BYE BRAG GIS RNAM PA
BZHI'O, ,

THUN MONG BA YANG RNAM PA GNYIS TE, TSAR GCAD PA DANG, PHAN GDAGS
PA'I LAS THAMS CAD LA MTHU YOD PA'I RGYAL PO SEMS CAN THAMS CAD
THUN MONG DU DES 'JIGS PA DANG, NOR BDOG PA THAMS CAD CHOM RKUN
GYIS 'JIGS PA THUN MONG BA'O, ,GNOD PA'I RGYU'I 'JIGS PA PHYIR

RGOL BA RNAMS DANG, PHA ROL PO DAG DANG, MTHU MED PA DAG DANG,
MTHU YOD PA DAG DANG, RJE BO THUN MONG MA YIN PA RNAMS LAS BYUNG
BA NI THUN MONG MA YIN PA'O, ,MI MA YIN PA NI RNAM PA GNYIS TE,
RIG SNGAGS KYIS BSLANG BA RNAMS DANG, DE MA YIN PAS BSLANG BA
RNAMS SO, ,MYA

NGAN SEL BA'I MYA NGAN GYI BSDUS PA' DON NI MDOR BSDU NA RNAM PA
GNYIS TE, GNYEN BSHES KYI SDUG BSNGAL LAS GYUR PA DANG LONGS
SPYOD KYI SDUG BSNGAL LAS GYUR PA'O, ,DE LA GNYEN BSHES KYI SDUG
BSNGAL NI RNAM PA LNGA STE, GNYEN BSHES RGUD PA LAS GYUR PA DANG,
SKYED PA'I RGYUR

GYUR PA'I GNYEN PHA MA RNAMS DANG, YONGS SU BZUNG BA DANG, 'BRAS
BU GU DANG CHUNG MA RNAMS DANG NGAG NYAN PA'I BRAN DANG, BRAN MO
LA SOGS PA DANG, PHAN 'DOGS PA DANG BYAMS PA'I GNYEN MDZA' BO
DANG, GROGS PO RNAMS DANG PHAN PA STON PA'I GNYEN SLOB DPON LA
SOGS PA'O, ,

LONGS SPYOD KYI SDUG BSNGAL GYI MDO NI LONGS SPYOD LAS GYUR PA'I
SDUG BSNGAL GANG YIN PA DE'I BYE BRAG LAS LONGS SPYOD KYI SDUG
BSNGAL GYI BYE BRAG TU 'GYUR RO, ,LONGS SPYOD KYI SPUG BSNGAL GYI
RGYU NI RNAM PA GNYIS TE, 'JIG RTEN THAMS CAD KYI SDUG BSNGAL GYI
RGYU RNAMS DANG, KHA

@185B CIG GI THUN MONG MA YIN PA RNAMS SO, ,THAMS CAD DANG THUN
MONG BA NI MI'I CHOM RKUN RNAMS DANG ME DANG CHU'O, THUN MONG MA
YIN PA NI RNAM PA GNYIS TE, BDAG GIS TSUL MA YIN PA DANG GZHAN
LAS GYUR PA'O, ,BDAG GIS TSUL MA YIN PA YANG RNAM PA GNYIS TE,
LONGS SPYOD SRUNG BA

DANG; SGRUB PA'O, ,GZHAN LAS GYUR PA YANG RNAM PA GNYIS TE, BGO
SKAL LA SPYOD PA RNAMS DANG, RANG GI KHYIM NAS BYUNG BA RNAMS KYI
SDUG BSNGAL CAN RNAMS SO, ,YO BYAD NYE BAR SGRUB PA'I DON GYI MDO
NI SNGA MA BZHIN NO, ,YANG DAG PA'I GNAS SBYIN PA'I DON GYI MDO
NI BSAM PA GANG GIS YONGS

SU SDUD PA DANG, SBYOR BA GANG GIS YONGS SU SDUD PA'O, ,DE LA
BSAM PA GANG GIS YONGS SU SDUD CE NA, ZANG ZING MED PA'I SEMS
KYIS SO, ,SBYOR BA GANG GIS YONGS SU SDUD CE NA, CHOS DANG ZANG
ZING GNYIS KYIS SO, ,DE LA ZANG ZING GIS YONGS SU BSDU BA NI RNAM
PA GNYIS TE, PHA

ROL LAS BTZAL BA DANG, BDAG GI YO BYAD THUN MONG DU BYED PA'O,
,CHOS KYIS YONGS SU BSDU BA YANG RNAM PA GNYIS TE, GDAMS NGAG
SBYIN PA DANG, RJES SU BSTAN PA'O, ,GZHAN GYI SEMS DANG RJES SU
MTHUN PAR BYED PA'I DON GYI MDO LAS SEMS DANG MTHUN PAR BYED PA
NI RGYAS PA DANG

RAB TU DBYE BA'O, ,DE LA DON GYI MDO LAS NI BSAM PA DANG, RANG
BZHIN YONGS SU SHES NAS SEMS CAN GANG DAG GIS JI LTAR LHAN CIG
GNAS PAR BYA BA DE LTAR DE DAG DANG GNAS SO, ,SEMS CAN GANG DAG
LA JI LTAR BSGRUB PAR BYA BA DE LTAR DE DAG LA SGRUB PAR BYED DO
ZHES BYA BA DE LA,

BSAM PA NI DA LTAR BYUNG BA'I RKYEN GYIS BSKYED PA'I SEMS SO,
,RANG BZHIN NI TSE SNGA MA'I RGYU LAS BYUNG BA'I NGO BO NYID DO,
,YANG NA BSAM PA NI SEMS CAN RNAMS KYI SEMS CAN SO SO'I RANG
BZHIN THA DAD PA'O, ,RANG BZHIN NI SEMS CAN THAMS CAD KYI SEMS
'JUG PA THUN MONG BA

STE; BSAM PA DANG RANG BZHIN SHES NAS LHAN CIG 'GROGS PAR BYA
ZHING, BSAM PA DANG RANG BZHIN SHES NAS SEMS CAN RNAMS LA BSGRUB
PAR BYA'O, ,DE LA BSAM PA SHES NAS GNAS PA DANG, SGRUB PA'I DBANG
DU BYAS NAS SEMS CAN GANG GIS ZHES BYA BA LA SOGS

@186A *, ,PA'I GZHUNG BRTZAMS SO, ,GZHUNG GI DON GYI MDO NI, PHAN
MIN BSLAB PA MA GTOGS PAR, ,GANG GIS PHA ROL SDUG BSNGAL BA, DE
DANG GZHAN DANG BDAG LA YANG, DNGOS PO DE NI DE MI SPYOD, ,CES
BYA'O, ,SEMS CAN GANG DAG LA JI LTAR BSGRUB PAR BYA BA ZHES

BYA BA DE NAS BZUNG STE, GZHAN KHRO BA'I KUN NAS DKRIS PAS KUN
NAS DKRIS PA LA ZHES BYA BA LA SOGS PA'I GZHUNG NI RANG BZHIN
SHES NAS SEMS CAN GANG DAG DANG JI LTAR LHAN CIG GNAS PAR BYA BA
DANG SEMS CAN GANG DAG LA JI LTAR BSGRUB PAR BYA BA ZHES BYA BA'I
DBANG DU BYAS PA

YIN TE, GZHUNG 'DI'I DON GYI MDO NI YID KYI LAS BSGRUB PA DANG,
NGAG GI LAS BSGRUB PA DANG, LUS KYI LAS BSGRUB PA'O, ,DE LA YID
KYI LAS SGRUB PA'I DBANG DU BYAS TE KHRO BA'I KUN NAS DKRIS PAS
KUN NAS DKRIS PA LA ZHES BYA BA NAS, BDAG NYID MTHONG BAR MI STON
TO ZHES BYA

BA'I BAR DU SMOS SO, ,YID KYI LAS BSGRUB PA YANG GNYI GA DANG CI
RIGS PAR SBYAR BAR BYA STE, JI LTAR BYA ZHE NA, KHRO BA'I KUN NAS
DKRIS PA ZHES BYA BA SEMS SGRUB PA'I GNAS SKABS KYIS 'DUL BA DE
LA RANG GI SEMS SGRUB CING 'KHRUG KYANG MI 'KHRUG LA SMA YANG
'BEBS PAR BYED DE,

DE BZHIN DU GZHAN LA YANG CI RIGS PAR SBYAR RO, ,LUS KYI LAS
SGRUB PA LAS BRTZAMS TE GZHAN DAG LA MI RTEN PAR YANG MI BYED HA
CANG RTEN PAR YANG MI BYED DO, ,NGAG GI LAS SGRUB PA LAS BRTZAMS
TE MDUN DU MDZA' BO LAS SMOD PAR YANG MI BYED CES BYA BA NAS CHOS
DANG MTHUN PAR

BSHAD KYI BYANG BAR BYED DO, ,YANG DAG PAR YON TAN GYIS YANG DAG
PAR DGA' BAR BYED PA'I DON GYI MDO NI DAD PA LA SOGS PA DE DAG
KHO NAR ZAD DE, DAD PA LA SOGS PA LNGA PO KHO NA SDUD PA'I RGYU
YIN PAR 'OG NAS STON TO, ,TSAR BCAD PA'I DON GYI MDO NI NYES PA
DANG, 'GAL

BA RNAM PA GSUM YOD PA LAS NYES PA JI LTA BA BZHIN DU SMA DBAB PA
DANG CHAD BA RNAM PA GSUM MO, ,SPANG BA LA NI RNAM PA GNYIS TE,
DE DAG NYID PHYIR DGUG PAR BYA BA DANG, 'GROGS PAR MI BYA BA'O,
,DE LA NYES PA NI BYA BA'I RIGS PA MI BYED PA'O, ,'GAL BA NI BYA
BA MI RIGS

@186B BA BYED PA'O, ,RDZU 'PHRUL GYI DON GYI MDO NI SKRAG PAR BYA
BA DANG, 'DUN PAR BYA BA'O, ,TSUL KHRIMS KYI PHUNG PO RNAM PA
GSUM ZHES BYA BA 'DIS NI TSUL KHRIMS MANG BAR BSTAN TO, ,BYANG
CHUB SEMS DPA'I BSLAB PA LA ZHES BYA BA 'DIS NI BYANG CHUB SEMS
DPA' RNAMS GANG LA SLOB PA

DE BSTAN TO, ,GANG GIS RNAM PAR RIG BYED KYI DON 'DZIN PA DANG,
GO BAR NUS PA LA THUGS BRTZE BA'I SLAD DU CUNG ZAD CIG GSAN CING
THUGS BRTZE BA'I SLAD DU STZAL BA'I RIGS SO ZHES SBYAR BAR BYA'O,
,YE SHES DANG MTHU CHEN PO THOB PA RNAMS LA ZHES BYA BA NI ZAB PA
DANG RGYA CHE BA DANG LDAN

PAR BSTAN TO, ,MCHOD PA BYAS PA NI ME TOG DANG, BDUG PA DANG SPOS
LA SOGS PA DANG, BSTOD PA BRJOD PA DANG, PHYAG BYA BA LA SOGS PAS
MCHOD PA'O, ,CI NUS PA DANG RGYU'I STOBS CI YOD PAS ZHES BYA BA
NI SEMS BSKYED PA DE DA LTAR BYUNG BA'I SKYES BU'I RTZAL DANG,
'DAS

PA'I TSE RABS NA BYAS PA'I RGYU'I 'BRAS BUR BSTAN PA'O, ,GAL TE
'BOGS PA NI CHOS MTSUNGS PA KHYIM PA ZHIG YIN NA NI RIGS KYI BU
ZHES BYA BA'O, ,YANG NA RAB TU BYUNG BA NA YANG GAL TE GZHON NU
ZHIG YIN NA TSE DANG LDAN PA ZHES BYA BA'O, ,CI STE RGAN PA ZHIG
YIN NA NI BTZUN

PA ZHES BYA STE, 'DIS CI BSTAN ZHE NA, RAB TU BYUNG BA 'BA' ZHIG
DANG, RGAN PA NYI TSE LAS GNOD PAR BYA BAR NGES PA MED PAR BSTAN
PA'I DON TO, ,BSLAB PA'I GZHI GANG YIN PA RNAMS ZHES BYA BA NI
TSUL KHRIMS RNAM PA GSUM PO RE RE LA BSLAB PA'I GZHI SO SO BA
GANG DAG YOD PA

DE DAG GO, ,TSUL KHRIMS GANG YIN PA ZHES BYA BA NI TSUL KHRIMS
RNAM PA GSUM MO, ,YE SHES GZIGS PA ZHES BYA BA LA, YE SHES NI
LKOG TU GYUR PA 'DZIN PA'O, ,GZIGS PA NI DNGOS PO MNGON SUM DU
GYUR PA 'DZIN PA'O, ,PHAM PA'I GNAS LTA BU'I CHOS BZHI ZHES BYA
BA

'DIS CI BSTAN ZHE NA, 'DI LA GNAS PAS NA GNAS ZHES BYA STE, PHAM
PA RNAMS KYI GNAS NI PHAM PA'I GNAS SO, ,PHAM PA RNAMS KYI GNAS
DE GANG ZHE NA, GANG LA BRTEN NA PHAM PA'I CHOS RNAMS 'BYUNG BAR
'GYUR BA'O, ,GANG LA BRTEN TE 'BYUNG BAR 'GYUR ZHE NA, 'DOD

@187A *, ,CHAGS DANG ZHE SDANG DANG GTI MUG LA BRTEN TE 'BYUNG
NGO, ,CHOS BZHI JI LTAR GSUM LA BRTEN TE 'BYUNG ZHE NA, 'DOD
CHAGS LA RNAM PA GNYIS YOD PA'I PHYIR TE, 'DOD CHAGS RNAM PA
GNYIS NI 'KHRIG PA'I DNGOS PO LA 'DOD CHAGS DANG, DNGOS PO GZHAN
LA

'DOD CHAGS SO, ,DE LA 'KHRIG PA'I DNGOS PO LA 'DOD CHAGS LA BRTEN
PA LAS NI PHAM PA'I BSLAB PA'I GZHI DANG PO'O, ,DNGOS PO GZHAN LA
'DOD CHAGS LA BRTEN PA LAS NI GNYIS PA'O, ,RNAM PA GCIG TU NA
PHAM PA RNAMS KYI GNAS YIN TE, PHAM PA'I CHOS GANG LA

GNAS PA BSLAB PA'I GZHI BCAS PA CHEN PO LA GNAS SO, ,DE DANG
MTHUN PA RNAMS NI PHAM PA'I GNAS LTA BU RNAMS TE, DE DAG GI GNAS
LTA BU NYID CHEN PO'I GNAS NI 'DI DAG GI YANG YIN NO, ,DE LTA BAS
NA CHOS BZHI PO 'DI DAG NI PHAM PA'I GNAS LTA BU ZHES BYA STE,
DPER

NA SDOM PA'I TSUL KHRIMS CHEN PO'I CHOS RNAMS JI LTA BA BZHIN DU
'DI DAG KYANG DE DANG 'DRA BA'I PHYIR PHAM PA'I GNAS LTA BU ZHES
BYA'I RNAM PA THAMS CAD DU NI MA YIN NO ZHES BYA BA'I TSIG STE,
DE NI 'OG NAS BSTAN TO, ,NYAN THOS KYI THEG PA BA BSNYEN PAR
RDZOGS PAS BSLAB PA MA PHUL

BAR 'KHRIG PA'I CHOS BSTEN PAS NYES PA THOB PA GANG YIN PA DE NI,
RNYED PA DANG BKUR STI LA LHAG PAR ZHEN TE, BDAG LA STOD PA DANG
GZHAN LA SMOD PAS THOB PAR 'GYUR TE, GZHAN DAG LA YANG DE BZHIN
DU CI RIGS PAR SBYAR RO, ,SDUG BSNGAL BA ZHES BYA BA NI SNYING
RJE'I GZHIR

BSTAN TO, ,BKREN PA ZHES BYA BA LA SOGS PA'I TSIG GZHAN RNAMS NI
DE'I BYE BRAG DANG PHYI MA PHYI MA BYE BRAG YIN NO, ,ZANG ZING MI
GTONG BA NI RGYU GSUM LAS 'GYUR TE, SBYIN PAR BYA BA'I DNGOS PO
MED PA'AM, SBYIN PAR BYA BA'I DNGOS PO YOD DU ZIN KYANG SLONG BA
PO MA 'ONGS PA'AM,

SLONG BA PO 'ONGS SU ZIN KYANG LEGS PAR 'ONGS PA MA YIN PA STE,
BYE BRAG GSUM PO DAG GIS DE MED PAR STON TO, ,LEGS PAR 'ONGS PA
MA YIN PA NI SBYIN PA'I LE'U LAS DUG LA SOGS PA SBYIN PAR MI
BYA'O ZHES SNGAR BSTAN PA BZHIN TE, DE MED PA NI LEGS PAR 'ONGS
PA MA

@187B YIN NO; ,CHOS KYI SBYIN PA LA YANG RGYU RNAM PA GSUM PO DE
DAG NYID CI RIGS PAR BRJOD PAR BYA'O, ,DE LA LEGS PAR 'ONGS PA NI
GLAGS TSOL BA LA GLEGS BAM SBYIN PAR MI BYA'O ZHES BYA BA LA SOGS
PAS SBYIN PAR MI BYA BA'I RGYU MED PA'O, ,LAG PA'AM BONG BA'AM
DBYUG PAS ZHES

BYA BA LA, LAG PA LA SOGS PAS RNAM PAR 'TSE BA NI SROG GCOD PA'I
MI DGE BA'I LAS KYI LAM LA MA GTOGS PAR BSTAN TO, ,LAG PA LA SOGS
PA GSUM SMOS PA NI LAG PA'AM, LAG PAS 'PHANGS PA'AM, LAG PA DANG
'BREL BAS 'TSE BA BSTAN PAS DE DANG MTHUN

PAS 'TSE BA'I RDZAS [*LNGAS?] GZHAN YANG BSDU BA'I DON TO, ,RDEG CES BYA BA
NI BSAD PA NI MA YIN GYI RDEG PA TZAM DU BSTAN TO, ,RNAM PAR 'TSE
BA ZHES BYA BA LA CUNG ZAD RNAM PAR 'TSE BA NI RNAM PAR 'TSE
BA'O, ,RNAM PAR THO 'TSAMS PAR BYED CES BYA BA LA, SHIN TU THO
'TSAMS PAR BYED PA NI

RNAM PAR THO 'TSAMS PA'O, ,RDEG PA LA SOGS PAS NI CHUNG NGU DANG
'BRING DANG CHEN PO BSTAN TO, ,KHRO BA'I BSAM PA KHO NA ZHE LA
BZUNG LA ZHES BYA BA NI RNAM PAR THO 'TSAMS PAR DE'I PHAN PA MA
YIN PA'I THABS KYI DNGOS PO BSTAN TO, ,SHAD KYIS SBYANGS KYANG MI
NYAN PA DANG, NYAN DU

ZIN KYANG SBYOR PAS MI BZOD PA DANG, NYAN CING BZOD DU ZIN KYANG
BSAM PAS MI GTONG NGO, ,DAM PA'I CHOS LTAR BCOS PA RNAMS LA MOS
PA ZHES BYA BA DE LA, MOS PA NI 'DUN PA SKYED PA DANG, 'DOD PA
SKYED PA'O, ,STON PA NI 'CHAD PA'O, ,'JOG PA NI 'GOD PA'O, ,SOGS
PA

ZHES BYA BA NI 'PHEL BAR 'GYUR BA'O, ,YONGS SU 'DZIN PA ZHES BYA
BA NI BSKYED PA'I PHYIR RO, ,BSAM PA RNAM PAR DAG PA ZHES BYA BA
NI SA LA 'JUG PAR BYA BA'I PHYIR RO DES MGU BAR BYED CES BYA BA
NI BSAM PA THAG PA NAS DGA' BA SKYED DO, ,DGA' BA NI SBYOR BA'I
SGO NAS GNAS PA'O, ,YON

TAN DU LTA BA CAN DU GYUR PA ZHES BYA BA LA, PHAM PA'I GNAS LTA
BU'I CHOS DE DAG NYID LA 'DI DAG NI YON TAN YIN NO SNYAM PA'I
NGANG TSUL CAN GANG YIN PA DE NI YON TAN DU LTA BA CAN NO, ,'DI
LTA STE PHAM PA'I CHOS RNAMS BYAS PAS DGE SLONG GIS SO SOR THAR
PA'I SDOM PA GTANG BAR GYUR PA

@188A *, ,BZHIN DU BYANG CHUB SEMS DPA'I TSUL KHRIMS KYI SDOM PA
YANG DAG PAR BLANGS PA GTONG BAR MI 'GYUR RO, ,BYANG CHUB SEMS
DPAS NI YANG DAG PAR BLANGS PA YONGS SU BTANG DU ZIN KYANG TSE
'DI LA BYANG CHUB SEMS DPA'I TSUL KHRIMS KYI SDOM PA YANG DAG PAR
BLANGS PA'I

PHYIR NOD PA'I SKAL BA YOD DE ZHES BYA BA NI KHYAD PAR DE GNYIS
YOD PA KHO NA'I PHYIR PHAM PA'I GNAS LTA BU ZHES BYA'I DE MA YIN
PAR GAL TE RNAM PA THAMS CAD DU 'DRA BAR 'DOD NA NI PHAM PA'I
CHOS RNAMS ZHES BRJOD PA'I RIGS SO, ,GZHAN YANG PHAM PA'I CHOS
GZHAN DAG LAS KHYAD PAR DU GYUR

PA GSUM BSTAN PA'I PHYIR, TSE BRJES SU ZIN KYANG ZHES BYA BA LA
SOGS PA BRTZAMS SO, ,MCHOD PA'I DAM PAS ZHES BYA BA NI SGRUB PA'I
MCHOD PA YANG BSDU'O, ,JI SKAD YONGS SU BRJOD PA'I GZHI LAS BYANG
CHUB SEMS DPA'I 'DUL BA DANG 'GAL BA NYES BYAS KYI NONGS PA BYUNG

STE ZHES BRJOD LA LHAG MA NI DGE SLONG NYES BYAS 'CHAGS PA JI LTA
BA DE BZHIN DU BRJOD PAR BYA'O ZHES BYA BA NI NYES BYAS KYI NONGS
PA BYUNG BA DE BDAG GIS BTZUN PA'I SPYAN SNGAR NONGS PA LA NONGS
PAR MTHOL LO, ,BSHAGS SO, ,BSGRAGS SO, ,MI 'CHAB PO, ,MTHOL ZHING
BSHAGS TE

BSGRAGS NA BDAG BDE BAR 'GYUR GYI MA MTHOL MA BSHAGS MA BSGRAGS
NA NI DE LTA MA LAGS SO ZHES BRJOD PAR BYA'O, ,NYES PA DE DAG
MTHONG NGAM, DES KYANG MTHONG NGO ZHES BRJOD PAR BYA'O, ,PHYIN
CHAD SDOM PAR BYED DAM, LEGS PAR BSDAMS PAR 'TSAL LO ZHES DE SKAD

LAN GNYIS LAN GSUM DU BRJOD PAR BYA'O, ,BYANG CHUB SEMS DPA'I
NYES PA RNAMS NI CHUNG NGU DANG 'BRING DANG CHEN POR RIG PAR
BYA'O, ,'DI LTA STE GZHI BSDU BA LAS 'BYUNG BA BZHIN NO ZHES BYA
BA NI RNAM PA LNGAS NYES PA RNAMS CHUNG NGU DANG, 'BRING DANG,
CHEN POR 'GYUR BAR RIG PAR

BYA STE; LNGA GANG ZHE NA, NGO BO NYID DANG, BYED PA DANG, BSAM
PA DANG, GZHI DANG, BSTZOGS [?] PA'O, ,DE LA PHAM PA NI NYES PA CHEN
PO YIN NO, ,DGE 'DUN LHAG MA NI 'BRING NGO, ,DE MA YIN PA NI NYES
PA CHUNG NGU'O, ,RNAM GRANGS GZHAN YANG PHAM PA DANG DGE 'DUN
LHAG MA

@188B RNAMS NI LCI BA'O, ,SO SOR BSHAGS PAR BYA BA NI 'BRING NGO,
,NYES BYAS NI YANG BAR RIG PAR BYA'O, ,DE LTAR NA NGO BO NYID
KYIS CHUNG NGU DANG, 'BRING DANG, CHEN POR 'GYUR BAR RIG PAR
BYA'O, ,DE LA MI SHES PAS BYAS PA GANG YIN PA DANG BAG MED PAS
BYAS PA GANG YIN PA DE NI NYES

PA CHUNG NGU YIN NO, ,MA GUS PAS BYAS PA GANG YIN PA DE NI NYES
PA 'BRING YIN NO, ,NYON MONGS PA SHAS CHEN POS BYAS PA GANG YIN
PA DE NI NYES PA CHEN POR RIG PAR BYA STE, DE LTAR NA BYED PA LAS
CHUNG NGU DANG, 'BRING DANG, CHEN POR 'GYUR BAR RIG PAR BYA'O,
,DE LA 'DOD CHAGS DANG,

ZHE SDANG DANG, GTI MUG GIS KUN NAS DKRIS PA CHUNG NGUS BYAS PA
GANG YIN PA DE NI CHUNG NGUR RIG PAR BYA'O, ,'BRING GIS BYAS PA
GANG YIN PA DE NI 'BRING NGO, ,CHEN POS BYAS PA GANG YIN PA DE NI
NYES PA CHEN POR RIG PAR BYA STE, DE LTAR NA BSAM PA LAS CHUNG
NGU DANG, 'BRING DANG

CHEN POR 'BYUNG BAR RIG PAR BYA'O, ,BSAM PA MTSUNGS PAS GZHI RANG
BZHIN GCIG PA LA BYAS KYANG CHUNG NGU DANG, 'BRING DANG CHEN POR
'GYUR BA YANG YOD PAR RIG PAR BYA STE, 'DI LTA STE ZHE SDANG
DANG, GTI MUG GIS KUN NAS DKRIS PA MTSUNGS PAS BSAMS BZHIN DU DUD
'GRO'I SKYE

GNAS SU GYUR PA'I SROG CHAGS BSAD PA DANG, GSOD DU BCUG PA NI
LTUNG BYED DO, ,MI'AM MIR CHAGS PA BSAD PA DANG GSOD DU BCUG PA
NI PHA'AM MA MA YIN NA PHAM PAR NI 'GYUR LA, MTSAMS MED PAR NI MI
'GYUR RO, ,ZHE SDANG DANG, GTI MUG GI KUN NAS DKRIS PAS PHA'AM

MA BSAD PA DANG GSOD DU BCUG PA NI PHAM PAR YANG 'GYUR LA, MTSAMS
MED PA'I KHA NA MA THO BAR YANG 'GYUR BAR RIG PAR BYA STE, RNAM
PA DE LTA BUR GZHI LAS NYES PA CHUNG NGU DANG 'BRING DANG CHEN
POR 'GYUR BAR RIG PAR BYA'O, ,DE LA 'PHEL BA NI 'DI LTAR 'DI NI
LA LA NYES PA GCIG

NAS GNYIS DANG GSUM DANG LNGA'I BAR DU BYAS KYANG CHOS BZHIN DU
PHYIR 'CHOS PAR MI BYED PA DE NI SOGS PA LAS NYES PA CHUNG NGUR
'GYUR BA YIN NO, ,DE YAN CHAD NYES PA BCU'AM, NYI SHU'AM, SUM CU
'AM, YANG SHES PAR BYA NUS PA'I BAR DU BYAS LA CHOS BZHIN DU
PHYIR 'TSOS

@189A *, ,PAR YANG MI BYED PA DE NI SOGS PA LAS NYES PA 'BRING DU
'GYUR BAR RIG PAR BYA'O, ,NYES PA TSAD MED PA 'BYUNG LA NYES PA
'DI TZAM ZHIG 'BYUNG NGO ZHES SHES PAR MI NUS PA GANG YIN PA DE
NI SOGS PA LAS NYES PA CHEN POR 'GYUR BAR RIG PAR BYA'O, ,KUN NAS

NYON MONGS PA DANG, YANG 'BYUNG BA PA DANG, RIMS NAD DANG BCAS PA
DANG, RNAM PAR SMIN PA SDUG BSNGAL BA DANG, PHYI MA LA SKYE BA
DANG RGA SHIR 'GYUR BA'I SDIG PA MI DGE BA'I CHOS RNAMS DANG, MA
'DRES PA ZHES BYA BA NI DE LA TSE 'DI LA KUN NAS NYON MONGS PA
PHYI MA PHYI MA GRUB PA'I PHYIR

KUN NAS NYON MONGS PA RNAMS SO, ,TSE PHYI MA LA YANG SRID PA
'GRUB PA'I PHYIR YANG 'BYUNG BA RNAMS SO, ,KUN NAS NYON MONGS PA
RNAMS YOD PAS NA RIMS NAD DANG BCAS PA'O, ,YANG 'BYUNG BA RNAMS
YOD PAS NA RNAM PAR SMIN PA SDUG BSNGAL BA'I NYES DMIGS SU 'GYUR
TE, TSE 'DI

LA NYON MONGS PA'I YONGS SU GDUNG BA RNAMS KYIS LUS DANG SEMS
YONGS SU GDUNG BA DANG, TSE PHYI MA LA NGAN 'GROR 'GRO BA'I PHYIR
RO, ,YANG 'BYUNG BA PA RNAMS YOD PAS NA PHYI MA LA SKYE BA DANG
RGA BA DANG 'CHI BA'I NYES DMIGS SU 'GYUR TE, YUN RING POR RGA
SHI SKYED PA'I PHYIR RO, ,DKA'

BA'I TSUL KHRIMS KYI DON GYI MDO NI THOG MA LEN PA DANG BSRUNG
BA'I PHYIR DKA' BAR BSTAN TO, ,DE LA SRUNG BA NI NYAMS THAG PAR
GYUR KYANG SRUNG BA DANG GTAN DU SRUNG BA'O, ,THAMS CAD KYI SGO
NAS TSUL KHRIMS KYI DON GYI MDO NI TSE 'DI'I SBYOR BA DANG, THOG
MA MED PA'I DUS KYI SA

BON DANG, 'DAS PA'I TSE RABS DAG TU THOG MA MED PA'I DUS KYI SA
BON YANG DAG PAR SGRUB PA DANG, TSUL KHRIMS DE YANG DAG PAR BRTEN
NAS 'BYUNG BA STE, DE PHYIR THAMS CAD KYI SGOR BSTAN TO, ,SKYES
BU DAM PA'I TSUL KHRIMS KYI DON GYI MDO NI BDAG DANG GZHAN SGRUB
PA DANG, NYES

PA BYUNG NA CHOS BZHIN DU PHYIR 'CHOS PA'O, ,DE LA BDAG DANG
GZHAN SGRUB PA NI THOG MAR BDAG GIS TSUL KHRIMS YANG DAG PAR
BLANGS PA YANG DAG PAR LEN PA DANG, GZHAN YANG DAG PAR LEN DU
'JUG PA'O, ,GZHAN DAG GIS TSUL KHRIMS YANG DAG PAR BLANGS PA DAG
LA SGRUB PA

@189B NI GNYIS TE, TSUL KHRIMS KYI BSNGAGS PA BRJOD PAS TSIG GIS
YANG DAG PAR DGA' BAR BYED PA DANG, DE MTHONG NA YANG SEMS KYIS
RAB TU DGA' BAR BYED PA'O, ,BDAG GIS BSLAB PA'I GZHI YANG YANG
DAG PAR BLANGS PA DAG LAS NYES PA BYUNG NA YANG CHOS BZHIN DU
PHYIR 'CHOS PA'O, ,

RNAM PA THAMS CAD KYI TSUL KHRIMS KYI DON GYI MDO NI YON TAN NI
DU DANG LDAN, RNAM PA'I BYE BRAG NI DU YOD CE NA, DE LA YON TAN
DU DANG LDAN PA ZHE NA, YON TAN DRUG DANG LDAN TE, YON TAN DRUG
PO RNAMS KYI DON GYI MDO NI RGYA CHE BA DANG, JI LTA BA BZHIN DU
YOD PA DANG, RTAG TU SBYOR BA

DANG; GUS PAR SBYOR BA DANG, RGYAN DANG LDAN PA STE, BYANG CHUB
CHEN POR YONGS SU BSNGOS PA'I PHYIR RGYA CHE BA DANG, KHA NA MA
THO BA MED PA DANG, RAB TU DGA' BA'I GNAS DANG MTHUN PA DANG,
RTAG PA DANG, BRTAN PA DANG, TSUL KHRIMS KYI RGYAN DANG LDAN PA
DANG DRUG GO RIMS BZHIN NO, ,

'DOD PA'I BSOD NYAMS KYI MTHA' SPONGS PA'I PHYIR KHA NA MA THO BA
MED PA'O, ,BDAG NYID DUB PAR BYED PA'I MTHA' SPANGS PA'I PHYIR
TAB TU DGA' BA LTA BU'O, ,RNYED PA DANG BKUR STI DANG PHAS KYI
RGOL PA RNAMS KYIS ZIL GYIS MI NON CING, NYON MONGS PA DANG NYE
BA'I NYON MONGS PA RNAMS

KYIS MI 'PHROGS PA'I PHYIR BRTAN PA'O, ,DGE SBYONG GI RGYAN NI
'DI DAG YIN TE, DGE SBYONG DAG GI RGYAN RNAMS NI, ,DAD PA DANG NI
G-YO MED DANG, ,DE BZHIN GNOD PA CHUNG BA DANG, ,BRTZON 'GRUS
BRTZAMS DANG SHES RAB DANG, ,'DOD PA CHUNG DANG CHOG SHES DANG,
,GSO SLA BA

DANG DGANG SLA STE, ,YON TAN DE DAG LDAN PA YIN, ,DANG BA NYID
DANG TSOD SHES DANG, ,SKYES BU DAM PA'I CHOS RNAMS DANG, ,MKHAS
PA'I RTAGS DANG LDAN PA DANG, ,BZOD DANG LDAN ZHING NGES PA DANG,
,DE LA YANGS PA NYID DANG LDAN, ,DE LA RNAM PA DU YOD CE NA,
,RNAM PA NI RNAM PA

GNYIS TE, NGO BO NYID RAB TU DBYE BA DANG, 'BRAS BU RAB TU DBYE
BA'O, ,DE LA NGO BO NYID RAB TU DBYE BA NI, ,LDOG PA'I TSUL
KHRIMS DANG 'JUG PA'I TSUL KHRIMS DANG GNYI GA RJES SU SRUNG BA'I
TSUL KHRIMS TE, NGO BO NYID RAB TU DBYE BA'O, ,SKYES BU CHEN PO'I
MTSAN RNAM PAR SMIN PAR

@190A *, ,BYED PA LA SOGS PA NI 'BRAS BU RAB TU DBYE BA STE,
SKYES BU CHEN PO'I MTSAN RNAM PAR SMIN PAR BYED PA NI DGE BA SDUD
PA'I TSUL KHRIMS SO, ,LHAG PA'I SEMS RNAM PAR SMIN PAR BYED PA
DANG, SDUG PA'I 'GRO BA RNAM PAR SMIN PAR BYED PA NI SDOM PA'I
TSUL KHRIMS

SO; ,SEMS CAN GYI DON RNAM PAR SMIN PAR BYED PA NI SEMS CAN GYI
DON BYED PA'I TSUL KHRIMS SO, ,PHONGS SHING 'DO PA'I TSUL KHRIMS
KYI DON GYI MDO NI BDAG GI NYAMS LAS DPAG NAS GZHAN DAG LA, SROG
GCOD PA LA SOGS PA LUS DANG NGAG GI MI DGE BA'I LAS KYI LAM

BDUN PO DAG DANG, MI DGE BA'I LUS KYI LAS KYI LAM DU GTOGS PA
DANG LAG PA DANG BONG PAS BSNUN PA MI SDUG PA'I RNAM PAR 'TSE
BA'I 'DUS TE REG PA DAG LAS LDOG PA'O, ,'DI DANG GZHAN DU BDE BAR
'GYUR BA'I TSUL KHRIMS KYI DON GYI MDO NI 'DI DANG GZHAN DU SEMS
CAN RNAMS

KYI SDUG BSNGAL GYI RGYU LA 'JUG PA DGAG PA DANG, BDE BA'I RGYU
LA 'JUG PA GNANG PA DANG, DE LA YANG DAG PAR ZHUGS PA'I SEMS CAN
BSDU BA DANG, DE LA LOG PAR ZHUGS PA'I SEMS CAN TSAR BCAD PA
DANG, SEMS CAN RNAMS DANG BDAG LA 'DI DANG GZHAN DU BDE BA

STE; SEMS CAN RNAMS DE LA 'DZUD PA'I PHYIR RO, ,SBYIN PA LA SOGS
PA DANG LDAN PA'I TSUL KHRIMS NI BDAG NYID DANG GZHAN DES BSDUS
PA RNAMS LA 'DI DANG GZHAN DU BDE BAR 'GYUR BA NYID DO, ,RNAM PAR
DAG PA'I TSUL KHRIMS RNAM PA BCU'I DON GYI MDO NI NYES PA DRUG

RNAM PAR SPANGS PAS DE'I GNYEN PO'I YON TAN DANG LDAN PA'I PHYIR
RNAM PAR DAG PA'O, ,NYES PA DRUG PO DAG GANG ZHE NA, BSAM PA'I
NYES PA DANG, SBYOR BA'I NYES PA DANG, SMON PA'I NYES PA DANG,
GZHAN MA DAD PA'I NYES PA DANG, BDAG LA PHAN MI 'DOGS PA'I NYES
PA

DANG; 'DOD PA'I DON MI 'THOB PA'I NYES PA'O, ,DE LA BSAM PA'I
NYES PA NI RNAM PA GNYIS TE, LEN PA'I DUS NA NYES PAR BLANGS PA
DANG, SRUNG BA'I DUS NA HA CANG ZHUM PA DANG, HA CANG THAL BA'I
PHYIR RO, ,SBYOR BA'I DUS NA DE LA SBYOR BA MI BYED PA DANG, BYA
BA NGAN PA GZHAN LA

@190B CHAGS PAS NI SBYOR BA'I NYES PAR 'GYUR RO, ,TSE 'DI LA TSE
PHYI MAR LOG PAR SMON PA'I NYES PA NI SMON PA'I NYES PA'O, ,DGE
BA'I PHYOGS LA SOGS PA LA SBYOR BA DANG, 'TSO BA'I YO BYAD YONGS
SU TSOL BA'I DUS NA GZHAN MA DAD PAR 'GYUR BA'I NYES PA NI GZHAN
DAG GIS SMAD PA'I

PHYIR RO; ,BDAG SDUG BSNGAL BA LA GNAS PA'I PHYIR BDAG LA PHAN MI
'DOGS PA'I NYES PA'O, ,'DOD PA'I DON MI 'THOB PA'I NYES PA NI
RNAM PA GNYIS TE, NGO BO NYID KYIS NGES PAR 'BYIN PA MA YIN PA'I
PHYIR DANG, BRTEN POR MI BYED PA DANG MED PAR BYED PA'I PHYIR RO,
,DE JI SKAD

BSTAN PA BZHIN DU MI BYED PA'I NYES PA NI 'DOD PA'I DON MI 'THOB
PA'I NYES PA STE, NYES PA RNAM PA BCU PO 'DI DAG RNAM PAR SPANGS
PA'I PHYIR RNAM PAR DAG PA'I TSUL KHRIMS ZHES YA'O, ,PHAN YON
RNAM PA LNGA'I DON GYI MDO NI 'BRAS BU LNGA'I DBANG DU BYAS NAS
PHAN YON LNGA STE, ,

SANGS RGYAS RNAMS KYIS DGONGS PAR 'GYUR ZHES BYA BA NI BDAG PO'I
'BRAS BU'O, ,MCHOG TU DGA' BA CHEN PO LA GNAS BZHIN DU 'CHI BA'I
DUS BYED PAR 'GYUR BA NI BRAL BA'I 'BRAS BU STE, RTZE BCIL BA
DANG LEGS SU SMON PAS 'CHI BA'I DUS NA YID MI BDE BA SPANGS PA'I

PHYIR RO, ,GNAS SKABS JI LTA BA BZHIN DU DGE BA'I BSHES GNYEN DAG
DANG LHAN CIG TU SKYE BAR 'GYUR BA NI RNAM PAR SMIN PA'I 'BRAS
BU'O, ,TSUL KHRIMS KYI PHUNG PO TSAD MED PA DANG LDAN PA NI SKYES
BU'I BYED PA'I 'BRAS BU STE, BYANG CHUB SEMS DPA'I TSUL KHRIMS
YANG DAG PAR

BLANGS PA'I STOBS KYIS BSOD NAMS KYI PHUNG PO TSAD MED PA TSUL
KHRIMS KYI PHA ROL TU PHYIN PA YONGS SU RDZOGS PAR BYED PA'I TSUL
KHRIMS DANG LDAN NO, ,RGYU MTHUN PA'I 'BRAS BU NI RANG 'KHRUNGS
KYI TSUL KHRIMS KYI DE'I BDAG NYID 'THOB PA'I PHYIR RO, ,BYANG
CHUB SEMS

DPA'I TSUL KHRIMS NI 'DI DAG TU ZAD DO ZHES BYA BA NI JI SKAD
BSTAN PA'I RNAM PA DGU PO RNAMS SO, ,BYANG CHUB SEMS DPA'I TSUL
KHRIMS KYI PHAN YON YANG DE DAG TU ZAD DO ZHES BYA BA NI PHAN
YON LNGA BSTAN PA GANG YIN PA RNAMS SO, ,BYANG CHUB SEMS DPA'I
TSUL KHRIMS

@191A *, ,KYI BYA BA YANG DE DAG TU ZAD DE ZHES BYA BA NI SEMS
GNAS PA DANG, BDAG GIS SANGS RGYAS KYI CHOS YONGS SU SMIN PAR
BYED PA DANG, SEMS CAN YONGS SU SMIN PAR BYED PA'O, ,BYANG CHUB
SEMS DPA'I TSUL KHRIMS KYI LE'U BSHAD PA SLOB DPON YON TAN 'OD

KYIS MDZAD PA RDZOGS SO,, ,,RGYA GAR GYI MKHAN PO PRA DZNY'A WA
RMA DANG, ZHU CHEN GYI LO TZ'A BA BEN+DE YE SHES SDE LA SOGS PAS
BSGYUR CING ZHUS TE GTAN LA PHAB PA'O,,