@8A #, ,RGYA GAR SKAD DU, AA SHVA KA
K'A NA T'A M'A R'I TZYEE S'A DHA NAm, BOD SKAD DU, MYA NGAN MED
LA DGA'

BA'I 'OD ZER CAN GYI SGRUB THABS, RANG GI SNYING GAR SNA TSOGS
PADMA ZLA BA'I STENG DU YI GE MAm SER PO RNAM PAR BKOD LA DE KHO
NA BZHIN DU THAMS CAD DANG BDAG NYID KYANG SO SOR SNANG BA TZAM
DU BSDUS TE, AOm RANG BZHIN GYIS RNAM PAR DAG PAS CHOS THAMS CAD
RANG BZHIN RGYAS RNAM PAR DAG PA NI BDAG

YIN NO ZHES BRJOD PAR BYA'O, ,DE NAS YI GE MAm DE YONGS SU GYUR
PA SHING MYA NGAN MED KYI PHUNG PO'O, ,YANG YI GE MAm MO, DE DAG
THAMS CAD YONGS SU GYUR PAS KYANG BCOM LDAN 'DAS MA SKU MDOG SER
MO ZHAL GCIG PHYAG GNYIS MA STE, RNAM PAR SNANG MDZAD KYIS NYE
BAR MDZES PAR BYAS PA'I

RIN PO CHE'I DBU RGYAN DANG LDAN PA, LHAG PAR GSAL BAR BYED PA'I
GSER GYI MDOG CAN, SNA TSOGS PADMA DANG ZLA BA LA G-YON BSKUM PAS
GNAS PA'I PHAG LA BCIBS PA, GZHON PA LANG TSOL BA BCING DREGS BA
DANG LDAN PA, MTHOR BTEG PA'I PHYAG G-YON PAS NI SHING LJON PA
MYA NGAN MED

KYI YAL GA BSGRIL TE BSNAMS PA, G-YAS PAS NI MCHOG SBYIN PA'O,
,DO SHAL LA SOGS PAS SKU BRGYAN PAR GYUR PA, NA BZA' DKAR PO SMAD
G-YOGS SU BSNAMS PA, RANG GI SNYING GA'I YI GE MAm LAS PHAG GI
GZUGS KYI 'OD ZER DU MA SPROS PAS MA RUNGS PA RNAMS 'JOMS PAR
BYED PAR

BSAM PAR BYA BA'O, ,AOm M'A R'I TZYEE SV'A H'A, DE NAS JI LTA BA
BZHIN DU GSHEGS SU GSOL PAR JI LTAR BA DE BAR RGYU BAR BYA BA'O,
,YUL GZHAN DU 'JUG NA LAM DU 'GRO BAR GYUR NA NI, BDAG NYID KYIS
STOD G-YOGS KYI GRVA NAS BZUNG LA SNGAGS 'DI LAN BDUN GYI BAR DU
YONGS SU BSNGAGS SHING,

BZLAS PA'I GOS KYI THA MA BZUNG STE JI LTA BA BZHIN DU MDUD PA
BYAS LA 'GRO BAR BYA STE, CHOM RKUN LA SOGS PAS 'TSE BAR MI 'GYUR
RO, ,MNGON PAR 'DOD PA'I YUL DU PHYIN NAS NI MDUD PA 'GROL BAR
BYA BA'O, ,'DI NI GDAMS NGAG GO, ,MYA NGAN MED LA DGA' BA'I 'OD
ZER CAN GYI SGRUB

@8B THABS RDZOGS SO, ,AA BHA YA LAS TSUL KHRIMS RGYAL MTSAN GYIS
BSGYUR BA'O,, 