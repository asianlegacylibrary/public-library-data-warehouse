@93B #, ,RGYA GAR SKAD DU, DZNY'A NA SATVA MANYDZU SHR'I NA BI MA LA
RATNA MU DRA BI DHI N'A MA, BOD SKAD DU, 'JAM DPAL YE SHES SEMS
DPA'I RIN PO CHE'I PHYAG RGYA DRI MA MED PA'I CHO GA ZHES BYA BA,
'PHAGS PA 'JAM DPAL YE SHES SEMS DPA' CHEN PO LA PHYAG 'TSAL LO,
,BDAG BLO YANGS LDAN CHO GA RDZOGS PA DANG, ,DRIN LDAN

MA NYES GSHIN BYANG CHUB SEMS DPA' DES, ,RTZOD DUS RKYEN DBANG
SHES RAB NYAM CHUNG LA, ,RGYUD KYI RIN CHEN PHYAG RGYA BTUD DE
BSHAD, ,SNYING RJE CHE DANG CHEN POR LDAN, ,BRTZE BAS DON BYED
SKYO BA MED, ,SPOBS PA CHE ZHING PHAN BLOR LDAN, ,NGANG TSUL
BZANG ZHING SKYO BAR BZOD, ,SHES RAB CHE ZHING NUS PA YOD, ,RTZOD

@94A *, ,DANG TSIG GI SBYOR SDEB MKHAS, ,DPA' ZHING RTUL PHOD
BRTZON 'GRUS CHE, ,BKAS BSGO BA LA DRID MI 'JOG ,DAD DANG SHES
RAB GTZO BOR GNAS, ,BLA MA'I BRGYUD THABS SROG BZHIN SRUNG, ,YID
LA MI BYED DON BSTAN NA, ,PADMA'I MDANGS 'PHRO GNAS LAS LDOG ,DAM
TSIG GSUM NI MIG BZHIN

DU; ,SRUNG BYED RIN CHEN PHYAG RGYA'I SNOD, ,DE LA 'JAM DPAL YE
SHES SEMS DPA'I MTSAN THOS PA TZAM GYIS YID LA MOS PAR 'GYUR BA'I
SKYES BU DES NI GRUB PA'I TSEGS CHUNG DUS BDAG GIS BYED PAR 'GYUR
RO, ,DE YANG BSAM GTAN GYI KHANG PAR YID DU 'ONG BA'I RAS RIS KYI
MDUN DU GLEGS

BAM RAB TU GNAS PAR BYAS TE BZHAG LA, DE DANG NYE BAR TZANDAN
DKAR POS BYUGS PA'I MAndALA KHRU GANG BA GRUB BZHI PA'I STENG DU
ME TOG GI TSOM BUS MCHOD LA, TZANDAN GYI BDAR BU DANG, ME TOG
DKAR PO SNYIM PA GANG THOGS TE, 'PHAGS PA 'JAM DPAL YE SHES SEMS
DPA' LA PHYAG 'TSAL LO, ,

YE SHES SEMS DPA' CHEN PO MCHOG NYID LA PHYAG 'TSAL LO, ,MTSAN
GYI 'KHOR LO THAMS CAD LA PHYAG 'TSAL LO, ,BDAG GI RNAM PAR SHES
PA'I TSOGS THAMS CAD DANG YANG DAG PA'I DON GYI RNAL 'BYOR DU
MDZAD DU GSOL ZHES LAN NYI SHU RTZA GCIG TU BRJOD LA, ME TOG DKAR
PO'I PHRED BA MGO

LA BCINGS TE, TZANDAN SEN RTZE DANG, TIL MAR LA BDAR BA'I CHU MIG
LA BYUGS LA, RMI LAM BRTAG PA'I LTAS KYANG SHES PAR BYA'O, ,DE
NAS THO RANGS CI RIGS PA'I RNAL 'BYOR DU GNAS TE, SLOB MA RTAGS
DANG RMI LAM GYIS SHES PAR YO BYAD KYIS SPRAS NAS NYE BA DANG
LHA'I MAndALA DANG, SEMS BSKYED PA RIN PO

CHE'I PHYAG RGYA'I YON PHUL TE, TSUL DANG MTHUN PA'I GNAS LA, AOm
KYE KYE KYE YE SHES SEMS DANG ZHI BA RAB MDZES SKU, ,KHYOD THUGS
BSKYED PA 'GRO LA SMAN PA'I GTZO, ,'KHOR LO'I PHYAG RGYAS GTI MUG
DRAL MDZAD CING, ,ME LONG LTA BU'I MTSAN BSTOD THUGS CHUD LTAR,
,SEMS BSKYED LA MOS

BDE GSHEGS RIGS 'GYUR DAG ,'GRO BA RNAMS KYI SKU YI GDUL BYA'I
PHYIR, ,BDE GSHEGS RIGS KYI SEMS BSKYED GZUNG BAR BGYI, ,DKYIL
'KHOR 'KHOR LO BDAG BYIN BRLAB TU GSOL, ,ZHES LAN GSUM DANG GSUM
GSUM DU BRJOD PA NI DBANG PO DANG SHES PA'I BYE BRAG GIS SHES

@94B PAR BYA'O, ,PHYAG RGYA'I BYE BRAG NI MAN NGAG GIS SO, ,DE
NAS TSES GCIG NAS NYE BAR BZUNG STE, RNAL 'BYOR BAS RANG GI SPYOD
BA BCU LA ZHUGS NAS, LHA'I BSGRUB PA LDAN PA'I MCHAN YANG DAG PAR
BRJOD PA'I BSNYEN PA JI SRID SPRO'I PAR BYA'O, ,THUN MTSAMS DANG
GLO BUR GYI LAS

NI MKHAS PA DAG GIS CI RIGS PAR SBYAR RO, ,PAndI TA DANG, RGYAL
PO DANG, BLON PO CHEN PO DANG, DMAG DPON DANG, BRAM ZE SGO BA
DANG GRONG DU 'JUG PA DANG, DON GNYER BA LA SOGS PA'I TSOGS NA
GNAS PA RNAMS KYIS NI DRAN PA GCIG PA'I BYIN GYIS BRLABS PA TZAM
LA CI

RIGS PAS BSTOD DE, BDAG DANG 'GRO BA SBYANG TZAM BYA'O, ,TSE LA
SOGS PA'I SBYOR BA 'PHEL BA DANG, ,'DIR GSUNGS YON TAN RNAMS NI
'GRUB PAR 'GYUR, ,LHA DANG MI YI MCHOG GYUR GTZO BO BZHIN, ,LO KA
DAG LAS LHAG PA'I GNAS SU 'GRO, ,MUN NAG MTHUG PO

DAG GIS DKRIS PA RNAMS, ,ZAD 'GYUR DRI MA MED PA'I 'OD ZER SPUNG,
,PADMA'I RTZA BAR RTZI YIS MCHOG GNAS GANG, ,GHA TRA SHING GI
'DAB MAS LEN BZHIN DU, ,BSKAL PA'I GRANGS LA RAG LAS MI 'GYUR
BAR, ,MI YI TSE 'DI NYID KYIS 'DOD BZHIN THOB, ,YANG DAG

MTSAN 'DI'I SGO LA DAD PA GANG, ,DE YI MTSAMS MED LNGA YANG SKAD
CIG DES, ,DAG NA 'DON DANG KLOG PA SMOS CI DGOS, ,RI KHROD MGON
PO LAS THOB PA'I, ,RGYUD KYI RIN CHEN PHYAG RGYA 'DI, ,SGYU
'PHRUL DRA BA'I TING NGE 'DZIN, ,SKYE BA'I RIM 'BYUNG BYAMS PAS
BYAS, ,

RIGS GANG RIGS KYI LHA LAS NI, ,DNGOS GRUB THOGS MED THOB GYUR
CIG ,NAM MKHAS GAR KHYAB LO KA 'GRO BA RNAMS, MA RIG PHYAG RGYAS
RAB TU BCINGS GYUR PA, ,BLO GROS CHEN PO'I PHYAG RGYAS BCAD NAS
KYANG, ,'JAM DPAL YE SHES SEMS DPA'I ZHABS GRUB SHOG ,'PHAGS PA

'JAM DPAL YE SHES SEMS DPA' RIN PO CHE'I PHYAG RGYA DRI MA MED
PA'I CHO GA ZHES BYA BA RGYA GAR GYI MKHAN PO DPAL LDAN GNYIS SU
MED PA'I RDO RJES MDZAD PA RDZOGS SO,, ,,RNAL 'BYOR PA BSOD
SNYOMS PA PRADZNY'A SHR'I DZNY'A NA K'I RTIS RANG 'GYUR DU MDZAD
PA'O,, ,,