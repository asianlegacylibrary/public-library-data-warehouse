@123B #, ,RGYA GAR SKAD DU,
,BHAtt'A R'A KA A'A RY'A BA LO KE TE SHVA REE KA DA SHA MU KHA
SYA S'A DHA NAm, BOD SKAD DU, ,RJE BTZUN 'PHAGS PA SPYAN RAS
GZIGS DBANG PHYUG

@124A *, ,ZHAL BCU GCIG PA'I SGRUB THABS, BTZUN PA SPYAN RAS
GZIGS LA PHYAG 'TSAL LO, ,LTE BA ZLA BAS RNAM BRGYAN PADMA LA,
,'BAR BA'I RGYAN MNGA' KUN NAS MUN SEL CING, ,KHA BA'I RI 'DRA RI
DAGS LPAGS 'DZIN PA, ,'DZUM BCAS BZHUGS LA SPYI BOS BTUD BYAS
TE,,

'GRO BA DE YI GNAS THOB 'DOD PAS 'DIR, ,SGRUB THABS CHO GA BDAG
GIS DRAN PAR BYA, ,DANG POR RE ZHIG GANG YANG RUNG BA'I YID DANG
RJES SU MTHUN PA'I GNAS LEGS PAR BYUGS LA DRI ZHIM PO'I ME TOG
KUN TU GTOR LA, DE'I DBUS SU STAN BDE BA LA NYE BAR 'DUG STE,
RANG GI

SNYING GAR AA LAS ZLA BA'I DKYIL 'KHOR RNAM PAR BSAM ZHING, DE'I
STENG DU DRO BA RNAMS KYI BZHI BA ME'I BU LA BRTEN PA NGA RO BZHI
PAS KUN NAS MNAN ZHING GZHON NU MA'I NU MAS BRGYAN PAR BLTA'O,
,DE NAS SA BON GYI YI GE LAS 'OD ZER RNAMS BYUNG BAS BLA MA DANG
SANGS RGYAS DANG BYANG CHUB SEMS DPA'

DANG, RJE BTZUN SPYAN RAS GZIGS DBANG PHYUG SPYAN DRANGS TE, DE
DAG GI MDUN NYID DU PHYAG 'TSAL BA SNGON DU SONG BAS, AOm BADZRA
AARGHAm A'A:H'Um SV'A H'A, AOm BADZRA DH'U PE A'A: H'Um SV'A H'A,
AOm BADZRA PUshPE A'A: H'Um SV'A H'A, AOm BADZRA A'A LO KE A'A:
H'Um SV'A H'A, AOm BADZRA GANDHE A'A: H'Um SV'A H'A, AOm BADZRA
NI WI DYE

A'A: H'Um SV'A H'A, AOm BADZRA G'I TI A'A: H'Um SV'A H'A, ZHES
BYIN GYIS BRLABS PA'I MCHOD PA'I TSOGS PHUL LA, GANG YANG BDAG
GIS DUS KUN DU, ,SDIG PAR BGYIS PA GANG GYUR PA, ,SKRAG PAS RMI
'DRAR 'CHAGS BGYID CING, ,DENG NAS BRTZAMS TE 'BYUNG MI BGYID,
,DGE BA

RNAMS LA RJES YI RANG, ,SANGS RGYAS BYANG CHUB YID KYIS GZUNG,
,THAMS CAD BYANG CHUB MCHOG TU BSNGO, ,DE THOB LAM LA GNAS BGYID
CING, ,DAM PA'I SKYABS LA SKYABS SU MCHI, ,DE NAS BYAMS PA DANG,
SNYING RJE DANG, DGA' BA DANG, BTANG SNYOMS TE TSANGS PA'I GNAS
BZHI

RIM GYIS MNGON DU BYAS LA, AOm SVA BH'A BA BI SHUDDHA: SARBA
DHARMM'A: SVA BH'A BA SHUDDHONYA\HAm ZHES BRJOD DO, ,RGYU BA DANG
MI RGYU BA THAMS CAD RANG RANG GI DE BZHIN NYID LAS MI 'DA' BAS
RNAM PAR DAG PAR BSAMS TE, BDAG KYANG RNAM PAR DAG PAR BSAMS LA,
YANG AOm SH'U N+YA T'A DZNY'A NA BADZRA

@124B SVA BH'A BA A'ATMA KONYA\HAm ZHES BRJOD DO, ,KUN NAS STONG
PA NYID DU BDAG NYID KYANG BSAM MO, ,DE'I RJES LA MDUN DU PAm LAS
PADMA 'DAB MA SNA TSOGS PA BSAM ZHING, DE'I STENG DU AA LAS ZLA
BA'I DKYIL 'KHOR RO, ,DE'I DBUS SU YANG SA BON GYI YI GE DE NYID
DO, ,DE NAS YANG DE LAS 'OD ZER BYUNG BA

RNAMS KYIS 'GRO BA RNAMS RNAM PAR DAG PAR BYAS NAS 'ONGS PA DANG,
DE NYID LA ZHUGS PAS PADMA 'DAB MA BRGYAD PA GSER BTZO MA LTA BUR
GYUR PAR BSAM PAR BYA'O, ,DE'I DBUS SU YANG SA BON GYI YI GE DE
NYID DO, ,DE NAS YANG DE LAS 'OD ZER LCAGS KYU LTA BU DANG,

ZHAGS PA LTA BU BYUNG BAS SANGS RGYAS DANG BYANG CHUB SEMS DPA'
RNAMS BKUG STE, BDAG NYID DANG GCIG PAS DE LA THIM PAR BLTA'O,
,DE MA THAG TU PADMA SA BON DANG BCAS PA YONGS SU GYUR PA LAS
BDAG NYID 'PHAGS PA SPYAN RAS GZIGS ZHAL BCU GCIG PA GANGS

RI'I RTZE MO LA NYI MAS BRGYAN PA LTAR DKAR BA SKU'I YAN LAG
RGYAN THAMS CAD KYIS SPRAS PA NOR BUS SPRAS PA'I GSER MDOG 'OG
PAG CAN, RAS BZANG POS SKU'I SMAD G-YOGS PA, RI DAGS KYI PAGS PAS
NU MA G-YON PA BKAB PA, RAL PA DMAR SER 'KHYUGS PAS MDZES PA,

PHYAG GDUB DANG, ZHABS GDUB DANG, RNAM CHA GDUB KOR DANG, MGUL
GDUB DANG, COD PAN DANG, DPUNG RGYAN DANG, DBU RGYAN RTZE BRAN
GYIS GSAL BAR BYAS PA, 'OD ZER DKAR POS KUN NAS BSKOR BA, LANG
TSO LA BAB PA, SPYAN DKYUS RING ZHING DPRAL BA YANGS PA,

ZHAL BCU GCIG PA, RTZA BA'I ZHAL KUN NAS DKAR BA, G-YAS PA LJANG
GU, G-YON PA DMAR BA, ZHAL THAMS CAD KUN NAS 'DZUM PA'I NYAMS
CAN, DE'I DBUS LJANG GU, ,G-YAS DMAR PO, G-YON DKAR PO DE'I DBUS
DMAR PO, G-YAS DKAR PO, G-YON LJANG

GUS BYE BRAG RNAMS SO, ,DE'I STENG DU ZHAL RNAM PAR GTZIGS SHING
'JIGS PA, NAG PO MCHE BA SNANG BA, KUN DU KHROS PA, SPYAN GSUM PA
RAL PA BSGRENG BA'O, ,DE'I SPYI BOR BAN DU KA'I ME TOG DANG, BYU
RU BCAG PA'I MTSAMS LTAR GSAL BA, GTZUG TOR DANG BCAS PA,

@125A *, ,RGYAN SPANGS PA TSANGS PAR SPYOD PA'I CHA LUGS CAN,
MGUL PA DANG BCAS PAR BYUNG BA, ZHI BA'I GZIGS PAS 'DZUM PA'O,
,PHYAG GNYIS THUGS KAR THAL MO SBYAR BA, G-YAS DANG PO PHRENG BA
'DZIN PA, G-YON PA NA GSER GYI PADMA RTZA BA DANG BCAS PA 'DZIN
PA, G-YAS

GSUM PAS YI DAGS SKOM PA SEL BA, G-YON GSUM PAS RIL BA SPYI BLUGS
'DZIN PA, G-YAS BZHI PAS 'KHOR LO 'DZIN PA, G-YON BZHIN PAS MDA'
DANG GZHU 'DZIN PA, LHAG MA DGU BRGYA DGU BCU RTZA GNYIS PO RNAMS
KYIS MCHOG SBYIN PA PHYAG PADMA'I 'DAB MA LTAR 'JAM

PA 'DI LTA BU RNAM PAR BSAM MO, ,DE NAS RANG GI SNYING GA'I PADMA
DANG ZLA BA LA GNAS PA'I SA BON GYI YI GE GNAS PA LAS BYUNG BA'I
'OD KYIS BTZUN PA SPYAN RAS GZIGS DBANG PHYUG SPYAN DRANGS TE,
YANG DAG PAR MCHOD LA BDAG GI NANG DU ZHUGS PAR BSAM MO, ,DE NAS
SKU GSUNG

THUGS LEGS PAR GNAS PAS DBANG BSKUR BA'I THAR THUG PAR BSGRUB PO,
,DE'I RJES LA RANG GI SNYING GAR PADMA DANG ZLA BA LA GNAS PA'I
SA BON KUN NAS DKAR PO 'OD DANG BCAS PA MGO GYEN DU 'GRENG BA
BSAMS TE, DE LAS BYUNG BA'I SKU RNAMS 'PHROS PAS 'KHOR LO'I RNAM
PAR BYUNG

BAR BSAM ZHING BSGOM MO, ,GANG GI TSE SKYO BA NA SA BON GYI YI GE
YID LA 'DZIN PAS NOR BU'I MTSAMS SU PHYAG 'TSAL BA DANG BCAS PA'I
MNGON DU GYUR PA'I TSIG SPANGS TE, AOm DHA RA DHA RA, DHI RI DHI
RI, DHU RU DHU RU, AIttE BAttE, TZA LE TZA LE, PRA TZA LI PRA TZA
LI KU SU ME KU SU ME, BA RE

AI LI MI LI TZI TI DZVA LAm AA PA NA YE SVA H'A, ZHES BYA BA 'DOD
PA BZHIN BZLAS SO,SKYO BAR GYUR NA YE SHES SEMS DPA' MDUN DU
BZHUGS PA LA MCHOD DO, ,GSOL BA GDAB PA DANG, BZOD PAR GSOL BA
DANG, GSHEGS PAR MKHYEN PAR BYA BA'I PHYIR JA HI ZHES LAN GSUM

BRJOD DO, ,LANGS NAS MCHOD STON LA SOGS PA BYA'O, ,'DIR GANG DAG
DE SNYED KYI PHYAG RGYA DAG DMIGS PAR MI NUS PAS PHYAG BRGYAD
PA'AM, ZHAL GCIG PHYAG BZHI PA'AM, ZHAL GCIG PHYAG GNYIS PA YANG
BSAM ZHING PHYAG GNYIS PA PADMA DANG MCHOG SBYIN PAR BLTA'O,,

@125B SGRUB THABS CHO GA BKOD PA YIS, ,DGE BA GANG ZHIG DRI MED
NI, ,BDAG GIS BSAGS DES 'GRO BA KUN, ,SRID MTSO'I PHA ROL 'GRO
BAR SHOG ,'PHAGS PA SPYAN RAS GZIGS DBANG PHYUG ZHAL BCU GCIG
PA'I SGRUB THABS, DGE SLONG MA DPAL MOS MDZAD PA RDZOGS SO,,
,,RGYA

GAR GYI MKHAN PO D'I PAm KA RA SHR'I DZNY'A NA DANG, LO TZ'A BA
RIN CHEN BZANG POS BSGYUR BA'O,,