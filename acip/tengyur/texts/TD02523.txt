@132B #, ,RGYA GAR SKAD DU, PRA TIshthA BIDHI:, BOD SKAD DU, RAB
TU GNAS PA'I CHO GA ,BCOM LDAN 'DAS 'JAM DPAL GZHON

NUR GYUR PA LA PHYAG 'TSAL LO, ,NYES PA KUN DANG RNAM BRAL ZHING,
,SEMS CAN KUN LA PHAN BZHED PA, ,RTAG TU DNGOS PO KUN RTAG 'GYUR,
,RDO RJE SEMS LA PHYAG 'TSAL NAS, ,JI LTAR SKU GZUGS LA SOGS KYI,
,RAB GNAS RGYAS PAR BSHAD PAR BYA, ,RDOR 'DZIN

CHEN POR DBANG BSKUR BA'I, ,SLOB DPON MTSAN NYID KUN LDAN PAS,
,RIGS LNGA'I RAB GNAS BYA'O ZHES, ,RDO RJE 'DZIN PAS GSUNGS PAS
NA, ,DE LA SLOB DPON MTSAN NYID NI, ,BRTAN ZHING DUL LA BLO GROS
LDAN, ,BZOD LDAN DRANG LA G-YO SGYU MED, ,SNGAGS DANG RGYUD KYI
SBYOR

@133A *, ,BA SHES, ,DKYIL 'KHOR 'DRI BA'I LAS LA MKHAS, ,DE NYID
BCU NI YONGS SU SHES, ,DE DAG DANG LDAN SLOB DPON TE, ,DE LA DE
NYID BCU PO NI, ,DKYIL 'KHOR DANG NI TING 'DZIN MCHOG ,PHYAG RGYA
STANG STABS DAG DANG NI, ,BZLAS BRJOD SBYIN SREG DE NYID MCHOD,,

LAS DANG SBYOR BA NYER BSDU BA, ,DE NYID BCU ZHES YONGS SU GRAGS,
,DE LA DANG POR RE ZHIG SNGAGS PA BLO DANG LDAN PA RNAMS KYIS,
TSES GRANGS DANG, SKAR MA DANG, GZA' DANG NYI MA BZANG PO YONGS
SU SHES PAR BYAS LA, GDUGS DANG, RGYAL MTSAN DANG, BA DAN LA

SOGS PAS GNAS BRGYAN PAR BYA ZHING, BA'I RNAM LA LNGA LA SOGS PA
LA, RDO RJE GNOD SBYIN YONGS SU BZLAS PAS, GNAS DANG DKYIL 'KHOR
NYE BAR BYUG PAR BYA'O, ,AOm BADZRA YAKshA H'Um, DE'I 'OG TU RANG
NYID CHU DANG DRIL LA SOGS PAS KHRUS LEGS PAR BYAS LA, RGYAN
BTAGS

TE CHO GA THAMS CAD YONGS SU SPYAD PAR BYA BA STE, DE LA DANG POR
RDO RJE GNOD SBYIN GYIS BGEGS GZHOM PA LA SOGS PA DANG GZHAL YAS
KHANG DANG GDAN LA SOGS PA JI LTA BA BZHIN DU BYAS LA, ,'DI LTAR
YID LA 'THAD PA'I KHRUS SA'I STEGS BU BRTZIG PAR BYA BA NI, ZUR
BZHI PA LA GRU

BZHI PA'AM, ,KHRU GANG TZAM GYI TSAD TZAM NI, ,MED NA LEGS PAR
BRI BAR BYA, ,DE LTAR PHYOGS DANG MTSAMS SU MTSAN MA BRIS PA'I
BUM PA BRGYAD GZHAG PAR BYA STE, RDO RJE LCAGS KYU DANG, RDO RJE
ME TOG LA SOGS PA BRIS LA, PHYOGS DANG MTSAMS SU GZHAG PAR BYA
ZHING, DBUS SU

NI RNAM PAR RGYAL BA'I BUM PA RIGS LNGA'I MTSAN MAS MTSAN PA
BZHAG LA, DE DAG GI NANG DU 'BRU LNGA DANG, SMAN DANG RIN PO CHE
BCUG LA, ,DRI DANG SBYAR BA'I CHUS BKANG STE, ,GOS KYIS MGUL PA
DKRI BA DANG, ,'DAB MA DRI ZHIM POS KHA BRGYAN PA DANG, GDUGS
DANG, RGYAL MTSAN

DANG; BA DAN LA SOGS PAS MTSAN PAR BYA'O, ,DE'I RJES LA GOS DANG
DRIL BU SOGS PAS BSKOR BA'I KHRUS KYI KHANG PAR RDO RJE SLOB DPON
GYIS LHA RNAMS KHRUS GSOL BAR BYA STE, LUGS MA LAS GZHAN PA RI MO
DANG GLEGS BAM LA SOGS PA LA NI ME LONG NGAM, DE BZHIN

@133B GSHEGS PA'I SKU GDUNG LA SOGS PA LA, DE'I NANG DU TING NGE
'DZIN GYIS BKUG PA LA BKRU BAR BYA'O, ,DE NAS DAM TSIG SEMS DPA'
LA, ,YE SHES SEMS DPA' RDO RJE LCAGS KYU LA SOGS PA'I SNGAGS DANG
PHYAG RGYAS DGUG PA LA SOGS PA BYA'O, ,DE NAS AOm A'A:

H'Um ZHES BYA BA'I YI GE GSUM MAM, LHA DE'I SA BON GYI YI GE RNAM
PAR DGOD CING BSAM PAR BYA'O, ,DE NAS MCHOD YON DANG ZHABS BSIL
LA SOGS PA PHUL LA, SARBA P'A PAm DA HA NA BADZR'A YA SV'A H'A,
ZHES BYA BAS 'DIR SBYANG BA LA SOGS PA BYA STE, DE'I RJES LA KUN
RDZOB KYI LHA DE

DANG POR DAR RAM RAS DKAR PO GTZANG MA LAG BUR GYIS BSGOS PA
BLANG BAR BYA'O, ,DE NAS DE BKRU BA'I 'DAG CHAL DANG, YO BYAD
RNAMS NI 'DI DAG STE, ,SUG PA DANG NI SRAN PHYE DANG, ,KU SHA BA
YI RNAM LNGA DANG, ,DE LTAR SO PHAG LA SOGS PAS, ,KHRUS NI BYA
BAR GSUNGS PA STE,,

YUNGS KAR DANG NI ME DAG GIS, ,SEMS CAN KUN LA PHAN BDE BA'O,
,SBYANG BA LA SOGS RNAMS BYA ZHING, ,RGYAL 'GYUR BKRA SHIS TSIGS
BCAD GDON, ,YANG DANG YANG DU BSTOD BYA ZHING, ,ROL MO'I SGRA NI
SNA TSOGS DANG, ,NGO MTSAR GYUR PA'I ROL MO'ANG BYA, ,LAS KUN
BYED

DANG RIGS SNYING DANG, ,RANG GI RIGS BDAG GSANG SNGAGS NI, ,YONGS
BZLAS SNGAR BSHAD BUM PA'I CHUS, ,MKHAS PAS LHA RNAMS KHRUS GSOL
LO, ,DE NAS GTZANG BA MI YIS NI, ,LAS KUN BYED PA'I GSANG SNGAGS
KYIS, ,BZLAS BYAS STAN NI BZANG PO LA, ,

RIGS PA RANG GNAS BZHUGS SU GSOL, ,DE NAS RIGS KYI BDAG PO'I
GSANG SNGAGS DANG, DE BZHIN DU RIGS KYI RIG PA YONGS SU BZLAS NAS
BZHUGS SU GSOL NAS, SNGAGS PAS YANG RANG GI GSANG SNGAGS DANG,
,BSKYED PA'I RIM PAS DE RANG GI GNAS SU

SPRUL LA SGO DBYE BA BYAS TE, RDO RJE BSDU BA BYA'O, ,AOm BADZRA
SA M'A YA DZA: DZA: DZA: DE NAS MTSAN BRGYA RTZA BRGYAD PAS BSTOD
LA, PHYAG RGYA BSTAN NAS, GSANG SNGAGS MNGON PAR BYA STE, AOm
BADZRA SATVA H'Um, RIGS KYI BDAG PO'I SNYING PO'O, ,AOm BHA GA WA
TI RU RU SPHU RU DZVA LA

@134A *, ,TIshthA SINGBHA LO TZA NI SARBA AA RTHA S'A DHA NE SV'A
H'A, ZHES BYA BA NI RIGS KYI YUM GYI RIG PA'O, ,AOm DZI NA DZI KA
SV'A H'A, ZHES PA NI RIGS KYI SNYING PO'O, ,DE BZHIN DU, AOm SHAm
KA RE SH'INTAm KA RE GHU tA GHU tI NI GH'U tA YA GH'A tA YA GHU
tI NI SV'A H'A, AOm BADZRA DHRiK SV'A H'A, AOm

KA tE BI KA tE NI KA tE KA tAm KA tE KA RO tA BI RYE SV'A H'A,
AOm A'A RO Li KA SV'A H'A, AOm RA TNA DHRiK SV'A H'A, AOm T'A
RE TUTT'A RE TU RE SV'A H'A, AOm PRADZNY'A DHRiK CES BYA BA NI
RIM PA JI LTA BA BZHIN DU RIGS SO, ,SO SO'I RIG PA DANG SNYING
PO'O, ,DE NAS COD PAN DANG DAR DBYANGS BCING PA DANG, GO CHA

BSKON PA LA SOGS PA BYAS LA, ME TOG LA SOGS PA MCHOD PA THAMS CAD
KYIS YANG DAG PAR MCHOD LA, YONGS SU BZLAS PAS GUS PAS PHYAG BYAS
LA MCHOD YON PHUL TE, LHAG PAR GNAS PAR BYA'O, ,DE NAS PHYIR ROL
DU GTOR MA BYIN LA SBYIN SREG BYA STE, DANG

POR BGEGS ZHI BAR BYA BA'I SBYIN SREG BYA'O, ,TSIM PAR BYA BA'I
PHYIR NI, RANG GI SNGAGS KYIS SO, ,DGONGS PAR BYA BA'I PHYIR NI
RIGS KYI SNGAGS KYIS SO, ,'BYOR PAR BYA BA'I DON DU NI RIGS KYI
BDAG PO'I SNYING POS BYA'O, ,DE LTAR SBYIN SREG BYAS NAS,

LHAG PAR GNAS PAR BYAS LA, DE NAS MCHOD PA SNA TSOGS KYIS MCHOD
LA, MNGON PAR 'DOD PA'I DNGOS GRUS KYI PHYIR GSOL BA GDAB STE,
GSHEGS SU GSOL BAR BYA BA'I PHYIR 'DIS BSKUL BAR BYA'O, ,AOm
KHYED KYIS 'GRO BA'I DON KUN MDZAD, ,DNGOS GRUB TSUL BZHIN

STZAL LAGS KYIS, ,SANGS RGYAS YUL DU GSHEGS NAS KYANG, ,SLAR YANG
GSHEGS PAR MDZAD DU GSOL, ,DE NAS BSRUNG BA'I PHYIR YI GE BRGYA
PA LA LAN BDUN BZLAS PAR BYA'O, ,DE NAS DE NYID DU KU SHA BTING
LA NYAL PAR BYA, ,DE NAS MAL NAS LANGS PA DANG, BA'I RNAM PA

LNGA DANG; SPOS CHUS LUS KUN DANG GNAS KUN BYUGS LA, LHA'I RNAL
'BYOR BYAS LA, BGEGS BSKRAD PA LA SOGS PA BYA'O, ,DE NAS GZHAL
YAS KHANG DANG, RTEN LA SOGS PA BSAMS LA, DE'I 'OG TU ZANGS MA'I
SNOD LA SOGS PAR MCHOD PA LA SOGS BSHAMS

@134B TE SNGAGS KYIS GDAB PO, ,DE NAS LHA RNAMS DGUG PA DANG,
GZHUG PA DANG, BCING BA DANG, DBANG DU BYAS LA BSGRUB PAR BYA'O,
,SPYAN DRANGS NAS MCHOD PA DANG ZHABS BSIL LA SOGS PA PHUL TE,
SNGAR BSHAD PA'I RIGS KYI SBYANG BA BYAS LA, DE'I 'OG TU D'U RA
BA'I PIR

DANG; TIL MAR GYI SBYANG BA BYAS TE, DE'I SNGAGS NI AOm SARBA TA
TH'A GA TA K'A YA BI SHO DHA NE SV'A H'A, DBANG BSKUR BA'I CHO
GAS KHRUS KYANG GSOL BAR BYA STE, JI LTAR BLTAMS PA TZAM GYIS NI,
,LHA RNAMS KYIS NI KHRUS GSOL BA, ,DE BZHIN BDAG GIS LHA YI CHUS,
,DAD PAS

KHRUS NI GSOL BAR BYA, ,AOm SARBA TA TH'A GA TA AA BHI shE KA TA
SA MA YA SHRI YE H'Um, DE NAS NA BZA' DBUL BAR BYA STE, AOm
BADZRA BHA shA NE SV'A H'A, DE NAS RGYAN LA SOGS PA THAMS CAD
RANG RANG GI SNGAGS, AOm BADZRA MU KU tA SV'A H'A, ZHES PA LA
SOGS PAS DBUL BAR BYA'O, ,DE'I 'OG TU

DBANG BSKUR BAR BYA STE, MTHE BONG GNYIS NI BSNOL BYAS LA, ,MDZUB
MO RTZE MO BKUG NAS NI, ,GUNG MO BSNYAMS PA'I TSIGS SU SBYAR,
,RDO RJE DBYINGS KYI DBANG MOR BSHAD, ,AOm BHU KHAm ZHES BYA BA
DANG, AA BHI shI NYTZA SVA M'Am ZHES PA DANG, DE BZHIN DU AOm
BADZRA SATVA H'Um, BADZRA RATNA

TR'Am: BADZRA DHARMA HR'I:, BADZRA KARMA AA:, ZHES BYA BA THAMS
CAD LA AA BHI shINYTZA SVA M'Am ZHES BYAS LA, SO SO'I PHYAG RGYA
DANG LDAN PAS GNAS JI LTA BA BZHIN DU DBANG BSKUR RO, ,DE NAS AOm
H'Um, ZHES BYA BA PHYAG RGYA DANG BCAS PAS GNAS JI LTA BA BZHIN
DU BSRUNG BA DANG, DAR DBYANGS DANG

COD PAN GYI DBANG BSKUR BA LA GNAS PAR BYA'O, ,DE NAS MNYAM PA'I
THAL MOS MNYES PAR BYA STE, AOm BADZRA TU shYE HO, ,DE NAS SGEG
MO LA SOGS PAS MCHOD PAR BYA'O, ,DE'I RJES SU SNGAGS 'DIS GSER
RAM RIN PO CHE'I THAR MA LA MIG SMAN BSKUS LA MIG DBYE BAR
BYA'O,,

AOm TZA KshU SA MANTA TZAKAshU BI SHO DANG NI SV'A H'A, DE NAS
BSHOS LA NI, AOm DI BYA AI NI SA M'A DHI DHY'A N'Am nA NEE SV'A
H'A, ZHES PA'O, ,DE NAS ME LONG DANG, 'KHOR LO DANG, RIN PO CHE
BDUN DANG, RAL GRI DANG, GDAN DANG, ZHAL ZAS DANG, SNA TSOGS PA
LA MCHOD PA'I SNGAGS KYIS

@135A *, ,MNGON PAR MCHOD DE, GONG DU GSUNGS PA'I BUM PA RNAMS BU
MO MDZES PA GZHON NU MA BRGYAD DAM GCIG GIS MCHOD PAR BYA'O, ,DE
NAS LA LAR SLOB MA DAG GNAS PA NA YONGS SU GZUNG BA'I CHO GAS,
SLOB MA BSNYEN PA RIM PA BZHIN DU DBANG

BSKUR LA, MCHOD PA GYIS ZHES BYA'O, ,DE'I RJES LA YANG SREG BLUGS
'BUM DU TSANG BA'AM, YANG NA BRGYA RTZA BRGYAD DU BYA'O, ,DE LA
DKYIL 'KHOR GYI LHA LA NI DKYIL 'KHOR BRI BAR BYA'O, ,GCIG LA
SOGS PA RNAMS LA NI SANGS RGYAS THAMS CAD PA'I YUM GYI DKYIL

'KHOR BRIS LA BYA'O, ,DE BZHIN DU GTZUG LAG KHANG DANG, SKU GDUNG
DANG GLEGS BAM THAMS CAD LA YANG SANGS RGYAS THAMS CAD PA'I YUM
GYI DKYIL 'KHOR BYA BA STE, DE YANG MCHOG TU GSANG BA'I RGYUD LAS
BCOM LDAN 'DAS KYIS, DKYIL 'KHOR LA NI DKYIL

'KHOR TE, ,DE YI BSDUS PA DE NYID DO, ,GZHAN DU RAB GNAS THAMS
CAD LA, ,SANGS RGYAS KUN YUM DKYIL 'KHOR BRI, ,ZHES GSUNGS PA'I
PHYIR TE, DE LA SANGS RGYAS KUN GYI YUM GYI DKYIL 'KHOR NI, RIGS
LNGA'I LHA MO DANG, RIGS LNGA'I BDE BAR GSHEGS

PA LNGA DANG, SGO BA DANG PHYOGS SKYONG DU BCAS PA'O, ,GTZUG LAG
KHANG LA NI SANGS RGYAS DANG BYANG CHUB SEMS DPA' DANG NYAN THOS
DANG RANG SANGS RGYAS DANG THAMS CAD KYI BZHUGS GNAS TING NGE
'DZIN SNA TSOGS KYI GZHAL YAS KHANG CHOS KYI DBYINGS LTAR YANGS
PAR TING

NGE 'DZIN DANG SNGAGS 'DIS BSKYED DO, ,AOm H'Um HR'I: SU PRA
TIshthA BADZRE SV'A H'A, AOm H'Um HR'I: BHR'Um KHAm BADZR'I BHA
BA DRi dHA TIshthA BHR'Um KHAm ZHES BYA'O, ,DE NAS SANGS RGYAS
DANG BYANG CHUB SEMS DPA'I GNAS DE LA BUM PA LNGA'AM, BCU DRUG LA
SOGS PA'I NANG SPOS CHUS YANGS SU GANG

BA DAG LA MNGON PAR BSNGAGS PAS BSANG GTOR BYA'O, ,DE'I SNGAGS
NI, AOm BADZRA DA KA SARBA SHUDDHE BI SHUDDHE SV'A H'A, DE'I RJES
LA GONG MA'I SNGAGS DANG TING NGE 'DZIN GYIS BCOM LDAN 'DAS RNAM
PAR SNANG MDZAD KYI NGO BO, SANGS RGYAS DANG BYANG CHUB SEMS
DPA'I THAMS CAD KYI

@135B DBYINGS SU GYUR PA KHANG PA BRTZEGS PA CHEN PO 'OG MIN NAS
BKUG STE, NGO BO NYID GCIG PAR RAB TU GNAS PAR BYA'O, ,DE NAS
YANG MCHOD PA'I TSOGS BYAS LA, GTZUG LAG KHANG GI SRUNG MA
PANYTZA KA'AM, NAG PO CHEN PO LA SOGS PA DGUG PA'AM, GZHUG

PA DANG; BCING BA DANG, DBANG DU BYAS NAS, RDO RJE H'Um MDZAD KYI
SBYOR BA DANG LDAN PAS LUNG BSGO BAR BYA STE, JI SRID GTZUG LAG
KHANG GNAS PA DE SRID KYI BAR DU KHYOD KYIS SRUNGS SHIG ,'PHAGS
PA'I DGE 'DUN GYI BKA' YANG KHYOD KYIS SGRUBS SHIG CES

BSGOS LA, MCHOD PAR BYA BA DANG, GZUGS BRNYAN GZHAG PAR BYA'O,
,DE BZHIN DU 'PHAGS PA'I MCHOD RTEN LA RAB TU GNAS PA YANG, MCHOD
PA LEGS PAR BYA ZHING BKRUS LA YI GE BHR'Um LAS RNAM PAR SNANG
MDZAD DANG, RDO RJE DBYINGS KYI DBANG PHYUG MA

YONGS SU GYUR PA LAS MCHOD RTEN GYI GZUGS SU BSKYED CING, DE NYID
SANGS RGYAS THAMS CAD KYI SKUR BSAM PAR BYA STE, KHRUS DANG BKRA
SHIS DANG BYIN GYIS BRLAB PA DANG, SNGAGS LA SOGS PA CHO GA THAMS
CAD NI GONG DU GSUNGS PA DANG MTHUN PAR BYA

BA NYID DO, ,DAM PA'I CHOS KYI GLEGS BAM RAB TU GNAS PAR BYA BA
NI, LHAG PAR GNAS PA LA SOGS PA SNGA MA BZHIN DU BYAS LA, SHES
RAB KYI PHA ROL TU PHYIN PA NI YI GE'I RNAM PAR YONGS SU GYUR
NAS, KUN RDZOB DANG DON DAM PA STON PAR BYED PAR BSAMS LA,

AOm PRADZNY'A SRU TAm SMRi TI MA TI BI DZA YE SV'A H'A, ZHES PA
DANG MDO SDE LA NI, AOm S'U TRA SE NA DHARMA DH'A TU GARBHE SV'A
H'A, ZHES PAS DE BZHIN GSHEGS PA'I GSUNG GI YAN LAG RGYA MTSO'I
SGRA THAMS CAD BKUG STE YI GE RNAMS LA BSTIMS NAS, DE NYID KYIS
SEMS CAN RNAMS LA CHOS

STON PAR RAB TU GNAS PAR BYA'O, ,GSANG SNGAGS KYI RGYUD LA NI,
RDO RJE CHOS YI GE'I GZUGS SU GYUR PAS SNGAGS KYI GZUGS KYI SKRUS
'KHOR BA NA 'GRO BA MA LUS PA'I DON MDZAD PA DANG, BYIN GYIS
BRLAB PA DANG, DE BZHIN GSHEGS PA THAMS CAD DANG, RDO RJE

@136A *, ,'CHANG THAMS CAD KYIS KYANG DE BZHIN DU BYIN GYIS BRLAB
PAR BSAMS TE, AOm H'Um HR'I: SARBA GU HYA DH'A TU TA, ZHES PAS
RAB TU GNAS PAR BYA'O, ,KHRUS LA SOGS PA NI SNGA MA BZHIN TE,
GTZUG LAG KHANG DANG, MCHOD RTEN DANG, RAS RIS DANG, GLEGS BAM

LA SOGS PA NI, ME LONG NYID LA BKRU'O, ,MCHOD PA DANG GTOR MA'I
CHO GA LA SOGS PA NI SNGAR GSUNGS PA LAS SHES PAR BYA'O, ,RDO RJE
LA NI YONGS SU DAG PAR KHRUS LA SOGS PA BYAS LA, LTE BA LA GNAS
PA'I H'Um LAS, DE BZHIN GSHEGS PA'I RDO RJE BSKYED DE, TING NGE
'DZIN

GYIS DUS GSUM GYI DE BZHIN GSHEGS PA THAMS CAD KYI THUGS YE SHES
KYI RDO RJE THAMS CAD BKUG PA DE RNAMS NAM MKHA'I DKYIL DU PADMA
DMAR PO 'DAB MA BRGYAD PA LA GSER GYI RDO RJE CHEN PO 'OD SNA
TSOGS DANG LDAN PA BSAMS LA, DE NYID RDO RJE LCAGS KYU LA SOGS
PAS BKUG PA

LA SOGS PA BYAS LA, NGO BO NYID GCIG PAR BSAMS NAS, AOm SARBA TA
TH'A GA TA DZNY'A NA BADZRA H'Um, ZHES PAS BYIN GYIS BRLABS LA
RAB TU GNAS PAR BYA ZHING, DE'I LTE BA LA RDO RJE SEMS DPA'I BSAM
PAR BYA'O, ,DRIL BU RAB TU GNAS PAR BYA BA NI, DRIL BU DE AA DKAR
PO LAS

DUS GSUM GYI SANGS RGYAS THAMS CAD KYI GSUNG CHOS KYI SGRA CHEN
POR BSKYED LA, KHRUS GSOL BA BYAS NAS, TING NGE 'DZIN GYIS MDUN
GYI NAM MKHA'I BAR SNANG LA, PADMA 'DAB MA BRGYAD PA'I STENG DU
DE BZHIN GSHEGS PA THAMS CAD KYI LJAGS PADMA CHEN PO LAS, GSUNG
GI

SGRA RGYA MTSO JI SNYED PAS 'GRO BA MA LUS PA LA, DAM PA'I CHOS
STON PA DANG, DUS GSUM GYI DE BZHIN GSHEGS PA THAMS CAD MA NYES
PAR BYED PA'I RIN PO CHE DBYIG GI DRIL BU RDO RJE DANG, PADMA
MNYAM PAR 'DUS PA LAS BYUNG BA'I GZUGS KHA DOG DMAR PO

'OD SNA TSOGS DANG LDAN PA BSAMS TE, DE NYID LCAGS KYU LA SOGS
PAS DGUG PA LA SOGS PA BYAS NAS NGO BO NYID GCIG PA LAS, AOm
SARBA TA TH'A GA TA BADZRA DZVI HVA AA, ZHES PAS BYIN GYIS BRLAB
CING, DE'I NANG DU AA LAS RDO RJE BSRUNG BA KHA DOG DMAR PO

@136B BSAM PAR BYA'O, ,PHRENG BA RAB TU GNAS PAR BYA BA NI, RDO
RJE LA SOGS PAR RIGS JI LTA BU'I RIM PA LAS SHES PAR BYA ZHING,
DE NYID KYANG BKRU BA LA SOGS PA BYAS NAS BCOM LDAN 'DAS RDO RJE
SEMS DPAR PHRENG BA'I MDO 'DZIN BSAMS LA, RANG GI LHA'I

SNYING PO GANG YIN PA DANG, CHOS KYI GZUNGS CHEN PO'I SNYING PO,
AOm MA H'A PADME DHA RA nI ZHES BYA BA'I SNYING POR BSKYED DE, DE
NAS TING NGE 'DZIN GYIS BCOM LDAN 'DAS RDO RJE SEMS DPA' NYID
MDUN GYI NAM MKHAR BSAMS LA, DE NYID LAS BSRUNG BA'I SNYING PO
NI, RANG GI

LHA'I SNYING PO'O, ,DE LAS RANG GI 'DOD PA'I LHAR BSAMS NAS, DE
NYID KYI BSRUNG BA'I SNGAGS KYI YIG 'BRU RNAMS 'OD ZER DANG BCAS
PA BYUNG BA LAS, DGUG PA LA SOGS PA BYAS NAS, SNYING PO DANG YI
GE 'BRU RNAMS PHRENG BA GZHAN LA BSTIM, RANG GI LHA

NYID CHOS KYI GZUNGS CHEN POR 'GYUR BA LAS, MDO 'DZIN LA RAB TU
GNAS PAR BYAS LA, DE BZHIN GSHEGS PA THAMS CAD KYI MI BRJED PA'I
GZUNGS SU GYUR CIG CES BRJOD LA, AOm SARBA TA TH'A GA TA MH'A
DHARM'A AA MRi TE SU PRA TIshthA BADZRE H'Um, ZHES PAS RAB TU
GNAS PAR

BYA'O; ,RDO RJE LA SOGS PA LA NI MCHOD PA DANG, BKRA SHIS LA SOGS
PA NI SNGA MA JI LTA BA BZHIN DU BYA ZHING, SKU GZUGS LA SOGS PA
THAMS CAD LA NI, RAB TU GNAS PA MED PAR NI ZHAG 'GA' YANG GZHAG
PAR MI BYA STE, DE YANG BCOM LDAN 'DAS KYIS, GANG

DU SKU GZUGS ZIN NAS NI, ,YUN RINGS GNAS KYANG MA MCHOD NA, ,JI
SRID RAB TU MA GNAS PAR, ,DE LAS MI SHES SKYE BAR 'GYUR, ,ZHES
GSUNGS PA'I PHYIR RO, ,DE BAS NA MKHAS PA RNAMS KYIS SEMS CAN
RNAMS KYIS BSOD NAMS THOB PAR BYA BA'I PHYIR MYUR DU

RAB TU GNAS PAR BYA BA NYID DO, ,DE YI YO BYAD 'DI DAG STE, ,GANG
DU RDZAS NI NYAMS PA LAS, ,RDO RJE SLOB DPON NYAMS GYUR PAS, ,DE
BAS RDZAS LA RAB TU 'BAD, ,DAR DANG RNA CHA GDU BU DANG, ,SOR
GDUB RNAMS NI GSER LAS BYAS, ,DE NYID KYI NI GNAS KYI PHYIR,,

@137A *, ,NANG TSANGS CAN STAN KHRI DANG BCAS, ,DE BZHIN RGYAB
RTEN DAG DANG NI, ,GOS BZANG POS NI DGAB PAR BYA, ,SKU GZUGS LA
SOGS DANG POR NI, ,GDAN NI SHIN TU YID 'ONG BA, ,MNGON SUM BYA'AM
BSAMS NAS NI, ,DE STENG BZHUGS SU GSOL

BAR BYA, ,STENG DU BLA RE BRE BYA ZHING, ,SNA TSOGS GOS LA SOGS
PAS BRGYAN, ,SA GZHI LHAG PAR GNAS BYA BAR, ,SRAD BU THOD LE KOR
DANG BCAS, ,DKYIL 'KHOR BRI BAR BYA BA'I PHYIR, ,DKAR DANG SER
DANG DMAR DANG LJANG, ,DE BZHIN NAG PO LNGA DANG YANG, ,'DIR

NI TSON NI BSDU BAR GSUNGS, ,DE LA SNOD NI GANG BA BRGYAD,
,BZHI'AM GANG YANG YID KYIS BRTAG ,'BRAS DKAR GYIS NI BKANG BA
LA, ,DBYIG DAG DANG NI BCAS PAR BYA, ,BSANG GTOR MCHOD YON SNOD
NYID DAG ,ZANGS MA LAS BYAS BUM PA DANG, ,SO SHING

SO PHAG DRI ZHIM DANG, ,PIR NI DRI MA SBYONG BYED PA, ,BA GCIN
LCI BA 'O MA DANG, ,ZHO DANG MAR SAR KU SHA'I CHUN, ,BA YI RNAM
LNGA MNYAM BSAGS LA, ,SNOD GCIG GI NI NANG DU GZHUG ,LJANG DANG
DMAR DANG DE BZHIN SER, ,DKAR DANG NAG PO GNYIS DAG STE, SRAD BU
LNGA

NI BSGRIL BAR BYA, ,MDA' BZHI DAG DANG YANG DAG LDAN, ,TIL MAR
DRI BZANGS TIL MAR NYID, ,SKU GZUGS SKU DANG MAR ME DAG ,BYA BA'I
PHYIR NI DBUL BYA ZHING, ,ME LONG SHIN TU DRI MED BSAGS, ,SKU
GZUGS LHAG PAR GNAS PA LA, ,RAS SER BZANG

PO KHA TSAR BCAS, ,DRI MED RNAM PAR DAG PA DANG, ,AA GAR NAG POS
LEGS BDUGS PA, ,SER DANG DMAR DANG NAG DANG SNGO, ,DKAR DANG
MKHA' 'DRA SNGO BA SANGS DANG, ,DE BZHIN DKAR PO'I BA DAN RNAMS,
,PHYOGS MTSAMS BRGYAD DU GZUGS PAR BYA, ,

DKYIL 'KHOR LHA YI GRANGS LAS NI, ,BUM PA LHAG PAR GNAS BYA'AM,
,BCU'AM BRGYAD DAM LNGA RNAMS NI, ,'BYOR DANG 'TSAMS PAR BSAG
PAR BYA, ,GOS BZANG SNA TSOGS MDOG CAN GYIS, ,BUM PA'I MA GUL PA
DKRI BAR BYA, ,GSER RAM YANG NA DNGUL DAG

@137B NI; ,DKYIL 'KHOR PHYOGS SU GZHAG PAR BYA, ,BRi HAD KAndA KA
RI DANG, ,KA RI KA NI SHA SA MCHOG ,DAndA AUTPALA DKAR PO STE,
,SMAN RNAMS LNGA PO BSAGS NAS NI, ,BTAGS TE MNYAM PAR SBYAR BA
YI, SMAN RNAMS KUN DANG LDAN PA LA, ,DE BZHIN GSHEGS

SNGAGS BZLAS NAS NI, ,BUM PA RNAMS SU'ANG GZHUG PAR BYA, ,RDO RJE
MTHON KA BEE d'URYA, ,PADMA R'A GA RDO RJE STE, ,'DI DAG RIN CHEN
MCHOG GYUR YIN, ,MED NA THA MAL PA YIS BYA, ,AA MU BIL BA SE'U
STAR GA DANG, ,GLA GOR ZHO SHA DZ'A TI DANG, ,DE LA SOGS PA GZHAN

RNAMS NI, ,SNA TSOGS SMAN NI DBUL BAR BYA, ,'BRAS YOS BZANG PO
DAG DANG NI, ,YUNGS KAR BZANG PO SO SOR DBUL, ,ZHO MAR 'O MA
SBRANG RTZI DANG, ,'O MA CAN SHING SHING LA SOGS, ,ME TOG LE
BRGAN RTZI DAG DANG, ,BAG ZAN LAS BYAS SNUM KHUR MCHOG ,SPYAN
'BYED

KYI NI YO BYAD DE, ,DE DAG SO SOR DBUL BAR BYA, ,DE BZHIN KHRUS
SA'I STEGS BUR NI, ,RIN CHEN LAS BYAS KHRUS GZHONG DANG, ,SO
SHING SO PHAG PHYE MA DANG, ,PHAG ZE D'UR BA'I PIR DAG DANG, ,BA
YI RNAMS LNGA CHA MNYAM DANG, ,SKYU RU LA SOGS 'DAG CHA LA CHU,
,SBRANG RTZI

DANG SBYAR MNGAR GSUM CHU, ,DRI DANG 'O MA'I CHU RNAMS NI, ,BUM
PA RE RE DAG TU BYA, ,ZHAL LONG SKU PHYIS RAS YUG DANG, ,GU GUL
LA SOGS SPOS RNAMS DANG, ,SENG LDENG PHUR BU SNGAGS GOS DANG,
,TSON SKUD LNGA DANG 'DAB BZHI DANG, ,TSON SNA LNGA YI PHYE MA
DANG, ,SBRANG

CHU SUG PA SPOS CHU DANG, ,TIL MAR DANG NI SRAN PHYE DANG, ,'BRAS
CHAN CHANG BU GNYIS DAG DANG, ,LHA YI GRANGS DANG RAB SBYAR BA'I,
,GUR GUM GYIS BRIS LHA YI MTSAN, ,BRIS LA BUM PA GZHAG PAR BYA,
,GSER LAS BYAS PA'I SPU GRI DANG, ,DE BZHIN SO MANGS SMAD TSER

DANG; ,SHEL SGONG DRIS BSGOS RNA CHA DANG, ,GSER LAS BYAS PA'I
THUR MA DANG, ,GSER GYI 'KHOR LO DAR DBYANGS DANG, ,GDUGS DANG
RNGA MA MCHOD PA'I TSOGS, ,SENG GE'I KHRI DANG KU SHA DANG, ,DE
BZHIN YO BYAD LDAN PA YIS, ,RAB TU GNAS BYAS SHIS PAR 'GYUR, ,RDO
RJE

@138A *, ,SLOB DPON GANG ZHIG LA, ,MTSAN MI SHES PA'I LHA RNAMS
NI, ,RAB TU GNAS PAR BYED PA NI, ,THE TSOM GYUR PAS GZHAG BYA
MIN, ,DE BZHIN GSHEGS KUN SANGS RGYAS KYI, ,THUGS KYI NGO BO RDO
RJE SEMS, ,YIN PAS GSAL BAR MI 'GYUR BAS, ,RDO RJE SEMS

DPA' RAB GNAS BYA'O, ,DE BZHIN GSHEGS KUN RAB GNAS PA'I, ,CHO GA
DRI MED BYAS PA LAS, ,BSOD NAMS CUNG ZAD GANG THOB DES, ,'GRO
BA'I NYES KUN DAG GYUR CIG ,RAB TU GNAS PA'I CHO GA SLOB DPON
CHEN PO KUN DGA' SNYING POS MDZAD PA RDZOGS SO,, ,,

RGYA GAR GYI MKHAN PO SHRADDH'A KA RA WA RMA DANG, ,LO TZ'A BA
CHEN PO DGE SLONG RIN CHEN BZANG POS BSGYUR CING ZHUS TE GTAN LA
PHAB PA,,