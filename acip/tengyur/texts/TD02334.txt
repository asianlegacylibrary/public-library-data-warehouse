@278B #, ,RGYA GAR SKAD DU, ,PRA TI PATTI S'A RA SHA TA KAm, BOD
SKAD DU, GO BAR BYED PA SNYING PO BRGYA PA, DPAL RDO RJE HE RU KA
LA PHYAG 'TSAL LO, ,GANG ZHIG SHIN TU PHUL BYUNG CHOS KUN MNYAM
NYID RANG BZHIN YANG, ,RDO RJE RNAM PAR SGEG MO RNAMS KYIS DGYES
PAR GYUR PA RGYAL, ,SPRUL PA'I

GZUGS NI RNAM PA MANG MDZAD DKYIL 'KHOR 'KHOR LO'I DPAL, ,HE RU
KA DPAL MNYAM MED DE YI ZHABS LA BRTEN PAR BGYI, ,GANG GIS DMIGS
PA RNAMS KYIS KHENGS PAS RLOM PA LTA'I, ,MANG PO'I RTOG 'DI 'BRAS
BU LAS NI SPANGS GYUR KYANG, ,SHIN TU MDZES PA'I DGA'

BAR YONGS BSGYUR CHED DU JI LTA'I DON, ,GO BAR BYED PA'I SNYING
PO STON PA DE LA PHYAG 'TSAL LO, ,KUN DU RTOG MED MA 'DRES PA,
,SKYE BA MED CING THOGS PA MED, ,DOR DANG BSAGS PA SPANGS PA YI,
,SEMS NI KYE YI RDO RJE NYID, ,SNA TSOGS SPRUL PA'I GZUGS RNAMS
SU,,

SNA TSOGS MOS PA RNAM RTOG PA, ,RANG GIS RANG BZHIN RTOGS PA YIS,
,RANG GI NGO BO MOS MED NYID, ,'DI NI RANG BZHIN DKYIL 'KHOR TE,
,RNAM PA MA LUS 'OD GSAL BA, ,DAG PA YE SHES LNGA RANG BZHIN,
,BLA MED DBA' RLABS MED PA'O, ,SPROS PA MED PA'I

RANG BZHIN GYIS, ,'DI LTAR LHA YI GZUGS SU STE, ,MA LUS DGA' BA
YANG DAG RDZOGS, ,NYON MONGS MA LUS 'JIG BYED PA, ,GZUGS LA SOGS
'DI DE BZHIN NYID, ,JI LTA'I RNAM PAR RNAM GNAS PA, ,GZUNG BYA
MIN PAR RAB RTOGS BYA, ,RTOGS PA DE 'DI MTSAN NYID

BRAL, ,CHOS RNAMS KUN GYI SNYING PO NI, ,STONG NYID GCIG PU DE
MIN PAS, ,DKYIL 'KHOR DE NYID YANG DAG RIG ,RNAM PA KUN DU MTSAN
NYID BRAL, ,RTZA RNAMS THAMS CAD MKHA' 'GRO MA, ,PHUNG PO LNGA
YANG DKYIL 'KHOR DANG, ,DNGOS PO THAMS CAD MNYAM SBYOR BA, ,BSAM
MED

RDO RJE CAN GYI THUGS, ,THAMS CAD DU YANG SKU RNAMS DANG, ,DE
BZHIN RIGS RNAMS KUN KYANG DE, ,PHYAG RGYA MTSAN MA LA SOGS
RNAMS, ,DE NI DE LTA DE LTAR ROL, ,THAMS CAD DU NI SNYOMS 'JUG
DE, ,BDE BA CHEN PO'I DGA' STON RO, ,RDO RJE CAN GZUGS PHUN TSOGS
PA, ,MTHA' YAS 'DI

@279A *, ,TZAM NYID KYI CI, ,PHUNG PO RNAMS DE KHAMS RNAMS DE,
,SKYE MCHED RNAMS KYANG DE RNAMS NYID, ,THAMS CAD RO GCIG SNYOMS
'JUG PA, ,RDO RJE CAN GYI RNAM 'PHRUL LO, ,RDO RJE CAN 'DI DE
RNAMS DANG, ,DE DAG RNAMS KYANG RDOR CAN LAS, ,THA DAD MA YIN
ZUNG 'JUG 'DI,,

GSAL ZHING RNYOG MED RTEN MED PA'O, ,GANG DU SEMS LA RNAM PA
MTHA' DAG SNANG ZHING GSAL BAR 'PHRO BA MNYAM PA NYID GYUR DANG,
,SEMS DANG SEMS LAS BYUNG BA'I DBYE BA RNAM PAR NYAMS SHING THAMS
CAD TING NGE 'DZIN GYUR PA, ,DER NI MCHOG GI BDE BA CHEN PO'I RO
YIS DBANG BSKUR BA LAS

BDAG NYID RAB DANG ZHING, ,DKYIL 'KHOR DANG NI DKYIL 'KHOR PA YI
MDZES PA CHEN PO CI YANG 'PHRO BA NYID DU MTHONG, ,RNAM DAG RTOG
PA'I RDUL GYIS MNYES PA LAS, ,KUN NAS DANG ZHING SHIN TU 'OD GSAL
BA, ,MTHA' YAS PA YI GZUGS DANG GZUGS BRNYAN TSOGS, ,SEMS KYI ME

LONG DE LA CI YANG MDZES, ,JI LTAR SINDHUR YI RDUL GYIS GOS PA
YI, ,ME LONG LA NI GZUGS BRNYAN TSOGS SNANG MI 'GYUR BA, ,DE
BZHIN RTOG PA'I KHYAD PAR GYIS NI SUN PHYUNG BA'I, ,YID 'DI LA NI
RAB TU GSAL BA RING BA NYID, ,RANG GZHAN NYID DU MNGON PAR ZHEN
PAS RGYUG PAR NI, ,KUN

DU BYAS NAS YID NI PHYI ROL YANG DAG 'PHEL, ,NANG DANG PHYI ROL
DU YANG MNYAM PAR MA BZHAG PA, ,RANG GIS BYAS PAS DUB PA'I 'GRO
BA KYE MA'O MTSAR, ,GNYIS KYI RNAM PA BRAL BAS MDZES PA'I RNAL
'BYOR PA, ,JI LTAR 'DOD PA'I SPYOD PA DGA' BA'I RO YI CHAR,
,RNAMS KYI SGEG

PA CHEN POS MTHA' DAG BRTEN GYUR KYANG, ,DE LTA NYID KYIS DGA'
ZHING 'CHING BAR MI 'GYUR MTSAR, ,GNYIS KYI RNAM PA DOR ZHING RAB
TU GSAL, ,MKHAS PAS YANG DAG REG BYA SKAL BZANG LA, ,STUG PO'I
DGA' BAS KHYAB PA STOBS CHEN RO YIS YONGS GANG NAM MKHA'I MTHIL
DU NI,,

RNAM PA SNA TSOGS 'PHRO BA NYE BAR BSAGS PA MTHA' DAG NANG DU SON
GYUR PA'I, ,YID LA 'JIG RTEN GSUM PO SNANG BA 'DI DE THIM PA LTA
BUR GNAS PA'O, ,RANG GI BDAG PO NYID KYIS GANG GYUR PA, ,DE 'DI
RANG BYIN RLABS PA'I RIM PA STE, ,GNYIS NYID DAG LAS NGES PA RNAM
GROL

@279B BA, ,RANG GI SGRA YIS MNGON PAR BRJOD PA YIN, ,SNGAGS DANG
YANG DAG DBAB PA DANG, ,SGEG DANG BZHAD PA SOGS RIM MED, ,SNGAGS
MIN YID LA BYED PA DANG, ,'DU BYED SKYE BA 'BYUNG BA MED, ,GANG
DU DNGOS RNAMS RANG BZHIN NI, ,RANG BZHIN NYID KYI KHONG DU CHUD,
,LOG PA'I RANG

BZHIN ZAD PA YIS, ,DGA' BA RANG 'BYUNG 'DI 'CHAR BYED, ,BDE SDUG
CES BYA GNYIS DBYE BA'I, ,DBYE BA SBYIN BYED RNAM RTOG STE, ,RNAM
PAR MI RTOG MI DMIGS PA'I, ,DMIGS MED BDE BA CHEN PO'O, ,SNANG BA
MED CING GSAL BA MED, ,'JUG PA MED CING BSAM PA MED, ,

'GRO BA'I RNAM PA'I TSOGS RNAMS NI, ,YANG DAG BSAGS PA SHEL LTA
BU, ,'GRO BA RMI LAM SGYU MA DANG, ,SMIG RGYU SOGS MTSUNGS NGES
PAR BLTA, ,GZUNG PA THAMS CAD YONGS DOR LAS, ,DPYAD DU MED PA
LHUN GYIS GRUB, ,DNGOS DANG DNGOS PO MED NYID KYIS, ,STONG PAR

MTHONG BA KUN RDZOB RGYU'O, ,KUN RDZOB 'DI NI DON DAM STE, ,SRID
PA SHES PAS MYA NGAN 'DAS, ,MTHA' GSUM LAS NI RNAM GROL BA'I,
,RTOG PA'I NGO BO GZHI MED PA, ,DOR DANG BSAGS PA SPANGS PA DANG,
,ZHI BA BLA NA MED PA'O, ,DNGOS PO KUN LA DBANG PHYUG NI, ,DNGOS
PO KUN LA

DBANG PHYUG MIN, ,DNGOS KUN RANG BZHIN NYID LAS NI, ,DNGOS PO KUN
LA RTAG TU GNAS, ,GNAS LA SOGS PA GSUM DBYE BAS, ,RNAM PA GCIG
NYID GYUR PA DANG, ,CHAGS PA MED LAS RNAM 'GYUR DANG, ,BRAL BAS
BLO NI LEGS PAR GNAS, ,JI LTAR MAR ME KUN DU SNANG, ,RNAM

PA THAMS CAD LA 'DRA BA, ,'DIR NI GCIG DANG SNA TSOGS PA'I, ,DON
GYI BLO NI YOD MA YIN, ,DE BZHIN SEMS NYID KYIS NI SEMS, ,DE YI
GZUGS BRNYAN BDAG NYID KYI, ,GCIG DANG SNA TSOGS RTOG PA'I BLO,
,RNAM PA SNANG BA'ANG DE DANG 'DRA, ,RNAM PA DE YANG RNAM PA
MED,,

RNAM PA NYID KYIS MA GZUNG BAS, ,RANG GI RNAM RTOG DOR LAS GZHAN,
,YOD MIN RNAM PA MED PA'ANG MTSON, ,RNAM PA BCAS DANG RNAM MED
CES, ,'DI NI RNAM RTOG 'PHEL BA STE, ,SNAM BU MED NA 'O NA NI,
,DKAR SOGS YON TAN GANG DU GNAS, ,RNAM BCAS MA YIN RNAM MED YIN,,

@280A *, ,BLO LDAN SNA TSOGS NYID SPANGS PA, ,JI LTA DE BZHIN YID
DU GYUR, ,DE YANG CI ZHIG RTOGS PAR BYED, ,KYE MA JI LTAR RNAM
RTOG PA, ,DE LTAR 'DI DAG 'CHING BAR 'GYUR, ,RANG GI SEMS KYI KUN
DU RTOG ,SPANGS PA TZAM NI THAR ZHES BYA, ,KAKKO LAR NI GA BUR
ZHU BA DRI MED

BZANG PO'I RO DANG 'DRA MIN ZHING, ,BO LA YI NI RTZE DGA'I LONGS
SPYOD RAB TU GSAL BA'I SKAL BA BZANGS TE 'DRA YANG MIN, ,CI YANG
GSAL BYA MIN PA 'DI NI MTHA' DAG KUN DU RTOG PA'I TSOGS ZAD PA,
,DMIGS PA MED PA'I DGA' BA CHEN PO YIS NI NAM MKHA' RAB TU GANG
BAR 'GYUR,

RNAM PAR MI RTOG BDE BA CHE, ,'DOD PA'I MTSAN NYID BDAG NYID KYI,
,DGA' 'DI BDE BA'I KHYIM GYIS NI, ,SGO YI THEM SKAS LTA BU YIN,
,AE MA'O BDE BA AE MA'O BDE CHEN NYID, ,AE MA JI LTAR JI LTAR
LONGS SPYOD BGYI'O, ,ZHES BYAR 'DOD PA RTZOL BA'I SEMS KYI NI,
,DGA' DE

DON DU 'GRO BA LTA BU YIN, ,DNGOS PO RNAMS LA NGO BO NYID BRTAGS
PA, ,STONG PA NYID KYIS RNAM PAR 'JOMS PAR BYED, ,RANG BZHIN MED
PA NYID DU SBYOR BA LAS, ,MCHOG TU DGA' BA YI NI RANG BZHIN CAN,
,AE MA'O YE SHES AE YE SHES, ,YE SHES GSAL BA'I 'DI NGO MTSAR,,

ZHES BYAR LONGS SPYOD RTZOL BA'I SEMS, ,MCHOG TU DGA' BA TZAM
NYID DO, ,GANG DU DNGOS DANG DNGOS PO MED PA 'BA' ZHIG NYID DANG
RNAM BRAL RANG NYID MDZES PA STE, ,STUG POR GYUR PA'I DGA' BA'I
RANG BZHIN RAB TU RTOG PA CHEN PO NAM MKHA'I GNAS KHYAB CING,
,RGYA CHE'I RNAM PA SNA

TSOGS CAN DANG DRI MED NYID KYIS ME LONG DKYIL 'KHOR 'PHRO 'DRA
BA, ,BDE BA KUN GYI GNAS GYUR LHAN CIG SKYES PA'I DGA' BA DE NI
BZHI PA YIN PAR BRJOD, ,AE MA'O BDE CHEN ROL PA YIS, ,SRID PA
GSUM PO GANG BA NA, ,GANG GIS RANG GZHAN DBYE BA 'DI, ,SKAD CIG
GIS NI DBYER

MED 'GRO, ,RANG GZHAN TSUL DU MNGON GSAL BAR, ,SRID PA'I BUR DU
BSGRAGS PA NI, ,KYE HO BDE CHEN CHAR BAB PAS, ,RGYAS PA'I 'GRO BA
DBYER MED NYID, ,DNGOS RNAMS YOD DANG MED NYID NA, ,SLAR YANG
DBYE BAS KUN DU GNAS, ,RNAM PA KUN GYI MCHOG LDAN PA'I, ,

@280B STONG NYID PHYIR NA BDE BA CHE, ,GZUNG DANG 'DZIN PA'I DBYE
BA 'DI, ,LUS CAN THAMS CAD RNAMS KYI STE, ,DBYER MED 'DI DAG YE
SHES KYI, ,SNANG BA RNAL 'BYOR CAN RNAMS KYI'O, ,SHES RAB MA LA
RLUNG GIS BSKUL BAS GTUM MO 'BAR BA RAB TU GSAL ZHING RGYA CHE
BA, ,SGRIB PA

NYID KYI DRI MA DANG BRAL DNGOS PO TSOGS PA RNAM PAR GCOD PAS
'PHEL BA BYED, ,RNAM PAR RTOG PA THAMS CAD BSREGS PA NA NI BDUD
RTZI DE NI DMIGS PA MED, ,YANG DAG RIG BYED NAM MKHA' KHYAB PA
DANG YANG DNGOS PO MTHA' DAG MNYAM NYID YANG DAG RDZOGS, ,RANG
BZHIN GYI NI

RTZA RNAMS NI, ,DE KHO NA LAS LHA RNAMS MIN, ,'DI RNAMS KYI NI
SHIN TU DANG, ,RANG BZHIN MED 'DI RANG NGO BO, ,SHES RAB THABS
DAG GCIG NYID GANG, ,RNAM PA THAMS CAD SDOM PA GCIG ,AA WA DH'U
T'I RNAM GSAL BDAG ,DE NI DBU MA'I RTOG PAR 'DOD, ,THOG MA DBUS

MTHA' YANG DAG PHUNG PO SKYE MCHED KHAMS RNAMS NI, ,DAG PA'I SHEL
LTAR RAB GSAL BA, ,DE NI AA WA DH'U T'I NYID, ,RNAM PA THAMS CAD
MNGON SUM DU, ,RNAM PA MNYAM PA MTSAN NYID BRAL, ,MTSON BYA MTSON
BYED KUN SPANGS PA, ,GCIG PU AA WA DH'U T'I NYID, ,RAB TU DGA' BA
YANG

DAG RTOGS SHING DAG PA'I DPA' BO NAM MKHA' CHE, ,RNAM KUN NYE BAR
BSAGS PA MTHA' DAG RDZOGS PAR RTOGS BYA LONGS SPYOD RDZOGS,
,DNGOS PO'I TSOGS RNAMS RO MNYAM NYID KYIS RMI LAM SPRUL PA LTA
BU STE, ,SGRIB PA ZHI BA'I YE SHES YUL DE RNAM DAG AA WA DH'U
T'I'O, ,CHOS DANG

LONGS SPYOD RDZOGS SPRUL PA, ,BDE BA CHEN PO ZHES BYA'I RIM, ,BDE
BA CHEN PO'I RANG BZHIN GYIS, ,'KHOR LO BZHI PO MNYAM PA NYID,
,GRANGS KYANG RTOGS PA'I RANG BZHIN TE, ,BGRANG BYAR BYAS PA MIN
PA LAS, ,GNYIS NYID DANG NI BRAL BA'I BDAG ,MNYAM NYID NAM MKHA'
'DRA BA'O,,

MKHA' DANG NYE BAR LEN PA YI, ,DBYE BAS RNAM PAR 'GYUR BA'ANG
MED, ,SNA TSOGS RTZVA DANG SHING BSREGS NA, ,NAGS SU DBYE BA'I
MTSAN NYID CI, ,RANG BZHIN DE NYID LAS DBYER MED, ,KUN RDZOB TU
NI DBYE BA LTA, ,GANG DU KUN RDZOB NYID MED PA, ,DER NI DON DAM
NYID KYI CI, ,DNGOS

@281A *, ,RNAMS RANG BZHIN NYID KYIS NI, ,RANG BZHIN MED PA BLO
GCIG PU, ,MO GSHAM BU LA SOGS RNAMS KYI, ,RANG BZHIN RNAM PAR DA
PYOD PA MED, ,GZHAN YANG GANG 'DIR BSHAD PAR BYA STE PHRA MO'I
RANG BZHIN NI, ,NGES PAR DE KHO NA NYID MA YIN 'DIR NI BSHAD PA
TZAM,

MCHOG GI BDE BA RO GCIG DANG PA YI NI RGYUN SNANG BA, ,GSAL BAR
NYAMS SU MYONG BA'I SNYING PO DE NYID DMIGS PAS STONG, ,RANG
BZHIN MED PA'I RANG BZHIN GYIS, ,DNGOS RNAMS RTOG PA'I RANG BZHIN
CAN, ,RANG BZHIN MED NYID GANG 'DI NI, ,CHOS RNAMS KUN GYI RANG
BZHIN NO, ,RANG GI

'DOD PAS BCUG PA LAS, ,BAG CHAGS STOBS KYIS G-YOS GYUR PAS, ,RNAM
PAR RTOG PA SKYES GYUR PA, ,PHYI ROL DON 'BRAS NYID LTA BU'O,
,KYE HO RNAM BKRA'I YUL NYID LA, ,RNAM RTOG RJES SU SONG GYUR PA,
,KA DAM PA YI RO SGRA LTAR, ,RNAM PA DU MA DUS GCIG LA'O, ,GCIG

GI DNGOS PO NYID LA YANG, ,RNAM PA SNA TSOGS DON DU RTOG ,DE DANG
DE YI BDAG NYID MED, ,'DOD PAS NYE BAR BRTAGS TZAM NYID, ,DNGOS
PO MED KYANG 'KHRUL PA YI, ,SEMS KYI 'DOD PA'ANG SKYES GYUR PA,
,SNGA MA SNGA MA YID BYED PA'I, ,'DU BYED KYI NI 'BRAS BU'I BDAG
,RANG GIS

RANG BZHIN MA RTOGS PAS, ,SEMS NI PHYI ROL RGYUG GYUR PA, ,PHYIS
PAS REG BYA NGAN PA LA, ,REG PAS RANG NYID SDUG BSNGAL BZHIN,
,SEMS DE RTOG PA'I RNAM PA STE, ,PHYI ROL DON DU'ANG BRTAGS PA
NYID, ,RTOG PA 'DI DAG SPANGS PA NA, ,GCIG PU NAM MKHA'I BDAG
NYID DO, ,

MI SHES PAS NI DNGOS RNAMS KYI, ,RANG BZHIN RANG BZHIN BCAS PA
NYID, ,DNGOS PO RNAMS NI YONGS SHES PAS, ,RANG BZHIN RANG BZHIN
MED PA'O, ,RANG BZHIN MED PA'I CHOS RNAMS LA, ,RANG DBANG GIS NI
THAMS CAD BYED, ,DE YI BYA BA ZHIG PA DANG, ,BYED PA PO YANG DE
BZHIN NO, ,

BYA BA DANG NI BYED PA YI, ,'BREL PA RTOG PA'I DBANG GIS TE,
,RANG BZHIN KHONG DU CHUD PA LAS, ,BYA MED BYED PA PO YANG MED,
,BYA BA CUNG ZAD YOD MIN ZHING, ,BYED PA PO YANG DE BZHIN NO,
,BRDA TZAM THOB PA 'DI DAG NI, ,BYED DO ZHES BYA BYED PO MED,
,CHOS RNAMS RANG BZHIN MED

@281B NYID NA, ,BLANG DANG DOR BYA NYID GA LA, ,RMI LAM NANG GI
CHOS KUN LA, ,BLANG DOR BYA BA JI BZHIN NO, ,PHA ROL PHYIN PA
THAMS CAD RNAMS, ,DE LA KUN NAS BSTEN BYA STE, ,PHA ROL PHYIN KUN
YE SHES NI, ,SHES RAB PHA ROL PHYIN MIN NAM, ,DE NYID LHUN GYIS
GRUB PA'I SEMS, ,LHAG MA

MED CING GOS PA MED, ,DBANG PO MED CING GZHI MED LA, ,SPYOD PA
MED CING 'KHRUGS PA MED, ,PHA ROL PHYIN PA LNGA 'DI RNAMS, ,DGA'
BA RO GCIG BDAG NYID CAN, ,DGA' BA YONGS SU SHES PA NI, ,SHES RAB
PHA ROL PHYIN PA MCHOG ,'DI RNAMS 'BRAS BU DGA' BA

STE, ,'DI RTOGS RANG BZHIN MED PA NYID, ,GNYIS PO SHIN TU DBYER
MED PA'I, ,DGA' BA NYID NI BDE BA CHE, ,SHES RAB SNYING RJE GCIG
PA NYID, ,SGRON MA DANG NI SNANG BA BZHIN, ,SHES RAB SNYING RJE'I
DBYE BA YANG, ,SGRON MA SNANG BA JI BZHIN NO, ,GNYIS PO 'DI NI
DBYER MED BDAG ,

SEMS GCIG PU NI NGO BO NYID, ,SHES RAB THABS KYI BDAG NYID DES,
,SEMS NI KYI YI RDO RJE'I GZUGS, ,DGA' BA YANG NI RANG BZHIN MED,
,DE RTOGS PA YANG DE DANG 'DRA, ,'DI LTAR KYE'I RDOR RANG BZHIN
GYIS, ,MA LUS RNAM PAR DBYER MED PA'O, ,RNAM RTOG RNAL 'BYOR MA
RNAMS TE,

SRID PA GSUM PO DKYIL 'KHOR RO, ,BDE BA CHEN PO'I DGA' STON GYIS,
,DER NI KYE YI RDO RJE ROL, ,BZA' DANG NYAL DANG RTZE BA DANG,
,DGOD BZHIN DU YANG DE DANG DE, ,RNAL 'BYOR SBYOR LAS RNAL 'BYOR
PA, ,KYE YI RDO RJE'I MCHOD PA PO'O, ,THAMS CAD DUS SU DNGOS KUN
LA, ,RNAL 'BYOR

PA YIS DOGS MED SPYAD, ,'KHOR BA'I 'DAM GYI NANG DU YANG, ,GOS PA
MED PA MYA NGAN 'DA', ,JI LTAR SGYU MA SHES PAS SGYU MA BRGYA
PHRAG STON PA NA, ,SKYO DANG RAB TU DGA' BA MNYAM PA NYID KYIS CI
DGAR SPYOD, ,DE BZHIN RNAL 'BYOR KHO NA RJES RTOGS RANG BZHIN
CAN, ,'JIGS PA

BRGYAD DANG BDE BA 'CHAR LA'ANG 'JIGS DANG CHAGS PA MED, ,'DIR NI
SO SOR BSGOM BYA MED, ,SGOM PA PO NI SU YANG MED, ,GNYIS PO MED
PHYIR SGOM PA'ANG MED, ,MNYAM NYID 'BA' ZHIG RTOGS PA'O, ,GNYIS
KYI RNAM PA YONGS DONG BAS, ,DBYE BA DBYER MED RNAM PAR

@282A *, ,BRAL; ,YOD NYID TZAM DU YONGS SHES PAS, ,BSGOM PA YANG
NI SKYON MED PA'O, ,SNGAGS BZLAS LA SOGS 'DI RNAMS KYANG, ,MNYAM
PA NYID KYI RANG BZHIN CAN, ,'GRO KUN LHAN CIG SKYES NGO BO, ,'DI
LAS DE YANG BGAG PA MED, ,LUS DANG NGAG DANG, YID CES

PA; ,GSUM GYI BDAG NYID YI GE H'Um, ,DOGS MED HE RU KA LTA BUR,
,KUN RTOG KUN DU RMONGS PA SEL, ,RTOG PA'I SGRIB PA KUN SPANGS
NAS, ,MA BRTAGS PAR NI GANG MTHONG BA'I, ,GSANG BA DE NYID SNGAGS
DE RNAMS, ,DNGOS GRUB THAMS CAD SBYIN BYED PA'O, ,CHOS RNAMS RMI
LAM

LTA BU LA'ANG, ,DE BZHIN ZHI LA SOGS PA YI, ,SBYOR LA SNGAGS KYIS
BDE BAR BYED, ,DNGOS PO'I NUS PA'I RANG BZHIN 'DI, ,KUN RDZOB TU
YANG MTHONG BA YIN, ,KUN RDZOB RNAM PAR SPANGS NA NI, ,DON DAM
ZHES BYA BA NYID CI, ,SHING LA SOGS LAS BYUNG NYID KYIS, ,SANGS
RGYAS GZUGS

BRNYAN DOR MI BYA, ,DE YI RANG BZHIN RTOGS PA DES, ,PHYAG BYAS PA
LA SKYON YOD MIN, ,SA SOGS LAS BYUNG SKU GZUGS LA SOGS LA, ,LHAN
CIG SKYES PA'I BDAG POS PHYAG MI BYA, ,LHAN CIG SKYES PA RTOGS
PAR GYUR PA NYID, ,BLA NA MED PA'I PHYAG NI DE YIN NO, ,DE BZHIN
DU YANG GTOR

MA'I RIM PA 'DI, ,RMI LAM DANG NI SPRUL PA LTA BU STE, ,CHOS KYI
DBYINGS KYI RANG BZHIN NYID DU NI, ,DE YI 'KHOR GSUM PO RNAMS
MNYAM PA NYID, ,DE BZHIN NYID KYI RANG BZHIN DBYER MED PAR,
,KHAMS GSUM PO NI GCIG TU YANG DAG RIG ,RNAL 'BYOR RNAMS KYI
RGYUN MI 'CHAD PA YI, ,

DGA' BA 'DI DE GTOR MA CHEN PO'O, ,JI SRID DU NI BYANG CHUB BAR
GYI TSOGS, ,DE SRID DER NI DRI MA RNAMS MED PA, ,BLA NA MED PA'I
'BRAS BU THOB PA LAS, ,SHES RAB PHA ROL PHYIN PA RNAM PAR DAG
,RAB GNAS SBYIN SREG MCHOD PA LA SOGS PA, ,BYA BA THAMS CAD KYANG
NI DRI MA MED, ,

SHES RAB THABS DAG YANG DAG SBYOR BA LAS, ,RDZOGS PA'I BYANG CHUB
BSGRUB PAR BYAS PA YIN, ,DE BZHIN MTHA' DAG SANGS RGYAS RNAMS KYI
NI, ,RAB TU GNAS PA BLA NA MED PA'ANG DE, ,GANG DU RNAM DBYER MED
PA'I RNAM PA NI, ,YANG DAG RIG LA RDO RJE SEMS DPA' GNAS, ,ROL
PA'I

@282B CHOGS KYI RGYUR GYUR PA'I, ,BDE BA'I TSOGS RNAMS CI TZAM
PA, ,DE TZAM NYAMS SU MYONG BA NYID, ,RNAL 'BYOR TSOGS NI RDZOGS
BYED PA'O, ,BSAM GYIS MI KHYAB SBYOR BA'I BDAG NYID KYIS, ,RNAM
PAR SGEG PA'I SBRANG RTZI'I TSOGS RNAMS DANG, ,GE SAR MDZES PA
'BAR BA'I PADMA YIS, ,

RDO RJE'I DBANG PHYUG LA NI MCHOD PAR BYA, ,GZUGS LA SOGS PA
LNGAR BTAGS PA, ,ZA BA DAM TSIG CHEN PO YIN, ,DE NI RNAM DAG DAG
PA'I BDAG ,RDZOGS PA'I BYANG CHUB SGRUB BYED PA'O, ,RNAM PAR RTOG
PA SPANGS PA YIS, ,LHAG PAR MOS PA MI 'BYUNG BA, ,GSAL BAR SNANG
BA 'DI

DE NI, ,RANG RIG BDE BA CHEN PO'O, ,'GA' ZHIG BDUD RTZI ZHES BYA
BA'I, ,GTAM NYID KYIS NI TSIM MOD KYANG, ,RANG GI MNGON SUM NYAMS
MYONG NI, ,ROL BRTZON PA YI RNAM SMIN NO, ,SU ZHIG GZUGS KYI
TSOGS BSDUS PA, ,DMIGS DANG BCAS LA CHAGS MED DANG, ,DMIGS PA

MED PAR RTZE GCIG PA'I, ,MCHOG DE RNAMS NI DKON PA NYID, ,KHA CIG
STONG PA NYID DANG NI, ,LA LA SBYOR BA'I RIM PAR RMONGS, ,SU ZHIG
BDE BA CHER SPRO BA'I, ,RANG BZHIN CAN 'DIR RNAL 'BYOR BA'O, ,GO
BAR BYED PA'I SNYING PO RAB TU DANG BAS GSAL BYAS LAS, ,BSOD NAMS

PHUNG PO DRI MA MED PA BDAG GIS GANG THOB PA, ,DES NI 'JIG RTEN
RNAM PAR RTOG PA'I DRA BA YONGS BSAL NAS, ,RDZOGS PA'I BYANG CHUB
TSOGS MCHOG SNYING PO GO BAR BYED GYUR CIG ,DPE LA SHIN TU RMONGS
PA RO GCIG GYUR PA'I YID CAN RNAMS KYI DPER BYA RAB GSAL BA,
,GSAL BAR RIG

BA BLA MA'I BLA MAR GYUR LA GAL TE SHES RAB RANG BZHIN CAN YIN
YANG, ,GZHAN LAS RTOGS PA'I 'BRAS MIN RDO RJE CAN GYI BKA' LUNG
THOB PA RGYUD DANG RJES MTHUN PA, ,DE RIG PA LAS GO BYED SNYING
PO BRGYA PA DPAL LDAN 'PHAGS PA LHA YIS BRJOD PA YIN, ,DNGOS PO'I
YID KYI ROL PA MANG

PO'I TSOGS KYIS PHAL CHER RTZE BA'I RO YIS NI, ,BSNYEMS PA'I
RTZOM PAS RNAM PAR BSGYINGS PA'AM GUS LAS 'JUG PA CI YANG RUNG BA
SPROS, ,RNAM PA THAMS CAD DON NI JI LTA'I NYAMS KYI KUN DU RTOG
PAS GZUNG BA LAS, ,BDAG LA SNGON MED PA ZHES SMRA BAR BYA BA'AM
JI LTAR DAD PA DE

@283A *, ,BZHIN GYIS, ,GO BAR BYED PA SNYING PO BRGYA PA ZHES BYA
BA, SLOB DPON CHEN PO A'ARYA DE BA'I ZHAL SNGA NAS MDZAD PA
RDZOGS SO,, ,,'DI NI SHAR PHYOGS SANG+NA GA RA'I GNAS BRTAN THEG
PA CHEN PO'I DGE BA'I BSHES GNYEN MKHAS PA LA DNGOS GRUB KYIS
BRGYAN PA DPAL NAGS

KYI RIN PO CHE'I ZHAL SNGA NAS MAN NGAG GI BSHAD PAS YANG DAG PAR
GSUNGS PA'I SGRA DON JI LTA BA BZHIN DU DGE SLONG CHOS SMRA BA
BSOD NAMS RNAM PAR RGYAL BA DBANG PO'I SDE ZHES BYA BAS LEGS PAR
BSGYUR BA'O,, 