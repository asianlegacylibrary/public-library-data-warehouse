@240A #, ,RGYA GAR SKAD DU, A'A RYA NAN DI MI TRA
AA BA D'A NA N'A MA, BOD SKAD DU, 'PHAGS PA DGA' BA'I BSHES GNYEN
GYI RTOGS PA

BRJOD PA ZHES BYA BA, SANGS RGYAS DANG BYANG CHUB SEMS DGA' THAMS
CAD LA PHYAG 'TSAL LO, ,'DI SKAD BDAG GIS THOS TE, BCOM LDAN 'DAS
MYA NGAN LAS 'DAS NAS LO BRGYAD BRGYA LON PAR GYUR PA NA, DE'I
TSE DE'I DUS NA YUL SHI BI KA ZHES BYA BA NA GRONG KHYER BYIN
GYIS BRLABS PA ZHES

BYA BA YOD DE, DE NA RGYAL PO RIGS PA'I SDE ZHES BYA BA GNAS SO,
,DE'I TSE RGYAL PO RIGS PA'I SDE'I YUL NA DGE SLONG DGA' BA'I
BSHES GNYEN ZHES BYA BA RNAM PAR THAR PA BRGYAD LA BSAM GTAN BA
MNGON PAR SHES PA DRUG DANG LDAN PA, RDZU 'PHRUL CHE BA, MTHU CHE
BA, DPAG TSAD BRGYA STONG PHRAG DU MA NA

GNAS PA'I SEMS CAN RNAMS LAS GROG MO DANG KU TA'I SEMS KYI SPYOD
PA SHES PA ZHIG GNAS TE, DE YONGS SU MYA NGAN LAS 'DA' BA'I DUS
KYI TSE DGE SLONG GI DGE 'DUN 'DUS PA RNAMS KYIS 'DI SKAD DU,
KHYOD LTA BU MYA NGAN LAS 'DAS NA SANGS RGYAS KYI BSTAN PA NUB
PAR MI 'GYUR RAM

@240B ZHES SMRAS PA DANG DES DE DAG LA SMRAS PA, NUB PAR MI 'GYUR
TE, BCOM LDAN 'DAS KYIS LUNG BSTAN NAS BSHAD DO, ,'DI LTAR YANG
DGE SLONG RNAMS THE TSOM SKYES NAS DRIS PA, GNAS BRTAN YUN JI
SRID CIG GI BAR DU BCOM LDAN 'DAS SH'AKYA THUB PA'I DAM PA'I CHOS
GNAS PAR 'GYUR;

DES SMRAS PA, BZHIN BZANGS DAG DOGS PA MED KYIS MYA NGAN DANG
SMRE SNGAGS MA 'DON CIG, ,DE CI'I PHYIR ZHE NA, BCOM LDAN 'DAS
YONGS SU MYA NGAN LAS 'DAS PA'I DUS KYI TSE GNAS BRTAN CHEN PO
BCU DRUG GI LAG TU DAM PA'I CHOS GTAD PAR GYUR TE, SBYIN BDAG
DANG SBYIN

PA PO'I SBYIN PA YONGS SU DAG PAR BYA BA'I PHYIR RO, ,DE SKAD CES
SMRAS PA DANG, GNAS BRTAN DGA' BA'I BSHES GNYEN LA DGE SLONG
RNAMS KYIS 'DI SKAD CES SMRAS SO, ,GNAS BRTAN BDAG CAG GIS GNAS
BRTAN DE DAG GI MTSAN YANG MI 'TSAL LO, ,GNAS BRTAN GYIS SMRAS
PA,

TSE DANG LDAN BA DAG GNAS BRTAN DANG PO'I MTSAN NI BAR DVA DZA
BSOD SNYOMS LEN ZHES BYA'O, ,GNAS BRTAN GNYIS PA'I MTSAN NI GSER
BE'U ZHES BYA'O, ,GNAS BRTAN GSUM PA'I MTSAN NI BA RA DVA DZA
ZHES BYA'O, ,GNAS BRTAN BZHI PA'I MTSAN NI MI PHYED PA ZHES
BYA'O, ,GNAS BRTAN LNGA PA'I

MTSAN NI SHING SHUN CAN ZHES BYA'O, ,GNAS BRTAN DRUG PA'I MTSAN
NI BZANG PO ZHES BYA'O, ,GNAS BRTAN BDUN PA'I MTSAN NI NAG PO
ZHES BYA'O, ,GNAS BRTAN BRGYAD PA'I MTSAN NI BAD SA'I BU ZHES
BYA'O, ,GNAS BRTAN DGU PA'I MTSAN NI BA LANG SKYONG ZHES BYA'O,
,GNAS BRTAN BCU

PA'I MTSAN NI LAM PA ZHES BYA'O, ,GNAS BRTAN BCU GCIG PA'I MTSAN
NI SGRA GCAN 'DZIN ZHES BYA'O, ,GNAS BRTAN BCU GNYIS PA'I MTSAN
NI KRU SDE ZHES BYA'O, ,GNAS BRTAN BCU GSUM PA'I MTSAN NI ZUR
GYIS SHES ZHES BYA'O, ,GNAS BRTAN BCU BZHI PA'I MTSAN NI NAGS NA
GNAS

ZHES BYA'O, ,GNAS BRTAN BCO LNGA BA'I MTSAN NI MI PHAM PA ZHES
BYA'O, ,GNAS BRTAN BCU DRUG PA'I MTSAN NI GTZUG GI LAM PA ZHES
BYA'O, ,GNAS BRTAN DE DAG NI RIG PA GSUM DANG LDAN BA SDE SNOD
GSUM PA, KHAMS GSUM PA'I 'DOD CHAGS DANG BRAL BA, RDZU 'PHRUL GYI
STOBS

@241A *, ,KYIS TSE BYIN GYIS BRLABS TE BSRINGS NAS BCOM LDAN 'DAS
KYI BKAS GNAS PA YIN NO, ,SBYIN PA PO DANG SBYIN BDAG RNAMS KYI
SBYIN PA YONGS SU DAG PAR BYED DO, ,DE SKAD CES SMRAS PA DANG,
DGE SLONG RNAMS KYIS GNAS BRTAN DGA' BA'I BSHES GNYEN LA 'DI SKAD
CES

SMRAS SO, ,GNAS BRTAN BDAG CAG GIS GNAS BRTAN DE DAG GANG NA
BZHUGS PA MI 'TSAL LO, ,GNAS BRTAN GYIS SMRAS PA, TSE DANG LDAN
PA DAG GNAS BRTAN DANG PO BA RA DVA DZA BSOD SNYOMS LEN NI 'KHOR
DGRA BCOM PA STONG DANG LHAN CIG BA LANG SPYOD KYI GLING NA GNAS
SO, ,GNAS

BRTAN GSER BE'U ZHES BYA BA NI 'KHOR DGRA BCOM PA LNGA STONG DANG
LHAN CIG SHAR KYI LUS 'PHAGS PO'I GLING NA GNAS SO, ,GNAS BRTAN
BA RA DVA DZA NI 'KHOR DGRA BCOM PA DRUG STONG DANG LHAN CIG
BYANG PHYOGS KYI KHA CHE'I YUL NA GNAS SO, ,GNAS BRTAN MI PHYED
PA NI 'KHOR DGRA

BCOM PA BDUN STONG DANG LHAN CIG 'DZAM BU'I GLING NA GNAS SO,
,GNAS BRTAN SHING SHUN CAN NI 'KHOR DGRA BCOM PA DRUG STONG DANG
HAN CIG BYANG GI SGRA MI SNYAN GYI GLING NA GNAS SO, ,GNAS BRTAN
BZANG PO NI 'KHOR DGRA BCOM PA DGU STONG DANG LHAN CIG ZANGS
GLING NA GNAS SO, ,

GNAS BRTAN NAG PO NI 'KHOR DGRA BCOM PA KHRI DANG LHAN CIG SING
GA LA'I GLING NA GNAS SO, ,GNAS BRTAN BAD SA'I BU NI 'KHOR DGRA
BCOM PA KHRI CHIG STONG DANG LHAN CIG PA NA SA'I GLING NA GNAS
SO, ,GNAS BRTAN BA LANG SKYONG NI 'KHOR DGRA BCOM PA BRGYAD STONG
DANG LHAN CIG RI BO

SPOS KYI DAD LDANG LA GNAS SO, ,GNAS BRTAN LAM PA NI 'KHOR DGRA
BCOM PA STONG PHRAG BCU GSUM DANG LHAN CIG LHA'I GNAS SUM CU RTZA
GSUM NA GNAS SO, ,GNAS BRTAN SGRA GCAN 'DZIN NI 'KHOR DGRA BCOM
PA STONG DANG LHAN CIG PHRI YANG GU'I GLING NA GNAS SO, ,GNAS

BRTAN KLU SDE NI 'KHOR DGRA BCOM PA STONG PHRAG BCU GNYIS DANG
LHAN CIG RI BO SKYA BON BZHUGS SO, ,GNAS BRTAN ZUR GYIS SHES NI
'KHOR DGRA BCOM PA STONG PHRAG GSUM DANG LHAN CIG RI BO NGOS
YANGS NA GNAS SO, ,GNAS BRTAN NAGS NA GNAS NI 'KHOR DGRA BCOM PA

@241B STONG PHRAG BCU BZHI DANG LHAN CIG LUS 'PHAGS KYI RI LA
GNAS SO, ,GNAS BRTAN MI PHAM PA NI 'KHOR DGRA BCOM PA STONG PHRAG
BCO LNGA DANG LHAN CIG RGYAL PO'I KHAB BYA RGOD PHUNG PO'I RI LA
GNAS SO, ,GNAS BRTAN GTZUG GI LAM PA NI 'KHOR DGRA BCOM PA STONG
PHRAG DRUG CU DANG LHAN

CIG RI BO GNYA' SHING 'DZIN NA GNAS SO, ,GNAS BRTAN DE DAG GIS NI
MI SHES PA'AM, MA MTHONG BA'AM, MA THOS PA'AM, MNGON SUM DU MA
BYAS PA NI CUNG ZAD KYANG MED DO, ,DGE 'DUN GYI BZHES PA'AM,
SPYAN DRANG BA'AM, BCO LNGA STON NAM, GTZUG LAG KHANG 'BUL BA'AM,

RAB GNAS SAM, GANG CUNG ZAD MI SHES PA MED DO, ,DE DAG TU GNAS
BRTAN BCU DRUG PO DE DAG LA 'KHOR DU MA DANG BCAS PA CHA LUGS
GZHAN DANG GZHAN GYIS DE DANG DER BYON ZHING GNAS TE, DE LTAR
SBYIN BA YONGS SU DAG PAR BYED DO, ,MA 'ONGS PA NA MTSON GYI
BSKAL PA BYUNG BA 'DAS NAS MI

RNAMS DGE BA BCU DANG LDAN BAS TSE SLAR 'PHEL TE, LO BRGYAD CU
THUB PA NA STON PA'I NYAN THOS DE DAG YANG PHYIR LA 'DZAM BU'I
GLING DU BYON NAS DAM PA'I CHOS YANG DAG PAR STON PAR BYED CING
RAB TU 'BYIN PAR BYED DO, ,JI SRID SKYE DGU RNAMS KYI TSE LO DRUG
BRGYA PAR GYUR PA DE SRID DU BCOM LDAN

'DAS SH'AKYA THUB PA'I BSTAN PA DAM PA'I CHOS GNAS PAR GYUR TE,
MI RNAMS KYI TSE LO BDUN BRGYA PAR GYUR PA NA NYAN THOS DE DAG
GIS GANG SA'I STENG 'DI NA BCOM LDAN 'DAS SH'AKYA THUB PA'I BSTAN
PA'I TSOGS JI SNYED PA DE DAG GCIG TU BSDUS NAS RIN PO CHE SNA
BDUN GYI MCHOD RTEN

GCIG BYAS TE KUN NAS BSKOR NAS SKYIL MO KRUNG BCAS TE 'DUG NAS
'DI SKAD CES BCOM LDAN 'DAS DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS SH'AKYA THUB PA DE LA 'DUD PAS
PHYAG 'TSAL LO ZHES BRJOD DE, PHYAG BYAS NAS PHUNG PO LHAG MA MED

BA'I YONGS SU MYA NGAN LAS 'DAS PA'I DBYINGS SU YONGS SU MYA NGAN
LAS 'DA' BAR 'GYUR RO, ,RIN PO CHE SNA BDUN GYI MCHOD RTEN DE
YANG NUB NAS 'OG GI GSER KYI SA GZHI GANG YIN PA DE LA GNAS SO,
,DE NAS BCOM LDAN 'DAS SH'AKYA THUB PA'I BSTAN PA DAM PA'I CHOS
NUB PAR

@242A *, ,'GYUR RO, ,DE NAS DE'I RJES LA RANG SANGS RGYAS BYE BA
PHRAG BDUN 'JIG RTEN DU 'BYUNG NGO, ,DE NAS MI RNAMS KYI TSE LO
BRGYAD KHRI PAR GYUR PA NA DE BZHIN GSHEGS PA BYAMS PA ZHES BYA
BA 'JIG RTEN DU 'BYUNG NGO, ,DE'I TSE 'DZAM BU'I GLING NI 'BYOR
BA RGYAS PA, BDE BA, LO LEGS

PA, MI DANG SKYE BO MANG POS YONGS SU GANG ZHING, BYA GAG 'PHUR
BA TZAM NA GRONG KHYER DANG, GRONG DANG, GRONG RDAL DANG, LJONGS
DANG, YUL 'KHOR DANG, RGYAL PO'I PHO BRANG YOD PAR 'GYUR RO, ,LAN
CIG SA BON BTAB PAS LO BDUN GYI BAR DU 'BRAS BU RNAMS SKYE BAR
'GYUR RO, ,

DE'I NYAN THOS 'DUS PA YANG GSUM DU 'GYUR TE, 'DUS PA DANG PO LA
NI NYAN THOS 'DUS PA BYE BA PHRAG DGU BCU RTZA DRUG 'BYUNG BAR
'GYUR RO, ,'DUS PA GNYIS PA LA NI NYAN THOS 'DUS PA BYE BA PHRAG
DGU BCU RTZA BZHI 'BYUNG BAR 'GYUR RO, ,'DUS PA GSUM PA LA NI
NYAN THOS BYE BA PHRAG

DGU BCU RTZA GNYIS KYI 'DUS PA CHEN PO 'BYUNG BAR 'GYUR BA YIN
TE, GANG 'DI DAG NI SBYIN PA PO DANG SBYIN BDAG YIN TE, YANG DE
DAG GIS GZHAN DU BCOM LDAN 'DAS SH'AKYA THUB PA'I GSUNG RAB LA
SANGS RGYAS LA DGE BA'I RTZA BA BSGRUN ZHING BYA BA BYAS PAR GYUR
PA YIN TE, 'DI LTA STE,

GSER GYI RANG BZHIN DANG DNGUL GYI RANG BZHIN DANG, BEE d'URYA'I
RANG BZHIN DANG, SHEL GYI RANG BZHIN DANG, RIN PO CHE'I RANG
BZHIN DANG, RA GAN GYI DNGOS PO DANG, KHAR BA'I DNGOS PO DANG, MU
TIG DANG, LCAGS KYI RANG BZHIN DANG, ZANGS KYI DNGOS PO DANG,
TZAN DAN GYI RANG BZHIN DANG, AA KA

RU'I RANG BZHIN DANG, DUNG GI RANG BZHIN DANG, RVA'I RANG BZHIN
DANG BA SO'I RANG BZHIN DANG, SA'I RANG BZHIN DANG, SNA TSOGS
PA'I RANG BZHIN DANG, RUS PA'I RANG BZHIN DANG SA LAS SKU GZUGS
SAM MCHOD RTEN BZHENGS SU GSOL ZHING, THA NA SOR MO TZAM GYI
SKU'AM MCHOD RTEN

BZHENGS SU GSOL BAS DGE BA'I RTZA BA BSKYED PA DE DAG THAMS CAD
BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS BYAMS PA'I GSUNG RAB LA MI'I 'THOB PA RAB
TU THOB NAS, 'DUS PA DANG PO LA DANG BA DANG DANG PA DANG LDAN

@242B BAS RAB TU BYUNG NAS SKRA DANG KHA SPU BREGS TE CHOS GOS
BGOS NAS KHYIM NAS KHYIM MED PAR RAB TU BYUNG STE, SMON LAM JI
LTA BA BZHIN DU YONGS SU MYA NGAN LAS 'DA'O, ,TSE DANG LDAN PA
DAG RE ZHIG SANGS RGYAS LA DGE BA'I RTZA BA BSKRUN PA YIN NO,
,YANG GANG DAG SNANG BA CHOS KYI PHUNG

PO BRGYAD KHRI PO BCOM LDAN SH'AKYA THUB PA'I CHOS KYI BDUD RTZI
LA DGE BA'I RTZA BA BSKYED PAR GYUR CING, SKYED DU BCUG PA DANG,
BRIS PA DANG, 'DRIR BCUG PA DANG, BKLAGS PA DANG, KLOG TU BCUG PA
DANG, GANG DAG THEG PA CHEN PO'I MDO SDE ZAB PA ZAB BAR GYUR PA
STONG PA NYID

DANG LDAN PA NI 'DI LTA STE, SHES RAB KYI PHA ROL TU PHYIN PA
DANG, DAM PA'I CHOS PADMA DKAR PO DANG, RGYA CHER ROL PA DANG,
GSER 'OD DAM PA DANG, YON TAN 'OD MCHOG DANG, STONG PA NYID KYI
'OD MCHOG DANG, PHYAG NA RDO RJE GSANG BA LA SOGS PA DANG SGYU MA
LTA BU'I TING NGE 'DZIN

DANG, CHO 'PHRUL CHEN BO'I TING NGE 'DZIN DANG, BSOD NAMS THAMS
CAD LA BSDUS PA'I TING NGE 'DZIN DANG, 'PHAGS PA ZLA BA SGRON
MA'I TING NGE 'DZIN DANG, DE BZHIN GSHEGS PA'I YE SHES KYI TING
NGE 'DZIN DANG, GZI BRJID DANG LDAN PA'I TING NGE 'DZIN DANG,
BYANG CHUB KYI TING NGE 'DZIN

DANG, BYANG CHUB BSDUS PA DANG, SANGS RGYAS THAMS CAD YONGS SU
'DZIN PA DANG, GLANG PO'I RTZAL DANG, SPRIN CHEN PO DANG, SOR
MO'I PHRENG BA DANG, LANG KAR GSHEGS PA DANG, YONGS SU MYA NGAN
LAS 'DAS PA CHEN PO DANG, ZLA BA'I SNYING PO DANG, NYI MA'I
SNYING PO DANG, NAM MKHA'I

SNYING PO DANG, SA'I SNYING PO DANG, BYAMS PAS ZHUS PA DANG,
TSANGS PAS ZHUS PA DANG, LEGS PA'I MTSAN GYIS ZHUS PA DANG, DRAG
SHUL CAN GYIS ZHUS PA DANG, DRA BA CAN GYIS ZHUS PA DANG, KLU'I
RGYAL PO RGYA MTSOS ZHUS PA DANG, DRANG SRONG RGYAS PAS ZHUS PA
DANG, BRGYA BYIN

GYIS ZHUS PA DANG, LAG NA RIN CHEN GYIS ZHUS PA DANG, MI'AM CI'I
RGYAL PO LJON PAS ZHUS PA DANG, DPA' BO NAM MKHAS ZHUS PA DANG,
BU MO 'OD LDAN MAS ZHUS PA DANG, BU MO RIN CHEN LDAN GYIS ZHUS PA
DANG, BU MO GSER GYI 'OD MCHOG GIS ZHUS PA DANG, BAD SA'I

@243A *, ,RGYAL PO 'CHAR BYED KYIS ZHUS PA DANG, DBANG PHYUG CHEN
POS ZHUS PA DANG, RGYAL PO GZUGS CAN SNYING POS ZHUS PA DANG, DGE
BA BZANG PO GANG GIS ZHUS PA DANG, LHA'I BU MO LEGS PA'I MTSAN
GYIS ZHUS PA DANG, LHA'I BU TZAN DAN GYIS ZHUS PA DANG, LHA'I BU

RANG GI RGYAN GYIS ZHUS PA DANG, LAG BZANGS KYIS ZHUS PA DANG,
SENG GES ZHUS PA DANG, SENG GE RNAM PAR ROL PAS ZHUS PA DANG,
DPAS BYIN GYIS ZHUS PA DANG, GTZUG NA RIN CHEN GYIS ZHUS PA DANG,
ZUNG GI MDO DANG, BYANG CHUB SEMS DPA'I ZLOS GAR DANG, STAG RNA'I

RTOGS PA BRJOD PA DANG, LAM RNAM BAR BSHAD PA DANG, BLO GROS MI
ZAD PAS BSTAN PA DANG, BLO GROS RGYA MTSOS BSTAN PA DANG, DRI MA
MED PAR GRAGS PAS BSTAN PA DANG, BDEN PA LA 'JUG PA DANG, MA
SKYES DGRA'I 'GYUR BA DANG, SRED MED KYI BU'I 'GYUR BA DANG,
STONG

'GYUR DANG, 'DZAM BU'I GLING 'GYUR BA DANG, 'DUS PAR 'GYUR BA
DANG, SANGS RGYAS KYI RGYAN DANG, THABS LA MKHAS PA DANG, LAG NA
AUTPA LA DANG, SANGS RGYAS BCU PA DANG, CHOS BCU PA DANG, SA BCU
PA DANG, 'OD DPAG MED KYI BKOD PA DANG, BDE BA CAN GYI BKOD PA

DANG, DAM PA'I CHOS KYI YON TAN BKOD PA DANG, TSOGS KYI BKOD PA
DANG, RNAM DAG ME TOG BSDUS PA DANG, 'JIG RTEN DAG PAS BSDUS PA
DANG, BYANG CHUB SEMS DPA' DAG PAS BSDUS PA DANG, THAMS CAD SDEGS
LAS BABS PA DANG, DE BZHIN GSHEGS PA

THAMS CAD LHA LAS BABS PA DANG, RIN PO CHE'I TOG DANG, RIN PO
CHE'I PHUNG PO DANG, RIN PO CHE'I ZA MA TOG DANG, MDZES PA
BRTZEGS PA DANG, RIN CHEN SKAR MDA' DANG, RIN CHEN SPRIN DANG,
RIN CHEN LJON PA DANG, RIN CHEN GTZUG DANG, RIN CHEN 'BYUNG GNAS
DANG,

COD PAN DRA BA CAN DANG, SDONG PO BKOD PA DANG, 'DI DAG LA SOGS
PA BYE BA PHRAG BRGYA NI THEG PA CHEN PO'I SDE SNOD YIN NO, ,DE
BZHIN DU NYAN THOS KYI SDE SNOD DE, MNGON PA'I SDE SNOD DANG,
'DUL BA'I SDE SNOD DANG, MDO SDE'I SDE SNOD 'DI LTA STE, LUNG
RING PO DANG, LUNG

@243B BAR MA DANG, GCIG LAS 'PHROS PA'I LUNG DANG, YANG DAG PAR
LDAN PA'I LUNG DANG, LUNG PHRA MO'O, ,DE DAG NI MDO SDE'I SDE
SNOD CES BYA'O, ,MNGON PA'I SDE SNOD GANG ZHE NA, 'DI LTA STE,
DRI BA DRUG DANG YANG DAG PAR SBYAR BA BSDUS PA LA NI MNGON PA'I
SDE SNOD CES BYA'O, ,DE LA

'DUL BA'I SDE SNOD GANG ZHE NA, 'DI LTA STE, DGE SLONG GI 'DUL BA
DANG, DGE SLONG MA'I 'DUL BA DANG, MA MO'I 'DUL BA DANG, 'DUL
BA'I MA MO STE, TSE DANG LDAN PA DAG ,DE DAG LA NI 'DUL BA'I SDE
SNOD CES BYA'O, ,'DI DAG NI SKYES PA'I RABS TE, RTOGS PA BRJOD
PA'I RABS DANG,

RANG SANGS RGYAS KYI RABS DANG, SANGS RGYAS KYIS GSUNGS PA DANG,
RANG SANGS RGYAS KYIS BSTAN PA DANG, BYANG CHUB SEMS DPAS BSTAN
PA DANG, NYAN THOS KYIS BSTAN PA DANG, LHAS BSTAN PA DANG, BYUNG
PA BSDUS PA DANG, CHOS NYE BAR BSDUS PA DANG, THA NA TSIG BZHI
PA'I TSIGS SU BCAD PA

GCIG GSUNG PAR 'GYUR BA YANG BKLAGS PAR GYUR PA DANG, BZUNG BAR
GYUR PA DANG, GLEGS BAM DU BRIS PAR GYUR PA DANG, CHOS SMRA BA LA
MCHOD PAR GYUR PA DANG, DE DAG DANG, NANG PA SANGS RGYAS PA LA
MCHOD PAR GYUR PA DANG, DRI DANG, PHRENG BA DANG, BYUG PA DANG,
SPOS DANG,

MAR ME DANG, GDUGS DANG, RGYAL MTSAN DANG, GLEGS BAM LA KHA DOG
SNA TSOGS PA'I GOS RNAMS G-YOGS SHING DKRIS PA DANG, GLEGS SHING
MCHOG BYAS PAR GYUR PA DANG, GLEGS THAG KHA DOG SNA TSOGS PAS
GLEGS BAM BCINGS PAR GYUR PAS DGE BA'I RTZA BA BSKYED

PA DE DAG THAMS CAD NI BCOM LDAN 'DAS DE BZHIN GSHEGS PA BYAMS
PA'I GSUNG RAB LA MI'I 'THOB PA RAB TU THOB NAS DAD PAS KHYIM
SPANGS TE, SKRA DANG KHA SPU BREGS NAS CHOS GOS BGOS TE KHYIM NAS
KHYIM MED PAR 'DUS PA GNYIS PA LA RAB TU DBYUNG STE, SMON LAM JI
LTA

BA BZHIN DU YONGS SU MYA NGAN LAS 'DA' BAR 'GYUR RO, ,TSE DANG
LDAN PA DAG DE DAG NI RE ZHIG CHOS LA DGE BA'I RTZA BA BSKRUN PA
YIN NO, ,'DI LTAR 'DI DAG NI SBYIN PA PO DANG SBYIN BDAG YIN TE,
DGE 'DUN LA DGE BA'I RTZA BA BSKRUN PA DANG, SKYED DU BCUG PA YIN
TE, 'DI LTAR 'DI

@244A *, ,DGE 'DUN SPYAN 'DREN PA BSGRAGS PA DANG, DGE BA LA
'DZUD PA DANG, BRGYAD STON BYED PA DANG, GSO SBYONG BYED PA DANG,
RAB TU MGRON TU 'BOD PA DANG, DGE 'DUN LA MCHOD STON GSOL BA
DANG, SPYAN 'DREN PA DANG, GLO BUR DU SPYAN 'DREN PA DANG, ZLA
STON BYED PA DANG,

STAG RES SKOR BYED PA DANG, CHOS SGROGS PA SPYAN 'DREN PA DANG,
LO LNGA STON BYED PA DANG, GTZUG LAG KHANG DBUL BA DANG, MAL STAN
'DINGS PA DANG, CHOS GOS 'BUL BA DANG, GTZUG LAG KHANG GSAR PA'I
RAB GNAS BYED PA DANG, SMAN 'BUL BA DANG, YO BYANG 'BUL

BAS DGE BA'I RTZAB BSKYED PA DE DAG THAMS CAD NI BCOM LDAN 'DAS
DE BZHIN GSHEGS PA BYAMS PA'I GSUNG RAB LA MI'I 'THOB PA RAB TU
THOB NAS 'DUS PA GSUM PA LA DAD PAS KHYIM SPANGS TE, SKRA DANG
KHA SPU PHYI NAS CHOS GOS BGOS TE, YANG DAG PA'I KHYIM NAS KHYIM

MED PAR RAB TU BYUNG STE, SMON LAM JI LTA BA BZHIN DU YONGS SU
MYA NGAN LAS 'DA' BAR 'GYUR RO, ,TSE DANG LDAN PA DE DAG NI RE
ZHIG DGE 'DUN LA DGE BA'I RTZA BA BSKYED PA YIN NO, ,DE NAS GNAS
BRTAN DGA' BA'I BSHES GNYEN GYIS RNAM PAR RGYA CHER BSHAD NAS,
SHING TA LA

BDUN SRID TZAM DU NAM MKHA' LA 'PHAGS NAS DGE 'DUN DE DAG GI MDUN
DU CHO 'PHRUL YA MA ZUNG SNA TSOGS BSTAN TE, STENG GI NAM MKHA'
LA 'DUG NAS TSE'I 'DU BYED DANG SROG GI 'DU BYED BTANG STE, YONGS
SU MYA NGAN LAS 'DAS SO, ,DE NAS DGE SLONG DE DAG GIS

GNAS BRTAN DGA' BA'I BSHES GNYEN LA LUS BSREGS NAS MCHOD RTEN
BYAS TE, DRI DANG, ME TOG DANG, SPOS DANG, MAR ME DANG, GDUGS
DANG, RGYAL MTSAN DANG, PHA DAN RNAMS KYIS MCHOD PAR BYAS SO,
,RNAM PA 'DI DAG 'PHAGS PA NAS 'PHAGS PAR BRGYUD NAS BSHAD DO,,

DE CI'I PHYIR ZHE NA, SBYIN PA PO DANG, SBYIN BDAG GANG YIN PA
RNAMS BCOM LDAN 'DAS KYI GSUNG RAB YUN RING DU GNAS PAR GYUR TO
SNYAM NAS DGA' BA RAB TU BSKYED PA'I PHYIR RTOGS PA BRJOD PA 'DI
'PHAGS PA DGA' BA'I BSHES GNYEN GYIS BSHAD DO, ,'PHAGS PA DGA'
BA'I

@244B BSHES GNYEN GYI RTOGS PA BRJOD BA ZHES BYA BA RDZOGS SO,,
,,RGYA GAR GYI MKHAN PO AA DZI TA SHR'I BHA DRA DANG, DGE SLONG
SH'AKYA 'OD KYIS BSGYUR,, ,, 