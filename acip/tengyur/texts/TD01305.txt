@212B #, ,RGYA GAR SKAD DU, NEE R'ATMA YO GI NI S'A DHA NAm, BOD SKAD
DU, BDAG MED RNAL 'BYOR MA'I SGRUB THABS, RDO RJE SEMS DPA' LA
PHYAG 'TSAL LO, ,dOMBI HE RU KA'I ZHAL SNGA NAS, KYE YI RDO RJE
RNAL 'BYOR MA RGYUD LAS, ,DE NYID THAMS CAD YANG DAG BSDUS PA
YI, ,LHA MO'I 'KHOR LO

@213A *, ,BSGOM PA GSUNGS PA'O, ,NAM MKHAR RJE BTZUN BLA MA
DANG, ,MI BSKYOD PA YI SKU LTA BU'I, ,MNGA' BDAG RDO RJE DBANG
DMIGS TE, ,BLO DANG LDAN PAS PHYAG 'TSAL MCHOD, ,SNYING GAR RANG
GI SA BON BSAM, ,MCHOD PA'I SPRIN NI RAB TU DBUL, ,RTAG TU LHA
MO BRGYAD

RNAMS KYIS, ,BDUD RTZI LNGA YI SBYOR BA LAS, ,RNAL 'BYOR MA LNGA
DKAR MO STZOGS, ,BDUD RTZI LNGA NI 'DZIN PAR BRJOD, ,SNGON MO
GTUM MO dOMBI N'I, ,RO DANG BCAS TE 'KHYUD PAR LDAN, ,RTAG TU
SDIG PA BSHAGS PA DANG, ,BSOD NAMS NYID LA RJES YI RANG, ,DKON
MCHOG GSUM

LA SKYABS SU 'GRO, ,BYANG CHUB SEMS NI RNAM PAR GZUNG, ,DANG POR
BYAMS PA BSGOM PAR BYA, ,GNYIS PA SNYING RJE RNAM PAR BSGOM,
,GSUM PA DGA' BA BSGOM PAR BYA, ,KUN GYI MTHA' NAS BTANG SNYOMS
SO, ,DE RJES RGYAL BA'I SNGAGS BRJOD DE, ,AOm SH'U N+YA T'A
DZNY'A NA BADZRA SVA BH'A BA

A'A TMA KO&HAm, ,RANG BZHIN STONG PA NYID DU RNAM BSGOMS
SNGON GYI NI, ,RNAL 'BYOR PAS NI SMON LAM RJES SU DRAN PAR BYA,
,DANG POR RE PHA LAS NI NYI MA RNAM PAR BSGOM, ,NYI MA DER NI
H'Um BYUNG SNA TSOGS RDO RJE STE, ,RDO RJE DE NYID KYIS NI RNAM
PAR BSGOM BYA BA, ,RA BA DANG NI GUR YANG RAB TU BCING BAR

BYA, ,SHES RAB AE YI GZUGS CAN MA, ,BLO LDAN NAM MKHA'I KHAMS
BSAM BYA, ,DER NI SA GZHI GRU BZHI PA, ,LJANG GU RNAM PAR BSGOM
PAR BYA, ,SA YI DKYIL 'KHOR NANG GNAS PAR, ,CHU YI DKYIL 'KHOR
BSGOM PAR BYA, ,CHU YI DKYIL 'KHOR DBUS GNAS PAR, ,ME YI

DKYIL 'KHOR BSGOM PAR BYA, ,DE LA RLUNG GI DKYIL 'KHOR LO,
,RLUNG GI DKYIL 'KHOR NANG GNAS PAR, ,BDAG KYANG BSAM PAR BYA BA
STE, ,AE WAm NYID DU BDAG DANG NI, ,'DRES PAR GYUR PA 'KHOR LO
YIN, ,GRU BZHI PA LA SGO BZHI PA, ,KA BA BRGYAD KYIS NYE BAR
BRGYAN, ,DRA BA DRA PHYED YANG

DAG LDAN, ,RDO RJE THIG GIS RNAM PAR BRGYAN, ,'KHOR LO DER NI
SROG SONG PA, ,BCO LNGA RNAM PAR BSGOM PAR BYA, ,RNAL 'BYOR
MA YI PHYOGS MTSAMS LAS, ,GDAN NI BCO LNGA NYID DU BRJOD, ,GDAN
GYI STENG DU ZLA BA YIN, ,ZLA STENG RNAM 'BYED BLO LDAN PAS, ,DE
DAG NANG SONG SA BON NI, ,

@213B RTZA BA'I DBYANGS YIG LA SOGS BSAM, ,ME LONG MNYAM NYID YE
SHES DAG ,ZLA BA NYI MA RAB TU GRAGS, ,AAm LAS BYUNG BA'I GI GUG
NI, ,SO SOR RTOG PA NYID DU BRJOD, ,'DI RNAMS GCIG GYUR NAN TAN
TE, ,RDZOGS PA CHOS DBYINGS DAG PA STE, ,RNAL 'BYOR MA NI RNAMS
KYI LUS, ,

YE SHES LNGA YI BDAG NYID GRAGS, ,NYI ZLA DAG DANG GRI GUG GIS,
,JI LTAR CHU NI 'DRES 'GYUR PA, ,YANG NI 'DRES PAR GYUR NAS
PHYIS, ,BDAG MED RNAL 'BYOR MA BSKYED DE, ,KHA DOG NAG MO GRAGS
CHEN MO, ,PHYAG RGYA LDAS NI RNAM PAR BRGYAN, ,G-YAS NA GRI GUG
'JIGS CHEN MA, ,G-YON

PA NYID NI PADMA'I SNOD, ,G-YAS MIN PAR NI KHA tV'Am GA ,STAG
GI PAGS PAS SMAD DKRIS SO, ,AA A'A AI A'I AU, BDAG MED RNAL
'BYOR MA LA SOGS PA RNAMS KYI BRJOD DO, ,A'U Ri R'i Li, PUKKA
S'I LA SOGS PA RNAMS KYI'O, ,L'i AE AEE AO, ,SA BON RNAMS NI
DKAR MO LA SOGS PA

RNAMS KYI BRJOD DO, ,AOO AAm SA BON DAG NA 'OG DANG STENG GI
GNAS PA DAG GIR YANG BRJOD DO, ,SEMS DANG PHAN PA RIN CHEN BDAG
,TSE DPAG MED DANG DON GRUB KYIS, ,BDAG MED LA SOGS PHYAG RGYA
GDAB, ,SHES RAB 'PHAR MAR RNAM PAR GNAS, ,SEMS DANG PHAN PA'I RIN
CHEN BDAG ,

TSE DPAG MED PA BDE GSHEGS KYIS, ,MTSAMS NAS PUKKA S'I LA SOGS,
,RIM PA'I RJES LA PHYAG RGYAS GDAB, ,RNAL 'BYOR MA NI BZHI RNAMS
KYIS, ,RTAG TU BSGOMS GNAS NYID LA NI, ,ZHE SDANG GTI MUG SER
SNA DANG, ,'DOD CHAGS RDO RJE PHYAG RGYAS GDAB, ,'OG DANG STENG
DANG SKU GSUNG

GI ,PHYAG RGYAS BYED PAS RDZOGS PA'O, ,PHYAG RGYAS GDAB DANG
RTAG PA 'DIS, ,DE NAS PHYAG RGYA NYI SHU BRJOD, ,DBANG POR RDO
RJE GSHIN GOO R'I, ,CHU BDAG CHU YI RNAL 'BYOR MA, ,LUS NGAN RDO
RJE MKHA' 'GRO MA, ,DBUS SU BDAG MED RNAL 'BYOR MA, ,DBANG LDAN
DU NI PUKKA S'I, ,DE BZHIN

'TSED MER RI KHROD MA, ,BDEN BRAL DU NI GTUM MO STA, ,RLUNG DU
dOMBIR BRJOD PA'O, ,YANG NI SHAR SGOR DKAR MO STE, ,DE BZHIN
LHOR NI CHOM RKUN MA, ,NUB KYI SGO LA RO LANGS MA, ,DE BZHIN
BYANG DU GHASMA R'I, ,'OG TU SA SPYOD MAR BSHAD DE, ,STENG DU
MKHA' SPYOD MAR BRJOD DO, ,JI LTAR

@214A *, ,BDAG MED RNAL 'BYOR MA, ,THAMS CAD DAM PAR DGA' BA'O,
,SNYING GAR RANG GIS BON BSAM, ,'OD ZER PHYUNG STE DE NAS NI,
,SANGS RGYAS RNAMS NI SPYAN DRANGS TE, ,LHA MO BRGYAD KYIS MCHOD
PAR BYA, ,PHYI NAS GSOL BA GDAB PA NI, ,BCOM LDAN BDAG NYID CHEN
PO

RNAMS, ,BCOM LDAN DE BZHIN GSHEGS PA KUN, ,BDAG LA DBANG BSKUR
LA SOGS GSOL, ,BUM PA BDUD RTZI LNGAS GANG BA, ,MKHAS PAS SANGS
RGYAS KYIS DBANG BSKUR, ,SANGS RGYAS KUN GYIS BSKUR NAS NI, ,DBU
RGYAN LA NI THUGS BDAG YIN, ,DANG POR NAG PO BSGOM PAR BYA, ,

GNYIS PA DMAR PO BSGOM PAR BYA, ,GSUM PA LA NI SER POR BSGOM,
,DE BZHIN BZHI PAR LJANG GU STE, ,LNGA PA KHA DOG SNGON PO NYID,
,DRUG PA DKAR PO'I TSUL CAN DE, ,YAN LAG DRUG SGOM RNAL 'BYOR
PAS, ,PHYI NAS KHA DOG RNAM PAR SPANGS, ,GZUGS PHUNG LA NI RDO
RJE MA, ,TSOR BA

LA NI DKAR MOR BRJOD, ,'DU SHES CHU YI RNAL 'BYOR MA, ,'DU BYED
RDO RJE MKHA' 'GRO MA, ,RNAM SHES PHUNG PO'I RANG BZHIN GYIS,
,BDAG MED RNAL 'BYOR MA RNAMS SO, ,DKYIL 'KHOR BDAG MO 'JIGS
GZUGS GNAS, ,'JIGS PA DANG NI 'JIGS PA MDZAD, ,SA NI PUKKA S'I
RU

BSHAD, ,DE BZHIN CHU KHAMS RI KHROD MA, ,ME NI GTUM MOR SHES PAR
BYA, ,RLUNG NI G-YUNG MOR RAB TU GRAGS, ,GZUGS LA DKAR MOR RTAG
TU BSHAD, ,SGRA LA CHOM RKUN MA RAB GRAGS, ,DRI YI CHA LA RO
LANGS MA, ,RO LA GHASMA R'I RAB BRJOD, ,REG BYA SA SPYOD MAR
BSHAD DE, ,CHOS KYI

DBYINGS LA MKHA' SPYOD MA, ,RTAG TU 'DI DAG RNAM DAG PAS, ,DE
NYID RNAL 'BYOR PA YIS 'GRUB, ,MIG DAG GTI MUG RDO RJE YIN, ,RNA
BAR ZHE SDANG RDO RJE MA, ,SNA LA SER SNA MAR BSHAD DE, ,KHAL
'DOD CHAGS RDO RJE MA, ,LUS LA PHRAG DOG RDO RJE MA, ,YID LA
BDAG MED RNAL 'BYOR MA, ,GO

CHA 'DI RNAMS CHES DAG PAS, ,DBANG PO RNAMS KYI RNAM PAR SBYOR,
,SKYES PA'I THOD PA'I PHRENG BAS BSKOR, ,GRI GUG LTA NI GCOD PA
STE, ,THOD PA NYON MONGS MGO BO YI, ,PHRENG BA'I STENG DU GNAS
PA'O, ,BLA MA SLOB DPON 'DOD LHA LA, ,PHYAG 'TSAL DON DU 'KHOR
LO GZUNG, ,BLA MA

@214B RDO RJE 'DZIN PA LA, ,SMOD TSIG MI MNYAN PA YI PHYIR,
,NYAN PA DAG TU RNA CHA 'DZIN, ,SNGAGS ZLOS PHYIR NI MGUL DO
STE, ,LAG GDUB SROG CHAGS GSOD PA SPANGS, ,PHYAG RGYA BSTEN
PHYIR SKA RAGS TE, ,SANGS RGYAS LNGA YI PHYAG RGYA YIS, ,RTAG TU
LUS LA GDAB PAR BYA, ,SNGAGS NI, AOm AA A'A

AI A'I AU A'U Ri R'i Li L'i AE AEE AO AOO A'Am SV'A H'A, PHYAG
RGYA'I RNAM DAG BSHAD BYA BA, ,'KHOR LO'I GZUGS KYIS MI BSKYOD
PA, ,'OD DPAG MED PA RNA CHA'I BDAG ,MGUL GYI PHRENG BA RIN CHEN
BDAG ,LAG PA LA NI RNAM SNANG BRJOD, ,SKA RAGS LA NI DON YOD
GNAS, ,'DI RNAMS DAG LA

PHYAG RGYA LNGA, ,SKYON NI YONGS 'JOMS 'DZIN PA NI, ,RNAL 'BYOR
MAS NI RAB TU BZUNG, ,NANG GI RNAL 'BYOR BSHAD PAR BYA, ,MO
GZUGS 'JIG RTEN DBANG DU BYED, ,KHRO BO'I GZUGS KYIS SREG PAR
BYED, ,A'A LI K'A LI SNYOMS ZHUGS PAS, ,PHYI ROL GYI NI GNYIS
GNYIS BKAB, ,GRONG KHYER

DKRUG PA'I SNGAS NI, ,AOm AA KA TZA tA TA PA YA SHA SV'A H'A,
,'BYUNG PO THAMS CAD PA'I GTOR MA'I SNGAS NI, ,AOm A'A KA RO MU
KHAm SARBA DHA RM'A n'Am, A'A DY'A NU TPANNA TV'A TA, AOm A'A:
H'Um PHAt SV'A H'A, RNAL 'BYOR MA NI BDAG MED MA'I, ,SDOM PA'I
DBYE BA BSHAD PAR BYA, ,LTE BAR PHYAG RGYA CHEN PO GNAS, ,RTAG

TU BDE BA CHEN PO 'DZAG ,RNO PHYIR ME YI GZUGS SU NI, ,DE YANG
MA MO RNAMS KYIS BRTAGS, ,DANG POR DBYANGS YIG RANG BZHIN TE,
,GLOR NI SANGS RGYAS RNAMS KYIS BRTAGS, ,'JIG RTEN GSUM DU KHYAB
GNAS KYANG, ,SO SO'I SKYE BOS MI SHES SO, ,BDAG MED LUS KYI NANG
NA GNAS, ,

GZHOM MED PA NI KHA 'OG TU, ,RGYUN MI 'CHAD PAR BYANG CHUB SEMS,
,SBYOR BAS RTAG PAR 'DZIN PA NYID, ,DE PHYIR LUS LA RTZA GSUM
GNAS, ,RKYANG MOR MA KUN 'DAR MA, ,SKU GSUNG THUGS KYI GZUGS KYI
NI, ,LAS KYI PHYAG RGYA NYID DU BCAS, ,RKYANG MA SHES RAB RANG
BZHIN DANG, ,RO MA

THABS KYI YAN LAG GNAS, ,AA BA DH'U T'I DBUS GNAS SU, ,GZUNG
DANG 'DZIN PA SPANGS PA STE, ,BDE CHEN BYED PA'I GZUGS CAN MA,
,MI BSKYOD 'BAB PA RKYANG MA STE, ,RO MA KHRAG NI 'BAB PA'O,
,KUN 'DAR MGON PO DPAG MED KYI, ,RTAG TU GNAS KYI DNGOS PO MA,
,LAS KYI PHYAG

@215A *, ,RGYA BDE BA CAN, ,RANG GI LUS LA RTZA RNAM GSUM, ,RDO
RJE RIN CHEN CHU SKYES KYIS, ,SKU GSUNG THUGS NI 'DZAG PA STE,
,GCIG PA'I DUS NI RDO RJE YI, ,RIN CHEN 'DZIN PAS DPYID NYID DO,
,DPAG MED MGON GYI MNGON RDZOGS PA'I, ,SANGS RGYAS RANG BZHIN
BRJOD PA STE, ,

MTSAN MO'ANG NYIN PAR DAG TU YANG, ,RTAG TU YE SHES SKYE BA
NYID, ,LHAN CIG SKYES PA MCHOG DGA' BA, ,PHA YI BDE BA BZANG PO
'BAB, ,DPER NA GANG YANG MTSAN MO'I KHYIM NANG DU, ,ZAS ZA LUS
KYIS YONGS SU BYED 'DOD PA, ,SPAR BA MAR ME YIS NI MUN RUM LTAS,
,DE BZHIN GTI MUG

MUN PAS BDE BA YIN, ,'DI LTAR SHES BYA SRID PA'I MTSO DUG CHU,
,'DOD CHAGS LA SOGS SNA 'THUNG KHYAB, ,BKRES PAS GDUNGS PA RLABS
DANG 'KHRIL SHING RNAM 'KHRIL MYA NGAM GCIG PU 'GRAM CHEN PO,
,GANG PHYIR BYANG CHUB BLO LDAN SKYE BO SKAD CIG KYANG NI RANG
DON GCIG GNYER BA, ,GTI MUG

ZHAGS PA'I GOS NI SPANGS NAS PHA ROL MI 'GRO BDAG GIS NGO MTSAR
CHE, ,BLO BZANGS DANG PO BSKYED PA'I RIM PA SGOM PAR BYED DANG
PHAN PA'I PHYAG RGYA DANG, ,SNGAGS NI RNAM DAG GUG SKYED GO CHA
THAMS CAD NGES PAR DRAN PA BRAL MI BYA, ,PHYI NAS BLO BZANGS
RANGS SHING SKAD CIG RGYUN DU DE NYID

GCIG GIS SEMS DANG LDAN, ,RDZOGS PA'I RIM PA BSGOM PA SRID PA
LAS BYUNG LHAN CIG SKYES PA RTAG TU BSAM, ,RA DHA LONGS SPYOD
TSONG 'DUS SNA TSOGS SBRANG LDAN KANG KHA'I KHAB CES BYA MING
DU, ,STAG ZHON SNA TSOGS SBRUL MGO GDENGS PAS BRGYAN CING GANG
ZHIG BZOD LDAN SPYOD PA

GANG, ,DE NAS GZHAN PHAN 'DOD PHYIR 'JIG RTEN DON DU GANG BSHAD
SGRUB THABS DBANG PO 'DI, ,GSANG BA'I SHES RAB YAN LAG 'DU BA
BDAG GIS GANG BSHAD RGYAL SRAS BZOD PAR MDZOD, ,BDUD RTZI 'OD
KYI SGRUB PA'I THABS RDZOGS SO,, ,,RGYA GAR GYI MKHAN PO GA YA
DHA RA

DANG, BOD KYI LO TZ'A BA DGE SLONG SH'AKYA YE SHES KYIS BSGYUR
BA'O,, 