@202A #, ,RGYA GAR SKAD DU,
BADZRA DH'A TU MA H'A MAndALA DE BA SARBA BYA BASTH'A NA N'A MA,
BOD SKAD DU, ,RDO RJE DBYINGS KYI DKYIL 'KHOR CHEN PO'I LHA RNAMS

KYI RNAM PAR GZHAG PA ZHES BYA BA, 'JAM DPAL GZHON NUR GYUR PA LA
PHYAG 'TSAL LO, ,'DOD CHAGS ZHA SDANG LA SOGS PA, ,RNAM PAR RTOG
PA RNAM SPANGS PA'I, ,SKU NI BDE BAS KUN NAS GANG, ,RDO RJE 'CHAD
CHEN PHYAG 'TSAL LO, ,'DI YI RIGS KYI 'DOD PA POS, ,PHYAG RGYA
CHEN PO

RTOGS PA'I PHYIR, ,RDOR DBYINGS DKYIL 'KHOR CHEN PO YI, ,RNAM PAR
GZHAG PA BDAG GIS BRI, ,DE LA 'DOD CHAGS LA SOGS PA'I DRI MA MA
LUS PA DANG BRAL BA NYID DE, DE LAS GZHAN PA'I KHYAD PAR CAN GYI
RGYUR GYUR PA NYID KYIS NA ME LONG LTA BU'I YE SHES KYI NGO BO
NYID DANG, DBYE BA

@202B MA LUS PA'I RANG BZHIN DANG BRAL BA NYID KYIS NA MNYAM PA
NYID KYI YE SHES KYI NGO BO NYID DANG, PHYIN CI LOG MA LUS PA
DANG BRAL BA'I RANG BZHIN NYID KYIS NA SO SOR RTOG PA'I YE SHES
KYI NGO BO NYID DANG, 'GRO BA MA LUS PA LA PHAN PA SKYED PA'I
RGYUR GYUR PAS BYA BA GRUB PA'I YE SHES KYI NGO BO NYID DANG,

GZUNG BA DANG 'DZIN PA RNAM PA GNYIS DANG BRAL BAS CHOS KYI
DBYINGS SHIN TU RNAM PAR DAG PA'I NGO BO NYID YIN NO, ,DE BAS NA
ME LONG LTA BU'I YE SHES LA SOGS PA'I BDAG NYID CAN YANG DE NYID
YIN PAS SANGS RGYAS THAMS CAD KYI NGA BO NYID YIN NO, ,DE NYID NI
NYE BAR DMIGS PA RNAMS LAS LDOG

PA'I STONG PA NYID KYI BDAG NYID CAN YIN PA'I PHYIR RDO RJE SEMS
MA'O, ,MTSAN MA LUS PA LAS LDOG CING MTSAN MA MED PA'I BDAG NYID
CAN NI RIN CHEN SEMS MA'O, ,LOG PA'I RMI LAM LAS LDOG CING SMON PA
MED PA'I BDAG NYID CAN YIN PAS NA CHOS KYI SEMS MA'O, ,PHYIN CI LOG
GI

SMON PAR BYED PA LAS BZLOG CING MNGON PAR 'DUS PA'I BDAG NYID CAN
YIN PAS NA LAS KYI SEMS MA'O, ,RDO RJE SEMS MA LA SOGS PA RIGS
KYI YUM BZHI NI GO RIMS BZHIN DU STONG PA NYID LA SOGS PA RNAM
PAR THAR PA'I SGO BZHI'I NGO BO NYID YIN PA'I PHYIR RO, ,DE BZHIN
DU DE

NYID NI SNOD KYI 'JIG RTEN GYI MTHAR RTOG PA LAS LDOG CING, CHEN
PO STONG PA NYID KYI NGO BO NYID DU GYUR PA BYANG CHUB KYI SEMS
SKYED PA'I RGYUR GYUR PAS NA RDO RJE SEMS DPA'O, ,MIG LA SOGS PA
NYE PAR DMIGS PA LAS LDOG CING NANG STONG BA NYID KYI NGO BO NYID
DU GYUR PA DANG, BYANG CHUB TU SEMS BSKYED

PA RNAMS 'GUGS PA'I RGYUR GYUR PAS RDO RJE RGYAL PO'O, ,GZUGS LA
SOGS PA NYE BAR DMIGS PA LAS LDOG PAS PHYI STONG PA NYID KYI BDAG
NYID CAN DU GYUR PA DANG, DGUG PA RNAMS KYI RJES SU CHAGS PA'I
RGYUR GYUR BAS RDO RJE CHAGS PA'O, ,PHYI NANG GI SKYE MCHED DANG
LUS DANG

GNAS SU NYE BAR DMIGS PA LAS BZLOG PAS PHYI NANG STONG PA NYID
KYI BDAG NYID CAN DU GYUR PA DANG, CHAGS PAR GYUR PA'I SEMS KYI
YID BDE BA SKYED PAR 'GYUR PAS RDO RJE LEGS PA'O, ,MIG DANG GZUGS
LA SOGS PA'I BAG CHAGS KYI GNAS YONGS SU GYUR PA DAG GIS ME LONG
LTA

@203A *, ,BU'I YE SHES DE'I RGYUR GYUR PA CHEN PO STONG PA NYID
LA SOGS PA BZHI'I NGO BO NYID NI RDO RJE SEMS DPA' LA SOGS PA YIN
NO, ,STONG PA NYID DU NYE BAR DMIGS PA LAS LDOG PAS STONG BA NYID
STONG PA NYID KYI BDAG NYID CAN DU GYUR PA DANG, BYANG CHUB KYI
SEMS MNGON PAR

'PHEL BA RNAMS KYI RGYAL MTSAN DU DBANG BSKUR BA'I RGYUR GYUR BAS
RDO RJE RIN CHEN NO, ,DON DAM PAR NYE BAR DMIGS PA LAS LDOG CING
DON DAM PA STONG PA NYID KYI BDAG NYID DU GYUR PA DANG DBANG
BSKUR BA RNYED PA RNAMS LA MI 'JIGS PA RAB TU SBYIN PA'I MTSAN NYID
CAN DU GZI BRJID KYI RGYUR GYUR

PAS RDO RJE GZI BRJID DO, ,'DUS BYAS PA'I BSOD NAMS KYI TSOGS SU
NYE BAR DMIGS PA LAS LDOG PAS 'DUS BYAS STONG PA NYID KYI BDAG
NYID CAN DU GYUR PA DANG, GZI BYIN THOB PA RNAMS LA BYAMS PA'I
MTSAN NYID KYI RGYUR GYUR PAS RDO RJE DPAL LO, ,'DUS MA BYAS PA'I
BYANG CHUB KYI

TSOGS KYI NYE BAR DMIGS PA LAS LDOG PAS 'DUS MA BYAS STONG BA
NYID KYI BDAG NYID CAN DU GYUR PA DANG, BYAMS PA'I RGYAL MTSAN
BSGRENG BA'I MTSAN NYID RNAMS LA CHOS KYI SBYIN PA BLA NA MED
PA'I YID BDE BA'I RGYUR GYUR PAS NA RDO RJE BZHAD PA'O, ,NYON
MONGS BA CAN GYI YID GNAS GYUR

BA NYID KYIS MNYAM PA NYID KYI YE SHES DE'I PHYIN CI LOG SPONG
BA'I MNYAM PA NYID KYI RKYEN DU GYUR BAS STONG BA NYID LA SOGS PA
BZHI'I NGO BO NYID NI RDO RJE RIN CHEN LA SOGS PA BZHI YIN NO,
,SGRO BTAGS PA DANG SKUR BA BTAB BA'I MTHAR NYE BAR DMIGS PA LAS
LDOG PAS SHIN TU STONG PA NYID DU GYUR PA

DANG; CHOS KYI SBYIN PA LA YID BDE BA LA ZHUGS PA RNAMS KYI TING
NGE 'DZIN SKYED PA'I RGYUR GYUR PAS NA RDO RJE CHOS SO, ,'KHOR BA
DMIGS PA LAS LDOG PAS THOG MA DANG THA MA MED PA STONG BA NYID
CAN DU GYUR PA DANG, TING NGE 'DZIN RDZOGS PA RNAMS KYI DE KHO NA
NYID KYI YE SHES SKYED PA'I RGYUR GYUR PAS RDO RJE

RNON PO'O, ,DGE BA'I PHYOGS YONGS SU MI GTONG BA'I NYE BAR DMIGS
PA LAS LDOG PAS DOR BA MED PA STONG BA NYID KYI BDAG NYID CAN DU
GYUR PA DANG, CHOS KYI 'KHOR LOR ZHUGS PA DE RNAMS GDUL BYA'I
SKYE BO RNAMS KYI NGOR CHOS STON DU 'JUG PA'I RGYUR GYUR PAS RDO
RJE SMRA BA'O, ,YID KYI RNAM PAR SHES PA

@203B GNAS GYUR PA'I NGO BO NYID KYIS SO SOR RTOG PA'I YE SHES JI
SKAD DU BSHAD PA'I PHYIN CI LOG LAS RNAM PAR DBEN PA'I NGO BO NYID
KYI DE'I 'KHOR DU GYUR PAS SHIN TU STONG PA NYID LA SOGS PA
BZHI'I NGO BO NYID DU GYUR PA NI RDO RJE CHOS LA SOGS PA NYID DO,
,STOBS DANG MI 'JIGS PA LA SOGS PA CHOS KYI

SKUR NYE BAR DMIGS PA LAS LDOG PA'I CHOS THAMS CAD STONG PA NYID
KYI BDAG NYID CAN DU GYUR BA DANG, DON DAM PA'I STONG PA NYID
SKAL BA CAN RNAMS KYI RGYUR GYUR PAS NA RDO RJE LAS SO, ,RANG
DANG SPYI'I MTSAN NYID NYE BAR DMIGS PA'I MTSAN NYID LAS LDOG
PA'I RANG GI MTSAN NYID STONG PA NYID KYI

BDAG NYID CAN DU GYUR PA DANG, LAS LA RAB TU ZHUGS PA RNAMS KYI
BSDU BA'I RGYUR GYUR PAS RDO RJE SRUNG BA'O, ,NYE BAR DMIGS PA
MED PA DANG NYE BAR DMIGS PA LAS LDOG PAS MI DMIGS PA STONG PA
NYID KYI BDAG NYID CAN DU GYUR PA DANG SRUNG PA LA SOGS PA RNAMS
KYI BGEGS ZHI BAR BYED PAS RDO RJE

GNOD SBYIN NO, ,DNGOS BO MED PA LAS BZLOG PAS DNGOS PO MED PA'I
NGO BO NYID STONG PA NYID KYI BDAG NYID CAN DU GYUR PA DANG, DE
LTAR BYA BSGRUB PA 'JUG BA RNAMS SKU GSUNG THUGS RDO RJE BYED PAS
DNGOS GRUB THAMS CAD RDZOGS PA'I RGYUR GYUR PAS NA RDO RJE KHU
TSUR RO, ,MIG LA SOGS PA'I

RNAM PAR SHES PA GNAS GYUR PA'I NGO BO NYID KYI BYA BA GRUB PA'I
YE SHES JI SKAD DU BSHAD PA'I PHYIN CI LOG RNAMS LAS DBEN PA'I
NGO BO NYID DE'I 'KHOR DU GYUR PAS CHOS THAMS CAD STONG PA NYID
LA SOGS PA'I NGO BO NYID DE RDO RJE LA SOGS PA'O, ,DE BZHIN DU
SER SNA DANG, 'CHAL PA'I

TSUL KHRIMS DANG, ,KHRO BA DANG, ,LE LO LA SOGS PA'I NYE BAR
DMIGS PA LAS LDOG CING, DE'I GNYEN PO NYID KYI SBYIN PA DANG TSUL
KHRIMS DANG BZOD PA DANG, BTZON 'GRUS KYI PHA ROL TU PHYIN PA'I
BDAG NYID CAN DU GYUR PAS PHYAG RGYA CHEN PO GNYIS SU MED PA'I YE
SHES KYI NGO BO NYID

KYI RNAL 'BYOR GYI DBANG PHYUG DE NI GSANG BA'I MCHOD PA BZHI'I
NGO BO NYID DE RDO RJE SGEG MO DANG, PHRENG BA DANG GLU MA DANG
GAR MA'I BDAG NYID CAN NO, ,RDO RJE SGEG MO LA SOGS PA NI SBYIN
PA'I PHA ROL TU PHYIN PA'I NGO BO NYID YIN PAS NA DE BZHIN DU
SHES RAB 'CHAL PA DANG, RNAM PAR G-YENG BA DANG

@204A *, ,LOG PA'I NGA RGYAL DANG THABS MED PA LAS LOG PAS SHES
RAB DANG BSAM GTAN DANG SMON LAM DANG THABS KYI PHA ROL TU PHYIN
PA'I BDAG NYID CAN DU GYUR PA'I PHYAG RGYA CHEN PO GNYIS SU MED
PA'I YE SHES KYI NGO BO NYID KYI DBANG PHYUG DE NYID NI PHYI'I
MCHOD PA'I RANG BZHIN RDO RJE BDUG PA

DANG ME TOG DANG MAR ME DANG DRI'I NGO BO NYID YIN TE, RDO RJE
BDUG PA MA LA SOGS PA RIM PA BZHIN DU SHES RAB KYI PHA ROL TU
PHYIN PA LA SOGS PA BZHI'I NGO BO NYID YIN NO, ,DE NYID THEG PA
CHEN PO LA SOGS PA LA YID CHES PAS MA DAD PA LAS LDOG PAS DAD
PA'I BDAG NYID CAN DE THAB CHEN PO'I

NGO BO NYID YIN PAS RDO RJE LCAGS KYU'O, ,THEG PA CHEN PO LA 'JUG
PA LAS LDOG PA'I BRTZON 'GRUS KYI BDAG NYID CAN GYI SPYOD PA'I
NGO NGO NYID DU GYUR PAS NA RDO RJE ZHAGS PA'O, ,BRJED NGAS PA
LAS LDOG CING DRAN PA'I BDAG CAN DU GCOD PA'I DGOS PA LAS LDOG
PA'I BDAG NYID CAN YIN PAS

NA RDO RJE LCAGS SGROG GO, ,CHOS RNAMS MI SHES PA LAS LDOG PA'I
TING NGE 'DZIN GYI BDAG NYID CAN YIN ZHING CHOS THAMS CAD MA
SKYES PAR STON PA'I NGO BO NYID DU GYUR PAS NA RDO RJE 'BEBS
PA'O, ,DES NA THABS DANG SHES RAB KYI BDAG NYID CAN GYI RNAL
'BYOR CHEN PO DE NYID NI DAD PA DANG

BRTZON 'GRUS DANG DRAN PA DANG TING NGE 'DZIN GYI NGO BOR GYUR
PAS NA RDO RJE LCAGS KYU LA SOGS PA'O, ,SA'I GO RIMS NGES PA GANG
ZHE NA TSOGS KYI LAM DU BYANG CHUB TU SEMS SKYED PA DANG GDAMS
DGA' 'BOGS PA'O, ,SBYOR BA'I LAM DU DE KHO NA NYID LA RJES SU
CHAGS PA SKYED PA DANG RJES SU CHAGS

PA'I YID BDE BA SKYES PA'O, ,MTHONG BA'I LAM DU CHOS KYI MTHONG
BA RGYUN MI 'CHAD BAR BYA BA'I PHYIR DBANG BSKUR BA'O, ,SA GNYIS PA
LA DBANG MI 'PHROGS PAR BYA BA'I PHYIR MI 'JIGS PA SKYED PA'O,
,SA GSUM PA LA BYANG CHUB SEMS DPA' DE LA BDE BAR GSHEGS PA'I
THUGS RJE'I DBANG

GIS; BYAMS PA'I RGYAL MTSAN BSGRENG BA'O, ,SA BZHI PA LA BYANG
CHUB SEMS DPA'I DE LA BDE BAR GSHEGS PAS CHOS KYI 'KHOR LO BSKOR
RO, ,LNGA PA LA CHOS KYI 'KHOR LO DE NYID TING NGE GYI STOBS SO,
,DRUG PA LA NI TING NGE 'DZIN DE NYID RDZOGS PAR BYED PA'I YE
SHES SKYED DO,,

@204B BDUN PA LA BYANG CHUB SEMS DPA' DE NYID SEMS CAN LA SNYING
RJE SKYED DO, ,BRGYAD PA LA DE NYID KYIS CHOS KYI 'KHOR LO BSKOR
RO, ,DGU PA LA ZAG PA MED PA'I MCHOD PAS MCHOD DO, ,BCU PA LA
CHOS KYI RGYAL MTSAN DU DBANG BSKUR RO, ,BCU PA'I CHOS KYI YE
SHES CHEN POS BCU GCIG PA LA

BGEGS NYE BAR ZHI BAR BYED DO, ,RMONGS PA DANG GNAS NGAN LEN PA
LA SOGS PA'I BAG LA NYAL RNAMS SPONG NGO, ,BCU GNYIS PA LA SKU
GSUNG THUGS RDO RJE LTAR MI SHIGS PA STE RDZOGS PA'I SANGS RGYAS
SU MTHAR PHYIN TO, ,DE NAS CHOS KYI DBYINGS KYI YE SHES DANG, ME
LONG LTA BU'I

YE SHES DANG, MNYAM PA NYID KYI YE SHES DANG, SO SOR RTOG PA'I YE
SHES DANG, BYA BA GRUB PA'I YE SHES KYIS STONG PA NYID DANG MTSAN
MA MED PA DANG SMON PA MED PA DANG 'DUS MA BYAS PA DANG DE RNAMS
NI GZUNG 'DZIN DU MA ZHEN PAR BDE BA NYAMS SU MYONG NGO, ,RJES
LAS THOB PA'I SKABS SU NI

SBYIN PA DANG, TSUL KHRIMS DANG, BZOD PA DANG, BRTZON 'GRUS DANG,
BSAM GTAN DANG, SHES RAB DANG, SMON LAM DANG, THABS DANG, DAD
PA'I DBANG PO DANG, BRTZON 'GRUS KYI DBANG PO DANG, DRAN PA'I DBANG
PO DANG, TING NGE 'DZIN GYI DBANG PO LA SPYOD DO, ,

GRANGS NGES PA NI 'OG NAS SHES PAR BYA'O, ,DE BAS NA RDO RJE DBYINGS
KYI LHA RNAMS NI KUN RDZOB TU GO RIMS NGES BA'O, ,RDO RJE DBYINGS
KYI DKYIL 'KHOR CHEN PO'I LHA RNAMS KYI RNAM PAR GZHAG PA LAS DON
DAM PA'I RNAL 'BYOR BSTAN PA STE LE'U DANG PO'O,, ,,DE NAS YANG,

GZHAN YANG BRJOD PAR BYA BA NI, ,RTZA BA'I BZHIR GYUR LHA RNAMS
KYI, ,KUN RDZOB NGAG GI NGES PA NI, ,CUNG ZAD BSDUS TE BDAG GIS
BRI, ,DE LA RE ZHIG RNAM PAR SNANG MDZAD NI ZHAL BZHI BAR NGES
TE, RDO RJE SEMS MA LA SOGS PA NI DAM TSIG GI PHYAG RGYAR NGES
SO, ,MI BSKYOD PA LA SOGS PA

NI RTAG BA LA ZHAL GCIG PA'O, ,RDO RJE SEMS DPA' NI ZHAL GNYIS PA
DANG LDAN PA'O, ,RDO RJE LEGS PA NI ZHAL RE RE DANG LDAN PA'O,
,SGEG MO LA SOGS PA NI BUD MED KYI CHAG LUGS 'DZIN PA'O, ,LCAGS
KYU LA SOGS PA NI KHRO BO'I CHA LUGS 'DZIN PA'O, ,DRIS PA RNAM
PAR SNANG MDZAD

@205A *, ,NI CI'I PHYIR ZHAL BZHIR NGES SHE NA, DE NI RDO RJE
SLOB DPON LA BSNYEN BA KUR BA STE DE YANG BUM PA LAS, BDE GSHEGS
SLOB DPON DGYES PA'I PHYIR, ,RNAM PAR SNANG MDZAD PHYOGS BZHIR
GZIGS, ,ZHES GSUNGS PA'I PHYIR RO, ,RDO RJE SEMS MA LA SOGS PA NI
DAM

TSIG GI PHYAG RGYAR RIG PA MA YIN NO ZHE NA, DE NI GDUL BYA'I
NGOR BSTAN PA STE, DE YANG DE KHO NA NYID BSDUS PA'I RGYUD LAS,
MU STEGS PA LA PHAN DON DU, ,SANGS RGYAS BTZUN PO PHYAG RGYAR
BCAS, ZHAS GSUNGS PA'I PHYIR RO, ,DE LTA NA NI MI BSKYOD PA LA
SOGS PA RNAM PAR SNANG MDZAD LA ZHAL

GZIGS PAR MI RIGS SO ZHE NA DE NI CHOS KYI DBYINGS KYI YE SHES
KYI DBANG DU BYAS PA STE, DE KHRO BO'I RGYUD LAS, DPER NAS GZHI
CHEN PO LAS, ,RTZI SHING LA SOGS 'BYUNG BA BZHIN, ,CHOS KYI
DBYINGS KYI YE SHES LAS, ,YE SHES GZHAN YANG 'BYUNG PHYIR RO,
,ZHES GSUNGS SO, ,RDO RJE SEMS

DPA' LA SOGS PA NI ZHAL GNYIS DANG LDAN PA DANG, RDO RJE RGYAL PO
LA SOGS PA NI ZHAL GCIG TU NGES PA BRJOD DE DE NI GTZO BO'I DBANG
DU MDZAD PA STE DE YANG 'BRUG SGRA RGYAS PA'I RTAG PA LAS, THUN
MONG PA NI MA YIN PA'I, ,SO SO DAG LA ZHAL GNYIS GZIGS, ,THUN
MONG GTZO BO NYID

GCIG STE, ,RDO RJE RGYAL PO LA SOGS PA, ,ZHAL GCIG NGES ZHES
BSTAN PA'I PHYIR RO, ,SGEG MO LA SOGS BUD MED KYI CHA LUGS 'DZIN
PA NI MOS PA'I DBANG DU BSTAN PA STE DE YANG RNAM PAR SNANG MDZAD
KYI RGYUD CHEN PO LAS, SEMS CAN MOS PA THA DAD PAS, ,SANGS RGYAS
SKU NI CIR

YANG BSTAN, ,ZHES GSUNGS SO, ,DRIS PA RDO RJE LCAGS KYU LA SOGS
PA NI KHRO BO'I CHA LUGS SU 'DZIN PA JI LTA BU ZHE NA DE NI NYON
MONGS PA LA SOGS PA'I BDUD TSAR GCOD PA DANG, DNGOS GRUB LA SOGS
PA'I MTSAN NYID DANG LDAN PA STE DE LDEM POR BSTAN PA STE DE YANG
'JAM DPAL GYI RGYUD LAS,

NYON MONGS BDUD RNAMS TSAR GCOD PAS, ,MCHOG GI DNGOS GRUB STZOL
BYA'I PHYIR, ,RDO RJE LCAGS KYU LA SOGS NI, ,KHRO BO'I CHA LUGS
KHO NAR NGES, ,ZHES GSUNGS TE DE BAS NA RGYAL BA DE DAG NI BDE
BAR GSHEGS PA'I BKA' DAG LAS SMOS PAS DE LTA BUR RTOGS NA SHIN TU
'ANG

@205B DAM TSIG NYAMS PA'I PHYIR DMUS LONG LA 'O MA'I YON TAN
BRJOD PA LTA BU STE LAN BRJOD PAR 'OS PA MA YIN GYI, 'ON KYANG
SNYING RJE'I DBANG GIS CUNG ZHIG BRJOD PA'O, ,DRIS PA GO RIMS
NGES PA GANG YIN DE BRJOD DE GZUNG BA DANG 'DZIN PA GNYIS DANG
BRAL BA'I YE SHES LAS DE NYID GSAL BA'I NGO

BOR GNAS PA DANG, BDAG DANG GZHAN GYI RNAM PAR MI 'BYED PA DANG,
BDEN PA NYAMS SU MYONG BA DANG, 'GRO BA'I DON BYED PA'I RGYUR
GYUR BA DANG, DE NYID NI KUN RDZOB MTSAN MA RNAMS LAS LDOG PA NI
RIM GYIS LDOG PA'I PHYIR GTZO BO'I NGES PA 'KHOR RNAMS DANG, RANG
RANG GI NGES PA

DE DANG DES NI CI RIGS SU SBYAR RO, ,SBYIN PA LA SOGS PA DANG CI
RIGS SU SBYAR TE GZHAN DAG TU RGYA CHER BSTAN PAS 'DIR MANGS KYIS
DOGS NAS MA BYAS SO, ,GRANGS MED PA NI PHYOGS SNGA MA LTAR NA MA
TSANG BA DANG MI DGOS PA'I PHYIR DANG, PHYI MA LTA NA NI CHOS KYI
DBYINGS KYI YE

SHES BZHI 'BYUNG BAS DE NYID RE RE ZHING YANG YON TAN GYI CHA
BZHI BZHI DANG LDAN PA'I PHYIR DANG, SGEG MO LA SOGS PA LA NI
PHYI NANG GI MCHOD PA DANG DGUG PA DANG GZHUG PA LA SOGS PA DES
CHOG PA'I PHYIR TE DE BAS NA RDO RJE DBYINGS KYI LHA RNAMS NI DON
DAM PAR GRANGS DANG GO RIMS

NGES BA'O, ,RDO RJE DBYINGS KYI DKYIL 'KHOR GYI LHA RNAMS KYI
RNAM PAR GZHAG PA LAS KUN RDZOB DANG DON DAM GYI RNAL 'BYOR BSTAN
PA'I LE'U STE GNYIS PA'O,, ,,RDO RJE DBYINGS KYI DKYIL 'KHOR GYI
RNAM PAR GZHAG PA ZHES BYA BA SLOB DPON MU TI TA KO shAS MDZAD PA
RDZOGS SO,, ,,

RGYA GAR GYI MKHAN PO PADMA KA RA BARMA DANG, BOD KYI LO TZ'A BA
DGE SLONG RIN CHEN BZANG POS BSGYUR CING ZHUS TE GTAN LA PHAB
PA'O,,