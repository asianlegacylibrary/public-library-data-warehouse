@190A #, ,RGYA GAR SKAD DU, SAPTA AANGGA, BOD SKAD DU, YAN LAG BDUN PA,
'JAM DPAL GZHON NUR GYUR PA LA PHYAG 'TSAL LO, ,LUS CAN G-YO BA
MI MNGA' SKU NI BDE BAS KUN NAS GANG, ,NAM MKHA' DANG MTSUNGS
SHIN TU KHYAD PAR 'PHAGS PA'I SNYING RJER LDAN, ,RGYUN MI

'CHAD PA'I SKU STE KUN NAS CHANG PAS RNAM PAR STONG, ,YAN LAG
BDUN LDAN THUB PA'I DBANG PO DE LA RAB TU 'DUD, ,'JIG RTEN DBANG
PHYUG PHYAG BYAS NAS, ,PHYAG RGYA CHEN POR RAB RTOGS PHYIR, ,DPE
CHUNG RIM PAS YAN LAG BDUN, ,BZHI PA'I DON DAG RNAM DBYE BYA,
,LONGS SPYOD RDZOGS

DANG KHA SBYAR BDE CHEN RANG BZHIN MED, ,SNYING RJES YONGS GANG
RGYUN MI CHAD PA 'GOG BA MED, ,YAN LAG BDUN LDAN DON DANG LDAN BA
BSGRUB BYA 'DIR, ,BDAG 'DOD TSAD MAS YONGS BSGOMS BLO CAN GYIS
KYANG BSNGAGS, ,DE LTAR SGRA DANG LDAN NYID PHYIR, ,YANG GI SGRA
DON LDAN PHYIR DANG, ,DE

BZHIN SGRA DON SKYES NYID PHYIR, ,BZHI PA DE BZHIN NYID BDAG
'DOD, ,CES BYA BA'I TSIGS BCAD GNYIS NI RDO RJE SEMS DPA' LA SOGS
PA'I PHYAG RGYA CHEN PO STON PAR BYED PA STE, PHYAG RGYA CHEN POR
KHO NA DBANG BSKUR BA BZHIN PA YIN NO, ,DE LA, 'JIG RTEN DBANG
PHYUG PHYAG BYAS NAS, ,ZHES BYA BA NI

BCOM LDAN 'DAS 'JIG RTEN DBANG PHYUG LA PHYAG 'TSAL BA'O, ,PHYAG
RGYA CHEN POR RAB RTOGS PHYIR, ,ZHES BYA BA NI PHYAG RGYA CHEN
PO'I RANG BZHIN DU DBANG BSKUR BZHI PA KHONG DU CHUD PAR BYA BA'I
DON TO, ,DPE CHUNG RIM PAS ZHAS BYA BA NI TSAD CHUNG BA'I GZUGS
LA DPE CHUNG ZHES BYA STE, MTHO GANG GI TSAD DAM,

@190B KHRU GANG GI TSAD KYI DPE CHUNG BA'O, ,DE LA RIM PAS ZHES
BYA BA NI BRI BA'I RIM PA STE, MTHAR GYIS ZHES BYA BA'I BAR DU'O,
,YAN LAG BDUN GYIS ZHES BYA BA NI BZHI PA'I DON NYID YAN LAG BDUN
GYIS MTSON PAR BYED PA'O, ,YANG DAG PAR RNAM PAR DBYE BA NI BYE
BRAG GIS KHONG DU CHUD PAR BYA'O, ,DE

LA RI MO MKHAN MKHAS PAS DPE CHUNG BYA BA YIN PAS DANG PO 'OG
LOGS SU DBANG BSKUR DRUG PO STON PAR BYED PA'I BUM PA KHA DOG SER
PO BRI BAR BYA'O, ,DE'I STENG DU GSANG BA'I DBANG BSKUR STON PAR
BYED PA'I RDO RJE KHA DOG DMAR PO BRI BAR BYA'O, ,DE'I STENG DU
SHES RAB YE SHES KYI DBANG

BSKUR STON PAR BYED PA'I CHOS 'BYUNG SKYA RENGS DKAR PO'I MDOG
CAN BRI BAR BYA'O, ,CHOS 'BYUNG GI STENG DU SDONG BU BDUN DANG
LDAN PA'I PADMA'I GDAN, DE DAG LA YANG BZHI PA SNANG BA NYID LAS,
NYID MTSUNGS LHA MOS 'KHYUD DANG ZHES BYA BA LA SOGS TSIGS SU
BCAD PA BDUN SMOS LA RNAM PA

BDUN BRI BAR BYA STE, DE LA DANG PO'I PADMA LA SKU RDO RJE LA
SOGS PA 'DOD PA'I DBANG GIS NYID DANG MTSUNGS PA'I LHA MOS
'KHYUD PA KHA DOG DKAR PO LA SOGS PA GSANG BA 'DUS PA'I RIM PA
LTAR BRI BAR BYA'O, ,PADMA GNYIS PA LA BDE BA CHEN PO'I YE SHES
RIN PO CHE PADMA R'A GA'I RTZE MO LTA BU DANG, PADMA

GSUM PA'I PADMA CIG SHOS KYI STENG DU BDE BA CHEN PO NYID PADMA
R'A GA'I RTZI MO LTA BU DANG; PADMA BZHI PA'I STENG DU GSUNG RDO
RJE LA SOGS PA KHA DOG DMAR PO LA SOGS PA 'DED PAS BRI BA BYA'O,
,PADMA LNGA PA'I PADMA GNYIS PA'I STENG DU BTANG SNYOMS KYI YE
SHES KHA DOG DMAR PO DANG PADMA DRUG

PA LA THUGS RDO RJE LA SOGS PA KHA DOG NAG PO LA SOGS PA DANG,
PADMA BDUN PA'I PADMA GNYIS PA'I STENG DU 'GAG PA STON PAR BYED
PA'I THIG LE KHA DOG NAG PO BRI BAR BYA'O, ,STENG GI PHYOGS SU
DKAR BYANG LA TSIGS BCAD GNYIS PA LONGS SPYOD RDZOGS DANG ZHES
BYA BA LA SOGS PA'I

TSIGS SU BCAD PA GNYIS BRI BAR BYA'O, ,SLOB DPON MKHAS PA DAG GI
DBANG PHYUG GRAGS PA'I BZHED GZHUNG YAN LAG BDUN DANG LDAN PA'I
BSGRUB PAR BYA BA BZHI PA LAS DPE CHUNG BRI BA'I RIM PA STE LE'U
DANG PO'O,, ,,DA NI YAN LAG BDUN SO SOR BSHAD PA YIN PAS, LONGS

@191A *, ,SPYOD RDZOGS DANG ZHES BYA BA LA SOGS PA SMOS TE, LONGS
SPYOD RDZOGS PA'I SKU SKYES BU CHEN PO'I MTSAN SUM CU RTZA GNYIS
DANG, DPE BYAD BZANG PO BRGYAD CUS RNAM PAR SPRAS PA'I RANG BZHIN
GYI SKU'O, ,LONGS SPYOD RDZOGS PA'I SKU SMOS PAS CHOS KYI SKU
DANG SPRUL PA'I SKU YANG

BZUNG BA YIN TE, SKU GSUM LA THA DAD PA NYID MI MNGA' BA'I PHYIR
RO, ,CHOS KYI SKU NI RNAM PA GNYIS TE, DRAN PA NYE BAR GZHAG PA
LA SOGS PA NAS SANGS RGYAS KYI CHOS MA 'DRES PA BCO BRGYAD LA
SOGS PA DANG DE BZHIN NYID KYI MTSAN NYID DO, ,SPRUL PA'I SKU
YANG RNAM PA GNYIS TE, LONGS SPYOD RDZOGS

PA'I SKU NYID GDUL BYA'I DBANG GIS TSANGS PA DANG DRAG PO LA SOGS
PA RNAM PA SNA TSOGS SU SNANG BA'I MTSAN NYID DANG, LONGS SPYOD
RDZOGS PA'I SKU LAS SPROS PA'I SANGS RGYAS DANG BYANG CHUB SEMS
DPA' LA SOGS PA SNA TSOGS PA 'BYUNG BA NI SPRUL PA'I MTSAN NYID
DO, ,DE LTAR YANG LAG DANG PO BSHAD

NAS GNYIS PA KHA SBYAR ZHES BYA BA LA SOGS PA SMOS TE, KHA SBYAR
GYI SGRAS NI NYID DANG MTSUNGS PA'I LHA MO DANG SNYOMS PAR ZHUGS
PA YIN TE, KHA SBYAR SBANGS PA'I LONGS SPYOD RDZOGS PA'I SKU TZAM
ZHIG NYE BAR BZUNG NA NI SHES RAB KYI PHA ROL TU PHYIN PA'I TSUL
LAS GSUNGS PA'I LONGS SPYOD RDZOGS PA'I SKU DANG

MTSUNGS PAR 'GYUR BAS DE RNAM PAR SPYOD PA'I DON DU KHA SBYAR
SMOS PA YIN NO, ,SHES RAB KYI PHA ROL TU PHYIN PA'I TSUL LAS,
DBANG PO GNYIS KYI SBYOR BA YIS, ,DNGOS PO THAMS CAD RNAM PAR
SGOM, ,ZHES BYA BA'I GZUNG MED LA, DPAL GSANG BA 'DUS PA LA NI
YONG PA'I PHYIR RO, ,DPAL GSANG

BA 'DUS PA LA YANG KHA SBYOR GYI SPYI DGOS MA YIN NAM, LUS THAMS
CAD LA KHYAB PAR BYED PA DGA' BA'I NGO BO TZAM GYIS SEMS CAN GYI
DON THAMS CAD GRUB PA'I PHYIR RO ZHE NA, DE LTA NI MA YIN TE,
'DOD KHAMS KYI SEMS CAN LHAG PAR CHAGS PAS SPYOD PA RNAMS RJES SU
GZUNG BAR BYA BA'I

PHYIR BCOM LDAN 'DAS KYIS 'DUS PA'I SNYOMS PAR 'JUG PA BSTAN PAR
MDZAD PA YIN TE, DPANG PO GNYIS KYI SBYOR BAS KYANG CHAGS PA'I
BDE BA CHEN PO RNAM PAR DAG PA LA RGYA CHER LONGS SPYOD PA'I SGO
NAS SANGS RGYAS NYID BSGRUB PAR BYA BA'I DON TO, ,KHA SBYOR YOD
NA YANG SGYU MA MKHAN GYI SPRUL

@191B PA'I SKYES PA DANG BUD MED KYI KHA SBYOR LAS BDE BA CHEN
POR MI 'GYUR LA, 'DI LA NI YOD PA'I PHYIR BDE CHEN ZHES BYA BAS
YAN LAG GSUM PA SMOS TE, DE LA LUS KYI BDE BA NYAMS SU MYONG BA
LA NI BDE BA ZHES BYA ZHING, SEMS LAS BYUNG BA'I BDE BA NYAMS SU
MYONG BA LA NI YID BDE BA ZHES BYA STE, BDE

BA DE YANG GROG SBUR LA SOGS PA SEMS CAN GYI TSOGS MA LUS PAS
SHIN TU 'DOD PAR BYA BA YIN NO, ,CHEN PO ZHES BYA BA NI, SHIN TU
RGYA CHE BA NYID DANG, ZAG PA MED PA NYID DANG, GYA NOM PA NYID
DANG, 'KHOR BA JI SRID PAR GNAS PA NYID LA SOGS PA'I BYE BRAG
DANG LDAN PAS CHE BA NYID YIN

PA'I PHYIR BDE BA CHEN PO ZHES BYA'O, ,PHYAG RGYA CHEN PO'I RANG
BZHIN SANGS RGYAS NYID KYANG RANG BZHIN MED PAR BSGRUB PAR BYA BA
YIN PAS YAN LAG BZHI PA SMOS TE, RANG BZHIN MED PA ZHES BYA BA NI
RANG BZHIN GANG LA MED CING RANG BZHIN GANG LA SPANGS PA DE NYID
RANG BZHIN MED PA STE,

GCIG DANG DU MA LA SOGS PA'I RANG BZHIN GYIS STONG ZHING BRDZUN
PA YIN TE, DRI ZA'I GRONG KHYER DANG CHU ZLA LTA BU'O, ,DE SKAD
DU BCOM LDAN 'DAS KYIS SHES RAB KYI PHA ROL TU PHYIN PA LA SOGS
PA LAS, SANGS RGYAS KYANG RMI LAM LTA BU SGYU MA LTA BU'O, ,DE
CI'I PHYIR ZHE NA, MYA NGAN LAS 'DAS PA NI,

SGYU MA LTA BU DANG THA MI DAD PA'I PHYIR RO ZHES 'BYUNG NGO,
,MYA NGAN LAS 'DAS PA YANG SGYU MA LTA BU RMI LAM LTA BU'O, ,MYA
NGAN LAS 'DAS PA LAS KHYAD PAR DU 'PHAGS PA'I CHOS GZHAN ZHIG YOD
NA YANG RMI LAM LTA BU SGYU MA LTA BU'O ZHES SMRA'O ZHES GSUNGS
SO, ,RANG BZHIN MED PA ZHES BYA BA 'DI CI

ZHIG YIN, JI SKAD DU BSHAD PA'I SANGS RGYAS NYID BSGRUB PAR BYA
BA YIN NO ZHE NA, RNAM PA THAMS CAD KYI MCHOG DANG LDAN PA'I
STONG PA NYID KHO NA RANG BZHIN MED PA NYID YIN LA, DE NYID DE
BZHIN NYID DANG, YANG DAG PA'I MTHA' DANG, CHOS BDAG MED PA NYID
DANG, CHOS ZAB PA NYID DANG, CHOS

MNYAM PA NYID DANG, CHOS NGES PA NYID DANG, CHOS DE KHO NA NYID
DANG, CHOS NYID DANG, DON DAM PA DANG, BLA NA MED PA'I BYANG CHUB
DANG GNYIS SU MED PA'I YE SHES ZHES BYA BA LA SOGS PA'I SGRA DE
DANG DE DAG GIS BRJOD PAR BYA BA YIN NO, ,DE LA 'DIR RNAM PA
THAMS CAD KYI MCHOG DANG LDAN PA'I STONG PA

@192A *, ,NYID GANG ZHE NA, SMRAS PA 'DI LTAR BCOM LDAN 'DAS KYIS
GTZUG NA RIN PO CHE LA SOGS PA THEG PA CHEN PO'I MDO SDE RNAMS
LAS, SBYIN PA'I PHA ROL TU PHYIN PA DANG BRAL BAS MA YIN, TSUL
KHRIMS KYI PHA ROL TU PHYIN PA DANG BRAL BAS MA YIN, SHES RAB KYI
PHA ROL TU PHYIN PA'I

BAR DANG BRAL BAS MA YIN, LONGS SPYOD RDZOGS PA'I SKU LA SOGS
PA'I BAR DANG BRAL BAS MA YIN, DRAN PA NYE BAR GZHAG PA LA SOGS
PA'I SANGS RGYAS KYI CHOS THAMS CAD KYI BAR DANG BRAL BAS MA YIN
ZHES BYA BA 'DI NI RNAM PA THAMS CAD KYI MCHOG DANG LDAN PA'I
STONG PA NYID CES BYA'O ZHES

GSUNGS SO, ,NGES PA'I TSIG NI THAMS CAD KYANG DE YIN LA, BUM PA
DANG, SNAM BU DANG, SHING RTA LA SOGS PA SA GSUM DU GTOGS PA'I
RNAM PA YANG YIN PAS RNAM PA THAMS CAD DO, ,DE DAG GI NANG NAS
GANG KHYAD PAR DU 'PHAGS PA LONGS SPYOD RDZOGS PA'I SKU LA SOGS
PA'I NGO BO DANG, SBYIN

PA'I PHA ROL TU PHYIN PA LA SOGS PA NI MCHOG STE DE DANG LDAN
ZHING 'BYOR BA DE NI BDAG NYID KYIS GNAS PA'I STONG PA NYID GANG
YIN PA DE NI RNAM PA THAMS CAD KYI MCHOG DANG LDAN PA'I STONG PA
NYID YIN GYI, NAM MKHA'I ME TOG GAM RI BONG GI RVA LA SOGS PA'I
STONG PA NYID MA YIN TE, DE NI MED PA'I NGO BO NYID

YIN PA'I PHYIR BCOM LDAN 'DAS KYIS MNGON SUM DU BYAS PAR MI RUNG
BAR SUN PHYUNG BA NYID KYI PHYIR RO, ,'ON KYANG GAL TE RNAM PA
THAMS CAD KYI MCHOG DANG LDAN PA STONG PA NYID LA YANG 'DI NYID
DE KHO NA NYID DANG, SNYING PO LA SOGS PA'I RNAM PAR MNGON PAR
ZHEN PAR 'GYUR NA DE'I TSE DE YANG LTA BA DMAN

PAS DMYAL BAR 'GRO BA'I RGYUR 'GYUR RO, ,DE SKAD DU BCOM LDAN
'DAS KYIS, STONG NYID LTA BA THAMS CAD LAS, ,'BYUNG BAR 'GYUR BA
RNAMS KYIS GSUNGS, ,GANG GI STONG PA NYID LTA BA, ,DE NI SGRUB TU
MI RUNG NGO, ,STONG PA NYID LA LTA NYES NA, ,SHES RAB CHUNG LDAN
PHUNG BAR 'GYUR, ,

JI LTAR SBRUL LA BZUNG NYES DANG, ,RIG SNGAGS NYES PAR BSGRUBS PA
BZHIN, ,ZHES GSUNGS SO, ,CI RAB TU GRAGS PA'I 'JIG RTEN RNAMS
KYIS KHYAD PAR MED PA'I STONG PA NYID DE, SANGS RGYAS LA SOGS
PA'I DNGOS PO RNAMS STONG PA NYID DU MI 'GYUR TE, DNGOS PA ZHIG
TU 'GYUR GRANG

@192B NA; GAL TE THA DAD PA YIN PA DE'I TSE SANGS RGYAS LA SOGS
PA'I DNGOS PO RNAMS STONG PA NYID DU MI 'GYUR TE, DNGOS PO LAS
THA DAD PA'I STONG PA NYID KYI DNGOS PO'I DON RANG BZHIN DANG
BCAS PA'I NGO BO NYID KYIS STONG PA MA YIN PA THAMS CAD STONG PAR
BYED PAR MI NUS BA'I PHYIR RO, ,DE LTAR

YANG; DE LA YANG DAG YANG DAG MIN, ,NGO BO NYID KYIS GANG GNAS
PA, ,RANG BZHIN GYIS NI GSO BYA MIN, ,DE CI GZHAN DU BSGYUR NUS
SAM, ,ZHES GSUNGS SO, ,CI STE THA DAD PA'I STONG PA NYID BSGOM
PA'I RIGS PAS DNGOS PO THAMS CAD STONG PAR BYED CING NYAMS PAR
BYED DO ZHE NA,

GAL TE DE LTAR GYUR NA DE'I TSE 'DAS PA'I SANGS RGYAS LA SOGS PA
RNAMS KYIS STONG PA NYID BSGOM PA'I RIGS PA MNGON SUM DU MDZAD PA
DE'I GNAS SKABS DE NYID DU KHAMS GSUM PA'I DNGOS PO RNAMS MI
SNANG BAR 'GYUR GYI KHYAD PAR DU 'PHAGS PA'I NGO BO NYID SNANG BA
YIN PAR 'GYUR NA JI LTAR THA

DAD PA'I STONG PA NYID BSGOM PA'I RIGS PAS DE DAG STONG PAR BYED
CING 'JIG PA'I MTSAN NYID DU NA, DE SKAD DU, 'JIG RTEN SNANG
TSOGS GANG 'DI SPANG BYA MIN, ,SKYES BU KUN RTOG CHAGS PA'ANG
SPANG BYA STE, ,'JIG RTEN SNA TSOGS DE LTA NYID DU GNAS, ,DE
PHYIR MKHAS PAS SPANG BYA 'DI SPONG BYED, ,

CES GSUNGS SO, ,'ON KYANG STONG PAR BYED PA NI BUM PA 'JIG PAR
BYED PA'I THO BA LTAR DNGOS PO NYID YIN LA THA DAD PA'I STONG PA
NYID NAM MKHAR GYUR PAS NI STONG PAR BYED PAR YANG MI NUS TE, NAM
MKHA' GZUGS CAN MA YIN PA BSGOM PAS KYANG DNGOS PO RNAMS 'JIG PAR
MA MTHONG NGO, ,

NAM MKHA' DANG DNGOS PO THAMS CAD 'GAL BA YANG MED DE LHAN CIG
GNAS PAR MTHONG BA'I PHYIR RO, ,GAL TE YANG NAM MKHA' DNGOS PO
RNAMS 'JIG PAR GYUR NA DE'I TSE DNGOS PO 'GA' YANG SNANG BAR MI
'GYUR TE 'GAL PA'I PHYIR RO, ,JI STE DNGOS PO LAS STONG PA NYID
THA MI DAD PA DE LTA NA NI

BDAG NYID DANG STONG PA NYID THA MI DAD PAS STONG PA NYID YIN
PA'I PHYIR, GZHAN MA YIN PA'I DNGOS PO RNAMS JI LTA NA STONG PA
NYID DU BYED, DE SKAD DU, DNGOS LAS STONG NYID GZHAN MA YIN, ,DE
MA GTOGS PAR DNGOS KYANG MED, ,CES GSUNGS PA DANG, GZHAN YANG
GZUGS LAS STONG PA

@193A *, ,NYID GZHAN MA YIN, STONG PA NYID LAS KYANG GZUGS GZHAN
MA YIN NO, ,DE BZHIN DU TSOR BA DANG, 'DU SHES DANG, 'DU BYED
DANG, RNAM PAR SHES PA LA SOGS PA'I DNGOS PO THAMS CAD LA SBYAR
RO ZHES GSUNGS SO, ,'ON KYANG DNGOS PO RNAMS LAS THA DAD PA'I

DNGOS PO MED PA'I NGO BO NYID STONG PA NYID DU RTOG PA RNAMS KYIS
SANGS RGYAS BCOM LDAN 'DAS NYID LA SKUR BAR 'GYUR TE, SANGS RGYAS
NYID KYI THA DAD PA'I DNGOS PO NYID KYIS THA DAD PA BZLOG PA'I
PHYIR CHOS THAMS CAD STONG PA CHOS THAMS CAD RANG BZHIN MED PA
YIN NO ZHES BYA BA LA SOGS PA'I BKAS

THA MI DAD PA'I STONG PA NYID STON PA'I PHYIR RO, ,DAM PA'I CHOS
LA YANG SKUR BAR 'GYUR TE, DES BSTAN PA'I CHOS THAMS CAD RANG
BZHIN MED PA NYID DU RAB TU STON PAR BYED PA NYID KYI PHYIR RO,
,DGE 'DUN LA YANG SKUR BAR 'GYUR TE, DGE 'DUN GYI CHOS THAMS CAD
RANG BZHIN MED PA MNGON SUM DU

MDZAD PA'I PHYIR RO, ,DE BAS NA DNGOS PO THAMS CAD STONG PA NYID
YIN LA, STONG PA NYID KHO NA DNGOS PO YIN NO, ,SLOB DPON KLU
SGRUB KYI ZHAL SNGA NAS KYIS KYANG, 'GRO KUN RGYU DANG 'BRAS BU
STE, ,'DI LAS SEMS CAN GZHAN CI'ANG MED, ,STONG PA KHO NA'I CHOS
RNAMS LAS, ,STONG

PA'I CHOS RNAMS 'BYUNG BAR ZAD, ,CES GSUNGS SO, ,CI STE DNGOS PO
THAMS CAD STONG PA'O ZHES BSHAD PAS NI DNGOS PO THAMS CAD MED PA
NYID DO ZHES BSTAN PAR 'GYUR RO ZHE NA, DE SKAD DU BSTAN PA MA
YIN TE, GANG GI PHYIR DNGOS PO THAMS CAD STONG PA DAG DANG, DNGOS
PO THAMS CAD

MED PA ZHES BYA BA'I NGAG 'DI LA STONG PA DANG MED PA ZHES BYA
BA'I SGRA 'DI NI DON GCIG NYID MA YIN TE, 'DI LTAR GRONG KHYER
'DI NI MI YOD DAM MED CES DRIS PA NA 'GA' ZHIG NA RE GRONG 'DI NA
MI MED DO ZHES SMRA STE MIS STONG PA'I KHYIM DANG, SHING LA SOGS
PA TZAM ZHIG YIN NO ZHES PA'I DON TO, ,GZHAN

YANG CI NAGS KYI PHYOGS 'DI NA GRONG YOD DAM MED CES DRIS PAS NA
NAGS KYI PHYOGS 'DI NA GRONG MED DO ZHES SMRA STE, MIS STONG PA'I
GRONG KHYER TZAM YANG MED DO ZHES BYA BA'I THA TSIG GO, ,DE BAS
NA, DNGOS PO STONG PA LAS MED DO ZHES BYA BA'I SGRA'I DON THA DAD
DE, DON GCIG PA NYID MA

@193B YIN NO ZER TE, BUM PA STONG PA DANG, BUM PA MED DO ZHES BYA
BA'I SGRA DANG 'DRA STE, BUM PA STONG PA ZHES BYA BA NI BUM PA NA
CHU LA SOGS PA MED PA YIN LA, BUM PA MED DO BYA BA 'DI NI BUM PA
NYID KYANG MED DE, CHU LA SOGS PAS STONG PA NYID DU GA LA 'GYUR,
DE'I PHYIR RTOG PA DANG LDAN PA

RNAMS SGRA'I DON LA RMONGS PAR MI BYA'O, ,'JIG RTEN KUN RDZOB
BDEN PA DANG, ,DAM PA'I DON GYI BDEN PA STE, ,BDEN GNYIS YANG DAG
BSTEN NAS NI, ,SANGS RGYAS CHOS RNAMS STON PAR MDZAD, ,CES BYA
BA'I TSIG GI DON DE DAG THAMS CAD KYANG KUN RDZOB KYI BDEN PA LA
BRTEN NAS, YANG

DAG KUN RDZOB RNAMS KYI SKAS, ,MED PAR YANG DAG KHANG PA YI,
,STENG DU 'DZEG PAR BYA BA NI, ,MKHAS LA RUNG BA MA YIN NO, ,ZHES
BYA BA DANG, DON DAM BDEN PA LA GNAS NAS, ,STONG PA MA YIN MI
STONG MIN, ,STONG DANG MI STONG GNYIS KA'ANG MIN, ,STONG DANG MI
STONG GROL MIN PAR, ,

RGYAL BA RNAMS NI STON PAR MDZAD, ,CES GSUNGS SO, ,'ON KYANG BDEN
PA GNYIS STON PA'ANG 'JIG RTEN LA THUGS BRTZE BAS KUN RDZOB NYID
DU BCOM LDAN 'DAS KYIS KUN RDZOB LAS MA GTOGS PA DON DAM PA ZHES
BYA BA 'GA' ZHIG KYANG YOD PA MA YIN TE, KUN RDZOB BRTAG CING
DPYAD MI BZOD

PA KHO NA'I NGO BO NYID DON DAM PA YIN PAS DE YANG KUN RDZOB LAS
THA MI DAD DO, ,DBYE BA NI RNAM PAR PHYE NA GDUL BYA RNAMS KYIS
BDE BAR KHONG DU CHUD PAR BYA BA'I PHYIR RNAM PAR BRTAGS PA YIN
NO, ,'DIS DNGOS PO RNAMS LAS THA DAD PA'I STONG PA NYID YOD PA MA
YIN NO ZHES RAB TU BSTAN PA YIN

NO; ,DA NI SHIN TU BLO CHUNG BA KHA CIG 'DI SKAD SMRA STE, DNGOS
PO MTHONG PA'I TSE'AM RANG GI 'DOD PA'I LHA BSGOM PA'I TSE 'GA'
ZHIG GIS 'GA' ZHIG GI MIG MTHONG BAR 'GYUR BA'AM, BSGOM PAS LHA
BSGOM PA'I DUS DE'I TSE RNA BA MTHONG BAS BSGOM PAR MI NUS TE,
DE'I TSE DE DAG MED

PA'I PHYIR DANG, RNAM PAR MI RTOG PA YIN PA'I PHYIR RO, ,DE BZHIN
DU GANG GI TSE RNA BA YIN PA DE'I TSE SNA MA YIN, GANG GI TSE SNA
YIN PA DE'I TSE RGYAB DANG, LAG PA DANG, RKANG PA DANG, RGYU MA
DANG, RKANG DANG, MKHAL MA LA SOGS PA MNGON PA'AM, BSGOM PA NYID
DU MI NUS PAS YONGS

@194A *, ,SU MA RDZOGS PA'I BUD MED MTHONG BA'AM, YONGS SU MA
RDZOGS PA'I LHA NYID BSGOMS PAS YONGS SU RDZOGS PA'I BUD MED
MTHONG BAR MI NUS LA, YONGS SU RDZOGS PA'I LHA NYID BSGOM PAR
YANG MI 'GYUR BA'I PHYIR LHA NYID BSGOMS PAS MNGON SUM DU BYED
PAR MI NUS SO, ,

DE BAS NA LHA NYID BSGOMS PAS PHYAG RGYA CHEN PO'I DNGOS GRUB
RNAM PA THAMS CAD MKHYEN PA'I NGO BO 'GRUB BAR YANG MI 'GYUR RO,
,'O NA GANG GIS 'GRUB PA YIN ZHE NA, STONG PA NYID 'BA' ZHIG
BSGOMS PAS 'GRUB PAR BYED DAM BSGOM PA MA GTOGS PAS 'GRUB PAR
BYED, KHA CIG 'DI SKAD DU

YANG; BSGOM BYA GZUNGS DANG SNGAGS BRJOD PA DAG MED, ,DE KUN
'KHRUL PA'I YID KYI RNAM PA YIN, ,SEMS NI RTOG BCAS MA YIN BSAM
PA YIS, ,'KHRUL PAR MA BYED G-YENG MED BDAG BDER MNOS, ,ZHES SMRA
STE, THOS PA DANG BSAM PA LA SOGS PA LA LTOS PA MED PAR LHAN

CIG SKYES PA'I RNAL 'BYOR MA RNAMS LA 'DAS PA LA SOGS PA'I SHES
PA 'GRUB PA DANG 'GRO SNYAM DU SEMS NA DE NI SNYING PO MA YIN TE,
STONG PA NYID 'BA' ZHIG NI GONG DU SMOS PA'I RIGS PAS BSAL BA
NYID KYI PHYIR RO, ,'ON KYANG NAM MKHA'I RANG BZHIN DU GYUR PA'I
STONG PA NYID 'BA' ZHIG GIS NI

DGOS PA CUNG ZHIG KYANG BSGRUB PAR NUS PA MA YIN TE, SA BON LAS
MYU GU BZHIN DU NAM MKHA' LAS 'BRAS BU 'GRUB PA MA MTHONG STE,
NAM MKHA' NUS PA THAMS CAD DANG BRAL BA'I MTSAN NYID CAN YIN PA'I
PHYIR RO, ,BSGOM PA MA GTOGS PAS KYANG PHYAG RGYA CHEN PO 'GRUB
PAR YANG MI

'GYUR TE, RGYU MED PA NYID KYIS DE DAG THAMS CAD SANGS RGYAS NYID
DU THAL BAR 'GYUR BA'I PHYIR RO, ,LHAN CIG SKYES PA'I RNAL 'BYOR
MA THAMS CAD KYIS 'DAS PA LA SOGS PA'I SHES PA YANG SKYE BA SNGON
MAR GOMS PA BYAS PA YIN GYI GZHAN DU NA BUD MED THAMS CAD KHO NA
'DAS PA LA SOGS

PA'I SHES PA DANG LDAN PAR 'GYUR RO, ,'ON KYANG GANG GI TSE 'GRO
BA RNAMS SHIN TU MDZES MA MGU BA BSKYED PA DANG LHAN CIG DGA'
MGUR RTZE BA NYAMS SU MYONG BA'I DUS DE NA GANG GI TSE KHA LA'O
BYAS PA DE'I TSE YAN LAG MCHOG LA REG PA MA YIN TE MI NUS PA NYID
KYI PHYIR RO, ,GANG GI TSE YAN LAG MCHOG

@194B LA REG PAR GYUR PA DE'I TSE NU MA GNYIS LA REG PA MA YIN LA
DE BZHIN DU YAN LAG GZHAN DMIGS PA LA YANG BRJOD PAR BYA'O, ,MUN
PA DAG TU DGA' MA'I GZUGS DMIGS PA MED NA YANG 'JIG RTEN PA 'DI
SKAD DU, BDAG KYANG MTSAN PHYED NA GZUGS LA SOGS PA'I YON TAN
DANG LDAN

PA'I DGA' MA'I YAN LAG THAMS CAD LA LONGS SPYOD PA DANG LDAN NO
ZHES SMRA'O, ,DE BZHIN DU GANG GI TSE YID DU 'ONG BA'I MIG DANG,
KHA LA SOGS PA MTHONG BA DE'I TSE RGYAB LA SOGS PA MA MTHONG YANG
'JIG RTEN NA YANG DAG GIS SHIN TU DGA' MA'I RNAM PA THAMS CAD
MTHONG NGO ZHES SMRA'O, ,DE

BZHIN DU GANG GI TSE KHANG PA BRTZIG PA NA KA BA DANG PO BTZUGS
PA'I TSE KA BA GNYIS PA DANG, GSUM PA LA SOGS PA MED CING SKAD
CIG MAS KHANG PA BRTZIGS PA MA YIN YANG 'JIG RTEN PA YANG DAG GIS
KHANG PA RDZOGS PAR BYAS PA MTHONG NGO ZHES SMRA'O, ,DE BZHIN DU
BZA' BA DANG BCA' BA

LA SOGS PA BYAS PA YANG BRJOD PAR BYA'O, ,DE BAS NA 'DI LTAR
CHUNG MA LA SOGS PA LA LONGS SPYOD PA'I TSE, YAN LAG THAMS CAD LA
LONGS SPYOD PA MED MOD KYI, 'JIG RTEN LA YUL GYI BZANG MO'I YAN
LAG THAMS CAD LA MNGON PAR ZHEN PA'I SGO NAS BRTEN CING SHIN TU
DGA' BA'I BDE BA

DMIGS PA'I PHYIR, YANG DE DAG GI SKYES BU'I DON MCHOG GI NGO BO
SGRUB PAR 'GYUR BA DE BZHIN DU, LHA NYID SGOM PA'I DUS NA LAS
DANG PO PA RNAMS THAMS CAD KYI SKAD CIG GCIG LA YAN LAG THAMS CAD
MI SNANG YANG MNGON PAR ZHEN PAS DON BSGRUBS LA, BSGOM PA YONGS
SU RDZOGS

PA NA DBANG PO'I GZHU SNANG BA BZHIN DU RANG RIG PA'I YE SHES KYI
RANG BZHIN YONGS SU RDZOGS PA'I LHA NYID MTHONG BAR 'GYUR RO, ,DE
SKAD DU, DE PHYIR YANG DAG YANG DAG MIN, ,GANG DAG SHIN TU BSGOMS
PA LAS, ,BSGOM PA'I STOBS NI RDZOGS PA NA, ,DE GSAL MI RTOG BLO
'BRAS CAN, ,ZHES

GSUNGS SO, ,GAL TE BSGOMS PA NA, YAN LAG THAMS CAD MI DMIGS PA
DE'I TSE, BSGOM PA YONGS SU RDZOGS PA NA, ,DE GSAL MI RTOG BLO
'BRAS CAN, ,ZHES BYA BA'I TSAD MA'I 'KHOR LO'I GTZUG GI NOR BU
SLOB DPON CHOS KYI GRAGS PA'I BKA' YANG JI LTAR

@195A *, ,'THAD; DE BAS NA BUD MED GZUGS MDZES PA MTHONG BA'I DUS
NA, SKAD CIG DE NYID LA RGYU MA DANG, RUS PA DANG, RKANG DANG
RTZA RGYUS LA SOGS PA LA MA DMIGS KYANG, 'JIG RTEN PA BUD MED
MTHONG BA DANG REG PA LA SOGS PAR RAB TU 'JUG STE, DE DAG GI

'DOD PA'I 'BRAS BU BSGRUB PA YANG RDZOGS PAR 'GYUR LA, DE BZHIN
DU LHA NYID BSGOM PA LA SOGS PA YANG 'GYUR RO, ,DE LA SMRAS PA CI
LHA'I RNAM PA GONG BU DANG, RIL PO LA SOGS PA BRDZUN PA'I NGO BO
BSGOM PA'I 'BAD PAS CI ZHIG BYED, YID BZHIN GYI NOR BU LA MCHOD
PA LAS,

GLANG PO DANG RTA LA SOGS PA 'BYUNG BA BZHIN DU, STONG PA NYID
'BA' ZHIG BSGOMS PA NYID KYIS PHYAG RGYA CHEN PO'I RNAM PA THAMS
CAD DU 'GRUB PAR 'GYUR RO ZHE NA, KYE MA'O RMONGS PA'I BLO CAN
RNAMS KYI STONG PA NYID 'BA' ZHIG TU RMONGS PA LA BRTAN PO NYID
RGYA CHER BSAL BA'I PHYIR RO, ,

BLO GROS DMAN PA RNAMS KYI TSIG LA GUS PAS CHOG GO, ,NAM MKHA'I
ME TOG LA SOGS PA STONG PA NYID DANG, 'O MA LA SOGS PA 'THUNG
BA'I DUS KYI 'O MA LA SOGS PAR MI DMIGS PA'I STONG PA NYID DANG,
'O MA LA SOGS PA 'THUNG BA'I DUS KYI 'O MA LA SOGS PAR MI DMIGS
PA'I STONG PA NYID

DANG; GNYID LOG PA'I GNAS SKABS NA DNGOS PO THAMS CAD MI DMIGS
PA'I STONG PA NYID DANG, 'CHI BA'I DUS NA SEMS CAN THAMS CAD MI
DMIGS PA'I STONG PA NYID NGES PAR GSAL BAR RIG PAR BYA STE, STONG
PA NYID DE DAG GONG DU SMOS PAR RIG PAS DPYAD MI BZOD CING, DE
DAG

RMONGS PA'I BLO CAN DAG GIS RTOGS PA TZAM GYIS SBYAR BA NYID YIN
PA'I PHYIR RO, ,JI STE YANG SRID CES BYA BA PHUNG PO LNGA PO
STONG PA NYID KYI MES BSREGS PAR GYUR ZHES BYA BA'I BKA' DANG, DE
BZHIN DU DNGOS PO THAMS CAD SNANG BA MED PA NYID DU BYAS NAS,
SEMS TZAM YANG SNANG BA MED

PAR BLTA BAR BYA'O ZHES GSUNGS PA DANG, DE BZHIN DU, AOm SH'U
N+YA T'A DZNY'A NA BADZRA SV'A BH'A WA A'ATMA KO&HAm, ZHES BYA
BA'I NGA RGYAL BYED PAS RI RAB DANG NYI MA DANG ZLA BA LA SOGS PA
STONG PA NYID DU BSGOM PAR BYA'O ZHES GSUNGS PA DANG, DE BZHIN
DU, GSANG SNGAGS RANG BZHIN DAG PA BRJOD

@195B NAS NI, ,DNGOS KUN MA LUS KUN NAS STONG SGOM ZHING, ,MKHAS
PAS PHYI NANG BDAG GI LUS NYID KYANG, ,ZHES BYA BAS THAMS CAD
DNGOS PO MED PA STONG PA NYID DU BLTA BAR BYA'O ZHES BYA BA NI
LUNG YIN LA, DE JI LTAR SUN 'BYIN PAR BYED CE NA, DE LTAR NI MA
YIN TE, LUNG NI THAMS CAD

DU DNGOS PO MED PA'I RANG BZHIN STONG PAR BYED DO, ,'DI LTAR
PHUNG PO LNGA PO STONG PA NYID KYIS MES BSREGS PAR ZHES BYA BA
LA, GCIG DANG DU MA DANG BRAL BA NI, STONG PA NYID KYI ME ZHES
BYA BA YIN LA, DES BSREGS PA NI RANG BZHIN MED PAR BYAS PA YIN
GYI, THAL BAR GYUR PAR

BYAS PA YANG NI MA YIN TE, YANG SRID PA ZHES GSUNGS PA'I PHYIR
RO, ,DE BZHIN DU SNANG BA MED PAR BYAS NAS ZHES BYA BA NI, GCIG
DANG DU MA DANG BRAL BA'I RANG BZHIN MED PAR DPYAD PA BYAS PA'I
SGO NAS JI LTA BA BZHIN DU SNANG BA MED PAR GYUR PA YIN TE, DE
LTAR BYAS NAS SEMS TZAM YANG DE BZHIN DU

BLTA BAR BYA'O, ,DE BZHIN DU LUNG GI TSIG THAMS CAD SHES PAR BYA
STE SHIN TU SPROS PAS CHOG GO, ,NAM MKHA' LA SOGS PA BSGOM PA'I
DUS NA, SHES PA YOD DAM MED CE NA, ,MED CES SU ZHIG SMRA BAR
BYED, ,GAL TE SHES PA NYID MED PA DE LTA NA YANG, GANG LA NAM
MKHA'I RNAM PAR

SNANG BAR 'GYUR, GAL TE YANG NAM MKHA'I RNAM PAR MI SNANG BA DE
LTA NA NI CI ZHIG SGOM PAR BYED, DE BAS NA NAM MKHA'I RNAM PA'I
RNAM PAR RTOG PA YOD DO, ,DE BZHIN DU RI BONG GI RVA LA SOGS PA
BSGOM PA LA YANG BRJOD PAR BYA'O, ,'ON NAM MKHA'I RNAM PA'I RNAM
PAR SHES PA RNAM PAR CHAD

PAR 'GYUR RAM MI 'GYUR ZHE NA, CHAD PAR MI 'GYUR TE, SHES PA'I
RGYUN 'KHOR BA JI SRID PAR RAB TU 'JUG PA'I PHYIR RO, ,'O NA NAM
MKHA' LA SOGS PA'I RNAM PAR SHES PA RNAM PA DANG BCAS PA ZHE'AM,
RNAM PA MED PA ZHES BRJOD PAR BYA, RNAM PA DANG BCAS PAR BRJOD
PAR BYA'O ZHE NA, ,

'O NA SNGON PO LA SOGS PA'I RNAM PA MED PA YIN NO, JI LTAR RNAM
PA DANG BCAS PA YIN, NAM MKHA' LA SOGS PA'I RNAM PA KHO NAS RNAM
PA DANG BCAS PA YIN TE, MUN PA'I RNAM PA BZHIN DU NAM MKHA'I RNAM
PAR RTOG PA NI SNGO BSANGS SU SNANG NGO, ,DE LTAR GYUR NA NI,
RNAM PA MED PA'I

@196A *, ,SHES PA MED PA NYID DO, ,BDEN TE RNAM PA MED PA'I SHES
PA NI YOD PA MA YIN TE, RMI LAM NA YANG RNAM PAR RIG PA YIN NO,
,YANG DAG PA'I SHES PA THOB PAR GYUR NAS, PHYIS BDAG NYID RIG BAR
'GYUR RO ZHE NA, MNA' CHU BTUNG BA MA GTOGS PA 'DI LA TSAD MAS

BSGRUB PA YONG PA MA YIN TE, DE LA GNYID STUG PO'I LOG PA'I GNAS
SKABS SAM, BRGYAL BA'AM SHI BA LA SOGS PA'I GNAS SKABS NA, JI
LTAR SHES PA YOD DE, RANG RIG PA'I DNGOS PO MED PA'I PHYIR RO,
,DES NA RANG RIG PA'I YOD PA MA YIN TE, SHES PA RANG RIG PA'I
RANG

BZHIN YIN PA'I PHYIR RO, ,GAL TE YANG MED PA NYID YIN NA, SHES PA
RANG RIG PA'I RANG BZHIN GNYID LOG PAS NON PA LAS SAD PA'I GNAS
SKABS SAM, 'JIG RTEN PHA ROL DU SKYES PA'I GNAS SKABS SU KHAR
SANG GI GNAS DANG ZAN LA SOGS PA DRAN PA DANG, SNGON GYI SKYE BA
DRAN PA'I GO RIMS

JI LTAR 'THAD, DE BAS NA SEMS LAS SEMS GZHAN 'BYUNG BAR 'GYUR
BAS, THAMS CAD DU RANG RIG PA'I SHES PA YOD PAR GRUB STE, RAB TU
SPROS PAS CHOG GO, ,YAN LAG BZHI PA'I RNAM PAR BSHAD PA'O, ,DE NI
JI LTAR LUS KYI RNAM PA MED PA NA, SEMS CAN GYI DON RNAM PA

THAMS CAD DU MED PA DE BZHIN DU SNYING RJE CHEN PO MED PAR YANG
SEMS CAN GYI DON RNAM PA THAMS CAD DU YOD PA MA YIN PAS YAN LAG
LNGA PA SMOS PA YIN NO, ,SNYING RJES YONGS GANG ZHES BYA BA LA,
SNYING RJE'I DNGOS PO NYID NI SNYING RJE NYID DE, DE YONGS SU
GANG BA NI YONGS SU RDZOGS PA'O, ,

DE GANG ZHE NA, BSGRUB PAR BYA BA ZHES BYA BA'I RANG BZHIN NO,
,DE JI LTA BU'I MTSAN NYID CAN GYI SNYING RJE CHEN PO ZHES BYA
ZHE NA, SDUG BSNGAL GYI RGYU LAS YANG DAG PAR GDON PAR 'DOD PA NI
SNYING RJE CHEN PO'O, ,DE YANG RNAM PA GSUM STE, SEMS CAN LA
DMIGS PA DANG, CHOS LA DMIGS

PA DANG, DMIGS PA MED PA'O, ,DE LA SDUG BSNGAL LAS ZHES BYA BA NI
MNGON SUM DU NYAMS SU MYONG BAR GYUR PA GLAD GZER LA SOGS PA'I
MTSAN NYID LAS SO, ,SDUG BSNGAL GYI RGYU LAS ZHES BYA BA NI SDUG
BSNGAL GYI RGYU MI DGE BA BCU LA SOGS PA GANG YIN PA DE NI SDUG
BSNGAL GYI

@196B RGYU YIN LA, DE LAS GDON PA NI RAB TU ZHI BA'I BDE BA CHEN
PO'I GRONG KHYER DU RNAM PAR 'JOG PA'O, ,DE 'DOD PA NYID DE MNGON
PAR 'DOD PA GANG YIN PA DE NI SNYING RJE ZHES BYA'O, ,SDUG BSNGAL
RNAM PA GSUM DANG LDAN PA'I PHYIR, YANG BCOM LDAN 'DAS KYIS DNGOS
PO THAMS CAD SDUG BSNGAL

DU GSUNGS SO, ,DE LA SDUG BSNGAL GYI SDUG BSNGAL NYID NI JI LTAR
NYAMS SU MYONG BAR GYUR PA'I MIG NAD LA SOGS PA'O, ,GNYIS PA 'DU
BYED KYI SDUG BSNGAL NYID NI JI LTAR ZHING LAS DANG, BZO STON PA
DANG, TSONG GIS KHYIM GYI BU SMAD 'TSO BAR BYED PA LA SOGS PA
STE, NYE DU GSO

BAR BYA BA'I MTSAN NYID KYI 'DU BYED THAMS CAD SDUG BSNGAL GYI
NGO BO NYID YIN PA'I PHYIR RO, ,GSUM PA 'GYUR BA'I SDUG BSNGAL
NYID NI DPER NA DUG LA SOGS PA'I MTSAN NYID DE, DUG MNGAR BA NYID
KYI PHYIR DE'I TSE NYID NA SDUG BSNGAL BA MA YIN LA, RNAM PAR
'GYUR BAS SDUG BSNGAL NYID

DE DE MI MTHUN PAR YONGS SU 'GYUR BA NI RNAM PAR 'GYUR BA ZHES
BYA BA MA 'ONGS PA NA, 'CHI BA LA SOGS PA'I SDUG BSNGAL GYI RGYU
NYID YIN PA LTAR DANG, MI DGE BA BCU LA SOGS PA'I SDUG BSNGAL GYI
RGYU NYID YIN PA'I PHYIR RO, ,SNYING RJE CHEN PO YANG RNAM PA
GSUM STE, SEMS CAN GYI TSOGS

MA LUS PA LA DMIGS PAS NA, SEMS CAN LA DMIGS PA STE DANG PO'O,
,DON DAM PAR SEMS CAN MED PA'I PHYIR RO, ,KHAMS GSUM PA 'DI DAG
SEMS TZAM YIN TE, SEMS CAN ZHES BYA BA LA 'GA' ZHIG YOD PA MA YIN
NO ZHES BYA BA NI CHOS TZAM LA DMIGS PA'I PHYIR,

CHOS LA DMIGS PA STE GNYIS PA'O, ,CHOS THAMS CAD RNAM PAR DPYAD
NA DNGOS PO MED PA LA, DMIGS PA'I SGO NAS DMIGS PA MED PA NI GSUM
PA'O, ,DE LA SEMS CAN LA DMIGS PA NI LAS DANG PO PA'I'O, ,CHOS LA
DMIGS PA NI SAR CHUD PA'I BYANG CHUB SEMS DPA'I'O, ,

DMAGS PA MED PA NI SANGS RGYAS BCOM LDAN 'DAS KYI'O, ,GAL TE
SANGS RGYAS RNAMS DMIGS BA MED BA YIN NA, JI LTAR DMIGS PA ME
MNGA' BA'I PHYIR, JI LTAR NA SEMS CAN RNAMS KYI DON MDZAD PA
DANG, CHOS KYI DON MDZAD CE NA, JI LTAR YID BZHIN GYI NOR BU
DMIGS PA MED

@197A *, ,KYANG SEMS CAN GYI DON BYED PA DE BZHIN DU SANGS RGYAS
RNAMS KYANG MDZAD DO, ,GAL TE YID BZHIN GYI NOR BU RNAM PAR MI
RTOG PA DMIGS PA MED PA BZHIN DU SEMS CAN GYI DON BYED NA, DE'I
TSE JI LTAR SEMS CAN DE DAG THAMS CAD KYI MA YIN ZHE NA, DE NI MA
YIN

TE YID BZHIN GYI NOR BU SKAL BA JI LTA BA BZHIN SEMS CAN GYI DON
BYED KYI DE DAG THAMS CAD KYI NI MA YIN NO, ,DE BZHIN DU SANGS
RGYAS BCOM LDAN 'DAS SNGON GYI SMON LAM GYI STOBS KYIS SKAL BA JI
LTA BA BZHIN DU SEMS CAN GYI DON MDZAD DO, ,DE SKAD DU, LHA YI
RGYAL POS CHAR PHAB KYANG, ,

SA BON MI RUNG MI SMIN LTAR, ,SANGS RGYAS RNAMS NI BYUNG GYUR
KYANG, ,SKAL BA MED PAS DE MI MYONG, ,DE BZHIN DU, THUB PA RTZOL
BA MI MNGA' YANG, ,'KHOR LO 'KHOR BA'I TSUL DU NI, ,JI LTAR 'DOD
BZHIN RTZIG SOGS LAS, ,CHOS STON PA YANG 'BYUNG BAR 'GYUR, ,DE
BZHIN DU,

THUB KUN RTOG PA MI MNGA' YANG, ,DPAG BSAM GYI NI SHING BZHIN DU,
,SEMS CAN GYI NI DON BSGRUB PA, ,MI RTOG NA YANG MDZAD PAR 'GYUR,
,ZHES GSUNGS SO, ,YID BZHIN GYI NOR BU SEMS PO'I NGO BO MA YIN
NAM, JI LTAR RTOGS PA'I RANG BZHIN SANGS RGYAS DAG DANG MTSUNGS

SHE NA DE LTAR MA YIN NO, ,RNAM PA THAMS CAD KYIS MTSUNGS PA NI
MA YIN TE, YID BZHIN GYI NOR BU DMIGS PA MED PA TZAM GYI SGO NAS
DPE NYID YIN PA'I PHYIR RO, ,SANGS RGYAS BCOM LDAN 'DAS NI YON
TAN MA LUS PA DANG LDAN PA GNYIS SU MED PA YE SHES KYI RANG BZHIN
YIN PA'I PHYIR DANG YID

BZHIN GYI NOR BU NI DE LAS BZLOG PA YIN PA'I PHYIR RO, ,RNAM PAR
SPROS PAS CHOG GO, ,YAN LAG LNGA PA'I RNAM PAR BSHAD PA'O, ,DA NI
RGYUN MA CHAD PA ZHES BYA BAS YAN LAG DRUG PA SMOS PA YIN TE,
LONGS SPYOD RDZOGS PA'I SKU BSHAD PA'I YON TAN RNAMS DANG LDAN
PA'I RGYUD NYID RAB TU

'JUG PA NYID KYIS, MI GNAS PA'I MYA NGAN LAS 'DAS PA NYID YIN
PA'I PHYIR RGYUN MI 'CHAD PA NYID YIN GYI, LONGS SPYOD RDZOGS
PA'I SKU YANG GNAS SKABS 'GA' ZHIG TU RAB TU 'JUG PA DANG LDOG
PA'I MTSAN NYID BAR CHAD DANG BCAS PA NYID NI MA YIN NO, ,GAL TE
DE LTA YIN NA RTAG TU

@197B BCOM LDAN 'DAS LONGS SPYOD RDZOGS PA'I SKU'I NGO BO NYID
KYI GNAS SKABS YIN PA'I PHYIR, LONGS SPYOD RDZOGS PA'I SKU'I NGO
BO NYID DU GDUL BYA RNAMS KYIS RTAG TU MTHONG BA THOB PAR 'GYUR
GYI, BRGYA BYIN DANG TSANGS PA LA SOGS PA'I TSUL DU LDOG PA'I NGO
BO NYID KYIS MA YIN PAR

'GYUR RO ZHE NA, ,DE LTA NI MA YIN TE, LONGS SPYOD RDZOGS PA'I
SKU RGYUN MI 'CHAD PAR RAB TU 'JUG PA NYID YIN NA YANG, GDUL
BYA'I DBANG GIS BRGYA BYIN DANG TSANGS PA LA SOGS PA'I NGO BOR
SNANG BA 'GAL BA MED DO, ,DPER NA GAR MKHAN GYI LUS DANG 'DRA
STE, JI LTAR DANG POR

ZLOS GAR MKHAN GYI LUS KYI RNAM PA NYID DU SNANG LA, GLU'I DUS
DANG ROL MO'I GNAS SKABS DAG TU MTSAN SNA TSOGS PA'I CHA LUGS KYI
DBANG GIS KHYAB 'JUG DANG, LHA CHEN PO DANG, TSANGS PA LA SOGS
PA'I GZUGS SU 'JIG RTEN RNAMS LA SNANG STE, DE'I RANG GI NGO BO
NYID LA

ZLOS GAR MKHAN GYI LUS KYI NGO BO NYID GNAS SKABS THAMS CAD DU
YOD PA NYID DO ZHES 'JIG RTEN PA RNAMS THA SNYAD DU 'JUG GO, ,DE
BZHIN DU SANGS RGYAS BCOM LDAN 'DAS RNAMS KYI LONGS SPYOD RDZOGS
BA'I SKU YANG RTAG TU RGYUN MI 'CHAD PAR BZHUGS PA MI GNAS PA'I
MYA NGAN LAS 'DAS

PA'I NGO BO STUG PO BKOD PA NA BZHUGS PA YIN NO, ,DE SKAD DU,
GTZANG MA RIS KYI STENG GNAS PA, ,GRONG KHYER RAB DGA' 'OG MIN
DU, ,RDZOGS PA'I SANGS RGYAS DER 'TSANG RGYA, ,SPRUL PA DAG NI
'DIR SANGS RGYAS, ,ZHES GSUNGS SO, ,YAN LAG DRUG PA'I BSHAD PA'O, ,

DA NI 'GOG PA MED CES BYA BAS CES BYA BAS YAN LAG BDUN PA SMOS PA
YIN TE, 'GOG PA NI LONGS SPYOD RDZOGS PA'I RNAM PAR LDOG PA DANG,
RNAM PAR 'CHAD PA DANG, DUS CUNG ZHIG BZHUGS NA 'JIGS PA ZHES BYA
BA'I BAR DU'O, ,'GOG PA DANG BRAL BAR GYUR PA NI 'GOG PA MED
PA'O, ,

DE YANG GANG ZHE NA, BSGRUB PAR BYA BA ZHES BYA BA'I RANG BZHIN
NO, ,SNYING RJES GZHAN GYI DBANG DU GYUR PA'I PHYIR DANG, SEMS
CAN GYI RGYUD RGYUN MI 'CHAD PA'I PHYIR 'KHOR BA JI SRID PAR
BZHUGS SO ZHES BYA BA'I DON TO, ,DA NI YAN LAG BDUN PA NYE BAR
BSDU PA'I SGO NAS, RANG GI 'DOD PA

@198A *, ,NYID NI YAN LAG BDUN ZHES BYA BA LA SOGS PA SMOS TE,
YAN LAG BDUN DU BSHAD PA DE DAG DANG LDAN PA'I BSGRUB BYAS SANGS
RGYAS NYID DANG, RDO RJE 'CHANG NYID LA SOGS PA BDE BA CHEN PO'I
NGO BO GNAG YIN PA BDAG 'DOD PA STE BDUN PA'O, ,'DIR ZHES BYA BA
NI

GSANG BA 'DUS PA'I RGYUD DU'O, ,BDAG NYID GCIG PU 'DOD PA MA YIN
TE, TSAD MAS YONGS BSGOMS BLO YIS SNGAGS PA YANG YIN TE, MNGON
SUM LA SOGS PA'I BLO'I TSAD MAS YONGS SU BSGOMS SHING GOMS PAR
BYA BA'I BLO GANG LA YOD PA DE LA TSAD MAS YONGS BSGOMS

BLO CAN TE, MKHAS PA RNAMS SO, ,DE DAG GIS KYANG SNGAGS LA RAB TU
BSTOD CING DE DAG KYANG BZHED DE KUN DU BZANG PO NYID YIN PA'I
PHYIR RO ZHES BYA BA'I THA TSIG GO, ,SLOB DPON NGAG GI DBANG
PHYUG GRAGS PA'I BZHED GZHUNG YAN LAG BDUN DANG LDAN PA'I BSGRUB
PA BYA BA BZHI PA YANG SGRUB

PA'I YAN LAG BDUN RNAM PAR DKROL BA STE LE'U GNYIS PA'O,, ,,YAN
LAG BDUN DANG LDAN PA'I BSGRUB BYA KHYOD NYID 'DOD PA DANG MKHAS
PA GZHAN DAG GIS BSNGAGS PA YANG MA YIN NAM, DE BZHIN PA'I SGRAS
BRJOD PA NYID DU JI LTAR 'GYUR ZHE NA, SMRAS PA, DE LTAR SGRA
DANG LDAN

NYID PHYIR, ,ZHES BYA BA LA SOGS PA SMOS TE, DE LTAR SGRA DANG
LDAN NYID PHYIR, ,ZHES BYA BA LA SOGS PA RGYU RNAMS PA GSUM GYI
YAN LAG BDUN DANG LDAN PA'I BSGRUB BYA NI BZHI PA YIN NO ZHES BYA
BA NI KHYAD PAR RO, ,DE LTAR DE BZHIN GSHEGS PA YANG, ,ZHES BYA
BA'I NGAG 'DI LA DE LTAR GYI

SGRAS SHES RAB YE SHES LHAR MTSON PAR BYED PA NYID YIN TE, DE
LTAR ZHES BYA BA'I SGRAS BRJOD PAR BYA BA NI, DE LTAR SGRA BRJOD
PA'O, ,DE YANG GANG ZHE NA, PADMA DANG RDO RJE KUN NAS RIG PA LAS
SKYES PA LUS KYI BDE BA GCIG PU'I NGO BO DE DANG LDAN PA NI
BSGRUB PAR BYA BA YAN LAG BDUN PA'O, ,

DE'I DNGOS PO NI DE'I NGO BO NYID DO, ,RGYU DE'I PHYIR RO, ,NGAG
DE NYID LA YANG GI SGRA YOD PA YIN TE, YANG GI SGRA DE'I DON NI
YANG GI SGRA'I DON TO, ,SBYOR BA NI DE DANG LDAN PA STE, DE'I
PHYIR YAN LAG BDUN DANG LDAN PA'I BSGRUB PAR BYA BA NYID DE YIN
NO, ,YANG GI SGRA'I DON LA DON GYI KHYAD PAR CI

@198B YOD PA MA YIN NAM, 'DI LA KHYAD PAR ZHES BYA BA NI GANG
YIN, SMRAS PA, BDE BA RGYA CHE BA NYID DANG, ZAG PA MED PA NYID
DANG, GYA NOM PA NYID DANG, RGYUN MI 'CHAD PA NYID DANG, 'KHOR BA
JI SRID PAR GNAS PA NYID LA SOGS PA NI KHYAD PAR RO, ,DE YANG
SHES RAB YE SHES KHYAD PAR MED

PA SKAD CIG MA 'DI LA NI MI SRID PA, BSGOMS PAS MNGON SUM DU GYUR
PA'I SKABS NA NI 'GYUR BA YIN NO, ,SHES RAB YE SHES NI LAS KYI
PHYAG RGYA'I STOBS LAS BYUNG BA'I SKAD CIG MA TZAM ZAG PA DANG
BCAS PA RDO RJES KUN NAS REG PA'I DUS YIN NA, LAS KYI PHYAG
RGYA'I LUS LA DAM PAR

'KHYUD PA'I RDUL LA SOGS PA DANG LDAN PA SDUG BSNGAL GYI GYA NOM
PA MA YIN PA DANG, 'JIG PA'I RGYU NYID YIN PA'I PHYIR SKAD CIG MA
YUN THUNG BA'I DUS SU GNAS PA NYID KYI PHYIR RO, ,NOR BU TZAM LA
GNAS PA NYID KYIS RGYA CHE BA MA YIN TE YAN LAG THAMS CAD LA MA
KHYAB PA'I PHYIR RO, ,

RGYUN MI 'CHAD PAR GYUR PA YANG MA YIN TE DE BZHIN DU MI SNANG
BA'I PHYIR RO, ,'KHOR BA JI SRID GNAS PAR GYUR PA YANG MA YIN TE,
LAS KYI PHYAG RGYA'I KUN DU SBYOR BA MI RTAG PA NYID KYI PHYIR
RO, ,DE LTAR KHYAD PAR DE DAG SHES RAB KYI BDE BA'I NGO BO SKAD
CIG TZAM GNAS PA'I

MTSAN NYID LA MI SRID PA, DE NYID MNGON SUM DU GYUR PA'I GNAS
SKABS MTSON PAR BYA BA GANG YIN PA'I KHYAD PAR DU 'PHAGS PA YIN
TE, YANG GI SGRA MTSON PAR BYA BA NI BSGRUB PAR BYA BA YAN LAG
BDUN PA'O, ,RGYU GSUM PA NI, DE BZHIN SGRA DON SKYES NYID PHYIR,
,ZHES BYA BA

SMOS TE, DE BZHIN ZHES BYA BA NI JI LTAR SHES RAB YE SHES TING
NGE 'DZIN GSUM LA MKHAS PA'I LAS KYI PHYAG RGYA DANG THABS LA
SOGS PA LAS SKYES PA BZHIN DU, DE LTA BU TSOGS PA SHES RAB DANG
THABS DANG LDAN PA YIN PA LAS SKYES PA DE BSGRUB PAR BYA BAR
'GYUR RO, ,DE BZHIN DU SGRA DON

LAS SKYES PA GANG YIN PA DE, DE BZHIN SGRA'I DON SKYES NYID DE,
DE'I DNGOS PO NI DE NYID YIN PA RGYU DE'I PHYIR, YAN LAG BDUN
DANG LDAN PA'I BSGRUB BYA DE BZHIN NYID DU BDAG 'DOD PA NI YANG
DAG PAR 'DOD KYI, GZHAN DAG NI YAN LAG GNYIS PA LA SOGS PA DANG
BRAL BA YIN NO, ,BZHI PA GCIG

@199A *, ,PA'I NGO BO NYID MA YIN NAM, DE RNAM PA BDUN DU JI LTAR
RUNG ZHE NA, BDEN TE SLOB DPON DU MA'I BSAM PAS THA DAD PA'I
PHYIR, BZHI PA GCIG 'KHOR NA LA DE DAG SO SOR 'DOD PA YIN NO,
,RNAM PA BDUN CHAR YAN LAG BDUN DANG LDAN PA MA YIN NAM ZHE NA,
RNAM PA BDUN

PO NYID YAN LAG BDUN DANG LDAN PA MA YIN LA, 'ON KYANG RNAM PA
GCIG KHO NA YIN TE, JI LTAR BZHI PA SNANG BA LAS SKU NI NAM MKHA'
DANG MTSUNGS ZHES BYA BAS RNAM PA BZHI PA YIN NO, ,YAN LAG BDUN
DANG LDAN PA ZHES BYA BA'I RGYUS DE NYID BZHI PA MA YIN NAM,
DBANG BSKUR GYI SGRAS

BRJOD PA NYID DU JI LTAR 'GYUR ZHE NA, SMRAS PA, JI LTAR CHU DANG
COD PAN LA SOGS PAS DRI MA MED PAR BYED PA'I PHYIR, DBANG BSKUR
NYID YIN PA DE BZHIN DU YAN LAG BDUN DANG LDAN PA'I BSGRUB BYAS
KYANG, RNAM PA THAMS CAD DU DRI MA MED PAR BYED PA'I PHYIR, DBANG
BSKUR BA'I NGO BO

NYID YIN NO, ,DE SKAD DU BCOM LDAN 'DAS KYIS, DBANG BSKUR BA NI
GSUM DU DBYE, ,BUM PA'I DBANG NI DANG PO STE, ,GSANG BA'I DBANG
NI GNYIS PA YIN, ,SHES RAB YE SHES GSUM PA STE, DE LTAR DE BZHIN
BZHI PA YANG, ,RGYUD 'DI LAS NI RAB TU BSHAD, ,CES BYA BA 'DIS

DBANG BSKUR BA RNAM PA GSUM DU GSANG BA 'DUS PA'I RGYUD LAS
GSUNGS SO, ,DE LA JI LTAR BZHI PA ZHES BYA ZHE NA, KYE MA'O BSHAD
KYANG RMONGS PA RNAMS KYIS RTOGS PAR MA GYUR PA NI DKA'O, ,'DI
LTAR, DE LTAR DE BZHIN BZHI PA YANG, ,ZHES BYA BA'I SGRA 'DIS
MNGON SUM DU THOS PA MA

YIN NAM, MNGON SUM DU THOS PA BDEN TE, 'ON KYANG SHES RAB YE SHES
NYID LA 'DIR BZHI PA'I SGRAR BRJOD PA YIN NO, ,CI BCOM LDAN 'DAS
KYI MI SLU BAM YIN NAM, GANG GIS SHES RAB YE SHES KHO NA BZHI PA
YIN ZHES GSUNGS, BCOM LDAN 'DAS KYI BKA' SLU BA NI MA YIN

TE; DE LTA NA YANG MKHAS PA SNYAM SEMS PA BLA MA'I MAN NGAG DANG
BRAL BA NYID RDO RJE'I TSIG LA SOGS PAS KHONG DU CHUD PAR 'DOD PA
RNAMS RMONGS PA SKYED PA'I PHYIR, GSUM PA KHO NA LA BZHI PA'I
SGRAR BSTAN PA YIN NO ZHE NA, SNYING RJE CHEN PO DANG LDAN PA MA
YIN NAM, JI LTAR NA SEMS CAN LA

@199B RMONGS PA SKYED PA'I PHYIR RAM, DPE MKHYUD MDZAD PAR RIGS,
JI STE SHES RAB YE SHES DE NYID BSGOS MA PAS MNGON SUM DU BYAS PAR
GYUR PA LA BZHI PA ZHES BYA'O ZHE NA, DE LTAR NA MNGON SUM DU
BYAS PA DANG, MA BYAS PA THA DAD PA'I PHYIR BZHI PA NYID PAR
'GYUR RO, ,DBANG BSKUR RNAM

PA GSUM DU DBYE, ,ZHES BYA BAS DE'I GNAS SKABS KYI NGAG 'BREL PA
MA YIN NAM, CI STE BCOM LDAN 'DAS KYI DGONGS PA YANG BZHI PA NYID
THA DAD PA YIN NA, GSUM DU DBYE ZHES BYA BA'I DKA' 'BREL BA NYID
MED PA THOB PAR 'GYUR RO ZHE NA, DE LTAR NI MA YIN TE, DBANG
BSKUR GANG

DAG BSGOMS PAS MNGON SUM DU BYAS PA MED PA DER DBYE BA RNAM PA
GSUM DU GSUNGS LA, GANG BSGOMS PAS MNGON SUM DU BYA BA YOD PA DER
BZHI PA YIN PAS NYES PA MED DO, ,DE BAS BSHAD PA'I RIM PAS TSAD
MAS GRUB PA'I BZHI PO YOD PA YIN NO, ,CI STE CHU DANG COD PAN LA

SOGS PA'I DBANG BSKUR BA DGU PO 'DI DAG LA, JI LTAR NA, DBANG
BSKUR GYI DBYE BA RNAM PA GSUM DU BSTAN ZHE NA, BDEN TE 'ON KYANG
CHU DANG CHU DANG COD PAN DANG, RDO RJE BDAG PO DANG MING DANG
SLOB DPON DU DBANG BSKUR BA DRUG PO DE DAG NI GCIG TU BYAS NAS,
BUM PA'I DBANG NI DANG PO STE, ,

ZHES BSTAN PA YIN TE, THAMS CAD SPYAN LA SOGS PAS YONGS SU BZUNG
BA'I BUM PA DAG GI BYA BA YIN PA'I PHYIR RO, ,GSANG BA DAG NI
SHES RAB DANG, ,THABS DANG 'BREL BA'I PADMA DANG, RDO RJE DAG GIS
DBANG BSKUR BA NI GNYIS PA'O, ,SHES RAB STE LAS KYI PHYAG RGYA
LAS DANG,

LAS KYI PHYAG RGYA'I YE SHES NI SHES RAB YE SHES TE, THABS KYI
RDO RJE'I CHA LA GNAS PA DANG, SHES RAB KYI PADMA LA GNAS PA NI
GSUM PA'O, ,DE LTAR DE BZHIN BZHI PA YANG, ,ZHES BYA BA NI, SHES
RAB YE SHES KYIS MTSON PAR BYED PA'I NGO BO DE BSGOMS PAS KHYAD
PAR DU 'PHAGS PA

MTSON PAR BYA BA'I NGO BO GSUNGS BA KHO NA LA BZHI PA ZHES BYA'O,
,DA NI BZHI PA SNANG BA LAS SMOS PA'I RDO RJE ZHES BYA BA'I TSIGS
SU BCAD PAS SKYE BA'I RIM PA BSTAN PAR BYA STE, DE LA RDO RJE NI
RDO RJE'O, ,SA BON ZHES BYA BA NI BYANG CHUB SEMS DPA'I BRDA'O,
,DE 'BAB PA NI 'DZAG PA STE, SLOB MA'I

@200A *, ,KHA'I NAM MKHA'I SGO NAS SNYING LA RAB TU ZHUGS PA'O,
,DES DAG PA NI DRI MA MED PAR BYAS NAS, SLOB MA'I SEMS ZHING DU
GYUR PA 'DI NI GSANG BA'I DBANG STON PAR BYED PA'O, ,DAG PA YANG
DE NYID YIN PA DE NI PADMA RNAM PAR DAG PA'I CHO GAS SO, ,CHU
SKYES

YANG DE YIN TE, SHES RAB KYI CHU LAS SKYES PA'O, ,DE LAS 'BYUNG
BA NI SKYES PA STE, YE SHES GANG YIN PA DE NYID MYU GU'I TSUL CAN
GYI NGO BO NYID YIN PAS MYU GU'O, ,DA BSGOMS PA'I RIM GYIS BZHI
PA'I 'BRAS BU DANG MTHUN PA YANG DAG PAR 'PHEL BAR 'GYUR BA DE
NYID DU, CHU

SKYES YANG DAG MYU GU 'BYUNG SKYES SHING, ,ZHES BYA'O, DES YAN
LAG BDUN DANG LDAN PA BZHI PA KHO NA'I 'BRAS BU BSGRUB PAR BYA BA
NI 'BRAS BU'O, ,YONGS GSAL SMIN PAR 'GYUR BA YI, ,ZHES BYA BA NI
RNAM PAR GSAL BAR 'GYUR BA STE, MNGON SUM DU 'GYUR ZHES BYA BA'I
THA

TSIG GO, ,BDAG GIS RIM PA 'DIS BZHI PA GSAL BAR BYAS PA LA, GSAL
DU ZIN DANG MAN NGAG DANG, MANG DU THOS PA DANG BRAL BAS MKHAS PA
STE, LNGA RIG PA LA YANG SBAS PA STE RTOGS PAR DKA' BA'O, ,GANG
ZHIG RDO RJE'I RTZE MO'I CHA LA GNAS PA LHAN CIG SKYES PA'I BDE
BA'I NGO BO

TZAM BZHI PAR GZHUNG BYED PAR 'DOD DE BZHI PA SNANG BA LAS, RDO
RJE'I SA BON ZHES BYA BA LA SOGS PA'I TSIGS SU BCAD PA RNAM PAR
BSHAD PA NYID KYI PHYIR RO ZHES BDAG NYID KYI RNAM PAR RTOG PAR
SMRAS TE, DE DAG BDAG GI BSAM PA YANG DAG PAR MI SHES PA YIN NO,
,RDO RJE'I RTZE MO'I CHA LA

GNAS PA BDAG GIS BZHI PAR 'DOD PA MA YIN TE, YAN LAG BDUN DANG
BRAL BA NYID KYI PHYIR RO, ,DE LTA YIN NA RDO RJE ZHES BYA BA LA
SOGS PAS JI LTAR RNAM PAR MA BSHAD CING BLA MA'I MAN NGAG LAS
SHES PAR BYA BA YIN NO ZHES SMRAS NA, BLA MA'I MAN NGAG MED PAR
'DOD PA, MKHAS PA'O

SNYAM SEMS PA'I MKHAS PA'I DREGS PA BSAL BA'I PHYIR RO, ,'ON
KYANG GZHAN DAG GI 'DOD PA YANG BSTAN PA YIN TE, DE LTAR DE BZHIN
BZHI PA YANG, ,ZHES BCOM LDAN 'DAS KYIS GSUNGS PA NYID KYI PHYIR,
SLOB DPON BDAG NYID KYI RNAM PAR RTOG PAS BZHI PA DAM PA MA YIN
DU

@200B ZIN KYANG, RNAM PA SNA TSOGS SU RNAM PAR RTOG PAR 'GYUR TE,
JI LTAR LAS KYI PHYAG RGYAL KUN DU SBYOR BA'I RDO RJE'I RTZE MO'I
CHA LA GNAS PA'I BDE BA GANG YIN PA DE SHES RAB YE SHES TE, GANG
DE LAS 'PHOS PA'I BYANG CHUB KYI SEMS GANG YIN PA DE BZHI PA YIN
NO, ,DE BZHIN DU SHES RAB

YE SHES KYI DE MA THAG PA BYANG CHUB KYI SEMS LCES BZUNG BA GANG
YIN PA DE BZHI PA YIN NO, ,DE BZHIN DU DE MA THAG PA KHO NA STE,
SHES RAB GZHAN LAS LONGS SPYOD PA GANG YIN PA DE BZHI PA YIN NO,
,DE BZHIN DU SHES RAB YE SHES KYI DE MA THAG PA KHO NAR BDUD RTZI
LNGA DANG SHA CHEN LNGAS CHOS

'BYUNG BA'I PHYAG RGYAR BCUG PA BZA' BA GANG YIN PA DE BZHI PA
YIN NO, ,DE BZHIN DU DE MA THAG PA NYID DU YANG SHES RAB DE NYID
KYI GANG SHES PA DE NI BZHI PA YIN NO, ,DE BZHIN DU SHES RAB YE
SHES KYI MTHAR RDO RJE 'CHANG GI NGO BOR DBUGS DBYUNG BA NI BZHI
PA'O, ,DE BZHIN DU DE MA THAG PA

'DI CHAGS PA DANG BRAL BA'I SEMS LAS 'DAS PA'I MTHAR LHAN CIG
SKYES PA'I GNAS SKABS SU BTANG SNYOMS KYI SHES PA BSAM GYIS MI
KHYAB PA'O ZHES RTOGS PA NI BZHI PA'O, ,DE BZHIN DU DE MA THAG PA
NYID DU KHAMS GSUM PA 'DI DAG THAMS CAD RANG RIG PA'I RANG BZHIN
NO ZHES RTOG

PA DE BZHI PA YIN NO, ,DE BZHIN DU SHES RAB YE SHES KYI DE MA
THAG PA NYID DU KHAMS GSUM PA 'DI DAG THAMS CAD BRDZUN PA'I NGO
BO NYID DO ZHES BYA BAR RTOG PA GANG YIN PA DE BZHI PA YIN NO,
,DE BZHIN DU DE MA THAG PA NYID DU SNA'I BU GAR ZHUGS PA DANG,
'BYUNG BA DAG GI BAR GANG

YIN PA DE BZHI PA YIN NO, ,DE BZHIN DU DE MA THAG PA NYID DU
DBUGS 'GAGS PA GOMS PAR BYED PA DE BZHI PA YIN NO, ,DE BZHIN DU
DE MA THAG PA NYID DU LCE'U CHUNG GIS RO BDUD RTZI BTUNG BA DE
BZHI PA YIN NO, ,DE BZHIN DU DE MA THAG PA NYID DU BUD MED KYI
LAS KYI PHYAG RGYA LAS KYI PHYAG RGYA DANG, RIG PA 'DZIN MA

LA SOGS PA STON PA GANG YIN PA DE BZHI PA YIN TE, DE SKAD DU, LAS
KYI PHYAG RGYA KHRO RGYUN CAN, ,THAG RINGS YONGS SU SPANG BAR
BYA, ,ZHES GSUNGS SO, ,DE BZHIN DU DE MA THAG PA NYID DU LAS KYI
PHYAG RGYA YONGS SU SPANGS NAS YE SHES KYI PHYAG RGYA BSTEN PA
GANG YIN PA DE BZHI PA YIN NO, ,

@201A *, ,DE BZHIN DU DE MA THAG PA NYID KYI PHYAG RGYA YANG RNAM
PAR SPANGS NAS, STONG PA NYID KYI NGO BO PHYAG RGYA CHEN PO GCIG
PU BSGOM PA GANG YIN PA DE BZHI PA YIN NO, ,DE BZHIN DU DE MA
THAG PA NYID DU 'DOD PA'I YON TAN LNGA PO RGYUN MI 'CHAD PA BSTEN
PA GANG YIN PA DE BZHI PA

YIN NO, ,DE BZHIN DU THIG LA DANG N'A DA LAS 'DAS NAS SNYING GAR
BZHUGS PAR BSAMS PA DE NI BZHI PA YIN NO ZHES BYA BA LA SOGS PA
RANG GI RNAM PAR RTOG PA'I BZOS RNAM PAR BRTAGS PA RNAMS PA SNA
TSOGS PA DE DAG BZHI BAR BDAG MI 'DOD DE, YAN LAG BDUN DANG BRAL
BA NYID

KYIS SNYING PO MED PA'I PHYIR RO, ,SLOB DPON NGAG GI DBANG PHYUG
GRAGS PA'I BZHED GZHUNG YAN LAG BDUN DANG LDAN PA'I BSGRUB PAR
BYA BA BZHI PA LAS, BZHI PA SGRUB PA'I LE'U STE GSUM PA'I,, ,,JI
LTAR DPE CHUNG NGU BRIS PA'I RNAM PA BDUN PO GANG YIN PA DE DAG
THAMS CAD

NYID YAN LAG BDUN DANG LDAN PA'AM, BZHI PA'I MTSAN NYID DANG LDAN
PA YIN NAM, 'ON TE 'GA' ZHIG DANG LDAN ZHE NA, SMRAS PA, DE DAG
THAMS CAD YAN LAG BDUN DANG LDAN PA MA YIN TE, 'DI LTAR, DE LA
DANG PO'I RNAM PA NI, ,ZHES BYA BA YAN LAG GCIG DANG BRAL BA
DANG, RNAM

PA GNYIS PA NI LONGS SPYOD RDZOGS PA DANG, KHA SBYAR DAG DANG
BRAL BA NYID YIN PA'I PHYIR YAN LAG GNYIS DANG BRAL BA DANG, RNAM
PA GSUM PA NI 'BRAS BU'I GNAS SKABS NA RNAM PA GNYIS PA DANG BRAL
BAR YAN LAG GNYIS DANG BRAL BA DANG; RNAM PA GZHI PA NI YAN LAG
BDUN PA

RDZOGS PA DANG BRAL BA YIN NO, ,RNAM PA LNGA PA NI 'BRAS BU'I
GNAS SKABS LONGS SPYOD RDZOGS PA DANG KHA SBYAR DANG BDE BA CHEN
PO STE, YAN LAG GSUM DANG BRAL BA DANG; RNAM PA DRUG PA NI RGYUN
MI 'CHAD PA ZHES BYA BA'I YAN LAG GCIG DANG BRAL BA DANG; RNAM PA
BDUN PA NI 'BRAS BU'I GNAS

SKABS NA YAN LAG THAMS CAD DANG BRAL BA YIN NO, ,DA NI BZHI PA'I
MTSAN NYID DANG BRAL BA DANG MA BRAL BA BSTAN PAR BYA BA YIN PAS,
DE LA RNAM PA DANG PO, DE LTAR SGRAS BRJOD LDAN NYID PHYIR, ,ZHES
BYA BA'I MTSAN NYID DANG BRAL BA YIN TE, SHES RAB YE SHES DANG
'DRA BA'I NGO BO NYID

@201B 'BRAS BU'I GNAS SKABS NA MED PA'I PHYIR RO, ,MTSAN NYID
LHAG MA GNYIS NI YOD PA YID DO, ,RNAM PA GNYIS PA NA, DE BZHIN
SGRA DON SKYES NYID PHYIR, ,ZHES BYA BA'I MTSAN NYID DANG BRAL BA
YIN TE, LHA NYID LA LTOS PA MED PA'I BDE BA 'BA' ZHIG TZAM BSGOM
PA'I PHYIR RO, ,MTSAN NYID

LHAG MA GNYIS NI YOD DO, ,RNAM PA GSUM PA NI 'BRAS BU'I GNAS
SKABS NA, DE BZHIN SGRA DON SKYES PA'I PHYIR, ,ZHES BYA BA'I
MTSAN NYID DANG BRAL BA YIN LA LHAG MA NI YOD DO, ,RNAM PA BZHI
PA NI MTSAN NYID GSUM PO DANG LDAN PA YIN NO, ,RNAM PA LNGA PA NI
'BRAS BU'I GNAS

SKABS NA, DE LTAR SGRAS BRJOD LDAN NYID PHYIR, ,ZHES BYA BA DANG,
DE BZHIN SGRA DON SKYES NYID PHYIR, ,ZHES BYA BA'I MTSAN NYID DAG
DANG BRAL BA'O, ,RNAM PA DRUG PA NI YANG GI SGRA'I PHYOGS GCIG
DANG BRAL BA YIN TE, YANG GI SGRA'I DON NI ZAG PA MED PA NYID
DANG, GYA NOM PA NYID DANG, CHE BA NYID

DANG; 'KHOR BA JI SRID PAR BZHUGS PA NYID CES BYA BA'I KHYAD PAR
RNAMS YIN LA, DE'I PHYOGS GCIG RGYUN MI 'CHAD PA NYID RNAM PA
DRUG PA LA MED DE BAR DU RGYUN CHAD PA'I PHYIR RO, ,RNAM PA BDUN
PA'I BZHI PA'I MTSAN NYID GSUM KA DANG BRAL BA YIN PA'I PHYIR RO,
,'DIR YANG YAN LAG DANG

BRAL BA DANG, MTSAN NYID DANG BRAL BA'I RNAM PA YANG DE DAG GI
'DOD PAS BSGOMS PAR 'GYUR TE, RIG PA MED PAR RANG DBANG DANG 'DOD
PAS 'JUG PA DAG NI SANGS RGYAS KYIS BZLOG PAR YANG MI SPYOD DO,
,SLOB DPON NGAG GI DBANG PHYUG GRAGS PA'I BZHED GZHUNG YAN LAG
BDUN

DANG LDAN PA'I BSGRUB PAR BYA BA BZHI PA LAS, RNAM PA BDUN PO
DANG MTSAN NYID DANG BRAL MA BRAL SPYOD PA'I LE'U STE BZHI PA'O,,
,,DE LTAR YAN LAG BDUN DANG LDAN PA'I BSGRUB BYA 'JAM PA'I RDO
RJE LA SOGS PA'I NGO BO 'BA' ZHIG TZAM ZHIG BSGOM PAR BYA'AM
'KHOR LO CAN BSGOM PAR

BYA BA LA, SHES RAB KYIS GTAN LA PHAB PA LA DAD PA CHEN PO BYAS
NAS BSGOM PAR 'DOD PAS RAB TU 'BAD PAR BYA STE, DE SKAD DU, DAD
PA NYID KYIS CHOS RNAMS BSTEN, ,SHES RAB LDAN PHYIR DE NYID RIG
,'DI GNYIS GTZO BO SHES RAB STE, ,'DI YI SNGON 'GRO DAD PA YIN,
,SNGON DU

@202A *, ,'GRO BA'I RIGS PA 'DIS, ,DAD PA THEG PA MCHOG YIN TE,
,DE PHYIR BLO CAN 'GRO BA YIS, ,DAD PA RJES SU BSTEN PAR BYA,
,DAD PA MED PA'I MI DAG LA, ,DKAR PO'I CHOS RNAMS MI SKYE STE,
,ME YIS TSIG PA'I SA BON LAS, ,LJANG BU SNGON PO MI SKYE LTAR, ,

ZHES GSUNGS SO, ,DE LA YID DANG 'THAD PA'I GNAS 'GA' ZHIG TU 'DUG
STE, YE SHES ZHABS KYI KUN DU BZANG PO'I SGRUB THABS LAS SMOS
PA'I KHA GDONG LA SOGS PA YONGS SU DAG PA SNGON DU SONG BA DANG,
SDIG PA BSHAGS PA LA SOGS PA DANG, BSKYED PA'I RIM PA'I YAN LAG
BZHI

BSNYEN PA LA SOGS PA SNGON DU SONG BA'I JI SRID THIG LE'I RNAL
'BYOR DANG, PHRA MO'I RNAL 'BYOR MTHAR THUG PA MA TSANG BA MED
PA'I NAN TAN GYI CHO GAS JI SRID DU MNGON SUM DU GYUR PA DE SRID
DU DUS GSUM MAM, DUS BZHI'AM, DUS DRUG TU BSGOM PAR BYA'O, ,CUNG
ZHIG NA MTSAN MA RNYED PAR

GYUR NA RNAM PA THAMS CAD KYI MCHOG DANG LDAN PA BSKYED PA'I RIM
PA LA LTOS PA MED PAR SKAD CIG NYID LA BSGOM PAR BYA STE, DE SKAD
DU, RNAM PA KUN GYI MCHOG LDAN PA'I, ,SPRO DANG BSDU BA MDZAD
PA'O, ,ZHES PA'I SKAD CIG GIS BSGRUBS PA'I, ,RNAL 'BYOR RDZOGS PA
DAG TU

BSHAD; ,DE BZHIN DU, DE LTAR RTOGS NAS SNYING RJER LDAN PA DANG,
,YE SHES BSAM YAS SKAD CIG GIS BSGRUBS PA, ,DPAL LDAN KUN DU
BZANG PO'I RANG BZHIN GYIS, ,NGO BO SU ZHIG NGES PAR SGOM MI
BYED, ,CES GSUNGS SO, ,DE NYID YUN RING POR GUS PA DANG BCAS PA

RGYUN MA CHAD PAR BSGOMS PAR GYUR NA, TSE DE NYID LA ZLA BA DRUG
LA SOGS PAS MNGON SUM DU GYUR PA THE TSOM MI BYA'O, ,DE SKAD DU
YANG, TSOGS GNYIS DAG NI RDZOGS PA LAS, ,BYANG CHUB RGYU MTSAN
YOD MA YIN, ,TSE 'DI NYID LA SANGS RGYAS NYID, ,'GYUR BA GANG GIS
ZLOG PAR

BYED; ,DE BZHIN DU, KYE MA'O RMONGS NYID KYE MA'O SNYOM LAS CAN,
,MDZES PA'I DON YOD KYE MA SKYE BO 'DI, ,RANG SEMS TZAM DANG
'BREL PA'I SANGS RGYAS NYID, ,MDUN NA GNAS KYANG GANG ZHIG BSTEN
MI BYED, ,CES GSUNGS SO, ,KHYIM NOR BU SOGS SDUG BSNGAL SKAD CIG

@202B MA; ,YANG 'DI MI DGE BA ZHES SHES BYAS NAS, ,BSOD SNYOMS
GCIG PU TZAM GYIS 'TSO BYA BA, ,NAGS RI RGAL DKA' BSTEN LA BSAM
GTAN GYIS, ,MI LUS SHIN TU RNYED DKA' RNYED GYUR NAS, ,DON DU
BRNAG PA GANG YIN BRTUL TE SGRUB, ,SHUGS DRAG RLUNG GIS BSKYOD
PA'I MAR ME

LTAR; ,TSE NI SKAD CIG GNAS PA'I GDENG YOD MIN, ,BDAG GIS SANG NI
'DI BYA GNANG NI 'DI DANG 'DI DAG BYA, ,BSAM PA DON MED RNYED
'GYUR SRID PA MI BRTAN MI RTAG STE, 'GRO BA BYA BA MTHAR MA
PHYUNG BAS YUL GYI CHUR LHUNG STE, ,CHU SRIN KHAR MTSUNGS 'CHI
BA'I SGOR NI RAB TU ZHUGS PAR

GYUR; ,GANG ZHIG BSAMS TE BYAR BRTZAMS NA, ,DE LAS GZHAN DU MI
BSAM STE, ,DER GTAD PA YI SEMS PA YIS, ,DE NYID RE ZHIG BSGRUB
PAR BYA, ,RTA BDUN GYIS DRANGS 'KHOR LO GCIG PA'I SHING RTAR
ZHUGS NAS NI, ,LAM YANG DMIGS PAR MA GYUR KHA LOS GYUR PA DAG
KYANG RKANG

PA MED, ,NYI MA'I BDAG NYID NYIN RE MTHAR MED NAM MKHA'I MTHAR
YANG 'GRO ZHING BSKOR, ,SKYES BU YID BRTAN GYUR PAS MTHAR THUG
PHAN BYED BYA BA CIS MI SGRUB, ,'JIG RTEN MA LUS PA DAG BSREG BYA
ZHES, ,GAL TE 'BAD KYANG GRUB PAR MI 'GYUR BZHIN, ,SHIN TU BRTUN
PAS MNYAM

MED LAS BYED PA, ,SNYAN MIN SMAD PA'I LAS YIN YID BRTEN NGAG GIS
MIN, ,SA GZHI NYI MAS GDUNGS PA'I STENG GI SMIG RGYU LA NI RI
DAGS GANG, ,SKOM PAS GDUNGS PAR GYUR PA CHU TSOL BYED PAS LUS DUB
KYANG MI LDOG ,DE NYID SHES PAR MA GYUR PAS NA CHU GZHAN DAG
KYANG TSOL MI BYED, ,

GNAS MIN PA LA CHAGS PAR GYUR PA'ANG 'BRAS BU BGEGS KYANG BYED,
,CES BYA BA NI BSGOM PA'I DON LA RAB TU SPRO BA BSKYED PA'O, ,DE
LTAR BDE GSHEGS PA BSTAN PA RGYA MTSO BLO YI SGRUB SHING GIS
BSRUBS NAS, ,LHA YI TSOGS KYIS BDUD RTZI BZHIN DU BDAG GIS BSOD
NAMS GANG THOB PA, ,

DES NI SRID GSUM SKYE PO MTHA' DAG MA LUS PA YIS YAN LAG BDUN,
,RTOGS PAR GYUR NAS DON DAM NYID NI MYUR DU THOB 'GYUR SHOG ,DPAL
LDAN GSANG BA 'DUS PA LAS, ,DRI MED DANG MCHOG MTHAR PHYIN PAS,
,NGAG GI DBANG PHYUG DE YIS 'DI, ,BYAS PAS BLO NGAN 'JIG GYUR
CIG,

@203A *, ,SLOB DPON NGAG GI DBANG PHYUG GRAGS PA'I BZHED GZHUNG
YAN LAG BDUN DANG LDAN PA'I BSGRUB PAR BYA BA BZHI PA LAS, BSGOM
PA LA SPRO BA BSKYED PA'I LE'U ZHES BYA BA STE LNGA PA'O,, ,,YAN
LAG BDUN DANG LDAN PA'I BSGRUB PAR BYA BA'I TSIGS SU BCAD PA
GNYIS

KYI BSHAD PA RDZOGS SO,, ,,GZHUNG 'DI MKHAS PA RNAMS KYIS NI,
,LEGS PAR RNAM PAR BRTZI BYAS NAS, ,BRGYA PHRAG RNAM PA BZHI DAG
DANG, ,NYI SHU RTZA LNGAR YANG DAG LDAN, ,SLOB DPON NGAG GI DBANG
PHYUG GRAGS PAS MDZAD PA'I YAN LAG BDUN DANG LDAN PA'I BZHI PA
RDZOGS

SO;; ,,LO TZ'A BA 'GOS LHAS BTZAS KYIS RGYA GAR SHAR PHYOGS KYI
DPE LAS ZHU GTUGS G-YAR KHRAL 'TSAL BA LAGS SO,,