@67A *, ,RGYA GAR SKAD DU, RATNA M'A LI N'A MA, BOD SKAD DU, RIN
PO CHE'I PHRENG BA ZHES BYA BA, 'PHAGS PA 'JAM DPAL LA PHYAG
'TSAL LO, ,KHYAB BDAG YE SHES SEMS DPA' LA, ,BTUD DE GRUB MTHA'
RIM BZHIN BSHAD, ,RGYANG PAN DPYOD PA GRANGS

CAN DANG, ,BYE BRAG GCER BU SANGS RGYAS PA, ,BSTAN BCOS DE DRUG
YIN ZHES GRAGS, ,RIM BZHIN GONG MA GONG MA YIS, ,'OG MA 'OG MA
SUN YANG 'BYIN, ,DE NYID SA CHU ME RLUNG BZHI, ,SHI NAS RTEN LUS
ZHIG PA NA, ,MAR ME SHI BA 'OD MED BZHIN, ,SEMS KYANG GZHAN DU
SKYE

MED 'DOD, ,SKYE BA SNGA PHYI MED PAS NA, ,SGRIB SPANGS TSOGS
BSAGS MED 'PHAGS PA'I, ,SKYE BA DU MAS BSGRUBS PA YI, ,SANGS
RGYAS MED CING DES GSUNGS PA'I, ,CHOS KYANG MED CING DE SGRUB
PA'I, ,DGE 'DUN MED CES RGYANG PAN ZER, ,RGYU MED GZHAN LA MI
LTOS PHYIR, ,RTAG TU YOD DAM MED

PAR THAL, ,DNGOS PO RNAMS NI RES 'GA' ZHIG, ,'BYUNG BA LTOS DANG
BCAS PHYIR RO, ,RGYU MED 'BRAS BU MI 'BYUNG PHYIR, ,SKYE BA THOG
MA MED PAR GRUB, ,RIM DANG CIG CAR MI SRID PHYIR, ,RTAG LA SKYE
BA MED PHYIR DANG, ,MI MTHUN NYER LEN RGYUS BSKYED NA, ,KO TRA PA

LAS 'BRAS SKYER THAL, ,DE PHYIR 'BYUNG CHEN LA SOGS LAS, ,SEMS
CAN SKYE BAR MI BRJOD DO, ,NUS PA THOGS MED RGYU LAS NI, ,MA
'ONGS PA YI 'BRAS BU 'GRUB, ,RGYU TSOGS PA LAS 'BRAS SKYE BAR,
,'BYUNG RUNG MA 'ONGS SGRUB BYED PA'O, ,GANG DANG GANG DE GOMS

PA LAS; ,BSGOMS PA'I STOBS DE RDZOGS TZAM NA, ,DE GSAL MI RTOG
BLO 'BRAS BU, ,'DOD DANG MYA NGAN MI STZOGS BZHIN, ,YANG DAG DON
NI RAB GOMS LAS, ,'BYUNG RUNG RANG BZHIN GTAN TSIGS SO, ,BDEN
BZHI GSUNG BA SANGS RGYAS TE, ,GZHAN LA DE NUS

MED PHYIR RO, ,TSANGS STZOGS SHE NA DE SANGS RGYAS, ,KHO BO MING
LA GA LA RTZOD, ,DE PHYIR DKON MCHOG GSUM PO GRUB, ,BDAG MED BDEN
BZHI GTZO DON LA, ,MI BSLU'I PHYIR NA SA SOGS GRUB, ,RIG BYED
SOGS LA PHYOGS 'GAR NI, ,MTHONG BAS SGRUB PAR 'DOD CE

@67B NA; ,GTZO BO BDAG DANG RTAG SOGS LA, ,SLU PHYIR GZHAN LA DE
BZHIN NO, ,DPYOD PA PA NI 'DOD CHAGS STZOGS, ,SEMS KYI RANG BZHIN
CHOS YIN PAS, ,ME LA TSA BA JI BZHIN DU, ,GOMS KYANG SPANG DU MI
RUNG ZER, ,DE PHYIR SANGS RGYAS STZOGS KYANG MED, ,SKYE BA SNGA

PHYI'I RGYU 'BRAS DANG, ,DGE SDIG CHOS DANG CHOS MIN RNAMS, ,RIG
BYED TSAD MA GRUB PAS YOD, ,'DI YANG THA SNYAD PHAL CHER NI, ,BYE
BRAG PA DANG MTHUN PA YIN, ,RANG BZHIN YIN NA RGYU MED PHYIR,
,RTAG TU YOD DAM MED PAR THAL, ,CHAGS STZOGS RES 'GA' DMIGS PA'I

PHYIR; ,RANG BZHIN MA YIN MI RTAG PHYIR, ,SEMS NI RANG BZHIN 'OD
GSAL TE, ,DAD LA STZOGS DANG CHAGS LA STZOGS, ,NYON MONGS DGE
CHOS GLO BUR BA, ,CHU KHAMS GSER DANG NAM MKHA' BZHIN, ,DAG PA
BZHIN DU DAG PAR 'DOD, ,GSER G-YA' SBYANGS BZHIN RNAM

BYANG SRID, ,GRANGS CAN DE NYID NYI SHU LNGA, ,RANG BZHIN BLO
DANG NGA RGYAL GSUM, ,SNGA MA LAS NI PHYI MA BZHIN, ,BLO DBANG
LNGA DANG LAS DBANG LNGA, ,DE TZAM LNGA YI YON TAN NI, ,BCU DRUG
DE DAG NGA RGYAL LAS, ,DE TZAM LAS BYUNG 'BYUNG CHEN NI, ,SKYES
BU DANG NI NYI SHU LNGA, ,

SKYES BU GCIG PO ZA POR 'DOD, ,NYI SHU BZHI PA YON TAN GSUM,
,MNYAM DANG MI MNYAM NGO BO YIS, ,RANG BZHIN SKYES BUR MA PHYE
'KHOR, ,PHYE NA THAR PA YIN PAR 'DOD, ,KUN NI KUN GYI RANG BZHIN
DANG, ,RGYU DANG 'BRAS BU GCIG PAR 'DOD, ,KUN KYANG KUN GYI RANG
BZHIN

NA; ,ZHO 'THUNG ZHES NI BRJOD PA LAS, ,CI PHYIR RNGA MO LA MI
RGYUG ,RGYU DANG 'BRAS BU GCIG 'DOD NA, ,RTZVA MCHOG KYANG NI
GLANG STZOGS SU, ,THAL BAR 'GYUR RO GNAS SKABS NA, ,GNAS SKABS
DANG NI RANG BZHIN DAG ,GCIG NA SNGA MA'I SKYON DU THAL, ,THA DAD
RGYU 'BRAS

GCIG PA NYAMS, ,SKYES BU RTAG PA ZA PO NA, ,GCIG ZA THAMS CAD ZA
BAR 'GAL, ,BDE BA ZA BA SDUG BSNGAL MIN, ,DE PHYIR RTAG NA ZA BA
'GAL, ,DBANG PO STZOGS KYANG GCIG NYID DANG, ,DU MA BRAL TE G-YO
MI G-YO, ,BSGRIBS DANG MA BSGRIBS GCIG

@68A *, ,PAR 'GAL, ,GCIG MA GRUB NA DU MA MED, ,BYE BRAG PA NI
TSIG DON DRUG ,RDZAS DANG YON TAN LAS DANG SPYI, ,KHYAD PAR 'DU
BA DRUG YIN NO, ,RDZAS NI RNAM PA DGUR 'DOD DE, ,SA CHU ME RLUNG
RNAM BZHI NI, ,RTAG DANG MI RTAG GNYIS SU DBYE,,

RDUL PHRAN RNAMS NI RTAG PA STE, ,GNYIS 'DUS LA SOGS YAN LAG CAN,
,MI RTAG GZHAN YANG NAM MKHA' DANG, ,PHYOGS DANG DUS DANG YID
DANG BDAG, ,LNGA PO GCIG TU RTAG PAR 'DOD, ,BDAG DANG YID NI
PHRAD PA LAS, ,YON TAN DBANG PO PHRAD PAS NA, ,DE

DANG DON PHRAD LA SOGS LA, ,GRANG DANG TSAD DANG THA DAD DANG,
,'DU DANG 'BREL DANG SNGA PHYI DANG, ,BLO DANG SDANG DANG 'DOD PA
DANG, ,'BAD DANG BDE DANG SDUG BSNGAL DANG, ,GZUGS SGRA DRI RO
REG BYA DANG, ,CHOS DANG CHOS MIN SHES PA DANG, ,'DU BYED YON TAN
NYI SHU BZHI, ,

BRKYANG DANG BSKUM DANG 'DEGS DANG 'JOG, ,'GRO DANG LNGA PO LAS
YIN NO, ,SPYI RNAM GNYIS TE CHEN PO DANG, ,CHUNG NGU YOD NYID
SPYI CHEN YIN, ,'BA' ZHIG SPYOD YUL ZHES BYA DANG, ,RJES SU 'GRO
STZOGS SPYI CHUNG YIN, ,KHYAD PAR DU YANG BRJOD PA DANG, ,RTAG

PA'I RDZAS LA 'JUG PA YIS, ,THA DAD 'DI NI KHYAD PAR YIN, ,YUL NI
KHYAD PAR MA YIN LA, ,SNAL MA 'DI LAS SNAM BU STZOGS, ,RTEN DANG
BRTEN PA'I BLO SKYE BA, ,'DU BA'I 'BREL PA ZHES BYA'O, ,'DOD
SPANGS DBANG PHYUG RGYUR SMRA STE, ,DE YI DBANG GIS RAB BRTAGS
TE, ,

BYED PO ZA BA 'DZIN PAR 'DOD, ,BDAG GI LONGS SPYOD LA SOGS PA,
,SDUG BSNGAL GOMS PAS CHAGS BRAL NAS, ,'GRO BA NYID NA THAR PAR
'GYUR, ,RIGS PA CAN YANG DE SMRA STE, ,RDZAS NI YAN LAG CAN 'DOD
LA, ,GCIG NA G-YO DANG MI G-YO DANG, ,BSGRIBS DANG

MA BSGRIBS MED PAR THAL, ,THA DAD NA NI RDZAS GCIG MED, ,RDZAS
MED NA NI YON TAN STZOGS, ,DE LA BRTEN PHYIR SPANGS PA'O, ,'GRO
BA'I BYED PO DBANG PHYUG MIN, ,RTAG LA RIM DANG CIG CAR GYIS,
,DON BYED NUS PA RUNG MA YIN, ,RTAG NA RTAG TU BDE BA DANG, ,

@68B YANG NA SDUG BSNGAL NYID DU THAL, ,RTAG LA KHYAD PAR MED
PA'I PHYIR, ,YOD NA DE NI MI RTAG 'GYUR, ,GCER BU PA NI DE NYID
BDUN, ,DKA' THUB SDOM DANG NYON MONGS DANG, ,BCINGS PA DANG NI
GROL BA DANG, ,SROG DANG SROG MIN GNYIS TE BDUN, ,SNGA MA'I DKA'
THUB

GDUNGS PAS ZAD, ,SDOM PAS LAS GZHAN MA BYAS PAS, ,SKYE DGU LAS
KUN ZAD PAS NA, ,BCINGS PA GROL BA THAR PAR 'DOD, ,'DI NI SHING
LA SEMS YOD DANG, ,KUN DANG KUN GYI RANG BZHIN 'DOD, ,DKA' THUB
GDUNGS PAS LAS 'DZAD NA, ,DMYAL

STZOGS GROL BA NYID DU 'GYUR, ,LAS DANG GDUNG BA 'GAL MED PHYIR,
,MI 'GAL NA YANG BSAL BYA DANG, ,SEL BYED NYID DU MI 'GRUB PO,
,SDOM STZOGS LAS KYI RGYU YIN NA, ,DES 'DZAD PA RU JI LTAR 'GAL,
,RTAG PHYIR BCINGS DANG GROL BA MED, ,YOD NA

MI RTAG PA RU GRUB, ,SANGS RGYAS PA NI RNAM BDUN TE, ,BYE BRAG
SMRA DANG MDO SDE PA, ,RANG RGYAL RNAM BCAS RNAM MED DANG, ,SGYU
MA RAB TU MI GNAS PA, ,GZHI LNGA DUS GSUM 'DUS MA BYAS, ,RDZAS
YOD RNAM MED DUS MNYAM 'DZIN, ,GZUGS NI DBANG PO LNGA DANG

DON; ,RNAM RIG BYED MIN RGYU GZUGS BZHI, ,YUL LA RNAM SHES RNAM
RIG DRUG ,RNAM MED GCER MTHONG SEMS KYI GZHI, ,TSOR BA LA SOGS
LNGA BCU GCIG, ,DON GYI KHYAD PAR RANG STOBS KYIS, ,RE RE GCOD LA
GZHAN STOBS CHUNG, ,SEMS DANG LNGA

MTSUNGS SEMS KYI GZHI, ,GZUGS MED BEMS PO 'DUS BYAS RNAMS, ,BCU
BZHI'AM BDUN BRGYA MI LDAN GZHI, ,'GOG GNYIS NAM MKHA' 'DUS MA
BYAS, ,BYA BA BYAS PA 'DAS PA'I RDZAS, ,MA BYAS MA 'ONGS BYED DA
LTAR, ,SKYE GNAS MI RTAG BRAL BA YI, ,

RTAG PA'I RDZAS GSUM 'DUS MA BYAS, ,SDUG BSNGAL GSUM ZHES DE YI
RGYU, ,KUN 'BYUNG LAS DANG NYON MONGS SPONG, ,LAS NI SEMS PA
BSAMS PA'O, ,DGE DANG MI DGE MI G-YO GSUM, ,SDOM DANG SDOM MIN
BAR MA GSUM, ,SRID PA'I RTZA BA PHRA RGYAS DRUG ,

@69A *, ,LTA BA LNGA RU PHYE NA BCU, ,DE YANG BDAG MED GOMS PA
LAS, ,SDUG BSNGAL RGYU SPANGS ZHI BA 'GOG, ,BDEN BZHI RNAM PA BCU
DRUG TU, ,GOMS PAS MA CHAGS RIGS STOBS KYIS, ,NYAN THOS MYUR BA
SRID PA GSUM, ,BSE RU BSKAL PA

BRGYA YIS THOB, ,SKYOB PA GRANGS MED GSUM THOB 'DOD, ,STON PA MYA
NGAN MA 'DAS NA, ,DGE CAN SDIG CAN KUN GYIS MTHONG, ,'DAS PA'I
BYA ZHIG MA 'ONGS PA'I, ,BYA BA MA BYAS DA LTAR GYI, ,BYA BA
RGYUN CHAD MYANG 'DAS 'DOD, ,CHU CHAD NYA BZHIN BYE BRAG

LUGS; ,BSTAN MED THOGS MED RNAM RIG MIN, ,DE PHYIR MNGON SUM GYIS
MI GRUB, ,PHYOGS 'GAR MA GRUB 'BREL MI 'GRUB, ,DE PHYIR RJES SU
DPAG PAS MIN, ,SGRUB BYED MED LA GNOD MTHONG PHYIR, ,DE PHYIR
RNAM RIG MIN GZUGS MED, ,SDOM

STZOGS 'DU BYED SEMS PA YIN, ,GZUGS DANG SEMS DANG SEMS BYUNG
GIS, ,GNAS SKABS LA GDAGS MIN LDAN MED, ,DE LAS GZHAN NAM DE NYID
YIN, ,DE LAS GZHAN NA MNGON SUM STZOGS, ,SGRUB BYED MED PA GONG
BZHIN NO, ,MA GRUB PA

LAS YOD CES PA'I, ,THA SNYAD MKHAS LA RUNG MA YIN, ,DE NYID YIN
NA LOGS BSHAD CING, ,'GOG STZOGS 'DUS MA BYAS RNAMS NI, ,RGYU MED
PHYIR NA RTA RU BZHIN, ,RKYEN DANG MI LDAN DNGOS PO NI, ,'GA'
YANG GANG NA RUNG MA YIN, ,RKYEN MED PHYIR NA

SANGS RGYAS KYI, ,SPYAN GYIS KYANG NI GZIGS MI RUNG, ,DON MI BYED
NA DE BRTAGS CI, ,MA NING GZUGS BZANG MI BZANG ZHES, ,'DOD LDAN
RNAMS KYIS BRTAGS CI PHAN, ,KHA DOG LAS GZHAN DBYIBS GRUB MED,
,BYA BA LAS GNYIS DE NYID DAM, ,GZHAN

NYID DU NI BRTAG CE NA, ,DE NYID YIN NA BYA BA YANG, ,GRUB NA
'GRUB PAS BYA BA MED, ,RANG MA GRUB PAS BYED PA MED, ,GZHAN NA
GRUB NA BYA CI DGOS, ,MA BYAS NA NI RTAG PAR THAL, ,DE PHYIR MYA
NGAN 'DAS PA YANG, ,RGYUN MI 'CHAD PAR 'DOD PA'O, ,MDO

@69B SDE PA YI GRUB MTHA' NI, ,DE NYID PHUNG PO LNGA NYID TZAM,
,'DAS DANG MA 'ONGS 'GAG MA SKYES, ,MED DE DA LTA RDZAS SU YOD,
,RIG BYED MA YIN GZUGS MI 'DOD, ,SDOM STZOGS 'DU BYED SEMS PA NI,
,GROGS DANG BCAS PA YIN PAR 'DOD, ,MI LDAN 'DU BYED

GZUGS SEMS DANG, ,SEMS BYUNG GNAS SKABS GDAGS PAR 'DOD, ,'DUS MA
BYAS BZHI MED PAR 'DOD, ,'GAGS MA THAG PA'I RGYU YIN PAS, ,DE MA
THAG PA'I 'BRAS BUR 'DOD, ,RDUL PHRAN 'DUS SOGS GZUNG YUL GYI,
,RGYUR 'DOD 'DZIN PA LAS SNGAR

'DIR; ,RNAM 'JOG SKYED BYED YUL DU 'DOD, ,BDEN BZHI GZUNG YUL MI
RTAG STZOGS, ,RNAM PA BCU DRUG GOMS BYAS PAS, ,NYON MONGS BAG
CHAGS BCAS PA SPONG, ,MKHA' LA SPRIN NI DENGS PA'AM, ,MTSO LA
'KHYAG PA ZHU BA BZHIN, ,MAR ME SHI

BA'I RNAM PA LTAR, ,DE YI SEMS NI RNAM PAR THAR, ,MYA NGAN 'DAS
PA THOB PAR 'DOD, ,MI RTAG SDUG BSNGAL STONG BDAG MED, ,RGYU DANG
KUN 'BYUNG RAB SKYE RKYEN, ,LAM DANG RIGS SGRUB NGES PAR 'BYIN,
,'GOG ZHI GYA NOM NGES PAR 'BYUNG, ,'BYUNG CHEN LA

SOGS GZUGS PHUNG RNAMS, ,DRUG GIS CIG CAR SBYAR BA NA, ,RDUL
PHRAN PHYOGS CHA DRUG TU THAL, ,DRUG PO LA SOGS GO GCIG NA, ,GONG
BU RDUL PHRAN TZAM DU THAL, ,SHES PA CHA MED RANG BZHIN LA, ,SA
BON CHA NAS DBANG PO RNAMS, ,SNANG BA'I CHA NAS YUL DU

BSHAD; ,RIG PA'I CHA NAS RNAM SHES BSHAD, ,RANG RGYAL RNAMS KYIS
GRUB MTHA' NI, ,GZUNG BAR RTOG PA SPANGS PHYIR DANG, ,'DZIN PA MA
SPANGS PHYIR DANG NI, ,GZHAN GYIS BSTAN PA MA YIN PAR, ,BDEN BZHI
RTEN 'BREL RTOGS NAS SGOM, ,'BRAS BU MDO SDE PA

DANG MTHUN, ,GZUNG BA MED PA DE 'DZIN MED, ,TSU ROL MED PA'I PHA
ROL BZHIN, ,RNAM PA SGONG GSHAGS LTA BUR NI, ,SMRA BA'I SEMS TZAM
RNAM BDEN NI, ,BYE BRAG PA DANG CHOS MTHUN TE, ,GZUNG BA YI NI
RNAM PA DANG, ,'DZIN PA'I RNAM PA THA DAD LA, ,CER

@70A *, ,MTHONG 'DOD DE SGRO 'DOGS YIN, ,DUS MNYAM PA LA PHAN
'DOGS MED, ,SNGA PHYI BA LA DE 'DZIN MED, ,PHAN 'DOGS MED PAR
'DZIN NA NI, ,MIG GIS KYANG NI SGRA SHES THAL, ,DON MED SEMS KYI
DNGOS NYID TZAM, ,DKAR DMAR LA SOGS

SNANG NA YANG, ,DON DAM GNYIS MED SEMS TZAM YIN, ,DE LA GZUNG
'DZIN THA DAD LA, ,GLO BUR 'KHRUL SNANG 'KHOR BA STE, ,RNAM PA
DKAR DMAR KUN SNANG YANG, ,GZUNG 'DZIN RTOG DANG BRAL BA'I TSE,
,GNYIS MED YE SHES SKYE BA NA, ,MI GNAS MYA NGAN

'DAS THOB 'DOD, ,RAS KHRA LA SOGS MTHONG BA'I TSE, ,DKAR SOGS THA
DAD MTHONG SNYAM PA, ,RTOG BCAS SHES PAS BYAS PA STE, ,RTOG MED
LHAN CIG DMIGS NGES PAS, ,THA DAD MED CING GCIG PAR 'DOD, ,KHA
CIG DKAR STZOGS DU MAR 'DOD, ,SHING

SHA PA YIS SHING BSGRUB BZHIN, ,DU MA DMIGS PHYIR GCIG YOD ZER,
,BDAG MED GNYIS PO GOMS BYAS PAS, ,DE 'GAL BDAG 'DZIN MA 'GAG,
,DES BSKYED THE TSOM MTHAR 'DZIN DANG, ,LTA DANG TSUL KHRIMS
MCHOG 'DZIN 'GAG ,DES BSKYED

CHAGS DANG NGA RGYAL KHRO, ,'GAG 'GYUR SNYING RJE GOMS PA LAS,
,THUGS KYANG GSAL MTHAR THUG PAR 'GYUR, ,BDAG LTA'I SA BON SPANGS
PA'I PHYIR, ,SLAR MI LDOG PA NYID PHYIR RAM, ,SDUG BSNGAL BSTEN
MI BYED PA'I PHYIR, ,MDZES PAR GSHEGS

PA NYID PHYIR RAM, ,SHES BYA'I YUL LA MI SHES PA, ,SPANGS PHYIR
RDZOGS PA NYID DU 'DOD, ,DKAR SNANG CHA NAS DMAR SNANG MIN, ,YIN
NA DKAR PO DMAR POR THAL, ,SHAR SNANG CHA NAS NUB SNANG MIN, ,YIN
NA SHAR SNANG NUB SNANG THAL, ,GCIG MA GRUB PAS DU MA

MED; ,RNAM MED DKAR DMAR LA SOGS KYANG, ,GCIG DANG DU MA'I RIGS
GNOD PHYIR, ,BRDZUN TE SHES PA GNYIS MED PA, ,RNAM PA KUN DANG
BRAL BA STE, ,DMIGS MED BSGOMS PA LAS BYUNG BA, ,GNYIS MED YE
SHES SPYOD YUL LO, ,GNYIS KYI BDAG NYID

@70B THAMS CAD MED, ,GNYIS SU 'KHRUL PA'I BDAG NYID YOD, ,DE NI
STONG PA'I BDAG NYID DO, ,KUN BRTAGS GZHAN DBANG YONGS GRUB
RNAMS, ,BRTAGS DANG RGYUS BSKYED MI 'GYUR BA'O, ,PHUNG PO KHAMS
STZOGS CHOS RNAMS NI, ,GNYIS MED GCIG DANG DU BRAL PHYIR, ,

MYONG PHYIR SEMS PA'ANG DE RANG BZHIN, ,MA YIN MYONG BA MED PHYIR
RO, ,RTAG TU YOD DAM MED THAL PHYIR, ,RGYU MED MA YIN RIM DANG
NI, ,CIG CAR GNOD PHYIR RTAG PA MIN, ,DE PHYIR SHES PA'I BDAG
NYID YOD, ,SNGON PO LA SOGS DE BLO LAS, ,THA DAD MA YIN GCIG

TU 'BOD, ,RTOGS PA'I BDAG NYID MNGON SUM STE, ,SNGO STZOGS BDAG
NYID DER 'KHRUL YIN, ,MNGON SUM DON DU ZHEN 'KHRUL YIN, ,MNGON
SUM PHYI YUL MED PHYIR DANG, ,SGRO BTAGS MIN PHYIR RANG RIG PA,
,RTOG PA'I NGO BOR GNOD MED PA, ,SNGO STZOGS DE

LAS BZLOG PA YIN, ,SHES PA THAMS CAD MED CE NA, ,MNGON SUM RJES
SU DPAG PA MED, ,LAS 'BRAS DKON MCHOG MED THAL PHYIR, ,SHES
PA'ANG SKAD CIG MED THAL PHYIR, ,SHES PA'ANG SKAD CIG MA YIN
PHYIR, ,SKAD CIG CHA SHAS GSUM DU THAL, ,SKYE KHA

GNAS KHA 'GAG KHA GSUM, ,MED NA'ANG BSKAL PA SKAD CIG THAL, ,MI
'DOD CE NA RDUL PHRAN YANG, ,MTSUNGS PAR 'GYUR RO BZLOG PAR DKA',
,RTAG LA RIM DANG CIG CAR 'GAL, ,RGYU MED PA LA RES 'GA' 'GAL,
,RNAM PA MED PHYIR SGRUB BYED MED, ,RNAM

PA MED PA'I SHES PA NI, ,'GA' YANG GANG NA MED PHYIR RO, ,MNGON
SUM MED NA RJES DPAG MED, ,DE PHYIR TSAD MA KHYOD LA MED, ,GCIG
DANG GZHAN LAS NGES BRAL BA'I, ,SHES DE BRDZUN PA'I BDAG NYID
CAN, ,JI LTAR GNYID KYIS LOG PA YIS, ,GLANG CHEN

MYOS PA MTHONG BA BZHIN, ,LUS DANG LJON SHING MTSO LA SOGS, ,SAD
PA RNAMS KYIS MTHONG BA 'DI, ,GCIG DANG DU MA BRAL BA YI, ,SHES
PA DE NYID YONGS SU GSAL, ,GANG PHYIR 'DI NI MA RIG PAS, ,LUS
SOGS NGO BO GZHI GRUB PHYIR, ,SNA TSOGS LHAN CIG RIG PA'I

@71A *, ,PHYIR; ,MTHUN PHYOGS YOD PHYIR 'GAL BA MED, ,RMI LAM
BRDZUN PA MTHONG BA BZHIN, ,THAMS CAD 'DUS PAS KHYAB GRUB PHYIR,
,MA NGES PA YANG MA YIN NO, ,PHUNG PO KHAMS STZOGS JI SNYED KYI,
,MI RTAG BDAG MED JI SNYED PA, ,PHYI ROL DON LA DPYAD PAR BYA, ,

PHYI ROL DON LA DPYAD NAS NI, ,SEMS TZAM LA NI GNAS PAR BYA,
,SEMS TZAM LA NI GNAS NAS KYANG, ,SNANG BA MED LA GNAS PAR BYA,
,SNANG MED GNAS PA'I RNAL 'BYOR PA, ,DE YIS THEG PA CHEN PO
MTHONG, ,'JUG PA LHUN GYIS GRUB CING ZHI, ,SMON LAM DAG GIS RNAM

PAR SBYANGS, ,YE SHES DAM PA BDAG MED PA, ,BYANG CHUB SEMS DPA'
RAB TU 'JUG ,LAS DANG NYON MONGS SDUG BSNGAL RNAMS, ,'KHOR BA DAG
GI MTSAN NYID DE, ,LAS 'DI DMIGS DANG BCAS LAS SKYES, ,DMIGS PA
MED LAS MA YIN NO, ,BDAG MED GZUGS

MED DMIGS MED LAS, ,SLOB MA BSE RU RGYAL BA THOB, ,BRTAGS PA'I
YANG DAG BKAG PA YIS, ,SHUGS LA RANG RIG SGYU MA'I LUS, ,RIGS
DPYAD YOD MED MTHA' LAS GROL, ,MA BRTAGS NYAMS DGA' SEMS RIG
GNYIS, ,DNGOS POR KHAS LEN YOD NA NI, ,'DOD

CHAGS ZHE SDANG MI BZAD SKYE, ,RANG GI LHA LA NGA RGYAL CHAGS,
,GZHAN LA ZHE SDANG PHRAG DOG SKYES, ,LTA BA MA RUNGS YONGS SU
'DZIN, ,DE LAS BYUNG BA'I RTZOD PAR 'GYUR, ,SNANG SRID SGYU MA
LTA BU LA, ,YE SHES SANGS RGYAS SGYU MA LA, ,SGYU MA RIGS PAS
GRUB NA NI, ,

SGYU MA MA YIN YANG DAG THAL, ,MI 'GYUR SGYU MAR GRUB CE NA,
,RIGS GRUB DON NI YANG DAG MIN, ,SGYU MA'I MING GIS CI BYAR YOD,
,DE YANG DNGOS 'DZIN GDON LAS NI, ,MA 'DAS PA RU MKHAS RNAMS
'DOD, ,BDEN PA MED PAS BRDZUN PA MED, ,SU LA DNGOS 'DZIN

YOD PA NI, ,RANG GI LHA LA NGA RGYAL CHAGS, ,GZHAN LA ZHE SDANG
KHONG KHRO SKYE, ,DE LAS BYUNG BA'I RTZOD PAR 'GYUR, ,NGO BO RAB
TU MI GNAS NI, ,YOD MIN MED MIN GNYI GA MIN, ,GNYIS MED MA YIN
DBU MA MIN, ,STONG PA MA YIN MI STONG MIN, ,RGYU MED MA YIN YANG
DAG

@71B MIN; ,BDEN PA MA YIN BRDZUN PA MIN, ,'KHOR MIN MYA NGAN 'DAS
PA MIN, ,DAG PA MA YIN MA DAG MIN, ,BLANG MED DOR MED DE KHO NA,
,CI'I PHYIR ZHE NA PHAN TSUN NI, ,LTOS PA'I NYES PAR THAL PHYIR
RO, ,GCIG MED PAS NA GZHAN MI 'GRUB, ,TSU ROL MED PA'I PHA ROL

BZHIN; ,GANG LA BDAG PHYOGS YOD MIN NA, ,DE LA GZHAN PHYOGS GA LA
SRID, ,RTZOD MED CHE BA'I BDAG NYID DE, ,'KHOR BA DANG NI MYA
NGAN 'DAS, ,THA DAD YOD PA MA YIN TE, ,'KHOR BA YONGS SU SHES PA
NI, ,DE NYID MYA NGAN 'DAS SHES BYA, ,'KHOR BA SPANGS NAS

GZHAN DU NI, ,MYA NGAN 'DAS PA CUNG ZAD MED, ,'DI LA BSAL BA CUNG
ZAD MED, ,BSNAN PAR BYA BA CUNG ZAD MED, ,YANG DAG NYID LA YANG
DAG LTA, ,YANG DAG MTHONG NAS RNAM PAR GROL, ,STONG PA NYID KYI
ME YIS NI, ,'GRO BA'I BUD SHING BSREGS TZAM NA, ,DE BZHIN

NYID KYI ME YANG 'GAG ,DPER NA SHING GNYIS DRUD PA LAS, ,ME
'BYUNG DE NYID BSREGS PA BZHIN, ,YE SHES ME YIS RNAM RTOG GI,
,BUD SHING BSREGS NAS DE NYID ZHI, ,MYA NGAN 'DAS PA DNGOS PO
MIN, ,DNGOS MED MA YIN GNYI GA MIN, ,GNYIS MED LA NI DE MI GNAS,,

BSAM MED THOGS MED SPROS MED LUS, ,SEMS CAN DON BYED MED CE NA,
,BSOD NAMS TSOGS DANG SNYING RJE DANG, ,SNGON GYI SMON LAM SHUGS
KYIS NI, ,RGYA MTSO CHU 'DRA RGYAL BA RNAMS, ,BYA'O BYED DO MI
MNGA' YANG, ,SEMS CAN DON LA RO GCIG 'GYUR, ,DPER NA SHING

MKHAN MKHAS PA YIS, ,BZO BYAS BYA BA BYED PA BZHIN, ,YID BZHIN
NOR BU DPAG BSAM SHING, ,BUM PA BZANG BZHIN SKU GSUM GYIS, ,SEMS
CAN DON BYED RTAG TU 'BYUNG, ,DPER NA MCHOD SDONG BSGRUBS PAS NI,
,DE 'DAS YUN RING LON GYUR KYANG, ,NAD LA STZOGS

PA ZHI BA LTAR, ,ZAG MED DBYINGS NAS SANGS RGYAS RNAMS, ,GCIG MIN
DU MA MA YIN TE, ,MKHA' LTAR LUS NI MED PA'I PHYIR, ,DU MA YANG
NI MA YIN NO, ,SNGON GYI LUS RJES 'BRANGS PA'I PHYIR, ,GCIG PA
YANG NI MA YIN NO, ,PHRIN LAS RNAMS NI MDZAD PA NA, ,MKHA'

@72A *, ,LA NYI MA STONG SHAR BA'I, ,'OD ZER GCIG TU 'DRES PA
LTAR, ,SEMS CAN DON LA RO GCIG 'GYUR, ,DE YIS 'GRO KUN RTOGS PA
DANG, ,SHES RAB ZAB MO SKYES NAS NI, ,DE DON BSGOMS PAS BLA MED
NI, ,BYANG CHUB CHEN PO THOB PAR SHOG ,DBU MA RIN

PO CHE'I PHRENG BA ZHES BYA BA, PAndI TA CHEN PO TZANDRA RA HI
LAS MDZAD PA RDZOGS SO,, ,,PAndI TA DE NYID DANG LO TZ'A BA COG
RO TING 'DZIN BZANG POS BSGYUR CING ZHUS TE GTAN LA PHAB PA'O,,

