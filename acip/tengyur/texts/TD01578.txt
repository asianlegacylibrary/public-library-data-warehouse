@9B #, ,RGYA GAR SKAD DU, SHR'I BADZRA B'A R'A H'I KALPA:SARBB'ARTHA
S'A DHA NAm N'A MA, BOD SKAD DU, DPAL RDO RJE PHAG MO'I SGRUB
THABS KYI CHO GA DON THAMS CAD GRUB PA ZHES BYA BA, DPAL RDO RJE
PHAG MO LA PHYAG 'TSAL LO, ,AOm HR'Im GH'A TA YA GH'A TA YA
SARBBA DUsht'A NA H'Um PHAt SV'A H'A, GTOR

MA BYIN NAS BSAM GTAN BYA'O, ,LTE PA'I DBUS SU RAm LAS BYUNG BA'I
ME'I DKYIL 'KHOR DMAR PO GRU GSUM PA, DE'I DBUS SU PADMA KHA DOG
DMAR PO 'DAB MA BZHI PA, DE'I STENG DU HR'I: YI GE KALPA'I ME
'BAR BA CAN DE YONGS SU GYUR PA LAS, BDAG RDO RJE PHAG MOR BSAM

PA NI SKU MDOG DMAR MO RO'I GDAN LA ZHABS G-YAS BRKYANG BAS
BZHUGS PA, GCER BU SKRA GYEN DU BRDZES PA THOD PA'I COD PAN CAN
PHYAG RGYA LNGAS BRGYAN PA PHYAG BZHI PA G-YAS NA RDO RJE DANG
LCAGS KYU 'CHANG BA, G-YON PA KHA tV'Am GA THOD PA DANG SDIGS
MDZUB ZHAGS PA 'CHANG BA'O, ,

@10A *, ,ZHAL GCIG SPYAN GSUM PA ZHAL KHRO GNYER CAN RDO RJE
DBYINGS SHIN TU 'JIGS PAR MDZAD PA, GSUS PA RGYAS PA LJAGS 'GYU
BA'O, ,DE LTAR BSAMS NAS YE SHES SEMS DPA' DGUG GZHUG BYA'O, ,DE
NAS MCHOD PA DANG BSTOD PA DANG BDUD RTZI MYANGS

NAS MNYAM PAR GZHAG PAS SNGAGS BZLAS PAR BYA'O, ,AOm BADZRA B'A
R'A H'I A'A BE SHA YA SARBBA DUsht'A NI HR'Im SV'A H'A, NYE BA'I
SNYING PO'O, ,AOm H'Um HR'Im HAm SNYING PO'O, ,'BUM YANG DAG PAR
BZLAS PAR YUR NA GRUB PA LA THE TSOM MED DO, ,AOm A'A:HR'Im H'Um
H'Am HA:SNGAGS 'DIS SHA CHEN PO'I PHYI MA BYAS

TE THANG SKU'I DRUNG DU BDUG PA DBUL LO, ,ZHAG NYI SHU RTZA GCIG
GIS 'GRUB STE 'DI GZHAN DU MA YIN NO, ,AOm HR'Im HAm H'Am
HA:H'A:HI:H'I:HRI:HR'I:PHEm PHEm PHAt MTSAN MO GTOR MA PHU LAN
BDUD THAMS CAD ZHI BAR 'GYUR PAS MTSAN MO GTOR BA'I NYE SPYOD
DBUL BAR BYA'O, ,GONG DU JI SKAD BSHAD PA

GSANG PAR SGRUB NA RDO RJE PHAG MOS BYIN GYIS RLOB PA DE LA THE
TSEM MED DO, ,DPAL RDO RJE PHAG MO'I SGRUB THABS KYI CHO GA DON
THAMS CAD GRUB PA ZHES BYA BA SLOB DPON CHEN PO GNYIS MED RDO RJE
ZHABS KYI ZHAL SNGA NAS MDZAD PA RDZOGS SO,, ,,LO TZ'A BA
SH'AKYA'I DGE SLONG NYI MA RGYAL MTSAN

DPAL BZANG POS RTZANG NYAD RO CUNG BA'I GTZUG LAG KHANG CHEN PO
'O MA PHUG GNAS RNYING DU LEGS PAR BSGYUR BA'O,, 