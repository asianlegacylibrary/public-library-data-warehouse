@256A #, ,RGYA GAR SKAD DU, N'I L'Am BA RA DHA RA
BADZRA P'A nI HO MA

BI DHI N'A MA, BOD SKAD DU, PHYAG NA RDO RJE GOS SNGON PO CAN GYI
SBYIN SREG GI CHO GA ZHES BYA BA, DPAL PHYAG NA RDO RJE LA PHYAG
'TSAL LO, ,GANG ZHIG MED PAR DE MI 'BYUNG, ,DES NA DE LA 'JUG PA
BRTZAM, ,DE LA 'DIR THAB KHUNG GRU GSUM PA MGO LHOR BSTAN PA'I
NANG DU, KHRO BO'I RDO RJE SOR

BRGYAD PA BKOD DE, THAL BA DANG SOL BAS NAG POR BYUGS LA DRI CHU
DANG BONG BU DANG RNGA MO'I RTUG PAS BYUG PAR BYA'O, ,DER MGAL
DUM MAM, TSER MA CAN NAM, SKAM PO'I SHING BCER TE, KHRAG DANG,
BA'I GCIN DANG, BDUD RTZI DANG, ME TOG NAG PO NI MCHOD YON NO,
,DRI MI ZHIM PA DANG, RO

KHANG DANG, SNGON PO'I ME TOG GO, ,BDUD RTZI LNGA SBYAR BA'I SPOS
SO, ,MAR CHEN PO'I MAR ME, DRI CHU DANG TIL NAG PO SBYAR BA NI
DRI CHAB, DRI CHEN DANG MI SHA BSRES PA'I LHA BSHOS TE, DE RNAMS
G-YAS SU GZHAG PAR BYA'O, ,DUG DANG, KHRAG DANG, SKE TSE DANG,
LAN TSVA DANG, NIM PA DANG,

@256B DA DU RA DANG, BDUD RTZI LNGA DANG BSRES PA'I YUNGS MAR
RNAMS NI DGANG GZAR DU BLUGS TE KHRAG TU BYAS LA DBUL LO, ,SHING
TSER MA CAN GYI YAM SHING DANG, MAR NAG DANG, KHRAG DANG, DRI
CHEN DANG, DRI CHU DANG, MI RUS DANG, SKRA DANG, SOR MO DANG, DUG
DANG, SKE TSE DANG,

LAN TSVA DE RNAMS DANG, RKANG RJES DANG, KHYIM BYA'I SGO NGA
DANG, BYA ROG GI SHA RNAMS DANG, BONG BU DANG, RNGA MO'I RTUG PA
RNAMS NI SREG RDZAS TE, SHA DANG RUS PAR BSAM MO, ,DE RNAMS NI
G-YON DU'O, ,RANG LHA'I RNAL 'BYOR BYAS LA RDZAS BYIN GYIS BRLABS
NAS BGEGS

BSKRAD DO, ,RDOL PA'AM, SME SHA CAN NAM RDO LAS BYUNG BA'AM, RI'I
ME BLANGS TE, BSANG ZHING, AOm BADZRA P'A nI MA H'A KRO DHA DZV'A
LA DZV'A LA H'Um H'Um H'Um PHAt PHAt PHAt SV'A H'A, ZHES PAS ME
SBAR RO, ,ME 'BAR BA'I NANG DU RAm LAS THAB KHUNG BSKYED LA DE'I
NANG DU H'Um LAS NYI MA'I STENG DU AOm A'A H'Um

LAS 'KHOR LO DANG, PADMA DANG, RDO RJER GYUR TE, DE NAS KHRO BO'I
ME LHA SHIN TU KHROS PA, SKRA KHAM PA GYEN DU BRDZES PA, 'OD ZER
DPAG TU MED PA 'PHRO BA, ZHAL GCIG PHYAG BZHI PA, G-YAS NA RDO
RJE DANG SKYABS SBYIN, G-YON NA DRIL BU DANG DBYUG PA, RAm LAS ME
DANG RLUNG GI

DKYIL 'KHOR LA BSAMS TE, YE SHES SEMS DPA' DGUG PA DANG, GZHUG PA
DANG, BCING BA DANG, DBANG DU BYAS NAS DER BYIN RLABS DANG, DBANG
BSKUR TE, KHRUS GSOL NAS ZHAL GDANGS PA'I NANG DU MCHOD RDZAS
DANG SREG RDZAS RNAMS 'DIS DBUL TE, AOm BADZRA P'A

nI MA H'U BH'U TA DZV'A LA YA SARBA BHASMIm KU RU SARBA DUsht'Am
MA MA CHE GE MO M'A RA YA H'Um PHAt CES PAS GSAD PAR BYA'O, ,DE
NAS ME 'BAR BAS RGYUR GYUR PA'AM, YANG NA DE'I SNYING GAR DPAL
PHYAG NA RDO RJE GOS SNGON PO CAN SGRUB THABS LAS JI SKAD GSUNGS
PA BZHIN NYI MA'I DKYIL 'KHOR LA GNAS

PAR BSKYED NAS YE SHES SEMS DPA' SNGA MA BZHIN BSTIMS LA, DE
BZHIN DU BYIN GYIS BRLABS PA DANG DBANG BSKUR BAR BYA'O, ,DE NAS
PHRENG BA'I SNGAGS LA M'A RA YA DANG BCAS PAS MCHOD RDZAS SNGA MA
BZHIN DU DBUL LO, ,YANG DGANG BLUGS PHUL TE, YE SHES SEMS DPA'

@257A *, ,GSHEGS SU GSOL LO, ,DE NAS THAB BSANGS TE, RDZAS LHAG
MA RNAMS ME LHA LA PHUL NAS, AOm BDAG DANG GZHAN GYI DON RNAMS
NI, ,BSGRUBS TE SBYIN SREG BZHES NAS KYANG, ,SLAR YANG 'BYON PAR
MDZAD NAS KYANG, ,BDAG LA SNGAGS KYI DNGOS GRUB STZOL, ,ZHES

ME LHA GSHEGS SU GSOL LO, ,DE'I RJES SU DAM TSIG PA RANG LA BSDUS
TE, GTOR MA SBYIN PAR BYA'O, ,NYUNG BAR 'DOD NA BLA MA'I ZHAL NAS
JI SKAD GSUNGS PA BZHIN DU 'DI LA 'JUG PAR BYA'O, ,PHYAG NA RDO
RJE'I SBYIN SREG GI CHO GA MDOR BSDUS PA ZHES BYA BA NAM GRU'I
RIGS LAS BYUNG BA

DNGOS GRUB BRNYES PA'I SLOB DPON DZ'A BA RI PAS MDZAD PA RDZOGS
SO,, ,,BA LA PO'I PAndI TA DE BA P'U RnA MA TI DANG, LO TZ'A BA
DGE SLONG CHOS KYI BZANG POS BSGYUR BA'O,, 