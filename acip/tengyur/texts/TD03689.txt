@323B #, ,RGYA GAR SKAD DU,
A'ARYA T'A R'A S'A DHA NAm, BOD SKAD DU, 'PHAGS MA SGROL MA'I
SGRUB THABS, 'PHAGS MA SGROL MA LA PHYAG 'TSAL LO, ,'JIG RTEN
GSUM MGON YUM GYUR SPYAN YANGS MA, ,SGROL MA'I ZHABS KYI

PADMOR RAB BTUD NAS, ,YUN RINGS BLA MA BSTEN LAS GANG 'ONGS PA'I,
,SGRUB THABS CHO GA BSDUS PA BSHAD PAR BYA, ,YID 'ONG GNAS NI
GANG YANG RUNG, ,ME TOG DRI ZHIM GCAL BKRAM STE, ,SPOS KYIS NYAMS
DGAR BYAS NAS NI, ,DE DBUS STAN BZANG BDE BA LA, ,SRID

PA'I BDE BA YONGS SPANGS PA'I, ,RNAL 'BYOR CAN GYIS NYER 'DUG
NAS, ,SNYING GA'I SA BON LAS BYUNG BA'I, ,'OD ZER TSOGS KYIS BLA
MA DANG, ,SANGS RGYAS BYANG CHUB SEMS DPA' RNAMS, ,SPYAN DRANGS
DE BDAG MDUN NYID DU, ,MCHOD PAS YANG DAG RAB MCHOD NAS, ,DKON

MCHOG GSUM SOGS RJES DRAN BYA, ,AOm SVA BH'A BA SHUDDHA:SARBA
DHARM':SVA BH'A BA SHUDDHO&HAm, AOm SH'U N+YA T'A DZNY'A NA
BADZRA SVA BH'A BA A'ATMA KO&HAm, DE NAS BRTAN PA DANG G-YO BA
THAMS CAD STONG PA NYID DU RNAM PAR BSAM MO, ,DE NAS PAm LAS
BYUNG BA'I PADMA TSAD CHEN PO'I DBUS SU RAB TU RDZOGS

PA'I ZLA BA'I DKYIL 'KHOR LA YI GE T'Am LJANG GU BSAMS TE, DE
YONGS SU GYUR PA LAS BDAG NYID YID MA SGROL MA SKU MDOG LJANG GU
ZHAL GCIG PHYAG GNYIS PA, G-YAS PA MCHOG SBYIN PA, G-YON PA
AUTPAL 'DZIN PA, RGYAN THAMS CAD KYIS BRGYAN PA, LO BCU DRUG LON
PA LTA BU, GZI BRJID

BZOD PAR DKA' BA DANG LDAN PA, ZHAL CUNG ZAD 'DZUM PA DANG LDAN
PA, SKRA'I TSOGS LCAG PAR BCINGS SHING ZLA BA'I 'OD CAN, RDO RJE
SKYIL MO KRUNG GIS ZLA BA'I DKYIL 'KHOR MNAN PA, SPYAN PADMA
GZHON NU'I 'DAB MA LTA BU, CUNG ZAD 'DZUM PA MDUN NYID DU GZIGS
PA'I 'PHAGS

@324A *, ,MA SGROL MA NU MA'I DKYIL 'KHOR MKHREGS PA DANG LDAN PA
RNAM PAR BSAM MO, ,DE NAS RANG GI SNYING GA'I T'Am LAS 'OD ZER
BYUNG BA RNAMS KYIS RJE BTZUN MA YANG DAG PAR BSKUL LA, SA BON
LAS BYUNG BA'I MCHOD PA RNAMS KYIS YANG DAG PAR MCHOD NAS AUTPA
LA'I

PHYAG RGYAS RANG GI LUS LA BSTIM PAR BYA'O, ,DE NAS GNAS JI LTA
BA RNAMS SU RNAM PAR SNANG MDZAD LA SOGS PA RNAMS BSAM ZHING, DE
BZHIN GSHEGS PA RNAMS DBANG BSKUR BA DON DU GNYER TE, BDAG GI DBU
RGYAN LA GSUNG RDO RJES RGYAS GDAB PAR BYA'O, ,DE'I 'OG

TU RANG GI SNYING GAR ZLA BA'I DKYIL 'KHOR LA YI GE T'Am LA SOGS
PA RNAM PAR BKOD PAR BYA, SPRO BA DANG BSDU PA'I RIM PAS BSGOM
PAR BYA'O, ,GANG GI TSE SKYO BA NA, AOm T'A RE TUTT'A RE TU RE
SV'A H'A, ZHES BYA BA'I SNGAGS BZLAS SO, ,DE NAS GANG GI TSE
LDANG BAR 'DOD PA NA RANG GI

SNYING GAR GNAS PA'I SA BON LAS 'OD ZER 'PHROS TE, DES SEMS CAN
THAMS CAD LA PHOG SLAR YANG 'OD ZER SPROS PAS DE DAG GI SNYING
GAR ZHUGS PAR BLTA ZHING, DE NYID KYIS DE DAG THAMS CAD LHA MO'I
SKUR GYUR PAR LHAG PAR MOS PAR BYA'O, ,DE NAS SLAR YANG SA BON
LAS BYUNG BA'I

'OD ZER BDUD RTZI'I RANG BZHIN RNAMS KYI GTOR MA'I SNOD YONGS SU
BKANG LA, AOm AA K'A RO MU KHAm SARBA DHARM'A n'Am A'ADYA
NUTPANAN TV'ATA AOm A'A:H'Um PHAt SV'A H'A, ZHES BYA BAS BYIN
GYIS BRLABS LA PHUL LA, DE NAS YE SHES SEMS DPA' MDUN DU BZHUGS
PA LA DMIGS PAS YI GE BRGYA PA

YONGS SU BZLAS NAS, LEGS PAR MCHOD DE, MNGON PAR 'DOD PA'I DNGOS
GRUB GSOL BA BTAB LA, AOm T'A RE TUTT'A RE TU RE MU:ZHES PAS
GSHEGS SU GSOL LO, ,RIM PA 'DIS THUN MTSAMS BZHIR BSGOMS NA MYUR
BAR DNGOS GRUB THOB PAR 'GYUR RO, ,DA NI BSRUNG BA'I

SBYOR BA CUNG ZAD BSHAD PAR BYA STE, SNGAR BSHAD PA'I TSUL GYIS
RTZA BA'I SNGAGS 'BUM PHRAG BCU BZLAS SHING SGROL MA'I TING NGE
'DZIN LA GNAS PA'I RNAL 'BYOR PAS BZLAS PA'I CHO GA SNGA MA LTA
BU NYID LAS KHYAD PAR DU BSGRUB BYA'I MING SNGAGS KYI DBU SNA
GNAS PAR BSAM

@324B LA BZLAS PA JI SRID 'DOD KYI BAR DU BYA'O, ,DE NAS SA BON
GYI YI GE LAS 'OD ZER BYUNG BAS BSGRUB YA'I LUS THAMS CAD KHYAB
PAR BLTAS TE, DES LUS RAB TU TSIM PAR GYUR CING NYE BAR 'TSE BA
THAMS CAD DANG BRAL BAR MOS PAR BYA'O, ,'DI NI ZHI BA'I SRUNG
BA'O, ,

DE NAS PHYIR BZLOG PA'I SRUNG BA BSHAD PA, CHO GA SNGA MA DANG
LDAN PA'I RNAL 'BYOR PAS RANG GI SNYING GAR T'Am LJANG GU 'OD ZER
GYI PHRENG BA 'KHRUGS PAR BSAMS LA, DE LAS BYUNG BA'I 'OD ZER GYI
TSOGS 'BAR BAS GDUG PA'I LUS GCER BU SKRA GROL BA 'DRA ZHING
SKYABS

DANG BRAL BA'I SNYING GAR ZHUGS PAS DE RENGS PA DANG MNAN PA
DANG, RMONGS PA DANG, BCINGS PAR RNAM PAR BSAM MO, ,GANG GI TSE
DE LTA BU'I TING NGE 'DZIN GYIS SKYO BA NA SA BON GYI YI GE LA
DMIGS PAS GSANG SNGAGS BZLAS PA BYA STE, NA MA:A'ARY'A BA LO KI
TE SHVA R'A

YA, BODHI SA TV'A YA, MA H'A SA TV'A YA, MA H'A K'A RU nI K'A YA,
TADYA TH'A, AOm T'A RE TUTT'A RE TU RE SARBA DUsht'AN, PRADUsht'A
NA, MA MA KRi TE DZAm BHA YA, STAm BHA YA, MO HA YA, BANDHA YA,
H'Um H'Um H'Um, PHAt PHAt PHAt, SARBBA DUsht'AN STAm BHA NI T'A
RE SV'A H'A, SRUNG BA 'DI DAG KYANG THUN MTSAMS BZHIR BSGOM

PAR BYA'O, ,DE BZHIN DU LAM DU 'GRO BAS TING NGE 'DZIN DANG BCAS
PAS MDUD PA DOR NAS SNGAGS DRAN PA DANG LDAN PAR PHYIN NA CHOM
RKUN DANG, STAG DANG, DOM DANG, DRED DANG, SBRUL DANG, NAGS KYI
BA MEN DANG, CHU LA SPYOD PA RNAMS KYIS BRDZI BAR MI NUS TE, GANG
GI TSE 'JIGS

PA DANG BRAL BA NA MDUD PA SLAR DGROL BAR BYA'O, ,DE LTAR YUN
RING BLA MA BSTEN LAS GANG THOB PA'I, ,SGRUB THABS CHO GA 'DI NI
LEGS BKOD PAS, ,SGROL MA ZHES GRAGS SRAS BCAS BZHUGS PA'I GNAS,
,GRU 'DZIN DPAL DU 'GRO RNAMS MYUR 'GRO SHOG ,'PHAGS

MA SGROL MA'I SGRUB THABS DPAL MAR ME MDZAD YE SHES KYIS MDZAD PA
RDZOGS SO,, ,,RGYA GAR GYI MKHAN PO BUDDHA K'A RA BARMA DANG, BOD
KYI LO TZ'A BA DGE SLONG CHOS KYI SHES RAB KYIS BSGYUR CING ZHUS
TE GTAN LA PHAB PA'O,,