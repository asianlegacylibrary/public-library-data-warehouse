@286B #, ,RGYA GAR SKAD DU, BHA GA BA TI PRA DZNY'A P'A RA MI T'A HRi
DA YA AARTHA PRA D'I PA N'A MA t'I K'A, BOD SKAD DU, BCOM LDAN
'DAS MA SHES RAB KYI PHA ROL TU PHYIN PA'I SNYING PO'I 'GREL PA
DON GYI SGRON MA ZHES BYA BA, BCOM LDAN 'DAS MA SHES RAB KYI PHA
ROL TU PHYIN MA LA PHYAG 'TSAL LO, ,

GZHI DRAN PA MED PA THAMS CAD MKHYEN PA'I YE SHES DANG, LAM SKYE
BA MED PA LAM GYI RNAM PAR SHES PA NYID DANG, 'BRAS BU BLO LAS
'DAS PA RNAM PA THAMS CAD MKHYEN PA NYID LA PHYAG 'TSAL LO, ,GANG
SHES RAB KYI PHA ROL TU PHYIN PA LA PHYAG 'TSAL BA DE NI KUN
MKHYEN YE SHES LA PHYAG 'TSAL

BA YIN NO, ,'DI SKAD BDAG GIS THOS PA DUS GCIG NA, AE BAm MA YA,
YI GE BZHI PO 'DI NI CHOS KYI PHUNG PO BRGYAD KHRI BZHI STONG GI
'BYUNG GNAS, PHUN SUM TSOGS PA THAMS CAD KYI GZHIR GYUR PA, SEMS
NYID DANG CHOS NYID KYI NGO BO GCIG LA DRAN PA DANG, DRAN PA MED
PA DANG, SKYE BA

@287A *, ,MED PA DANG, BLO LAS 'DAS PA CHOS BZHI PO DUS GCIG PA
LAS ZAB PA DANG, SNANG BA'I TSUL RNAM PA GNYIS KYIS THOS SO, ,DE
YANG ZAB PA NI THOS PA DANG BSAM PA DANG BSGOM PA LAS 'DAS PA
STE, DUS GSUM DU RNAM PAR BZHUGS PA'I SANGS RGYAS RNAMS DANG,

KHAMS GSUM GYI SEMS CAN MA LUS PA'I CHOS KYI DBYINGS KYI NGO BO
THA MI DAD PA'I SKAD CIG MA GCIG LA MNYAM PA NYID LA GNAS PA'I
TSIG BLA DGAS SO, ,SNANG BA NI DRAN PA'I RNAM PA SEMS CAN RNAMS
KYI LAS LA CHAGS PA'O, ,BCOM LDAN 'DAS NI NYON MONGS PA DANG SHES
BYA'I SGRIB PA

MA LUS PA BCOM NAS CHOS KYI SKU LA MYA NGAN LAS 'DAS PA'O, ,RGYAL
PO'I KHAB NI KUN NAS NYON YONGS PA'I GNAS RNAMS KYI KHYAD PAR DU
'PHAGS TE, CHOS MA LUS PA SGYU MA DANG RMI LAM LTA BUS 'JIG RTEN
PA'I CHO 'PHRUL SNA TSOGS BSTAN PA'I PHYIR RO, ,BYA RGOD PHUNG
PO'I RI NI RNAM PAR BYANG

BA'I CHOS RNAMS KYI KHYAD PAR DU 'PHAGS SHING STONG PA NYID LA
GNAS PA'I SKYES BU'I BYA RNAMS ZIL GYIS GNON PAS SPUNGS PA YIN
NO, ,DGE SLONG GI DGE 'DUN CHEN PO DANG NI NYON MONGS PA LAS BYOL
NAS RANG RANG GI 'DOD PA'I SKAM SAR GNAS PA RNAMS SO, ,BYANG CHUB
SEMS DPA'I DGE 'DUN CHEN PO NI

SHES PA DANG SHES BYA LA SOGS PA MNYAM PA DANG BRAL NAS THAMS CAD
JI LTA BA BZHIN DU MKHYEN PA RNAMS SO, ,THABS CIG TU BZHUGS TE NI
DRAN PA SNA TSOGS THABS SU SHES SHING DRAN PAS MA GOS PA SHES RAB
RNAM GSUM DANG MA BRAL BA ZAB MO'I CHOS NYID KYI SNOD DU GYUR PA
RNAMS DANG THABS CIG GO, ,

DE'I TSE BCOM LDAN 'DAS ZAB MO SNANG BA ZHES BYA BA NI ZAB PA NI
DRAN PA DANG RIG PA DANG BLO'I RNAM PA GANG GIS KYANG MA GOS PA,
DPE DANG BRDAS MTSON DU MED PA YIN YANG NAM MKHA' LTAR MTHA' DBUS
MED PA'I CHOS NYID DO, ,SNANG BA NI DRAN PA GLO BUR BA NAM MKHA'
LA NAM GZHUG CHAD KA'I SBRANG BU RGYU BA LTAR MI RTAG PA DANG
'GYUR BA CAN

YANG DAG PA MA YIN PA THUGS LA DGONGS PA'I PHYIR RO, ,CHOS KYI
RNAM GRANGS NI ZAB PA DANG RGYA CHE BA'O, ,ZAB PA DANG RGYA CHE
BA NI GCIG LA MA 'DRES PA DPER NA MTSO DANG BA LA NAM MKHA'I
GZUGS BRNYAN MTHONG BA NI DKON NO, ,NYI MA DANG ZLA BA DANG SKAR
MA LA SOGS PA'I GZUGS BRNYAN MTHONG BA NI

@287B SHIN TU MANG NGO, ,DE BZHIN DU ZAB PA'I CHOS DRAN PA MED PA
DANG, SKYE BA MED PA DANG, BLO'I SPYOD YUL MA YIN PA LA 'DRIS
SHING YID CHES PA'I SKYES BU NI SHIN TU DKON NO, ,RGYA CHE BA'I
CHOS DRAN PA'I RNAM GRANGS MI 'DRA BA LA CHAGS SHING YID CHES PA
NI SHIN TU MANG NGO, ,TING NGE 'DZIN LA

SNYOMS PAR ZHUGS PA NI ZAB PA DANG RGYA CHE BA CHOS KYI DBYINGS
SU THA MI DAD PA STE, DPER NA MTSO DANG BA LA NAM MKHA'I GZUGS
BRNYAN SHAR BA NA NYI MA DANG ZLA BA DANG SKAR MA LA SOGS PA'I
GZUGS BRNYAN SHAR BA NI CHU BO'I NGO BOR GCIG PA BZHIN DU, DUS
GSUM DU RNAM PAR BZHUGS PA'I SANGS RGYAS

RNAMS KYI THUGS KYI DGONGS PA GCIG PA YIN NO, ,YANG DE'I TSE
BYANG CHUB SEMS DPA' NI SANGS RGYAS NYID KYIS DGONGS PA'I ZAB
MO'I CHOS NYID LA DGONGS NAS SEMS CAN RNAMS KYI DON DU THABS KYI
SNANG BA LA GNAS PAS SO, ,SEMS DPA' CHEN PO NI DUS GSUM GYI SANGS
RGYAS KYI DGONGS PA LA

GNAS NAS SEMS CAN GYI KHAMS DPAG TU MED PA'I DON MDZAD PAS SO,
,'PHAGS PA SPYAN RAS GZIGS DBANG PHYUG NI 'JIG RTEN DANG 'JIG
RTEN LAS 'DAS PA LAS 'PHAGS NAS RNAM PAR MI RTOG PA'I YE SHES KYI
SPYAN GYIS GZIGS SHING DMIGS PA MED PA'I THUGS RJE MDA' BAS SO,
,SHES

RAB KYI PHA ROL TU PHYIN PA NI SHES RAB NI PHYIN CI MA LOG PA'I
SHES PA'O, ,PHA ROL TU PHYIN PA NI BLO'I SPYOD YUL LAS 'DAS PA'O,
,ZAB MO SPYOD PA NYID LA LTA ZHING NI DRAN PA'I RNAM PAS MA GOS
PA LAS SNA TSOGS SHAR PAS SPYOD PA MA NGES PA LA LTOS PAS SO,
,PHUNG PO LNGA PO DE DAG LA YANG NI GZUGS

KYI PHUNG PO LA SOGS PA'I ZAG PA DANG BCAS PA DE DAG DANG, TSUL
KHRIMS KYI PHUNG PO LA SOGS PA ZAG PA MED PA'I PHUNG PO LNGA PO
DAG LA'O, ,RANG BZHIN GYIS STONG PAR RNAM PAR LTA'O NI ZAG PA
DANG BCAS PA'I PHUNG PO RNAMS 'DOR BAR 'DOD PA DANG, ZAG PA MED
PA'I PHUNG PO RNAMS BLANG BAR

'DOD PA RNAMS LA RANG BZHIN MA GRUB PAR BSTAN PA'I PHYIR RO, ,DE
NAS SANGS RGYAS KYI MTHUS TSE DANG LDAN PA SH'A RI'I BUS NI DUS
GSUM GYI SANGS RGYAS KYI DGONGS PA ZAB MOS KHAMS GSUM GYI SEMS
CAN GYI DRAN PA'I SNANG BA LA BYIN GYIS BRLABS PAS SPOBS PA MTHA'
YAS PA SKYES SO, ,BYANG CHUB

@288A *, ,SEMS DPA' SEMS DPA' CHEN PO 'PHAGS PA SPYAN RAS GZIGS
DBANG PHYUG LA NI DUS GSUM GYI SANGS RGYAS KYI DGONGS PA ZAB MO
'BA' ZHIG LA MOS PA'I GANG ZAG RNAMS KYI DON LA DGONGS NAS DRI
BAR BYA'O SNYAM DU BSAM PA SKYES PA'O, ,DE LA DGONGS NAS 'DI SKAD
CES SMRAS

SO; ,RIGS KYI BU 'AM RIGS KYI BU MO NI THEG PA CHEN PO PA'I RIGS
CAN RNAMS SO, ,DE'I NANG NAS ZAB MO'I DON SHES RAB KYI PHA ROL TU
PHYIN PA LA MOS SHING DAN DU GNYER BA RNAMS SO, ,DE YANG SEMS
NYID GCIG PA LA RMI LAM LTAR THA DAD DU SNANG BA NI SKYES PA DANG
BUD MED DO, ,GANG LA LA NI ZAB MO'I

DON LA MA MOS SHING 'JIGS PA DANG SDANG BA DANG SKRAG PAR 'GYUR
BA YANG YOD DO, ,LA LAS NI ZAB MO'I CHOS THOS PA TZAM GYI DGA'
ZHING MGU LA SEMS BSKYED PA TZAM GYIS BLA NA MED PA'I BYANG CHUB
THOB PA YANG YOD DO, ,SHES RAB KYI PHA ROL TU PHYIN PA ZAB MO
SPYOD PA SPYAD PAR 'DOD PA DES NI BDAG DANG GZHAN

MI DMIGS PA'I TSUL GYIS JI LTAR BSLAB PAR BYA ZHES DRIS SO, ,DE
SKAD CES SMRAS PA DANG NI DRIS PA'I LAN GDAB PAR BYA'O ZHES
DGONGS PA'I THA TSIG GO, ,GANG GIS DGONGS SHE NA, BYANG CHUB SEMS
DPA' SEMS DPA' CHEN PO 'PHAGS PA SPYAN RAS GZIGS DBANG PHYUG GIS
ZAB MO'I

CHOS LA JI LTA BA BZHIN DU DGONGS NA SEMS CAN RNAMS KYI DON DU
TSE DANG LDAN PA SH'A RI'I BU LA 'DI SKAD CES SMRAS SO, ,SH'A
RI'I BU RIGS KYI BU 'AM RIGS KYI BU MO GANG LA LA NI ZAB MO DON
DU GNYER BA RNAMS KYI DED DPON DU GYUR PA SH'A RI'I BU LA DMIGS
NAS MDO GZHAN PA RNAMS NI SNYING PO MED PA SPUN PA'I

RNAM PA LTA BU STE, GANG LA LA NI DRANG BA'I DON GYI MDO LA MOS
PA DANG, LA LA NI NGES PA'I DON GYI MDO LA MOS PA RNAMS SO, ,SHES
RAB KYI PHA ROL TU PHYIN PA 'DI DUS GSUM GYI SANGS RGYAS KYI
THUGS KYI SNYING PO YIN PA DANG, DE BAS KYANG ZAB MO'I DON BLO'I
SPYOD YUL MA YIN PAS, ZAB MO SPYAD

PA SPYOD PAR 'DOD PA DES 'DI LTAR RNAM PAR BLTA BAR BYA STE NI
DON ZAB MO'I CHOS NYID LA BLOS SPYAD PAR DKA' BAS SO, ,SNANG BA'I
CHOS LA SPYAD PAS NI SNYING PO'I CHOS DANG MI PHRAD DO, ,DE BAS
NA DRAN PA'I SNANG BA 'DI RNAMS RNAM PAR MA BYANG GI BAR DU SHES
RAB KYI PHA ROL TU PHYIN PA'I SNYING PO'I DON RTOGS

@288B PAR DKA' BAS PHUNG PO LNGA PO DE DAG KYANG RANG BZHIN GYIS
STONG PAR YANG DAG PAR RJES SU BLTA'O, ,'O NA PHYIN CI MA LOG
PA'I ZAB MO'I CHOS NYID DANG MA PHRAD PA'I PHYI ROL PA NI BDAG TU
LTA BA DANG, BDAG MED PAR LTA BA RNAMS SO, ,DE YANG BDAG TU LTA
BA NI RIG PA YANG DAG PAR YOD PAR KHAS LEN PA

RNAMS SO, ,BDAG MED PA LA MOS PA NI RIG PA STONG PA GNYIS SU MED
PAR SMRA BA RNAMS SO, ,DE YANG GANG ZAG DANG CHOS LA BDAG MED PAR
LTA BA LA BLO GOMS PAR BYA BA'I DON DU PHYI DANG NANG THAMS CAD
LA RDUL PHRA RAB TU GZHIG CING BLTAS PAS BDAG MA RNYED PA LA BLO
GOMS PAR BYAS NAS

MNYAM PA NYID LA GZHAG PA'I DUS SU CI YANG MI DMIGS CI YANG MI
RTOG PA DE LA YUN RING DU SEMS GNAS PA THOB PAR BYA BA'I YUL DU
BYAS PA NA SEMS DANGS SHING NYAMS DGA' BA LA DMIGS PA NI MNYAM
PAR GZHAG PA'O, ,RJES LA THOB PA'I DUS SU CHOS THAMS CAD SGYU MA
LTA BU DANG, RMI LAM LTA BU DANG

SMIG RGYU LTA BU DANG, SGRA BRNYAN LTA BU DANG, CHU ZLA LTA BU
DANG, 'JA' TSON LTA BU DANG, DRI ZA'I GRONG KHYER LTA BU DANG,
MGAL ME BSKOR BA LTA BU DANG, SKRA SHAD 'DZINGS PA LTA BU DANG,
DBANG PO'I DRA BA LTA BU DANG, SPRUL PA'I RNAM PA LA DMIGS NAS
YID BYUNG ZHING SNA TSOGS STONG PA NYID DANG

ZUNG DU 'JUG PA LA MOS PA'I GANG ZAG RNAMS KYI DON DU GZUGS STONG
PA'O, ,STONG PA NYID GZUGS SO, ,GZUGS LAS KYANG STONG PA NYID
GZHAN MA YIN NO, ,STONG PA NYID LAS KYANG GZUGS GZHAN MA YIN NO
ZHES GSUNGS SO, ,GZUGS KYI PHUNG PO JI LTA BA DE BZHIN DU TSOR BA
DANG, 'DU

SHES DANG, 'DU BYED DANG, RNAM PAR SHES PA RNAMS STONG PA'O,
,RNAMS ZHES BYA BAS NI RNAM PAR SHES PA'I TSOGS BRGYAD KYANG
STONG PA NYID DO, ,DE'I NANG NAS KUN GZHI RNAM PAR SHES PA ZAB
CING PHRA BA DE DON DU GNYER BA YOD DE DE NI LEGS PA MA YIN NO,
,'DIS CI BSTAN ZHE NA, SNANG BA SNA

TSOGS DRAN PAS YUL DU BYAS PA'I SGYU MA LTA BU'I TING NGE 'DZIN
DBANG PO'I MNGON SUM GYIS GTAN LA PHAB PA'I CHOS THAMS CAD ZUNG
DU 'JUG PA'I DRAN PA LA BRTEN PA SO SO'I SKYE BO'I CHOS BSTAN ZIN
TO, ,DA NI ZAB MO'I CHOS NYID LA BRTEN PA SO SO'I SKYE BO'I SPYOD
YUL MA YIN PA DRAN PA MED PA DANG, SKYE BA MED PA

@289A *, ,DANG; BLO'I SPYOD YUL LAS 'DAS PA DE NI STONG PA NYID
DANG, MTSAN MA MED PA DANG, SMON PA MED PA'I TING NGE 'DZIN GSUM
PO NI YID KYI MNGON SUM DANG, RANG RIG PA'I MNGON SUM DANG, RNAL
'BYOR GYI MNGON SUM GYIS STONG PA NYID RAB TU MI GNAS PA DANG,
BTANG SNYOMS

RAB TU MI GNAS PA DANG, RGYUN CHAD RAB TU MI GNAS PA DANG GSUM
GYIS RKYEN GSUM DANG BRAL BA'I SHES RAB RNAM GSUM GYI GDAMS NGAG
NI, SH'A RI'I BU DE LTA BAS NA CHOS THAMS CAD STONG PA NYID DE,
DE LA NI GZUGS MED, TSOR BA MED PA NAS RGA SHI ZAD PA'I BAR DU
YANG MED DO ZHES PA'I BAR GYIS STONG

PA NYID KYI TING NGE 'DZIN SPRUL PA'I SKU BSTAN NO, ,MTSAN NYID
MED PA, MA SKYES PA, MA 'GAGS PA, SDUG BSNGAL BA DANG, KUN 'BYUNG
BA DANG, 'GOG PA DANG, LAM MED, DES NI MTSAN MA MED PA'I TING NGE
'DZIN LONGS SPYOD RDZOGS PA'I SKU BSTAN TO, ,DRI MA MED PA, DRI
MA DANG

BRAL BA MED PA, BRI BA MED PA, GANG BA MED PA'O, ,YE SHES MED,
THOB PA MED, MA THOB PA YANG MED DO, ,DES NI SMON PA MED PA'I
TING NGE 'DZIN CHOS KYI SKU BSTAN TO, ,DE GSAL BAR BYED PA NI
DRAN PAS MA GOS PA YID LA MA BYAS PA STONG PA NYID DO, ,DE YANG
YID LAM BYAS PA'I

STONG PA NYID LA GZUGS MED, TSOR BA MED, 'DU SHES MED, 'DU BYED
MED, RNAM PAR SHES PA MED DO, ,GANG LA RNAM PAR SHES PA MED PA DE
LA DRAN PA MED DO, ,GANG YID LA MA BYAS PA'I STONG PA NYID LA MIG
MED, RNA BA MED, SNA MED, LCE MED, LUS MED, YID MED DO, ,GANG

LA YID MED PA DE LA NI YID LA BYAR MED DE, GANG DRAN PA MED CING
YID LA BYAR MED PA DE NI SANGS RGYAS RJES SU DRAN PA DANG, CHOS
RJES SU DRAN PA DANG, DGE 'DUN RJES SU DRAN PA'O, ,GANG DKON
MCHOG GSUM RJES SU DRAN PA DE NI RJES SU DRAN PA RNAMS KYI MCHOG
GO, ,GANG DRAN PA MED CING YID LA BYA

BA MED PA DE NI GTONG PA RJES SU DRAN PA DANG, TSUL KHRIMS RJES
SU DRAN PA DANG, LHA RJES SU DRAN PA'O, ,GZUNG BA DANG 'DZIN PA
MI DMIGS PA'I TSUL GYIS GTONG BA RJES SU DRAN PA'O, ,SKYE BA DANG
'JIG PA MI DMIGS PA'I TSUL GYIS TSUL KHRIMS RJES SU DRAN PA'O,
,SKU GSUM MI DMIGS PA'I

@289B TSUL GYIS LHA RJES SU DRAN PA'O, ,GANG DRAN PA MED CING YID
LA BYA BA MED PA'I STONG PA NYID DE LA NI GZUGS MED, SGRA MED,
DRI MED, RO MED, REG BYA MED, CHOS MED DO, ,GANG LA CHOS MED PA
DE LA NI 'DUS BYAS KYI CHOS DANG 'DUS MA BYAS KYI CHOS DANG, DGE
BA'I CHOS DANG, MI DGE

BA'I CHOS DANG, LUNG DU BSTAN PA'I CHOS DANG, LUNG DU MA BSTAN
PA'I CHOS RNAMS MED DO, ,GANG DRAN PA MED CING YID LA BYA BA MED
PA'I STONG PA NYID DE LA NI MIG GI KHAMS MED, MIG GI RNAM PAR
SHES PA'I KHAMS MED PA NAS, YID KYI RNAM PAR SHES PA'I KHAMS KYI
BAR DU YANG MED DO, ,GANG

DRAN PA MED CING YID LA BYA BA MED PA'I STONG PA NYID DE LA NI MA
RIG PA MED, MA RIG PA ZAD PA YANG MED PA NAS, RGA SHI MED, RGA
SHI ZAD PA'I BAR DU YANG MED DO, ,GANG SKYE BA MED PA DE LA NI
RGA SHI MED DO, ,GANG 'DU BA MED PA DE LA NI 'BRAL BA MED DO,
,GANG RNYED PA MED PA DE LA STOR BA MED DO, ,GANG

BYAS PA MED PA DE LA 'JIG PA MED DO, ,GANG DRAN PA MED PA DE LA
BRJOD PA MED DO, ,GANG RTAG PA MED PA DE LA CHAD PA MED DO, ,'DIS
NI STONG PA NYID RAB TU MI GNAS PA STONG PA NYID KYI TING NGE
'DZIN YID KYI MNGON SUM GYIS GTAN LA PHAB PA BSTAN TO, ,DA NI KUN
NAS NYON MONGS PA'I CHOS RNAMS DANG, RNAM PAR

BYANG BA'I CHOS RNAMS KYI BDEN PA BZHI MI GNAS PAS NA BTANG
SNYOMS RAB TU MI GNAS PA'I MTSAN MA MED PA'I TING NGE 'DZIN RANG
RIG PA'I MNGON SUM GYIS GTAN LA DBAB PAR BYA'O, ,DE LA BTANG
SNYOMS NI MNYAM PA NYID DO, ,MNYAM PA NYID GANG YIN PA DE LA NI
DUS GSUM MI DMIGS PAS SO, ,

DE YANG MNYAM PA NYID NI MI DMIGS PA GANG GIS KYANG MA GOS PAS
MING TZAM MO, ,DE'I PHYIR MTSAN NYID MED PA NI KUN NAS NYON MONGS
PA'I MTSAN NYID NI DRAN PA 'DI YIN NO, ,RNAM PAR BYANG BA'I MTSAN
NYID NI DRAN PA MED PA'I DBYINGS YIN NO, ,DE GNYIS MI RGYUN DRAN
PA RDUL TZAM YANG MED NA DRAN PA

MED PAR 'GYUR BA LTA GA LA YOD, DRAN PA'I CHOS RNAMS KYANG MI
RGYU LA DRAN PA MED PA'I CHOS RNAMS KYANG MI RGYU BAS SKYE BA MED
CING 'GAG PA MED PA'O, ,DE YANG ZAB MO'I CHOS NYID MA RIG PA LAS
DRAN PA'I RNAM PA NI KUN 'BYUNG PA'O, ,DE DAG MED BZHIN DU YOD
PAR MTHONG BAS SDUG BSNGAL BA'O,,

@290A *, ,YOD PA DANG MED PA'I CHOS GNYIS KA MED PAR MA SHES PAS
NI SBYANG BYA DANG SPYOD BYED LAM GYI RNAM PA'O, ,LAM GYI RNAM PA
GOMS PA LAS 'BRAS BU CHOS KYI SKU MNGON DU 'GYUR BA'I 'GOG PA
THOB BYA THOB BYED KYI YUL LAS 'DAS PA YIN PAS SDUG BSNGAL BA
DANG, KUN 'BYUNG BA DANG,

'GOG PA DANG, LAM MED CES GSUNGS SO, ,DE'I PHYIR SBYANG BYA DANG
SPYOD BYED MA GRUB PAS NI CHOS THAMS CAD SGYU MA LTA BU DANG, RMI
LAM LTA BUR GSUNGS SO, ,SBYANG BYA NI DRAN PA 'DI KHO NA'O, ,DE
YANG BTAGS PAS SGYU MA DANG RMI LAM DANG 'DRA LA RANG BYUNG RANG
ZHI BA YIN YANG, BDE BA DANG RIG

PA DANG STONG PA NYID SNYING RJE'I SGRON MA SPAR NAS SGOM PA NI
THABS KYI SNYING PO LA BRDA'I MTSAN MA TZAM DU SHES PAR BYA'O,
,DES BRDA BYAS NAS DE LAS GZHAN DRAN PA MI RGYU BA DE LA NI SHES
RAB KYI RNAM PA TZAM DU SHES PAR BYA'O, ,DE GNYIS LAS GZHAN MA
SKYES PA NI PHA ROL TU PHYIN PA TZAM DU SHES PAR BYA'O,,

DE DAG LAS GZHAN GANG GI BLO YANG MA SHAR BA DE NI SHES RAB KYI
PHA ROL TU PHYIN PA'I SNYING PO ZHES BYA'O, ,DE'I PHYIR SNYING
PO'I DON GYI GDAMS NGAG NI DRAN PA MA LUS PA SGYU MA LTA BU'I DON
DANG, DRAN PAS MA GOS PA STONG PA NYID KYI DON DANG, DRAN PA DANG
DRAN PA MED PAS MA GOS PA MTSAN MA MED PA'I

DON DANG, SKYE BA MED PAS MA GOS PA SMON PA MED PA'I DON YIN PAS
SO, ,GDAMS NGAG GI RGYUN MI 'CHAD PA'I BSAM GTAN BSTAN PAS SO,
,DE LTAR GNAS PA'I BSAM GTAN NGO SHES PA'I SKYES BU RNAMS DANG,
DE LTAR NGO MA SHES PA'I SKYES BU RNAMS SO, ,DPER NA CHU KHAMS
GSER DANG

NAM MKHA' BZHIN DU RANG BZHIN GYIS RNAM PAR DAG PA LA GLO BUR GYI
DRI MAS MA GOS PA'O, ,DE LA MTSO SHIN TU DANG BA LA ZLA BA NYA
BA'I TSE SPRIN DANG KHUG RNAS MA BSGRIBS PA'I GZUGS BRNYAN SHAR
BA MTHONG NAS KHA CIG NI DGA' ZHING MGU NAS YID CHAGS PA SKYES
SO, ,KHA CIG NI CI YANG SNYAM PA

MED DO, ,DE BZHIN DU SEMS DANGS MA RANG BZHIN GYIS RNAM PAR DAG
PA LA SGYU MA LTA BU'I TING NGE 'DZIN GYI RNAM PA MI 'DRA BA
BYUNG BA LA SEMS DGA' ZHING MGU BAS YID CHAGS SHING 'DOD CHAGS
SKYES SO, ,SEMS DANGS MA DANG PHRAD PA'I SKYES BU DAM PA RNAMS NI
SGYU MA LTA BU'I TING NGE 'DZIN NYAMS SU MYONG

@290B YANG CI YANG MI SEMS SO, ,DE LA GSER GYI RANG BZHIN KHA DOG
SER PO DE LA KHA CIG GIS YID DU 'ONG ZHING RGYAN DANG NOR LA SOGS
PA BYED DE, DE YANG G-YA' GLO BUR DU CHAGS PA DE LA MI SDUG PAR
LTA ZHING ZHE SDANG SKYED DO, ,MKHAS PAS BLTAS PAS G-YA' DE GLO
BUR PA YIN PAS BSAL DU BTUB SNYAM

ZHING MI SDUG PAR LTA'O, ,DE BZHIN DU SEMS DANGS MA DANG MA PHRAD
PA'I SKYES BU RNAMS NI MNYAM PAR BZHAG PA'I SEMS LA GCES PAR BYED
CING, RJES KYI SHES PA LA MI SDUG PAR LTA ZHING RE BA DANG DOGS
PA BSKYED DO, ,SEMS DANGS MA DANG PHRAD PA'I SKYES BU DAM PA
RNAMS NI MNYAM PAR BZHAG PA DANG, RJES LA

THOB PA'I SGYU MA LTA BU DANG RMI LAM LTA BUR SHES SHING BYAMS PA
DANG SDANG BAR MI MDZAD DO, ,DE LA NAM MKHA' NI MING TZAM YOD LA
DNGOS POR MED PA'O, ,DE LA YANG RKYEN GYI DBANG GIS MUN PA DKAR
BA DANG GNAG PA LA SOGS PA SNA TSOGS 'BYUNG BA LA, NYIN DANG
MTSAN DANG ZLA BA DANG LO DANG BSKAL PA BGRANG

ZHING SA DANG NAM MKHA' DANG SHIN TU RING NGO SNYAM MO, ,MKHAS
PAS BLTAS PAS SA DANG NAM MKHA'I BAR NA SKRA'I RTZE MO BRGYAR
GSHAGS PA'I CHA SHAS TZAM YANG YOD PAR MA GZIGS SO, ,DE BZHIN DU
SEMS DANGS MA DANG MA PHRAD PA'I SKYES BU RNAMS KYIS DKA' BA RNAM
PA DU MA BSKAL PA GRANGS

MED PA'I BAR DU SKYE RGA NA 'CHI'I 'DAM LAS MA THAR BAR RANG 'DOD
PA'I 'BRAS BU THOB PA 'DOD DE THOB PAR DKA'O, ,ZAB MO'I CHOS NYID
SEMS DANGS MA DANG PHRAD PA'I SKYES BU DAM PA RNAMS KYIS NI RTOGS
NA SEMS GROL BAS SEMS CAN DANG CHOS KYI SKU'I BAR NA CI YANG YOD
PAR MA GZIGS

SO; ,DE BAS NA ZAB MO'I CHOS NYID DANG MA PHRAD PA'I KHAMS GSUM
GYI SEMS CAN RNAMS NI GZHI DRAN PA MED PA DANG, LAM SKYE BA MED
PA DANG, 'BRAS BU BLO LAS 'DAS PA, MA RIG PA LA SOGS PA RTEN CING
'BREL PAR 'BYUNG BA BCU GNYIS LAS GYUR PA NI PHUNG PO DANG KHAMS
LA SOGS

PA'O; ,DE LA BDAG DANG BDAG GIR BYA BA NI NYE BAR LEN PA'I PHUNG
PO'O, ,MA RIG PA LAS RIG PA GLO BUR DU CHAGS PAS SDUG BSNGAL KUN
GYI RGYUR 'GYUR RO, ,DE YANG SDUG BSNGAL GYI SDUG BSNGAL DANG,
'GYUR PA'I SDUG BSNGAL DANG, 'DU BYED KYI SDUG BSNGAL DU 'GYUR
RO, ,SDUG

@291A *, ,BSNGAL DE DAG LAS GROL BAR 'DOD PA LA LAS NI 'PHAGS
PA'I LAM GYI RNAM PA LAS GOMS PA LAS 'BRAS BU MYA NGAN LAS 'DAS
PA THOB PAR BYA BA'I DON DU 'GOG PA MNGON DU BYA BA LA DON DU
GNYER BA YOD DO, ,DE DAG MA LUS PA SGYU MA LTA BU DANG RMI LAM
LTA BUR JI LTA BA BZHIN DU

RTOGS PAS NI GANG YANG MI LEN MI 'DOR BA'I TSUL GYIS 'KHOR BA'I
MTSAN MA NI SDUG BSNGAL BA DANG KUN 'BYUNG BA'O, ,MYA NGAN LAS
'DAS PA'I MTSAN MA NI 'GOG PA DANG LAM MO, ,DE DAG THAMS CAD YANG
DAG TU MI 'DZIN PAS BTANG SNYOMS MTSAN MA MED PA'I TING NGE 'DZIN
GTAN LA PHAB PA'O, ,DA NI RGYUN

CHAD RAB TU MI GNAS PA RNAL 'BYOR GYI MNGON SUM BLO'I SPYOD YUL
MA YIN PA SMON PA MED PA'I TING NGE 'DZIN BSTAN PAR BYA'O, ,DE
YANG SHES PA DANG SHES BYA'I DRI MA GANG YANG MA BYUNG BAS DRI MA
MED, DRI MA DANG BRAL BA YANG MED DO, ,CHOS KYI SKU NI BSAM PA
DANG BSGOM PA LAS 'DAS PAS RNAM PA THAMS CAD

MKHYEN PA'I YE SHES KYI RLOM SEMS MED PA NI YE SHES MED DO, ,DE
YANG YE SHES MED CES BYA BA NI YOD PA LA LTOS NAS MED PA MA YIN
TE, YOD PA DANG MED PA LA SOGS PA LAS GROL BA MI 'GYUR BA RDO RJE
LTA BU'I TING NGE 'DZIN DANG NGO BO THA MI DAD PA NI NGO BO NYID
KYI SKU ZHES BYA'O, ,DE YANG DBYE BA NI SKU GSUM LHUN

GYIS GRUB PAS SO, ,DGOS PA NI ZAB MO'I DON RTOGS NAS SEMS GROL
BA'O, ,DGOS PA'I DGOS PA NI 'BAD PA MED PAR SEMS CAN RNAMS KYI
DON 'BYUNG BA'O, ,NGES TSIG NI YE SHES MED PA CHOS KYI SKU'O,
,CHOS SKU DE YANG RGYU LAS BYUNG BA'I 'BRAS BU YANG MA YIN LA,
LAS LAS BYUNG BA'I RNAM PAR

SMIN PA YANG MA YIN NO, ,DE LTA BU THOB PA MED CES BYA BA NI BLO
DANG SEMS DANG MING DANG RNAM PAR SHES PA'I YUL MA YIN PAS SO,
,MA THOB PA YANG MED CES BYA BA NI BLO DANG SEMS DANG YID DANG
RNAM PAR SHES PA LAS 'DAS PAS MA KHYAB PA MED PA'I PHYIR RO,
,SH'A RI'I BU DE LTA BAS NA NI DE TZAM ZHIG BRJOD PAR BYA'I,

MING GI TSOGS DANG TSIG GI TSOGS DANG YI GE'I TSOGS LAS 'DAS PA'I
PHYIR RO, ,BYANG CHUB SEMS DPA' RNAMS NI KHAMS GSUM GYI SEMS CAN
GYI NYON MONGS PA DANG LAS LAS GYUR PA'I BLO DANG SEMS DANG YID
DANG RNAM PAR SHES PA'AM, SHES PA DANG SHES BYA LAS GYUR PA'I YE
SHES GLO BUR BAR RTOGS

@291B SHING KHONG DU CHUD PA'I BYANG CHUB SEMS DPA' RNAMS SO,
,THOB PA MED PA'I PHYIR NI SA DANG LAM MNGON DU GYUR PA RNAMS
KYIS KYANG MA THOB PA'I PHYIR RO, ,SHES RAB NI RNAM PA GSUM MO,
,THOS PA'I SHES RAB NI MING DANG TSIG DANG YIG LAS BYUNG BA'O,
,BSAMS PA'I SHES RAB NI DE'I DON MA NOR BAR BSAMS

PA'O, ,BSGOMS PA'I SHES RAB NI SEMS RTZE GCIG PA'O, ,PHA ROL TU
PHYIN PA NI DE DAG LAS 'DAS PA'O, ,ZAB MO LA BRTEN CING GNAS TE
NI THOS PA'I PHA ROL NA RNAM PAR RTOG PA GANG YANG MED PA NI DRAN
PA MED PA'O, ,BSAM PA'I PHA ROL NA RNAM PAR RTOG PA GANG YANG MED
PA NI SKYE BA MED PA'O, ,BSGOM

PA'I PHA ROL NA RNAM PAR RTOG PA GANG YANG MED PA NI BLO'I YUL
LAS 'DAS PA'O, ,DE LTA BU LA RTEN MED PA'I TSUL GYIS BRTEN CING
GNAS PAS SEMS LA SGRIB PA MED PA NI SHIN TU RNAM PAR DAG PA'I
DANGS MA SEMS LA LAS DANG NYON MONGS PA DANG SHES BYA'I SGRIB PAS
MA GOS PAS SO, ,SKRAG PA MED DE NI ZAB MO'I

CHOS NYID THOS NAS MI 'JIGS MI DNGANG SKRAG PAR MI 'GYUR BAS SO,
,PHYIN CI LOG NI ZAB MO'I CHOS NYID LA MA MOS SHING SRID PA GSUM
GYI SEMS CAN DON DAM PAR NA YOD DO ZHES DRAN PA'I CHOS LA YANG
DAG TU MTHONG BAS SO, ,PHYIN CI LOG LA 'KHRUL PA NI SRID PA GSUM
GYI SEMS CAN RNAMS DPER NA RMI LAM

GYI DUS SU SGYU MA MTHONG BA'AM, RMI LAM NA THAG PA LA SPRUL DU
MTHONG BA'AM, GZHON NU MA'I RMI LAM NA BU SKYES PA DANG SHI BA
MTHONG BA DE BZHIN DU KHAMS GSUM GYI SEMS CAN RNAMS KYI BDE SDUG
LA SOGS PA DE 'DRA'O, ,DE YANG PHYIN CI LOG CES BYA BA NI MA NOR
PA'I DON DAM PA'I BDEN PA LA NOR BAR MTHONG BA

RNAMS SO, ,DPER NA GRU RGAL BA'I SKYES BU KHA CIG GIS RI 'AM BRAG
G-YO ZHING 'GUL BAR MTHONG NGO, ,DE BZHIN DU DGE BA'I BSHES GNYEN
GYIS YONGS SU MA ZIN PA'I GANG ZAG GIS MNOR BA'I CHOS NYID ZAB MO
LA NOR PA MTHONG BA YOD DO, ,DPER NA SENG GE'I 'O MA NI SENG GE'I
PHRU GUS BTUNG BAR BYA'I,

GZHAN GYIS 'THUNGS NA LUS PO GAS SHING DUG TU 'GYUR RO, ,DE BZHIN
DU SHES RAB KYI PHA ROL TU PHYIN PA'I DON ZAB MO NI THEG PA CHEN
PO'I RIGS CAN SEMS SHIN TU RNAM PAR DAG PA LA BSTAN PAR BYA'O,
,THEG PA DMAN PA'I RIGS CAN LA BSTAN NA 'JIGS SHING SKRAG LA
DNGANG BAR 'GYUR RO, ,DPER NA

@292A *, ,BAD KAN CAN LA 'O MA 'THUNG DU BCUG NA NAD MI SEL BAR
DUG TU 'GYUR RO, ,DPE DE BZHIN DU SNOD MA YIN PA LA ZAB MO'I CHOS
NYID BSTAN PAR MI BYA'O, ,DE YANG 'O MA DE NYID ZHO DANG DAR BAR
BYAS NAS BAD KAN CAN 'THUNG DU BCUG NA PHAN PAR 'GYUR RO, ,DE
BZHIN DU SHES RAB KYI PHA ROL TU

PHYIN PA ZAB MO'I CHOS NYID LA SBYIN PA LA SOGS PA PHA ROL TU
PHYIN PA LNGA DANG BSRES NAS THEG PA DMAN PA RNAMS LA BSTAN NA
PHAN PAR 'GYUR RO, ,DPER NA DMUS LONG MANG PO RANG RANG GI GRONG
DANG RANG RANG GI MA DANG BRAL NAS, GRONG KHYER RAM GRONG RDAL LA
SOGS PAR 'KHYAMS TE SLAR LOG NAS RANG RANG

GI GRONG DANG RANG RANG GI MA DANG PHRAD KYANG NGO SHES PAR MI
'GYUR RO, ,DE BZHIN DU THEG PA DMAN PA RNAMS KYIS RNAM PA THAMS
CAD MKHYEN PA'I GRONG DANG YUM SHES RAB KYI PHA ROL TU PHYIN PA'I
MA DANG BRAL NAS KYANG 'KHOR BA'I GRONG LAS 'KHYAMS NAS TSUR LOG
NAS RNAM PA THAMS CAD MKHYEN PA'I GRONG DANG

YUM SHES RAB KYI PHA ROL TU PHYIN PA'I SNYING PO'I DON DANG PHRAD
KYANG NGO SHES PAR MI 'GYUR RO, ,DE YANG THABS DANG SHES RAB DANG
LDAN PA'I DGE BA'I BSHES GNYEN GYIS BSTAN PA'I DPE DANG DON GYIS
DE DAG GI SNYING PO SHES PAR 'GYUR RO, ,DPER NA RIN PO CHE'I
'BYUNG GNAS NAS RIN PO CHE BLANG BAR 'DOD PA'I SKYES BU RNAMS

PHYIN CI LOG GI SKYES BU ZHIG GIS BA LANG GI RKANG RJES LA RIN PO
CHE'I 'BYUNG GNAS 'DI YIN NO ZER ZHING NYAN NA BAR DU CHOD PA YIN
NO, ,DE BZHIN DU THEG PA CHEN PO'I RIGS CAN RNAMS KYIS SHES RAB
KYI PHA ROL TU PHYIN PA'I SNYING PO'I DON BOR NAS, MDO GZHAN DANG
GZHAN LA LTA ZHING YID CHES NA BAR DU CHOD PA YIN NO,,

DE BAS NA RNAM PA THAMS CAD NAS THAMS CAD DU SHES RAB KYI PHA ROL
TU PHYIN PA'I SNYING PO'I DON GYI GDAMS NGAG LA BRTEN PA'I SKYES
BU DAM PA RNAMS KYIS SPYOD PA DANG BSGOM PA DANG LTA BA DANG
'BRAS BU'I DON BZHI LA BSDU BAR BYA'O, ,DE YANG SANGS RGYAS KYI
BKA' MA NOR BA SNYING PO'I DON LA YANG DANG YANG DU LTA ZHING

DE LA SEMS 'DRIS PAR BYAS PAS DRAN PA'I RNAM PA STONG PA NYID
DANG DBYER MED PA NI SPYOD PA'I DON YIN NO, ,DE BAS KYANG KHYAD
PAR DU 'PHAGS SHING YID LA MI BYED PA'I STONG PA NYID RGYUN DU
GNAS PA DNGOS BSTAN PA NI BSGOM PA'I DON YIN NO, ,DE YANG KUN NAS
NYON MONGS PA'I CHOS RNAMS DANG RNAM PAR BYANG BA'I CHOS RNAMS

@292B RNAM PAR BYANG BA'I CHOS RNAMS LA YANG DAG PAR MI MTHONG
BAS RANG RGYUD LAS GROL NAS SKYE BA MED CING 'GAG PA MED PA NI
LTA BA'I DON YIN NO, ,DE YANG SANGS RGYAS RNAMS KYIS KYANG BSGOM
BYA MA YIN LA SEMS CAN RNAMS KYIS KYANG BLOS YUL DU MA GYUR PAS
SHES BYA'I DRI MA LA SOGS PA MED CING RNAM PAR MI RTOG PA'I YE
SHES

MED PAS THOB SHOR MED PA NI 'BRAS BU'I DON YIN NO, ,DE DAG GIS
YONGS SU BSKOR BA'I SHES RAB KYI PHA ROL TU PHYIN PA'I SNYING
PO'I DON 'DI NI SHIN TU GCES PAR BYA BAR 'OS PA YIN NO, ,DE'I YON
TAN GYIS MYA NGAN LAS 'DAS PA'I MTHAR PHYIN TO, ,MTHAR PHYIN TO
ZHES BYA BA NI SRID PA GSUM GYI

MTHA' NI MYA NGAN LAS 'DAS PA GSUM YIN LA, MYA NGAN LAS 'DAS PA'I
MTHA' NI BRJOD PA DANG, BSAM PA DANG BSGOM PA LAS 'DAS PA'O,
,DE'I PHRIN LAS NI DUS GSUM DU RNAM PAR BZHUGS PA'I SANGS RGYAS
THAMS CAD KYANG ZHES BYA BA NI 'DAS PA'I SANGS RGYAS RNAMS KYIS
KYANG ZAB MO'I CHOS 'DI LA

BRTEN NAS SNANG BA SGYU MA LTA BUR GZIGS SHING SEMS CAN RNAMS MI
DMIGS PA'I DON MDZAD DO, ,DA LTAR BZHUGS PA'I SANGS RGYAS RNAMS
KYIS KYANG ZAB MO'I CHOS NYID LA BRTEN NAS SEMS CAN DU SNANG
BA'AM DRAN PA SGYU MA LTA BUR GZIGS NAS DE LAS GROL BA'I DON DU
YON TAN DANG PHRIN LAS RDZOGS

PAR BYED CING RNAM PAR THAR PA'I SGO GSUM BSTAN PA YIN NO, ,MA
BYON PA'I SANGS RGYAS RNAMS KYIS KYANG SHES RAB KYI PHA ROL TU
PHYIN PA ZAB MO 'DI LA BRTEN NAS SEMS CAN RNAMS KYI DRAN PA'I
CHOS RNAMS GLO BUR BAR GZIGS SHING DE DAG LAS GROL BA'I NGON DU
BSAM DU MED PA'I TING NGE 'DZIN SEMS CAN RNAMS

LA STON PAR 'GYUR RO, ,BSAM DU MED PA'I TING NGE 'DZIN GANG YIN
PA DE NI SHES RAB KYI PHA ROL TU PHYIN PA'O, ,DE LA BRTEN PA
RNAMS NI BLA NA MED PA YANG DAG PAR RDZOGS PA'I BYANG CHUB TU
MNGON PAR RDZOGS PAR SANGS RGYAS SO, ,MNGON PAR RDZOGS PAR 'TSANG
RGYA'O, ,MNGON PAR RDZOGS PAR 'TSANG

RGYA BAR 'GYUR RO, ,'O NA DBANG PO RNON PO SNGAGS KYI THEG PA
CHEN PO LA MOS PA RNAMS KYI DON DU RGYUD SDE DU MA LA BRTEN PA
PHYI'I SNGAGS KYIS NI ZHI BA DANG RGYAS PA LA SOGS PA BSTAN PA
DANG, NANG GI SNGAGS KYIS RTZA DANG RLUNG LA SOGS PA LA BRTEN NAS
LUS DANG SEMS BDE BA BSTAN PA DANG, GSANG BA'I

@293A *, ,SNGAGS KYIS TING NGE 'DZIN YUN RING DU GNAS PAR BYA BA
BSTAN NAS SKAD CIG GIS SAM SKYE BA GCIG GIS SAM, BAR MA DON 'AM,
SKYE BA BDUN PA'I BAR NAS SANGS RGYAS PA YOD DE, SHES RAB KYI PHA
ROL TU PHYIN PA'I SNYING PO'I DON GYI GDAMS NGAG 'DI MTSAN NYID
KYI THEG PA YIN NAM

SNGAGS KYI THEG PA YIN ZHES THE TSOM ZA NA, SEMS CAN RNAMS KYI
BLO'I SNANG BA LA THA DAD DU SNANG MOD KYI ZAB MO'I CHOS NYID LA
THA DAD MED DE, DE LTA BAS NA SHES RAB KYI PHA ROL TU PHYIN PA'I
SNGAGS 'DI NI GSANG SNGAGS RNAMS KYI DON GYI SNYING PO YIN NO,
,DE RTOGS PAR BYED PA RIG PA CHEN PO'I SNGAGS

ZHES BYA BA NI RIG PA DRAN PA SNANG BA NYAMS SU MYONG PA'O, ,CHEN
PO NI NAM MKHA' DANG 'DRA LA, ZAB PA NGOS BZUNG BA NI SGYU MA LTA
BU'I TING NGE 'DZIN GYI SNGAGS SO, ,BLA NA MED PA'I SNGAGS ZHES
BYA BA NI DRAN PA DANG, RIG PA DANG, SNANG BA DANG, NYAMS SU
MYONG BAS MA GOS PA GANG GIS KYANG

MA NON PAS BLA NA MED PA'I SNGAGS NI STONG PA NYID KYI TING NGE
'DZIN GYI SNGAGS SO, ,MI MNYAM PA DANG MNYAM PA'I SNGAGS ZHES BYA
BA NI MA DRAN PA YANG MA BYUNG BAS MA SKYES PA'O, ,MA SKYES PA'I
PHYIR GANG DANG MNYAM PA MED PA MI MNYAM PA DANG MNYAM PA'I
SNGAGS NI MTSAN MA MED PA'I TING NGE 'DZIN GYI SNGAGS SO,,

SDUG BSNGAL THAMS CAD RAB TU ZHI BAR BYED PA'I SNGAGS NI SANGS
RGYAS KYI THUGS KYI YE SHES KYIS KYANG BSGOM PAR MI MDZAD, RNAM
PAR RTOG PA DANG MI RTOG PAR YANG MI MDZAD PAS NA SDUG BSNGAL
THAMS CAD RAB TU ZHI BAR BYED PA'I SNGAGS NI SMON PA MED PA'I
TING NGE 'DZIN GYI SNGAGS BZHI'I DON TO, ,DE DAG BKA'

DANG LUNG THA DAD PA LA LTA ZHING BSAMS PAS KHAMS GSUM GYI SEMS
CAN RNAMS KYI BDE SDUG LA LTA ZHING SKYO BA SKYE BA'AM, SANGS
RGYAS DANG BYANG CHUB SEMS DPA' RNAMS KYI CHE BA'I YON TAN GYI
RNAM PA THOS NAS SPRO BA SKYE BA NI KUN RDZOB KYI BDEN PA SGYU MA
LTA BU MA BRTAGS KYI BAR DU NYAMS DGA' BAS NI MI BRDZUN

BA ZHES BYA'O, ,DE YANG SKYO BA NI ZHE SDANG BA YIN LA, ,SPRO BA
NI 'DOD CHAGS YIN TE, DE GNYIS RANG GI DRAN PA YIN PAR NGO MA
SHES PAS GTI MUG YIN, DPER NA 'DOD CHAGS LA MNGON PAR DGA' BA'I
SKYES BU'I DON DU RMI LAM NA BUD MED YID DU 'ONG PA'AM, SMAN GYI
RNAM PAS BYAS PA'I BUD MED DAM, SHING

@293B SNA TSOGS PAS BYAS PA'I BUD MED DE DAG GIS SKYES BU'I DON
BYED DE, DE'I RJES LA BRTAGS SHING DPYAD PAS BUD MED DE DAG KYANG
MED LA, DE LAS BYUNG BA'I NYAMS SU MYONG BA DE YANG MED DO, ,DE
BZHIN DU SPRO BA'I SEMS KYANG NYAMS DGA' ZHING BDE BA LA BRTAGS
PAS MI BDEN PA'O, ,DPER NA RI MO

MKHAN MKHAS PA ZHIG GIS RAS LA SOGS PA'I GZHI MA ZHIG LA KHRO BO
'JIGS SU RUNG BA ZHIG BRIS PA LA RANG GIS BLTAS PAS BRED CING
SHIN TU 'JIGS SO, ,SKYO BA'I SEMS KYANG DE BZHIN NO, ,DE BAS NA
SKYO BA DANG SPRO BA LA YID CHES PA'I GANG ZAG RNAMS KYI DON DU
RGYU 'BRAS SAM, LAS 'DAS PA LAS

KYI RNAM PAR SMIN PA MI BRDZUN PAS NA ZHES GSUNGS SO, ,BDEN PA
MTHONG BA'I SKYES BU DAM PA RNAMS KYI DON DU NI DON DAM PAR NA
LAS KYANG MED, LAS KYI RNAM PAR SMIN PA YANG MED DO ZHES BKA' LAS
GSUNGS SO, ,DE BAS NA BRGYUD PA'I GDAMS NGAG LAS DRAN PA'I CHOS
RNAMS NI SGYU MA LTA BUR SNANG LA RANG

BZHIN MED PA'O, ,MA DRAN PA'I CHOS RNAMS NI ZAB CING MI SNANG LA
RANG BZHIN YOD PA'O, ,DE'I PHYIR DRAN PA'I CHOS SGYU MA TZAM DU
DON BYED NUS LA MI BRDZUN PAS SO, ,DRAN PAS MA GOS PA ZAB MO'I
CHOS NYID KYIS RNAM PAR THAR PA'I SGO GSUM BSTAN PAS NI BDEN PAR
SHES PAR BYA STE, DPER NA

SMIG RGYU'I CHU BO CHEN PO LAS RGAL BAR 'DOD PA'I GANG ZAG GIS
MNYAN PA BOS NAS GRU DANG BCAS TE SMIG RGYU'I CHU BO CHEN PO'I
'GRAM DU 'ONGS NAS, KYE SKYES BU KHYOD KYIS CHU BO CHEN PO 'DI
LAS SGROL CIG KHYOD CI DBANG BA'I RNGAN PA SBYIN NO ZHES SMRAS
PAS, MNYAN PA DES 'O NA NGA LA RNGAN PA SLONG SHIG CES BYAS

PAS BYIN NO, ,DE NAS MNYAN PA DES SKYES BU DE'I MIG PHYIS PAS
SMIG RGYU'I CHU BO CHEN PO DE MED PAR GYUR TO, ,DE BZHIN DU LAS
DANG LAS KYI RNAM PAR SMIN PA LAS GYUR PA'I 'KHOR RNAM GSUM GYI
CHU BO CHEN PO LAS RGAL BAR 'DOD PA'I SKYES BU RNAMS KYIS THABS
DANG, SHES RAB DANG LDAN PA'I DGE BA'I

BSHES GNYEN GYI DRUNG DU SONG NAS BDAG 'KHOR BA'I SDUG BSNGAL GYI
CHU BO CHEN PO LAS BSGRAL BAR ZHU, KHYED KYIS JI LTAR BKA' STZAL
PA BZHIN BGYID DO ZHES BYA BA DANG, DGE BA'I BSHES GNYEN DES
KYANG MDO'I LUNG DU MA DRANGS SHING SKYO BA DANG, SPRO BA SKYED
PAR BYED DO, ,DE NAS SKYO BA DANG SPRO BA DE YANG RANG

@294A *, ,GI SEMS DRAN PA 'DI YIN NO, ,DRAN PA 'DI LAS RGAL BAR
BYED PA'I THABS JI LTA BU YOD CE NA, DE LA DRAN PA'I CHOS RNAMS
THABS SU SHES SHING DRAN PAS MA GOS PA ZAB MO RNAM PA GSUM YIN
PAS SO, ,DE BAS NA SHES RAB KYI PHA ROL TU PHYIN PA ZAB MO'I CHOS
NYID MA RTOGS PAR DU SMIG

RGYU'I CHU BO DANG 'DRA STE, DRAN PA'I CHOS RNAMS BDEN TE MI
BRDZUN PAS NA'O, ,ZAB MO'I CHOS NYID DANG PHRAD NA SMIG RGYU'I
CHU STOR BA DANG 'DRA STE, DRAN PAS MA GOS PA BDEN PAR SHES PAR
BYA'O, ,SHES RAB KYI PHA ROL TU PHYIN PA'I SNGAGS SMRAS PA,
SNGAGS NI ZHI BA DANG, RGYAS PA DANG, DBANG DANG, DRAG

PO'I SNGAGS MA YIN NO, ,'O NA GANG YIN ZHE NA, SNGAGS 'DI'I DON
RTOGS PA TZAM GYIS SEMS GROL BA YIN NO, ,SNGAGS 'DI'I DANG PO'I
YI GE BZHI LAS BYUNG BA DANG, BAR DU YI GE BZHI'I DON GSAL BAR
BSTAN PA DANG, THA MA SNGAGS KYI DON RNAM PA BZHI LA BSDUS PAS
SO, ,DON BZHI PO

GANG ZHE NA, SGYU MA LTA BU DANG, STONG PA NYID DANG, MTSAN MA
MED PA DANG, SMON PA MED PA DANG, TAD YA TH'A ZHES BYA BA NI 'DI
LTA STE, GA TE GA TE NI PHYIN TO PHYIN TO ZHES BYA BA NI DRAN PA
MA LUS PA SGYU MA LTA BU LA PHYIN TO, ,P'A RA GA TE NI PHA ROL TU
PHYIN TO ZHES BYA BA NI DRAN PA'I PHA ROL NA STONG PA NYID LA PHA

TU PHYIN TO, ,P'A RA SAm GA TE NI PHA ROL TU YANG DAG PAR PHYIN
TO ZHES BYA BAS NI SGYU MA LTA BU DANG, STONG PA NYID KYI PHA ROL
NA MTSAN MA MED PA LA PHA ROL TU YANG DAG PAR PHYIN TO, ,BO DHI
SV'A H'A BYANG CHUB TU GYUR CIG CES BYA BAS NI NYON MONGS PA DANG
SHES BYA THAMS CAD BYANG NAS BLO LAS 'DAS PA'O, ,DE DAG

GIS NI RAB TU MI GNAS PA BZHI DANG, MNGON SUM BZHI DANG, TING NGE
'DZIN BZHI GTAN LA PHAB PA'O, ,DE LTA BU'I GDAMS NGAG LA NAN TAN
BYA BA'I PHYIR, SH'A RI'I BU BYANG CHUB SEMS DPA' SEMS DPA' CHEN
POS DE LTAR SHES RAB KYI PHA ROL TU PHYIN PA ZAB MO LA BSLAB PAR
BYA'O ZHES BYA BA NI NAN TAN GYIS

SHIG CES GSUNGS PA'O, ,DE NAS BCOM LDAN 'DAS TING NGE 'DZIN DE
LAS BZHENGS TE ZHES BYA BA NI ZAB MO'I TING NGE 'DZIN LAS BZHENGS
PA DANG, SNYOMS PAR BZHUGS PA MI MNGA' YANG SEMS CAN RNAMS KYI
SNANG BA LA MNYAM PAR GZHAG PA DANG, RJES LA SA THOB PA BSTAN
PA'I PHYIR RO, ,BYANG CHUB SEMS

@294B DPA' SEMS DPA' CHEN PO 'PHAGS PA SPYAN RAS GZIGS DBANG
PHYUG LA NI, DUS GSUM DU RNAM PAR BZHUGS PA'I SANGS RGYAS KYI
DGONGS PA SHES RAB KYI PHA ROL TU PHYIN PA ZAB MO'I DON JI LTA BA
BZHIN DU DGONGS PA MA NOR BA BSTAN PAS THUGS DGYES PAS SANGS
RGYAS KYI SPYAN GYIS RNAM PAR GZIGS SHING

LEGS SO ZHES BYA BA BYIN TE, DE BAS KYANG ZAB MO SNANG BA ZHES
BYA BA'I TING NGE 'DZIN LA DGONGS PAS LEGS SO LEGS SO LAN GNYIS
SU GSUNGS SO, ,RIGS KYI BU DE DE BZHIN TE NI THEG PA CHEN PO'I
RIGS SNANG BA'I CHOS NYID LA MOS PA RNAMS KYI DON DU GSUNGS SO,
,TE ZHES BYA BA NI,

SNANG BA'I CHOS RNAMS KYIS SEMS MI GROL LO ZHES PA'I BRDA'O,
,RIGS KYI BU DE DE BZHIN NO ZHES BYA BA NI ZAB MO'I CHOS NYID
RTOGS NA SEMS GROL BA'I BRDA YIN NO, ,JI LTAR KHYOD KYIS BSTAN PA
BZHIN DU NI 'JIG RTEN PA LA JI SRID GNAS KYI BAR DU MANG BA SGYU
MA LTA BU LA BRTEN DGOS PA'I PHYIR RO, ,

'JIG RTEN LAS 'DAS PA BLA NA MED PA'I BYANG CHUB TU MNGON PAR
SANGS RGYAS NAS SEMS CAN RNAMS KYI DON LA DGONGS NAS ZAB MO'I
CHOS NYID 'BA' ZHIG LA BRTEN DGOS PA YIN NO, ,SHES RAB KYI PHA
ROL TU PHYIN PA ZAB MO LA SPYAD PAR BYA STE NI RNAM PAR GROL BA'I
LAM LA DON DU GNYER BA RNAMS KYIS

ZAB MO 'BA' ZHIG LA BRTEN DGOS PAS YANG DANG YANG DU LAN GRANGS
MANG DU GSUNGS SO, ,ZAB MO'I DON LA MOS PAR GYUR PA'I DGE PA'I
BSHES GNYEN RNAMS LA NI DUS GSUM DU RNAM PAR BZHUGS PA'I DE BZHIN
GSHEGS PA RNAMS KYANG RJES SU YI RANG NGO, ,BCOM LDAN 'DAS KYIS
DE SKAD CES BKA'

STZAL NAS, TSE DANG LDAN PA SH'A RI'I BU DANG, BYANG CHUB SEMS
DPA' SEMS DPA' CHEN PO 'PHAGS PA SPYAN RAS GZIGS DBANG PHYUG
DANG, THAMS CAD DANG LDAN PA'I 'KHOR DE DAG DANG, LHA DANG, MI
DANG, LHA MA YIN DANG, DRI ZAR BCAS PA'I 'JIG RTEN YI RANGS TE,
BCOM LDAN 'DAS

KYIS GSUNGS PA LA MNGON PAR BSTOD DO ZHES BYA BA NI GO SLA BAS
BSHAD PA MA BYAS SO, ,BCOM LDAN 'DAS MA SHES RAB KYI PHA ROL TU
PHYIN PA'I SNYING PO'I 'GREL PA DON GYI SGRON MA ZHES BYA BA
PAndI TA PHYAG NA RDO RJES MDZAD PA RDZOGS SO,, ,,BAL YUL YE RANG
GI GRONG KHYER DU RJE BTZUN BLA MA DAM PA

@295A *, ,PHYAG NA RDO RJE'I SPYAN SNGAR BOD KYI DGE BA'I BSHES
GNYEN RNAMS KYIS CHOS ZHUS PA'I DUS SU, BLA MA CHOS STON PHAM
BABS GNANG BA'I NYIN PAR BOD KYI DGE BA'I BSHES GNYEN RNAMS KYIS
MDO BTON PA LA, BLA MA DAM PAS LO TZ'A BA LA KHONG 'DON PA DE CI
YIN GSUNGS PAS,

LO TZ'A BAS SHES RAB KYI PHA ROL TU PHYIN PA'I SNYING PO LAGS
ZHUS PAS, 'O NA BOD DU SHES RAB KYI PHA ROL TU PHYIN PO'I SNYING
PO DAR NA SANGS RGYAS KYIS LUNG BSTAN PA DE BDEN PA YIN NO,
,SNYING PO'I DON GYI GDAMS NGAG SHES SAM GSUNGS PA LA, LO TZ'A
BAS MA 'TSAL ZHES LAN BTAB PA LA, 'O NA NGAS

KHYED RNAMS LA GDAMS NGAG BSTAN GYIS GSUNGS NAS, SNYING PO'I DON
GYI GDAMS NGAG GNANG BA ZIN RIS BRIS NAS NAN TAN BYAS PA YIN NO,
,BLA MA DAM PA'I ZHABS KYI PAD MA'I SBRANG RTZI SMYO CHU 'THUNGS
NAS SU, SKYE MED BDE CHEN BUNG BA SMYON PA'I KHA LA SU ZHIG MNYAN
DU YOD, GAL TE SMYON PA'I TSIG LA

BDEN PA YOD SRID THUGS LA DGONGS NAS SU, MTHUN PA'I GROGS PO
RNAMS KYIS MI BDEN NA YANG DON 'DI DGONGS PAR ZHU, GAL TE STONG
PA THABS YIN NA, ,DE TSE SANGS RGYAS NYID MI 'GYUR, ,RGYU LAS
'BRAS BU GZHAN MED PHYIR, ,THABS NI STONG PA NYID MA YIN, ,LTA BA
RNAMS LAS

LOG RNAMS DANG, ,BDAG TU LTA BA TSOL RNAMS KYI, ,BDAG TU 'DZIN PA
BZLOG PA'I PHYIR, ,RGYAL BA RNAMS KYIS STONG PA BSTAN, ,SRID ZHI
MNYAM NYID DUS GSUM RGYAL BA'I YUM, ,'GRO BA'I BDE SGRUB THABS
MKHAS STON PAR BYED, ,GZHUNG GI BDAG NYID RIN CHEN LTA BU LA,
,DAD DANG

GUS PAS YANG YANG PHYAG 'TSAL LO, ,PHAN SEMS SPRO DAGS BRIS PA'I
'GREL PA 'DI, ,GANG ZAG DAM PA RNAMS KYI PHYAG TU BRGYUD PA DANG,
,BSTAN PA'I BYA BA MDZAD PA BDAG GI SMON LAM YIN, ,CHOS NYID BDEN
PAS DE LTAR 'GRUB GYUR CIG ,RGYA GAR GYI MKHAN PO DE NYID DANG,
SGRA BSGYUR GYI LO TZ'A BA

DGE SLONG SENG GE RGYAL MTSAN GYIS ZHUS TE GTAN LA PHAB PA'O,,