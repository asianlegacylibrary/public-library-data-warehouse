@155A #, ,NA MO LO KI
SHVA R'A YA, BI KHY'A TA DE BAS THUGS RJE CHEN PO'I GRUB PA THOB
PA'I GTAM RGYUD NI, DE RGYA GAR SHAR PHYOGS SU 'KHRUNGS

TE BI KRA MAR RAB TU BYUNG RIG PA'I GNAS LA MKHAS PAR GYUR TO,
,'OD KYANG SRED PA CHE BA'I SKYON GYIS DER MA BZHUGS PAR RDO RJE
GDAN DU JO MO GCIG DANG LHAN CIG 'KHOR KHA CIG LA CHOS STON GYI
NA BZHUGS SO, ,NUB CIG GI RMI LAM NA THUB PA CHEN PO'I ZHAL NAS
KHYOD DA LO GSUM NA NAD DRAG LA YUN RING BAS SHI

NAS LAS NGAN PAS DMYAL BAR SKYE BAS, NGA BSHAD PAS MI PHAN GYI,
YI GE DRUG PA'I SGOM BZLAS GYIS SHIG CES GSUNGS SO, ,SAD PA DANG
SHIN TU SKRAG STE 'KHOR RNAMS LA SMRAS NAS JO MOS G-YOG BYAS
'KHOR RNAMS KYIS 'TSO BA SBYAR NAS SGRUB PA MDZAD, DE NAS LO DUS
SU NAD DE 'DRA BAS GRONGS TE, 'KHOR RNAMS

KYIS DUR KHROD DU ME'I GSEB TU GZHUG STE ME MTHA' NAS SPAR BA
DANG, SHING GI STENG DU 'THON BYUNG NGO, ,RO LANGS BYUNG SNYAM
STE BROS PA DANG, ,MA 'BROS PA'I BRDA BYAS PAS 'KHOR RGAN PO PHO
TSOD CAN CIG GIS NYI MA RING BSDAD PAS MA GRONGS PAR SHES NAS,
DER THAMS CAD KYIS CI LAGS ZHUS PAS, NGAS BSHAD

MI NUS ZHO DANG 'BRAS ZAN KHYER SHOG CES GSUNGS SO, ,DER GSOL NAS
GSUNGS PA, GSHIN RJE'I MI SHIN TU 'JIGS PA BZHIS NGA THAG RING
POR KHYER TI RI CIG RTZE LA SLEB PA DANG, 'OD DKAR PO ZLA BA'I
'OD PAS CHES LHAG PA NAM MKHA' LA BYUNG BA'I RJES LA THUGS RJE
CHEN PO DON ZHAGS RTA MGRIN, SGROL

MA; NOR BZANGS DANG BZHI NAM MKHA' LA BYON PA MTHONG STE, DES
GSHIN RJE DE DAG SHIN TU BRED NAS 'DAR RO, ,DER MI DAG RTA MGRIN
GYI DBYUG TOS BRDUNGS PAS BCOM LDAN 'DAS KYI ZHAL NAS SNYING RJE
MA BYED GSUNGS PAS RTA MGRIN GYI ZHAL NAS 'O SKOL GYI MI LA 'DIR
BAR CHAD BYED PA MI RIGS GSUNG NGO, ,DER BCOM

LDAN 'DAS KYI ZHAL NAS DA CHOG GIS 'DI PHA GI MA TSIG PA LA CIG
CAR SKYOL ZHES GSUNGS SO, ,DER BZHI POS 'DIR BSKYAL, SKYEL GYI
BAR DU MTHONG, DE NAS MA MTHONG STE DA NGA'I NAD DRAG PAR THEG
CES GSUNG NGO, ,DE NAS PAndI TA GRUB THOB TU GRAGS TE BLA MA
SH'AKYA SHR'I DANG BUDDHA SHR'I LA SOGS PA MANG PO

@155B 'DUS SHING GRAGS PA SHIN TU CHE SKAD DO, ,PAndI TA RNAM PAR
GRAGS PA'I LHAS THUGS RJE CHEN PO LA GRUB PA THOB PA'I GTAM RGYUD
PAndI TA BI NA YA SHR'I MI TRAS BSGYUR RO,, 