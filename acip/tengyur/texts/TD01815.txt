@204B #, ,RGYA GAR SKAD DU, BADZRA TVA S'A DHA NAm NI
BAm DHA, BOD SKAD DU, RDO RJE SEMS DPA'I SGRUB THABS KYI 'GREL
PA, ,DPAL RDO RJE SEMS DPA' LA PHYAG 'TSAL LO, ,RGYAL BA RGYAL
SRAS KLU

SGRUB MDUN GNAS LA, ,DANG ZHING GUS PA CHEN POS MGOS BTUD NAS,
,ZLA BA GRAGS PAS MDZAD MDO RAB RTOGS PA'I, ,RTOGS DKA'I SGRA RIG
'BAD PAS RNAM 'GREL BRJOD, ,SANGS RGYAS KYI THEG PA PA'O, ,RTOG
PA ZHES PA NI 'OD GSAL SGOM PA DANG BRAL NAS, ,

@205A *, ,BSKYED PA'I RIM PA'I LHA SGOM PAR BYED PA LA BYANG
BA'O, ,MTHA' DRUG CES PA NI NGES PA'I DON DANG DRANG BA'I DON LA
SOGS PA'I BSHAD PA'I KHYAD PAR DANG BRAL BA'O, ,JI BZHIN PA'I
ZHES PA NI ZAB MO'I DON SHES PA MED PA NYID KYI PHYIR JI BZHIN PA
RAB TU GRAGS PA'I SGRA'I

DON GYI THABS KYIS SO, ,ZLA BA ZHES PA NI ZLA BA DANG RDO RJE
CING SGO NAS BSKYED PA'O, ,SRID PA ZHES PA NI MNGAL NAS SKYE BA'I
RIM PAS SO, ,RNAM PA LNGA ZHES PA NI, ZLA BA DANG NYI MA DANG SA
BON DANG MTSAN MA DANG, SPRO BA DANG BSDU BA'I RIM PAS SO, ,SKAD
CIG CES PA NI SA BON DANG

MTSAN MA DAG SPANGS PA'O, ,BCU GSUM ZHES PA NI SNYING PO'I DKYIL
'KHOR DU SPYAN MA LA SOGS PA BZHI DANG, MI BSKYOD PA LA SOGS PA
LNGA'O, ,ZHES PAS DGU'O, ,PHYI'I SGO RNAMS SU GSHIN RJE MTHAR
BYED LA SOGS PA BZHI'O ZHES PAS BCU GSUM MO, ,BCU DGU

ZHES PA NI SLOB DPON SH'I M'A SH'A LI 'DOD PA LA SOGS PA'I RIM
PAS SO, ,NYI SHU RTZA LNGA ZHES PA NI, SNGAR BZHIN DU SNYING PO'I
DKYIL 'KHOR DU DGU, ,PHYI RU GZUGS RDO RJE MA LA SOGS PA'I RNAL
'BYOR MA DRUG DANG, DE'I PHYI RU PHYOGS DANG, PHYOGS BRAL DU
GSHIN RJE MTHAR BYED LA SOGS

PA BCU'O ZHES PAS SO, ,RIM PA GNYIS RTOGS NAS ZHES PA NI, THOS
PA'I SGO NAS RIM PA GNYIS KYI DON SO SOR RTOGS NAS SO, ,SNGAGS
KYI ZHES PA NI LHAG PAR MOS PA'I DKYIL 'KHOR DANG, SKU'I DKYIL
'KHOR 'OD GSAL DU ZHUGS PA LAS BAR MA CHAD PAR SKYES PA'I SNGAGS
LAS

BYUNG BA'I RDO RJE SEMS DPA'I GZUGS SU NGES PA'O, ,DGONGS PA
BSTAN PA ZHES PA NI RDO RJE SEMS DPA'I SKU LA, AOm LAS SOGS PA'I
SA BON KUN DU BRTAGS PAS RAB TU SNANG BA'O, ,RNAM PAR BZHAG PA
ZHES PA NI, DE'I 'OG TU BAR MA CHAD PAR 'DI BSGOM PAR BYA'O ZHES
RNAM

PAR GZHAG PAR BYA BA'I MNGON PAR DGONGS PA NGES PA'O, ,DE NYID
BSTAN PA ZHES PA NI, ,SKABS JI LTA BAR 'OD GSAL DU 'JUG PA'O,
,SEMS CAN THAMS CAD CES PA NI, ,DANG PO MAN NGAG JI LTA BA BZHIN,
,BCOM LDAN 'DAS LA MNGON PAR YANG DAG PAR MCHOD DE,

@205B DE'I MDUN DU SDIG PA BSHAGS PA LA SOGS PA BYAS NAS, SDUG
BSNGAL DANG LDAN PA'I SEMS CAN THAMS CAD LA SNYING RJE BSGOM PAR
BYA'O ZHES PA'I DON NO, ,DGON PA CHEN PO ZHES PA NI, DGON PA CHEN
PO'I SA PHYOGS NI MCHOG TU GUR PA'I SA PHYOGS SO, ,'BRAS BU ZHES
PA NI 'BRAS BU

DANG ME TOG DANG, CHU LA SOGS PAS KHYAD PAR DU 'PHAGS SHING YID
DU 'ONG BA'I RI BO'I PHYOGS GCIG GO, ,SKYE BO DANG BRAL BA NI
'DIR RNAM PAR DBEN PAR 'DOD DO, ,THAMS CAD CES PA 'JIG RTEN PA
DANG 'JIG RTEN LAS 'DAS PA'I DNGOS GRUB THAMS CAD DO, ,DE RNAMS
BSDUS

PA NI, YANG DAG PAR BTUS SHING BSAGS PA STE, RDO RJE SEMS DPA'I
SKU GANG YIN PA DE'O, ,DKAR PO ZHES PA NI DE NAS 'KHOR LO RTZIBS
BCU PA'I LTE BAR GNAS PA'O ZHES PA LHAG MA'O, ,NAM MKHA' ZHES PA
NI SKAD CIG GIS 'OD GSAL BA LAS BSKYED PA'O, ,DE'I DBUS

GNAS PAR SANGS RGYAS DKYIL 'KHOR NI RDO RJE SEMS DPA'O, ,'OD ZER
SPRIN GYI TSOGS CHEN PO NI KUN DU SNANG BA'I PHUNG PO'O, ,SANGS
RGYAS 'BAR BA 'DRA BA'I 'OD, ,CES PA NI DBANG PO'I GZHU LTA BU
'OD ZER LNGAS BRGYAN PA'O, ,DANG PO ZHES PA NI, YE SHES SGRON MA
MI BSKYOD

PA STE, DE NYID NI MI PHYED PA NYID KYI PHYIR RDO RJE STE DE LA
DMIGS PA'I TING NGE 'DZIN NI SEMS RTZE GCIG PA STE DE MNGON DU
MDZAD NAS SO, ,DE BZHIN GSHEGS PA THAMS CAD CES PA NI, DE BZHIN
GSHEGS PA THAMS CAD KYI SKU DANG GSUNG DANG THUGS KYI BDAG NYID
CAN RDO RJE 'CHANG CHEN

PA'O, ,RIG PA'I SKYES BU NI BDEN PA GNYIS KYI BDAG NYID CAN NO,
,MI BSKYOD PA ZHES PA NI, MI BSKYOD PA'I SKU'I RNAM PAS SO,
,THAMS CAD CES PA NI RDO RJE 'CHANG CHEN PO'O, ,H'Um RING PO ZHES
PA NI RIGS MA'I PADMA'I KHONGS SU LHUNG BA'I BYANG CHUB KYI SEMS
YONGS SU GYUR PA'I HUm YIG

BCUR DMIGS PAR BYA'O, ,PHYOGS BCU NAS ZHES PA NI, PHYOGS BCUR
RNAM PAR GNAS PA'I RTZIBS BCU LA GNAS SO ZHES PA'I DON DO, ,KHRO
BO ZHES PA LA ZHE SDANG NI MI BSKYOD PA STE DE'I GNAS LAS SKYES
PA NI SA BON H'Um DE LAS SKYES PA'O, ,GSOD PA ZHES PA NI GSOD PAR
BYED

@206A *, ,PA'I NGO BO DGOS PA STE DE RNAMS SGOM PAR BYED PA'I SGO
NAS SO, ,RDO RJE ZHES PA LA, RDO RJE BDUD RTZI NI BDUD RTZI
'KHYIL PA'O, ,RDO RJE PHUR BU NI PHUR BU BCU'I RNAM PA'O, ,PHYOGS
BCU'I RTZE MOR ZHES PA NI PHYOGS BCU RNAMS SU'O, ,SPRO BAR BYA
ZHES PA NI, 'OD ZER 'BAR BA

RNAMS KYIS 'BAR BAR BYED BZHIN PA'O, ,DE NAS 'DOD PA'I ZHES PA
NI, PHYOGS BZHI RNAMS SU GNAS PAS SO, ,BSAM GTAN ZHES PA LA BSAM
GTAN GANG GIS ZHES PA NI, GDUG PA CAN RNAMS PHUR BUS 'DEBS PAS
SO, ,YI DAM ZHAS PA NI THUN MTSAMS BZHIR NYAMS SU BLANGS PAS

SO; ,GANG DU ZHES PA NI, GANG DU YID DANG RJES SU MTHUN PA'I GNAS
DE RU MNYAM PAR SPYOD PA'O, ,BSAM GTAN 'DI YIS ZHES PA SRUNG BA'I
CHOG SGOM PAR BYED PAS SO, ,SANGS RGYAS ZHES PA RDO RJE SEMS DPA'
LA SOGS PA'I LHA'I RNAL 'BYOR GOMS PAR BYED PA LA, RANG GI

LHA'I BYIN GYIS RLOB STE GCIG TU 'GYUR RO, ,DNGOS PO MED PA ZHES
PA NI, ,MDOR BYAS CAN GYI RIM PAR GSAL LO, ,NAM MKHA'I RDO RJE
ZHES PA NI NAM MKHA'O, ,DE'I DBUS SU GNAS PA NI DE'I NANG DU GNAS
PA'O, ,RDO RJE KUN LAS SKYES NI RLUNG GI RDO RJE LA SOGS PA DKYIL
'KHOR

THAMS CAD YONGS SU GYUR PA'O, ,BH'Um YIG CES PA NI, DE LA SA'I
CHA'I STENG DU KHANG PA BRTZEGS PA'I SA BON BH'Um GYI YI GE'O,
,RDO RJE ZHES PA NI PHYOGS BCU RNAMS SU DE BZHIN GSHEGS PA'I
TSOGS 'PHRO ZHING RDZOGS PAR BYED PA'O, ,DPAG TSANG BRGYA'I KHYON
ZHES PA NI, GZHOGS

SO SOR DPAG TSAD NYI SHU RTZA LNGA'I TSAD NYID DO, ,'ON KYANG 'DI
LHA LA SOGS PA'I DPAG TSAD DU BYA BAR RNAM PAR GZHAG PAR BYA'O
ZHES PAS DPAG TSAD TZAM MO, ,DE'I RGYA NI TSANGS PA'I THIG LA
SOGS PA SGO'I MTSAMS SO SO THA DAD DU DPAG TSAD NYI SHU'O ZHES
BYAS NAS RGYAL NANG DU BRGYAD

KYI TSAD DU 'GYUR RO, ,GRU BZHI ZHES PA NI GRVA BZHI DANG LDAN
PA'I PHYIR RO, ,LEGS PAR MDZES ZHES PA NI, LHA DANG MI LAS 'DAS
PA'I PHYIR RO, ,RIN CHEN BZHI DNGOS NI, KHA DOG BZHI SKYES PA
NYID KYI PHYIR RO, ,MCHOD RTEN 'DRA PAS, MCHOD RTEN TE MCHOD PAR
BYA BA NYID KYI PHYIR RO, ,

@206B GSAL BA NI SHEL LTA BU'O, ,RANG BZHIN DRI MA MED PA NI NYES
PA MA LUS PA DANG BRAL BA NYID KYI PHYIR RO, ,GANG GSAL BA NI
SHEL TE DE'I NGO BO NYID KYI KHANG PA BRTZEGS PA LA, PHYI NA GNAS
PA RNAMS KYI YANG, ,DKYIL 'KHOR BA'I LHA RAB TU SNANG PA'I PHYIR
RO, ,SNA TSOGS GZUGS NI

AINDRA N'I LA LA SOGS PA'I KHA DOG TU SKYES PA NYID KYI PHYIR RO,
,SANGS RGYAS ZHES PA PHYUNG BA'I DKYIL 'KHOR BA'I LHA RNAMS KYIS
KHYAB PA'O, ,'OD ZER 'PHRO PA PHYOGS BCUR KHRO BO'I 'OD ZER RAB
TU 'BAR BAS 'KHRUGS PA'I DKYIL 'KHOR RO, ,DKYIL 'KHOR NI ZLA BA
DANG NYI MA'I

GDAN DANG LDAN PA'O, ,KUN ZHES PA DE BZHIN GSHEGS PA THAMS CAD
KYI GNAS KYI KHANG PA BRTZEGS PA'O, ,KHAMS ZHES PAS RIG PA'I LHA
MO RNAMS TE, DE'I RJES SU YUL GZUGS LA SOGS PA'I RANG BZHIN GYIS
GZUGS RDO RJE LA SOGS PA RNAMS SO, ,LUGS MA

ZHES PAS SHING LA SOGS PA LAS BYAS PA'O, ,DAM TSIG LAS 'DZAG KHU
BA ZHES PA NI SHES RAB DANG THABS SNYOMS PAR ZHUGS PA LAS SKYES
PA'I ZHU BA'I RANG GI NGO BO DKYIL 'KHOR BA'I LHA NYID DU SKAD
CIG GIS DKYIL 'KHOR DU GNAS JI LTA BA BZHIN DU BRTAG PAR BYA'O,
,CHO GA

YIS; ,'BRAS BU 'DOD PAS BTUNG PAR BYA, ,ZHES PA NI, GZUGS PHUNG
GTOGS PA ME LONG DANG, ,ZHES PA LA SOGS PA'I CHO GAS, ,SANGS
RGYAS NYID KYI 'BRAS BU DON DU GNYER BAS RANG GI PHUNG PO LA JI
LTAR GNAS PA BZHIN NANG DU CHUD PAR BYA'O, ,DE BZHIN GSHEGS

PA'I TSOGS BSAD NA, ,ZHES PA NI, RANG GI PHUNG PO DE BZHIN GSHEGS
PA THAMS CAD LA SOGS PAS YONGS SU BSGRUBS PA'I GZUGS RIM GYIS
MTHAR STONG PA NYID LA GZHUG PAR BYA'O, ,DON DAM PA'I ZHES PA NI,
H'Um YIG YONGS SU GYUR PA LAS NYI MA'I DKYIL 'KHOR,

AOm YIG LAS SKYES PA'I ZLA BA'I DKYIL 'KHOR, A'A: YIG LAS SKYES
PA'I PADMA'O, ,YE SHES ZHES PA NI, SEMS TZAM LA SNYOMS PAR ZHUGS
PAS BRTAN PA DANG, SKYE 'GRO YID KYI NANG DU CHUNG PAR GYUR PA'O,
,GSUM ZHES PA NI SNGAGS THAMS CAD KYI MTHAR

@207A *, ,THUG PA GTZO BOR GYUR PA YI GE GSUM GYIS SO, ,CHEN PO
ZHES PA RDO RJE SEMS DPA'I SKU SGOM PAR BYED PA'O, ,THA MA ZHES
PA NI, SRID PA GANG LAS BAR MA CHAD PAR BYANG CHUB TU 'GYUR BA
STE, DE'I MTHAR THUG PAR GYUR PA NYID KYI PHYIR THA MAR BRJOD PAR
BYA'O,,

DE LA GANG ZHIG GNAS PA NI SA BCU'I DBANG PHYUG RNAMS TE, MCHOD
PAR 'OS PA BCU DANG LDAN PA'I BYANG CHUB SEMS DPA' 'AM SO SO'I
SKYE BO'I SNGAGS LAS BYUNG BA'I RIM PA SGOM PAR BYED PA'I SGO NAS
DGOD PA CHEN PO THOB PAS SRID PA THA MA DE'I RGYU MTSAN NO,
,PHUNG PO ZHES PA LAS

YE SHES KYI RANG BZHIN GYI LUS YONGS SU BRJES NAS 'BYUNG BA LAS
GYUR PA'I LUS YONGS SU 'DZIN PA'O, ,GZHUG PAR BYA'O ZHES PAS DE'I
RJES SU DZA:H'Um BAm HO:, ZHES PA BZHI LAS GZUGS RDO RJE MA LA
SOGS PA LHA MO'I RANG BZHIN LUS LA GNAS PA'I GZUGS LA SOGS PA

RNAMS SU DGOD PAR BYA'O, ,CHEN PO ZHES PA NI RDO RJE 'CHANG CHEN
PO'O, ,THAMS CAD KYI BDAG NYID NI DE BZHIN GSHEGS PA LA SOGS PA
RNAMS KYI SA BON BSAM SHING BRTAGS PA'I MTHAR BYAS PA DANG LDAN
PA'O, ,THAMS CAD KYIS NI DE BZHIN GSHEGS PA DANG MTSUNGS

PA'I RIN PO CHE LTA BU'I GANG ZAG RNAMS KYIS SO, ,SANGS RGYAS
ZHES PA NI DE BZHIN GSHES PA THAMS CAD KYI SKU DE'I BDAG NYID
KYIS 'CHANG BA'O, ,DPAL LDAN NI SPYAN MA LA SOGS PA DANG LHAN CIG
TU'O, ,RDO RJE GSUM NI RDO RJE 'CHANG STE, DE MI PHYED PA NYID
KYI BSGOM PAS

SO; ,BDAG GI LUS LA BYIN GYIS BRLABS GNAS NI, ,RAB TU GNAS PA'I
GNAS SU MDZAD DU GSOL, ,SKU YI RDO RJE CAN RNAMS ZHES PA NI, ,SKU
YI RDO RJE CAN ZHES THOB PA'O, ,DE LTAR GTZO BO LA GSOL BA BTAB
NAS, DE'I 'KHOR LO LA GSOL BA 'DEBS BAR BYED PA BCU ZHES PA LA

SOGS PA NI RTOGS PAR SLA'O, ,SKU GANG YIN NI GANG GI SKU'O,
,PHUNG PO LNGA NI BDAG NYID KYI'O, ,DE'I RANG BZHIN TE SKUR 'GYUR
RO ZHES BSAMS PA'O, ,CHOS NI 'OD DPAG MED DO, ,GSUNG LAM NI NGAG
GI RANG BZHIN NYID KYI PHYIR RO, ,DPAL LDAN NI GOS DKAR MO DANG
LDAN

@207B PA'O, ,RDO RJE GSUM ZHES PA LA SOGS PA NI SNGAR BZHIN NO,
,'DOD CHAGS CHEN PO'I TSUL DANG LDAN PAS 'OD DPAG MED DANG GOS
DKAR MO'I TSOGS GNYIS SO, ,GANG ZHIG KHO NA ZHES PA NI, GANG KHO
NA NGES PA'I TSIG NI SGRA RNAMS KYI KHYAD PAR NGES PA RJOD PAR
BYED PAS PHUN SUM TSOGS

PA'O; ,CHOS 'DZIN PA DANG MTSUNGS PA NI 'OD DPAG MED DANG MTSUNGS
PA'O, ,THUGS ZHES PA NI RDO RJE'I RANG BZHIN GYI THUGS 'CHANG BA
GANG YIN PA DE'O, ,DPAL LDAN NI M'A MA K'I DANG LDAN PA'O, ,RDO
RJE GSUM ZHES PA LA SOGS PA NI SNGAR BZHIN NO, ,KUN DU NI SEMS
CAN RNAMS SO,,

BZANG PO NI DGE BA NYID KYI PHYIR MI BSKYOD PA STE, DE'I GSANG BA
NI GSANG CHEN TE, SKU RU BYED DO, ,STON PAR BYED DO ZHES PAS,
RANG RIGS DANG LDAN PA'I BYANG CHUB SEMS DPA' DE RNAMS KYI DBANG
PO DE'I'O, ,BLO LDAN PA ZHES PA NI, M'A MA K'I DANG LDAN PA'O,
,RDO RJE 'CHANG DANG 'DRA BA

ZHES PA NI MI BSKYOD PA DANG MTSUNGS PA'O, ,DE NAS ZHES PA NI DAM
TSIG GSUM GYI YI GE DE DANG DE LAS BSKYED PA'I RDO RJE 'CHANG DE
LA DMIGS PA'I TING NGE 'DZIN GYI SGO NAS SO, ,RANG ZHES PA NI MI
BSKYOD PAS SPYI BOR DBANG BSKUR BA'O, ,YE SHES ZHES PA NI YE SHES
SEMS DPA' 'O, ,

H'Um ZHES PA NI NAG PO'O, ,SANGS RGYAS DKYIL 'KHOR NI RDO RJE
SEMS DPA'I LUS SO, ,DE'I DBUS SU GNAS PA NI, DE'I THUGS KAR GNAS
PA'O, ,RDO RJE ZHES PA YE SHES SEMS DPA'O, ,H'Um TING DE 'DZIN
SEMS DPAR BSHAD DO, ,THAMS CAD CES PA NI THOG MA NYID DU STUG

PO BKOD PAR CHOS KYI SKU MNGON SUM DU MDZAD NAS, DE NAS BA BAS TE
SPRUL PA'I SKUS DGA' LDAN NA GNAS TE, BSAM PA JI LTA BAR CHOS
STON PA DANG LDAN PAR MDZAD DO, ,DGA' LDAN ZHES BYA BA NI DE NAS
KYANG BABS TE SA LA SKYE BA DANG BYANG CHUB PA LA SOGS PA THAMS
CAD LA

STON PA DANG LDAN PA'O, ,'DOD CHAGS ZHES BYA BA NI 'DI NYID SHES
RAB DANG THABS KYI BDAG NYID CAN, RDO RJE SEMS DPA'I GZUGS SU
SPRUL PA DANG LDAN PA'O, ,'DOD CHAGS CHEN PO ZHES BYA BA NI, 'DOD
CHAGS CHEN PO CAN GYIS SEMS CAN RNAMS SMIN PAR BYED PA DANG

@208A *, ,GROL BAR BYED PA YUL RNAMS LA KUN DU CHAGS PA'I TSUL
GANG YIN PA DE NYID KYI TING NGE 'DZIN DE MNGON SUM DU MDZAD NAS
SO, ,DANG PO ZHES PA NI SEMS DPA' GSUM GYI BDAG NYID CAN DU BDAG
NYID RDZOGS PA'O, ,GNAS ZHES PA NI SO SOR SPYAD PAR BYA BA SPYOD

PAR BYED PA'O, ,SPYAD BYA SPYOD PA MED PA LA PHYOGS GZHAN GSUNGS
PA, DE NAS ZHES BYA BA LA SNGAGS GCIG SPRUL PA LAS SEMS CAN GYI
DON ZHES PA NI, BYANG CHUB KYI SEMS LAS SNYING PO'AM SNGAGS LAS
DKYIL 'KHOR GYI 'KHOR LO SPRUL PAS SEMS CAN GYI DON BYAS NAS

GNAS JI LTA BAR GZHUG PAR BYA'O, ,YUL RNAMS LA BYIN GYIS BRLAB
PAR BYA'O ZHES PAS BYIN GYIS BRLAB PA STE, GSUM NI 'DOD CHAGS LA
SOGS PA'I RANG BZHIN NO, ,DE'I GO 'PHANG NI YID DU 'ONG BA LA
SOGS PA'I YUL TE, YUL DE DANG DE RNAMS LA MCHOG TU GYUR

PAS KYANG NGO, ,GZUGS RDO RJE MA SOGS PA BZHI PO LA SA'I SNYING
PO LA SOGS PA BZHI POS SNYOMS PAR 'JUG PAR BKOD PAR BYA'O, ,GZHAN
YANG BYANG CHUB SEMS DPA' BZHI PO GNAS JI LTA BA BZHIN GZHUG PAR
BYA'O, ,NU MA'I BAR NI SNYING GA STE DE LA H'Um YIG GO, ,GTZUG

PHUD MTHAR NI MGO BOR TE AOm YIG GO, ,BAR DU STE MGRIN PAR A'A:
YIG GO, ,RKANG PA ZHES PA NI RKANG PA GNYIS LA H'A YIG GO, ,LTE
BA RKED PA GSANG BA ZHES PA NI, DE RNAMS NYE BA'I BRLA'I PHYOGS
SU SV'A YIG GO, ,RGYAL BA ZHES PA RIGS LNGA DANG SO SOR 'BREL
PA'I

BYANG CHUB SEMS DPA' LA SOGS PA GZHAN RNAMS KYANG GNAS JI LTA BA
BZHIN DU DGOD PAR BYA'O, ,PHAt CES BYA NI RDO RJE DANG PADMA'I
SGO LA PHAt YIG BSGOM PAR BYA'O, ,TING NGE 'DZIN ZHES PA YE SHES
SEMS DPA' GZHUG PA'I TING NGE 'DZIN GYI BAR MA CHAD PAR DBANG
BSKUR BA'O, ,

MCHOD PA ZHES PA GZUGS RDO RJE MA LA SOGS PA RNAMS KYIS MCHOD PA
BYAS NAS SO, ,THAMS CAD CES PA NI DE LA MI BSKYOD PA'I TING NGE
'DZIN ZHES BYA BA LA SOGS PA RNAMS KYIS 'CHAD PAR 'GYUR BA'I RIM
PAS SEMS CAN RNAMS KYI ZHE SDANG RNAM PAR DAG PA LA SOGS PA CAN

@208B GYI DGOS PA THUGS LA BZHAG PA'O, ,PHYI DANG ZHES BYA BA NI,
NGAG GI BZLAS PA DANG RDO RJE'I BZLAS PA'O, ,SNGON GYI ZHES BYA
BA NI MNYAM BAR MA BZHAG PA'I RNAL 'BYOR GYI DON DU SNGAR GYI RIM
BAS PHYI'I DKYIL 'KHOR BDAG NYID LA JI LTAR GNAS PA BZHIN DU
BRTAG PAR BYA'O, ,NAM

MKHA' ZHES BYA BA NI 'JIG RTEN GSUM GYI DBUS SU 'JUG PA'I BDAG
NYID CAN GYI LHA'I BKOD PA DANG LDAN PAR BSGOM PAR BYA'O, ,DE'I
RJES SU H'Um YIG DE YI DBUS GNAS PAR NI, H'Um YIG SNYING GAR GNAS
PAR BLTAS NAS DES KYANG BRTAN PA DANG G-YO BA THAMS CAD RDO RJE
SEMS

DPA'I GZUGS BRNYAN GYI RNAM PAR BLTA BAR BYA'O, ,PHYI ROL ZHES PA
NI PHYI'I ME LA MAR LA SOGS PA'I SREG BLUGS KYIS SO, ,NANG GI LHA
RNAMS LA BZA' BA LA SOGS PA RNAMS KYIS TSIM PAR BYAS PAS SO, ,ZHI
BA CAN LA SOGS PA LA LTOS TE RNAM PAR GZHAG GO, ,

YI GE GSUM ZHES BYA BA NI, RDO RJE BZLAS PA'I SGO NAS SO, ,PHRENG
BA'I SNGAGS ZHES PA NI RGYUD LAS GSUNGS PA'I KHRO BO LA SOGS PA
RNAMS KYI SNGAGS RGYAS PA'O, ,SNGAGS DANG ZHES BYA BA NI, MNGON
PAR BSNGAGS PA'I SMAN RAB TU BYIN PAS SO, ,RDO RJE ZHES PA NI
RDZOGS

PA'I RIM PA LA GNAS TE, YANG DAG PAR SBYOR BA LA GNAS PA'I SGYU
MA'I LUS MNGON DU BYED PA'O, ,DRAN PA'I DON DU 'GREL BYAS NAS,
,BSOD NAMS YANG DAG NYER BSAGS GANG, ,DE YIS MYUR DU 'GRO BA KUN,
,RDZOGS PA'I BYANG CHUB BRTZON PAR SHOB, ,RDO RJE SEMS DPA'I

SGRUB THABS KYI 'GREL PA RDZOGS SO,, ,,L'I LA BADZRA ZHABS KYIS
MDZAD PA'O, ,BI BH'U TI TZANDRA'I RGYA DPE LA BLTAS NAS DGE SLONG
RIN CHEN GRUB KYIS DPA' BO'I LO SMIN DRUG CAN GYI ZLA BA'I TSES
NYER BZHI LA BSGYUR BA'O,, ,,YI GE PA NI DGE SLONG RIN CHEN RGYAL
MTSAN NO, ,SNGAGS KYI

NGES PA THOG MA STE, GNYIS LAS DGOD BA BSTAN PA'O, ,RNAM PAR
GZHAG PA YANG GSUM STE, BZHI PA DE NYID BSTAN ZHES PA SGRUB THABS
KYI GO RIMS TE, 'DI'I DON NI DANG POR SNGAGS KYI TSIG SGRUB THABS
LAS PHYUNG NAS SEMS KYI KUN DU BRTAGS PA NGES PAR 'GYUR RO, ,DE
NAS PHUNG PO LA

@209A *, ,SOGS PA RNAMS SU RNAM PAR SNANG MDZAD LA SOGS PA'I RNAM
PAS DGOD PA'O, ,BKOD PA'I LHA RNAMS RE RE'I MTHAR GYIS RANG GI
MTSAN NYID YONGS SU SHES SHING NGES PAR RTOGS PA'I LHA'I 'KHOR
LO'O ZHES PA NI RNAM PAR GZHAG PA'O, ,PHRA MO'I RNAL 'BYOR GYIS

GCIG TU BYAS NAS RAB TU ZHUGS TE GNAS PA LAS LANGS TE, NGES PAR
BYUNG BA'I SNGAGS LAS DGOD PAR 'GYUR RO ZHES SO, ,NGES PA'I
SNGAGS NI, BADZRA DHRiKA H'Um AOm SUMBHA ZHES PA LA SOGS PA'O,
,'DI 'ANG SNGAR GYI RGYA DPE'I RJES SU 'BYUNG NGO, ,'DIS 'KHOR BA
SDUG BSNGAL GYI RGYA

MTSO CHEN PO MYUR DU SKEMS PAR GYUR CIG,