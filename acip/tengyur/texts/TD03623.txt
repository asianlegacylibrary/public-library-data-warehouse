@243A #, ,RGYA GAR SKAD DU, SARBA TANTRA HRi DA YA
AUTTA RA HA YA GR'i BA S'A DHA NAm, BOD SKAD DU, RGYUD THAMS CAD
KYI SNYING PO PHYI MA'I RTA MGRIN GYI SGRUB THABS, DPAL RTA MGRIN
LA PHYAG 'TSAL LO, ,DE NAS RTA MGRIN GYIS SGRUB THABS YANG DAG
PAR RAB TU

BSHAD PAR BYA'O, ,DANG POR RE ZHIG SNGAGS PAS YID DANG MTHUN PA'I
GNAS SU BDUD DE RTZI LNGAS BYUGS TE, JI LTAR RNYED PA'I STAN LA
NYE BAR 'DUG NAS RANG GI SNYING GA NAS H'Um YIG GI 'OD ZER GYIS
YANG DAG PAR BSKUL NAS BLA MA DANG, SANGS RGYAS DANG BYANG CHUB
SEMS DPA' RNAMS NYE BAR SPYAD PA

@243B THAMS CAD KYIS YANG DAG PAR MCHOD CING PHYAG 'TSAL BA DANG,
SDIG PA BSHAGS PA LA SOGS PA BYAS NAS, YANG DAG PAR BRJOD PAR BYA
STE, AOm SVA BH'A BA SHUDDHA:SARBA DHARM'A:SVA BH'A BA
SHUDDHO&HAm, AOm SH'U N+YA T'A DZNY'A NA BADZRA SVA BH'A BA
A'ATMA KO&HAm, SNGAGS 'DIS RANG BZHIN STONG PAR BSGOM PAR

BYA'O; ,PHYI NAS NAM MKHA'I DKYIL 'KHOR GYI DBUS SU PADMA 'DAB MA
BZHI PA'I ZE'U 'BRU'I STENG DU ZLA BA'I DKYIL 'KHOR GYI GDAN LA
BDUD RTZI DANG BCAS PA'I THOD BA BSAM PAR BYA'O, ,DE LA H'Um YIG
YONGS SU GYUR PA LAS SANGS RGYAS KYI THUGS DRAG PO RNAM PAR BSAM
PAR BYA STE, ZHAL

BZHI PA, ZHABS BZHI PA, G-YAS BSKUM PA DAG DANG, G-YON BRKYANG BA
DAG GO, ,PHYAG BRGYAD PA, DPA' BO CHEN PO LHA MO BZHIS YONGS SU
BSKOR BA'O, ,BDAG NYID GANG ZHIG GRUB 'DOD PAS, ,KHYAB BDAG CHEN
PO RTA MGRIN NI, ,SKU MDOG DMAR PO MCHE BA RNO, ,SPYAN NI GSUM

PA DMAR PO DANG, ,NAG PO DKAR PO RTZA BA DANG, G-YAS DANG G-YON
PA'I ZHAL NYID DO, ,STENG ZHAL RTA YI RNAM PA LA, ,B'A LA SHA YI
KHA DOG BZHIN, ,THOD PA KHRAG GIS GANG BA DANG, ,SHA CHEN CHANG
NYID DAG KYANG NGO, ,RTA YI ZHAL SOGS DBU LA NI, ,DBANG BSKUR RAB
TU SBYIN PAR BYA,

RGYAN RNAMS THAMS CAD YONGS RDZOGS SHING, ,THOD PA'I PHRENG BAS
RNAM PAR BRGYAN, ,LCAGS KYU MDA' DANG THOD PA DANG, ,RDO RJE
RNAMS NI PHYAG G-YAS NA, ,ZHAGS PA GZHU DANG KHA tV'Am GA, ,DRIL
BU RNAMS NI PHYAG G-YON NA, ,BHA GA'I DBUS SU SGRUB PA POS, ,'DI
LTA BU NYID 'DIR

BSGOM BYA, ,BDUD RTZI LNGA YIS YANG DAG MCHOD, ,MCHOD PA'I BDAG
NYID BSGOM PAR BYA, ,SHAR DU LHA MO BRI BAR BYA, ,RTA YI RDO RJE
'JIGS CHEN MO, ,HR'I:YIG LAS NI YANG DAG BYUNG, ,ZHAL GCIG PA LA
PHYAG NI BZHI, ,G-YON NA GZHU DANG THAD PA LA, ,BDUD RTZI DANG
BCAS

G-YAS PA NI, ,MDA' NYID DANG NI KENG RUS TE, ,SNA TSOGS GZUGS CAN
'BAR BA STE, ,LHO RU PHYAG RGYA BRI BYA BA, ,ZHAL GCIG PHYAG NI
BZHI BA STE, ,HAm YIG LAS NI YANG DAG BSKYED, ,PHYAG G-YON KHA
tV'Am GA DANG NI, ,KHRAG GIS GANG PA'I THOD PA BSNAMS, ,G-YAS NA
ZHAGS PA CHEN PO

@244A *, ,DANG, ,KENG RUS BRTUL ZHUGS BSNAMS PA'O, ,THOD PA'I
GDAN GYI DBUS GNAS PA'I, ,SKU MDOG NAG MO 'BAR BA CHE, ,PHAG MO
ZHES PA BRI BAR BYA, ,NUB TU CE SBYANG RDO RJE MA, ,THOD PA'I
GDAN LA YANG DAG BZHUGS, ,HR'I:YIG LAS BYUNG LHA MO NI, ,SKU MDOG
SER

MO ZHAL GCIG MA, ,PHYAG BZHI G-YON GYI THOD PA NA, ,DRI CHEN GYIS
GANG RGYAL MTSAN ZHAGS, ,G-YAS KYIS dA MA RU DANG NI, ,KENG RUS
BRTUL ZHUGS BSNAMS PA'O, ,BYANG DU PHYAG RGYA BRI BAR BYA, ,SKU
MDOG DKAR MO RDO RJE'I LAG ,'DAB MA BZHI LA BRI BAR BYA, ,CHA
BSAGS RTA MGRIN MCHOD

PAR BYA, ,DRI CHEN DRI CHU DANG BCAS PAS, ,LHA MO THAMS CAD G-YAS
BRKYANG GI, ,ZHABS GNAS 'BAR BA'I PHRENG BA 'KHRIGS, ,THOD PA'I
PHRENG BAS RNAM PAR BRGYAN, ,SPYAN GSUM MCHE BA RNO ZHING 'JIGS,
,BDAG NYID DNGOS PO GRUB 'DOD GANG GIS, ,SNGAGS KYI RGYAL PO DRAN
PAR BYA, ,DE LA

SNGAGS NI 'DI'O, ,AOm HA YA GR'I BA HR'I:AA HAm AA HAm, A'Am
A'Am, H'Um H'Um SV'A H'A, SNGAGS 'DI BSAM GTAN BYAS NAS NI, ,RTAG
TU BZLAS SHING DRAN PAR BYA, ,'BUM PHRAG GNYIS DANG BYE BA DANG,
,STONG PHRAG GCIG GIS NAD MED 'GYUR, ,SNGON DU NGES PAR BSAGS PA
YI, ,SDIG PA'ANG CUNG

ZAD MED PAR 'GYUR, ,RNAL 'BYOR DBANG PHYUG DUS KUN DU, ,SRUNG BAR
BYED CING BGEGS MED 'GYUR, ,DE YI SEMS KYIS RTA YI ZHAL, ,LHA MO
SA KHAMS BRTAN PAR BSGOM, ,BYAMS PA 'PHROG PA'I SEMS KYIS NI, ,ME
LONG LTA BU'I YE SHES SBYOR, ,LHA MO CE SBYANG GDONG DE YIS, ,

CHU YI KHAMS KYI DBANG BSKUR NAS, ,SNYING RJER GYUR PA'I SEMS
KYIS NI, ,MNYAM PA NYID KYI YE SHES GZUGS, ,PHAG MO ZHAL GYI
SBYOR BA YIS, ,ME YIS MI SHES BSREGS GYUR NAS, ,DGA' BAS RNAMS
PAR DGYES PA YIS, ,SO SOR RTOG PA'I YE SHES SO, ,LHA MO GLANG PO

GDONG DE YIS, ,RLUNG ZHES MNGON PAR BRJOD PAR BYA, ,BTANG SNYOMS
DRAN PA'I SEMS KYIS NI, ,BYA BA GRUB PA'I SBYOR BA LAS, ,SEMS NI
DKAR PO'I GZUGS KYIS NI, ,SNA TSOGS GZUGS SU MNGON PAR BRJOD,
,SNYING RJES BRLAN PA'I CHOS RNAMS NI, ,NAG PO'I SGRA YI SGRA
NYID

@244B LA; ,DKAR PO SDIG PA 'JOMS PA STE, ,SER PO DRI MA MED PA'I
CHA, ,DMAR PO BYED PA'I CHOS RNAMS KYI, ,CHAGS PA'I SEMS KYIS DE
BZHIN GSHEGS, ,ZHABS BZHI RNAM PAR DAG PA NI, ,DE YI RDZU 'PHRUL
RKANG PA BZHI, ,RNAM PA BZHI BO 'DI YIS NI, ,ZHAL NYID KYANG NI
'DIR

GSUNGS SO, ,SEMS KYI RANG BZHIN NAM MKHA' MTSUNGS, ,CHOS DBYINGS
RNAM PAR DAG PA LAS, ,LAM NI RNAM PAR DAG PA YIS, ,GSANG BA THOB
PAR MNGON PAR BRJOD, ,GANG TSE RGYU YI DE NYID MTHONG, ,'BRAS DE
NYID KYIS RGYAS BTAB BO, ,SANGS RGYAS BCOM LDAN 'DAS

NYID KYI, ,THAR BA SPYAN GYIS GZIGS PA NYID, ,SHES RAB MED CING
SEMS MED PA'I, ,DUD 'GRO'I GDONG CAN RNAMS KYIS MTHONG, ,BLA MA
DAM PA'I GSUNG LAS NI, ,LHA YI RNAL 'BYOR GYIS SBYANGS PA, ,RGYUD
THAMS CAD KYI SNYING PO PHYI MA'I RTA MGRIN GYI SGRUB THABS
RDZOGS SO,, ,,

PAndI TA PRA BH'A KA RAS MDZAD PA'O, ,