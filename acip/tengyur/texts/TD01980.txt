@158A ,,DPAL
'JAM PA'I RDO RJE LA PHYAG 'TSAL LO, ,GANG ZHIG LAS LA SBYOR BAR
'DOD PAS, SGRUB CHEN DNGOS GRUB THOB PA'AM, TING NGE 'DZIN LAS SU
YANG RUNG BA'AM, ,SNGAGS GRUB PAS SBYAR RO

ZHES GSUNGS SO, ,DE LA GNAS NI DUR KHROD DANG, SHING GCIG GI
DRUNG DANG, LAM BZHI MDO LA SOGS PA STE, 'BYUNG PO GNAS PA'I SAR
BYA'O, ,DUS NI NYI SHU GNYIS NAS GNAM STONG LA BYA'O, ,DE LA DANG
PO GTOR MA DANG, ,GTZANG BA'I MCHOD PA DAG GIS 'PHAGS PA

DANG MKHA' 'GRO MA DAG TSIM PAR BYAS LA, SA PHYOGS DE'I GDON DE
MCHOD SBYIN GYIS MGU BAR BYAS LA, BDEN PA BDAR ZHING STONG GROGS
KYIS SHIG PAR BSGO, ZHI BA'I SBYIN SREG BYA'O, ,DE NAS 'KHOR LO
BRI BAR BYA STE, RANG GI LHA'I TING NGE 'DZIN DANG LDAN PAS GCER
BU KHA

LHO PHYOGS SU BLTAS TE BRI BAR BYA'O, ,'DI LTAR DUR KHROD KYI RAS
LA DUG DANG, KHRAG DANG, SKE TSE DANG, NIM PA DANG, DA DU RA'I
KHU BA DANG, BYA ROG GIS ZOS PA'I LHAG MA DANG, DRI CHEN DANG,
THAL CHEN GYIS BYUGS TE RAS LEGS PAR SBYANGS LA, GONG GI RDZAS
DANG RO'I SOL

BAS SNAG TSA BYAS TE, BYA ROG GI SGRO RTZAS 'KHOR LO BRI BAR
BYA'O, ,DE LA 'KHOR LO'I RIM PA GSUM LA DBUS SU YA BRGYAD BRIS
LA, DE LA RIM PA GNYIS PA YAN CHAD YI GE GSUM CU RTZA GNYIS PAS
BSKOR LA, DBUS SU YA DANG YA'I BAR DU BSGRUB BYA'I MING BRI'O,
,RIM PA THA MA LA

YI GE BCU PA DANG BSGRUB BYA'I MING SPEL TE BRI'O, ,DE'I PHYI ROL
DU YI GE PHRENG BA BRI'O, ,PHYOGS MTSAMS SU H'Um BRGYAD BRI'O,
,GRVA BZHIR PHAt BRI'O, ,DE'I DUS SU DAM TSIG GI SNGAGS DANG
PHYAG RGYAS BRIS TE, ZIN PA DANG LHA LA PHYAG BYAS NAS BKA' BDEN
PAR GYUR CIG BYA'O, ,DE

NAS GROG MKHAR GYI SA DANG, CHU 'GRAM GNYIS KYI SA DANG, RGYAL
PO'I DRI CHEN DANG, DUR KHROD KYI SOL BA NYIN MTSAN GYI GUNG LA
DRI CHUS SPRUS TE, BSGRUB BYA'I GZUGS SOR BRGYAD PA CIG BYAS LA,
DE'I SNYING GAR GONG GI 'KHOR LO DRIL TE GZHUG GO, ,DE NAS BSGRUB
BYA

@158B DGUG PA'I SBYOR BAS BKUG STE, BSGRUB BYA'I GZUGS LA PHAB
LA, GNAS LNGAR MI RUS KYI PHUR PA BRDEG CING TSIGS THAMS CAD TSER
MA RNON POS DGANG NGO, ,DE LA DGUG PA NI, LHA'I TING NGE 'DZIN LA
GNAS PAS MDUN DU YAm LAS RLUNG GI DKYIL 'KHOR DU GYUR PA'I STENG
NA ZLA BA'I

GDAN STENG NA GNAS PA'I GSHIN RJE LAG NA LCAGS KYU DANG, ZHAGS PA
THOGS PA ZHIG BSAMS TE, DE LA CHE GE MO KHUG LA SHOG CES BSKUL
TE, SNGAGS KYI MJUG LA CHE GE MO A'A KARshA YA H'Um PHAt CES
BZLAS TE GZUGS LA BSTIMS TE, DE NAS PHUR BU 'DEBS PA'I DUS SU,

GSHIN RJE LAG NA MTSON CHA SNA TSOGS THOGS PA, BRDEG CING ZA BA
DANG, GCAN GZAN GYI TSOGS KYIS ZA ZHING 'THOB PAR BSAMS TE,
SNGAGS KYI MJUG LA CHE GE MO M'A RA YA PHAt CES BZLAS SO, ,DE NAS
LING+GA DE THOD PA KHA SBYAR GYI NANG DU GZHUG PAR BYA STE, 'DI
LTAR THOD

PA 'OG MA'I RGYAB TU RLUNG GI MAndALA BRI'O, ,NANG DU PADMA 'DAB
BRGYAD LA DBAB PA'I SNYING PO BRI'O, ,THOD PA GONG MA'I NANG DU
ME'I MAndALA BRI'O, ,RGYAB TU DBANG CHEN RI RAB DANG BCAS PA
BRI'O, ,DE'I NANG DU LING+GA BCUG LA SKUD PA NAG POS DKRIS NAS
MAndALA GRU GSUM NAG PO'I

STENG DU, DUG SHING GI 'DAB MA LA DRO BAR GYUR PA TZAM DU BSRO
ZHING SNGAGS LA SBYAR BAR BYA'O, ,DE LA NYI MA DANG PO, AOm YA MA
R'A DZA SA DO ME YA CHE GE MO BHA MA YA KU RU H'Um PHAt CES KHRI
PHRAG GCIG BZLAS TE, DE BZHIN DU NYI MA BZHI'I BAR DU SNGAGS DANG
BSKUL BAR BYAS TE, JI LTA

BA BZHIN DU BZLAS PA BYA'O, ,DMIGS PA NI PHO NYA'I TSOGS KYIS
BSGRUB BYA BKUG STE, GA'U'I NANG DU CHUD PAR BYAS NAS, DER SNGAGS
KYI DPAL GYIS BSREGS TE, SHA KHRAG BSKAMS, RNAM SHES BRAL TE, RUS
PA THAL BA BRDUNG BAR 'DUG PAR BSAM MO, ,DE'I DUS

SU LAS MKHAN DAG GIS DUS GSUM DU GTOR MA DANG TSOGS DANG MCHOD PA
BYAS TE, DAM LA GNAS PA'I GSHIN RJE DANG, MA MO MKHA' 'GRO MA
YANG BSKUL ZHING PHRIN LAS BCOL LO, ,GNAS BDUN GROG MKHAR GYIS
BLANGS LA, GSHIN RJE'I MI KHRU GANG PA'I TSAD LA

@159A *, ,MCHE BA GTZIGS PA, MDOG SNGON NAG LAG NA RAL GRI DANG
G-YON PA ZHAGS PA DANG SDIGS MDZUB BYED PA, GCER BU SKRA LHUG PAR
'DUG PA BYAS LA, DE'I SNYING GAR GA'U BCUG LA, GNAM STONG GI NAM
PHYED NA DUR KHROD KYI THAB TU GTING RING BRUS TE, DER BZHAG LA

GSHIN RJE SPYAN DRANGS TE GZUGS LA BSTIMS NAS, GTOR MA DANG MCHOD
PAS DAG PAR BYAS LA, DE NAS MGO LHOR BSTAN LA, KHRA SBUB TU BZHAG
LA BDEN PA BDAR DPANG DU BTZUGS LA GSHIN RJE LA GTAD LA GZHAG GO,
,DE NAS RANG GI KHYIM DU 'ONGS NAS KYANG GSANG SNGAGS KYI RJES

SU BSKUL BAR BYA'O, ,DPAL RDO RJE 'JIGS BYED KYI RTOG PA LAS
'KHOR LO BSKOR BA'I LAS DRAG PO PHYOGS GCIG PA, SLOB DPON ZHI
BA'I YE SHES KYIS MDZAD PA RDZOGS SO,, 