@40B #, ,RGYA GAR SKAD DU, SU HRi DA LE KHA, BOD

SKAD DU, BSHES PA'I SPRING YIG ,'JAM DPAL GZHON NUR GYUR PA LA
PHYAG 'TSAL LO, ,YON TAN RANG BZHIN DGE 'OS BDAG GIS NI, ,BDE BAR
GSHEGS PA'I GSUNG BSNYAD LAS BYUNG BA'I, ,BSOD NAMS 'DUN SLAD
'PHAGS PA'I DBYANGS 'DI DAG ,CUNG ZAD CIG

BSDEBS KHYOD KYIS GSAN PA'I RIGS, ,JI LTAR BDE GSHEGS SKU GZUGS
SHING LAS KYANG, ,BGYIS PA CI 'DRA 'ANG RUNG STE MKHAS PAS MCHOD,
,DE BZHIN BDAG GI SNYAN NGAG 'DI NGAN YANG, ,DAM CHOS BRJOD LA
BRTEN SLAD SMAD MI BGYI, ,THUB PA CHEN PO'I BKA' NI SMAN DGU

ZHIG; ,KHYOD KYI THUGS SU LTA YANG CHUD MOD KYI, ,RDO THAL LAS
BGYIS DGUNG ZLA'I 'OD KYIS NI, ,CHES DKAR NYID DU CI STE MI BGYID
LAGS, ,RGYAL BAS SANGS RGYAS CHOS DANG DGE 'DUN DANG, ,GTONG DANG
TSUL KHRIMS LHA RJES DRAN PA DRUG ,RAB TU BKA' STZAL DE DAG SO SO
YI, ,

@41A *, ,YON TAN TSOGS KYIS RJES SU DRAN PAR BGYI, ,DGE BA'I LAS
LAM BCU PO LUS DANG NI, ,NGAG DANG YID KYIS RTAG TU BSTEN BGYI
ZHING, ,CHANG RNAMS LAS LDOG DE BZHIN DGE BA YI, ,'TSO BA LA YANG
MNGON PAR DGYES PAR MDZOD, ,LONGS SPYOD G-YO BA SNYING PO

MED MKHYEN NAS, DGE SLONG GRAM ZE BKREN DANG BSHES RNAMS LA,
,SBYIN PA TSUL BZHIN STZAL BGYI PHA ROL DU, ,SBYIN LAS GZHAN PA'I
GNYEN MCHOG MA MCHIS SO, ,KHYOD KYI TSUL KHRIMS MA NYAMS MOD MI
DMA', ,MA 'DRES MA SBAGS PA DAG BSTEN PAR MDZOD, ,KHRIMS NI RGYU

DANG MI RGYU'I SA BZHIN DU, ,YON TAN KUN GYI GZHI RTEN LAGS PAR
GSUNGS, ,SBYIN DANG TSUL KHRIMS BZOD BRTZON BSAM GTAN DANG, ,DE
BZHIN SHES RAB GZHAL MED PHA ROL PHYIN, ,'DI DAG RGYAS MDZOD SRID
PA'I RGYA MTSO YI, ,PHA ROL PHYIN PA RGYAL BA'I DBANG PO MDZOD,
,GANG LA

PHA DANG MA DAG MCHOD BYED PA'I, ,RIGS DE TSANGS BCAS SLOB DPON
BCAS PA'ANG LAGS, ,DE DAG LA MCHOD GRAGS PAR 'GYUR BA DANG, ,SLAD
MA LA YANG MTHO RIS 'GYUR BA LAGS, ,'TSE DANG CHOM RKUN 'KHRIG PA
BRDZUN DANG NI, ,CHANG DANG DUS MIN ZAS LA CHAGS PA DANG, ,MAL

STAN MTHO LA DGA' DANG GLU DAG DANG, ,GAR DANG PHRENG BA'I KHYAD
PAR RNAMS SPONG ZHING, ,DGRA BCOM TSUL KHRIMS RJES SU BYED PA YI,
,YAN LAG BRGYAD PO 'DI DAG DANG LDAN NA, ,GSO SBYONG 'DOD SPYOD
LHA LUS YID 'ONG BA, ,SKYES PA BUD MED DAG LA STZOL BAR BGYID,
,SER SNA

G-YO SGYU CHAGS DANG SNYOM LAS DANG, ,MNGON PA'I NGA RGYAL 'DOD
CHAGS ZHE SDANG DANG, ,RIGS DANG GZUGS DANG THOS PA LANG TSO
DANG, ,DBANG THAD CHE BAS RGYAGS PA DGRA BZHIN GZIGS, ,BAG YOD
BDUD RTZI'I GNAS TE BAG MED PA, ,'CHI BA'I GNAS SU THUB PAS BKA'

STZAL TO, ,DE BAS KHYOD KYI DGE CHOS SPEL SLAD DU, ,GUS PAS RTAG
TU BAG DANG BCAS PAR MDZO, ,GANG ZHIG SNGON CHAD BAG MED GYUR PA
LA, ,PHYI NAS BAG DANG LDAN PAR GYUR TE YANG, ,ZLA BA SPRIN BRAL
LTA BUR RNAM MDZES TE, ,DGA' BO SOR PHRENG MTHONG LDAN BDE BYED
BZHIN, ,

@41B 'DI LTAR BZOD MTSUNGS DKA' THUB MA MCHIS PAS, ,KHYOD KYIS
KHRO BA'I GO SKABS DBYE MI BGYI, ,KHRO BA SPANGS PAS PHYIR MI
LDOG PA NYID, ,'THOB PAR 'GYUR BAR SANGS RGYAS ZHAL GYIS BZHES,
,BDAG NI 'DIS SPYOS 'DIS GTAG PHAM PAR BYAS, ,'DI YIS BDAG GI NOR
PHROGS

GYUR TE ZHES, KHON DU 'DZIN PAS 'KHRUG LONG RNAM BSKYED DE, ,KHON
'DZIN RNAM SPANGS BDE BAR GNYID KYIS LOG ,SEMS CAN CHU DANG SA
DANG RDO BA LA, ,RI MO BRIS PA DE 'DRAR RIG PAR BGYI, ,DE'I NANG
NYON MONGS CAN LA DANG PO NI, ,MCHOG STE CHOS 'DOD RNAMS LA THA
MA LA GAS, ,RGYAL BAS

SNYING LA 'BAB DANG BDEN PA DANG, ,LOG PAR SMRA LDAN SKYES BU
RNAMS KYI NI, ,SBRANG RTZI ME TOG MI GTZANG LTA BU'I TSIG ,RNAM
GSUM BKA' STZAL DE LAS THA MA SPANG, ,SNANG NAS SNANG BA'I MTHAR
THUG MUN PA NAS, ,MUN PA'I MTHAR THUG SNANG NAS MUN MTHAR THUG
,MUN NAS SNANG BA'I MTHAR THUG GANG ZAG

NI; ,GZHI STE DE DAG RNAMS KYI NGANG POR MDZOD, ,MI NI AA MRA'I
'BRAS BZHIN MA SMIN LA, ,SMIN PA DANG 'DRA SMIN LA MA SMIN 'DRA,
,MA SMIN MA SMIN PAR SNANG SMIN LA NI, ,SMIN PAR SNANG ZHES BGYI
BA 'DRAR RTOGS MDZOD, ,GZHAN GYI CHUNG MA MI LTA MTHONG NA YANG,
,NA TSOD MTHUN PAR MA DANG BU MO

DANG; ,SRID MO'I 'DU SHES BSKYED BGYI CHAGS GYUR NA, ,MI GTZANG
NYID DU YANG DAG BSAM PAR BGYI, ,G-YO BA'I SEMS NI THOS MTSUNGS
BU LTA BUR, ,GTER BZHIN SROG DANG 'DRA BAR BSRUNG BGYI STE, ,GDUG
PA DUG DANG MTSON DANG DGRA BO DANG, ,ME BZHIN 'DOD BA'I BDE LA
YID 'BYUNG

MDZOD; ,'DOD PA RNAMS NI PHUNG KHROL BSKYED PA STE, ,RGYAL BA'I
DBANG POS KIMPA'I 'BRAS 'DRAR GSUNGS, ,DE DAG SPANG BGYI DE YI
LCAGS SGROG GIS, ,'KHOR BA'I BRTZON RAR 'JIG RTEN 'DI DAG BCINGS,
,GANG DAG DBANG PO DRUG YUL RNAMS LA NI, ,RTAG TU MI BRTEN G-YO
DANG GANG DAG

CIG ,G-YUL NGOR DGRA TSOGS LA SA RGYAL DE DAG LAS, ,MKHAS RNAMS
DANG PO DPA' RAB LAGS PAR 'TSAL, ,BUD MED GZHON NU'I LUS NI LOGS
SHIG TU, ,DRI NGA BA DANG SGO DGU DOD PA DANG, ,MI GTZANG KUN
SNOD 'DRA BA DGANG DKA' DANG, ,PAGS PAS G-YOGS DANG RGYAN YANG

@42A *, ,LOGS SHIG GZIGS, ,JI LTAR MDZE CAN SRIN BUS NYEN PA NI,
,BDE BA'I DON DU ME LA KUN BSTAN KYANG, ,ZHI BAR MI 'GYUR DE DANG
'DRA BAR NI, ,'DOD PA RNAMS LA CHAGS PA'ANG MKHYEN BAR MDZOD,
,DON DAM GZIGS PAR BGYI SLAD DNGOS RNAMS LA, ,TSUL

BZHIN YID LA BGYID PA DE GOMS MDZOD, ,DE DANG 'DRA BAR YON TAN
LDAN PA YI, ,CHOS GZHAN 'GA' YANG MCHIS PA MA LAGS SO, ,SKYES BU
RIGS GZUGS THOS DANG LDAN RNAMS KYANG, ,SHAS RAB TSUL KHRIMS BRAL
BA BKUR MA LAGS, ,DE LTAS GANG LA YON TAN 'DI GNYIS

LDAN; ,DE NI YON TAN GZHAN DANG BRAL YANG MCHOD, ,'JIG RTEN
MKHYEN PA RNYED DANG MA RNYED DANG, ,BDE DANG MI BDE SNYAN DANG
MI SNYAN DAN, ,BSTOD SMAD CES BGYI 'JIG RTEN CHOS BRGYAD PO,
,BDAG GI YID YUL MIN PAR MGO SNYOMS MDZOD, ,KHYOD KYIS BRAM ZE
DGE SLONG LHA DANG NI, ,

MGRON DANG YAB YUM DAG NGANG BTZUN MO DANG, ,'KHOR GYI SLAD
DU'ANG SDIG PA MI BGYI STE, ,DMYAL BA'I RNAM SMIN SKAL NOD 'GA'
MA MCHIS, ,SDIG PA'I LAS RNAMS SPYAD PA 'GA' YANG NI, ,DE YI MOD
LA MTSON BZHIN MI GCOD KYANG, ,'CHI BA'I DUS LA BAB NA SDIG PA
YI, ,LAS KYI

'BRAS BU GANG LAGS MNGON PAR 'GYUR, ,DAD DANG TSUL KHRIMS THOS
DANG GTONG BA DANG, ,DRI MED NGO TSA SHES DANG KHREL YOD DANG,
,SHES RAB NOR BDUN LAGS PAR THUB PAS GSUNGS, ,NOR GZHAN PHAL PA
DON MA MCHIS RTOGS MDZOD, ,RGYAN PO 'GYED DANG 'DUS LA LTA BA
DANG, ,LE LO

SDIG PA'I GROGS LA BRTEN PA DANG, ,CHANG DANG MTSAN MO RGYU BA
NGAN SONG BA, ,GRAGS PA NYAMS BAR 'GYUR BA DE DRUG SPANG, ,NOR
RNAMS KUN GYI NANG NA CHOG SHES PA, ,RAB MCHOG LAGS PAR LHA MI'I
STON PAS GSUNGS, ,KUN DU CHOG SHES MDZOD CIG CHOG MKHYEN NA, ,NOR
MI

BDOG KYANG YANG DAG 'BYOR PA LAGS, ,DES PA BDOG MANG JI LTAR SDUG
BSNGAL BA, ,'DOD PA CHUNG RNAMS DE LTA MA LAGS TE, ,KLU MCHOG
RNAMS LA MGO BO JI SNYED PA, ,DE LAS BYUNG BA'I SDUG BSNGAL DE
SNYED DO, ,RANG BZHIN DGRAR 'BREL GSHED MA LTA BU DANG, KHYIM
THAB BRNYAS

@42B BGYID RJE MO LTA BU DANG, ,CHUNG NGU'ANG RKU BA CHOM RKUN
LTA BU YI, ,CHUNG MA GSUM PO DE DAG RNAM PAR SPANG, ,SRID MO LTA
BUR RJES MTHUN GANG YIN DANG, ,MDZA' MO BZHIN DU SNYING LA 'BAB
PA DANG, ,MA BZHIN PHAN PAR 'DOD DANG BRAN MO BZHIN, ,DBANG GYUR
GANG YIN RIGS KYI LHA BZHIN

BKUR; ,KHA ZAS SMAN DANG 'DRA BAR RIGS PA YIS, ,'DOD CHAGS ZHE
SDANG MED PAR BSTEN BGYI STE, ,RGYAGS PHYIR MA LAGS BSNYEMS PA'I
PHYIR MA LAGS, ,'TSAG PHYI MA LAGS LUS GNAS 'BA' ZHIG PHYIR, ,RIG
PA'I BDAG NYID NYIN PAR MTHA' DAG DANG, ,MTSAN MO THUN GYI STOD
SMAD

BZLAS NAS NI, ,MNAL TSE'ANG 'BRAS BU MED PAR MI 'GYUR BAR, ,DRAN
DANG LDAN BAR DE DAG BAR DU MNOL, ,BYAMS DANG SNYING RJE DAG DANG
DGA' BA DANG, ,BTANG SNYOMS RTAG TU YANG DAG BSGOM MDZOD CIG
,GONG MA BRNYES PAR MA GYUR DE LTA NA'ANG, TSANGS PA'I 'JIG RTEN
BDE BA THOB

PAR 'GYUR, ,'DOD SPYO DGA' DANG BDE DANG SDUG BSNGAL DAG ,RNAM
PAR SPANGS PA'I BSAM GTAN BZHI PO YIS, ,TSANGS DANG 'OD GSAL DAG
DANG DGE RGYAS DANG, ,'BRAS BU CHE LHA RNAMS DANG SKAL MNYAM
THOB, ,RTAG DANG MNGON PAR ZHEN DANG GNYEN PO MED, ,YON TAN GTZO
LDAN BZHI

LAS BYUNG BA'I LAS, ,DGE DANG MI DGE RNAM LBA CHEN PO STE, ,DE
BAS DGE BA SPYOD LA BRTZON PAR BGYI, ,LAN TSVA SRANG 'GAS CHU NI
NYUNG DU ZHIG ,RO BSKYUR BGYID KYI GANGG'A'I KLUNG MIN LTAR, ,DE
BZHIN SDIG PA'I LAS NI CHUNG DU YANG, ,DGE BA'I RTZA BA YANG LA
MKHYEN PAR BGYI, ,RGOD

DANG 'GYOD DANG GNOD SEMS RMUGS PA DANG, ,GNYID DANG 'DOD LA 'DUN
DANG THE TSOM STE, ,SGRIB PA LNGA PO 'DI DAG DGE BA'I NOR,
,'PHROG PA'I CHOM RKUN LAGS PAR MKHYEN PAR MDZOD, ,DAD DANG
BRTZON 'GRUS DAG DANG DRAN PA DANG, ,TING 'DZIN SHES RAB CHOS
MCHOG LNGA NYID DE, ,

'DI LA MNGON BRTZON MDZOD CIG 'DI DAG NI, ,STOBS DBANG ZHES BGYI
RTZE MOR GYUR PA'ANG LAGS, ,NA RGA 'CHI SDUG BRAL DANG DE BZHIN
DU, ,LAS NI BDAG GIR BYAS LAS MA 'DAS ZHES, ,DE LTAR YANG DANG
YANG DU SEMS PA NI, ,DE YI GNYEN PO'I SGO NAS RGYAGS MI 'GYUR, ,

@43A *, ,GAL TE MTHO RIS THAR PA MNGON BZHED NA, ,YANG DAG LTA LA
GOMS PA NYID DU MDZOD, ,GANG ZAG LOG PAR LTA BAS LEGS SPYAD
KYANG, ,THAMS CAD RNAM PAR SMIN PA MI BZAD LDAN, ,MI NI YANG DAG
NYID DU MI BDE ZHING, ,MI RTAG BDAG MED MI GTZANG RIG PAR BGYI,
,DRAN PA NYE BAR

MA BZHAG RNAMS KYIS NI, ,PHYIN CI LOG BZHIR LTA BA PHUNG KHROL
BA, ,GZUGS NI BDAG MA YIN ZHES GSUNGS TE BDAG ,GZUGS DANG MI LDAN
GZUGS LA BDAG NAS MIN, ,BDAG LA GZUGS MI GNAS TE DE BZHIN DU,
,PHUNG BO LHAG MA BZHI YANG STONG RTOGS BGYI, ,PHUNG BO 'DOD
RGYAL

LAS MIN DUS LAS MIN, ,RANG BZHIN LAS MIN NGO BO NYID LAS MIN,
,DBANG PHYUG LAS MIN RGYU MED CAN MIN TE, ,MI SHES LAS DANG SRED
LAS BYUNG RIG MDZOD, ,TSUL KHRIMS BRTUL ZHUGS MCHOG 'DZIN RANG
LUS LA, ,PHYIN CI LOG PAR LTA DANG THE TSOM STE, ,KUN DU SBYOR BA
'DI GSUM THAR PA YI, ,

GRONG KHYER SGO 'GEGS LAGS PAR MKHYEN PAR GYIS, ,THAR PA BDAG LA
RAG LAS 'DI LA NI, ,GZHAN GYIS GROGS BGYIR CI YANG MA MCHIS PAS,
,THOS DANG TSUL KHRIMS BSAM GTAN LDAN PA YIS, ,BDEN PA RNAM PA
BZHI LA 'BAD PAR MDZOD, ,LHAG PA'I TSUL KHRIMS LHAG PA'I SHES RAB

DANG; ,LHAG PA'I SEMS LA RTAG TU BSLAB PAR BGYI, ,BSLAB PA BRGYA
RTZA LNGA BCU LHAG CIG NI, ,GSUM PO 'DI NANG YANG DAG 'DU BAR
'GYUR, ,DBANG PHYUG LUS RTOG DRAN PA BDE GSHEGS KYIS, ,BGROD PA
GCIG PA'I LAM DU NYE BAR BSTAN, ,DE NI BSGRIMS NAS MNGON PAR
BSRUNG BGYI STE, ,

DRAN PA NYAMS PAS CHOS KUN 'JIG PAR 'GYUR, ,TSE NI GNOD MANG
RLUNG GIS BTAB PA YI, ,CHU YI CHU BUR BAS KYANG MI RTAG NA,
,DBUGS RNGUB DBUGS 'BYUNG GNYID KYIS LOG PA LAS, ,SAD KHOM GANG
LAGS DE NI NGO MTSAR TSE, ,LUS MTHA' THAL BA MTHAR SKAM MTHAR
'DRUL ZHING, ,THA

MAR MI GTZANG SNYING PO MA MCHIS PA, ,RNAM PAR 'JIG DENGS MYAGS
PAR 'GYUR BA STE, ,SO SOR 'GYES CHOS CAN DU MKHYEN PAR MDZOD, ,SA
DANG LHUN PO RGYA MTSO NYI MA BDUN, ,'BAR BAS BSREGS PA'I LUS CAN
'DI DAG KYANG, THAL BA YANG NI LUS PAR MI 'GYUR NA, ,SHIN TU NYAM
CHUNG MI LTA

@43B SMOS CI 'TSAL, ,DE LTAR 'DI KUN MI RTAG BDAG MED DE, ,SKYABS
MED MGON MED GNAS MED DE SLAD DU, ,'KHOR BA CHU SHING SNYING PO
MED PA LAS, ,MI MCHOG KHYOD KYI THUGS NI DBYUNG BAR MDZOD, ,RGYA
MTSO GCIG GNAS GNYA' SHING BU GA DANG, ,RUS SBAL PHRAD PA BAS
KYANG DUD 'GRO LAS, ,MI NYID

CHES THOB DKA' BAS MI DBANG GIS, ,DAM CHOS SPYOD PAS DE 'BRAS
MCHIS PAR MDZOD, ,GANG ZHIG GSER SNOD RIN CHEN SPRAS PA YIS,
,NGAN SKYUGS 'PHYAGS PAR BGYID PA DE BAS NI, ,GANG ZHIG MI RU
SKYES NAS SDIG PA DAG ,BGYID PA DE NI CHES RAB BLUN PA LAGS,
,MTHUN PAR GYUR PA'I

YUL DU GNAS PA DANG, ,SKYES BU DAM PA LA NI BRTEN PA DANG, ,BDAG
NYID LEGS SMON SNGON YANG BSOD NAMS BGYIS, ,'KHOR LO CHEN PO BZHI
NI KHYOD LA MNGA', ,DGE BA'I BSHES GNYEN BSTEN PA TSANGS PAR
SPYOD, ,YONGS SU RDZOGS PA THUB BAS GSUNGS DE'I PHYIR, ,SKYES BU
DAM PA

BSTEN BGYI RGYAL BA LA, ,BRTEN NAS RAB TU MANG POS ZHI BA THOB,
,LOG PAR LTA BA 'DZIN DANG DUD 'GRO DANG, ,YI DAGS NYID DANG
DMYAL BAR SKYE BA DANG, ,RGYAL BA'I BKA' MED PA DANG MTHA' 'KHOB
TU, ,KLA KLOR SKYE DANG GLEN ZHING LKUGS PA NYID, ,TSE RING LHA
NYID GANG YANG RUNG BAR NI, ,SKYE BA ZHES

BGYI MI KHOM SKYON BRGYAD PO, ,DE DAG DANG BRAL KHOM PA RNYED NAS
NI, ,SKYE BA BZLOG PA'I SLAD DU 'BAD PAR MDZOD, ,DES PA 'DOD PAS
PHONGS DANG 'CHI BA DANG, NA DANG RGA SOGS SDUG BSNGAL DU MA YI,
,'BYUNG GNAS 'KHOR BA LA NI SKYO MDZAD CING, ,'DI YI NYES PA'I
SHAS KYANG GSAN PAR

MDZOD; ,PHA NI BU NYID MA NI CHUNG MA NYID, ,SKYE BO DGRAR GYUR
PA DAG BSHES NYID DANG, BZLOG PA NYID DU MCHI BAS DE SLAD DU,
,'KHOR BA DAG NA NGES PA 'GA' MA MCHIS, ,RE RES RGYA MTSO BZHI
BAS LHAG PA YI, ,'O MA 'THUNGS TE DA DUNG SO SO YI, ,SKYE BO'I
RJES SU 'BRANG BA'I 'KHOR BA PAS, ,

DE BAS CHOS MANG NYID CIG BTUNG 'TSAL LO, ,RE RE'I BDAG NYID RUS
PA'I PHUNG PO NI, ,LHUN PO MNYAM PA SNYED CIG 'DAS GYUR TE, ,MA
YI THUG MTHA' RGYA SHUG TSI GU TZAM, ,RI LUR BA GRANGS KYANG SA
YIS LANG MI 'GYUR, ,BRGYA BYIN 'JIG RTEN MCHOD 'OS GYUR NAS NI,
,LAS KYI DBANG GIS PHYIR YANG

@44A *, ,SA STENG LHUNG, ,'KHOR LOS SGYUR BA NYID DU GYUR NAS
KYANG, ,'KHOR BA DAG TU YANG BRAN NYID DU 'GYUR, MTHO RIS BU MO'I
NU MA RKED BA LA, ,REG PA'I BDE BA YUN RING MYONG NAS SLAR,
,DMYAL BAR 'THAG GCOD DBANG BA'I 'KHRUL 'KHOR GYIS, ,REG PA SHIN
TU MI BZAD BSTEN

'TSAL LO, ,RKANG PA'I REG PAS NEM PAR BDE BZOD PA, ,LHUN PO'I SPO
LA YUN RING GNAS NAS NI, ,SLAR YANG ME MUR RO MYAG RGYU BA YI,
,SDUG BSNGAL MI BZAD PHOG SNYAM BGYID 'TSAL LO, ,MTHO RIS BU MOS
'BRONGS SHING DGA' BA DANG, RNAM PAR MDZES 'TSAL SON PAR RTZES
NAS SLAR, ,

'DAB MA RAL GRI 'DRA TSAL NAGS RNAMS KYIS, ,RKANG LAG RNA BA SNA
GCOD 'THOB PAR 'GYUR, ,DAL GYIS 'BAB PA LHA YI BU MO NI, ,GDONG
MDZES GSER GYI PADMA LHAN BZHUGS NAS, ,SLAR YANG DMYAL BA'I CHU
BO RAB MED PAR, ,TSA SGO BZOD BRLAG CHU TSAN 'JUG 'TSAL LO, ,LHA

YUL 'DOD BDE SHIN TU CHEN PO DANG, TSANGS NYID CHAGS BRAL BDE BA
THOB NAS SLAR, ,MNAR MED ME YI BUD SHING GYUR PA YI, ,SDUG BSNGAL
RGYUN MI 'CHAD PA BSTAN 'TSAL LO, ,NYI MA ZLA BA NYID THOB RANG
LUS KYI, ,'OD KYIS 'JIG RTEN MTHA' DAG SNANG BYAS TE, ,SLAR YANG
MUN NAG SMAG

TU PHYIN GYUR NAS, ,RANG GI LAG PA BRKYANG BA'ANG MI MTHONG
'GYUR, ,DE LTAR NONGS PAR 'GYUR 'TSAL BSOD NAMS NI, ,RNAM GSUM
MAR ME'I SNANG BA RAB BZHES SHIG ,GCIG PU NYI MA ZLA BAS MI BRDZI
BA'I, ,MUN NAG MTHA' YAS NANG DU 'JUG 'TSAL LO, ,SEMS CAN NYES
PAR SPYAD

PA SPYOD RNAMS LA, ,YANG SOS THIG NAG RAB TU TSA BA DANG, ,BSDUS
'JOMS NGU 'BOD MNAR MED LA SOGS PA'I, ,DMYAL BA RNAMS SU RTAG TU
SDUG BSNGAL 'GYUR, ,KHA CIG TIL BZHIN 'TSIR TE DE BZHIN GZHAN,
,PHYEM ZHIB MO BZHIN DU PHYE MAR RLOG ,KHA CIG SOG LES 'DRA STE
DE

BZHIN GZHAN, ,STA RE MI BZAD SO RNON RNAMS KYIS GSHAGS, ,DE BZHIN
GZHAN DAG KHRO CHU BZHU BA YI, ,KHU BA 'BAR BA 'KHRIGS PA LDUD
PAR BGYID, ,KHA CIG LCAGS KYI GSAL SHING RAB 'BAR BA, ,CHER MA
CAN LA KUN DU RGYUD PAR BGYID, ,KHA CIG LCAGS KYIS MCHE BA LDAN
PA'I KHYI, ,

@44B GTUM POS DBAD CING LAG BA GNAM DU BSGRENG, ,DBANG MED GZHAN
NGAG LCAGS MCHU RNON PO DANG, ,SEN MO MI BZAD LDAN PA'I KHVA
RNAMS 'THOG ,KHA CIG SRIN BU SBUR BA SNA TSOGS DANG, ,SHA SBRANG
SBRANG BU MCHU RINGS KHRI PHRAG DAG ,REG NA MI BZAD RMA SROL CHER
'BYIN PAS, ,ZA BAR BGYID

CING 'GRE LDOG SMRE SNGAGS 'DON, ,KHA CIG MDAG ME 'BAR BA'I TSOGS
SU NI, ,RGYUN MI 'CHAD BAR RAB BSREG KHA YANG BGRAD, ,KHA CIG
LCAGS LAS BYAS PA'I ZANGS CHEN DU, ,SPYI'U TSUGS 'BRAS KYI CUNG
'PHED BZHIN DU 'TSED, ,SDIG CAN DBUGS 'BYUNG 'GAGS PA TZAM ZHIG

GI ,DUS KYIS BAR DU CHOD RNAMS DMYAL BA YI, ,SDUG BSNGAL GZHAL
YAS THOS NAS RNAM STONG DU, ,MI 'JIG GANG LAGS RDO RJE'I RANG
BZHIN NO, ,DMYAL BA BRIS PA MTHONG DANG THOS BA DANG, ,DRAN DANG
BKLAGS DANG GZUGS SU BGYIS RNAMS KYANG, ,'JIGS PA SKYE BAR 'GYUR

NA MI BZAD PA'I, ,RNAM SMIN NYAMS SU MYONG NA SMOS CI 'TSAL, ,BDE
BA KUN GYI NANG NA SRED ZAD PA, ,BDE BA'I BDAG POR BGYID PA JI
LTA BAR, ,DE BZHIN SDUG BSNGAL KUN GYI NANG NA NI, ,MNAR MED
DMYAL BA'I SDUG BSNGAL RAB MI BZAD, ,'DI NA NYIN GCIG MDUNG THUNG
SUM BRGYA YIS, ,RAB

TU DRAG BTAB SDUG BSNGAL GANG LAGS PA, ,DES NI DMYAL BA'I SDUG
BSNGAL CHUNG NGU LA'ANG, ,'OL YANG MI BGYID CHAR YANG MI PHOD DE,
,DE LTAR SDUG BSNGAL SHIN TU MI BZAD LO, ,BYE BA PHRAG BRGYAR
NYAMS SU MYONG YANG NI, ,JI SRID MI DGE DE ZAD MA GYUR PA, ,DE
SRID SROG DANG 'BAL BAR MI

'GYUR RO, ,MI DGE'I 'BRAS 'DI RNAMS KYI SA BON NI, ,LUS NGAG YID
KYI NYES SPYAD KHYOD KYIS NI, ,CI NAS DE RDUL TZAM YANG MA MCHIS
PA, ,DE LTAR NYID KYI RTZAL GYIS 'BAD PAR MDZOD, ,DUD 'GRO'I SKYE
GNAS NA YANG GSOD PA DANG, ,BCINGS DANG BRDEG SOGS SDUG BSNGAL
SNA TSOGS

PA; ,ZHI 'GYUR DGE BA SPANGS PA RNAMS LA NI, ,GCIG LA GCIG ZA
SHIN TU MA BZAD PA, ,KHA CIG MU TIG BAL DANG RUS PA DANG, ,SHA
DANG PAGS PA'I CHED DU 'CHI BAR 'GYUR, ,DBANG MED GZHAN DAG RDOG
PA LAG PA DANG, LCAGS DANG LCAGS KYU 'DEBS PAS BTAB STE BKOL, ,

@45A *, ,YI DAGS NA YANG 'DOD PAS PHONGS PA YIS, ,BSKYED PA'I
SDUG BSNGAL RGYUN CHAGS MI 'CHOS PA, ,BKRES SKOM GRANG DRO NGAL
DANG 'JIGS PA YIS, ,BSKYED PA SHIN TU MI BZAD BSTEN 'TSAL LO,
,KHA CIG KHA NI KHAB KYI MIG TZAM LA, ,LTO BA RI YI GTOS

TZAM BKRES PAS NYE NA, ,MI GTZANG GYI NAR BOR BA CUNG ZAD KYANG,
,'TSAL BA'I MTHU DANG LDAN PA MA LAGS SO, ,KHA CIG PAGS RUS LUS
SHING GCER BU STE, ,TA LA'I YANG TOG BSKAMS PA LTA BU LAGS, ,KHA
CIG MTSAN ZHING KHA NAS 'BAR BA STE, ,ZAS SU 'BAR BA'I KHAR BABS

BYE MA 'TSAL, ,SMAD RIGS 'GA' NI RNAG DANG PHYIS DANG, ,KHRAG
SOGS MI GTZANG BA YANG MI RNYED DE, ,PHAN TSUN GDONG DU 'TSOG
CING MGRIN PA NAS, ,WA BA BYUNG BA SMIN PA'I RNAG 'TSAL LO, ,YI
DAGS RNAMS LA SOS KA'I DUS SU NI, ,ZLA BA'ANG TSAL DGUN NI NYI
MA'ANG GRANG, ,

LJON SHING 'BRAS BU MED 'GYUR 'DI DAG GIS, ,BLTAS PA TZAM GYIS
KLUNG YANG BSKAM PAR 'GYUR, ,BAR CHAD MED PAR SDUG BSNGAL RTEN
GYUR PA, ,NYES PAR SPYAD PA'I LAS KYI ZHAGS PA NI, ,SRA BAS
BCINGS PA'I LUS CAN KHA CIG LO, ,LNGA STONG DAG DANG KHRIR YANG
'CHI MI 'GYUR, ,

DE LTAR YI DAGS RNAMS KYIS SNA TSOGS PA'I, ,SDUG BSNGAL RO GCIG
THOB PA GANG LAGS PA, ,DE YI RGYU NI SKYE BO 'JUNGS DGA' BA, ,SER
SNA 'PHAGS MIN LAGS PAR SANGS RGYAS GSUNGS, ,MTHO RIS NA YANG BDE
CHEN DE DAG GI ,'CHI 'PHO'I SDUG BSNGAL NYID NI DE BAS CHE, ,DE

LTAR BSAMS NAS YA RABS RNAMS KYIS NI, ,ZAD 'GYUR MTHO RIS SLAD DU
SRED MI BGYI, ,LUS KYI KHA DOG MI SDUG 'GYUR BA DANG, ,STAN LA MI
DGA' ME TOG PHRENG RNYING DANG, ,GOS LA DRI MA CHAGS DANG LUS LAS
NI, ,SNGON CHAD MED PA'I RDUL 'BYUNG ZHES BGYI BA, ,MTHO RIS 'CHI

'PHO SBRON BGYID 'CHI LTAS LNGA, ,LHA YUL GNAS PA'I LHA RNAMS LA
'BYUNG STE, ,SA STENG MI RNAMS 'CHE BAR 'GYUR BA DAG ,SBRON PAR
BYED PA'I 'CHI LTAS RNAMS DANG 'DRA, ,LHA YI 'JIG RTEN DAG NAS
'PHOS PA LA, ,GAL TE DGE BA'I LHAG MA 'GA' MED NA, ,DE NAS DBANG
MED

@45B DUD 'GRO YI DAGS DANG, ,DMYAL BAR GNAS PA GANG YANG RUNG BAR
'GYUR, ,LHA MIN DAG NA'ANG RANG BZHIN GYIS LHA YI, ,DPAL LA SDANG
PHYIR YID KYI SDUG BSNGAL CHE, ,DE DAG BLO NGAD LDAN YANG 'GRO BA
YI, ,SGRIB PAS BDEN PA MTHONG BA MA MCHIS SO, ,'KHOR BA DE 'DRA
LAGS PAS

LHA MI DANG, ,DMYAL BA YI DAGS DUD 'GRO RNAMS DAG TU, ,SKYE BA
BZANG PO MA LAGS SKYE BA NI, ,GNOD BA DU MA'I SNOD GYUR LAGS
MKHYEN MDZOD, ,MGO'AM GOS LA GLO BUR NE SHOR NA, ,DE DAG BZLOG
PHYIR BGYI BA BTANG NAS KYANG, ,YANG SRID MED PAR BGYI SLAD 'BAD
'TSAL TE, ,DE

BAS CHES MCHOG DGOS PA GZHAN MA MCHIS, ,TSUL KHRIMS DAG DANG BSAM
GTAN SHES RAB KYIS, ,MYA NGAN 'DAS ZHI DUL BA DRI MED PA'I, ,GO
'PHANG MI RGA MI 'CHI ZAD MI 'TSAL, ,SA CHU ME RLUNG NYI ZLA BRAL
THOB MDZOD, ,DRAN DANG CHOS RAB 'BYED DANG BRTZON 'GRUS DANG,
,DGA' DANG SHIN TU

SBYANGS DANG TING 'DZIN DANG, ,BTANG SNYOMS 'DI BDUN BYANG CHUB
YAN LAG STE, ,MYA NGAN 'DAS THOB BGYID PA'I DGE TSOGS LAGS, ,SHES
RAB MED PAR BSAM GTAN YOD MIN TE, ,BSAM GTAN MED PAR YANG NI SHES
RAB MED, ,GANG LA DE NYID YOD PAS SRID PA YI, ,RGYA MTSO GNAG

RJES LTA BUR 'TSAL BAR BGYI, ,LUNG MA BSTAN PA BCU BZHI 'JIG RTEN
NA, ,NYI MA'I GNYEN GYIS RAB GSUNGS GANG DAG LAGS, ,DE DAG RNAMS
LA BSAM PAR MI BGYI STE, ,DE YIS BLO NI ZHI BAR BGYID MA LAGS,
,MA RIG PA LAS LAS TE DE LA SA NI, ,RNAM SHES DE LAS MING DANG

GZUGS RAB 'BYUNG, ,DE LAS SKYE MCHED DRUG STE DE LAS NI, ,REG PA
KUN DU 'BYUNG BAR THUB PAS GSUNGS, ,REG PA LAS NI TSOR BA KUN
'BYUNG STE, ,TSOR BA'I GZHI LAS SRED PA 'BYUNG PAR 'GYUR, ,SRED
PAS LEN PA BSKYED PAR 'GYUR BA STE, ,DE LAS SRID PA SRID LAS SKYE
BA

LAGS; ,SKYE BA YOD NA MYA NGAN NA RGA DANG, ,'DOD PAS PHONGS DANG
'CHI DANG 'JIGS SOGS KYI, ,SDUG BSNGAL PHUNG PO SHIN TU CHE
'BYUNG STE, ,SKYE BA 'GAGS PAS 'DI KUN 'GAG PAR 'GYUR, ,RTEN CING
'BREL PAR 'BYUNG 'DI RGYAL BA YI, ,GSUNG GI MDZOD KYI GCES PA ZAB

@46A *, ,MO STE; ,GANG GIS 'DI NI YANG DAG MTHONG BA DES, ,SANGS
RGYAS DE NYID RIG PAS RNAM MCHOG MTHONG, ,YANG DAG LTA DANG 'TSO
DANG RTZOL BA DANG, ,DRAN DANG TING 'DZIN DAG DANG LAS MTHA' DAG
,YANG DAG RTOG NYID LAM GYI YAN LAG BRGYAD, ,'DI NI ZHI BAR BGYI

SLAD BSGOM PAR BGYI, ,SKYE 'DI SDUG BSNGAL SRED PA ZHES BGYI BA,
,DE NI DE YI KUN 'BYUNG RGYA CHEN TE, ,'DI 'GOG PA NI THAR PA
LAGS TE DE, ,'THOB BGYID 'PHAGS LAM YAN LAG DE BRGYAD LAGS, ,DE
LTAR 'PHAGS PA'I BDEN PA BZHI PO DAG ,MTHONG BAR BGYI SLAD RTAG
TU BRTZON

PAR BGYI, ,PANG NA DPAL GNAS KHYIM PA RNAMS KYIS KYANG, ,SHES PAS
NYON MONGS CHU BO LAS BRGAL GYI, ,GANG DAG CHOS MNGON BGYIS PA DE
DAG KYANG, ,GNAM LAS BABS PA MA LAGS LO TOG BZHIN, ,SA RUM LAS
'THON MA LAGS DE DAG SNGON, ,NYON MONGS RAG LAS SO

SO'I SKYE BOR BAS, ,BSNYENGS DANG BRAL LA MANG DU GSOL CI 'TSAL,
,PHAN PA'I GDAMS NGAG DON PO 'DI LAGS TE, ,KHYOD KYIS THUGS DUL
MDZOD CIG BCOM LDAN GYIS, ,SEMS NI CHOS KYI RTZA BA LAGS PAR
GSUNGS, ,KHYOD LA DE SKAD GDAMS PA GANG LAGS DE, ,BAS PAR

DGE SLONG GIS KYANG BGYI BAR DKA', ,'DI LA GANG ZHIG SPYOD PA'I
NGO BO DE'I, ,YON TAN BSTAN PAS SKU TSE DON YOD MDZOD, ,KUN GYI
DGE BA KUN LA YI RANG ZHING, ,NYID KYI LEGS PAR SPYAD PA RNAM
GSUM YANG, ,SANGS RGYAS NYID THOB BGYI SLAD YONGS BSNGOS NAS, ,DE
NAS DGE

BA'I PHUNG PO 'DI YIS KHYOD, ,SKYE BA DPAG TU MED PAR LHA MI YI,
,'JIG RTEN KUN GYI RNAL 'BYOR DBANG MDZAD NAS, ,'PHAGS PA SPYAN
RAS GZIGS DBANG SPYOD PA YIS, ,'GRO BA NYAM THAG MANG PO RJES
BZUNG STE, ,'KHRUNGS NAS NA RGA 'DOD CHAGS ZHE SDANG RNAMS, ,BSAL
TE

SANGS RGYAS ZHING DU BCOM LDAN 'DAS, ,'OD DPAG MED DANG 'DRA BAR
'JIG RTEN GYI, ,MGON PO SKU TSE DPAG TU MED PAR MDZOD, ,SHES RAB
TSUL KHRIMS GTONG 'BYUNG GRAGS CHEN DRI MA MED, ,LHA YUL NAM
MKHA' DANG NI SA STENG RGYAS MDZAD NAS, ,SA LA MI DANG MTHO RIS
LHA NI

@46B NA CHUNG MCHOG ,BDE DAGS DGA' BA NGES PAR RAB TU ZHI MDZAD
DE, ,NYON MONGS NYAM THAG SEMS CAN TSOGS KYI 'JIGS SKYE DANG,
,'CHI BA ZHI MDZAD RGYAL BA'I DBANG PO NYID BRNYES NAS, ,'JIG
RTEN LAS 'DAS MING TZAM ZHI LA MI BSNYENGS PA, ,MI BGRES NONGS PA
MI MNGA'I GO 'PHANG

BRNYES PAR MDZOD, ,BSHES PA'I SPRING YIG SLOB DPON 'PHAGS PA KLU
SGRUB KYIS, ,MDZA' BO RGYAL PO BDE SPYOD LA BSKUR BA RDZOGS SO,,
,,RGYA GAR GYI MKHAN POS SARBA DZNYA DE BA DANG, ZHU CHEN GYI LO
TZ'A BA BAN DA DPAL BA RTZEGS KYIS BSGYUR CING ZHUS TE GTAN LA
PHAB

PA'O,, 