@317A #, ,RGYA GAR SKAD DU, A'ARYA T'A RA DE W'I BHA BA NA BI DHISTA
RA, BOD SKAD DU, 'PHAGS MA LHA MO SGROL MA BSGOM PA'I CHO GA
RGYAS PA, LHA MO SGROL MA LA PHYAG 'TSAL LO, ,DON MED BDAG LA
GNOD PA SRID PA'I BYA BA RNAMS SPANGS TE, ,RANG BZHIN BRTAN PAS
RNAM PAR

DBEN PA'I SA PHYOGS SONG NAS NI, ,GNAS DER BDAG GI BSAM GTAN
KHANG PA SHIN TU YID 'THAD PA, ,SHAR DU SGO BTOD YANG NA NUB TU
BKRA SHIS SGO LDAN PA, ,LEGS BRTZIGS DE YANG DUM BU BZHI PAS
MDZES PAR BYAS PA STE, ,SHIN TU MNYAM ZHING LOGS DANG STENG 'OG
THAMS CAD

LEGS BYUGS SHING, ,RAB 'JAM GZUGS BRNYAN 'CHAR BA LTA BUR 'TSER
BA'I RDZAS RNAMS BYUGS, ,RDO RJES DRI ZHIM LDAN PA'I TSON RNAMS
LJANG GUS KHYAB PAR BYUGS, ,'DI NI STENG LOGS SA GZHI'I BYI DOR
RGYUD RNAMS LAS BSNGAGS PA'O, ,'OG GI PHYOGS NI RAB TU 'THAS

@317B PAR BRDUNGS PA KHO NA LA, ,SA LA MA LHUNG PA YI LCI BA DRI
BZANGS RNAMS DANG NI, ,BSRES PA YANG YANG BYUGS PAS GZUGS BRNYAN
'CHAR BA LTA BUR 'GYUR, ,DE LA DRI ZHIM ME TOG RNAMS KYIS KUN DU
GTOR NAS NI, ,JI LTAR 'BYOR PA'I BLA RE LA SOGS RGYAN RNAMS BRI
BAR BYA, ,DE 'DRA'I

DBUS SAM SHAR GYI RTZIG NGOS CHA LA SRAD BU YIS, ,BRIS SKU YID
'ONG MTHONG BAS DGA' BAR 'GYUR BA SBYAR BAR BYA, ,DE MDUN ME TOG
LA SOGS MCHOD PA 'BYOR TSAD DGOD PAR BYA'O, ,DE BZHIN DE DBUS
STAN BZANG RAB TU 'JAM ZHING BDE BA NI, ,BRIS SKU LA BLTAS LEGS
PAR

BTING PAS YID DANG MTHUN PAR BZHAG ,DE YI SGO GLEGS RAB TU SBYAR
BAS RLUNG DANG SROG CHAGS NI, ,SHIN TU PHRA BA'ANG 'JUG PAR MI
NUS 'DI 'DRAR RAB 'GRIG BYA, ,DE LA LOGS KYI SKAR KHUNG SGO DANG
BCAS PA BTOD PA STE, ,CHE BA MIN ZHING STENG NAS GDOD DANG DMA'
BA RAB TU

SMAD, ,'DI NI BSAM GTAN KHANG PA MCHOD RTEN LTA BUR 'GRO RNAMS
KYIS, ,MCHOD PAR BYA BA LHA MO'I BZHUGS GNAS LHA TSOGS 'DU BA'I
SA'O, ,DE BZHIN DE LA SGO BLTAS PA YI KHANG PA GNYIS PA NI, ,SRID
DU KHRU RNAMS BCU BDUN ZHENG DU DE'I PHYED YOD PA ZHIG ,SNGAGS
PA'I 'CHAG

SA SNGON DU KHO NAR BRTAG CING BYI DOR SNGA MA BZHIN, ,DER NI 'JU
SA'I THAG GU CHANG PAR GZUNG BA 'TSAM PA LA, ,REG NA BDE BA'I SPU
GU RNAMS DANG LDAN PAR GDAGS PAR BYA, ,'OG TU 'BYOR PAS STAN NAM
RTZA RNAMS SNYOMS PAR DGRAM PAR BYA, ,'DI NI KHANG PA DUM BU
GNYIS PA 'CHAG

SA BKRA SHIS PA'O, ,DE GNYIS DBUS SU SGO BTOD KHANG PA PHYOGS
SNYOMS YID 'ONG BA, ,SNGA MA LTA BUR BYI DOR BYAS SHING DON DANG
LDAN PA YI, ,KHRUS KYI KHANG PA SGO DANG BCAS PA DUM BU GSUM
PA'O, ,DER YANG DE LA SGO BLTAS PA YI KHANG PA DUM BU NI, ,BZHI
PA BRTZIGS TE DER YANG

BKRA SHIS SGO MCHOG GDOD PAR BYA, ,KHANG PA DER NI BDAG GI YO
BYAD RNAMS DANG MTSON CHA'I TSOGS, ,MI ZAD PA DANG SNGAGS G-YOG
BLO GROS LDAN PA MKHAS PAS GZHAG ,ZAS KYI BYA BA RNAMS NI KHANG
PA DER YANG NI, ,BYI DOR LDAN PAR BRTAG CING RTAG TU NYI ZLA LDAN
PAR BCANG, ,DE

@318A *, ,LTAR DUM BU BZHI PA'I KHANG PA KUN NAS GRU BZHI PAR,
,BSGRUBS NAS RIM PA MANG POR BRTZEGS PAS SHIN TU MTHO BA LA, ,RDO
LEB LHAG PAR SNANG BA YIS DANG PHYIR MTHO SOGS KYIS, ,RGYAL PO
CHOM RKUN LA SOGS 'TSE BA PHYIR PHYOGS 'GYUR BAR BYA, ,SKYE BO
RNAMS DANG

BRTEN PAS SDUG BSNGAL KHO NA 'BYUNG 'GYUR GYI, ,BDE BA 'BYUNG BAR
THUB BAS MA GSUNGS DE PHYIR MKHAS MCHOG GIS, ,SNGAGS G-YOG DANG
NI SGRUB PA'I GROGS MCHOG GNYIS LAS MA GTOGS PA, ,SKYE BO 'GA'
YANG 'JUG DANG PHRAD DANG SBYIN PA 'DU 'DZI SPANGS, ,SNYING RJES

MTSON CHA'I TSOGS RNAMS LEGS PAR BSHAMS SHING GZHAG PAR BYA, ,DE
BZHIN SGO NI SHIN TU GTAN BCAD RGYA DANG BCAS PAR GZHAG ,'DI NI
GNAS KYI RAB TU DBYE BA'O,, ,,GNAS DER SNGAGS PAS MCHOD PA'I DON
PHYIR ME TOG DAG DANG NI, ,SPOS DANG TIL MAR DRI

ZHIM RNAMS DANG DE BZHIN ROL MO YI, ,NYER SPYOD RNAMS DANG 'BRANG
PHRENG YID DU 'ONG BA'I RNGA YAB DANG, ,ME LONG SEN MO'I BZO DANG
SPU GRI THA MAL DRI DANG NI, ,MCHOD DANG GTOR MA'I DON DU SHA
DANG NYA SHA DANG 'BRU RNAMS DANG, ,BZA' BA RNAMS DANG SMAN RNAMS
THAMS CAD LEGS PAR

GZHAG PAR BYA, ,MDOR NA GNAS DER GZHAN GYI NGOR BLTA MI 'GYUR
LONGS SPYOD RNAMS, ,MTHUN PAR GZHAG BYA 'ON KYANG CHANG GI SBYOR
BA RING DU SPANG, ,'BYUNG PO'I GDON DANG SNGAGS GRUB 'DOD PAS
GZHAN NAS BLANG BAR BYA, ,DNGOS GRUB DON DU BKUG PA MA YIN BUD
MED RNAMS

DANG NI, ,DKYIL 'KHOR MA MTHONG MI RNAMS MTHU YIS RGYANG GRANGS
NYID NAS BZLOG ,SNGAGS G-YOG DANG NI SGRUB PA'I GROGS MCHOG DKYIL
'KHOR CHE MCHOG TU, ,DBANG BSKUR THOB CING SNYING RJE CHE DANG
LDAN PA BRTZON 'GRUS CAN, ,SHES RAB DANG LDAN DPA' ZHING 'JIGS
BRAL

KHRO MED NGA RGYAL BRAL, ,BLO BRTAN DAD PAR GNAS SHING BDAG LA
DGA' 'DZIN GUS PAR BCAS, ,BSGOM DANG DGE LA BRTZON PA 'DI 'DRA
GNYIS NI RTAG PAR GZHAG ,'DI NI RDZAS DANG G-YOG GI RAB TU DBYE
BA'O,, ,,BLO LDAN GYIS NI SNGAR BSHAD STAN LA RDO RJE SKYIL KRUNG

@318B GIS, ,LEGS PAR GNAS TE BDAG LA MYUR DU BSKUL BA'I BSAM PA
BSKYED, ,BDAG NI SHIN TU RING NAS RANG GIS RNAM PAR BSLUS PA STE,
,SNGON CHAD DON MED SPANGS NAS TING 'DZIN BSGRUBS NA 'DI 'DRA
BA'I, ,SRID MTSOR 'KHYAMS PAR MI 'GYUR BDE MTHA' GCIG PU NYID

GANG YIN, ,'GRO BA'I SKYABS SU BDAG 'GYUR 'DI LA 'KHRUL PA YOD MA
YIN, ,DA NI BDAG GIS RANG LA BSLUS PA SPANGS TE BRTZON PA YIS,
,DAM PA'I GNAS 'DIR NGES PAR LHA MO'I MCHOG GYUR SGROL MA GANG,
,PHONGS PA LA BYAMS MA 'DRA DE NYID NGES PAR MTHONG BAR BYA, ,

BDAG NI BSTOD PAS DGA' BAR MI BYA SMOD PA GZHAN MANG GNAS, ,SMAD
PAS MI DGA' MI BYAR BSTOD PA'ANG GZHAN MANG GNAS PA'I PHYIR, ,DE
BZHIN 'JIG RTEN CHOS BRGYAD MA LUS BDAG GIS MNAN PAR BYA, ,LUS
KYIS JI LTAR BZOD PAS SKAD CIG TZAM YANG DMAN PA YI, ,

BYA BA RNAMS LA GNAS PAR MI BYA JI SRID BDAG GIS NI, ,LHA MO
MTHONG GYUR DE SRID MNYAM DANG BSAM DANG 'DUS PAR 'GRO, ,DE BZHIN
TSONG DANG DMAG DANG LAS KYI MTHA' RNAMS SPANG BAR BYA, ,YANG DAG
GDAMS NGAG BDAG GIS LHA MO MCHOG LAS BLANG BAR BYA, ,GZHAN GYIS
NYER

BSTAN MUN PA'I 'DAB 'DRAS BDAG LA CI ZHIG DGOS, ,JI SRID LHA MO
MTHONG BAR MA GYUR DE SRID GNAS 'DI NAS, ,'GRO BAR MI BYA DE
PHYIR 'DI LA LHA RNAMS MKHYEN PAR MDZOD, ,DE NAS SNGAGS G-YOG
DANG NI SGRUB PA'I GROGS MCHOG BLO CAN GNYIS, ,SNGAGS PAS BOS TE

'DI 'DRA'I BSGO BA GSAL BAR BRJOD PAR BYA, ,BDAG GI 'DOD PA YONGS
SU MA RDZOGS PAR DU GNAS 'DI LAS, ,'GRO BAR MI BYA LHA RNAMS
DBANG BTZUGS KHYOD KYIS 'DI SHES BYOS, ,DE SRID BDAG GI YID DANG
MTHUN PA'I BYA BA KHYED KYIS BYOS, ,DNGOS GRUB CHA LAS KHYED LA

'GED 'GYUR 'DI LA THE TSOM MED, ,DE NYID KYIS NI THAL MO SBYAR
BAS LEGS PAR SMRAS PA GZUNG, ,LHA RNAMS DPANG DU GNAS PAS BDAG
CAG KHYOD KYIS 'DOD BZHIN BGYID, ,DNGOS GRUB CHA LA BDAG CAG DRAN
PAR MDZOD LA SPANG MI BYA, ,DE SKAD BRJOD DE JI LTAR 'DOD

@319A *, ,PAS RANG GI BYA BA BRTZAM, ,'DI NI SGRUB PA PO DANG
G-YOG DANG GROGS DANG DAM BCA' BA'I RAB TU DBYE BA'O,, ,,DE NAS
SNGAGS PAS STAN BDE NYID LA 'DUG BZHIN RAB RGYAS PA'I, ,GTOR MA
MDUN DU BZHAG STE DE BZHIN MCHOD PA RNAMS KYANG NGO, ,DE NAS

RANG SNYING PAm BSKYED PADMA'I DBUS SU ZLA 'DRA BA'I, ,YI GE AOm
LAS BYUNG BA'I ZLA BA RNAM BSAM DE STENG DU, ,GSAL BYA'I BCU DRUG
PA NYID DBYANGS KYI YI GE GNYIS PAS BRGYAN, ,ZLA BA'I DUM BU'I
STENG NA NAM MKHAS MNAN CING MDOG LJANG GU, ,STONG PHRAG DU MA'I
SNANG BA LDAN BSAM

DE LAS BYUNG BA'I 'OD, ,MTSON CHA'I DBYIBS CAN 'PHROS PAS BLA MA
DANG NI RGYAL SRAS BCAS, ,SGROL MA BKUG STE MDUN BZHUGS DE DAG
MCHOD PA GNYIS KYIS MCHOD, ,YAN LAG BDUN LDAN BYA BA BSGRUBS NAS
SLAR YANG GSHEGS PAR BYA, ,DE MTHAR CHOS KUN STONG ZHING

BDAG MED LTA BAS GSANG SNGAGS NI, ,THEG CHEN MNGON PAR RTOGS BYED
LAN GSUM PAR DU BZLA BAR BYA, ,SLAR YANG MKHAS PAS SA BON MCHOG
BSAM DE LAS BYUNG BA'I 'OD, ,SGROL MAR GYUR PAS 'GRO RNAMS DAG
BYAS SLAR 'DUS ZHUGS PA YI, ,YI GE YONGS GYUR AUTPAL

LJANG GU SNYING PO SA BON LDAN, ,SKAD CIG NYID GYUR SA BON LAS
BYUNG LHA MO MA LUS BSDUS, ,RANG GI GNAS SU THIM GYUR DE LAS LEGS
BYUNG LHA MO NI, ,ZHAL GCIG PHYAG GNYIS SKU MDOG LJANG GU SPYAN
YANGS RGYAN KUN 'DZIN, ,PHYAG G-YAS MCHOG SBYIN G-YON PAS YU BA
DANG BCAS

AUTPAL 'DZIN, ,BCU DRUG LO LON RAB SGEG GZI LDAN PADMA ZLA BA'I
GDAN, ,CUNG ZAD 'DZUM BCAS SGRUB PA PO LA MNGON DGYES THUGS RJE
CAN, ,MA LUS BUD MED RGYAN DANG CHA LUGS 'DZIN PA 'DI 'DRA BSAM,
,SLAR YANG SA BON LAS BYUNG YE SHES LHA MO SPYAN DRANGS TE, ,

'CHAD 'GYUR PHYAG RGYA'I STENG GNAS ZLA BA'I SA BON LAS BYUNG
BA'I, ,MCHOD PAS LEGS MCHOD MAN NGAG JI BZHIN RANG LA BSTIM PAR
BYA, ,SKU GSUNG THUGS LA GNAS PA'I LHA RNAMS LEGS PAR BYIN GYIS
BRLABS, ,DE BZHIN BLO LDAN BU YIS GUS PAS DBANG BSKUR DON

@319B GNYER BYA, ,RTZOD PA MI MNGA' BA'AM DAM TSIG RDO RJE SPYI
BOR BYUNG, ,DE LTAR CHO GAS LEGS BSGRUBS RANG NYID PADMA ZLA BA
LA, ,RNAM BZHUGS LHA MO'I THUGS KAR SEN ZLUM MNYAM PA'I ZLA BA
NI, ,RJES MTHUN PADMA LA GNAS LHA NYID MTHE BONG TSON DANG
MTSUNGS, ,ZLA STENG BCU YI YI GES

YONGS BSKOR DBUS NA SNGAR BSHAD NYID, ,LJANG GU'I 'OD ZER DANG
BCAS MGO RNAMS GYEN PHYOGS GSAL BSAMS TE, ,DBUS MA DANG NI BCU
PA'I BDAG NYID 'OD ZER DANG BCAS BYUNG, ,SNYING GA NAS SONG PHYI
ROL LHA MO NYID GYUR 'GRO RNAMS KYI, ,SDUG BSNGAL ZHI BYAS

MTHUN GYUR SGO DE NYID NAS SLAR BSDU BYA, ,'DI NI SPRO BSDU'I
TING 'DZIN NYON MONGS G-YUL LAS RGYAL BYED PA'O, ,DE 'DRA TING
NGE 'DZIN MANG DU BYAS PAS SNGAGS PA'I YID SKYON, ,SNYING ZLA'I
RNAM 'PHRUL LA DMIGS GZHAN SEMS RAB TU SPANGS NAS NI, ,DANG POR
RNAM PAR SNANG

MDZAD DE RJES GSAL BYA'I BCU DRUG PA, ,'OG TU DBYANGS YIG GNYIS
PAS LEGS BSTEN PA STE DE RJES SU, ,NYI MA'I BU LA STENG DU AE YIS
MTSAN CING GNAS PA'O, ,DE NAS GSAL BYA'I BCU DRUG PA NYID AU YIS
BCINGS PA LA, ,PHYED CHA'I TA YIS MTHA' MA BSTEN

PA'O DE RJES SNGAR BZHIN LAS, ,SLAR YANG BCU DRUG PA NI AUS
BCINGS ME BU AE DANG LDAN, ,SLAR YANG AUshMA'I GSUM PA MTHAR GNAS
PA YI GNYIS PAR LDAN, ,DE NYID DBYANGS YIG GNYIS PAS BRGYAN BYAS
RJES SU AUshMA YI, ,BZHI PA NGA RO GNYIS PAS SPRAS BYAS 'DI

'DRA'I GSANG SNGAGS NI, ,SHIN TU GSAL MIN DE BZHAN MI GSAL MA YIN
SGRA CHE DANG, ,SHIN TU CHUNG MIN SEMS GZHAN RNAM PAR G-YENGS BA
SPANGS PA YIS, ,BRGYA RTZA BRGYAD LAS LHAG PA'AM DE BZHIN NOR BUR
BZUNG STE BZLAS, ,GANG TSE DE YI YID NI BZLAS PAS SKYON

SA BON LAS BYUNG BA'I, ,'OD ZER TSOGS KYIS 'GRO RNAMS BKUG STE
MAN NGAG JI LTA BAR, ,SNGAGS 'DIS 'BYUNG PO RNAMS LA GTOR MA
SBYIN BYA PHYAG RGYA NI, ,LAG GNYIS THAL SBYAR MDZUB MO DAG GIS
GUNG MO 'KHYUD BYAS TE, ,MTHE BONG GNYIS KYIS SNYING POR BYAS PA
'DI YI

@320A *, ,GSANG SNGAGS MCHOG ,BZLAS DANG GTOR MA SBYIN DANG BSTIM
SOGS PHAL CHER SBYAR BAR BYA, ,AOm AA K'A RO MU KHAm SARBBA
DHARMA n'Am A'ADYA NUTPANNA TV'AT AOm A'A:H'Um PHAt SV'AH'A, GTOR
MA PHUL NAS YI GE BRGYA PA LAN GSUM BRJOD NAS NI, ,BZOD PAR GSEL
ZHING

YONGS BSNGO MNGON 'DOD DNGOS GRUB GSOL BTAB NAS, ,DE NYID GSUM
MTHAR MU:YIS BSKUL BAS LHA RNAMS BZHUD PAR BYA, ,DE NAS YE SHES
SEMS DPA' MDUN DU RAB GSAL LEGS MCHOD NAS, ,YI GE BRGYA PA RANG
GI PHYAG RGYA 'DZIN PAS LEGS BZLAS TE, ,BZOD

MDZOD BDAG BLO 'KHRUL PAS TING 'DZIN MCHOG LAS NYAMS PA DANG,
,MCHOD DANG GTOR MA DMAN ZHING SNGAGS DANG PHYAG RGYA 'KHRUGS PA
DANG, ,BRTZON PA DMAN ZHING SEMS NI DAM PA MA LAGS GANG SKYES PA,
,THAMS CAD KHYED KYIS BZOD MDZOD GRUB PAR BYIN GYIS BRLAB TU

GSOL, ,DE BZHIN KHYOD 'DRAR BDAG GYUR 'GRO RNAMS SRID MTSO LAS
SGROL SHOG ,MYUR DU KHYOD KYIS BDAG LA BYAMS PA'I ZHAL BZANG
BSTAN DU GSOL, ,BDAG LA MYUR DU THUGS MCHOG RAB TU BRTZE BAR
MDZAD PA'I RIGS, ,THUGS RJE'I LHA MO KHYOD KYIS BDAG LA MYUR DU
DBANG

BSKUR DANG,, DAM PA'I GDAMS NGAG BSTAN PAS YANG DAG LAM BSTAN
RIGS PA NYID, ,DE RJES MCHOD DANG BSTOD PA'I DAM PA RAB TU GUS
PAS GDON, ,DE NAS RANG SNGAGS SV'A H'A'I GNAS SU MU:SBYAR BA YIS
GSHEGS, ,BDAG NYID LHA MO'I NGA RGYAL LDAN PAS CI BDER GNAS PAR

BYA; ,'DI 'DRA THUN MTSAMS BZHIR NI RAB MNYAM GZHAG PA'I SNGAGS
PA YIS, ,NYIN GCIG BZHIN DU 'BAD PAS BSAMS NA DE YIS NGES PAR NI,
,ZLA DRUG DE BZHIN LO GCIG NYID DANG GSUM GYI NANG DU NI, ,LHA MO
MTHONG 'GYUR 'DI LA THE TSOM MI BYA GZHAN DU NA, ,CHO GA

NYAMS PAS BSKAL PA SKAR MA MNYAM PAR MTHONG MI 'GYUR, ,'DI NI
SGRUB PA'I THABS KYI RNAM PAR DBYE BA'O,, ,,SHIN TU KHRO BAR 'DOD
CING 'DOD CHAGS CHE DANG LHAG PAR NI, ,GNYID 'BYUNG BA DANG DE
BZHIN RAB TU MI DGA' NGU BAR 'DOD, ,BSAM GTAN KHANG PA SPANGS

@320B TE GZHAN DU 'GRO BAR 'DOD PA DANG, ,BSAM GTAN GNAS SU MI
BZAD SGRA 'BYUNG DE BZHIN SGO DAG LAS, ,'JIGS PA'I SGRA 'BYUNG
CHO NGES 'DEBS PA'I SGRA DAG THOS PA DANG, ,NANG NA GNAS PA'I
MING NAS PHYI PHYIR 'BOD PA DANG NI DGOD, ,SKYUGS PA DANG NI GLU
LEN SGRA DANG SO

GOL RDEB CING MKHUN, ,SHIN TU MI BZAD DRI MI ZHIM PA'I NGAD LDANG
SKYE BUNG ZHES, ,'JIGS DANG GZUGS MI SDUG PA MTHONG DANG BRDEG
DANG 'PHUL BAR BYED, ,RTAG TU RMI LAM SDUG BSNGAL MTHONG DANG
'DRE YIS GNON PA DANG, ,SHIN TU DGA' ZHING MKHA' LA 'PHUR SNYAM

BYED DANG RGYU MED DGOD, ,GLO BUR DU NI GZHAN GYI SEMS SHES 'DRE
SMRA RNA BAS THOS, ,'JIGS PAR BYED PA'I 'OD ZER KHANG PAR RAB TU
'BYUNG BA DANG, ,DMAN PA'I MAN NGAG STON PA'I RANG LHA'I GZUGS NI
MTHONG BA DANG, ,MNGON DU STENG NAS SHIN TU GNON CING MTHONG BAR
BYED PA

STE, ,MDOR NA GANG GIS BZLAS DANG BSAM GTAN DAG GI BAR CHAD BYED,
,DE BZHIN BLO NI SNGA LAS NYAMS PAR BYED PA DE NI BGEGS, ,YIN
PHYIR BLA MA'I MAN NGAG KHO NAS BZLOG PAR BYA BA STE, ,BLA MA'I
MAN NGAG MED PAR SGRUB LA BRTZON PA DE NI 'DIR, ,SROG DANG DNGOS
GRUB

GNYIS KA GDON CHEN RNAMS KYIS 'PHROG PAR 'GYUR, ,BLA MA'I MAN
NGAG CAN LA BGEGS RNAMS 'BYUNG PAR MI 'GYUR ZHING, ,'BYUNG YANG
BLO CAN DE NI BZLOG PAR BYA BA TSOGS DANG BRAL, ,'DI NI BGEGS KYI
MTSAN MA DANG DE RAB TU BZLOG PA'I RAB TU DBYE BA'O,, ,,

SHIN TU DRI ZHIM NGAD LDANG YID NI DGE LA MNGON DGA' DANG, ,LUS
NI RAB YANG GNYID NI MI 'BYUNG KHAMS RNAMS SNYOMS PA DANG, ,SHIN
TU SGRA SNYAN PA DANG ROL MO'I SGRA RNAMS GRAG PA DANG, ,ME TOG
CHAR 'BAB TIL MAR BRAL BAR MAR ME 'BAR BA DANG, ,RMI LAM NA NI
'PHAGS

RNAMS MTHONG DANG DGE SLONG BRAM ZE MTHONG, ,RTAG TU DGE BA'I RMI
LAM MTHONG DANG CHAGS DANG KHRO DANG BRAL, ,YID NI DGA' BAR BYED
PA'I 'OD CHEN KHANG PAR 'BYUNG BA STE, ,MDOR NA YID NI GANG GIS
SNGA LAS DGA' GYUR BZLAS PA DANG, ,SGOM PA DAG LA BAR DU MI GCOD

@321A *, ,'DIR NI MTSAN MA BZANG, ,'DIR NI BZLAS DANG BSGOM PA JI
TZAM GSAL BA DE NYID MCHOG ,'DI NI MTSAN MA BZANG PO'I RAB TU
DBYE BA'O,, ,,SMAN MCHOG BZA' BA MA LEGS NGES PAR DUG TU 'GYUR BA
LTAR, ,DNGOS GRUB LEN MI MKHAS PA RNAMS KYI DNGOS

GRUB PHYIR PHYOGS PA'AM, ,YANG NA SROG GI BAR CHAD DAG TU'ANG
'GYUR BAS DE YI PHYIR, ,MKHAS PAS DNGOS GRUB BLANG BA 'KHRUL PA
MED PAR SHES PAR BYA, ,RGYA MTSOR RIN CHEN LEN PA RNAMS LA 'TSE
BA RNAM MANG 'BYUNG, ,DE BZHIN DNGOS GRUB RIN CHEN LEN PA RNAMS
LA 'PHROG

PA MANG; ,'DI NI GDON CHEN DNGOS GRUB 'PHROG BRTZON RAB TU MANG
BA STE, ,DNGOS GRUB RNAMS NI SGRUB PA POS KYANG BSRUNG BAR RAB TU
DKA', ,DE BAS BLO LDAN 'JIGS PA MA LUS RING DU SPANGS PA YIS, ,MI
BZANG MTSAN MA NGAN PA THAMS CAD RAB TU GZHIG PAR BYA, ,'JIGS PAR
MI BYA KHROD DANG CHAGS PA RNAM PAR SPANG PAR

BYA, ,MTSAN BZANGS RNAMS KYANG SGYU MA 'DRA BAR BLTA BYA RI RAB
BZHIN, ,MTSAN MA'I RLUNG GIS NGES PAR MI G-YO MNYAM PAR GZHAG PAR
BYA, ,DE TSE DE LA LHA MOS YANG DAG ZHAL STON 'GYUR BA STE, ,THUN
MONG MA YIN BDE BA 'BYUNG 'GYUR GUS PAS MCHOD CING BSTOD, ,'DOD

PA'I DNGOS GRUB GSOL GDAB YANG DAG GDAMS NGAG DON DU 'GYUR, ,JI
SRID GSUNG BA MI MNGA' 'BAD PAS RAB TU BSGRUB PAR BYA, ,GANG TSE
GSUNG PA MNGA' BA DE TSE GZHAN LA LTOS DANG BRAL, ,DE NI LHA MO'I
SRAS YIN BSAM GYIS MI KHYAB DBANG DANG LDAN, ,RGYAL BA'I SRAS PO

SGRIB PA KUN DANG BRAL BA DPAL LDAN YIN, ,DE YIS DNGOS GRUB DANG
NI MTSAN MA GNYIS KA JI SRID DU, ,GNANG BAR MA GYUR DE SRID GZHAN
LA ZUR TZAM SMRA MI BYA, ,SKAD CIG DE NYID LA NI DNGOS GRUB RING
'GYUR DRAN PAR BYA, ,GRUB PAR GYUR NAS SNGAGS G-YOG DANG NI SGRUB
PA'I

GROGS MCHOG LA, ,DNGOS GRUB CHA LA SER SNA BRAL BAS SBYIN BAS
PHAN GDAGS BYA, ,PHA MA DANG NI BLA MA LA YANG DNGOS GRUB RDZAS
DAG LAS, ,CHOS MCHOG SKAL BA BGO BAR RGYUD RNAMS LAS NI RNAM PAR
BSHAD, ,MDOR NA DNGOS GRUB DAG NI JI LTAR BGO BA BLO LDAN GYIS,
,RGYUD

@321B RNAMS NYID LAS JI LTAR BSHAD PA'I RJES 'BRANGS SHES PAR
BYA, ,'DI NI DNGOS GRUB BLANG BA DANG BGO BA'I RAB TU DBYE BA'O,,
,,GANG DAG DKYIL 'KHOR MCHOG TU DBANG BSKUR MA THOB SKYE BO DANG,
,SDOM DANG DAM TSIG MI SRUNG BLA MA'I BKA' LAS 'DAS PA DANG, ,BLA
MA LA NI MI

GUS YID KYIS BLA MA LA NI 'PHYA, ,DE BZHIN SNGON DU BLA MA DAG LA
GUS SHING LKOG NA SMOD, ,BLO NI THE TSOM DRA BAS KHYAB CING
BRTZON 'GRUS ZHAN PA DANG, ,BLO GROS MI BRTAN NYIN GCIG BZHIN DU
LHA RNAMS GZHAN 'DZIN DANG, ,SDANG ZHING BUD MED BSNYEN BKUR BDAG
GIR BYED DANG

DE BZHIN DU, ,BYANG CHUB MCHOG TU SEMS BSKYED MA BYAS GNYID LA
DGA' BA DANG, ,SHIN TU BLUN ZHING CHAGS DANG SDANG BA DREGS LDAN
DE BZHIN DU, ,SDUG BSNGAL DAG LA BZOD PA BSKYED PAR MI NUS SEMS
STOBS CHUNG, ,CUNG ZAD SMOD TSIG THOS NA RAB TU MI DGA' DE BZHIN
DU, ,

CUNG ZAD BSTOD PAS RAB DGA' RNYED PA LA NI BRKAM PA DANG, ,CUNG
ZAD SNGAGS KYI MTHU SNYEMS RMI LAM TZAM GYIS DREGS PA DANG,
,GLEGS BAM 'DZIN CING MAN NGAG YOD CES MI RNAMS LA SMRA DANG,
,PHRAG DOG DRI MAS SBAGS SHING MAN NGAG MED LA SER SNAS BCINGS,
,STONG

NYID STON PA'I CHOS LA SDANG ZHING DNGOS POR 'DZIN LA DAM, ,NYAN
THOS SPYOD PA LA NI MNGON ZHEN SNGAGS TSUL SUN PAR BYED, ,BDAG GI
PHYOGS LA MNGON ZHEN GZHAN PHYOGS NGAG LA RNAM PAR SDANG, ,RTA LA
SOGS PA ZHON ZHING LCAG GIS GZHU DANG GLO RDEBS BYED, ,CHANG
'THUNG BA DANG 'JIG

RTEN GTAM LA DGA' ZHING ZAS LA BRKAM, ,'DUS PAR 'GRO DANG DMAG
DANG 'THAB MO'I BYA BA RNAMS LA DGA', ,RGYAL PO'I PHO BRANG 'KHOR
DU KHA 'DZIN PHRA MAS 'TSE BAR BYED, ,RANG GIS DPYAD PAS SNGAGS
TSUL ZAB MO RNAMS LA SDEB SBYOR BYED, ,BLA MA'I LUNG THOB MED PAR
SNGAGS RNAMS

'CHAD PAR KUN DU RTZOM, ,BSNYEN BKUR DMAN ZHING BLA MA RNAMS LA
MYUR DU MAN NGAG 'DOD, ,'DI 'DRA'I MI YIS GANGG'A'I BYE MA MNYAM
PAR RAB BSGRUBS KYANG, ,DNGOS GRUB MI 'BYUNG DE DAG PHUNG PO RNAM
PAR NYAMS PAR 'GYUR, ,'DI NI SGRUB PA PO'I SKYON GYI RAB TU DBYE
BA'O,, ,,

@322A *, ,GANG GIS SNGAR BSHAD SKYON SPANGS DE NI DNGOS GRUB SNOD
YIN TE, ,DE LA BLA MAS MAN NGAG MA LUS SBYIN PAS PHAN GDAGS BYA,
,DES NI DNGOS GRUB MA LUS MYUR DU 'GRUB PAR 'GYUR BA'O, ,DE NI
BLO LDAN RGYAL BA'I MYU GU RIG 'DZIN RNAMS KYI GROGS, ,'KHOR BAR

GNAS KYANG PADMA BZHIN DU DRI MAS NYAMS MI 'GYUR, ,'DI NI DNGOS
GRUB SNOD KYI RAB TU DBYE BA'O,, ,,GANG TSE SGROL MA'I RNAL 'BYOR
PA NI NA BAR GYUR PA NA, ,PHYI NANG 'CHI BA'I MTSAN MA DANG NI
LEGS PAR BRTAG PAR BYA, ,'CHI BA'I MTSAN MA BYUNG GYUR SGROL MA
'BYUNG BA

LAS GSUNGS PA'I, ,PHYI NANG SLU BAS 'CHI BDAG BSRUNG PHYIR RAB TU
BRTZON PAR BYA, ,'CHI BA'I MTSAN MA SNANG MIN DE TSE SMAN MCHOG
DAG PA NI, ,RTZA BA'I GSANG SNGAGS NAD ZHI BA DANG SPEL BA BTAB
NAS NI, ,BZA' DANG LUS BYUG BYA ZHING LHA MO SKU MDOG RNAM DKAR
BAS, ,BDUD RTZIS

YONGS BKANG RIN CHEN BUM PAS SPYI BOR DBANG BSKUR BAS, ,SHIN TU
BDE BAS LUS KHYAB NANG RNAMS RAB TU ZHI BAR BSAM, ,SMAN PA'I
DPYAD RNAMS SPANG PAR MI BYA 'ON KYANG SNGAGS MCHOG DANG, ,DBANG
BSKUR BA NI NAD RNAMS RAB TU ZHI BAR BYED PA'I MCHOG ,'DI NI 'CHI
BA'I DUS

LAS SLU BA DANG NAD GSO BA'I RNAM PAR DBYE BA'O,, ,,DE NAS SBYIN
SREG CHO GAS ZHI DANG RGYAS DANG DBANG DANG NI, ,GSANG DANG DGUG
PAR 'DOD DANG RTZA BA'I RGYUD LA GSUNGS PA YI, ,CHO GAS SBYIN
SREG RAB TU BRTZAM BYA 'DI NI RTOGS PAR SLA, ,CHAR BCAD PA DANG
DBAB DANG

DE BZHIN 'TSE BA THAMS CAD NI, ,ZHI BAR BYA BA RTZA BA'I RGYUD
LAS GSUNGS PA SNGAGS PAS DPYAD, ,'DI NI LAS THAMS CAD RAB TU DBYE
BA'I RNAM PAR DBYE BA'O,, ,,DE LTAR SGROL MA LA GUS RNAL 'BYOR
PA'I, ,BSGOM PA'I CHO GA RNAM PAR RGYAS BSHAD PAS, ,'GRO RNAMS
SRID MTSO LAS

BRGAL SGROL MA YI, ,GO 'PHANG LA NI MYUR DU GNAS PAR SHOG ,'PHAGS
MA LHA MO SGROL MA BSGOM PA'I CHO GA RGYAS PA SLOB DPON CHEN PO
MAR ME MDZAD BZANG PO'I ZHAL SNGA NAS MDZAD PA RDZOGS SO,, ,,RGYA
GAR GYI MKHAN PO CHEN PO DUL BA'I LHA DANG, BOD KYI LO TZ'A BA
DGE SLONG

@322B CHOS KYI SHES RAB KYIS BSGYUR CING ZHUS TE GTAN LA PHAB
PA'O,,