@274A ,,GANG GIS NGA RGYAL RI BO GTAN SPANGS NAS, ,SKYE BO KHENGS
PA'I DON DU KHAMS DBYE BA'I, ,BDUD RTZI GSUNGS PA DE LA

PHYAG 'TSAL TE, ,NGA RGYAL SHAS CHE'I DON DU DES GSUNGS BSHAD,
,SDOM NI, RTAGS DANG PHAN YON SHES BYA DANG, ,TSOGS DANG BSGOM
DANG TSOD GZUNG DANG, ,SKYE RIM GNAS TSAD BRTEN PA'I THABS, ,LHAG
MTHONG BSKYED DANG BCU YIN NO, ,DE LA RTAGS NI GANG ZAG NGA RGYAL
SHAS CHES PA'I

RTAGS GZUNG STE, DE LA GANG ZAG NGA RGYAL SPYAD PA'I RTAGS RNAMS
GANG ZHE NA, 'DI NA GANG ZAG NGA RGYAL SPYAD PA NI, KHENGS PAR
'GYUR BA DANG MTHUN PA'I DNGOS PO CHUNG NGU DAG LA YANG NGA RGYAL
GYIS KUN NAS DKRIS PA STUG PO DANG MANG PO SKYED PAR BYED NA
'BRING DANG CHEN PO DAG LA LTA SMOS KYANG CI

DGOS TE, NGA RGYAL GYIS KUN NAS DKRIS PA DE YANG YUN RING DU SEMS
KYI RGYUD LA GNAS PAR BYED CING, NGA RGYAL GYIS KUN NAS DKRIS PA
DE YANG YUN RING DU RJES SU 'BREL BAR 'GYUR BA DANG, DE KHENGS
PAR 'GYUR BA DANG MTHUN PA'I CHOS RNAMS KYIS ZIL GYIS NON PAR
'GYUR ZHING,

KHENGS PAR 'GYUR BA DANG MTHUN PA'I CHOS RNAMS ZIL GYIS NON PAR
MI NUS PA DANG, DBANG PO RGOD PA DANG, DBANG PO 'DAM PA LTAR MTHO
BA DANG, DBANG PO KHENGS PA DANG, LUS CHER BRGYAN PA LA SBYOR
BA'I RJES SU BRTZON PA DANG, BTZAN NGAG TU SMRA ZHING MI 'DUD PA
DANG, PHA MA DANG NYE DU DANG BLA MA

LTA BU DAG LA DUS DUS SU RKYEN DU BAB PA'I MCHOD PAR MI BYED PA
DANG, KHENGS PA DANG, LUS MI 'DUD PA DANG, GSONG POR SMRA BA
DANG, PHYAG 'TSAL BA DANG, MDUN DU LDANG BA DANG, THAL MO SBYAR
BA DANG, 'DUD PAR BYED PA'I NGANG TSUL CAN MA YIN PA DANG, BDAG
NYID KUN TU 'DZIN PA

DANG; BDAG LA BSTOD PA DANG, GZHAN LA SMOD PA DANG, RNYED PA 'DOD
PA DANG, BKUR STI 'DOD PA DANG, GRAGS PA'I SGRA'I TSOGS 'DOD PA
DANG, THAM THOM GYI SNOD DU 'GYUR BA DANG, BRAL BAR DKA' BA DANG,
YID DBYUNG BAR DKA' BA DANG, RGYA CHEN PO LA MOS PA DANG, SNYING
RJE CHUNG

@274B BA DANG, BDAG DANG, SEMS CAN DANG, SROG DANG, GSO BA DANG,
GANG ZAG TU LTA BA SHAS CHE BA DANG, KHRO GTUM CHE BA DANG,
'KHRUG PA DANG LDAN PA YIN TE, DE LTA BU DANG MTHUN PA DAG NI
GANG ZAG NGA RGYAL SPYAD PA'I RTAGS RNAMS YIN PAR RIG PAR BYA'O,
,ZHES GSUNGS

SO; ,DE LA PHAN YON NI NGA RGYAL SPONG BA LA ZHUGS NA RIGS DANG
LUS PHUN SUM TSOGS PA DANG, BLA MA RNAMS KYI GDAMS NGAG KYANG
TSEGS MED PAR 'THOB STE, DES NA TSOGS RNAMS MYUR DU RDZOGS NAS
THAMS CAD MKHYEN PA'I YE SHES KYANG MYUR DU THOB PAR 'GYUR RO,
,DE SKAD DU, 'PHAGS

PA BLO GROS RGYA MTSOS ZHUS PA'I MDO LAS, DE'I LUS YONGS SU DAG
PA YIN TE, LUS MTSAN GYIS LEGS PAR BRGYAN PA DANG, LAG PA DANG
RKANG PA 'JAM ZHING MNYEN PA DANG, BSOD NAMS KYI RGYU MTHUN PA'I
LUS SHIN TU RNAM PAR CHE BA DANG, DBANG PO MA TSANG BA MED PA
DANG, YAN LAG DANG

NYING LAG THAMS CAD SHIN TU RDZOGS PA YIN YANG GZUGS KYIS RGYAGS
SHING DREGS PA MED PA YIN TE, LUS CHE BA'I TSUL DANG LDAN PA YIN
NO, ,DE CHOS 'DZIN PA NYE BAR BZUNG NAS SEMS CAN JI TZAM DU DMAN
PA, GZUGS MA TSANG BA RNAMS LA YANG 'DUD DO, ,RAB TU 'DUD DO ZHES

'BYUNG NGO, ,YANG GSUNGS PA, BCOM LDAN 'DAS 'DI LTA STE, DPER NA
GANG GI TSE RGYA MTSO CHEN PO MCHIS PAR GYUR PA DE'I TSE GZHOL
BA'I PHYOGS NA MCHIS PAR 'GYUR TO, ,DE GZHOL BA'I SLAD DU CHU
KLUNG THAMS CAD DANG, CHAB MIG DANG, 'BAB CHU THAMS CAD TSIGS
CHUNG DUS DER 'BAB BO, ,

BCOM LDAN 'DAS DE BZHIN DU BYANG CHUB SEMS DPA' NGA RGYAL MA
MCHIS PAR BLA MA DANG SBYIN GNAS LA GUS PA LA YANG TSEGS CHUNG
NGUS CHOS ZAB MO'I SGO RNAMS RNA BA'I DBANG PO LA GRAG PAR 'GYUR
RO, ,DE DRAN PA LA YANG GNAS PAR 'GYUR RO ZHES GSUNGS SO, ,DE LA
SHES PAR BYA BA NI MDOR BSDU NA GNYIS

TE GRANGS DANG, NGO BO'O, ,DE LA GRANGS NI DRUG STE, SA'I KHAMS
DANG, CHU'I KHAMS DANG, ME'I KHAMS DANG, RLUNG GI KHAMS DANG, NAM
MKHA'I KHAMS DANG, RNAM PAR SHES PA'I KHAMS SO, ,NANG GI SA'I
KHAMS GANG ZHE NA, GANG CI YANG RUNG STE, LUS 'DI LA NANG GI
KHONG NA SRA BA

@275A *, ,DANG; MKHRANG PA'I RNAM PA DANG, NYE BAR GYUR PA DANG
ZIN PA'O, ,DE YANG GANG ZHE NA, 'DI LTA STE, SKRA DANG SPU DANG
SEN MO DANG ZHES BYA BA LA SOGS PA'O, ,NANG GI CHU'I KHAMS GANG
ZHE NA, GANG CI YANG RUNG STE, LUS 'DI LA NANG GI KHONG NA CHU
DANG CHU'I RNAM PA DANG,

CHU NYID DANG, BRLAN PA DANG, BRLAN PA'I RNAM PA DANG, BRLAN PA
NYID DANG, GSHER BA NYID DANG, NYE BAR GYUR PA DANG, ZIN PA'O,
,DE YANG GANG ZHE NA, 'DI LTA STE, MCHI MA DANG, RDUL DANG, MCHIL
MA DANG, SNABS DANG, CHU SER DANG, TSIL DANG, MKHRIS PA DANG,
NGAR SNABS

DANG; RNAG DANG, KHRAG DANG, 'O MA DANG, GCIN DANG, GZHAN YANG
GANG LUS 'DI LA NANG GI KHONG NA CHU DANG, CHU'I RNAM PA DANG,
CHU NYID DANG, BRLAN PA DANG, BRLAN PA'I RNAM PA DANG, BRLAN PA
NYID DANG, GSHER BA NYID DANG, NYE BAR GYUR PA DANG, ZIN PA 'DI
NI, NANG GI CHU'I KHAMS

ZHES BYA'O, ,NANG GI ME'I KHAMS GANG ZHE NA, GANG CI YANG RUNG
STE, LUS 'DI LA ME DANG, ME'I RNAM PA DANG, ME NYID DANG, DRO BA
DANG, DRO BA'I RNAM PA DANG, NYE BAR GYUR BA DANG, ZIN PA'O, ,DE
YANG GANG ZHE NA, GANG GI LUS 'DI LA GDUNG BA DANG, KUN TU GDUNG
BA DANG, YONGS SU GDUNG

BA DANG, GANG GIS ZOS PA DANG, 'THUNGS PA DANG, 'CHOS PA DANG,
MYANGS PA RNAMS BDE ZHING LEGS PAR ZHU BAR 'GYUR BA DANG, NGAG GI
SHAS CHEN NO, ,RIMS SO, ,RIMS SO ZHES BYA BA'I GRANGS SU 'GRO BA
DANG ZHES BYA BA LA SOGS PA'O, ,DE LA NANG GI RLUNG GI KHAMS GANG
ZHE NA, GANG LUS

'DI LA RLUNG DANG, RLUNG GI RNAM PA DANG, YANG BA NYID DANG, G-YO
BA NYID DANG, NYE BAR GYUR PA DANG, ZIN PA'O, ,DE YANG GANG ZHE
NA, 'DI LTA STE, GYEN DU 'GRO BA'I RLUNG DANG, THUR DU 'GRO BA
DANG, THAD KAR 'GRO BA DANG, RGYAB TU 'GRO BA DANG, RGYAB NA GNAS
PA DANG, LTO NA GNAS PA DANG, 'CHAD PAR

BYED PA DANG, 'GAG PAR BYED PA DANG, GZER BA DANG, 'DAR BU DANG,
SNA RKANG DANG, RLUNG SKRAN DANG, DBUGS 'BYUNG BA DANG, RNGUB PA
DANG LDAN PA DANG, YAN LAG DANG NYING LAG LA GNAS PA'I RLUNG DAG
LA ZHES BYA BA LA SOGS PA'O, ,NANG GI NAM MKHA'I KHAMS GANG ZHE
NA, GANG CI YANG RUNG STE,

@275B LUS 'DI LA NANG GI KHONG NA NYE BAR GYUR PA DANG, ZIN PA
DANG, NAM MKHA' DANG, NAM MKHA'I RNAM PA NANG ZHES BYA BA'I
GRANGS SU 'GRO BA 'AM, GANG PAGS PA DANG, SHA DANG, KHRAG GIS
DGANG BAR BYA BA MA YIN PA'O, ,DE YANG GANG ZHE NA, LUS 'DI LA
MIG GI NANG ZHE 'AM, RNA BA 'AM

SNA'I NANG ZHE 'AM, KHA ZHE 'AM KHA'I NANG ZHE 'AM, KHA'I SGO ZHE
'AM, MID PA ZHE 'AM, GANG NAS MID PA DANG, GANG DU GNAS PA DANG,
GANG GIS ZOS PA DANG, 'THUNGS PA DANG, 'CHOS PA DANG, MYANGS PA
RNAMS THUR DU RGYU BAR BYED PA DANG, GZHAN YANG LUS 'DI LA NANG
GI KHONG NA NYE BAR

GYUR BA DANG, ZIN PA 'AM, PHUNG POR GYUR PA 'AM, KHAMS SU GYUR PA
'AM, SKYE MCHED DU GYUR PA DAG GI NAM MKHA' DANG, NAM MKHA'I RNAM
PA DANG, MA GANG PA DANG, PAGS PA DANG, SHA DANG, KHRAG GIS DGANG
BAR BYA BA YIN PA, NANG GI GRANGS SU 'GRO BA KHONG STONG DANG BU
GA ZHES BYA BA

DAG STE, DE DAG NI NANG GI NAM MKHA' ZHES BYA'O, ,RNAM PAR SHES
PA'I KHAMS GANG ZHE NA, MIG GI DBANG PO NI BDAG PO GZUGS NI DMIGS
PA, GZUGS SO SOR RNAM PAR RIG PA STE, SNGON PO RNAM PAR RIG PA
'AM, SER PO DANG, DMAR PO DANG, KHRO BO RNAM PAR RIG PA 'AM, RING

PO DANG, THUNG NGU DANG, SBOM PO DANG, PHRA MO RNAM PAR RIG PA
STE, GANG CI YANG RUNG, KHA DOG DANG DBYIBS RNAM PAR RIG PA 'DI
NI MIG GI RNAM PAR SHES PA'I KHAMS ZHES BYA'O, ,DE BZHIN DU GANG
CI YANG RUNG, RNA BA'I DBANG PO NI BDAG PO NAS YID KYI DBANG PO
NI BDAG PO'O, ,CHOS NI DMIGS

PA STE, SGRA RNAM PAR RIG PA 'AM, DRI RNAM PAR RIG PA 'AM, RO
RNAM PAR RIG PA 'AM, CHOS RNAM PAR RIG PA 'DI NI RNA BA'I RNAM
PAR SHES PA'I KHAMS TE, RNA BA'I RNAM PAR SHES PA'I KHAMS NAS YID
KYI RNAM PAR SHES PA'I BAR GYI KHAMS TE, DE LTAR DBANG PO DRUG NI
BDAG PO, ,YUL

DRUG NI DMIGS PA YIN LA YUL RNAM PAR RIG PA 'DI NI RNAM PAR SHES
PA'I KHAMS ZHES BYA'O, ,ZHES GSUNGS SO, ,DE LA TSOGS NI TSUL
KHRIMS RNAM PAR DAG PA LA SOGS PA GZHAN DU BLTA'O, 'DIR BYE BRAG
CUNG ZAD TZAM ZHIG BSAM PAR BYA STE, 'DI SNYAM DU 'PHAGS PA'I LAM
GYI GEGS SU

@276A *, ,'GYUR BA'I NGA RGYAL 'DIR MA SPANGS NA RTAG TU NGAN
SONG DANG MI KHOM PAR SKYE ZHING, BRGYA LA MIR SKYES NA YANG RIGS
DMA' BA DANG, LONG BA DANG, MDOG NGAN CING, MTHU CHUNG BA'I 'GRO
BA 'DZIN NA BLA NA MED PA'I BYANG CHUB LTA GA LA THOB, DE SKAD
DU, 'PHAGS

PA YUL 'KHOR SKYONG GIS ZHUS PA'I MDO LAS, RMONGS NAS NGA RGYAL
DBANG GIS NGAN SONG SA, ,MI KHOM 'GRO BA RNAMS DANG DBUL PO DANG,
,DMA' BA'I RIGS SU SKYE DANG LONG BA DANG, ,MDOG NGAN PA DANG
MTHU CHUNG DE DAG 'DZIN, ,ZHES GSUNGS SO, ,DE BAS NA BDAG GIS CI
NAS KYANG

KHENGS PA 'DI DUS THAMS CAD DU SPANG BAR BYA'O SNYAM DU BSAM PAR
BYA'O, ,DE LA BSGOM PA GANG ZHE NA, THOG MAR BYA BA THAMS CAD
YONGS SU RDZOGS PAR BYAS LA, STAN BDE BA'I STENG DU SKYIL MO
KRUNG BCAS LA LUS DRANG POR BSRANGS LA YID TZAM ZHIG BSDAD DO,
,DE NAS PHYI ROL GYI KHAMS LNGA PO DAG

MTSAN MA BZUNG NAS NANG GI KHAMS LNGAR GTOGS PA LA MOS PAR BYED
DO, ,THOS PA DANG BSAM PA LA BRTEN NAS RNAM PAR SHES PA'I KHAMS
LA MOS PAR BYED DE, 'DI LTAR MIG GI KHAMS 'DI NI 'BYUNG BA CHEN
PO BZHI DANG BA STE, SRA BA DANG, GSHER BA DANG, TSA BA DANG,
YANG ZHING G-YO BA'O ZHES

SHES PA RAB TU BSGRIMS LA GZHIR CI GSAL DU BRTAG GO, ,DE LTAR
GZUGS CAN GYI DNGOS PO DBANG PO LNGA LA SO SOR PHYI ZHING BRTAG
GO, ,KHONG STONG DANG, SBUBS DANG, MA GANG BA LA NI NAM MKHA'I
KHAMS SU BRTAG GO, ,THOS PA DANG BSAM PA LA BRTEN NAS RNAM PAR
SHES PA'I KHAMS LA 'DI

LTAR DBANG PO DANG, YUL DANG YID LA BYED PA LA SOGS PA LA BRTEN
NAS RNAM PAR SHES PA'I KHAMS DRUG SKYE STE, RNAM PA SNA TSOGS LA
DMIGS SO SNYAM DU DE DAG RIM GYIS SO SOR PHYE BA LA DMIGS SO, ,DE
LA KHAMS KYI TSOD GZUNG BA GANG ZHE NA, SPYIR KHAMS LA RAB 'BRING
DANG THA MA GSUM YOD KYANG

DGE SBYONG GZHAN LA RAB TU 'JUG PAR SNANG LA BSGOMS PA NA HA CANG
MI NUS PA YANG SNANG BAS KHAMS RAB KYIS KYANG THUN THUNG DU NAS
BSLAB PAR BYA'O, ,DE BAS NA GSUM KAS KYANG RE ZHIG SLOB LUGS GCIG
PAR BYA STE MTSAN MO BTANG SNYOMS SU BZHAG LA GNYID JI TZAM LOG
PA DE TZAM GYIS KHAMS BRTAS PA DE

@276B TZAM LOG LA GDAL LO, ,NYIN PAR ZHAR LA TSOD GZUNG ZHING
BSGOM MO, ,'DI LTAR DANG PO NYIN PAR SNGA DRO THUN GCIG GOM PA
THA MAL BAS MDA' RGYANG PHYED DU PHYIN PA'I YUN TZAM ZHIG BSGOM
MO, ,PHYI DRO THUN GCIG LA YANG DE BZHIN DU BSGOM MO, ,DE NAS NYI
MA BCU'I BAR DU THUN RE RE BSNAN ZHING

BSGOM MO, ,NA TSA PHRAN TSEGS BYUNG NA ZHAR LA ZHI BAR BYA STE,
BSRAN BSKYED LA MI BSGOM MO, ,DE LTA BAS NA KHAMS KYI TSOD ZHAR
LA SHES PAR 'GYUR RO, ,DE LA SEMS KYI SKYE BA'I RIM PA NI BZHI
STE, DANG PO NI SO SOR PHYE BA MI GSAL ZHING GO RIMS KYANG
'KHRUGS TE 'GRO BA YIN NO, ,GNYIS PA

NI SO SOR PHYE BA'I SKABS SU GSAL ZHING GO RIMS MI 'KHRUGS PA YIN
NO, ,GSUM PA NI SO SOR PHYE BA GSAL LA GO RIMS KYANG MI 'KHRUGS
TE, 'ON KYANG YUN THUN THUNG DU LAS MI THUB CING LUS KYI BDE BA
DANG SEMS KYI DGA' BA MED LA 'JUG SNYING BAG 'DOD PA TZAM DU BAS
SO, ,BZHI PA

NI RTZOL BA DRAG ZHAN GNYIS KA LA SO SOR PHYE BA GSAL ZHING GANG
LA GTAD PA LAS GZHAN DU 'PHOR MI 'DOD LA, LUS KYI BDE BA DANG
SEMS KYI DGA' BA DANG BCAS PAR YUN RING DU GNAS PAR NUS PA YIN
NO, ,DE LA GNAS PA'I TSAD NI 'DI LTAR RNAL 'BYOR PA DE KHAMS RAB
TU DBYE BA'I SBYOR BA KUN TU BSTEN

CING GOMS PAR BYAS, LAN MANG DU BYAS PA'I RGYUS NA RGYU YANG RUNG
GNAS KYANG RUNG KHAMS SNA TSOGS DANG, KHAMS DU MA'I LUS LA RIL PO
'AM RAB TU 'BYED PA'I 'DU SHES CHES MANG DU SNANG LA, RIL PO'I
'DU SHES NYID MED PA DANG, NGA RGYAL GYIS KUN NAS DKRIS PA DANG
MTHUN PA'I CHOS LA SEMS

MI 'JUG PA YIN NO, ,DE LA BSTEN PA'I THABS NI SEMS GNAS PAR SHES
NAS SNGAR BSGOMS PA BAS THUN GYI GRANGS NYUNG BAR BYA STE, YUN
CUNG ZAD RING BAR BSGOM MO, ,SROD DANG THO RANGS LA YANG BSGOM
MO, ,SNGAR JI TZAM GSAL BA DE TZAM LAS LHAG PAR RTZOL BA MI BYA
STE, BAG GLOD LA BSGOM

MO; JI SRID DU LUS NGAL BA 'AM, SEMS DUB PA 'AM, BSGOM TZAM NA
DNGANG BA 'AM, SHUGS 'BYUNG BA'AM, MGO BAGS KYIS LCI BA 'AM, YAM
YOM BYED PA 'AM, 'DAR RA 'AM, NUB MO GNYID SRAB PA 'AM, ZAS MI
ZHIM PA 'AM, NGAG GI 'KHRUL PA MANG DU 'BYUNG BA LA SOGS

@277A *, ,PA KHAMS MI BDE BA'I MTSAN MA CUNG ZAD BYUNG GI BAR DU
BSGOM MO, ,DE NAM BYUNG NA NGAL BSO STE, LUS LA BSKU MNYE BYA,
,CHOS DANG MTHUN PA'I ZAS SKOM GYIS LUS KYI NUS PA BRTAS SU GZHUG
GO, ,KHAMS SOR MA CHUD KYI BAR DU NYIN MTSAN GNYIS LA BSGOM
SNYING

'DOD PA'I DUS SU THUN THUNG DU RE RE TZAM BSGOM MO, ,DE YANG LTA
BA TZAM MO, NUS PA BRTAS NAS SROD DANG THO RANGS LA THUN RE, NYIN
PAR THUN GSUM TZAM BSGOM ZHING SNYING RJE SNGON DU 'GRO BA DANG,
SMON LAM BTAB PA LA SOGS PA YANG BYA'O, ,DE LA LHAG MTHONG BSKYED
PA GANG ZHE NA, DMIGS

PA 'DI LA BRTEN NAS GCIG DANG DU MA DANG BRAL BA'I RTAGS GRUB
SHIN TU SLA BAR 'GYUR TE, 'DI LTAR KHAMS GZUGS CAN DE DAG NI SHIN
TU PHRA YANG CHA SHAS DANG BCAS PAR SNANG STE, DE LA BTZAL NA CHA
SHAS MED PA NI DMIGS PAR MI 'GYUR RO, ,RNAM PAR SHES PA'I KHAMS
SEMS LAS BYUNG

BA DANG BCAS PA YANG SKAD CIG MA CHA SHAS MED PA NA DMIGS SU MED
DO, ,NAM MKHA'I KHAMS KYANG CHA SHAS TZAM DANG 'BREL BA YIN PA'I
PHYIR GCIG PA GA LA YOD, DE SKAD DU, 'PHAGS PA YAB SRAS MJAL BA
LAS KYANG, RGYAL PO CHEN PO CHOS THAMS CAD NI RE RE NAS BTZAL NA
MI DMIGS

SO ZHES GSUNGS SO, ,DE LTA BAS NA GCIG MA GRUB NA DU MA MI 'GRUB
STE, DE NI DE LA LTOS PA'I PHYIR RO, ,DE LA RAB TU GSAL LA RTAGS
RJES SU DPAG PA'I SGO NAS GRUB PA YIN NO, ,DE BAS NA GCIG DANG DU
MA BRAL BA'I PHYIR, DON DAM PAR RANG BZHIN MED DE, DPER NA GZUGS
BRNYAN BZHIN NO ZHES

GSUNGS PA'I GDAMS NGANG GI RJES SU 'BRANG BAR BYA'O, ,LAS TSUL
BSAM GYIS MI KHYAB KYANG, ,BDAG LAS BLO ZHAN MI SRID DE, ,'ON
KYANG DON DU MI GNYER BAS, ,MKHAS PA'I GDAMS NGAG MA THOS LA,
,PHAN SRID BSAMS NAS BRIS PA LAGS, ,RAB RIB CAN GYIS GZUGS BLTAS
NAS, ,GZHAN

LA 'DI ZHES STON 'DRA BAS, ,MKHAS PA RNAMS LA BZOD PAR GSOL,
,KHAMS RAB TU DBYE BA'I SGO NAS, SEMS GNAS PAR BYA BA'I THABS
CUNG ZAD BRIS PA RDZOGS SO,,