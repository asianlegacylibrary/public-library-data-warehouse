@103B #, ,RGYA GAR SKAD DU, A'ARYA SHR'I M'A NA B'A D'I R'A DZA S'A DHA
NAm, BOD SKAD DU, DPAL LDAN 'PHAGS PA NGAG GI RGYAL PO'I SGRUB
THABS, 'PHAGS PA 'JAM DPAL LA PHYAG 'TSAL LO, ,YE SHES RANG BZHIN
MGON PHYAG 'TSAL, ,BYA BA'I RGYUD KYI RJES 'BRANGS NAS, ,DNGOS
GRUB THAMS CAD

RAB STER BA, ,DE YI SGRUB THABS BDAG GIS BRJOD, ,DANG POR RE ZHIG
SNGAGS PAS YID DANG MTHUN PA'I GNAS JI LTAR BDE BAS NYE BAR 'DUG
STE, SDUG BSNGAL GYI RGYA MTSOR LHUNG BA'I SEMS CAN GYI KHAMS LA
BLTAS NAS, SMON LAM GDAB PAR BYA'O, ,SDUG BSNGAL BA'I SEMS CAN
'DI

RNAMS 'KHOR BAR 'KHOR TE, DE RNAMS LA BDAG GIS 'JAM PA'I DBYANGS
SU GYUR NAS, BLA NA MED PA'I GO 'PHANG MCHOG LA RAB TU DGOD PAR
BYA'O ZHES SO, ,DE NAS BRIS SKU LA SOGS PA BKRAM NAS BCOM LDAN
'DAS 'JAM PA'I DBYANGS DANG, BLA MA DANG, SANGS RGYAS DANG, BYANG
CHUB SEMS

DPA' RNAMS MDUN DU DMIGS TE, ME TOG LA SOGS PA RNAMS KYIS MCHOD
CING PHYAG 'TSAL NAS, SDIG PA BSHAGS PA DANG, SLAN CHAD MI BGYID
CING SDOM PA DANG, BSOD NAMS LA RJES SU YI RANG BA DANG, BDAG
NYID DBUL BA DANG, GSUM LA SKYABS SU 'GRO BA DANG, BYANG CHUB TU

@104A *, ,SEMS BSKYED PA YANG BYAS NAS TSIGS SU BCAD PA 'DI GNYIS
KYIS BYA STE, DKON MCHOG GSUM LA BDAG SKYABS MCHI, ,SDIG PA THAMS
CAD SO SOR BSHAGS, ,'GRO BA'I DGE LA RJES YI RANG, ,SANGS RGYAS
BYANG CHUB YID KYIS GZUNG, ,BYANG CHUB SEMS MCHOG

BDAG GIS BSKYED, ,SEMS CAN THAMS CAD MGRON DU GNYER, ,BYANG CHUB
SPYOD MCHOG YID 'ONG SPYAD, ,'GRO LA PHAN PHYIR SANGS RGYAS SHOG
,DE NAS LAM BSTEN PAR BYA'O, ,AOm SVA BH'A BA SHUDDHA: SARBA
DHARM'A:SVA BH'A BA SHUDDHO&HAm, ZHES PA'I DON KHONG DU CHUD PAR
BYAS NAS, LAN GSUM BRJOD

NAS RANG BZHIN GYIS RNAM PAR DAG CING CHOS THAMS CAD BDAG MED PAR
MOS PA BYA'O, ,KHAMS GSUM PO NI STONG PA NYID DANG MTSAN NYID MED
PA GZUNG BA DANG, 'DZIN PA DANG BRAL BAR BLTAS NAS, RANG GI
SNYING GAR AA YIG LAS ZLA BA'I DKYIL 'KHOR, DE'I STENG DU MU: YIG
GSER BTZO MA'I

KHA DOG LTA BU DE LAS BYUNG BA'I 'OD ZER GYI TSOGS KYIS 'JIG RTEN
GYI KHAMS THAMS CAD DU BKYE ZHING SNANG BAR MDZAD NAS JI LTAR
SKAL BA DANG LDAN PA'I SEMS CAN GYI DON MDZAD DE, DE BZHIN GSHEGS
PA THAMS CAD BSKUL NAS DE'I 'OD DE SA BON LA RAB TU ZHUGS TE, DE
THAMS CAD

YONGS SU GYUR PA LAS BDAG NYID 'JAM PA'I DBYANGS KYI SKUR BSGOM
PAR BYA'O, ,GSER ZHUN MA LTA BU ZHAL GCIG PHYAG GNYIS PA, SENG
GE'I STENG NA PADMA DANG ZLA BA'I GDAN LA SKYIL KRUNG PHYED PAS
BZHUGS PA, ZUR PHUD GSUM PA'I RIN PO CHE'I DBU RGYAN CAN, ZLA
BA'I DKYIL 'KHOR GYI

'OD LTA BU GZHON NU'I RNAM PA CAN GYI GZUGS DANG LDAN PA, RGYAN
THAMS CAD KYIS BRGYAN PA, SGEG PA'I NYAMS DANG LDAN PA, CUNG ZHIG
'DZUM PA, PHYAG GNYIS KYIS CHOS KYI 'KHOR LO'I PHYAG RGYA MDZAD
PA, PHYAG G-YAS PA NA MA REG PAR SHES RAB KYI PHA ROL TU PHYIN PA
DANG BCAS PA'I AUTPAL

BSNAMS PA, ZHABS G-YON PA'I NGAR GDONG LA BRTEN PA'I KHRO BO CHEN
PO GSHIN RJE GSHED SKU MDOG NAG PO MI BZAD PA'I ZHAL MCHE BA
GTZIGS PA SKRA DMAR SER 'KHYIL BA, KUN NAS DMAR BA'I SPYAN ZLUM
PA, PHYAG G-YAS PAS BCOM LDAN 'DAS KYI RJE NGAR LA REG PA, G-YON
PA

@104B DBYUG PA BSNAMS PA'O, ,DE BZHIN DU BSGOMS NAS, SKU DANG,
GSUNG DANG, THUGS RNAMS LA ZLA BA'I DKYIL 'KHOR LA AOm A'A:H'Um
ZHES PA'I YI GE DKAR PO DANG, DMAR PO DANG, NAG PO'I MDOG CAN
RNAMS RIM PA BZHIN DU BKOD LA, DE NAS NU MA'I BAR DU ZLA BA'I
DKYIL 'KHOR LA MA:YIG

BSAM PAR BYA'O, ,DE NAS MCHOD BYA DANG MCHOD BYED DBYER MED PAR
DMIGS NAS, LHA RNAMS KYIS RNAM PA SNA TSOGS PA'I MCHOD PA DANG,
BSTOD PA BDAG NYID LA BYED PAR BLTAS NAS, SPRO BA DANG BSDU BA JI
SRID SKYO BAR MA GYUR PA DE SRID DU BSGOM PAR BYA'O, ,DE LTAR
RTAG TU SGOM

BAR BYED PA NI, SANGS RGYAS KYI BYANG CHUB RAB TU 'GRUB PAR 'GYUR
TE, TSE 'DI NYID LA BRTZE BA CHEN PO MGON PO 'JAM PA'I DBYANGS
THOB PAR 'GYUR RO, ,BSGOMS PAS NGAL NA RANG GI SNYING GAR ZLA
BA'I DKYIL 'KHOR LA SNGAGS BKOD NAS MA CHAGS PA'I YID KYIS BZLAS
PAR BYA'O, ,DE NAS

BZLAS PA'I SNGAGS NI 'DI'O, ,AOm DHARMA DH'A TU B'A G'I SHVA RI
MU:DE LTAR BZLAS PA BYAS NAS KYANG MI NGAL NA BSGOM PAR BYA'O,
,GAL TE LDANG BAR 'DOD NA SLAR YANG DE BZHIN DU YANG DAG PAR
MCHOD PA DANG, LEGS PAR BSTOD PA DANG, DGE BA YONGS SU BSNGO BA
DANG, TSIGS SU BCAD PA 'DIS BZOD PA

GSOL BAR BYA STE, BDAG NI MI SHES BLO RMONGS PAS, ,NYES PA JI
SNYED BGYIS PA GANG, ,GANG PHYIR LUS CAN SKYOB PA YI, ,MGON PO
KHYED LA BZOD PAR GSOL, ,'GRO BA RNAMS LA PHAN PA'I PHYIR, ,SMON
LAM YANG DAG GDAB PAR BYA, ,BDAG GI DGE BA 'DI YIS NI, ,SANGS
RGYAS NYID NI THOB

NAS KYANG, ,SRID PA'I RGYA MTSO ZAB MO LAS, ,'GRO BA MA LUS 'DON
PAR SHOG ,DE NAS CHOS THAMS CAD MNYAM PA NYID DU MOS PAS 'GRO BA
THAMS CAD 'JAM PA'I DBYANGS KYI RANG BZHIN DU BLTAS NAS, RANG GI
LHA'I NGA RGYAL DANG LDAN PAS JI LTAR BDE BAR GNAS PAR BYA'O, ,DE
LTAR THUN MTSAMS BZHI'AM THUN

MTSAMS GSUM DU 'DI BZHIN DU BYA'O, ,BDAG GIS SGRUB THABS 'DI BYAS
PAS, ,'BRAS BU GANG THOB DE YIS NI, ,SRID PA GSUM GYI 'JIG RTEN
'DI, ,MA LUS 'JAM DPAL DBYANGS GYUR SHOG ,'PHAGS PA 'JAM DPAL
NGAG GI RGYAL PO'I SGRUB THABS RDZOGS SO,,