@213B #, ,RGYA GAR SKAD DU, T'A RODBHA WA KU RU KULL'A S'A DHA
NAm, BOD SKAD DU, SGROL MA LAS 'BYUNG BA'I KU RU KULL'A'I SGRUB
THABS, SGROL MA LAS 'BYUNG BA'I KU RU KU LLE LA PHYAG 'TSAL

LO; ,RE ZHIG THOG MAR SNGAGS PAS YID DU 'ONG BAR 'GYUR BA'I GNAS
'GA' ZHIG TU 'JAM PA'I STAN NANG TSANGS CAN LA SOGS PA LA NYE BAR
GNAS TE, THANG KA LA SOGS PA LA BZHUGS PA'I BCOM LDAN 'DAS MA
BKRAM LA, PHYI ROL GYI MCHOD PA BYAS NAS RANG GI SNYING

GAR; DRI MED ZLA BA NYA BA'I MDOG ,DBYANGS YIG DANG PO LEGS LAS
'BYUNG, ,SEMS KYI ZLA BA LEGS BSGOMS LA, ,SA BON DE STENG DGOD
PAR BYA, ,DRO BA RNAMS KYI BZHI PA NI, ,ME YI GE STENG NA GNAS,
,YI GE AI DANG YANG DAG LDAN, ,NAM MKHA' GNYIS KYIS

BRGYAN PA'O, ,DE YI 'OD ZER SNA TSOGS KYIS, ,'JIG RTEN DRI MA MED
BYAS SHING, ,MI MDZAD KHAMS SOGS SBYANGS BYAS NAS, ,KU RU KU
LLE'I RIR SONG STE, ,DE NI LEGS PAR BSKUL NAS KYANG, ,SPYAN
DRANGS NAS NI MDUN DU BZHUGS, ,SA BON DE LAS MKHAS PA

@214A *, ,YIS; ,MCHOD PA'I SPRIN TSOGS CHEN PO SPRO, ,ME TOG BDUG
PA DE BZHIN SGRON, ,DRI DANG LHA BSHOS TSOGS RNAMS DANG, ,'GYING
BAG PHRENG BA GAR DANG GLU, ,ROL MO'I MCHOD SOGS DE BZHIN DU,
,DKON MCHOG GSUM LA SKYABS SU MCHI, ,BDAG

GIS SDIG KUN SO SOR BSHAGS, ,'GRO BA'I DGE LA RJE YI RANG, ,SANGS
RGYAS BYANG CHUB YID KYIS GZUNG, ,SNGAGS 'DI LAN GSUM BRJOD BYAS
LA, ,DE NAS BZOD PA MDZOD CES KYANG, ,DE YI TSIGS SU BCAD PA'I
DBYANGS NI 'DI YIN TE, BDAG NI RMONGS PA'I YID KYIS

KYANG; ,SDIG PA CUNG ZAD GANG BGYIS PA, ,LUS CAN GANG YIN SKYOB
MDZAD PA'I, ,LHA MO KHYOD KYIS DE BZOD MDZOD, ,SEMS NI BYAMS LA
GNAS PAR BYA, ,ZHING DE NAS NI YANG SEMS SNYING RJE LA NGES PAR
BZHAG PAR BYAS LA RAB TU DGA' BA'I SEMS KYANG LEGS PAR BSKYED

PAS GNAS PAR BYA STE, ,PHYI NAS NI BTANG SNYOMS SU BYAS PAS,
THAMS CAD KYANG SEMS TZAM DU RNAM PAR GZHAG PAR BYA BA'O, ,RANG
BZHIN NGA RGYAL GZHOM DON DU, ,DE NAS SEMS KYANG STONG PAR BYA,
,STONG NYID ME YIS BSREGS PAS NI, ,YANG SRID PHUNG PO LNGA MI
'BYUNG, ,

AOm STONG PA NYID KYI YE SHES KYI RDO RJE'I RANG BZHIN GYI BDAG
NYID NI NGA YIN NO, ,YUD TZAM STONG NYID RNAL 'BYOR BYA, ,SEMS
NGAL GSO BAR BYA BA DANG, ,DANG PO'I SMON LAM DRAN BYAS LA, ,YANG
NI SA BON TZAM DRAN BYA, ,GCIG TU YONGS SU MYA NGAN 'DAS LAS,
,BDAG GIS

SEMS CAN RAB TU BSGRAL, ,'KHOR BA'I RGYA MTSO BRGAL DKA' LAS, ,JI
LTAR DE DAG BDAG GIS BSGRAL, ,SNYING RJES ZIN PAS 'DI RTOGS NAS,
,SPYOD MED STONG PA NYID BTANG STE, ,CHOS KYI DBYINGS KYI RANG
BZHIN GYIS, ,SEMS BSKYED PA DANG LDAN PA LA, ,SA BON

SANGS RGYAS BYIN BRLABS KYIS, ,DE LA AUTPALA ZHES BYA 'BYUNG,
,AUTPALA NI ZLA BA'I GZUGS, ,DBYANGS YIG AA LAS LEGS 'BYUNG NGO,
,ZLA BA DER YANG 'OD ZER SBYOR BA YIS, ,'JIG RTEN KHAMS RNAMS MA
LUS PA, ,DE YI RNAM SBYANG BSGOM PAR BYA, ,SBYANGS

@214B NAS MKHYEN BYA 'OD ZER GYIS, ,SANGS RGYAS BYE BA THAMS CAD
NI, ,AUTPALA DE LA ZHUGS PAR BSGOM, ,DE LAS SGROL MA 'BYUNG BA
YIN, ,SKU MDOG DMAR PO PHYAG BZHI MA, ,PADMA DMAR PO'I GDAN LA
BZHUGS, ,GOS DMAR ZUNG BSNAMS SKAL LDAN MA, ,RNA GDUB DBU RGYAN

DMAR PO CAN, ,G-YAS KYI PHYAG GNYIS MI 'JIGS DANG, ,MNGA' BSNAMS
PA DANG GZHAN MA YI, ,G-YON PA'I PHYAG NI GNYIS KYIS KYANG, ,GZHU
DANG MCHOG DMAR AUTPALA BSNAMS, KU RU KULL'A'I RI PHUG GI ,NANG
BZHUGS SNANG MTHA'I COD PAN GNAS, ,PADMA DMAR

PO'I GDAN 'OG NA, ,SGRA CAN DE STENG YONGS GNAS PA, ,'DOD PA'I
LHA NI KHYO SHUG GNYIS, ,SHIN TU RGYAL BA BSGOM BYA STE, ,DE LA
RDO RJE SKYIL KRUNG BZHUGS, ,RIG PA KUN LA RNAM SBYANGS MA,
,RGYAN RNAMS THAMS CAD KYIS BRGYAN PA'I, ,BCOM LDAN 'DAS MA

YANG DAG BSGOM, ,DAM TSIG SKU NI LEGS LDAN PAS, ,YE SHES 'KHOR LO
LEGS PAR DGUG ,SKAD CIG SNANG BA YONGS RDZOGS PAS, ,YE SHES 'KHOR
LO MDUN DU BZHUGS, ,DZA:H'Um BAm HO:, ZHES BYA BA 'DIS, ,SPYAN
DRANGS

DGUG GZHUG BRTAN PAR BYA, DGYES PAR YANG BYA BA'O, ,DAM TSIG GI
PHYAG RGYA'I SBYOR BAS KHA'I LAM NAS GZHUG PAR BYA STE, LAG PA
GNYIS SNYIM PAR BYAS LA GUNG MO GNYIS KA YANG RTZE SPRANG CING,
RTZE 'OG MTHIL DU SRIN LAG GNYIS DGUG PA MTHEB MO GNYIS KHONG DU

BTANG BA'I 'OG TU MNAN LA, MDZUB MO GNYIS GUNG MO GNYIS KYI GLOR
SBYAR ZHING GANG GI TSE MTHE'U CHUNG GNYIS KYANG CUNG ZAD RTZE
DGUG PA'O, ,'DIS NI DAM TSIG BCING BAR BYA BA DANG, 'DIS 'KHOR LO
GZHUG PAR BYA BA YANG YIN NO, ,DE NAS NI SANGS RGYAS RNAMS KYI
ZHES BYA

BA'I TSIGS SU BCAD PA'I DBYANGS BRJOD PAS DBANG BSKUR BA DON DU
GNYER BAR BYA STE, BYANG CHUB RDO RJE SANGS RGYAS RNAMS, ,JI LTAR
BYIN PA CHEN PO'I CHE, ,BDAG KYANG BSKYAB PAR BGYID DON DU,
,MKHA' RDOR LA SOGS BDAG LA STZOL, ,DE DAG CHER GYUR SBYIN MDZAD
DE,,

@215A *, ,DBANG BSKUR RGYAL PO ZHES BYA BA'O, ,ME TOG DBANG BZHIN
RGYAL PO YANG, ,SPYAN MA LA SOGS LNGA BDAG GIS, ,KHAMS GSUM PA YI
PHYAG BYAS PA'I, ,DBANG BSKUR RDO RJE CHEN PO PA, ,SANGS RGYAS
KUN GYI GSANG GSUM GYI, ,GNAS LAS LEGS

BYUNG BDAG GIS SBYIN, ,SANGS RGYAS DBANG BSKUR BA YI SGROL, ,CHOS
NI GTZUG GI NOR BU BZHUGS, ,NGO MTSAR 'OD ZER DMAR 'OD KYIS,
,'JIG RTEN GSUM PO GSAL BAR MDZAD, ,DBANG BSKUR RIN CHEN THOB PAS
NI, ,DNGOS GRUB THAMS CAD RAB GRUB BYED, ,LO PHYED BRTAN

PAS LEGS GNAS DANG, ,JI SKAD BSHAD MCHOG SNGON DU BTANG, ,THUN
GSUM LA NI GTOR MA BTANG, ,SGOM PA'I RIM PA SNGON 'GRO BAS,
,SGROL MA'I SNYING PO YIS NI 'DIR, ,SNGAGS NI MNYAM PAR BZHAG PAS
BZLAS, ,AOm KU RU KULLE HR'I:SV'A H'A, DE DAG GI SNGON DU 'GRO BA
YI GE

'BUM BZLAS PA LAS YANG DAG PAR BRTZAM PAR BYA BA'O, ,CHA SHAS
KYIS NI SHES RAB 'PHEL, ,CHA GZHAN GYIS NI DBANG DU BYED, ,CHA NI
GSUM PA NYID KYIS KYANG, ,MI YI DUG NI 'BYIN PAR BYED, ,DE NI
'JIG RTEN KUN GYI MCHOD PAR BYED 'GYUR ZHING, ,BUD MED RGYAGS PA
DAG GIS DREGS

LDAN RNAMS KYANG STE, ,JI LTAR 'DOD BZHIN SNGAGS 'DZIN BYED PA'I
RJE BO YIS, ,BSHAD LA GOMS PA'I SBYOR BAS LHA MI MDZES RNAMS
KYANG, ,SGRIN POS RIM GYIS GOMS BYAS TE, ,DNGOS GRUB PHRAN TSEGS
BSGRUB BYAS LA, ,DNGOS GRUB CHEN PO BSGRUB PAR BYA, ,THAMS CAD DU
'DIR

THE TSOM SPUNG, ,SGROL MA LAS BYUNG BA'I KU RU KU LLE'I SGRUB
THABS RTOG PA LAS GSUNGS PA RDZOGS SO,, ,,PAndI TA CHEN PO AA BHA
YA LAS DGE SLONG TSUL KHRIMS RGYAL MTSAN GYIS BSGYUR BA'O,, 