@133A #, ,SLOB MA LHO ZA TSANGS PA'I DBYANGS ZHES BYA BA
ZHIG GIS ME TOG GTOR, GUNG SKYEMS DRANGS

@133B GUS PA BGYIS NAS, RJE LHA GCIG LAGS 'KHOR BA'I SDUG BSNGAL
GYI MTSAN NYID 'DI KHO NA YONG JI LTA BU LAGS, BKA' STZAL PAR ZHU
ZHES GSOL PAS, SLOB DPON GYIS CUNG ZAD TZAM ZHIG BTUD DE DGONGS
NAS TSIGS SU BCAD PA 'DI DAG BKA' STZAL TO, ,THOG MA MED PA'I

DUS NI BGRANGS PA NAS, ,RANG SEMS 'KHRUL BA'I LUS LA CHAGS PA
YIS, ,SKYE GNAS MANG PO BRGYUD CING SKYE SHI MANG PO MYONG,
,'KHOR BA'I SDUG BSNGAL 'DI LA BZOD PA'I GLAGS MED DO, ,DMYAL BA
YI DAGS BYOL SONG SDUG BSNGAL MI BZAD PA, ,GSUM DANG BRGYAD KYI
SDUG

BSNGAL 'DAM RDZAB YIN, ,SKOL CAG KUN KYANG 'DAM RDZAB 'DI LA
GNAS, ,RIGS PAR LDAN PA'I SKYES BU'I SHES RAB KYIS, ,BKA' DANG
BSTAN NAS NAN TAN BSTAN PA 'DI, ,MI KHOM GNAS BRGYAD SKYES TSE MA
NYAN DBANG MED, ,KHOM LDAN MI LUS THOB PA GSAN DU GSOL, ,

BSKAL PAR BSAGS PA'I BSOD NAM RGYA MTSO YIS, ,RAB TU DKON PA'I
KHOM LDAN MI LUS THOB, ,LHO YI 'DZAM BU'I GLING DU SKYE BA DKON,
,SH'AKYA THUB PA'I BSTAN PA'I CHOS BSLAB 'TSAL, ,PHUNG PO 'DI NI
SEMS DANG GNANG GZHES 'BRAL, ,SDIG DANG BSNGOS NAS CI BSNYOD

CI BSKON YANG, ,RO STOD RO SMAD CHAGS PA'I GZUGS PHUNG 'DI, ,SDUG
BSNGAL RTZA GZHI CHEN POR SHES PAR GYIS, ,DE YI PHYIR NA GZUGS
LAM CHAGS SHING, ,RNAM SHES MA RIG MUN LA CHAGS PA NI, ,SHES RAB
ME LTAR 'BAR BA'I SGRON MA YIS, ,MA RIG MUN RUM GTING NAS

THAR BAR 'GYUR, ,'DOD CHAGS ZHE SDANG GTI MUG DBANG PO CHES,
,BTZOG PA'I MANG LA GNAS SDUG BSNGAL SNA TSOGS MYONG, ,MA YI DRAG
DAL TSA GRANG 'GRANGS BKRES KYIS, ,'GYUR BA'I SDUG BSNGAL DER CHE
PHYIS MI SMOS, ,'BYUNG BA'I DUS NA SOG MIG DRANGS PA SNYAM, ,

DBUGS CHAD BRGYAL NAS NGAN SONG SGO RU BYUNG, ,BYUNG BAS TSER
MA'I NANG DU BSKYUR BA SNYAM, ,BLANGS PAS BYE'U CHUNG KHRA YIS
KHYER BA SNYAM, ,BA SPU'I BU GAR LHAGS PA'I MDA' RE BYUNG, ,NYAMS
SU TSOR BA'I SDUG BSNGAL SNA TSOGS MYONG, ,SKYE BA'I SDUG BSNGAL
'DI LA BZOD PA'I

@134A *, ,GLAGS MED DO, ,PHUNG PO 'DI LA RGAS PA YONGS KYIS 'ONG,
,MGO LA SKRA MED KHA NA SO YANG MED, ,MIG KYANG MI MTHONG RNA
BA'ANG MI THOS LA, RTAG TU NAD PA JI BZHIN MAL NA NYAL, ,LDANG
YANG MI NUS SGUR RAM GOG CI 'GRO, ,ZAS 'DOD SKOM 'DOD KUN GYIS
'BOD CING

SLONG; ,RGAS PAS NYAM THAG GZUGS KYI PHUNG PO DE, ME LONG GRIB MA
MTHONG NA 'DRE BAS 'JIGS, ,GNOD PA MA BYAS MI BYED BYED MI 'GYUR,
,KHYIM MTSES BYIS PA KUN KYANG SHIN DGA', ,RGAS PA'I SDUG BSNGAL
'DI LA BZOD PA'I GLAGS MED DO, ,PHUNG PO 'DI LA NAB YONGS KYIS
'ONG, ,

CI NA YANG NI BZOD PA'I GLAGS MED DE, ,SHI RU DOGS NAS SDUG
BSNGAL NYAM THAG PAS, ,SHA LA MES SREG GTAR KA DBUG DRAL BYED,
,SMAN GYI RANG BZHIN KHA LA BTUNG DKA' YANG, ,SHIR DOGS PHAN RE
DBANG MED BRANG CING 'THUNG, ,BLO LOG MI YIS BSGYUR KYANG MI
SLONGS TE, ,NAD

GRAM SEMS RTEN SNYING LA KUN 'DUS NAS, ,GNANG GCOD NA BA'I SDUG
BSNGAL BZOD PA'I GLAGS MED DO, ,PHUNG PO 'DI LA SHI BA YONGS KYIS
'ONG, ,PHYOGS BZHI'I NGOS NAS RI RDIB JI BZHIN DU, ,DE LA ZHUR
MED DE LA GSOL DU MED, ,DANG PO 'CHI BA'I NAD DE BZOD GLAGS MED,,

TSIG KYANG 'CHOL NAS MIG KYANG KHUR ZUR BROS, ,RE GDUNG BRED DO
'O BYAS SNYING GTUGS NAS, ,DUS SHING GDUNGS NAS SMRE SNGAGS MANG
PO BTON, ,'JUS SHING 'PHYANGS KYANG PHAN PA CI YANG MED, ,GSHED
MA 'CHI BDAG SROG GCOD SNYING BCU PA'I, ,SDUG BSNGAL NANG NA SHI
BA MI PHOD DE, ,SHI

LAS THAR PA'I SEMS CAN GCIG KYANG MED, ,MED PA BTZAL GYIS MI
RNYED SDUG BSNGAL NI, ,YUL DANG GNAS SPANGS GNYEN POR PHYOGS
BZHIR BRGYUGS, ,SGYU DANG ZOL GYIS BSLUS NAS 'DOD PA BTZAL, ,LAM
GYIS DUB DANG BKRES SKOM SDUG BSNGAL KHYAD BSAD NAS, ,SHA RUS BYE
BA

TZAM DU NYON MONGS THAN BSKOL TE, ,KHYIM DU NAM PHYIN SNYAM PA'I
YID KYIS GDUNG BAS MYOS, ,GAL TE RNYED PA GRUB NAS KHYIM DU PHYIN
NA YANG, ,'DI BAS LHAG BTZAL SNYAM NAS YANG NI TSOL KHRO'I LAM DU
ZHUGS, ,BTZAL BA GRUB PA DGRA DANG PHRAD DE KUN PHYOGS SGREN MOR
BTANG, ,RANG

@134B YANG MA BSAD BRDEGS NAS BTANG BA 'ON KYANG RIGS PA CHE,
,KHYIM DU PHYIN NAS BU SMAD DANG PHRAD NA YANG NGO 'DZUM GNAG
,CHOM RKUN LA SGUGS BYED PA'ANG SDUG BSNGAL LHAG PAR CHE, ,TSONG
PA SGYU ZOL BRE SRANG SGYUR ZHING SLU BYED DANG, ,MA BYIN LEN
DANG 'PHROG RLOM BYED DANG 'JAB BU DANG, ,MTHUS

'PHROG KHREL DANG BRAL BA CI DGOS YI DAGS SKYE, ,MED PA BTZAL BA
'DI YANG BZOD PA'I GLAGS MED DO, ,YOD PA BTZAL BAS MI THUB SDUG
BSNGAL CHEN PO NI, ,BDAG SHI GZHAN GYI DBANG DU GYUR GYIS DOGS
PA'I SDUG BSNGAL DANG, ,BU TSA GNYEN BSHES SHI RU DOGS PA'I SDUG

BSNGAL DANG, ,CI NAS PHA ROL MTHOS KYIS DOGS PA'I SDUG BSNGAL
DANG, ,NOR PHYUGS SHOR GYIS DOGS PA'I SDUG BSNGAL DANG, ,NYE
DRUNG SHI NAS PHRAD 'DOD MI PHRAD 'DI YANG SDUG BSNGAL GLAGS MED
DO, ,SDANG BA'I DGRA DANG PHRAD KYIS DOGS PA'I SDUG BSNGAL NI,
,BE RGA MTSON GYIS

MGO LUS MED PAR BRDEGS, ,CI YOD PHROGS NAS RAL GRI RNO RTUL SAD,
,SNYING RJE YE MED DGRA DANG PHRAD PA YI, ,SDUG BSNGAL 'DI YANG
BZOD PA'I GLAGS MED DO, ,BYAMS SDUG GNYEN DANG BRAL GYIS DOGS
PA'I SDUG BSNGAL NI, ,PHA MA BU TSA GNYEN BSHES PHANGS PA RNAMS,
,DBANG

MED LAS KYIS SHI NAS BRAL BA'I TSE, ,DUS SKABS MED PAR MI BSKYUD
SEMS LA DRAN, ,GDUNG SEMS MYA NGAN 'DI LTAR BSKYUD MTHA' MED,
,PHUNG PO ZHIG PA TZAM DU MYA NGAN CHER BYAS TE, ,YOD DAM SNYAM
NAS BRTAGS NA GA LA YOD DE MED, ,SRA CHAS DAM DU BCINGS NAS SA
'OG

SBAS PA STE, ,RUL MYAGS BSKAMS NAS THAL BA'ANG DENGS PA LA,
,BRGYA BOS STONG BOS RNAMS NI MI THOS NA, ,DKO BYAMS SDUG GNYEN
DANG BDAG TU PHRAD PAR GA LA 'GYUR, ,BYAMS SDUG GNYEN DANG BRAL
DU DOGS PA'I SDUG BSNGAL 'DI LA'ANG BZOD PA'I GLAGS MED DO, ,

SDUG BSNGAL 'DI BRGYAD LEN PA'I PHUNG PO YIN, ,LNGA PHUNG 'GRUB
PAR BYED PA'I RTZA BA DUG LNGA YIN, ,DUG LNGA RANG DGAR SPYOD
PA'I SEMS CAN NI, ,SEMS CAN LUS NI SNA TSOGS TSANG BAR BLANGS,
,DE YI NANG NAS GZUGS RAB 'PHAGS PA'I RGYU, ,MI LUS RIN CHEN
BZANG SDUG MDZES

@135A *, ,THOB LDAN, ,BTZAN PHYUG BDE SKYID THOB PA'I SKYES BU
YANG, ,MI TSE 'DI LA DGE BA MA SPYAD NA, ,DMYAL BA YI DAGS NGAN
SONG GNAS SU LHUNG, ,RANG LA RANG SDANG RANG SDUG BTZON RAR CHUD,
,SDUG BSNGAL SDE BRGYAD NANG NA RTAG TU 'KHOR ZHING 'KHYAM,
,'PHAGS

PA NYAN THOS YON TAN SMON PA YIS, ,PHUNG PO SDUG BSNGAL DGRAR
MTHONG SKYON RNAMS SPONGS, ,BSRUNG BA'I TSUL KHRIMS DAG CING
GTZANG BAR GYIS, ,GSUNG RAB RGYA MTSO ZHAL THON BAR MA BCAD,
,SDIG PA BYANG BAR 'DOD NA RTAG TU MTHOL BSHAGS GYIS, ,DGRA BCOM
MOS PAS SPYOD

PA GRUB PA DANG, ,BDEN GNYIS DON RTOGS THEG PA CHEN PO YI, ,CHOS
DANG GANG ZAG BDAG MED RTOGS PAR GYIS, ,MKHYEN BZHI SKU GSUM GRUB
LA PHYAG 'TSOL MCHOD, ,SDUG BSNGAL BRGYAD SPANGS BDE LA RTAG GNAS
'GYUR,, ,,SLOB DPON KA MA LA SH'I LAS

LHO ZA MO TSANGS PA'I DBYANGS LA SDUG BSNGAL BRGYAD KYI BYE BRAG
BSTAN PA RDZOGS SO,, 