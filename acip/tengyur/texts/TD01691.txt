@42A #, ,RGYA GAR SKAD DU, SRAGDHA RA
STO TRAm, BOD SKAD DU, ME TOG PHRENG 'DZIN GYI BSTOD PA, RJE
BTZUN 'PHAGS MA SGROL MA LA PHYAG 'TSAL LO, ,PHONGS SKYABS 'PHAGS
MA SGROL MA KHYED ZHABS LHA TSOGS RNAMS KYI

MGO BO'I GTZUG GI NOR BU'I 'OD, ,NYI MA 'CHAR KA'I SNANG BA LTA
BUR DMAR BA'I PHUN SUM TSOGS PA PHOG PAS DMAR BA NI, ,SMUG RTZI
DMAR BA GSAL PO BKOD NAS SHIN TU YUN RING MA LON PA DANG 'DRA DAG
LA, ,MGO BTUD SPYI BOR THAL SBYAR BKOD PA BDAG GIS BSTOD GSAR ME

TOG PHRENG BAS GUS MCHOD BGYI, ,RGAL BAR DKA' BA'I SDUG BSNGAL ME
NANG LUS LHUNG SKAL NGAN PHYOGS GANG ZHIG LA BRTEN SNYAM PA,
,BLUN ZHING CI CI BGYI SNYAM LAN CIG MA LAGS RTZOM BGYI DON MA
MCHIS PAS DUB PA BDAG ,MIG NYAMS GZHAN GYI 'GROS KYIS 'GRO BA
SNANG BA RE BAR

@42B BCAS PAS NAM MKHA'I NYI ZLA YI, ,'OD LTAR GZHAN DAG RNAMS
LAS KHUMS TE SDIG PA 'JOMS PAR MDZAD PA KHYOD LA BRTEN PAR BGYID,
,KHYOD KYI THUGS RJES NGES PAR SEMS CAN LAM RNAMS KUN LA BYE BRAG
MED PAR RAB BZHUGS SHING, ,DE DAG BZUNG BAS BDAG 'DRA'ANG DE DAG
RNAMS KYI NANG

DU GDON MI 'TSAL BAR BZUNG 'GYUR BA, ,NUS MTHU 'GRO BA MTHA' DAG
SDIG MUN NYI MA'I GZUGS LA'ANG DO ZLA MCHIS PA MA LAGS MOD, ,DE
LTA NA YANG KHO BO SDUG BA KYE MA'O NYES BYAS NGAN MKHAS NGAN PA
RAB TU BRJID, ,NYI MA'I 'OD ZER GYIS KYANG MUN PA RAB TU MI BSAL
RI BO GANGS CAN

KLUNG NGOGS KYI, ,SHANG SHONG KHA BA'I DUM GRUGS DKRIGS PAS BSIL
BAR DBYAR SKAM RIN CHEN GLING GI TSONG KHANG GI ,NOR BU'I PHUG
YANGS KHANG PA'I NANG NA DBUL ZHING 'JIG RTEN KUN GYI YUM GCIG
BCOM LDAN 'DAS, ,KHYOD KYIS MGON DU BGYIS KYANG MGON PA MCHIS PAS
SKAL

NYAMS BDAG NI SMAD CING SMAD PA'I GNAS, ,MA YANG NU MA'I CHED DU
RNAM PA MANG DU DU BA'I BU LA SKYO BAR 'GYUR BA LAGS, NYI MA RE
RE DAM PA MA YIN DON DU GNYER LA BSKOS PA'I PHA YANG KHRO SEL NA,
,KHYOD NI 'JIG RTEN GSUM 'DOD 'BRAS BU YANGS PA DPAG BSAM LJON
SHING YAL GA

MCHOG CHEN TE, ,KUN LA MNGON PAR 'DOD DON STZOL YANG KHYOD LA NAM
YANG RNAM 'GYUR 'GA' YANG YOD MI MNGA', ,GANG DANG GANG ZHIG SDUG
BSNGAL TSOGS MES LUS BSREGS DE DANG DE NI NGA YIS BSGRAL LO ZHES,
,NYID KYI DAM BCA' ZHAL BZHES SDUG BSNGAL SA 'OG BYING BA BDAG LA

'BRAS BU BCAS PAR MDZOD, ,JI SRID SROG CHAGS RNAMS KYIS ZIL GNON
RTZUB LDAN SDUG BSNGAL SHUGS DE 'PHEL BA DE SRID DU, ,YANG DAG
RDZOGS PA'I SANGS RGYAS THEG PA'I SMON LAM BLO MNGA' RNAMS LA
RJES BRTZE MNGA' BA LAGS, ,YUM GCIG DE LTAR LAG BSGRENG BSTOD
PA'I

TSIG ZOL CHO NGE'I NGA RO DPANGS MTHOR 'DON PA LA, ,GZHAN GYIS
KYANG NI BTANG SNYOMS BYA BAR 'OS PA MIN NA KHYED 'DRAS LTA ZHIG
BLOS CI 'TSAL, ,KHYOD LAS GZHAN DAG RNAMS KYIS MNGON 'DOD 'BYOR
PA DON GNYER 'DOD PA RNYED PA MA KHUMS NA, ,NANG GI GDUNG BA
RGYUN CHAGS

@43A *, ,MI DGA'I SA GZHI SRAN DU MED PAS SHIN TU YANG YANG BSREG
,GAL TE KHO BO SDIG CAN LAGS NA KHO BO'I KHYOD GUS CHEN PO 'DI
DAG CI PHYIR 'PHEL, ,BDEN GSUNG MTSAN TZAM KHUMS SHING DRAN PA
YIS KYANG KHYOD GCIG KHO NAS NAN GYIS SDIG SEL BA, ,DE YI

PHYIR NA KHYOD KYI KHO BO'I BGYI BA'I KHUR BU BOR BA JI LTAR LAGS
PA GSUNGS, ,NAD PA 'CHI BAR 'GYUR NA'ANG SMAN PA SNYING RJE RGYA
CHEN SMAN 'PHRO GCOD PAR BGYID DAM CI, ,GANG GI PHYIR NA 'GRON
GNAS RNGA MO CHA SHAS DU MA'I THUN MONG BA LTAR RGYU DANG NI,
,SER SNA NGA RGYAL LA SOGS RANG SKYON

THA CHAD RNAMS KYIS RIM DANG DUS GCIG BSKUL BAS NA, ,NYIN GCIG
ZHABS KYI PADMA MCHOD PA SKAD CIG TZAM YANG MA RNYED DE PHYIR
KHYAD PAR DU, ,BKREN ZHING PHONGS PA'I TSIG DANG YI GER BKOD 'DIS
BDAG LA 'DOD PA'I 'BRAS BU MCHIS PAR MDZOD, ,LHA MO GRU CHAG CHUR
BYING SNYING RJE DANG

BCAS DU BA'I CHO NGE G-YO MED ZHAN PA RNAMS, ,KHYOD LA MNGON
BSTOD LHUR BLANGS PA YIS 'PHRAL DU RGYA MTSO DUS MTHA'I RLUNG
GYEN 'TSUBS PA'I CHU, ,GTZUBS PA'I CHU RLABS G-YO ZHING 'GUL BA'I
ROL PAS DKRUGS PAS BTEG PA'I RBA RLABS 'GRAM NGOGS LA, ,BRDABS
PA'I

SGRA GRAG GAD RGYANGS CAN GYI PHA ROL 'GRAM DU RANG DGA'I NYAMS
KYIS RGAL PAR 'GYUR, ,DU BA 'KHYIL BA'I SPRIN NANG 'THON ZHING
NAM MKHA'I KHYIM DU 'PHRO BA'I ME STAG CAN GYI ME, ,ME LCE 'BAR
ZHING 'PHRO BA'I SHUGS KYIS NANG DU ZHUGS PA'I KHYIM NA MAL DU
NYAL BA RNAMS, ,KHYOD LA RAB

BTUD THAL MO SPYI BOR SBYAR ZHING LDAB LDIB GSOL BA BTAB PAS SKAD
CIG LA, ,GLOG RAB 'GYUR BA'I SGEG PAS DMAR POR GYUR PA'I SPRIN
GYI CHU RLABS DAG GIS KHEBS PAR 'GYUR, ,'GRAM PA'I GDU BU MYOS
PA'I CHU YIS GANG BA GNYIS KA LA BRTEN BUNG BA'I PHRENG BA YI,
,DAR DIR SGRA

YIS BAB PA'I BAN GLANG ZLA BOS ZHE SDANG ME LCE SBAR BA'I GLANG
CHEN GYI, ,MCHE BA'I RTZE MO 'OD LI MTHON PO'I STENG DU LUS PO
GZHAG PA'ANG KHYOD RJES DRAN PA YIS, ,RI BO MTHON PO'I ZOM RTZE'I
MKHAR LA 'DUG BA BZHIN DU DGA' ZHING 'CHI BDAG PHYIR ZLOG BGYID,
,MDUNG RINGS BSNUN

@43B BSAD MI YI MGO DANG GSAL SHING CAN GYI GTOR MA'I STON 'GYED
'BROG STONG DU, ,RKUN PO'I LAG RTZES BZUNG BAS G-YO BA'I PHUB
DANG RAL GRIS DREGS PA SHAS CHER 'THON GYUR CING, ,MIG NI KHRO
GNYER BCAS SHING SMIN 'KHYOG ZUR MIG LTA DANG LDAN RNAMS BRAN DU
SGO BYED PA, ,DE NI KHYOD

MTSAN DPAL GZHI BSAM PA'I SMYU GUS SKYO BA MED CING GSAL BAR BRIS
PA LAGS, ,RKANG PA'I SBAR MO RAB RNO RDO RJE LTA BUS TSABS CHER
BSNUN PAS GLANG CHEN MYOS PA'I GLANG, ,BSKAMS NAS KHRAG MANG ZAGS
PAS BKRUS PA'I RAL PA GSAL PO 'JIGS RUNG YA NGAS GNYA' KHEBS
SHING, ,

KHROS TE RGYANG NAS MGO LA 'DZIN 'DOD MCHE BA RNON PO GTZIGS PA'I
KHA CAN RI DAGS DGRA, ,KHYOD KYI 'THAD PA'I SPYOD PA BSTOD PA'I
DON TSIM MKHAS LA SKRAG STE LOG NAS 'GRO BA LAGS, ,DU BA 'KHYIL
'DRA MUN PA'I GZUGS CAN RNAM 'GYUR GDENGS CAN PHUS 'DEBS GRAGS
PA'I 'GRAM

DGANG BAR, ,BYA BA'I CHED DU KHA GDANGS 'GYUR BA'I LCE CAN THAG
PA DANG 'DRA GSHIN RJE'I ZHAGS PA DANG, ,SDIG DBANG GIS PHRAD
SLAR YANG KHYOD KYI YON TAN BGRANG BA LHUR LEN KHYOD BDAG LHUR
BYED PAS, ,BUNG BA MYOS PA'I PHRENG BA'I GDUB CAN AUTPALA PHRENG
BA'I RGYAN GYIS MDZES PA

'CHANG BAR 'GYUR, ,RJE BOS SMIN BSKYOD BSKUL TE BKRABS PA REM
ZHING RTZUB PAS CO TO DRANGS SHING GZINGS GYUR PA, ,GO KHOL
BSKYOD PA'I TSIG RTZUB KYIS SPYOS 'CHING BA'I ZHAGS PA RTZUB MOS
NYER BCING BKRES PA DANG, ,SKOM PAS MCHU DANG MGUL PA GANG ZHING
'PHAGS MA SGROL

MA'I ZHABS LA SKYABS 'GRO BA, ,DE NI BYAMS PA'I GNYEN GYIS SBANGS
KYANG MA RUNGS RGUD PA DE DAG 'PHRAL DU SBANG BAR 'GYUR, ,SRIN PO
SGYU MA SPRUL PA LAS TSUL GYIS BYAS BDEN PA MA YIN GZUGS BRTZAMS
CHA LUGS TSUL, ,RNAM 'GYUR DU MDAG DANG RJES SU 'TSAM PA'I MTSON

CHA'I 'OD ZER TSOGS KYIS MI BZAD CING, ,MI RO BRGYUS PA'I RGYU
MA'I THA GU'I TSOGS DAG PHRENG BAR BKOD PA RNAMS KYANG KHYOD
RGYUS LAS, ,BTUS PA'I GSANG SNGAGS DRAN PAS SDIG BSAL BSRUNG BA
PHAM PA BYED PAR 'GYUR, ,CHEM CHEM SGRA SGROGS CHAR SPRIN LUS CAN
BAN GLANG MYOS

@44A *, ,CHU'I KLUNG GIS RGYUN GYI MUN GTIBS SHING, ,MTSON CHA
GLOG LTAR 'GYU BA'I 'OD ZER DANG LDAN MDA' YI CHAR 'BAB G-YUL NGO
'GYED BA'I TSE, ,PHYE MAR RLOG PAR BYED CING DPUNG STOBS CHE BA'I
RNAM PAR SDANG BA RNAMS KYIS BKAG PA YANG, ,KHYOD KYI SPROS PA

GSOL BTAB DPA' BO GCIG GIS DGRA BO'I SA GZHI NAN GYIS 'THAG PAR
BYED, ,SDIG SPYOD RGYUN CHAGS LAS BYUNG PHOL MIG TSABS CHEN DAG
LAS RNAG KHRAG RUL PA ZAGS PA YIS, ,MYAGS PA'I SHA LPAGS DANG
'BRAL RTZA SGO'I BU GAR SROG CHAGS 'GUL BAS ZOS PAS LUS ZAD

RNAMS; ,KHYOD KYI ZHABS LA BRTEN PA'I SMAN MCHOG RI LU GOMS PAR
BSTEN LA RAB TU DGA' BA YIS, ,SA LE SBRAM DANG 'DRA BA'I LUS DANG
LDAN ZHING PADMA DKAR PO LTAR YANGS MIG CAN 'GYUR, ,GANG GI RNA
BA'I SNOD DU BLA MA RNAMS KYIS NYER SBYAR MAN NGAG GLENG MO MA
LHUNG ZHING, ,THOS PA'I

NOR DANG BRAL BAS MKHAS PA'I TSOGS SAR LKUGS PA NYID DU KHAS LEN
GANG YIN PA, ,DE YANG KHYOD LA GUS PA'I NUS PAS RGYAN RNAMS KUN
GYIS MDZES PA'I 'BYOR PA DANG BCAS PA'I, ,NGAG GI DBANG PHYUG
THOB NAS MI BDAG MDUN SAR RGOL BA'I SENG GE'I KHRI DAG 'PHROG PAR
BYED, ,

SAR NYAL RNGUL GYIS LUS GOS RKED NGOS MDOMS DKRIS RAS RAL YAN LAG
RNAM PAR MNGON 'GYUR ZHING, ,SHIG GIS TSE DAG RAB GTZER GZHAN GYI
KHYIM SGOR RDZA CHAG DUM BUR ZAS DAG SLONG BA YANG, ,KHYOD MNYES
BGYIS BAS NA CHUNG MCHOG NGAL RNAMS KYIS G-YABS BA'I RNGA YAB

KYIS 'DZUM MDZES PA'I SA, ,GLANG CHEN MYOS PA'I CHU YIS GDONG
PA'I MCHE BA GTAMS SHING GDUGS GCIG GYEN DU BTEG PA 'DZIN, ,SKYE
BO BKREN PA RNAMS KYIS YUM GCIG ZHABS 'BRING DANG NI SO TSIS BZO
YI SPYOD PA RNAMS, ,SPONG PA'I THABS KYIS RNAM GRANGS DAG GIS DUB

CING SKYE BA SNGA MAR NYER BLANGS BSOD NAMS KYIS, ,NYER BSAGS DGE
'BRAS NOR MA THOB DANG NOR BRAL RNAMS KYIS PHYA LAS 'DA' BAR
MDZAD KHYOD LA, ,GSOL BA BTAB PAS PHYI NAS NOR BU SA LAS GTER NI
GSER TSOGS 'BYUNG BA THOB PAR 'GYUR, ,'TSO BA CHAD PAS NGO TSA
KHYIM THAB GOS ZAD

@44B MA YIS SPYO BAR BYED CING BDAG NYID NI, ,GSO BAR BYED PHYIR
GNYEN 'DAB BU DANG GNYEN BSHES RNAMS KYIS RGYANG RINGS SPANGS PAR
GYUR PA YIS, ,KHYOD LA RANG GI SDUG BSNGAL ZHUS PAS RANG GI KHYIM
THAB BUD MED GDU BU'I SIL SIL SGRAS, ,GNYID LOG SAD PAR 'GYUR
ZHING RTA RMIG RTZE MOS

MTSAMS BRKOS KHANG KHYIM RNAMS KYI BDAG PO BYED, ,GAL TE KHYOD
KYI BKA' DRIN CHA SHAS TZAM ZHIG MCHIS NA PHYOGS TSOGS KHYAB PA'I
'KHOR LO DANG, ,BUD MED MTSAN BRGYAN 'OG PAG CHEN PO G-YO DANG
GLANG CHEN DON PO MCHE BA DRUG PA DANG, ,RTA MCHOG SPU KHA SDO
BSANGS

RMA BYA'I MGRIN LTAR 'TSER DANG YON TAN DRI MED NOR BU NI, ,NYI
LTAR MDANGS LDAN 'OD CAN KHYIM BDAG MDZOD KHENGS BLON PO RTUL
PHOD DMAG LDAN 'BYUNG BAR 'GYUR, ,KHYOD KYIS RIG PA'I GRUB PA
THOB PAS TZANDAN CHU YIS DRI ZHIM NOR BU'I RDO STENG DU, ,SDU GU
MA YIS DUS 'DEBS SDUG PA

DANG ROL RDZES SU CHAGS PAS BDE BA'I NYER SPYAD GSAR, ,GUS PAR
SBYAR ZHING LAG SBOM MTHON PO RAL GRI'I 'OD ZER SNGON POS DPUNG
RGYAN G-YO BA YIS, ,RIG 'DZIN DBANG PO RANG DGAR GYUR TE M'A LA
YA YI ME TOG SKYED MOS TSAL DU 'GRO, ,NU MA'I THON KOR DO SHAL
GYIS MNAN MIG

DKYUS RING POS RNA BA'I AUTPALA LA 'GRAN CING, ,SKRA BSKYIL MANDA
RA BAS BRGYANGS PA'I ZE 'BRU SAR PA'I DRI YIS MYOS PA'I BUNG BA
DANG LDAN PA'I, ,LHA YI BU MO RKANG GDUB RAGS PA'I SIL SNYAN 'OG
PAG SGRA YI RGYUN GYIS SHIN TU DPANGS, ,BSKYED PA'I 'DOD DRAN
DREGS DGA' KHYOD MGON

LDAN PA DAG LA GUS DANG BCAS PAS GSOL BA 'DEBS, ,RDZING BU'I NANG
LOGS RIN PO CHES SPRAS GSER GYI PAD MTSO ZE 'BRU RDO RJE'I TSOGS
LDAN ZHING, ,YONGS 'DU'I LJON SHING SKYE ZHING ME TOG ZE 'BRU DRI
ZHIM RDUL GYI BLA RE MTHOR BRES TE, ,LHA YI GRONG KHYER RANGS
BGYID LHA MO BI WANG GLING BU

SGROGS PA MKHAS PAS SIL SNYAN NI, ,SNYAN PAR BSGRAGS PA'I DGA'
TSAL LHA MO KHYOD LA MCHOD PA BGYID PAS YUN RINGS MYONG BAR
'GYUR, ,SEMS RGYUD KHYOD LA GTAD PAS BSOD NAMS MTHU 'BAR RNAMS NI
MDZES MA DAG DANG LHAN CIG TU, ,GA PUR AE LA LI SHI SHING TSA AA
KA RU DANG

@45A *, ,SPANG SPOS PHYE MA'I DRI CHU CAN, ,GLONG 'KHOR RBA RLABS
BUD MED SDU GU'I NU MA 'DOD PA'I DREGS PAS 'BUR BA'I SKYIBS
'KHYIL BA, ,DAL 'BAB GANG G'A'I CHU LA CHU RTZED CHU NI DRAG TU
'THOR BAS RTZED MO BYED PAR 'GYUR, ,KHYOD KYI SPYAN RAS MANG DU
PHOG PAS DAG PA'I

BKA' LA LHA GTZO DUL BA'I KHUR BU YIS, ,COD PAN 'DUD PA RNAMS
KYIS PHYAG BYAS MTHO RIS STENG NA LHA YI GLANG CHEN THAL GONG NI,
,KHROL KHROL RGYAN GYIS SPUD PA LA ZHON LUS KYI BA SPU SHAS CHER
LANGS PA'I BDE SOGS KYI, ,LAG RINGS 'DO LI BAR MED BSKYIL CING
'CHANG BA RDO RJE DANG

'BREL LHA YI YUL LAS SKYONG, ,KHYOD SKU GTZUG GI RIN CHEN RGYAN
GYI GDAN BZHUGS BDE BAR GSHEGS 'OD MKHA' KHYAB BLA RE CAN, ,NYI
MA SHAR KA BYE BA LTA BUR CHES GSAL 'OD ZER DAG GIS 'JIG RTEN
GSUM 'GENGS SHING, ,ZHABS GCIG G-YAS BRKYANG GOM STABS CHEN PO'I

BRJID LA TSANGS DBANG KHYAB 'JUG DRAG PO RNAMS 'DUD PA, ,BSGOMS
PAS SKYE BA LA BRTEN RNAMS KYIS SRID PA'I 'JIGS PA RGYUN NI GCOD
PAR BGYID PAR 'GYUR, ,LA LA KHRO BA DANG BCAS PHYAG TSOGS PHYAG
CHA RNAMS KYI 'OD ZER DAG DANG 'BREL PA YIS, ,NAM MKHA'I KHONGS
KHYAB

SBRUL GYI GDU BU'I GDENGS KA DAG GIS SPYOD PA MI 'PHROGS MI BZAD
PA'I, ,SDANG RNAMS SKRAG MDZAD GAD MO'I CANG TE'U DRAG PO BRDUNGS
BAS BRLANG BSKYED TSE NA RO LANGS NI, ,THAL MO'I SGRA CHEN SGROGS
PAS BSGYINGS SHING BSNYEMS PA'I ROL PA CHEN PA'I CA CO DRAGS PAR
KHUMS, ,LA

SBU'I KHUNG RE NAS BYUNG NAM MKHA' KHYAB PA'I SAR GNAS SA 'OG
MTHO RIS GNAS, ,TSANGS PA DBANG PO LA SOGS LHA DANG KLU DANG DRI
ZA MI DANG GRUB PA RNAMS GNAS SHING, ,PHYOGS TSOGS KHYAB PA'I 'OD
ZER LA BZHUGS BDE GSHEGS BRGYA PHRAG SPRUL PA MTHA' YAS KYIS

DANG, ,NGO MTSAR KHAMS GSUM PHYAG 'OS BRTAN DANG G-YO BAR GNAS
PA'I DNGOS PO MA LUS NGO BOR KHUMS, ,LA LAS RGYA SKYEGS LI KHRI'I
TSON 'DRA NYI MA GZHON NU CHES DMAR LTA BUR DMAR BAR KHUMS, ,DE
BZHIN GZHAN GYI DPAL LDAN AANDA RNYIL DU BTAGS PA'I PHYE MA 'THUL

@45B 'DRAR SNGON POR KHUMS, ,LA LAS 'O MA'I RGYA MTSO DKRUGS DANG
ZHO BAS CHES LHAG DKAR DANG GSER 'OD LTAR KHUMS TE, ,KHYOD SKU
SNA TSOGS NGO BOR SHES BZHIN NYE BAR GZHAG PA DANG 'BREL DBYE BAS
THA DAD 'GYUR, ,KHYOD KYI YON TAN TSOGS KYI GRANGS NI KUN MKHYEN
YE SHES SGRON MES

RAB TU GSAL BA YI, ,SHES BYA MTHA' DAG DE NYID DBANG GCIG THAMS
CAD MKHYEN PA DNGOS DANG DE SRAS KYIS MKHYEN TE, ,BDAG 'DRA BYA
ROG SGROGS LTAR KHA GDANGS KU CO CHER 'DON GANG LAGS DE NI MI
BZAD PA'I, ,SDUG BSNGAL RIMS NAD DAG GIS BSKYED PA'I NAD CAN SEMS
KYI

RGYUD LA BZHAD GAD RGYU ZHIG LAGS, ,BDAG GIS ZHU BA GANG LAGS DE
NI NANG GI DANG POR KHYOD KYIS KHYAD PAR DU MKHYEN CING, ,DE
BKLAG BRJOD PAS NGAL BA'I TSUL NI MI MKHAS RANG SEMS TSI MA PA'I
BYE BRAG LAGS MOD KYI, ,'ON KYANG SDUG PAR DON SHES ZIN PA'I
GNYEN 'DUN BYAMS

PA'I MDUN DU 'DUG BZHIN TSIG DAG GIS, ,SDUG BSNGAL PHYUNG STE
SNYING YANG SENG ZHES BYED PA NYID DU GYUR NAS RNAL MAR GNAS TSOR
BZHIN, ,DGE LEGS KUN DGA'I RGYA MTSOR ZLA BA'I CHA SHAS GSAL MA
KHYOD BSTOD CHU YIS YID DAG PAR, ,BGYIS PA BDAG LA TSIM BYED
MTHONG BA

STZOL CIG YE SHES NYER BSTAN DAG GIS RGYAS PAR MDZOD, ,THUGS RJE
SHAS CHES NANG GI MUN SOL GANG PHYIR KHYOD KYI BSTOD PA TZAM ZHIG
KYANG, ,DON YOD 'GRO BA DAG NA SKYE DGU RNAMS KYI BDE LEGS GNAS
NI GCIG BU LAGS BAR KHUMS, ,KHYOD KYI YON TAN TSOGS KYI CHA TZAM

BSTOD NAS BDAG GIS 'DI TZAM ZHES BYA MA NGES PA'I, ,BSOD NAMS
BKRA SHIS 'DOD PA'I 'BRAS BU MNGAR BA RO MYANG MA GROL BAR DU
LONGS SPYAD PA, ,GANG THOB DE YIS 'JIG RTEN 'DI NI 'PHAGS PA 'JIG
RTEN DBANG PHYUG ZHABS MTHIL BKRA SHIS KYI, ,BDE LEGS RTAGS CAN

BDE GSHEGS SRAS PO'I GRONG KHYER BDE BA CAN ZHES BYA DER MYUR
'GRO SHOG ,RJE BTZUN 'PHAGS MA SGROL MA'I BSTOD PA'I ME TOG
PHRENG BA 'DZIN PA ZHES BYA BA SLOB DPON CHEN PO THAMS CAD MKHYEN
PA'I BSHES GNYEN ZHES BYA BA BYANG CHUB SEMS DPA'I SPYOD PA RTZE
GCIG TU BYED PAS MDZAD PA RDZOGS

@46A *, ,SO;, ,,RGYA GAR GYI MKHAN PO KA NA KA WA RM'A DANG, BOD
KYI LO TZ'A BA PA TSAB NYI MA GRAGS KYIS BSGYUR BA LAS, SLAD KYIS
PAndI TA CHEN PO MA nI KA SHR'I DZNY'A NA'I ZHAL SNGA NAS DANG,
CHAG LO TZ'A BA SH'AKYA'I DGE SLONG CHOS RJE DPAL GYIS CUNG ZAD
BCOS TE DAG PAR BYAS SO,, ,,