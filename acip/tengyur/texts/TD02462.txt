@135B #, ,RGYA GAR SKAD DU, SU GA TA SH'A SA NA RATNA BHA HI DA
DRA N'A MA, BOD SKAD DU, BDE BAR GSHEGS PA'I BSTAN PA RIN PO
CHE'I GRU BO ZHES BYA BA, BCOM LDAN 'DAS 'JIG RTEN DBANG PHYUG LA
PHYAG 'TSAL LO, ,BRTZE LDAN RTOGS BCAS LUNG GIS PHYUG ,SMRA MKHAS

@136A *, ,SKYO BA MED YID THUL, ,SBYANGS SDOM DBANG PO RAB ZHI
BA'I, ,BLA MA LA BTUD DE BSTAN BSHAD, ,SHIN TU RNYED DKA'I DAL BA
SPRIN 'DRA LAS 'BRAS RJES 'BREL SDUG BSNGAL CAN, ,GNAS LA RAB DAD
'GRO LA BRTZE DANG CHOS RAB RNAM 'BYED BRTZON 'GRUS DANG, ,GUS
PAS MCHOG

GSOL CHO GA BZANG LDAN MNYAM PAR 'JOG BRTZON LEGS BSNGOR BCAS,
,BSAM BYA BSGRUB BYA RNAL 'BYOR MCHOG SPYOD SRID ZHI'I RGYA MTSO
SGROL BA'I GRU, ,RUS SBAL GYIS NI GNYA' SHING DANG, ,YUNGS 'BRU
KHAB KYI BU GAR DANG, ,RTZIG NGOS LA NI SRAN 'BRAS LTAR, ,DAL BA
SHIN TU RNYED DKAR

GSUNGS, ,GANG PHYIR LAS CAN KUN GYI LAS, ,RGYUN LTAR THUR DU
LTUNG PHYIR DANG, ,DER YANG MI DGE 'PHEL PHYIR DANG, ,MIN YANG
LEGS SPYAD BYA DKA'I PHYIR, ,RTEN 'DI THOB DKA' DE BZHIN DU, ,JI
TZAM RNYED DKA' DE TZAM GYIS, ,SNYING PO MED PA'I LUS 'DI LAS,
,SNYING PO DAM PA

BTZAL BAR BYA, ,DE PHYIR BDAG LA LEGS 'DOD PAS, ,SKYES BU'I DON
BSGRUB BYA BA'I PHYIR, ,RGYA MTSOR BYING BAS RNYED PA YI, ,GRU BO
LTA BUR LUS 'DI SPYAD, ,SROG 'DI 'DUS BYAS YIN PHYIR DANG, ,MI
SDOD PHYIR DANG RKYEN MANG PHYIR, ,DE BZHIN SNYING PO MED PA'I
PHYIR, ,'CHI BDAG GIS

BDAG MYUR ZA NGES, ,LUS DANG LONGS SPYOD SDUG PA YI, ,MDZA' RNAMS
RJES 'BRANG MI 'GYUR ZHING, ,MGON MED GCIG PU GYI NAR NI, ,'JIG
RTEN PHA ROL 'DOD PAR BYED, ,RE ZHIG TSE RABS 'GA' LTA ZHIG ,NYON
MONGS MI 'GYUR GDENG THOB PA'AM, ,BDAG LA YANG YE MI

SNANG NA, ,CI PHYIR BDAG YID BDE BAR 'DUG ,DE BAS 'BAD PA THAMS
CAD KYIS, ,TSE 'DI'I DGOS PA KHYAD BSAD CING, ,MGO LA ME SHOR
BSGRIMS PA BZHIN, ,MKHAS PA SLAD MA'I DON BSGRUB BYA, ,MTHONG
DANG MA MTHONG MYONG BA YI, ,RNAM SMIN RGYU MTHUN DBANG GI LAS,
,MNGAR

SKYUR KHA LA RANG RGYU BZHIN, ,SLU MED LAS 'BRAS 'BREL PAR 'DOD,
,MKHA' LTAR 'GAG MED SEMS NYID LA, ,SNA TSOGS BAG CHAGS SPRIN
TSOGS 'KHRIGS, ,SMIN GYUR CHAR GYI RGYUN 'BAB PAS, ,RJES MYONG LO
TOG SMIN PAR BYED, ,CHOS KUN RTEN CING 'BREL 'BYUNG ZHING, ,

@136B RTEN MED DE YI RTEN YIN TE, ,BRTEN PA'I RGYU 'BRAS GSHIS
YIN PHYIR, ,DKAR GNAG LAS 'BRAS 'BREL PA NYID, ,SLU MED SO SOR
NGES PHYIR DANG, ,CHUNG LAS CHE NYID 'BYUNG PHYIR DANG, ,SNGON
BYUNG DA DUNG MYONG 'GYUR PHYIR, ,BLO LDAN BLANG DOR 'BAD PAR
RIGS, ,DE LTAR LAS DE DANG

DE YI, ,'BRAS BA SDUG BSNGAL BSAM YAS KYIS, ,SKYE DGU KUN DU
GDUNG PA YANG, ,ME LCE YI NI SO MA LA BZHIN, ,DE NI 'DU BYED
'GYUR BA DANG, ,SDUG BSNGAL GYI YANG SDUG BSNGAL SOGS, ,SKYE RGA
NA DANG RGUD DANG 'CHI, ,PHRAD BRAL BSRUNG DKA' TSOL LA SOGS, ,JI

LTAR BKRA SHIS RNA NAG DANG, ,DRI MI ZHIM DANG MI GTZANG BZHIN,
,SDUG BSNGAL NYE BAR LEN PA LA, ,LHAN SKYES RTAG TU 'BREL PA YIN,
,RMONGS RNAMS SDUG BSNGAL GYIS SKRAG BZHIN, ,DE YI RGYU LA DGA'
MGUR SPYOD, ,MI GANG NAD LA DUG BZHIN DU, ,SHES PAS GNYIS

SPONG DE MKHAS PA, ,BSKAL MANG RNYED DKA'I NGAL BA LEGS RNYED
BRAG RUM AU DUMB'A RA BZHIN, ,GANG THOB SROG 'DI'ANG RTAG TU MI
RUNG RI GZAR KHROD KYI KLUNG RGYUN 'DRA, ,LUS CAN RNAMS KYI DKAR
NAG LAS KYANG SA BON DANG NI LO TOG MTSUNGS, ,'DI DAG TU NI SDUG
BSNGAL GDUNG BA'ANG ME 'OBS

'BAR BA'I ME LTE BZHIN, ,ZHES BYA BA NI BSAM PAR BYA BA'I GNAS
BZHI'I CHOS MDOR BSDU BA'O,, ,,SKYABS GSUM THAR PA LAS 'BRAS LA,
,RAB DANG MNGON 'DOD YID CHES DANG, ,RNYOG MED YID GZHUNGS RNAM
PAR NGES, ,GUS SBYOR THE TSOM MED PAR RGYU, ,YON TAN SHES PA NYID

DANG DE, ,CIG SHOS SKYON MTHONG YID 'BYUNG BCAS, ,RTAGS MYONG
KHONG DU CHUD GYUR LA, ,BRTEN NAS DANG BA THOB PAR 'GYUR, ,BYA BA
KUN SNGON 'GRO PHYIR DANG, ,BYED PA YI NI RGYU NYID PHYIR, ,SA
BON TSIG LAS MYU GU BZHIN, ,CHOS KUN SPRO BA MED LA MIN, ,'DI NA
GANG LA RAB DANG YOD, ,

DE YIS DNGOS GANG BSGRUB DKA' BA, ,DE YANG GZHAN GYIS BYA SLA
BAS, ,RAB TU SLA BAS 'GRUB PAR 'GYUR, ,SEMS CAN CHOS DANG CHOS
NYID LA, ,BRTZE RTOGS MTSAN MA MED SNYING RJE, ,MI BZOD MNGON DU
BYED RTOG MED, ,DON SHES DRI MA ZAD SBYOR RGYU, ,GNYEN TSOGS SDUG
BSNGAL

@137A *, ,MTHONG DRAN DANG, ,GANG ZAG CHOS BDAG MED NYID DANG,
,RIGS LUNG MAN NGAG GIS PHYE BAS, ,MTHONG PHYIR GZHAN ZHUGS BRTZE
BA SKYE, ,SKU GNYIS LHUN GYIS 'GRUB PA'I RGYU, ,RIN CHEN SEMS KYI
RGYU PHYIR DANG, ,JI LTAR KHAB LA KHAB LEN BZHIN, ,'GRO

BA SDUD PAR BYED PHYIR TE, ,DE BZHIN DE YI KHYAD PAR GYIS, ,RGYAL
SRAS MDZAD PA KHYAD PAR PHYIR, ,SMAN SHING LJON PA LTA BU YI,
,PHUN TSOGS SNYING RJE BSKYED PAR BYOS, ,SGYU MAS SPRUL PA'I
GRONG KHYER DU, ,SKYES BU DE DAG DGA' DANG GDUNG, ,YUL DUS RNAM
KUN SHIN TU BA, ,SNANG

MTSUNGS DON MA GRUB RTOGS SHES, ,MA 'GAGS MU MTHAR THUG MIN DANG,
,SKYE BA MED LAS SKYE PHYIR NI, ,SNANG 'GYUR GANG SKYE MED DANG,
,RTEN 'BREL RTZA BA ZAD PHYIR STONG, ,DE LA GANG SNANG LA SOGS
PHYIR, ,'KHOR BA'O DE NYID DE TSE DER, ,DPYAD NA MKHA' LTAR DBEN
PA NA, ,

RANG BZHIN MYA NGAN 'DAS PAR BRJOD, ,DE NI MI RTOGS RTOGS DKA'
ZHING, ,RTOGS NA NGES PAR GROL 'GYUR PHYIR, ,RAB ZAB ZAB CING NGO
MTSAR PHYIR, ,MKHAS PAS 'DZIN PA RNAM PAR GZHIG ,'BRAS BU BZANG
RNAMS MTHONG NYID DANG, ,'GRUB PA 'BAD PA LA RAG PHYIR,,

RGYUN 'BREL GOMS PAS DON THOB SHES, ,BSAM BRTZON PHYIR MI LDOG
BRTZON 'GRUS, ,GZHAN SKYON 'DI YI YON TAN RIG ,GNYID SOGS SNYOM
BRAL ZHUM MED DANG, ,THABS SBYANGS SNYING BRTAN RTUL PHOD DPA',
,SKAL LDAN SPRO BA RNAM PAR 'PHEL, ,RLUNG MED RNAM G-YO

MI 'BYUNG BZHIN, ,BRTZON BRAL LEGS SPYAD GA LA YOD, ,SPRO LDAN
SKAD CIG NYID LA YANG, ,RI RAB THAL BAR BRLAG SEMS BSKYED, ,KYE
MA HO GZHAN DU YID BRTAN MED, ,NYING MTSAMS TSE NA LONG MED DE,
,GSON TSE 'ANG BSIL KHANG MAR ME BZHIN, ,CI PHYIR BDAG BLO

NGAL BAR GNAS, ,BDAG NYID PADMO DMAR GSAL RAB DGA' DRI MED DAD
PA'I NYI ZER 'BAR BAS RNAM PHYE BA, ,MTHA' YAS 'GRO LA BRTZE BA'I
CHAB BRLAN RJES CHAGS AUTPALA MIG GI RDZI RAB DKRUGS NAS NI, ,SNA
TSOGS SNANG SEMS SHES BYA'I DKYIL 'KHOR RTEN CING 'BREL 'BYUNG

@137B RANG BZHIN STONG PA NYID RIG DANG, ,SRID PA'I DGRA TSOGS
SKYON MANG GIS SKRAG PHANG DU SPRUL 'ONG BRTZON PA BZHIN DU
BRTZON PAR BYA, ,ZHES BYA BA NI BSGRUB PAR BYA BA'I GNAS BZHI'I
CHOS MDOR BSDU BA'O, ,SRID ZHI'I SKYON YON DRAN BYAS NAS, ,BDAG
DANG GZHAN GYI DON BSGRUB PHYIR, ,

YID BZHIN NOR LA BYI DOR BZHIN, ,DE NAS DNGOS GRUB MCHOG GSOL
BYA, ,GANG PHYIR BSKAL PA BRGYA PHRAG TU, ,'BAD KYANG PHYOGS TZAM
MI RNYED PA, ,GANG GI DRIN GYIS BDE CHEN NYID, ,SKAD CIG NYID LA
THOB BYA'I PHYIR, ,RGYUN GYI RNAL 'BYOR CHO GA YIS, ,JI BZHIN
MNGON DU BYAS NAS

SU; ,RE BA NYID DANG GDUNG BA DANG, ,GUS PAS RTEN GNYIS GSOL BA
GDAB, ,GANG TSE LHAR BCAS BLA MA YI, ,BYIN RLABS SNYING LA GANG
BABS PA, ,DE TSE SHEL LTAR DAD BA YI, ,SEMS THOB SPRO BAS NON PAR
'GYUR, ,RNAM DAG GSUM GYIS BSGYUR BYAS NAS, ,'OD

GSAL GYIS NI DRI MED BYA, ,ZUNG DU 'JUG PAS YE SHES TE, ,DBANG
BSGYUR SBYOR BAS PHRIN LAS BSGRUB, ,LHA DANG SNGAGS DANG TING
'DZIN NYID, ,SNANG GRAG DRAN PA NYID MED NYID, ,SNA TSOGS BRAL BA
KUN SNANG ZHING, ,GANG SNANG GZHAN GYI DBANG CAN NO, ,'DI DAG LUS
NGAG

YID RIM BZHIN, ,DRI MA 'KHRU BAR BYED PHYIR DANG, ,MCHOG BYED RO
GCIG BYED PA'I PHYIR, ,DON SGRUB BYED PHYIR RNAM PAR GZHAG ,BDAG
NYID RTOGS PAR BYED PHYIR DANG, ,RTOGS PAS GROL PHYIR GROL BA
NYID, ,GZHAN DON RNAM PAR 'PHRUL BA'I PHYIR, ,LAM 'DI THEG GZHAN

LAS KHYAD 'PHAGS, ,RNAL 'BYOR CHEN PO RANG GI SEMS, ,DRI MED RAB
DANG SIM BYED PHYIR, ,MKHA' DANG ZLA 'OD BDEN MTHONG ZHING, ,MI
RTOG 'OD GSAL BDE CHEN BRJOD, ,SGYU MA NYID DANG DE SNANG DANG,
,DE DAG JI BZHIN CHOS RNAMS KUN, ,SEMS YIN DE NYID 'OD GSAL

PHYIR, ,BLO MCHOG RNAM PAR MI RTOG GO, ,RANG BZHIN KUN DU MA
'GAGS SHING, ,RNAM PA SNA TSOGS RANG SNANG BA, ,KUN KHYAB RNYOG
PA MED MTSAN NYID, ,SKAL BZANG 'OD GSAL TING 'DZIN BSHAD, ,MCHOG
MTHONG PHYIR DANG RDUL MED PHYIR, ,DNGOS BRAL DNGOS LA MNGON CHUB
PHYIR, ,

@138A *, ,CHAGS BRAL ZAG PA MED RAB ZHI, ,SIM GYUR BDE BA CHEN
POR 'DOD, ,DE LTAR 'DI SKYES DGE BA YANG, ,MTSAN MA MED CING RGYA
CHE NYID, ,STONG NYID SNYING RJER BCAS SEMS KYIS, ,MCHOG SPYOD
SKU GNYIS LEGS BSNGO BYA, ,RMI LAM YUL GYI 'DU BYED BZHIN, ,

GANG PHYIR GANG DU GANG GIS GANG, ,JI LTAR BSGRUB PA MI DMIGS
PHYIR, ,DGE BA MTSAN MA MED PAR GSUNGS, ,DMIGS MED DMIGS PAR RAB
GSAL BA, ,NGO BO NGO BO MED RJES 'BREL, ,RNAM LNGA YAN LAG SNANG
BA'I GZHI, ,RGYAL SRAS RNAMS KYI TSOGS RAB YIN, ,GANG ZHIG CHOS
SHES

GANG ZAG SHES, ,SHES RAB THABS BCAS CHAGS BRAL CHAGS, ,MI GNAS
MYA NGAN 'DAS BSNGO BA, ,BDAG NYID CHEN PO'I NGO MTSAR RMAD,
,GANG SNYING COD PAN CHU SKYES DMAR RGYAS LHA MCHOG GIS MTSAN
RDZOGS SANGS STONG LDAN MGON POS BRGYAN, ,PHYI NANG GSANG BDAG
DRI MED YE

SHES LHAN CIG SKYES ROL 'OD KYI SBYOR BAS RNAM PAR RTZEN, ,SPRIN
BRAL MKHA' DANG ZLA RGYAS ZER LTAR DAG CING RAB GSAL BDE CHEN YID
RAB SIM PA DANG, ,GANG SKYES DGE TSOGS RIN CHEN MDA' DE'ANG BRTZE
BA'I GZHUS BSKYOD 'GRO LA YONGS 'PHEN DE DPA' BO, ,ZHES BYA BA NI
RNAL 'BYOR DU BYA

BA'I GNAS BZHI'I CHOS MDOR BSDU BA'O,, ,,SRID MTSOR RAB GNAS NYON
MONGS CHU SRIN KHA GDENGS GNAS, ,SDUG BSNGAL RLABS 'KHRUG GTING
MTHA' MED MNGON 'JIGS PA DANG, ,ZHI BA MCHING BU'I MTSO CHEN DKAR
'KHYIL GNYIS KA LAS, ,SGROL BYED BSTAN PA RIN

CHEN GRU MCHOG BZANG 'DI YIN, ,LEGS SBYAR BDAG BLO RAB DANG DGA'
BA DANG, ,SNYING BRTZES YID GZHUNGS 'BAD BYAS DGE BA 'DIS, ,'GRO
RNAMS SNGON GYI RGYAL BSAM BSGRAL BA, ,DE DAG LEGS SGROL DED DPON
MCHOG BDAG GYUR, ,BDE BAR GSHEGS PA'I BSTAN PA RIN PO CHE'I

GRU BO ZHES BYA BA GRUB PA BRNYES PA'I PAndI TA CHEN PO AA DZI TA
MI TRA GUPTAS MDZAD PA RDZOGS SO,, 