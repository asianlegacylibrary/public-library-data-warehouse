@132B #,, ,,RGYA GAR SKAD DU,
BADZRA BHEE RA BA TANTRA PANYTZI K'A, BOD SKAD DU, RDO RJE 'JIGS
BYED KYI RGYUD KYI DKA' 'GREL, DPAL RDO RJE 'JIGS BYED LA PHYAG
'TSAL LO, ,DPA' BO RDO RJE 'JIGS BYED DPAL BTUD NAS, DPAL LDAN
RDO RJE

'JIGS BYED KYI, ,RGYUD KYI DGA' 'GREL CUNG ZAD NI, ,GZHON NU ZLA
BA YIS NI BYAS, ,DE NAS ZHES BYA BA LA SOGS PA NAS ZHES PA NI
'JAM DPAL GYI RGYUD CHEN PO THAMS CAD DANG RDO RJE 'JIGS BYED KYI
SGRUB THABS LAS SO, ,DE NAS NI RJES THOGS DANG BKRA SHIS TE BSTAN
BCOS KYI DANG

@133A *, ,POR BSTAN PA'O, ,SGRUB PA'I THABS ZHES PA 'DI YANG
KHYAD PAR DU BYED, ,YANG DAG PAR ZHES PA NI YANG DAG PAR PHYE NAS
SO, ,RAB CES PA NI RAB TU BSAMS NAS SO, ,BSHAD CES PA NI, YONGS
BRJOD YANG DAG RAB BSHAD BYA, ,ZHES BYA'O, ,RDO RJE NI SHES RAB
NYID KYI PHYIR

DANG; THABS NYID KYI PHYIR NA 'JIGS BYED DO, ,DE YANG SHIN TU
DRAG PO'I LHA THAMS CAD 'JIGS PA NYID KYI PHYIR RO, ,DE YANG
SNYING RJE 'BRAS BU NYID DE, GANG DU GDUG PA'I SEMS CAN RNAMS LA
SNYING RJES 'DUL MA YIN, ,GANG PHYIR ZHI BA'I YON TAN GYIS NI
'DUL BA MA YIN TE, DE'I PHYIR RDO RJE CAN DE

'JIGS BYED YANG DAG GYUR, ,THOD PA'I PHRENG BAS RGYAN BYAS THOD
PA BSNAMS PA'O, ,NYI 'OD KHROS PA'I RDZING BU CHE, ,MTSUNGS PA'I
SKU NI RDO RJE KHRO, ,GANGS KYI KHA BA BZHIN DU BSIL, ,PHYI ROL
DRAG POS 'GRO BA SKYONGS, ,ZHES RDO RJE CAN GYIS GSUNGS SO, ,RDO
RJE 'JIGS BYED CES PA NI

STONG PA NYID DANG SNYING RJE DBYER MED PA'I DON DAM PA BYANG
CHUB KYI SEMS TE BCOM LDAN 'DAS DPAL RDO RJE 'CHANG NGO, ,DE'I
GRUB PA NI SGRUB THABS TE 'BRAS BU'O, ,'DIS SGRUB PAR BYED PAS NA
LAM YANG NGO, ,RANG DGA' 'JIGS BYED LA SOGS PA THAMS CAD KUN NA
NI GZHAN RTOG LA

SOGS PA LA ROL PAS NA LHA YIN NO, ,DE KUN KYANG SHIN TU DRAG PO
STE THAMS CAD ZIL GYIS GNON PA'O, ,DE NAS 'JIGS PAR BYED PAS NA
'JIGS BYED DO, DES NI 'DI LTAR STON TE 'JIGS BYED CES BYA'O,
,YANG DAG PA'I GSUNG RAB NI RJOD BYED DO, ,DE GNYIS BRJOD BYA
RJOD BYED KYI

NGO BO NI 'BREL BA'O, ,DNGOS GRUB NI DGOS PA'O, ,DE'I SGRUB THABS
DANG LAM NI THABS SO, ,DGOS PA'I DGOS PA NI SHIN TU DRAG PO'I LHA
THAMS CAD 'JIGS PA BSKYED PA'O, ,RDO RJE 'JIGS BYED KYI SGRUB
THABS NI SGRUB PA STE, RANG GI DON PHUN SUM TSOGS PA'O, ,DE YANG
GNYIS TE,

RTOG PA PHUN SUM TSOGS PA DANG, SPANGS PA PHUN SUM TSOGS PA'O,
,DANG PO NI JI SNYED MNGON PAR BYANG CHUB PAR BYA BA BYANG CHUB
PA'O, ,GNYIS PA YANG NYON MONGS PA DANG SHES BYA'I SGRIB PA'I BAG
CHAGS MA LUS PA SPANGS PA'O, ,DE'I THABS NI SGRUB PA'I THABS KYI
LAM MO, ,DE'I

@133B YANG THABS NI GSUNG RAB BO, ,GZHAN GYI DON PHUN SUM TSOGS
PA NI GDUG PA CAN 'JIGS PAR BYED PA'O, ,DE'I THABS NI SGRUB THABS
SO, ,DE'I YANG THABS NI GSUNG RAB NYID YIN NO, ,SDUD PA PO GANG
YIN PA'I TSIG NI 'DI NYID DU RNAM PA MANG POS GSUNGS MOD KYI,
'DIR NI GNAS SKABS

YIN NO; ,DE LA ZHES BYA BA LA SOGS PA LA DE LA ZHES BYA BA NI
BCOM LDAN 'DAS BSGRUB PAR BYA BA'I CHED DU ZHES BYA BA'I DON TO,
,DANG POR NI DGOS PA BSGRUB PA LA SOGS PA'O, ,SNGAGS ZHES PA'I
SNGAGS KYIS BSRUNG BAR BYAS PA'O, ,GANG YANG GNAS MANG PO'I MING
YOD KYANG, ,DE LTA NA

YANG LA LA GCIG TU'O, ,DE LA YANG GANG DANG GANG NGA NI MA YIN
TE, 'DI NYID NI 'JAM DPAL RGYUD CHEN POR GSUNGS PA'O, ,'ON KYANG
YID DANG MTHUN PA'I GNAS SU'O, ,YANG NA DE LA ZHES PA NI 'OG NAS
BSHAD PA'I GNAS MANG PO DE RNAMS KYI NANG NAS KHA CIG GO, ,YID
DANG MTHUN PA'I GNAS

ZHES PAS GO BAR BYA'O, ,'OG NAS 'BYUNG BA'I DBANG DU BYA BA LA
SOGS PA THAMS CAD NI DGOS PA'I LAS SO, ,DE LA ZHES PA NI DGOS
PA'O, ,DE'I NI CHED DU'O, ,SHING GCIG NI SHIN GZHAN GYI GRIB MAS
MA REG PA'O, ,MA MO'I TSANGS PA MO DANG, KHYAB 'JUG MO DANG, DRAG
MO LA SOGS

PA'O; ,'THAB MO YIS NI G-YUL NGO GANG DU DMAG MI MANG PO SHI
BA'O, ,'BYUNG PO NI PHYOGS SKYONG RNAM PAR RGYAL BA LA SOGS PA'O,
,RO LANGS NI GANG GIS RO BYIN GYIS BRLABS NAS 'GRUB PAR BYED
PA'O, ,SHA ZA NI SKYUGS PA ZAS SU ZA BA LA SOGS PA'O, ,GNOD SBYIN
NI RNAM THOS SRAS

LA SOGS PA'O, ,SPRAS PA NI BRGYAN PA'O, ,DE LA ZHES PA NI DKYIL
'KHOR GRU BZHI PA DE'I DBUS KYI SNYING PO STE, RE'U MIG BRGYAD DU
BYAS PAS DE YANG RE'U MIG DGU RU 'GYUR RO, ,RI MO ZLUM PO GCIG
BYAS TE, DE'I DBUS SU THAD KAR RI MO GNYIS PHRENG DU RI MO GNYIS
BYA'O, ,GAL TE

SLOB DPON GCIG YIN NA DE'I TSE SGO GCIG DBYE BA DANG, GROL BA
DANG, RAB TU DBYE BA DANG, PHYE BAR 'GYUR RO, ,SHAR DANG, DBANG
LDAN DANG, LHO DANG ME'O, ,RO'I SNOD NI BTUNG BA'I SNOD DO, ,BZHI
PA NI ZLA BA'I RNAM PA'O, ,SNYING PO 'PHAR MA NI RE'U MIG DGU
PA'O, ,DE NAS ZHES

@134A *, ,BYA BA LA SOGS PA LA 'KHOR LO'I PHYI ROL GYI 'PHAR MA'I
PHYAG RGYA DANG RTAGS NI GRI GUG LA SOGS PA'I MTSAN MA NI DBANG
LDAN GYI MTSAMS NAS BZUNG STE, G-YON SKOR DU MTSAMS DE NYID THUG
PAR BRI BAR BYA'O, ,MTSON RTZE GCIG PA NI LCAGS DBYUG GI RNAM PA
RTZE MO RMA BYA'I

SGRO'I CHUN PO DANG LDAN PA'O, ,RDO RJE RTZE GCIG PA NI PHYED
MDUNG NGO, ,DBYUG TO NI DBYUG PA'O, ,RO LANGS NI RO'O, ,BRI BAR
BYA BA NI GZHAG PAR BYA BA'O, ,SNGAGS CHEN PO NI KHYIM BYA'O,
,SNGON DU BYA BA BYAS PA NI, SNGON DU BSNYEN PA BYAS PA'O, ,DE'I
MDUN NI DKYIL 'KHOR GYI MDUN NO, ,YI GE

BCU PA NI, AOm HR'I: shtRi: WI KRi T'A NA NA H'Um PHAt, CES PAS
SO, ,DE RNAMS NI KUN NO, ,BAR CHAD NI GLAGS TSOL BA'O, ,SKYES PA
NI RNYED PA'O, ,DE'I PHYIR 'JIGS PA MED PAS SO, ,RIG PA NI SGRUB
PA'O, ,BRJOD PA NI MNGON PAR 'DOD PA'I DNGOS GRUB KYI CHED DU'O,
,DPAL RDO RJE 'JIGS

BYED CES BYA BA'I RGYUD LAS RTOG PA DANG PO'I DKA' 'GREL LO,,
,,DE NAS ZHES BYA BA LA SOGS PA LA NGES PAR MNAN PA'I BSAD PA'O,
,BCU DRUG CES BYA BA LA DBUS NI MTSAMS BZHI DOR TE BRTZIS PAS
RE'U MIG BZHI ZUNG NGO, ,DE LA PHYI ROL GYI BCU GNYIS PA LA, ,YA
MA R'A DZA

ZHES BYA BA LA SOGS PA DGOD DO, ,'DI RU MTSAMS BZHI LA DGOD PA
DANG SPEL BAR BYA'O, ,ME GNYIS NI GRU GSUM NYIS BRTZEGS SO,
,BZHAG PA NI GNAS PAR BYA BA NAS SO, ,NYA PHYIS NI THOD PA'O, ,YA
GNYIS GCIG TU BYAS NAS BRTZIS PAS YI GE SUM CU RTZA GCIG GI
SNGAGS DANG

LDAN PAR ZHES GSUNGS SO, ,GZHAN YANG ZHES BYA BA LA SOGS PA LA,
AOm YA MA R'A DZA SA DO ME YA, YA ME DO RU nA YO DA YA, ,YA DA YO
NI RA YAKshE YA, ,YAKshE YATZTSA NI R'A MA YA PHAt PHAt, CES BYA
BAS GSHIN RJE GSHED PO'I SNGAGS GSUNGS PA'O, ,DUR KHROD LA SOGS
PA NAS RGYAL PO'I SGO'I

BAR GYI SA BLANG BAR BYA'O, ,RGYA MTSOR 'GRO BA'I CHU BO'I PHAR
ROL GNYI GA'I CHU NGOGS KYI SA'O, ,GNAS LNGA NI SPYI BO DANG,
DPRAL BA DANG, MGRIN PA DANG SNYING GA DANG GSANG BA'I GNAS SU
MI'I RUS PA'I PHUR BUS GDAB PAR BYA STE, ,GONG DU GSUNGS PA DE
NYID KYIS SO, ,GROG MKHAR

@134B GYIS BDUN ZHES PA NI GROG MKHAR GYI SA BDUN GYI SA'I RDZAS
NI DUR KHROD LA SOGS PA NAS RGYAL PO'I SGO YAN CHAD KYIS SO,
,GZHAN YANG ZHES BYA BA LA SOGS PA LA GANG DU BSGRUB BYA'I RKANG
PA LA GOS PAR GYUR PA'I RDUL NI RDUL ZHIB TSO DE LTAR GCIG DANG,
DE'I ZHES BYA BA NI PAGS PA'O, ,RDUL

DANG CHU NGAN DANG SA RNAMS KYIS DGANG BAR BYA'O, ,DE SGRA NYID
NI BSGRUB BYA'I SGRAS SO, ,DE NAS ZHES BYA BA LA SOGS PA LA BRI
BA NI BYED PA'O, ,TZAndA L'I NI G-YUNG MO'O, ,DUR NI DUR KHROD
DO, ,MING NI CHE GE MO'O, ,DRAN PA NI DGOS PA'O, ,SBAL PA SBAL
BA'O, ,SMYON PA NI GNOD PA BYAS PA'O, ,

RTOG PA GNYIS PA'I DKA' 'GREL LO,, ,,DE NAS ZHES BYA BA LA SOGS
PA DRUG PA'I DANG PO NI YA'O, ,LNGA PA'I LNGA PA NI MA'O, ,KHA
CIG LAS DANG PO ZHES BYA BA'I GZHUNG YANG YOD DO, ,DE LA GO RIMS
BZLOG NAS BGRANGS BA'I NI MA'O, ,DRUG PA'I GNYIS PA NI MA'O,
,DBYANGS

KYI GNYIS PA NI AE'O, ,GNYIS PA'I GSUM PA NI DZA'O, ,DBYANGS KYI
GNYIS PA NI A'A'O, ,BDUN PA'I GSUM PA NI SA'O, ,GNYIS PA ZHES BYA
BA'I GZHUNG NI RIM PA BZLOG PA'I SVA'O, ,BZHI PA'I GSUM PA NI
DA'O, ,DBYANGS YIG BCU GSUM PA NI AO'O, ,LNGA PA'I LNGA PA NI
MA'O, ,DBYANGS

YIG BCU GCIG PA AE'O, ,DRUG PA'I DANG PO NI YA'O, ,NYIS 'GYUR NI
YA'O, ,LNGA PA'I LNGA PA NI MA'O, ,DBYANGS YIG BCU GCIG PA NI
AE'O, ,BZHI PA'I GSUM PA NI DA'O, ,DBYANGS YIG BCU GSUM PA NI
AO'O, ,DRUG PA'I GNYIS PA NI RA'O, ,DBYANGS YIG LNGA PA NI AU'O,
,GSUM

PA'I LNGA PA nA'O, ,RLUNG GI SA BON NI YA'O, ,DBYANGS YIG BCU
GSUM PA AO'O, ,BZHI PA'I GSUM PA DA'O, ,RLUNG GI SA BON NI YA'O,
,DRUG PA'I DANG PO NI YA'O, ,BZHI PA'I GSUM PA NI DA'O, ,RLUNG GI
SA BON NI YA'O, ,DBYANGS YIG BCU GSUM PA NI AO'O, ,BZHI PA'I LNGA
PA NI NA'O,,

DBYANGS YIG GSUM PA NI AI'O, ,ME'I SA BON NI RA'O, ,RLUNG GI SA
BON NI YA'O, ,YI GE'I MTHA' NI KshA'O, ,DBYANGS YIG BCU GCIG PA
NI AE'O, ,YI GE'I MTHA' NI KshE DE NYID DO, ,DE NYID KYI RLUNG GI
SA BON NI YA'O, ,DRUG PA'I DANG PO NI YA'O, ,YI GE'I MTHAR GNAS
PA NI KshA'O, ,

@135A *, ,DBYANGS YIG BCU GCIG PA NI AE'O, ,RLUNG GI SA BON NI
YA'O, ,GNYIS PA'I DANG PO NI TZA'O, ,GNYIS BGRANG BA NI TZA'O,
,BZHI PA'I LNGA PA NI NA'O, ,DBYANGS YIG GSUM PA AI'O, ,ME'I SA
BON NI RA'O, ,DBYANGS YIG GNYIS PA NI A'A NGO, ,LNGA PA'I LNGA PA
NI MA'O, ,

RLUNG GI SA BON NI YA'O, ,DANG PO RNAM PAR SNANG MDZAD NI AO'O,
,DAM PA'I DBANG PHYUG NI ZLA TSES DANG THIG LE GNYIS SO, ,DES NI
AOm MO, ,LNGA PA'I GNYIS PA NI PHA'O, ,GSUM PA'I DANG PO NI tA'O,
,LAN GNYIS NI PHAt PHAt CES BYA'O ZHES BYA BA NI PHRENG BA'I
SNGAGS BTU BA'O, ,BDUN PA'I

BZHI PA NI HA'O, ,DBYANGS YIG BZHI PA NI R'O, ,ME'I SA BON NI
RA'O, ,BCU DRUG MTHA' NI THIG LE GNYIS SO, ,DES NI HR'I:'O, ,BDUN
PA'I GNYIS PA NI shA'O, ,DBYANG YIG BZHI PA NI AI'O, ,GSUM PA'I
DANG PO NI tA'O, ,ME'I SA BON NI RA'O, ,BCU DRUG GI MTHA' NI TSEG
DRAG

GNYIS SO, ,DES NI shtRi:'O, ,DRUG PA YA RA LA WA ZHES BYA BA NI
SDE TSAN GYI W'AO, ,DBYANGS YIG GSUM PA NI AI'O, ,DANG PO'I DANG
PO NI KA'O, ,DBYANGS YIG BDUN PA NI Ri'O, ,BZHI PA'I DANG PO NI
TA'O, ,DBYANGS YIG GNYIS PA NI A'A'O, ,BZHI PA'I LNGA PA NI NA'O,
,NYIS 'GYUR

NI NA'O; ,RNAM PAR SNANG MDZAD NI AOm MO, ,BRGYAD PA NI HA'O,
,DBYANGS YIG DRUG PA NI A'U'O, ,LNGA PA'I GNYIS PA NI PHA'O,
,GSUM PA'I DANG PO tA'O, ,NYE BA'I SNYING PO ZHES BYA BA YI GE
BCU PA'I SNGAGS BTU BA'O, ,DRUG PA'I DANG PO YA'O, ,LNGA PA'I
LNGA PA MA'O, ,DBYANGS YIG GNYIS

PA AA'O, ,BZHI PA'I DANG PO NA'O, ,LNGA PA'I THA MA TA'O, ,DANG
PO'I DANG PO KA'O, ,RNAM PAR SNANG MDZAD AOm MO, ,DRAN PA'I MTHA'
NI ZLA TSES SO, ,STONG PA LHA NI THIG LE'O, ,LNGA PA'I GNYIS PA
PHA'O, ,GSUM PA'I DANG PO tA'O, ,SNYING PO ZHES BYA BA YI GE DRUG
PA'I SNGAGS BTU BA'O, ,

RTOG PA GSUM PA ZHES BYA BA'I DKA' 'GREL LO,, ,,DE NAS ZHES BYA
BA LA SOGS PA LA RNAM PA BDUN GYIS BLA NA MED PA'I MCHOD PA BYAS
NAS, TSANGS PA'I GNAS BSGOMS TE, RANG GI SNYING GAR NYI MA'I
DKYIL 'KHOR LA GNAS PA'I SA BON GYI 'OD ZER GYIS BGEGS RNAMS
BSKRAD

@135B DE; JI SKAD GSUNGS PA BZHIN DU BYA'O, ,RTOG PA BZHI PA ZHES
BYA BA'I DKA' 'GREL LO,, ,,DE NAS ZHES BYA BA LA SOGS PA LA, GANG
GANG NAS G-YUL DOR DNGOS SU SHI BA'O, ,DE'I DPA' BO'I GOS SO, ,ME
TOG NI ZLA MTSAN NO, ,DES GOS PA NI ME TOG GIS GOS SU BRJOD DO,
,GANG

GIS BU BTZAS PA'I DUS SU BUD MED KYIS GYON PA'I BU SKYES PA'I RAS
SO, ,RI MO MKHAN BZANG PO NI DBANG THOB PA'O, ,RTOG PA ZHES BYA
BA NI BZA' BAR BYA BA DANG, BZA' BAR BYA BA MA YIN PA'I RNAM PAR
RTOG PA DANG BRAL BA'O, ,KHRO BA MED PA NI BYAMS PA'I SEMS DANG
LDAN PA'O, ,CHA PHRA BAR BRI

BA NI MDZES SHING NYES PA'I SKYON MED PA'O, ,BRTZON PA NI 'BAD
PA'O, ,DAD PA NI DKON MCHOG GSUM LA YID CHES PA'O, ,BRTZE BA NI
SGRUB PA PO SGRUB PAR 'DOD PA'O, ,RNYED PA LA MI BLTA BA NI 'DOD
PA CHUNG BA'O, ,YON BYIN PA NI RI MO MKHAN GYIS JI TZAM BRJOD
PA'O, ,RTOG PA LNGA PA ZHES

BYA BA'I DKA' 'GREL LO,, ,,DE NAS ZHES BYA BA LA SOGS PA LA,
RLUNG GI DKYIL 'KHOR NI ZLA GAM GYI RNAM PA'O, ,HOm KHUNG DE'I
DBUS SU SANGS RGYAS KYANG NI TSANGS PA YANG NGO, ,RTOG PA DRUG PA
ZHES BYA BA'I DKA' 'GREL LO,, ,,DE NAS ZHES BYA BA LA SOGS PA LA,
GSANG

BA'I SNAGS NI GZHAN LA NI BSTAN PA'O, ,RTOG PA BDUN PA ZHES BYA
BA'I DKA' 'GREL LO,, ,,'BAD PAS DKA' 'GREL BYAS THOB PA'I, ,BSOD
NAMS GZHON NU ZLA BA BZHIN, ,DE YIS 'JIG RTEN MA LUS PA, ,DPAL
RDOR 'JIGS BYED THOB PAR SHOG ,SLOB DPON MKHAS PA

CHEN PO DPAL GZHON NU ZLA BAS MDZAD PA'I DPAL RDO RJE 'JIGS BYED
KYI RGYUD CHEN PO'I DKA' 'GREL RDZOGS SO,, ,,PAndI TA MKHAS PA
CHEN PO TA TH'A GA TA RAKshI TA DANG, LO TZ'A BA DGE SLONG BA RIN
CHEN GRAGS PAS BSGYUR CING ZHUS TE GTAN LA PHAB PA'O,,