@112A #, ,RGYA GAR SKAD DU, SV'A DHI shth'A NA KRA MA PRA
BHE DAm, BOD SKAD DU, BDAG BYIN GYIS BRLAB PA'I RIM PA RNAM PAR
DBYE BA, DPAL RDO RJE SEMS DPA' LA PHYAG 'TSAL LO, ,LTA BA THAMS
CAD RAB BCOM PA'I, ,YE SHES SKU LA PHYAG 'TSAL LO, ,

BDAG BYIN BRLAB PA'I RNAM DBYE 'DI, ,BRTZE BAS BDAG GIS BSHAD PAR
BYA, ,YOD CES RTOG PA JI SNYED PA, ,DE SNYED RTAG PA'I LTA BA
STE, ,RTAG PAR MNGON PAR ZHEN PAS NA, ,'DI NI SGYU MA'I MTSAN
NYID MIN, ,MED CES RTOG PA JI SNYED PA, ,DE SNYED CHAD PA'I LTA
BA STE, ,CHAD PAR MNGON PAR ZHEN

PAS NA, ,'DI YANG SGYU MA'I MTSAN NYID MIN, ,YOD CES PA DANG MED
CES PA'I, ,DE DBUS SU GANG RTOG PA NI, ,DBUS SU MNGON PAR ZHEN
PAS NA, ,'DI YANG SGYU MA'I MTSAN NYID MIN, ,KUN RDZOB BDEN PAR
GANG GSUNGS PA'I, ,SANGS RGYAS RNAMS KYI SKU MTSAN NYID, ,DE 'DIR
SGYU MAR

BSTAN PA STE, ,BDAG BYIN BRLAB PA ZHES BRJOD DO, ,RGYU DANG MI
RGYU'I 'JIG RTEN GSUM, ,GANG ZHIG GIS NI THAMS CAD KHYAB, ,BSOD
NAMS DMAN PAS MI RNYED DE, ,LUNG BSTAN NYID KYIS RNYED PAR 'GYUR,
,GTZANG SPRA SDOM PA 'DIR MI DGOS, ,DKA' THUB DKA' SPYAD MI DGOS
TE, ,DKA'

THUB SDOM PA MED PAR YANG, ,DGA' DANG BDE BAS 'GRUB PAR 'GYUR,
,GANG ZHIG DE LTAR SHES NAS NI, ,DE NYID GANG ZHIG RTAG DRAN NA,
,THAMS CAD SGYU MA'I RNAM 'PHRUL GYIS, ,DE YIS SANGS RGYAS 'GRUB
PAR 'GYUR, ,SGYU MAS GNAS PA'I RNAL 'BYOR PA, ,'DI LA LHAS KYANG
RTAG TU SKYONG, ,

@112B SGYU MA LTA BU'I TING 'DZIN GYIS, ,THAMS CAD MKHYEN PA DE
NAS 'GYUR, ,RDO RJE CHE DANG STOBS PO CHE, ,LANG TSO NAD MED BDE
BA'I MCHOG ,SANGS RGYAS RDZU 'PHRUL THOB NAS NI, ,SKYE BA 'BYUNG
BA RANG DAGS SO, ,MTHONG BA NYID KYIS BSKUL MED PAR, ,SEMS CAN
RNAMS NI DBANG DU 'ONG, ,,

SGYU MA LTA BU'I TING 'DZIN GYIS, ,'DOD DON THAMS CAD RNYED PAR
'GYUR, ,CHOS KUN RMI LAM SGYU 'DRA STE, ,SANGS RGYAS PA KUN SMRA
MOD KYI, ,BDAG BYIN BRLAB LAS PHYIR BLTAS PAS, ,DES NI BDEN PA
MTHONG MI NUS, ,GZHU YI RNAM PA'I YID RANG BZHIN, ,RNAM SHES
RLUNG DANG YANG DAG

LDAN, ,SGYU MA'I DPE LA RMONGS PAS NI, ,RANG GI YE SHES DES MI
MTHONG, ,BSKAL PA BYE BA MTHA' YAS PAR, ,THOS PA'I PHA ROL SON
GYUR KYANG, ,BLA MA'I LUNG DANG BRAL BA YIS, ,BDAG BYIN BRLAB PA
RNYED MI 'GYUR, ,DE BAS NGA RGYAL YONGS SPANGS NAS, ,SANGS RGYAS
'BRAS BU 'DOD

PA YI, ,RDO RJE THEG PA ZHON PA YIS, ,BLA MA BSGRIMS TE MNYES PAR
BYA, ,SHIN TU RNYED DKA'I RIM DBYE BAS, ,'DI NI RAB TU BSHAD PAR
BYA, ,GANG ZHIG SHES NAS RNAM SPYAD PA, ,SGRUB PO SANGS RGYAS KUN
DNGOS 'GYUR, ,SA LA SOGS PA RNAM BZHI DANG, ,DE BZHIN DU NI STONG
PA

BZHI, ,GNAS NI RNAM PA BRGYAD PO DANG, ,SKYE DANG 'JIG PA'I RGYUR
SHES BYA, ,'OD GSAL LAS NI STONG CHEN TE, ,DE LA THABS NI YANG
DAG 'BYUNG, ,DE LAS SKYES PA SHES RAB TE, ,DE LAS RLUNG NI 'BYUNG
BAR 'GYUR, ,RLUNG LAS ME NI YANG DAG SKYES, ,ME LAS CHU NI

'BYUNG BAR 'GYUR, ,CHU LAS SKYES PA SA YIN TE, ,DE RNAMS LA NI
SEMS CAN 'BYUNG, ,SA NI CHU LA THIM 'GYUR TE, ,CHU NI ME LA THIM
PAR 'GYUR, ,ME NI PHRA BA'I KHAMS SU ZHUGS, ,RLUNG YANG SEMS LA
THIM 'GYUR TE, ,SEMS NI SEMS LAS BYUNG LAS 'GYUR, ,SEMS BYUNG MA

RIG PAR ZHUGS NAS, ,DE YANG 'OD GSAL BAR SONG STE, ,SRID PA GSUM
PO 'GAG PAR 'GYUR, ,SGYU MA LTA BU'I TING 'DZIN GYIS, ,JI SRID
BDAG NYID MA MTHONG BA, ,DE SRID THOG MA'I DUS CAN GYI, ,SRID
PA'I 'KHOR LOR 'JUG PAR 'GYUR, ,RANG RIG SGYU MA LTA BU STE,
,RTOG GE BA YI

@113A *, ,YUL MIN ZHING, ,RANG GI LUS LA GNAS MOD KYI, ,BSOD NAMS
DMAN PAS RNYED MI 'GYUR, ,RANG LUS 'GYUR BA MED PA DE, ,MCHOG
GCIG GIS NI SHES BYAS TE, ,DE NI DPE YIS NYER MTSON NAS, ,BLA
MA'I ZHAL GYI DRIN GYIS SO, ,SA DANG DE BZHIN CHU LA

SOGS, ,GTER DANG NOR BU SBAS PA LTAR, ,DE BZHIN LUS LA KUN MKHYEN
PA'ANG, ,RMONGS DANG LDAN PAS MTHONG MI 'GYUR, ,SGYU MA SMIG RGYU
DRI ZA YI, ,GRONG KHYER DANG NI BRGYA BYIN GZHU, ,ME LONG GI NI
GZUGS BRNYAN DANG, ,CHU ZLA DANG NI BRAG CA DANG, ,RMI LAM MIG
YOR SPRIN DANG GLOG,

CHU YI CHU BUR ZHES BYA BA, ,SGYU MA'I DPE NI BCU DANG GNYIS,
,RNAM PA DU MAR YONGS MTSON PA, ,DES 'DI SHIN TU GSAL BA'I GZUGS,
,LTA BA'I GZUGS LA DMIGS PAR BYED, ,SGYU MA GSUM DU BSTAN PA YIS,
,NAN TAN DU NI RAB TU BSGRAGS, ,ME LONG GI NI GZUGS BRNYAN

DANG, ,'JA' TSON DANG NI DE LAS GZHAN, ,GSUM PA CHU ZLA LTA BU
YIS, ,DE YI SKU NI BSGOM PAR BYA, ,SPYOD PA BSDUS LAS GANG BSTAN
PA'I, ,RIGS LNGA'I SANGS RGYAS BDAG NYID CHE, ,LHA DANG LHA MO
THA DAD PA, ,RIGS LNGA LAS NI YANG DAG 'BYUNG, ,KHRO BO PHO NYA
PHO NYA MO, ,BRAN

PHO BRAN MO MNGAG PA SOGS, ,DE NI YOD MIN DE MED KYANG, ,'GRO
BA'I DON PHYIR RAB TU BSTAN, ,DE LTAR RNAL 'BYOR BDAG NYID KYIS,
,THAMS CAD SPRO ZHING BSDUS PAS TE, ,DKYIL 'KHOR TSUL NI RAB TU
RGYAS PA'ANG, ,SGYU MA LTA BU'I TING 'DZIN GNAS, ,RNAM PA SNA
TSOGS KHA DOG KYANG, ,

SGYU MA LTA BUR RAB TU SBYAR, ,MYA NGAN 'JIGS DANG CHAGS BRAL
DANG, ,SKRAG DANG DE BZHIN RMONGS PA DANG, ,SDUG BSNGAL BA DE YOD
MIN PAS, ,DE BZHIN MI SDUG MTHONG THOS DANG, ,YID DU MI 'ONG DRI
RO DANG, ,REG BYA RTZUB SOGS GANG GYUR PA, ,TSUL DANG MI MTHUN
RANG BZHIN RNAMS, ,SGYU

MA LTA BUS DAG PAR BYA, ,BSHAD DANG GCI SOGS 'JUG PA DANG, ,GRANG
DANG RIMS SOGS NAD DANG NI, ,RGAS LA SOGS PA'I RANG BZHIN RNAMS,
,DE RNAMS SGYU MA'I SMAN GYIS GSO, ,CHOS GANG GIS NI BYIS PA
RNAMS, ,'KHOR BA'I GNAS SU 'JUG 'GYUR BA, ,CHOS DE NYID KYIS RNAL

@113B 'BYOR PA, ,BDE BA CHEN PO'I GNAS LA 'JUG, ,'DOD YON LNGA YI
BDE BA YIS, ,BYIS PA RNAMS NI 'CHING BRJOD DE, ,CHOS DE NYID KYIS
RNAL 'BYOR PA, ,SANGS RGYAS NYID KYANG 'GRUB PAR 'GYUR, ,CHAGS
DANG RGYAGS DANG SRED PA DANG, ,DE BZHIN BYAMS DANG SNYING RJE
DANG, ,,

DGA' DANG BTANG SNYOMS NYID DANG NI, ,STOBS DANG DE BZHIN SPRO BA
DANG, ,DPA' DANG MI SRUN GDUG PA DANG, ,DRAG SHUL DE BZHIN DKA'
BAR SBYOR, ,SNANG BA'I RANG BZHIN GZHAN DAG KYANG, ,BDAG BYIN
BRLAB PA'I BDEN PAS BSDU, ,PHYAG RGYA GCIG DANG LDAN PA'AM, ,YANG

NA PHYAG RGYA BZHI DANG LDAN, ,BTZUN MO'I 'KHOR NA BZHUGS PAS
KYANG, ,BDAG BYIN BRLAB PA RJES DRAN BYA, ,GZUGS DANG SGRA DANG
DE BZHIN DRI, ,RO DANG REG BYA SDUG PA RNAMS, ,BDE CHEN GO 'PHANG
GNAS NAS KYANG, ,RNAL 'BYOR PA YIS RTAG TU MYONG, ,RGYUD MANGS
DANG NI RGYUD

GCIG DANG, ,STUG PA DANG NI GLING BU NYID, ,ROL MO RNAM BZHI RNAL
'BYOR PAS, ,BDAG BYIN BRLAB PAS RAB TU 'JUG ,RTAG TU SGEG LA SOGS
PA YI, ,GAR GYI RO DGUR YANG DAG 'BYUNG, ,SGYU MA LTA BU'I TING
'DZIN GYIS, ,RNAL 'BYOR PA YI LONGS SPYOD BYA, ,RNAL 'BYOR RGYUD
LAS

GANG GSUNGS PA'I, ,BRDA SOGS CHO GA RGYAS PA DAG ,SGYU MA LTA BUR
DMIGS PA YIS, ,RNAL 'BYOR PAS NI DE LA 'JUG ,'BYED PA DANG NI
'DZUMS PA DANG, ,DGOD DAM DE BZHIN SMRA BA DANG, ,'GRO 'ONG NYAL
LAM ZA NA YANG, ,SGYU MA'I LUS SU DRAN PAR BYA, ,SNA TSOGS RTOG
PAS BRTAGS

PA YI, ,'GRO BA'I BDAG POS ROL PA GANG, ,'DOD CHAGS CHEN PO'I
TSUL GNAS NAS, ,DE NYID RIG PAS RNAM PAR SPYAD, ,LTA BA THAMS CAD
SPANGS PA YI, ,BDAG BYIN BRLAB PA 'DI THOS NAS, ,LAS RNAMS THAMS
CAD BYA BA'AM, ,JI LTAR 'DOD PA BZHIN DU RGYU, ,MCHOD RTEN

LAS NI MI BYA ZHING, ,GLEGS BAM BKLAG PAR MI BYA STE, ,BDAG BYIN
BRLAB PA'I RIM GYIS KYANG, ,BYA BA DANG NI BKLAG PA'ANG BYA, ,LHA
LA 'DUD PAR MI BYA ZHING, ,DGE SLONG RNAMS LA PHYAG MI BYA, ,BDAG
BYIN BRLAB PA'I RIM NYID KYIS, ,YANG NA KUN LA PHYAG BYA'O,
,SNGAGS DGOD PA NI MI BYA ZHING,,

@114A *, ,PHYAG RGYA 'CHANG BA'ANG DE BZHIN NO, ,SNGAGS KYI BZLAS
BRJOD MI BYA STE, ,YANG NA GZUGS BRNYAN LDAN PAR BYA, ,PHYI ROL
DON NI YOD MIN PAS, ,'DI DAG RANG GI SEMS SU BLTA, ,DE BZHIN SGYU
MAR BSGOMS NAS NI, ,DE NYID KYANG NI RJES DRAN BYA, ,BSAM

GTAN CHO GA DPAG MED DANG, ,SNGAGS KYI SKU YI TING 'DZIN RNAMS,
,JI SRID SGYU MA RNYED MED NA, ,KUN KYANG SA YI 'BRAS DON TZAM,
,LUS DANG GNAS DANG LONGS SPYOD DANG, ,SA DANG PHA ROL PHYIN LA
SOGS, ,SANGS RGYAS RDZU 'PHRUL RNAM ROL PA, ,THAMS CAD SGYU MA'I
RNAM 'PHRUL

YIN; ,JI LTAR ME LONG DRI MA MED PA LA, ,YAN LAG KUN DANG LDAN
GZUGS SNANG BA LTAR, ,DPE BYAD BRGYAD CU MTSAN CHEN SUM CU GNYIS,
,DE BZHIN RTAG TU RDO RJE 'DZIN LUS NYID, ,MKHA' DBYINGS DBANG
PO'I MTSON CHA KHA DOG SNANG BA LTAR, ,DE BZHIN RDO RJE 'DZIN
PA'ANG KHA DOG DKAR

PO LA SOGS PAS, ,DGE SOGS LAS RNAMS JI BZHIN DE BZHIN DU NI 'JIG
RTEN LA, ,YAN LAG MA NYAMS PHUN SUM TSOGS PA'I GZUGS NI STON PAR
MDZAD, ,GANG ZHIG GSER DNGUL DANG NI NOR BU DUNG DANG SHEL BYE
RU, ,BEE d'URYA DANG ZANGS DANG 'JON MO STENG SOGS YANG DAG
GNAS,,

NAM MKHA'I NGOS NAS RI BONG CAN GYI GZUGS NI GCIG SHAR BAS, ,DE
LA RNAM PAR 'JUG PAS SHIN TU GSAL BAR GANG BYAS LTAR, ,RANG DNGOS
SNA TSOGS GZUGS CAN ZAG MED GANG, ,'JIG RTEN KUN KHYAB SGYU MA'I
RANG BZHIN NYID, ,RNAM PA SNA TSOGS 'GRO BA'I SDER GNAS PA'I,
,SEMS

MGON RDO RJE DE YANG DE BZHIN NO, ,GZUGS SOGS RNAM PA LNGA DANG
GANG YANG SKYE MCHED RNAMS DE NAS, ,BCO BRGYAD CES BYAR GSUNGS
DANG KHAMS NI RNAM PA LNGA DANG YANG, ,YE SHES LNGA PO DANG NI
YUL DE 'GRO BA MA LUS KUN, ,SGYU MA LAS BYUNG DE 'DIR RDO RJE
'DZIN DE GZHAN MA YIN, ,

RI RNAMS DANG NI RGYA MTSO CHEN PO BRGYAD GANG YIN, ,GLING RNAMS
DANG NI DMYAL BA LA SOGS DBYE BA RNAMS, ,RGYU BA DANG NI MI RGYU
BA NYID GANG YIN PA, ,DE DE'I RANG BZHIN RDO RJE 'DZIN TE GZHAN
MIN BLTA, ,DE LTAR 'GRO BA MA LUS RANG GI SEMS LAS BYUNG BA STE,
,SRID DANG THAR PA RTOG DANG YANG

@114B DAG LDAN PA'I RNAM PAR SHES, ,GANG GIS SRID PA'I RGYA MTSO
SDUG BSNGAL RGYA MTSOR 'KHOR 'GYUR LAS, ,LEGS SBYANGS PHA ROL SON
PA'I 'BRAS LDAN DE LA BSTOD PHYAG 'TSAL, ,SLOB DPON CHEN PO
A'ARYA DE BAS MDZAD PA'I BDAG BYIN GYIS BRLAB PA'I RIM PA RDZOGS
SO,, ,,