@1B [DD] #, ,RGYA GAR SKAD DU, M'U LA M'A DHY'A MI Ki PRATTI PRA
SAN NA PA DA N'A MA, BOD SKAD DU, DBU MA RTZA BA'I 'GREL PA TSIGS
GSAL BA ZHES BYA BA, 'PHAGS PA [DD]

'JAM DPAL GZHON NUR GYUR PA LA PHYAG 'TSAL LO, ,GANG ZHIG MTHA'
GNYIS GNAS LA GNAS BSAL ZHING, ,RDZOGS SANGS RGYAS BLO RGYA MTSOR
SKYE BA BRNYES, ,DAM CHOS MDZOD

KYI ZAB MO NYID JI LTAR, ,RJES SU RTOGS BZHIN THUGS RJES STON PAR
MDZAD, ,GANG GIS LTA BA'I ME DAG GIS, ,DA DUNG PHAS RGOL GZHUNG
LUGS KYI, ,BUD SHING DANG NI 'JIG RTEN GYI, ,

YID KYI MUN RNAMS 'JOMS PAR MDZAD, ,GANG GI GNYIS MED YE SHES
GSUNG MDA'I TSOGS, ,LHA DANG BCAS PA'I GDUL BYA'I 'JIG RTEN LA,
,KHAMS GSUM DAG TU RGYAL THABS LEGS

MDZAD PAS, ,SRID PA'I DGRA SDE MA LUS 'JOMS MDZAD PA'I, ,KLU
SGRUB DE LA PHYAG 'TSAL NAS NI DE'I, ,TSIG LE'UR BYAS PA'I 'GREL
PA SLA BA DANG, ,SDEB LEGS NGAG GIS SBYAR ZHING

@2A *, ,RTOG GE YI, ,RLUNG GIS MA DKRUGS RAB TU GSAL BAR BYA, ,DE
LA BDAG LAS MA YIN GZHAN LAS MIN, ,ZHES BYA BA LA SOGS PA NI
'CHAD PAR 'GYUR BA'I BSTAN BCOS SO, ,DE'I 'BREL PA

DANG BRJOD PAR BYA BA DANG, DGOS PA'I DGOS PA DAG GANG YIN ZHES
'DRI NA, ,DBU MA LA 'JUG PA LAS BSTAN PA'I TSUL GYIS SEMS BSKYED
PA DANG PO GNYIS SU MED PA'I YE SHES KYIS BRGYAN PA, SNYING RJE
CHEN PO SNGON

DU 'GRO BA, DE BZHIN GSHEGS PA'I YE SHES 'BYUNG BA'I RGYUR GYUR
PA THOG MAR MDZAD NAS, MTHAR SHES RAB KYI PHA ROL TU PHYIN PA'I
TSUL PHYIN CI MA LOG PA THUGS SU CHUD PAR GYUR PA'I SLOB DPON KLU
SGRUB KYIS GZHAN KHONG DU

CHUD PAR BYA BA'I PHYIR SNYING RJES BSTAN BCOS MDZAD DE ZHES BYA
BA 'DI NI RE ZHIG BSTAN BCOS KYI 'BREL PA YIN NO, ,SLOB DPON RANG
NYID 'CHAD PAR 'GYUR BA'I BSTAN BCOS MTHA' DAG GI BRJOD PAR BYA
BA'I DON DGOS PA DANG BCAS

PA STON ZHING, DE PHYIN CI MA LOG PAR STON PAR MDZAD PA NYID KYI
SGO NAS CHE BA'I BDAG NYID BRJOD NAS DE'I NGO BO DANG THA MI DAD
PAR BZHUGS PA'I BLA MA DAM PA, DE BZHIN GSHEGS PA LA BSTAN BCOS
RTZOM PA'I RGYU CAN GYI PHYAG MDZAD

@2B PAR BZHED PAS, GANG GIS RTEN CING 'BREL PAR 'BYUNG, ,'GAG PA
MED PA SKYE MED PA, ,CHAD PA MED PA RTAG MED PA, ,'ONG BA MED PA
'GRO MED PA, ,THA DAD DON MIN DON GCIG MIN, ,SPROS PA NYER ZHI
ZHI ZHES BYA BA LA SOGS PA GSUNGS SO, ,DE LA RTEN CING 'BREL PAR
'BYUNG BA

'GAG PA MED PA LA SOGS PA KHYAD PAR BRGYAD KYIS KHYAD PAR DU BYAS
PA NI, BSTAN BCOS KYI BRJOD PAR BYA BA YIN ZHING MYA NGAN LAS
'DAS PA SPROS PA THAMS CAD NYE BAR ZHI ZHING ZHI BA'I MTSAN NYID
CAN NI BSTAN BCOS KYI DGOS PAR BSTAN LA, SMRA RNAMS KYI, DAM PA
DE LA PHYAG 'TSAL

LO, ,ZHES BYA BA 'DIS NI PHYAG 'TSAL BA BSTAN TE, DE LTAR NA 'DI
NI RE ZHIG TSIGS SU BCAD PA GNYIS KYI SPYI'I DON YIN NO, ,YAN LAG
GI DON YANG RNAM PAR DBYE BAR BYA STE, DE LA PRA TI NI PHRAD PA'I
DON TO, ,AI TI NI 'GRO BA'I DON TO, ,L+YAB KYI MTHA' CAN PRA TI

TYA'I SGRA NI PHRAD PA STE LTOS PA LA 'JUG PA YIN TE, SKAD KYI
BYINGS NI NYE BAR BSGYUR BAS YONGS SU BSGYUR BA'I PHYIR RO, ,NYE
BAR BSGYUR BA'I DBANG GIS NA, ,SKAD BYINGS DON NI YONGS BSGYUR
TE, ,GANG G'A'I CHU NI MNGAR MOD KYI, ,RGYA MTSO CHU YIS JI BZHIN
NO, ,ZHES

BSHAD DO, ,SA MUD GONG NA YOD PA'I P'A TA NI 'BYUNG BA'I DON CAN
YIN PAS SA MUD P'A TA'I SGRA NI 'BYUNG BA LA 'JUG GO, ,DE'I PHYIR
DNGOS PO RNAMS KYI 'BYUNG BA RGYU DANG RKYEN LA LTOS PA NI RTEN
CING 'BREL PAR 'BYUNG BA'I DON TO, ,GZHAN DAG PRA TI NI ZLOS PA'I
DON

TO, ,AI TI NI 'GRO BA STE CHAS PA DANG 'JIG PA'O, ,AI TYA NI 'GRO
BAR RUNG BA DAG GO ZHES DE LTAR AI TYA'I SGRA DE LA PHAN PA'I
MTHA' CAN DU BYE BRAG TU BSHAD NAS, SO SO SO SOR 'GRO ZHING 'JIG
PA DANG LDAN PA RNAMS KYI 'BYUNG BA NI RTEN CING 'BREL BAR 'BYUNG

BA'O ZHES BRJOD PAR BYED DO, ,DE DAG GI LTAR NA DGE SLONG DAG
KHYED LA RTEN CING 'BREL PAR 'BYUNG BA BSTAN PAR BYA YIS, SUS
RTEN CING 'BREL BAR 'BYUNG BA MTHONG BA DES CHOS MTHONG NGO ZHES
BYA BA DE LTA BU LA SOGS PA'I YUL LA NI ZLOS PA'I DON SRID PA'I
PHYIR DANG, TSIG

@3A *, ,BSDU BA YOD PA'I PHYIR BYE BRAG TU BSHAD PA LEGS PAR
'GYUR NA, MIG DANG GZUGS LA BRTEN NAS MIG GI RNAM PAR SHES PA
'BYUNG NGO ZHES BYA BA 'DI LTA BU LA SOGS PA'I YUL 'DIR NI MIG
DANG GZUGS LA BRTEN NAS ZHES DON GYI KHYAD PAR DNGOS SU ZHAL

GYIS BZHES SHING, MIG GI DBANG PO GCIG GI RGYU CAN GYI RNAM PAR
SHES PA GCIG KYANG SKYE BAR BZHED PA NA BRTEN NAS ZHES BYA BA'I
SGRA LA ZLOS PA'I DON NYID YOD PAR GA LA 'GYUR, PHRAD PA'I DON NI
PHRAD NAS 'BYUNG BA NI RTEN CING 'BREL PAR 'BYUNG BA'O ZHES DON
GYI KHYAD PAR ZHAL GYIS

MA BZHES PA'I RTEN CING 'BREL PAR 'BYUNG BA'I SGRA LA YANG YOD PA
YIN LA, DON GYI KHYAD PAR ZHAL GYIS BZHES PA LA YANG YOD PA YIN
TE, MIG DANG GZUGS LA BRTEN NAS MIG DANG GZUGS PHRAD CING MIG
DANG GZUGS LA LTOS NAS ZHES BSHAD PA'I PHYIR RO, ,AI TYA'I

SGRA DE LA PHAN PA'I MTHA' CAN YIN NA NI MIG DANG GZUGS LA BRTEN
NAS MIG GI RNAM PAR SHES PA 'BYUNG NGO ZHES BYA BA 'DIR PRA TI
TYA'I SGRA MI ZAD PAR MA YIN PA'I PHYIR DANG, TSIG BSDU BA YOD PA
MA YIN PA'I PHYIR RNAM PAR DBYE BA THOS PAR 'GYUR BA YIN DANG,
MIG DANG GZUG

LA BRTEN PA RNAM PAR SHES PA ZHES BYA BAR 'DON PAR 'GYUR BA ZHIG
NA, 'DI NI DE LTA BU YANG MA YIN PAS, L+YAB KYI MTHA' CAN MI ZAD
PA KHO NAR BYE BRAG TU BSHAD PA KHAS BLANG BAR BYA'O, ,GANG ZHIG
KHA CIG NA RE RTEN CING ZHES BYA BA'I NYE BAR BSGYUR BA NI ZLOS
PA'I DON YIN PA'I PHYIR

DANG, 'BREL PA ZHES BYA BA PHRAD PA'I DON YIN PA'I PHYIR DANG,
'BYUNG BA ZHES BYA BA'I SGRA NI SKYE BA'I DON YIN PA'I PHYIR
RKYEN DE DANG DE LA BRTEN NAS 'BYUNG BA STE PHRAD NAS 'BYUNG BA'O
ZHE'O, ,GZHAN DAG NA RE SO SO SO SOR 'JIG PA DANG LDAN PA RNAMS
KYI 'BYUNG BA NI RTEN CING 'BREL BAR 'BYUNG BA'O ZHE'O

ZHES GZHAN GYI BSHAD PA RJES SU BRJOD NAS SUN 'BYIN PAR BYED PA
DE NI, RE ZHIG GZHAN GYI PHYOGS RJES SU BRJOD PA LA MI MKHAS PA
NYID DO SNYAM MO, ,CI'I PHYIR ZHE NA, GANG ZHIG RTEN CING 'BREL
PAR 'BYUNG BA'I SGRA PHRAD PA'I DON CAN DU 'CHAD PA DES NI RTEN
CING ZHES BYA BA

@3B ZLOS PA'I DON DU MA YIN ZHING 'BREL PAR ZHES BYA BA PHRAD
PA'I DON DU YANG MA YIN NO, ,'O NA CI ZHE NA RTEN CING NI PHRAD
PA'I DON YIN ZHING, 'BREL PAR 'GRO BA'I DON YIN LA, TSOGS PA RTEN
CING 'BREL BA'I SGRA NI PHRAD PA NYID YIN PAR 'CHAD PAR BYED DO,
,DES NA DA NI PHRAD NAS 'BYUNG BA

NI RTEN CING 'BREL PAR 'BYUNG BA'O ZHES DE LTAR BSHAD PAR GYUR
PA'I RTEN CING 'BREL PAR 'BYUNG BA'I SGRAS GAL TE DNGOS PO SRID
TSAD MA LUS PA 'DZIN PAR BRJOD PAR 'DOD PA DE'I TSE NI, RGYU DANG
RKYEN GYI TSOGS PA DE DANG DE PHRAD NAS 'BYUNG BA NI RTEN CING
'BREL BAR 'BYUNG BA'O

ZHES ZLOS PA DANG 'BREL PAR BYED LA, 'ON TE BYE BRAG 'DZIN PA
DE'I TSE NI MIG DANG GZUGS LA BRTEN NAS ZHES ZLOS PA DANG 'BREL
PA MA YIN NO, ,DE LTAR NA RE ZHIG SLOB DPON NI RJES SU BRJOD PA
LA MI MKHAS SO, ,DE YANG MI RUNG STE MIG DANG GZUGS LA BRTEN NAS
MIG GI

RNAM PAR SHES PA 'BYUNG ZHES GSUNGS PA 'DI LA DON GNYI GA MED
PA'I PHYIR RO ZHES SUN 'BYIN SMRAS PA GANG YIN PA DE YANG MI
'THAD DO, ,CI'I PHYIR ZHE NA, JI LTAR MED CES BYA BA'I RIGS PA MA
BKOD PAS, DAM BCA' BA TZAM YIN PA'I PHYIR RO, ,'ON TE RNAM PAR
SHES

PA NI GZUGS CAN MA YIN PA'I PHYIR MIG DANG PHRAD PA YOD PA MA YIN
TE, GZUGS CAN RNAMS KHO NA LA DE DANG PHRAD PA MTHONG BA'I PHYIR
RO SNYAM PA'I BSAM PA 'DI YIN NA NI, DE YANG MI RIGS TE, DGE
SLONG 'DI NI 'BRAS BU THOB PA YIN NO ZHES BYA BA 'DI LA PHRAD PA
KHAS

BLANGS PA'I PHYIR DANG, PHRAD NAS ZHES BYA BA'I SGRA YANG LTOS
NAS ZHES BYA BA'I SGRA'I RNAM GRANGS YIN PA'I PHYIR DANG, RTEN
CING 'BREL BAR 'BYUNG BA ZHES BYA BA'I SGRA NI, DE DANG DE RTEN
GANG 'BYUNG BA, ,RANG GI DNGOS POR DE MA SKYES, ,ZHES SLOB DPON
KLU SGRUB KYIS KYANG PHRAD NAS

ZHES BYA BA'I DON NYID DU ZHAL GYIS BZHES PA'I PHYIR RO, ,DES NA
SKYON YANG MI 'THAD DO ZHES GZHAN DAG ZER RO, ,GANG YANG 'O NA
GANG YIN ZHE NA, 'DI YOD PAS 'DI 'BYUNG LA, 'DI SKYES PA'I PHYIR
'DI SKYE BA STE ZHES BYA BA RKYEN 'DI DANG LDAN PA NYID KYI DON
NI RTEN CING 'BREL PAR 'BYUNG

@4A *, ,BA'I DON TO ZHES RANG GI LUGS RNAM PAR GZHAG PA DE YANG
'THAD PA MA YIN TE, RTEN CING 'BREL BAR ZHES BYA BA DANG 'BYUNG
BA ZHES BYA BA'I SGRA GNYIS RE RE LA DON GYI KHYAD PAR MA BRJOD
PA'I PHYIR LA DE BYE BRAG TU BSHAD PA YANG BRJOD PAR 'DOD PA'I
PHYIR RO, ,CI STE YANG DGON PA'I THIG LE ZHES BYA BA LA

SOGS PA LTAR RTEN CING 'BREL BAR 'BYUNG BA'I SGRA NI GTING TSUGS
PA'I SGRAR KHAS BLANGS NAS DE SKAD DU BRJOD DO ZHE NA, DE YANG MI
'THAD DE, RTEN CING 'BREL PAR 'BYUNG BA'I SGRA NI SLOB DPON GYIS,
DE DANG DE BRTEN GANG 'BYUNG BA, ,RANG GI DNGOS POR DE MA SKYES,
,ZHES YAN LAG GI

DON DANG RJES SU 'BREL PA NYID DU ZHAL GYIS BZHES PA'I PHYIR RO,
,CI STE, 'DI YOD NA NI 'DI 'BYUNG STE, ,THUNG NGU YOD NA RING PO
BZHIN, ,ZHES BYA BAS 'CHAD PAR BYED PAS NI THUNG NGU DANG PHRAD
CING THUNG NGU LA BRTEN TE, THUNG NGU LA LTOS NAS RING PAR 'GYUR
RO ZHES DE NYID KHAS BLANGS

PAR 'GYUR RO, ,DE'I PHYIR GANG ZHIG SUN 'BYIN PA DE NYID KHAS
BLANGS PAR RIGS PA MA YIN NO, ,SHIN TU SPROS PAS CHOG GO, ,DE'I
PHYIR DE LTAR NA 'DIR BCOM LDAN 'DAS KYIS DNGOS PO RNAMS KYI
'BYUNG BA RGYU DANG RKYEN LA LTOS PA YONGS SU GSAL BAR MDZAD PA
NA, DNGOS

PO RNAMS RGYU MED PA NYID DANG, RGYU GCIG PU NYID DANG, MI MTHUN
PA'I RGYU LAS BYUNG BA NYID DANG, RANG DANG GZHAN DANG GNYI GAS
BYAS PA NYID BKAG PAR 'GYUR LA, DE DAG BKAG PAS NI DNGOS PO KUN
RDZOB PA RNAMS KYI RANG GI NGO BO KUN RDZOB PA JI LTAR GNAS PA
BZHIN GSUNGS PAR

'GYUR RO, ,DA NI RTEN CING 'BREL BAR 'BYUNG BA KUN RDZOB PA DE
NYID RANG BZHIN GYIS MA SKYES PA NYID KYI PHYIR 'PHAGS PA'I YE
SHES LA LTOS NAS 'DI LA 'GAG PA YOD PA MA YIN PA NAS, 'DI LA DON
GCIG PU YOD PA MA YIN PA ZHES BYA BA'I BAR 'GAG PA MED PA LA SOGS
PA KHYAD

PAR BRGYAD KYIS KHYAD PAR DU BYED DE, 'GAG PAS NA 'GAG PA STE,
SKAD CIG MAR 'JIG PA LA 'GAG PA ZHES BRJOD DO, ,SKYE BAS NA SKYE
BA STE BDAG NYID KYI DNGOS POR RED PA'O, ,CHAD PAS NA CHAD PA STE
RGYUN CHAD PA ZHES BYA BA'I DON TO, ,RTAG PA NA THER ZUG PA STE
DUS

@4B THAMS CAD DU GNAS PA ZHES BYA BA'I DON TO, ,'ONG BAS NA 'ONG
BA STE YUL RING PO NA GNAS PA RNAMS YUL NYE BAR 'ONG BA'O,
,'GROGS NA 'GRO BA STE, YUL NYE BA NA GNAS PA RNAMS YUL RING POR
'GRO BA'O, ,THA DAD PA'I DON NI DON THA DAD PA STE, ,DON SO SO
BZHES BYA BA'I THA TSIG GO, ,DON YANG

DE YIN LA GCIG KYANG DE YIN PAS NA DON GCIG STE, DON THA MI DAD
CING SO SO MA YIN ZHES BYA BA'I THA TSIG GO, ,RTEN CING 'BREL BAR
'BYUNG BA LA JI LTAR 'GAG PA LA SOGS PA MED PA DE LTAR NI BSTAN
BCOS MTHA' DAG GIS STON PAR 'GYUR RO, ,RTEN CING 'BREL PAR 'BYUNG
BA LA KHYAD PAR MTHA'

YAS PA YOD DU ZIN KYANG BRGYAD DAG GCIG KHO NA NYE BAR BKOD PA NI
'DI DAG KHO NA GTZOR RTZOD PA'I YAN LAG TU GYUR PA'I PHYIR RO,
,RTEN CING 'BREL BAR 'BYUNG BA JI LTAR GNAS PA BZHIN DU 'PHAGS PA
RNAMS KYIS GZIGS NA, BRJOD BYA DANG RJOD BYED DANG, MTSAN NYID
DANG

MTSON BYA LA SOGS PA'I SPROS PA RNAMS RNAM PA THAMS CAD DU BZLOG
PA'I PHYIR, ,'DIR SPROS PA DAG NYE BAR ZHI BAS RTEN CING 'BREL
PAR 'BYUNG BA DE NYID SPROS PA NYER ZHI ZHES BYA'O, ,'DI LA SEMS
DANG SEMS LAS BYUNG BA'I 'JUG PA YANG MED PA DANG, SHES PA DANG

SHES BYA'I THA SNYAD LOG PA'I SGO NAS SKYE BA DANG RGA BA DANG NA
BA DANG 'CHI BA LA SOGS PA'I NYE BAR 'TSE BA MA LUS PA DANG BRAL
BA'I PHYIR NA ZHI PA'O, ,JI SKAD BSTAN PA'I KHYAD PAR CAN GYIS
RTEN CING 'BREL BAR 'BYUNG BA NI BSTAN PAR BYA BA'I SGO NAS 'DOD
PA DAM PA YIN PA'I PHYIR LAS

SU BSTAN TE, GANG GIS RTEN CING 'BREL PAR 'BYUNG, ,'GAG PA MED PA
SKYE MED PA, ,CHAD PA MED PA RTAG MED PA, ,'ONG BA MED PA 'GRO
MED PA, ,THA DAD DON MIN DON GCIG MIN, ,SPROS PA NYER ZHI ZHI
BSTAN PA, ,RDZOGS PA'I SANGS RGYAS SMRA RNAMS KYI, ,DAM PA

DE LA PHYAG 'TSAL LO, ,ZHES BYA BA'O, ,RTEN CING 'BREL BAR 'BYUNG
BA JI SKAD BSTAN PA THUGS SU CHUD PA'I PHYIR, DE BZHIN GSHEGS PA
NYAG GCIG DON PHYIN CI MA LOG PAR GSUNG BA NYID DU GZIGS SHING
PHA ROL PO'I SMRA BA THAMS CAD BYIS PA RTOL THABS SMRA BA DANG
'DRA BAR THUGS

@5A *, ,SU CHUD DE, DE NAS SLOB DPON SHIN TU DAD PA DANG LDAN PAR
GYUR PAS SLAR YANG BCOM LDAN 'DAS LA KHYAD PAR DU MDZAD PA NI,
SMRA RNAMS KYI DAM PA ZHES BYA'O, ,'DIR 'GAG PA SNGAR BKAG PA NI
SKYE BA DANG 'GAG PA DAG LA SNGA PHYI'I RNAM PAR GZHAG PA MED PAR

BSTAN PA'I PHYIR TE, GAL TE SKYE BA SNGAR GYUR LA, ,RGA SHI PHYI
MA YIN NA NI, ,SKYE BA RGA SHI MED PA DANG, ,MA SHI BAR YANG SKYE
BAR 'GYUR, ,ZHES 'CHAD PAR 'GYUR RO, ,DE'I PHYIR SKYE BA NI SNGAR
'GYUR LA, RGA SHI NI PHYIS SO ZHES BYA BA'I NGES PA GANG YIN PA
'DI MED DO, ,DA NI

SLOB DPON RTEN CING 'BREL PAR 'BYUNG BA 'GAG PA MED PA LA SOGS
PAS KHYAD PAR DU 'PHAGS PAR GYUR PA BSTAN PAR BZHED NAS, SKYE BA
BKAG PAS 'GAG PA LA SOGS PA DGAG PA SLA BAR DGONGS SHING THOG MAR
SKYE BA DGAG PA RTZOM PA MDZAD DO, ,SKYE BA YANG GZHAN GYIS

BRTAGS PA NA BDAG GAM GZHAN NAM GNYI GA 'AM RGYU MED PA ZHIG LAS
RTOG GRANG NA, THAMS CAD DU 'THAD PA MA YIN NO SNYAM DU NGES PAR
MDZAD NAS BSHAD PA, BDAG LAS MA YIN GZHAN LAS MIN, ,GNYIS LAS MA
YIN RGYU MED MIN, ,DNGOS PO GANG DAG GANG NA YANG, ,

SKYE BA NAM YANG YOD MA YIN, ,DE LA GANG DAG CES BYA BA'I SGRA NI
RTEN PA'I TSIG STE, SU DAG CES BYA BA'I SGRA'I RNAM GRANGS SO,
,GANG NA YANG ZHES BYA BA'I SGRA NI RTEN GYI TSIG STE, 'GA' ZHIG
NA YANG ZHES BYA BA'I SGRA'I RNAM GRANGS SO, ,NAM YANG ZHES BYA
BA NI GZHAN YANG

ZHES BYA BA'I THA TSIG GO, ,DE'I PHYIR BDAG LAS DNGOS PO GANG DAG
GANG NA YANG SKYE BA NAM YANG YOD PA MA YIN NO ZHES DE LTAR SBYAR
BAR BYA'O, ,DE BZHIN DU DAM BCA' BA GSUM PO LA YANG SBYAR BAR
BYA'O, ,GAL TE BDAG LAS SKYE BA MA YIN PA NYID DO ZHES BYA BAR
NGES PAR

GZUNG BA NA, GZHAN LAS SKYE'O ZHES MI 'DOD PA NYID DU 'GYUR BA MA
YIN NAM ZHE NA MA YIN TE, MED PAR DGAG PA BRJOD PAR 'DOD PA'I
PHYIR DANG, GZHAN LAS SKYE BA YANG 'GOG PAR 'GYUR BA'I PHYIR RO,
,'THAD PA GANG GIS BDAG LAS SKYE BAR MI 'GYUR BA DE NI, DE LAS

@5B DE NI 'BYUNG NA YON TAN 'GA' YANG YOD MA YIN, ,SKYES PAR GYUR
PA SLAR YANG SKYE BAR RIGS PA 'ANG MA YIN NYID, ,CES BYA BA LA
SOGS PAS DBU MA LA 'JUG PA LA SOGS PA'I SGO NAS NGES PAR BYA'O,
,SLOB DPON SANGS RGYAS BSKYANGS KYIS KYANG, DNGOS PO RNAMS BDAG

LAS SKYE BA MED DE, DE DAG GI SKYE BA DON MED PA NYID DU 'GYUR
BA'I PHYIR DANG, SHIN TU THAL BAR 'GYUR BA'I PHYIR RO, ,DNGOS PO
BDAG GI BDAG NYID DU YOD PA RNAMS LA NI YANG SKYE BA LA DGOS PA
MED DO, ,CI STE YOD KYANG SKYE NA NAM YANG MI SKYE BAR MI 'GYUR
RO ZHES GSUNGS

SO, ,'DI LA KHA CIG GIS DE NI RIGS PA MA YIN TE, GTAN TSIGS DANG
DPE MA BRJOD PA'I PHYIR DANG, GZHAN GYIS SMRAS PA'I NYES PA MA
BSAL BA'I PHYIR RO, ,THAL BAR 'GYUR BA'I TSIG YIN PA'I PHYIR
SKABS KYI DON LAS BZLOG PAS BSGRUB PAR BYA BA DANG, DE'I

CHOS BZLOG PA'I DON MNGON PAS DNGOS PO RNAMS GZHAN LAS SKYE BAR
'GYUR BA DANG, SKYE BA 'BRAS BU DANG BCAS PA NYID DU 'GYUR BA
DANG, SKYE BA THUG PA YOD PAR 'GYUR PA'I PHYIR GRUB PA'I MTHA'
DANG 'GAL BAR 'GYUR RO ZHES SKYON SMRA STE, SKYON 'DI DAG THAMS
CAD NI

RIGS PA MA YIN PAR KHO BO CAG GIS MTHONG NGO, ,JI LTAR ZHE NA, DE
LA RE ZHIG GTAN TSIGS DANG DPE MA BRJOD PA'I PHYIR DANG ZHES GANG
SMRA BA DE NI MI RIGS SO, ,CI'I PHYIR ZHE NA, GANG GI PHYIR BDAG
LAS ZHES BYA BA NI YOD PA RGYU NYID DANG DE NYID SKYE'O ZHES
SMRAS PA YIN LA, YOD

PA NI YANG SKYE BA LA DGOS PA MA MTHONG ZHING, THUG PA MED PAR
YANG MTHONG LA, KHYOD KYIS SKYES PA SLAR YANG SKYE BAR MI 'DOD
CING, THUG PA MED PAR YANG MI 'DOD DO, ,DE'I PHYIR KHYED CAG GI
RTZOD PA NI 'THAD PA DANG BRAL BA DANG, RANG GIS KHAS BLANGS PA
DANG 'GAL BA YIN NO ZHES

PHA ROL PO BDAG LAS SKYE BAR 'DOD PA LA 'DRI BAR BYED PA YIN TE,
GANG LAS GTAN TSIGS DANG DPE BKOD PA 'BRAS BU DANG BCAS PAR 'GYUR
BA 'DI DAG TZAM ZHIG GIS BRTZAD PA NA CI PHA ROL PO KHAS LEN PAR
MI BYED DAM, 'ON TE PHA ROL PO RANG GI KHAS BLANGS PA DANG 'GAL
BAS BRTZAD

@6A *, ,PAS KYANG MI LDOG NA NI, DE'I TSE NGO TSA MED PA NYID
KYIS GTAN TSIGS DANG DPE GNYIS KYIS KYANG LDOG PAR MI 'GYUR BA
NYID DO, ,KHO BO CAG NI SMYON PA DANG LHAN CIG RTZOD PA YANG MA
YIN NO, ,DE'I PHYIR SLOB DPON NI GNAS MA YIN PAR YANG RJES SU
DPAG PA

TSANG BAR BYED PA NA, BDAG NYID RJES SU DPAG PA LA DGA' BA NYID
MNGON PAR BYED PA YIN NO, ,DBU MA PA YIN NA NI RANG GI RGYUD KYI
RJES SU DPAG PAR BYA BA RIGS PA YANG MA YIN TE, PHYOGS GZHAN KHAS
BLANGS PA MED PA'I PHYIR RO, ,DE SKAD DU YANG 'PHAGS PA'I LHAS,
,YOD DANG

MED DANG YOD MED CES, ,PHYOGS NI GANG LA 'ANG YOD MIN PA, ,DE LA
YUN NI RING PO NA'ANG, ,KLAN KA BRJOD PAR NUS MA YIN, ,ZHES BSHAD
DO, ,RTZOD PA BZLOG PA LAS KYANG, ,GAL TE NGAS DAM BCAS 'GA' YOD,
,DES NA NGA LA SKYON DE YOD, ,NGA LA DAM BCA' MED

PAS NA, ,NGA LA SKYON MED KHO NA YIN, ,GAL TE MNGON SUM LA SOGS
PA'I, ,DON GYIS 'GA' ZHIG DMIGS NA NI, ,SGRUB PA 'ANG BZLOG PAR
BYA NA DE, ,MED PHYIR NGA LA KLAN KA MED, ,CES GSUNGS SO, ,GANG
GI TSE DE LTAR DBU MA PAS RANG GI RGYUD KYI RJES SU DPAG PA MI

BRJOD PA NYID YIN PAR DE'I TSE, GANG LA GRANGS CAN PA DAG GIS,
,DAM BCA' BA'I DON 'DI GANG YIN, ,CI BDAG LAS ZHES BYA BA 'BRAS
BU'I BDAG NYID LAS SAM, 'ON TE RGYU'I BDAG NYID LAS YIN GRANG, DE
LAS CIR 'GYUR, GAL TE 'BRAS BU'I BDAG NYID LAS

YIN NA NI GRUB PA LA SGRUB PA YIN LA, RGYU'I BDAG NYID LAS YIN NA
NI 'GAL BA'I DON NYID DU 'GYUR TE, SKYE BA DANG LDAN PA THAMS CAD
NI RGYU'I BDAG NYID DU YOD PA KHO NA SKYE BA'I PHYIR RO, ,ZHES
BYA BAR GANG LA GRANGS CAN PA DAG GIS PHYIR ZLOG PAR BYED PAR
'GYUR LA, NANG GI SKYE

MCHED RNAMS DAG LAS SKYE BA MED DE ZHES BYA BA'I RANG GI RGYUD KYI
DAM BCA' BA LTA GA LA YOD, KHO BO CAG LA NI GANG ZHIG GRUB PA LA
SGRUB PA NYID DAM, 'GAL BA'I DON NYID DU 'GYUR ZHING, ,GRUB PA LA
SGRUB PA NYID GANG YIN PA DANG, 'GAL BA'I DON NYID GANG YIN PA
SPANG BAR

@6B BYA BA'I PHYIR 'BAD PA BYED PAR 'GYUR BA YOD PA'I PHYIR ZHES
BYA BA'I GTAN TSIGS KYANG GA LA YOD, DE'I PHYIR GZHAN GYIS SMRAS
PA'I NYES PAR THAL BAR MI 'GYUR BA NYID KYI PHYIR SLOB DPON SANGS
RGYAS BSKYANGS KYIS DE'I LAN BRJOD PAR BYA BA MA YIN NO, ,CI STE
YANG DBU MA PA RNAMS KYI

LTAR NA PHYOGS DANG GTAN TSIGS DANG DPE DAG MA GRUB PAS RANG GI
RGYUD KYI RJES SU DPAG PA MA BRJOD PA NYID KYI PHYIR BDAG LAS
SKYE BA DGAG PA'I DAM BCA' BA'I DON SGRUB PA DANG, GNYI GA LA
GRUB PA'I RJES SU DPAG PAS GZHAN GYI DAM BCA' BSAL BAR MA GYUR
MOD, GZHAN GYI DAM

BCA' BA LA RANG GI RJES SU DPAG PAS 'GAL BA BRJOD PAR NI BYA DGOS
PAS, RANG NYID LA PHYOGS LA SOGS PA DANG GTAN TSIGS DPE'I SKYON
DANG BRAL BA DAG YOD PAR BYA DGOS SO, ,DE'I PHYIR DE MA BRJOD
PA'I PHYIR DANG, DE'I NYES PA MA BSAL BA'I PHYIR NYES PA DE NYID
DU 'GYUR RO SNYAM NA,

BSHAD PAR BYA STE, DE NI DE LTAR MA YIN NO, ,CI'I PHYIR ZHE NA,
GANG GI PHYIR DON GANG ZHIG GANG GIS DAM BCAS PA DES NI RANG NYID
KYIS NGES PA BZHIN DU GZHAN DAG LA NGES PA BSKYED PAR 'DOD PAS,
DON 'DI'I 'THAD PA GANG GI SGO NAS KHONG DU CHUD PA'I 'THAD PA DE
NYID GZHAN LA BSNYAD PAR

BYA DGOS SO, ,DE'I PHYIR RANG GIS KHAS BLANGS PA'I DAM BCAS PA'I
DON GYI SGRUB PAR BYED PA NI PHA ROL PO KHO NAS NYE BAR DGOD PAR
BYA BA GANG YIN PA 'DI NI RE ZHIG LUGS MA YIN NO, 'DI NI GZHAN LA
GTAN TSIGS KYANG MA YIN NO, ,GTAN TSIGS DANG, DPE MED PA'I PHYIR
RANG GI DAM

BCA' BA'I DON GYI SGRUB PAR BYED PA NI KHAS 'CHES PA'I RJES SU
'BRANGS PA 'BA' ZHIG NYE BAR BKOD PA YIN TE, DE'I PHYIR 'THAD PA
DANG BRAL BA'I PHYOGS KHAS BLANGS PAS 'DI NI BDAG NYID KHO NA LA
SLU BAR BYED PAS GZHAN LA NGES PA BSKYED PAR MI NUS SO, ,ZHES BYA
BAR GANG RANG GI DAM

BCA' BA'I DON GYI SGRUB PAR BYED PA LA NUS PA MED PA 'DI NYID
'DI'I SUN 'BYIN PA CHES GSAL PO YIN TE, 'DIR RJES SU DPAG PAS
GNOD PA BRJOD PA LA DGOS PA GO CI ZHIG YOD, CI STE YANG RANG GI
RJES SU DPAG PAS 'GAL BA GDON MI ZA BAR BRJOD PAR BYA BA YIN NO
ZHE NA, ,DE YANG SLOB DPON

@7A *, ,SANGS RGYAS BSKYANGS KYIS BRJOD PA NYID YIN NO, ,JI LTAR
ZHE NA, GANG GI PHYIR DES NI 'DI SKAD DU BSHAD PA YIN TE, DNGOS
PO RNAMS BDAG LAS SKYE BA MED DE, DE DAG GI SKYE BA DON MED PA
NYID DU 'GYUR BA'I PHYIR DANG ZHES BSHAD PA'I PHYIR RO, ,DE LA DE
DAG CES BYA BA 'DIS

NI RANG GI BDAG NYID DU YOD PA 'DZIN PA YIN NO, ,CI'I PHYIR ZHE
NA, 'DI LTAR RANG GI BDAG NYID DU YOD PA DAG LA NI YANG SKYE BA
LA DGOS PA MED DO ZHES BYA BA 'DI NI MDOR BZHAG PA'I NGAG DE'I
'GREL PA'I NGAG YIN LA NGAG 'DIS NI CHOS MTHUN PA'I DPE GZHAN LA
RAB TU GRAGS PA BSGRUB PAR

BYA BA DANG SGRUB PAR BYED PA'I CHOS DANG LDAN PA NYE BAR GZUNG
BA YIN NO, ,DE LA RANG GI BDAG NYID DU YOD PA ZHES BYA BA 'DIS NI
GTAN TSIGS 'DZIN PA YIN NO, ,SKYE BA DON MED PA NYID DU 'GYUR
BA'I PHYIR DANG ZHES BYA BA 'DIS NI BSGRUB PAR BYA BA'I CHOS
'DZIN PA YIN NO, ,DE LA JI LTAR SGRA MI RTAG STE, ,

BYAS PA MI RTAG PA'I PHYIR RO, ,BYAS PA NI MI RTAG PAR MTHONG
STE, DPER NA BUM PA BZHIN NO, ,DE BZHIN DU SGRA YANG BYAS PA YIN
TE, DE'I PHYIR BYAS PA NYID KYI PHYIR MI RTAG PA YIN NO ZHES 'DIR
NYE BAR SBYAR BAS GSAL BAR BYAS PA'I BYAS PA GTAN TSIGS YIN PA DE
BZHIN DU, 'DIR YANG

DNGOS PO RNAMS BDAG LAS SKYE BA MED DE, RANG GI BDAG NYID DU YOD
PA LA YANG SKYE BA DON MED PA NYID DU 'GYUR BA'I PHYIR RO, ,'DI
NA JI LTAR BUM PA LA SOGS PA MDUN NA GNAS SHING GSAL BA RANG GI
BDAG NYID DU YOD PA NI YANG SKYE BA LA MI LTOS PAR MTHONG BA DE
BZHIN DU, 'JIM PA'I GONG BU

LA SOGS PA'I GNAS SKABS NA YANG GAL TE RANG GI BDAG NYID DU YOD
PA'I BUM PA LA SOGS PA YOD DO SNYAM DU SEMS NA NI DE'I TSE YANG
RANG GI BDAG NYID DU YOD PA DE LA SKYE BA YOD PA MA YIN NO, ,DE
LTAR NA GTAN TSIGS NYE BAR SBYAR BAS GSAL BAR BYAS PA, YANG SKYE
BA DGAG PA LA

MI 'KHRUL PA, RANG GI BDAG NYID DU YOD PA NYID KYIS GRANGS CAN LA
RANG NYID KYIS RJES SU DPAG PAS 'GAL BA BRJOD PA MDZAD PA YIN TE,
DES NA DE NI RIGS PA MA YIN TE, GTAN TSIGS DANG DPE MA BRJOD PA'I
PHYIR DANG ZHES CI STE RJOD PAR BYED, GTAN TSIGS DANG DPE MA
BRJOD PA

@7B MA YIN PA 'GA' ZHIG TU MA ZAD KYI, GZHAN GYIS SMRAS PA'I NYES
PA MA BSAL BA YANG MA YIN NO, ,CI LTAR ZHE NA, GRANGS CAN PA DAG
MDUN NA GNAS PA'I BUM PA MNGON PAR GSAL BA'I RANG BZHIN CAN NI
YANG MNGON PAR GSAL BAR MI 'DOD CING, DE NYID 'DIR DPE NYID DU
GRUB PA'I NGO

BO YIN PA'I PHYIR LA, NUS PA'I NGO BOR GYUR CING MNGON PAR GSAL
BA'I RANG BZHIN MA YIN PA SKYE BA BKAG PAS KHYAD PAR DU BYAS PA
NI BSGRUB PAR BYA BA YIN PA NYID KYI PHYIR GRUB PA LA SGRUB PA'I
PHYOGS KYI SKYON NYID DU DOGS PA 'AM, GTAN TSIGS 'GAL BA'I DON
NYID DU DOGS PA GA LA YOD,

DE'I PHYIR RANG GI RJES SU DPAG PAS 'GAL BA BRJOD PA NA YANG JI
SKAD SMRAS PA'I NYES PA BRJOD PA MED PA'I PHYIR, GZHAN GYIS SMRAS
PA'I NYES PA MA BSAL BA MED PA NYID DE, DE'I PHYIR SUN 'BYIN PA
'DI DAG NI 'BREL PA MED PA NYID DO ZHES SHES PAR BYA'O, ,BUM PA
LA SOGS PA ZHES BYA BA SOGS PA'I SGRAS

NI SKYE BAR 'DOD PA'I DNGOS PO MA LUS PA BSDU BAR 'DOD PA'I PHYIR
SNAM BU LA SOGS PA DAG GIS MA NGES PAR 'GYUR BA YANG MA YIN NO,
,YANG NA SBYOR BA 'DI NI TSUL GZHAN YIN TE, RANG LAS SKYE BAR
SMRA BA'I SKYES BU LAS THA DAD PA'I DON RNAMS NI BDAG NYID LAS
SKYE BA MED DE, RANG

GI BDAG NYID DU YOD PA'I PHYIR, SKYES BU BZHIN NO ZHES DPER BRJOD
PA 'DI NYID DPER BRJOD PAR BYA'O, ,GAL TE YANG SKYE BA BKAG PAS
MNGON PAR GSAL BAR SMRA BA LA GNOD PAR BYED PA MA YIN PA DE LTA
NA YANG SKYE BA'I SGRA MNGON PAR GSAL BA LA BTAGS NAS SNGON DANG
PHYI MAR MA

DMIGS PA DANG DMIGS PAR CHOS MTHUN PAS SKYE BA'I SGRAS MNGON PAR
GSAL BA NYID BRJOD PA'I PHYIR, 'DI BKAG PAS GNOD PAR BYED PA MA
YIN NO, ,YANG JI SKAD SMRAS PA'I DON GYI RJOD PAR BYED PA MED PAR
RNAM PAR DPYOD PA 'DI LTA BU 'DI JI LTAR RNYED CE NA, BSHAD PAR
BYA STE, DON

GYI NGAG 'DI DAG NI DON CHEN PO CAN YIN PAS JI SKAD SMRAS PA'I
DON BSDUS NAS 'JUG PA YIN LA, DE DAG KYANG BSHAD NA JI SKAD SMRAS
PA'I DON GYI BDAG NYID 'BYIN PAR BYED PA YIN PAS, 'DIR MA BSTAN
PA CUNG ZAD KYANG MI SRID DO, ,THAL BAR 'GYUR BA BZLOG PA'I DON
DANG

@8A *, ,YANG PHA ROL PO NYID 'BREL PA YIN GYI, KHO BO CAG NI MA
YIN TE, RANG LA DAM BCA' BA MED PA'I PHYIR RO, ,DE'I PHYIR KHO BO
CAG LA GRUB PA'I MTHA' DANG 'GAL BA GA LA YOD, THAL BA LAS BZLOG
PA BSGRUBS PAS PHA ROL PO LA NYES PA MANG PO CI TZAM DU 'GYUR

BA DE TZAM KHO BO CAG MNGON PAR 'DOD PA KHO NA YIN PAS, GANG LAS
'DI LA GZHAN GYIS GLAGS RNYED PAR 'GYUR BA SLOB DPON KLU SGRUB
KYI LUGS PHYIN CI MA LOG PA'I RJES SU 'BRANG BA SLOB DPON SANGS
RGYAS BSKYANGS LA GLAGS DANG BCAS PA'I TSIG GSUNG PA NYID GA LA
YOD, RANG

BZHIN MED PAR SMRA BAS RANG BZHIN DANG BCAS PAR SMRA BA LA THAL
BA BSGRUBS PA NA THAL BA LAS BZLOG PA'I DON CAN DU THAL BAR GA LA
'GYUR TE, SGRA RNAMS NI DBYUG PA DANG ZHAGS PA CAN BZHIN DU SMRA
BA PO RANG DBANG MED PAR BYED PA MA YIN NO, ,'O NA CI ZHE NA NUS
PA YOD NA SMRA BA

PO'I BRJOD PAR 'DOD PA'I RJES SU BYED PA YIN NO, ,DE'I PHYIR THAL
BA SGRUB PA NI PHA ROL PO'I DAM BCA' LA 'GOG PA TZAM GYI 'BRAS BU
CAN YIN PA'I PHYIR THAL BA LAS ,ZLOG PA'I DON DU 'GYUR BA YOD PA
MA YIN NO, ,DE LTAR YANG SLOB DPON NI, ,NAM MKHA'I MTSAN NYID
SNGA ROL NA, ,

NAM MKHA' CUNG ZAD YOD MA YIN, ,GAL TE MTSAN LAS SNGAR GYUR NA,
,MTSAN NYID MED PAR THAL BAR 'GYUR, ,ZHES BYA BA DANG, DE BZHIN
DU, GZUGS KYI RGYU NI MA GTOGS PAR, ,GZUGS NI GZUGS KYI RGYU MED
PAR, ,THAL BAR 'GYUR TE DON GANG YANG, ,

RGYU MED PA NI GANG NA'ANG MED, ,CES BYA BA DANG, ,DE BZHIN DU,
MYA NGAN 'DAS PA DNGOS PO MIN, ,RGA SHI'I MTSAN NYID THAL BAR
'GYUR, ,RGA DANG 'CHI BA MED PA YIN, ,DNGOS PO YOD PA MA YIN NO,
,ZHES BYA BA LA SOGS PAS PHAL CHER THAL BA SGRUB PA KHO NA'I SGO
NAS

GZHAN GYI PHYOGS SEL BAR MDZAD DO, ,CI SKYE SLOB DPON GYI NGAG
RNAMS NI DON GYI NGAG YIN PA'I PHYIR DON CHEN PO NYID YIN PAS
SBYOR BA DU MA'I RGYU NYID DU RTOGS NA NI, SLOB DPON SANGS RGYAS
BSKYANGS KYI NGAG DAG KYANG CI'I PHYIR DE LTAR YONGS SU MI RTOG
,'ON TE SBYOR BA'I NGAG

@8B RGYAS PAR RJOD PAR BYED PA GANG YIN PA 'DI NI 'GREL PA MKHAN
PO RNAMS KYI LUGS YIN NO ZHE NA, DE YANG YOD PA MA YIN TE, RTZOD
PA BZLOG PA'I 'GREL PA MDZAD PA NA, SLOB DPON GYIS KYANG SBYOR
BA'I NGAG MA GSUNGS PA'I PHYIR RO, ,GZHAN YANG RTOG GE BA 'DIS
BDAG NYID RTOG GE'I

BSTAN BCOS LA SHIN TU MKHAS PA TZAM ZHIG BSTAN PAR 'DOD PAS, DBU
MA PA'I LTA BA KHAS LEN BZHIN DU YANG RANG RGYUD KYI SBYOR BA'I
NGAG BRJOD PA GANG YIN PA DE NI CHES SHIN TU NYES PA DU MA'I
TSOGS KYI GNAS SU RTOGS TE, JI LTAR ZHE NA, DE LA RE ZHIG GANG
'DI SKAD DU 'DIR

SBYOR BA'I TSIG TU 'GYUR BA NI, DON DAM PAR NA NANG GI SKYE MCHED
RNAMS BDAG LAS SKYE BA MED PAR NGES TE, YOD PA'I PHYIR DPER NA
SHES PA YOD PA NYID BZHIN NO ZHES SMRAS PA YIN NO, ,'DIR DON DAM
PA ZHES BYA BA'I KHYAD PAR CI'I PHYIR NYE BAR BKOD PA YIN, GAL TE
'JIG RTEN

GYI KUN RDZOB TU SKYE BAR KHAS BLANGS PA DGAG PAR BYA BA MA YIN
PA'I PHYIR DANG, 'GOG NA YANG KHAS BLANGS PAS GNOD PAR THAL BAR
'GYUR BA'I PHYIR RO ZHE NA, 'DI NI RIGS PA MA YIN TE, BDAG LAS
SKYE BA NI KUN RDZOB TU YANG KHAS MA BLANGS PA'I PHYIR RO, ,JI
SKAD DU MDO LAS

SA BON GYI RGYU LAS BYUNG BA'I MYU GU DE YANG SKYE BA NA, BDAG
GIS MA BYAS, GZHAN GYIS MA BYAS, GNYI GAS MA BYAS, DBANG PHYUG
GIS MA BYAS, DUS KYIS MA BSGYUR, RDUL PHRA RAB LAS MA BYUNG, RANG
BZHIN LAS MA BYUNG, NGO BO NYID LAS MA BYUNG, RGYU MED PA LAS MA
SKYES

ZHES GSUNGS PA DANG, DE BZHIN DU, SA BON YOD NA MYU GU JI BZHIN
TE, ,SA BON GANG YIN MYU GU DE NYID MIN, ,DE LAS GZHAN MIN DE
YANG MA YIN TE, ,DE LTAR RTAG MIN CHAD MIN CHOS NYID DO, ,ZHES
GSUNGS PA DANG, 'DI NYID LAS KYANG, GANG LA BRTEN TE GANG 'BYUNG
BA, ,DE NI RE ZHIG DE NYID MIN, ,DE LAS GZHAN PA 'ANG MA

YIN TE, DE PHYIR CHAD MIN RTAG MA YIN, ,ZHES 'CHAD DO, ,GZHAN GYI
LUGS LA LTOS TE KHYAD PAR DU BYAS SO ZHE NA, DE YANG RIGS PA MA
YIN TE, DE DAG GI RNAM PAR GZHAG PA NI KUN RDZOB TU YANG KHAS
BLANGS PA MED PA'I PHYIR RO, ,BDEN PA GNYIS PHYIN CI MA LOG PAR

@9A *, ,MTHONG BA LAS NYAMS PA'I MU STEGS PA DAG JI SRID DU GNYI
GA'I SGO NAS 'GOG PA DE SRID DU YON TAN NYID YIN PAR RTOGS SO,
,DE LTAR NA GZHAN GYI GZHUNG LA LTOS TE KHYAD PAR BRJOD PA YANG
RIGS PA MA YIN NO, ,GANG LAS DE LA LTOS NAS KYANG KHYAD PAR 'BRAS
BU

DANG BCAS PAR 'GYUR BA 'JIG RTEN LAS KYANG BDAG LAS SKYE BAR MI
RTOGS TE, 'JIG RTEN PAS NI BDAG DANG GZHAN LAS ZHES BYA BA DE LTA
BU LA SOGS PA'I RNAM PAR SPYOD PA 'JUG PA MED PAR BYAS NAS, RGYU
LAS 'BRAS BU 'BYUNG NGO ZHES BYA BA 'DI TZAM ZHIG RTOGS PA YIN
NO, ,

SLOB DPON YANG DE LTAR RNAM PAR GZHAG PA MDZAD PA YIN TE, DE'I
PHYIR RNAM PA THAMS CAD DU KHYAD PAR DON MED PA NYID DO ZHES BYA
BAR NGES SO, ,GZHAN YANG GAL TE KUN RDZOB TU SKYE BA DGAG PAR
'DOD NAS KHYAD PAR 'DI 'GOD PAR BYED NA NI DE'I TSE, RANG LA GZHI
MA GRUB PA'I

PHYOGS KYI NYES PA'AM, GZHI MA GRUB PA'I GTAN TSIGS KYI SKYON DU
'GYUR TE, RANG GIS DON DAM PAR MIG LA SOGS PA'I SKYE MCHED RNAMS
KHAS MA BLANGS PA'I PHYIR RO, ,GAL TE KUN RDZOB TU MIG LA SOGS PA
YOD PA'I PHYIR NYES PA MED DO ZHE NA, 'O NA DON DAM PAR ZHES BYA

BA 'DI GANG GI KHYAD PAR YIN, GAL TE MIG LA SOGS PA KUN RDZOB PA
RNAMS DON DAM PAR SKYE BA 'GOG PA'I PHYIR, DON DAM PA SMOS PA NI
SKYE BA 'GOG PA'I KHYAD PAR YIN NO ZHE NA, DE LTA NA NI 'ON MIG
LA SOGS PA KUN RDZOB PA RNAMS DON DAM PAR SKYE BA YOD PA MA YIN
TE ZHES DE SKAD

BRJOD PAR BYA BAR 'GYUR NA, DE SKAD DU YANG MA SMRAS SO, ,SMRA NA
YANG PHA ROL PO DAG GIS MIG LA SOGS PA RNAMS RDZAS SU YOD PA NYID
DU KHAS BLANGS PA'I PHYIR DANG, BRTAGS PAR YOD PAR KHAS MA BLANGS
PA'I PHYIR, GZHAN LA GZHI MA GRUB PA'I PHYOGS KYI SKYON DU 'GYUR
BAS 'DI NI

MI RIGS SO, ,CI STE JI LTAR SGRA MI RTAG CES BYA BA LA CHOS DANG
CHOS CAN GNYIS SPYI NYID GZUNG BA YIN GYI, KHYAD PAR NI MA YIN
TE, ,KHYAD PAR 'DZIN NA NI RJES SU DPAG PA DANG RJES SU DPAG PAR
BYA BA'I THA SNYAD MED PAR 'GYUR RO, ,'DI LTAR GAL TE 'BYUNG BA
CHEN PO BZHI LAS GYUR PA'I

@9B SGRA 'DZIN NA NI DE PHA ROL PO LA MA GRUB PO, ,'ON TE NAM
MKHA'I YON TAN 'DZIN NA NI DE RANG NYID SANGS RGYAS PA LA MA GRUB
PA YIN NO, ,DE BZHIN DU BYE BRAG PA SGRA MI RTAG PAR DAM 'CHA' BA
NA YANG, BYAS PA'I SGRA 'DZIN NA DE GZHAN LA MA GRUB PO, ,'ON TE
MNGON PAR GSAL BAR BYAS PA YIN NA

NI DE RANG LA MA GRUB PA YIN NO, ,DE BZHIN DU CI RIGS PAR 'JIG PA
YANG GAL TE RGYU DANG BCAS PA YIN NA NI, ,DE SANGS RGYAS PA RANG
LA MA GRUB PA YIN LA, 'ON TE RGYU MED PA YIN NA NI DE PHA ROL PO
LA MA GRUB PA YIN NO, ,DE'I PHYIR JI LTAR 'DIR CHOS DANG CHOS CAN
SPYI TZAM ZHIG 'DZIN

PA DE BZHIN DU, 'DIR YANG KHYAD PAR DOR BA'I CHOS CAN TZAM ZHIG
'DZIN PAR 'GYUR RO ZHE NA, DE NI DE LTAR YANG MA YIN TE, 'DI LTAR
GANG GI TSE 'DIR SKYE BA BKAG PA BSGRUB PAR BYA BA'I CHOS SU 'DOD
PA'I DE'I TSE DE KHO NAR DE'I RTEN CHOS CAN PHYIN CI LOG TZAM
GYIS BDAG GI DNGOS PO RNYED

PA NI NYAMS PAR 'GYUR BAR 'DIS RANG NYID KYIS KHAS BLANGS PA NYID
DO, ,PHYIN CI LOG DANG PHYIN CI MA LOG PA DAG NI THA DAD PA YIN
NO, ,DE'I PHYIR, GANG GI TSE RAB RIB CAN GYIS SKRA SHAD LA SOGS
PA LTAR PHYIN CI LOG GIS YOD PA MA YIN PA YOD PA NYID DU 'DZIN PA
DE'I TSE NI YOD PAR

GYUR PA'I DON CHA TZAM YANG DMIGS PAR GA LA 'GYUR, GANG GI TSE
RAB RIB CAN MA YIN PAS SKRA SHAD LA SOGS PA LTAR PHYIN CI MA LOG
PAS YANG DAG PA MA YIN PA SGRO MI 'DOGS PA DE'I TSE NA YANG GANG
GIS NA DE'I TSE NA KUN RDZOB TU 'GYUR BA YOD PA MA YIN PAR GYUR
PA'I DON CHA TZAM

YANG DMIGS PA GA LA YOD, DE NYID KYI PHYIR SLOB DPON GYI ZHAL
SNGA NAS KYANG, GAL TE MNGON SUM LA SOGS PA'I, ,DON GYIS 'GA'
ZHIG DMIGS NA NI, ,SGRUB PAR MA BZLOG PAR BYA NA DE, ,MED PHYIR
NGA LA KLAN KA MED, ,CES GSUNGS SO, ,GANG GI PHYIR DE LTAR

PHYIN CI LOG PA DANG PHYIN CI MA LOG PA DAG THA DAD PA DE'I PHYIR
PHYIN CI MA LOG PA'I GNAS SKABS NA PHYIN CI LOG YOD PA MA YIN
PA'I PHYIR NA, GANG ZHIG CHOS CAN NYID DU 'GYUR BA MIG KUN RDZOB
PA LTA GA LA YOD, DE'I PHYIR GZHI MA GRUB PA'I PHYOGS KYI SKYON
DANG, GZHI MA GRUB PA'I

@10A *, ,GTAN TSIGS KYI SKYON LDOG PA MED PA NYID PAS 'DI LAN MA
YIN PA NYID DO, ,DPE LA YANG 'DRA BA YOD PA MA YIN NO, ,DER NI
SGRA'I SPYI DANG MI RTAG PA NYID KYI SPYI KHYAD PAR BRJOD PAR
MI 'DOD PA GNYI GA LA YANG YOD NA, DA BZHIN DU MIG GI SPYI NI
STONG PA NYID DANG STONG PA

NYID MA YIN PAR SMRA BA DAG GIS KUN RDZOB TU YANG KHAS MA BLANGS
LA, DON DAM PAR YANG MA YIN PAS DPE LA YANG 'DRA BA YOD PA MA YIN
NO, ,GZHI MA GRUB PA'I PHYOGS KYI NYES PA BRJOD PA'I TSUL GANG
YIN PA 'DI NYID NI, YOD PA'I PHYIR ZHES BYA BA'I GTAN TSIGS 'DI
LA MA GRUB

PA'I SKYON BRJOD PA LA YANG SBYAR BAR BYA'O, ,DE LTA BU DE NI 'DI
LTAR YIN TE, GANG GI PHYIR JI SKAD BSNYAD PA'I DON 'DI NI RTOG GE
BA 'DIS RANG NYID KYIS KHAS BLANGS PA YIN NO, ,JI LTAR ZHE NA,
NANG GI SKYE MCHED RNAMS SKYED PAR BYED PA RGYU LA SOGS PA NI YOD
PA 'O NA YIN TE, DE LTAR DE

BZHIN GSHEGS PAS GSUNGS PA'I PHYIR RO, ,GANG DE BZHIN GSHEGS PAS
JI SKAD GSUNGS PA DE NI DE BZHIN TE, DPER NA MYA NGAN LAS 'DAS PA
NI ZHI BA'O ZHES BYA BA BZHIN NO ZHES BYA BA GZHAN GYIS BKOD PA'I
SGRUB BYED 'DI LA, 'DIR KHYOD KYI GTAN TSIGS KYI DON DU 'DOD PA

GANG YIN DE BZHIN GSHEGS PAS KUN RDZOB TU DE SKAD GSUNGS PA'I
PHYIR RAM, 'ON TE DON DAM PAR GSUNGS PA'I PHYIR, GAL TE KUN RDZOB
TU YIN NA NI RANG LA GTAN TSIGS KYI DON MA GRUB PA NYID DO, ,'ON
TE DON DAM PAR NI, GANG TSE CHOS NI YOD PA DANG, ,MED DANG YOD
MED MI

'GRUB PAS, ,DE'I TSE 'BRAS BU YOD PA DANG MED PA DANG, GNYI GA'I
BDAG NYID KYI RKYEN BSAL BA'I PHYIR, JI LTAR SGRUB BYED RGYU ZHES
BYA, ,DE LTA YIN NA MI RIGS SO, ,DE NI SGRUB PAR BYED PA'I RGYU
MA YIN PA KHO NA'O ZHES BYA BA NI DAG GI DON TO, ,DE'I PHYIR DON
DAM PAR BSGRUB PAR

BYA BA DANG, SGRUB PAR BYED PA NYID MA GRUB PA'I PHYIR, GTAN
TSIGS MA GRUB PA'I DON NYID DANG 'GAL BA'I DON NYID DO ZHES 'DIS
SKYON 'DI SMRAS PA YIN NO, ,GANG GI PHYIR DE LTAR 'DIS RANG NYID
KYI TSUL 'DIS GTAN TSIGS MA GRUB PAR KHAS BLANGS PA DE'I PHYIR,
DNGOS

@10B PO'I CHOS GTAN TSIGS SU BKOD PA'I RJES SU DPAG PA THAMS CAD
LA GTAN TSIGS LA SOGS PAR RANG LA MA GRUB PA'I PHYIR SGRUB PAR
BYED PA THAMS CAD RNAM PAR 'JIG PAR 'GYUR RO, ,'DI LTA STE, DON
DAM PAR NA NANG GI SKYE MCHED RNAMS DE DAG GI RKYEN GZHAN DAG LAS
SKYE BA MED

DE, GZHAN YIN PA'I PHYIR DPER NA BUM PA BZHIN NO, ,YANG NA DON
DAM PAR GZHAN GYIS BRJOD PAR 'DOD PA'I MIG LA SOGS PA NANG GI
SKYE MCHED 'GRUB PAR BYED PA DAG RKYEN MA YIN PAR NGES TE, GZHAN
YIN PA'I PHYIR, DPER NA SNA LAM LA SOGS PA BZHIN NO ZHES BYA BA
'DIR GZHAN

NYID CES BYA BA LA SOGS PA RANG NYID LA MA GRUB PA YIN NO, ,JI
LTAR 'DIS NANG GI SKYE MCHED RNAMS SKYES PA KHO NA YIN TE, DE DAG
GI YUL DANG LDAN PA'I THA SNYAD KHYAD PAR CAN BYED PA'I PHYIR RO,
,ZHES GZHAN GYIS BRJOD PA'I GTAN TSIGS 'DI LA MA GRUB PAR BRJOD
PAR 'DOD PAS,

'DI SKAD DU 'ON TE DON DAM PAR RNAL 'BYOR PA MNYAM PAR GZHAG PA'I
SHES RAB KYI MIG GIS DNGOS PO RNAMS KYI YANG DAG PA JI LTA BA
BZHIN NYID MTHONG BA'I SKYE BA DANG 'GRO BA LA SOGS PA DAG YOD
PAR BSGRUBS NA NI, DE'I TSE DE DAG GI YUL DANG LDAN PA'I THA
SNYAD KHYAD PAR

CAN BYED PA'I PHYIR RO ZHES BYA BA'I GTAN TSIGS MA GRUB PA'I DON
NYID DO, ,'GRO BA YANG SKYE BA BKAG PA KHO NAS BKAG PA'I PHYIR RO
ZHES SMRAS PA YIN TE, DE BZHIN DU RANG GIS BYAS PA'I SGRUB PAR
BYED PA LA YANG, DON DAM PAR MA SONG BA LA 'GRO BA MED DE, LAM
YIN PA'I PHYIR, SONG BA'I

LAM BZHIN NO, ,ZHES BYA BA'I GTAN TSIGS LAM NYID RANG NYID LAM
GRUB PA'I DON NYID DU SBYAR BAR BYA LA, DON DAM PAR BRTEN PA DANG
BCAS PA'I MIG NI GZUGS LA LTA BAR MI BYED DE, MIG GI DBANG PO YIN
PA'I PHYIR, DPER NA DE DANG MTSUNGS PA BZHIN NO ZHES BYA BA DANG,
DE

BZHIN DU MIG NI GZUGS LA LTA BAR MI BYED DO, ,'BYUNG BA LAS GYUR
PA NYID KYI PHYIR, DPER NA GZUGS BZHIN NO ZHES BYA BA DANG, SA NI
SRA BA'I NGO BO MA YIN TE, 'BYUNG BA YIN PA'I PHYIR, DPER NA
RLUNG BZHIN NO, ,ZHES BYA BA LA SOGS PA DAG TU YANG GTAN TSIGS LA
SOGS

@11A *, ,PA RANG NYID LA GRUB PA SBYAR BAR BYA'O, ,YOD PA'I PHYIR
ZHES BYA BA'I GTAN TSIGS 'DI YANG PHA ROL PO'I LTAR NA, CI NANG
GI SKYE MCHED RNAMS YOD PA'I PHYIR SHES PA YOD PA LTAR BDAG LAS
MI SKYE BA ZHIG GAM, 'ON TE BUM PA LA SOGS PA BZHIN DU BDAG LAS
SKYE BA

ZHIG YIN ZHES MA NGES PA YIN NO, ,GAL TE BUM PA LA SOGS PA YANG
BSGRUB BYAR MTSUNGS PA'I PHYIR MA NGES PA NYID MA YIN NO ZHE NA,
DE NI DE LTAR MA YIN TE, DE SKAD DU MA SMRAS PA'I PHYIR RO, ,GAL
TE GZHAN GYI RJES SU DPAG PA DAG LA SKYON JI SKAD DU SMRAS PA DE
BZHIN DU RANG GI RJES

SU DPAG PA LA YANG JI SKAD SMRAS PA'I NYES PAR THAL BAS GZHI MA
GRUB PA DANG, GTAN TSIGS MA GRUB PA LA SOGS PA'I SKYON DE NYID DU
'GYUR BA MA YIN NAM, DE'I PHYIR GANG GNYI GA LA SKYON DU 'GYUR BA
DES NI GCIG LA BRGAL BAR MI BYA STE, DES NA SKYON 'DI DAG THAMS
CAD MI RIGS

PAR 'GYUR RO ZHE NA, BRJOD PAR BYA STE, RANG GI RGYUD KYI RJES SU
DPAG PA SMRA BA DAG LA NYES PA 'DIR 'GYUR GYI, KHO BO CAG NI RANG
RGYUD KYI RJES SU DPAG PA MI SBYOR TE, RJES SU DPAG PA DAG NI
GZHAN GYI DAM BCA' BA 'GOG PA TZAM GYI 'BRAS BU CAN YIN PA'I
PHYIR RO, ,'DI LTAR GZHAN

MIG LTA'O ZHES BYA BAR RTOG PA DE NI MIG LA RANG GI BDAG NYID MI
LTA BA'I CHOS KYANG 'DOD LA, GZHAN LA LTA BA'I CHOS MED NA MI
'BYUNG BA NYID DU YANG KHAS BLANGS PA YIN TE, DE'I PHYIR GANG
DANG GANG LA RANG GI BDAG NYID LTA BA MED PA DE DANG DE LA NI
GZHAN LA LTA BA YANG YOD PA MA YIN TE,

DPER NA BUM PA BZHIN NO, ,MIG LA YANG RANG GI BDAG NYID MI LTA BA
YOD PA YIN TE, DE'I PHYIR GZHAN LTA BA YANG 'DI LA MED DO, ,DE'I
PHYIR RANG GI BDAG NYID MI LTA BA DANG 'GAL BAR SNGON PO LA SOGS
PA GZHAN LA LTA BA RANG LA GRAGS PA'I RJES SU DPAG PA DANG 'GAL
BA

YIN NO, ,ZHES DE LA GRUB PA'I RJES SU DPAG PAS SEL BAR BYED PA
YIN NO, ,GANG GI PHYIR RJES SU DPAG PA DAG GIS 'DI TZAM ZHIG
BRJOD PAR BYA BA YIN PAS, GANG LAS NYES PA MTSUNGS PAR 'GYUR BA,
KHO BO CAG GI PHYOGS LA JI SKAD BSNYAD PA'I SKYON 'DUG PA GAL
YONG

@11B YANG CI GANG YANG RUNG BA LA GRUB PA'I RJES SU DPAG PA'I SGO
NAS KYANG RJES SU DPAG PAS GNOD PA YOD DAM ZHE NA, YOD DE DE YANG
RANG NYID LA GRUB PA'I GTAN TSIGS NYID KYIS YIN GYI, GZHAN LA
GRUB PAS NI MA YIN TE, 'JIG RTEN NYID DU MTHONG BA'I PHYIR RO,
,'JIG RTEN NA NI RES 'GA' DBANG PO'I RGOL BA DANG PHYIR

RGOL GNYIS KYI TSAD MAR BYAS PA'I TSIG GIS RGYAL BA 'AM PHAM PAR
'GYUR LA, RES 'GA' NI RANG GI TSIG KHO NAS 'GYUR GYI, GZHAN GYI
TSIG GIS NI RGYAL BA 'AM PHAM PAR 'GYUR BA MA YIN NO, ,'JIG RTEN
NA JI LTAR YIN PA DE BZHIN DU RIGS PA LA YANG YIN TE, 'JIG RTEN

PA'I THA SNYAD KHO NA RIGS PA'I BSTAN BCOS SU SKABS SU BAB PA YIN
PA'I PHYIR RO, ,DE NYID KYI PHYIR 'GA' ZHIG GIS GZHAN LA GRAGS
PA'I DBANG GIS NI RJES SU DPAG PA'I GNOD PA MA YIN TE, GZHAN LA
GRAGS PA NYID DGAG PAR 'DOD PA'I PHYIR RO ZHES BSHAD DO, ,GANG
ZHIG GANG GNYI GA LA

NGES PAR BRJOD PA DE NI SGRUB PA 'AM SUN 'BYIN PA YIN GYI, GANG
YANG RUNG BA LA GRUB PA 'AM THE TSOM ZA BA SMRA BA NI MA YIN NO
SNYAM DU SEMS PA DES KYANG 'JIG RTEN GYI THA SNYAD KYI RNAM PAR
GZHAG PA LA BRTEN NAS RJES SU DPAG PA LA JI SKAD SMRAS PA'I TSUL
'DI NYID KHAS BLANG BAR BYA'O, ,

'DI LTAR LUNG GIS GNOD PA NI GNYI GA LA GRUB PA'I LUNG KHO NA'I
SGO NAS MA YIN TE, 'O NA CI ZHE NA, RANG LA GRUB PA'I SGO NAS
KYANG YIN NO, ,RANG GI DON GYI RJES SU DPAG PA NI THAMS CAD DU
RANG LA GRUB PA NYID BRLING BA YIN GYI, GNYI GA LA GRUB PA NI MA
YIN NO, ,DE NYID

KYI PHYIR RTOG GE'I MTSAN NYID BRJOD PA NI DGOS PA MED PA YIN TE,
SANGS RGYAS RNAMS KYIS RANG LA JI LTAR GRAGS PA'I 'THAD PAS DE
KHO NA MI SHES PA'I GDUL BYA'I SKYE BO LA PHAN BTAGS PA'I PHYIR
RO, ,SHIN TU SPROS PAS CHOG GO, ,DKYUS MA NYID BSHAD PAR BYA'O,
,DNGOS

PO RNAMS NI GZHAN LAS SKYE BA YANG MA YIN TE, GZHAN MED PA'I
PHYIR RO, ,'DI YANG, DNGOS PO RNAMS KYI RANG BZHIN NI, ,RKYEN LA
SOGS LA YOD MA YIN, ,ZHES BYA BA DER 'CHAD PAR 'GYUR RO, ,DE'I
PHYIR GZHAN MED PA NYID KYI PHYIR GZHAN LAS KYANG SKYE BA MA YIN
NO, ,

@12A *, ,GZHAN YANG GZHAN LA BRTEN NAS GAL TE GZHAN ZHIG 'BYUNG
BAR 'GYUR NA NI, 'O NA ME LCE LAS KYANG MUN PA MTHUG PO 'BYUNG
'GYUR ZHING, ,THAMS CAD LAS KYANG THAMS CAD SKYE BAR 'GYUR TE
GANG GI PHYIR, ,SKYED PAR BYED PA MA YIN MA LUS PA LA'ANG

GZHAN NYID MTSUNGS, ,ZHES BYA BA LA SOGS PAS GZHAN LAS SKYE BA
DGAG PA DBU MA LA 'JUG PA LAS NGES PAR BYA'O, ,SLOB DPON SANGS
RGYAS BSKYANGS NI DNGOS PO RNAMS GZHAN LAS SKYE BA MED DE, THAMS
CAD LAS KYANG THAMS CAD SKYE BAR 'GYUR BA'I PHYIR RO, ,ZHES RNAM

PAR 'CHAD DO, ,'DI LA SLOB DPON LEGS LDAN BYED NI DES NA DE LA
THAL BAR 'GYUR BA'I NGAG YIN PA'I PHYIR, BSGRUB PAR BYA BA DANG
SGRUB PAR BYED PA BZLOG PAR BYAS NA, DNGOS PO RNAMS BDAG GAM
GNYIS SAM RGYU MED PA LAS SKYE BAR 'GYUR BA DANG, 'GA' ZHIG LAS

'GA' ZHIG SKYE BAR 'GYUR BA'I PHYIR PHYOGS GONG MA DANG 'GAL PAR
'GYUR RO, ,GZHAN DU NA YANG THAMS CAD LAS THAMS CAD LAS SKYE BAR
'GYUR BA'I PHYIR RO, ,DE BAS NA DE LA SGRUB PA DANG SUN 'BYIN PA
NYID MED PA'I PHYIR, DE NI DON 'BREL PA MED PA YIN TE ZHES SUN
'BYIN

SMRA'O, ,'DI YANG DON 'BREL PA MED PA MA YIN TE, GONG KHO NAR
BSTAN ZIN PA'I PHYIR DANG GZHAN GYIS DAM BCAS PA'I DON SUN 'BYIN
PAR BYED PA YIN DANG, SUN 'BYIN PA NYID KYANG YIN PA'I PHYIR 'DI
NI GYI NA'O, ,DES NA SLAR YANG 'BAD PAR MI BYA'O, ,DNGOS PO RNAMS

NI GNYI GA LAS SKYE BA YANG MA YIN TE, PHYOGS GNYI GA LA SMRAS
PA'I NYIS PAR THAL BA'I PHYIR DANG, RE RE LA SKYED PAR BYED PA'I
NUS PA MED PA'I PHYIR RO, ,GAL TE RE RES BYAS 'GYUR NA, ,SDUG
BSNGAL GNYI GAS BYAS PAR 'GYUR, ,ZHES 'CHAD PAR 'GYUR RO, ,RGYU
MED PA LAS KYANG MI SKYE STE, RGYU MED NA NI

'BRAS BU DANG, ,RGYU YANG 'THAD PAR MI 'GYUR RO, ,ZHES BYA BA LA
SOGS PAS 'CHAD PAR 'GYUR BA'I SKYON DU THAL BAR 'GYUR BA'I PHYIR
DANG, GAL TE RGYU YIS STONG NA 'GRO BA 'DI DAG GZUNG BYA MIN, ,JI
LTAR NAM MKHA'I AUTPALA YI DRI DANG KHA DOG BZHIN, ,ZHES BYA BA
LA SOGS PA'I NYES PAR THAL BAR

@12B 'GYUR BA'I PHYIR RO, ,SLOB DPON SANGS RGYAS BSKYANGS NI
DNGOS PO RNAMS RGYU MED PA LAS KYANG SKYE BA MED DE, RTAG TU
THAMS CAD LAS THAMS CAD SKYE BAR THAL BAR 'GYUR RO ZHES 'CHAD DO,
,'DI LA YANG SLOB DPON LEGS LDAN BYED, DE LA YANG THAL BAR 'GYUR
BA'I NGAG YIN PA'I PHYIR, GAL

TE BSGRUB PAR BYA BA DANG SGRUB PAR BYED PA BZLOG PA GSAL BA NGAG
GI DON DU MNGON PAR 'DOD NA, DE'I TSE 'DI SKAD DU, DNGOS PO RNAMS
RGYU LAS SKYE BAR 'GYUR BA DANG, LAN 'GA' KHA CIG LAS KHA CIG
SKYE BAR 'GYUR BA DANG, RTZOM PA 'BRAS BU DANG BCAS PA NYID DU
'GYUR BA'I PHYIR

RO, ,ZHES BSTAN PAR 'GYUR NA, BSHAD PA DE NI MI RIGS TE, SNGAR
SMRAS PA'I SKYON DU THAL BAR 'GYUR BA'I PHYIR RO, ,ZHES SUN 'BYIN
PA SMRA'O, ,GZHAN DAG NA RE 'DI NI MI RIGS TE SNGAR LAN BTAB ZIN
PA'I PHYIR RO ZHE'O, ,GANG YANG DBANG PHYUG LA SOGS PA NYE BAR
BSDU PA'I

PHYIR YIN NO ZHES BYA BA DE YANG RIGS PA MA YIN TE, DBANG PHYUG
LA SOGS PA RNAMS NI KHAS BLANGS PA JI LTA BA BZHIN DU BDAG DANG
GZHAN DANG GNYI GA'I PHYOGS DAG TU 'DU BYA'I PHYIR RO, ,DE'I
PHYIR SKYE BA YOD PA MA YIN NO ZHES BYA BA 'DI BSGRUBS PA YIN LA,
SKYE BA YOD PA MA

YIN PAS, RTEN CING 'BREL PAR 'BYUNG BA SKYE BA MED PA LA SOGS PAS
KHYAD PAR DU BYAS PA GRUB PA YIN NO, ,'DIR SMRAS PA GAL TE DE
LTAR RTEN CING 'BREL PAR 'BYUNG BA SKYE BA MED PA LA SOGS PAS
KHYAD PAR DU BYAS PA RNAM PAR GZHAG NA NI, 'O NA BCOM LDAN 'DAS

KYIS MA RIG PA'I RKYEN GYIS 'DU BYED RNAMS SKYE BA DANG, MA RIG
PA 'GAGS PAS 'DU BYED 'GAG CES BYA BA DANG, DE BZHIN DU, KYE MA
'DU BYED RNAMS MI RTAG ,SKYE ZHING 'JIG PA'I CHOS CAN YIN, ,SKYE
NAS 'JIG PAR 'GYUR BA STE, ,DE DAG NYE BAR ZHI BA BDE, ,

ZHES BYA BA DANG, DE BZHIN DU DE BZHIN GSHEGS PA RNAMS BYUNG YANG
RUNG, DE BZHIN GSHEGS PA RNAMS MA BYUNG YANG RUNG, CHOS RNAMS KYI
CHOS NYID 'DI NI GNAS PA KHO NA STE ZHES BYA BA DANG, SEMS CAN
GNAS PAR BYED PA'I CHOS NI GCIG STE, GANG TZAS BZHI'O, ,

@13A *, ,'JIG RTEN SKYONG BAR BYED PA'I CHOS NI GNYIS TE, NGO TSA
SHES PA DANG KHREL YOD PA'O ZHES BYA BA LA SOGS PA DANG, DE BZHIN
DU 'JIG RTEN PHA ROL NAS 'DIR 'ONGS SO, ,'JIG RTEN 'DI NAS 'JIG
RTEN PHA ROL DU 'GRO'O ZHES DE LTAR RTEN CING 'BREL PAR

'BYUNG BA 'GAG PA LA SOGS PAS KHYAD PAR DU BYAS PA BSTAN PA GANG
YIN PA DE JI LTAR 'GAL BAR MI 'GYUR ZHE NA, GANG GI PHYIR DE LTAR
RTEN CING 'BREL PAR 'BYUNG BA 'GAG PA LA SOGS PA DAG YOD PAR THOS
PAR 'GYUR BA DE NYID KYI PHYIR SLOB DPON GYIS DRANG PA DANG NGES
PA DANG NGES PA'I DON GYI MDO

SDE'I RNAM PAR DBYE BA BSTAN PAR BYA BA'I PHYIR DBU MA'I BSTAN
BCOS 'DI MDZAD PA YIN NO, ,DE LA RTEN CING 'BREL PAR 'BYUNG BA'I
SKYE BA LA SOGS PA DAG BSTAN PA GANG YIN PA DE DAG NI MA RIG PA'I
RAB RIB DANG BRAL BA DAG GI YE SHES ZAG PA MED PA'I YUL GYI RANG
BZHIN LA LTOS

NAS NI MA YIN NO, ,'O NA CI ZHE NA, MA RIG PA'I RAB RIB KYIS BLO
GROS KYI MIG NYAMS PAR BYAS PA DAG GI SHES PA'I YUL LA LTOS NAS
YIN NO, ,DE KHO NA NYID GZIGS PA LA LTOS NAS NI BCOM LDAN 'DAS
KYIS DGE SLONG DAG 'DI NI BDEN PA DAM PA STE, 'DI LTA STE, SLU

BA MED PA'I CHOS CAN MYA NGAN LAS 'DAS PA'O, ,'DU BYED THAMS CAD
NI BRDZUN PA SLU BA'I CHOS CAN NO ZHES BYA BA LA SOGS PA GSUNGS
SO, ,DE BZHIN DU 'DI NI DE BZHIN NYID DAM PHYIN CI MA LOG PA'I
BZHIN NYID NI MED KYI, 'DI DAG NI SLU BAR BYAD PA'I CHOS CAN NO,
,'DI DAG

NI BRDZUN PA SGYU MA BYIS PA 'DRID PA'O ZHES GSUNGS SO, ,DE BZHIN
DU, GZUGS NI DBU BA RDOS PA 'DRA, ,TSOR BA CHU YI CHU BUR BZHIN,
,'DU SHES SMIG RGYU LTA BU STE, ,'DU BYED CHU SHING SDOD PO 'DRA,
,RNAM SHES SGYU MA LTA BU ZHES, ,NYI MA'I GNYEN GYIS BKA' STZAL

TO, ,ZHES BYA BA DANG, DE BZHIN DU DGE SLONG BRTZON 'GRUS BRTZAMS
PA DRAN PA DANG SHES BZHIN DANG LDAN PA NYIN DANG MTSAN DU CHOS
LA SO SOR RTOG PAR BYED PA NA, 'DU BYED THAMS CAD NI NYE BAR ZHI
PA'I GO 'PHANG ZHI BA, CHOS RNAMS BDAG MED PA NYID RTOGS PAR
'GYUR RO, ,

@13B ZHES BYA BA LA SOGS PA GSUNGS SO, ,DE LTA BUR BSTAN PA'I
DGONGS PA MI SHES PAS, 'DIR DE KHO NA'I DON CAN GYI BSTAN PA NI
GANG ZHIG YIN, DGONGS PA CAN NI 'DIR GANG ZHIG YIN SNYAM DU GANG
ZHIG THE TSOM DU 'GYUR BA DANG, GANG ZHIG BLO ZHAN PA NYID KYIS
DRANG BA'I

DON GYI BSTAN PA LA NGES PA'I DON DU RTOGS PA DE GNYI GA'I THE
TSOM DANG LOG PA'I SHES PA DAG RIGS PA DANG LUNG GNYIS KYI SGO
NAS BSAL BAR BYA BA'I PHYIR, SLOB DPON GYIS 'DI BRTZAMS SO, ,DE
LA BDAG LAS MA YIN ZHES BYA BA LA SOGS PAS NI RIGS PA GSUNGS PA
YIN

NO, ,BCOM LDAN 'DAS KYIS CHOS GANG ZHIG ,SLU BA DE NI BRDZUN ZHES
GSUNGS, ,'DU BYED THAMS CAD SLU BA'I CHOS, ,DES NA DE DAG BRDZUN
PA YIN, ,SNGON MTHA' SNGON NAM ZHES ZHUS TSE, ,THUB PA CHEN POS
MIN ZHES GSUNGS, ,'KHOR BA THOG MA MTHA' MED DE, ,DE

LA SNGON MED PHYI MA MED, ,BCOM LDAN DNGOS DANG DNGOS MED PA,
,MKHYEN PAS K'A TA YA NA YI, ,GDAMS NGAG LAS NI YOD PA DANG, ,MED
PA GNYI GA 'ANG DGAG PA MDZAD, ,ZHES BYA BA LA SOGS PA LUNG
GSUNGS PA YIN NO, ,'PHAGS PA BLO GROS MI ZAD PAS

BSTAN PA'I MDO LAS, NGES PA'I DON GYI MDO SDE NI GANG, DRANG BA'I
DON GYI MDO SDE NI GANG ZHE NA, MDO SDE GANG DAG LAM LA 'JUG PA'I
PHYIR BSTAN PA DE DAG NI DRANG BA'I DON ZHES BYA'O, ,MDO SDE GANG
DAG 'BRAS BU LA 'JUG PA'I PHYIR BSTAN PA DE DAG NI NGES PA'I DON

ZHES BYA'O, ,MDO SDE GANG DAG BDAG DANG, SEMS CAN DANG, SROG
DANG, 'GRO BA DANG, GSO BA DANG, SKYES BU DANG, GANG ZAG DANG,
SHED LAS SKYES DANG, SHED PA DAG DANG, BYED PA PO DANG, TSOR BA
PO DANG, SGRA RNAM PA SNA TSOGS SU BSHAD PA

DANG, BDAG PO MED PA LA BDAG PO DANG BCAS PAR BSTAN PA DE DAG NI
DRANG BA'I DON ZHES BYA'O, ,MDO SDE GANG DAG STONG PA NYID DANG,
MTSAN MA MED PA DANG, SMON PA MED PA DANG, MNGON PAR 'DU MI BYED
PA DANG, MA SKYES PA DANG, MA BYUNG BA DANG, DNGOS PO MED

@14A *, ,PA DANG, BDAG MED PA DANG, SEMS CAN MED PA DANG, SROG
MED PA DANG, GANG ZAG MED PA DANG, BDAG PO MED PA NAS, RNAM PAR
THAR PA'I SGO'I BAR DU BSTAN PA DE DAG NI NGES PA'I DON ZHES BYA
STE, 'DI DAG NI NGES PA'I DON GYI MDO SDE LA

RTON GYI, DRANG BA'I DON GYI MDO SDE LA MI RTON PA ZHES BYA'O
ZHES GSUNGS PA DANG, DE BZHIN DU 'PHAGS PA TING NGE 'DZIN GYI
RGYAL PO LAS KYANG, STONG PA BDE BAR GSHEGS PAS BSHAD PA LTAR,
,NGES DON MDO SDE DAG GI BYE BRAG SHES, ,GANG LAS SEMS CAN GANG
ZAG SKYES BU

BSTEN, ,CHOS DE THAMS CAD DRANG BA'I DON DU SHES, ,ZHES GSUNGS
SO, ,DE'I PHYIR SKYE BA LA SOGS PA BSTAN PA RNAMS BRDZUN PA'I DON
CAN DU BSTAN PA'I PHYIR, SLOB DPON GYIS RTEN CING 'BREL BAR
'BYUNG BA RDZAS SU STON PA BRTZAMS SO, ,GAL TE SKYE BA LA SOGS PA
MI SRID PA

YIN DANG, CHOS THAMS CAD BRDZUN PA NYID DU BSTAN PAR BYA BA'I
PHYIR SLOB DPON GYIS 'DI BRTZAMS PA YIN NO, ,DE LTA NA NI GANG
BRDZUN PA DE NI YOD PA MA YIN PAS MI DGE BA'I LAS DAG MED PAR
'GYUR LA, DE MED PAS NGAN 'GRO DAG MED PAR 'GYUR ZHING, DGE BA
DANG BDE 'GRO

DAG KYANG MED PAR 'GYUR RO, ,BDE 'GRO DANG NGAN 'GRO MED PA'I
PHYIR 'KHOR BA YANG YOD PA MA YIN PAS, RTZOM PA THAMS CAD DON MED
PA NYID DU 'GYUR BA MA YIN NAM ZHE NA BSHAD PAR BYA STE, KUN
RDZOB KYI BDEN PA LA LTOS NAS 'DI BDEN PAR MNGON PAR ZHEN PA'I
'JIG RTEN PA'I

GNYEN PO NYID DU KHO BO CAG GIS DNGOS PO RNAMS BRDZUN PA'I DON DU
BSTAN GYI, GANG ZHIG BRDZUN PA'AM BRDZUN PA MA YIN PAR 'GYUR BA
'PHAGS PA RNAMS KYIS NI CUNG ZAD KYANG GZIGS PA MA YIN NO, ,GZHAN
YANG GANG GIS CHOS THAMS CAD BRDZUN PA'I DON CAN NYID DU YONGS SU
MKHYEN PA

DE LA CI LAS YOD CING 'KHOR BA YOD DAM, 'DIS NI CHOS 'GA'
YANG YOD PA NYID DAM MED PA NYID DU DMIGS PA YANG MA YIN NO, ,JI
SKAD DU BCOM LDAN 'DAS KYIS 'PHAGS PA DON MCHOG BRTZEGS PA'I MDO
LAS, 'OD SRUNGS SEMS NI KUN DU BTZAL NA MI RNYED DO, ,GONG MA
RNYED

@14B PA DE NI MI DMIGS PA'O, ,GANG MI DMIGS PA DE NI 'DAS PA YANG
MA YIN, MA 'ONGS PA YANG MA YIN, DA LTAR BYUNG BA YANG MA YIN NO,
,GANG 'DAS PA YANG MA YIN, MA 'ONGS PA YANG MA YIN, DA LTAR BYUNG
BA YANG MA YIN PA DE LA NI NGO BO NYID MED DO, ,GANG NGO BO NYID
MED PA DE LA

'BYUNG BA MED DO, ,GANG 'BYUNG BA MED PA DE LA 'GAG PA MED DO,
,ZHES RGYA CHER GSUNGS PA LTA BU'O, ,GANG DAG PHYIN CI LOG DANG
LDAN PAS CHOS RNAMS BRDZUN PA NYID DU KHONG DU MI CHUD CING,
DNGOS PO RNAMS RANG BZHIN YOD PAR RTOGS NAS MNGON PAR ZHEN PA DE
NI CHOS RNAMS LA 'DI BDEN

PAR MNGON PAR ZHEN PA NYID KYI SGO NAS MNGON PAR ZHEN PAR GYUR
DANG, LAS KYANG BYED CING 'KHOR BA NA YANG 'KHOR BAR 'GYUR LA,
PHYIN CI LOG LA GNAS PAS MYA NGAN LAS 'DAS PA THOB PA'I SKAL BA
CAN DU YANG MI 'GYUR RO, ,YANG CI DNGOS PO BRDZUN PA'I RANG BZHIN
CAN RNAMS KYANG KUN NAS NYON

MONGS PA DANG, RNAM PAR BYANG BA'I RGYUR 'GYUR RAM ZHE NA, 'GYUR
TE DPER NA SGYU MA'I NA CHUNG NI DE'I RANG BZHIN MNGON PAR MI
SHES PA RNAMS KYI KUN NAS NYON MONGS PA'I RGYU YIN LA, DE BZHIN
GSHEGS PA'I SPRUL PA NI DGE BA'I RTZA BA BSAGS PA RNAMS KYI RNAM
PAR BYANG BA'I RGYUR 'GYUR BA

BZHIN NO, ,LHAG PA'I BSAM PA BSTAN PA'I MDO LAS, RIGS KYI BU 'DI
LTA STE, DPER NA LA LA ZHIG GIS SGYU MA MKHAN GYI ROL MO BYUNG
BA'I TSE, SGYU MA MKHAN GYIS SPRUL PA'I BUD MED MTHONG NAS 'DOD
CHAGS KYIS SEMS DKRIS NAS 'KHOR GYIS 'JIGS SHING BAG TSA STE,
STAN

LAS LANGS NAS SONG STE, DE SONG NAS BUD MED PA DE NYID LA, MI
SDUG PA DANG, MI GTZANG BA DANG, MI RTAG PA DANG, SDUG BSNGAL BA
DANG, STONG PA DANG, BDAG MED PAR YID LA BYAD NA ZHES RGYAS PAR
GSUNGS SO, ,'DUL BA LAS KYANG, 'KHRUL 'KHOR MKHAN GYIS BYAS PA'I
'KHRUL 'KHOR GYI NA CHUNG

NI YANG DAG PAR BDEN PA'I NA CHUNG GIS STONG BZHIN DU, RI MO
MKHAN GYI 'DOD PA'I 'DOD CHAGS KYI GZHIR GYUR PAR BSHAD DE, ,DPE
DE BZHIN DU DNGOS PO BRDZUN PA'I RANG BZHIN CAN RNAMS KYANG BYIS
PA RNAMS KYI KUN NAS NYON MONGS PA'I RGYU YIN NO, ,DE BZHIN DU
'PHAGS PA DKON MCHOG

@15A *, ,BRTZEGS PA LAS KYANG, DE NAS DGE SLONG BSAM GTAN THOB PA
LNGA BRGYA NI BCOM LDAN 'DAS KYIS CHOS BSTAN PA 'DI LA MI 'JUG
STE, MA RTOGS MA MOS PAS STAN LAS LANGS TE DONG NGO, ,DE NAS BCOM
LDAN 'DAS KYIS DGE SLONG DE DAG LAM GANG NAS DONG BA'I

LAM DER DGE SLONG GNYIS SHIG SPRUL PA SPRUL TE, DE NAS DGE SLONG
LNGA BRGYA PO DE DAG DGE SLONG DE GNYIS LAM GANG NAS DONG BA'I
LAM DER DONG STE PHYIN PA DANG 'DI SKAD CES SMRAS SO, ,TSE DANG
LDAN PA DAG GAR DONG, SPRUL PA GNYIS KYIS SMRAS PA, KHO BO CAG NI
DGON PA'I GNAS SU BSAM GTAN

GYI BDE BA LA REG PAR GNAS PAR BYA BAR DONG NGO, ,DE CI'I PHYIR
ZHE NA, KHO BO CAG NI BCOM LDAN 'DAS KYIS CHOS BSTAN PA GANG YIN
PA'ANG CHOS BSTAN PA DE LA MI 'JUG STE, MI RTOGS MI MOS SHING,
SKRAG STE KUN DU DANG NGAS, KUN DU RAB TU DANG NGAS PAR GYUR NAS
KHO BO CAG DGON PA'I GNAS

RNAMS SU BSAM GTAN GYI BDE BA LA REG PAR GNAS PA RNAMS KYIS GNAS
PAR BYA'O, ,DE NAS DGE SLONG LNGA BRGYA PO RNAMS KYIS 'DI SKAD
CES SMRAS SO, ,TSE DANG LDAN PA DAG ,KHO BO CAG KYANG BCOM LDAN
'DAS KYIS CHOS BSTAN PA LA MI 'JUG STE, MA RTOGS MA MOS SHING
SKRAG STE, KUN

DU DANG NGAS KUN DU RAB TU DANG NGAS PAR GYUR TE, DE'I PHYIR KHO
BO CAG KYANG DGON PA'I GNAS RNAMS SU BSAM GTAN GYI BDE BA LA REG
PAR GNAS PA RNAMS KYIS GNAS PAR BYA'O, ,SPRUL PA DAG GIS SMRAS
PA, TSE DANG LDAN PA DAG DE'I PHYIR BDAG CAG YANG DAG PAR 'GRO
BAR BYA'O, ,RTZOD PAR

MI BYA'O, ,RTZOD PA MED PA LHUR BYED PA DE NI DGE SBYONG GI CHOS
SO, ,TSE DANG LDAN PA DAG GANG 'DI YONGS SU MYA NGAN LAS 'DAS PA
ZHES BYA BA GANG, YONGS SU MYA NGAN LAS 'DA' BAR 'GYUR BA'I CHOS
DE GANG, LUS 'DI LAS BDAG GAM, SEMS CAN NAM, SROG GAM, SKYE BA PO
'AM, SKYES

BU'AM GANG ZAG GAM, SHED LAS SKYES SAM, SHED BU'AM, GANG
YONGS SU MYA NGAN LAS 'DA' BAR 'GYUR, GANG ZAD PAS YONGS SU MYA
NGAN LAS 'DA' ,DE DAG GIS SMRAS PA, 'DOD CHAGS ZAD ZHE SDANG ZAD
GTI MUG ZAD PAS YONGS SU MYA NGAN LAS 'DA'O, ,SPRUL PA GNYIS

@15B KYIS SMRAS PA, TSE DANG LDAN PA DAG ,'DOD CHAGS DANG ZHE
SDANG DANG GTI MUG YOD PA YIN NAM, CI NAM DE ZAD PAR BYA, DE DAG
GIS SMRAS PA, DE DAG NI NANG NA YANG MED PHYI ROL NA YANG MED,
GNYI GA MED PAR YANG MI DMIGS TE, DE DAG NI YONGS SU MA BRTAGS PA
LAS KYANG

MI SKYE'O, ,SPRUL PA GNYIS KYIS SMRAS PA, TSE DANG LDAN PA DAG DE
LTA BAS NA BDAG TU MA RTOG RNAM PAR MA RTOG SHIG ,TSE DANG LDAN
PA DAG NAM MI RTOG RNAM PAR MI RTOG PA DE'I TSE CHAGS PAR MI
'GYUR CHAGS PA DANG BRAL BAR YANG MI 'GYUR RO, ,CHAGS PA MED CING
CHAGS PA DANG BRAL BA YANG MED PA

GANG YIN PA DE NI ZHI BA ZHES BYA'O, ,TSE DANG LDAN PA DAG TSUL
KHRIMS NI MI 'KHOR ZHING YONGS SU MYA NGAN LAS MI 'DA'O, ,TSE
DANG LDAN PA DAG TING NGE 'DZIN DANG, SHES RAB DANG, RNAM PAR
GROL BA DANG, RNAM PAR GROL BA'I YE SHES MTHONG BA YANG MI 'KHOR
ZHING YONGS SU MYA NGAN

LAS MI 'DA'O, ,TSE DANG LDAN PA DAG ,TSES DE DAG GIS YONGS SU MYA
NGAN LAS 'DA' BAR STON NA, CHOS DE DAG KYANG STONG PA DPEN PA
GZUNG DU MED PA'O, ,TSE DANG LDAN PA DAG 'DI LTA STE, MYA NGAN
LAS 'DAS PA'I 'DU SHES SPONGS SHIG ,'DU SHES LA YANG 'DU SHES SU
MA BYED

CING, ,'DU SHES LA 'DU SHES KYIS YONGS SU SHES PAR MA BYED CIG
,GANG 'DU SHES LA 'DU SHES KYIS YONGS SU SHES PA DE'I DE NI 'DU
SHES LA YONGS SU BCINGS PA YIN NO, ,TSE DANG LDAN PA DAG ,KHYED
'DU SHES DANG TSOR BA 'GOG PA'I SNYOMS PAR 'JUG PA LA SNYOMS

PAR ZHUGS SHIG ,TSE DANG LDAN PA DAG ,DGE SLONG 'DU SHES DANG
TSOR BA 'GOG PA'I SNYOMS PAR 'JUG PA LA SNYOMS PAR ZHUGS PA LAS
GONG NA BYA BA MED DO ZHES SMRA'O, ,CHOS KYI RNAM GRANGS 'DI
BSHAD PA'I TSE DGE SLONG LNGA BRGYA PO DE DAG LEN PA MED PAR ZAG
PA RNAMS LAS SEMS

RNAM PAR GROL LO, ,DE DAG SEMS RNAM PAR GROL NAS BCOM LDAN 'DAS
GAL BA DER DONG STE LHAGS PA DANG, BCOM LDAN 'DAS KYI ZHABS LA
MGO BOS PHYAG 'TSAL TE, PHYOGS GCIG TU 'KHOD DO, ,DE NAS TSE DANG
LDAN PA RAB 'BYOR GYIS DGE SLONG DAG LA 'DI SKAD CES

@16A *, ,SMRAS SO, ,TSE DANG LDAN PA DAG GAR DONG, GANG NAS
LHAGS, DE DAG GIS SMRAS PA, BTZUN PA RAB 'BYOR GANG DU YANG 'GRO
BA MED PA DANG, GANG NAS KYANG 'ONG BA MED PA'I PHYIR BCOM LDAN
'DAS KYIS CHOS BSTAN TO, ,SMRAS PA TSE DANG LDAN PA DAG KHYED KYI

STON PA GANG YIN, SMRAS PA GANG MA SKYES SHING YONGS SU MYA NGAN
LAS MI 'DA' BA'O, ,SMRAS PA KHYED KYIS JI LTAR CHOS THOS, SMRAS
PA BCINGS PA'I PHYIR YANG MA YIN, THAR PA'I PHYIR YANG MA YIN NO,
,SMRAS PA KHYED SUS BTUL, SMRAS PA SU LA LUS MED CING SEMS MED
PAS

SO, ,SMRAS PA KHYED JI LTAR BRTZON, ,SMRAS PA MA RIG PA SPANG
BA'I PHYIR YANG MA YIN RIG PA SKYED PA'I PHYIR YANG MA YIN NO,
,SMRAS PA KHYOD JI LTAR RNAM PAR GROL, SMRAS PA SBYOR BA'I PHYIR
YANG MA YIN, SPANG BA'I PHYIR YANG MA YIN NO, ,SMRAS PA KHYED
SU'I NYAN THOS, SMRAS PA GANG GIS

THOB PA MED CING MNGON PAR RDZOGS PAR SANGS RGYAS PA MED PA'I'O,
,SMRAS PA KHYED KYI TSANGS PA MTSUNGS PAR SPYOD PA GANG, SMRAS PA
GANG KHAMS GSUM NA MI RGYU BA RNAMS SO, ,SMRAS PA TSE DANG LDAN
PA DAG JI SRID CIG NA YONGS SU MYA NGAN LAS 'DA', SMRAS PA DE
BZHIN GSHEGS PA'I SPRUL

PA NAM YONGS SU MYA NGAN LAS 'DA' BA NA'O, ,SMRAS PA KHYOD KYIS
BYA BA BYAS SAM, SMRAS PA NGAR 'DZIN PA DANG NGA YIR 'DZIN PA
YONGS SU SHES PAS SO, ,SMRAS PA KHYED KYI NYON MONGS PA ZAD DAM,
SMRAS PA CHOS THAMS CAD GTAN DU ZAD PA'I PHYIR RO, ,SMRAS PA
KHYED KYIS BDUD BTUL

LAM, SMRAS PA PHUNG PO'I BDUD MI DMIGS PA'I PHYIR RO, ,SMRAS PA
KHYED KYIS STON PA LA BSNYEN BKUR BYAS SAM, SMRAS PA LUS KYIS
KYANG MA BYAS, NGAG GIS KYANG MA BYAS, SEMS KYIS KYANG MA BYAS
SO, ,SMRAS PA KHYOD KYIS YON GNAS KYIS SBYANGS SAM, SMRAS PA
'DZIN

PA MED CING SDUD PA MED PAS SO, ,SMRAS PA KHYED 'KHOR BA LAS RGAL
TAM, SMRAS PA CHAD PA MED CING RTAG PA MED PA'I PHYIR RO, ,SMRAS
PA KHYED YON GNAS KYI SAR ZHUGS SAM, SMRAS PA 'DZIN PA THAMS CAD
LAS RNAM PAR GROL BA'I PHYIR RO, ,SMRAS PA TSE DANG LDAN PA DAG
GAR 'GRO,

@16B SMRAS PA DE BZHIN GSHEGS PA'I SPRUL PA GANG DU BZHUD PAR RO,
,DE LTAR TSE DANG LDAN PA RAB 'BYOR GYIS YONGS SU DRIS TE, DGE
SLONG DE DAG GIS LAN BTAB NAS 'KHOR DE'I DGE SLONG BRGYAD BRGYA
NI LEN PA MED PAR ZAG PA RNAMS LAS SEMS RNAM PAR GROL LO, ,SROG
CHAGS SUM

KHRI NYIS STONG NI CHOS RNAMS LA CHOS KYI MIG RDUL MED CING DRI
MA DANG BRAL BA RNAM PAR DAG GO ZHES GSUNGS SO, ,DE LTAR NA DGE
SLONG DE BZHIN GSHEGS PA'I SPRUL PA BRDZUN PA'I RANG BZHIN CAN
GNYIS KYIS DGE SLONG LNGA BRGYA'I RNAM PAR BYANG BA'I RGYU BYAS
PA YIN NO, ,'PHAGS PA RDO RJE SNYING

PO LAS KYANG, 'JAM DPAL 'DI LTA STE DPER NA, GTZUB SHING DANG
GTZUB GTAN LA BRTEN, MI'I LAG PA'I RTZOL BA LA BRTEN NAS DU BA
'BYUNG ZHING, ME MNGON PAR 'GRUB STE, ME DE YANG GTZUB SHING LA
YANG MI GNAS GTZUB GTAN LA YANG MI GNAS, MI'I LAG PA'I RTZOL

BA LA YANG MI GNAS SO, ,'JAM DPAL DE BZHIN DU MED PA LAS SKYES BU
GANG ZAG RMONGS PA LA 'DOD CHAGS DANG ZHE SDANG DANG GTI MUG GI
YONGS SU GDUNG BA 'ANG 'BYUNG STE, YONGS SU GDUNG BA DE YANG NANG
NA YANG MI GNAS PHYI ROL NA'ANG MI GNAS, GNYI GA MED PAR YANG MI

GNAS MOD KYI, 'JAM DPAL 'ON KYANG GTI MUG CES BYA'O, ,DE CI'I
PHYIR GTI MUG CES BRJOD PAR BYA ZHE NA, 'JAM DPAL GTI MUG NI CHOS
THAMS CAD RAB TU GROL BA STE, DES NA GTI MUG CES BYA'O ZHES BYA
BA DANG, DE BZHIN DU 'JAM DPAL CHOS THAMS CAD NI SEMS CAN DMYAL

BA'I SGO STE, 'DI NI GZUNGS KYI TSIG GO, ,GSOL BA BCOM LDAN 'DAS
JI LTAR NA 'DI GZUNGS KYI TSIG LAGS, BKA' STZAL PA 'JAM DPAL SEMS
CAN DMYAL BA DAG NI BYIS PA SO SO'I SKYE BO RNAMS KYIS YOD PA MA
YIN PA LA PHYIN CI LOG GIS BSGRUBS SHING, RANG GI RNAM PAR RTOG

PA LAS BYUNG BA'O, ,GSOL PA BCOM LDAN 'DAS SEMS CAN DMYAL BA DAG
GANG DU YANG DAG PAR 'DU BAR 'GYUR, BCOM LDAN 'DAS KYIS BKA'
STZAL PA, 'JAM DPAL SEMS CAN DMYAL BA DAG NI NAM MKHAR YANG DAG
PAR 'DU BAR 'GYUR RO, ,'JAM DPAL DE JI SNYAM DU SEMS,

@17A *, ,SEMS CAN DMYAL BA RANG GI RNAM PAR RTOG PA LAS BYUNG
NGAM, 'ON TE NGO BO NYID LAS BYUNG, GSOL PA BCOM LDAN 'DAS BYIS
PA SO SO'I SKYE BO RNAMS NI RANG GI RNAM PAR RTOG PA KHO NAS SEMS
CAN DMYAL BA DANG, DUD 'GRO'I SKYE GNAS DANG, GSHIN RJE'I 'JIG
RTEN DU 'DU

SHES TE, DE DAG MA MCHIS PA LA SGRO BTAGS PA'I SLAD DU TSOR BA
SDUG BSNGAL MYONG ZHING, NGAN SONG GSUM DU SDUG BSNGAL NYAMS SU
MYONG BAR 'GYUR LAGS SO, ,BCOM LDAN 'DAS BDAG GIS NI JI LTAR SEMS
CAN DMYAL BA MA KHUMS PA DE BZHIN DU SEMS CAN DMYAL BA'I SDUG
BSNGAL YANG

MA KHUMS SO, ,BCOM LDAN 'DAS 'DI LTA STE SKYES BU LA LA ZHIG
GNYID KYIS LOG STE RMI LAM NA BDAG NYID SEMS CAN DMYAL BAR LTUNG
BAR 'DU SHES PAR 'GYUR LA, DES DE NI LCAGS KYI BUM PA SKYES BU DU
MA DANG LDAN PA KHOL BA 'BAR BAR BDAG NYID BCUG PAR YANG 'DU SHES
PAR 'GYUR RO, ,

DES DE NA SDUG BSNGAL GYI TSOR BA DRAG CING MI BZAD LA BRNAG PAR
DKA' ZHING YID DU MI 'ONG BA MYONG BAR 'GYUR RO, ,DES DE NA YID
KYI GDUNG BA YONGS SU MYANG BAR 'GYUR, DE DE NA SKRAG PAR 'GYUR,
DNGANGS PAR 'GYUR, KUN TU DNGANGS PAR 'GYUR RO, ,DE DE NAS SAD
PAR 'GYUR ZHING RLOM

PA DANG BCAS PAS KYI MA SDUG BSNGAL LO, ,KYE MA SDUG BSNGAL LO
ZHES DU ZHING CHO NGES 'DEBS LA SMRE SNGAGS 'DON PAR 'GYUR LAGS
SO, ,DE NAS DE LA GROGS PO DANG GNYEN DANG SNAG GI GNYEN MTSAMS
RNAMS KYIS CI ZHIG GIS 'DI LTAR KHYOD SDUG BSNGAL BAR GYUR ZHES
DRIS PA DANG, DE GROGS

PO DANG GNYEN DANG SNAG GI GNYEN MTSAMS DE DAG LA 'DI SKAD DU
NGAS NI SEMS CAN DMYAL BA'I SDUG BSNGAL NYAMS SU MYONG NGO ZHES
SMRA BAR BGYID, DE BDAG GIS NI SEMS CAN DMYAL BA'I SDUG BSNGAL
NYAMS SU MYONG NA, KHYED CAG CI ZHIG GIS 'DI LTAR KHYED SDUG
BSNGAL BAR GYUR ZHES

'DRI PAR BYED DAM ZHES DE DAG LA CHO NGES 'DEBS PAR BGYID, SPYO
BAR BGYID DO, ,DE NAS SKYES BU DE LA GROGS PO DANG GNYEN DANG
SNAG GI GNYEN MTSAMS DE DAG 'DI SKAD DU, KYE SKYES BU MI 'JIGS
SHIG MA 'JIGS SHIG KHYOD NI GNYID KYIS LOG PA YIN GYI, KHYOD
KHYIM 'DI NAS GAR

@17B YANG SONG BA MED DO ZHES SMRA BAR BGYID DO, ,DE YANG BDAG NI
GNYID KYIS LOG PAR GYUR TE, YANG DAG PA MA YIN PA 'DI BDAG GIS
KUN DU BRTAGS SO SNYAM DU DE LA DRAN PA SKYE BAR 'GYUR ZHING,
SLAR YANG DE YID BDE BA 'THOB PAR 'GYUR LAGS SO, ,BCOM LDAN 'DAS
JI LTAR SKYES BU

GNYID KYIS LOG PA DE YOD PA MA YIN PA LA SGRO BTAGS NAS BDAG NYID
RMI LAM DU DMYAL BAR SONG BAS 'DU SHES PAR 'GYUR BA DE BZHIN DU,
BCOM LDAN 'DAS BYIS PA SO SO'I SKYE BO BDEN PA MA LAGS PA'I 'DOD
CHAGS KYIS KUN NAS BCINGS PA THAMS CAD BUD MED LA MTSAN MAR

RTOG PAR BGYID DO, ,DE DAG BUD MED LA MTSAN MAR BRTAGS NAS BDAG
NYID DE DAG DANG LHAN CIG RTZE ZHING DGA' BAR 'DU SHES SO, ,BYIS
PA SO SO'I SKYE BO DE 'DI SNYAM DU BDAG NI SKYES PA'O, ,'DI NI
BUD MED DO, ,BUD MED 'DI BDAG GI'O SNYAM DU 'GYUR ZHING DE 'DUN
PA'I 'DOD

CHAGS KYIS KUN NAS DKRIS PA'I SEMS DES LONGS SPYOD TSOL BAR SEMS
'JUG PAR 'GYUR LAGS SO, ,DE GZHI DE LAS 'THAB PA DANG RTZOD PA
DANG G-YUL 'GYED PAR BGYID CING, GDUG PA'I DBANG PO DANG LDAN PA
DE LA KHON DU 'DZIN PA 'BYUNG BAR 'GYUR LAGS SO, ,RLOM PA DANG
BCAS PA

DE 'DU SHES PHYIN CI LOG DES 'CHI BA'I DUS BGYIS PAR GYUR NAS
BDAG NYID BSKAL PA STONG PHRAG MANG POR SEMS CAN DMYAL BA DAG TU
SDUG BSNGAL GYI TSOR BA MYONG BAR 'DU SHES SO, ,BCOM LDAN 'DAS JI
LTAR SKYES BU DE LA GROGS PO DANG, GNYEN DANG SNAG GI GNYEN
MTSAMS RNAMS

KYIS 'DI SKAD DU KYE SKYES BU MA 'JIGS SHIG MA 'JIGS SHIG KHYOD
NI GNYID KYIS LOG PA YIN GYI, KHYOD KHYIM 'DI NAS GAR YANG SONG
BA MED DO ZHES SMRA BAR BGYID PA DE BZHIN DU, BCOM LDAN 'DAS
SANGS RGYAS BCOM LDAN 'DAS RNAMS KYIS KYANG PHYIN CI LOG BZHIS
PHYIN CI LOG TU GYUR

PA'I SEMS CAN RNAMS LA 'DI SKAD DU CHOS BSTAN TE, 'DI LA BUD MED
KYANG MED, SKYES PA YANG MED, SEMS CAN YANG MED, SREG KYANG MED,
GSO BA YANG MED, GANG ZAG KYANG MED DE, CHOS 'DI DAG THAMS CAD NA
LAG PA, CHOS 'DI DAG THAMS CAD NI YOD PA MA YIN PA, CHOS 'DI DAG
THAMS CAD

@18A *, ,NI PHYIN CI LOG GIS BSGRUBS PA, CHOS 'DI DAG THAMS CAD
NI SGYU MA LTA BU, CHOS 'DI DAG THAMS CAD NI RMI LAM LTA BU, CHOS
'DI DAG THAMS CAD NI SBRUL PA LTA BU, CHOS 'DI DAG THAMS CAD NI
CHU ZLA LTA BU STE ZHES RGYAS PAR 'BYUNG BA DANG, DE BZHIN DU DE
DAG DE

BZHIN GSHEGS PA'I CHOS BSTAN PA THOS NAS CHOS THAMS CAD 'DOD
CHAGS DANG BRAL BAR KHUMS SO, ,CHOS THAMS CAD ZHE SDANG DANG BRAL
BA DANG, GTI MUG DANG BRAL BA DANG, NGO BO NYID MED PA DANG SGRIB
PA MED PAR KHUMS SO, ,DE DAG SEMS NAM MKHA' LA GNAS PAS 'CHI BA'I
DUS BGYID PAR

'GYUR ZHING, 'CHI BA'I DUS BGYIS MA THAG TU PHUNG PO LHAG MA MED
PA'I MYA NGAN LAS 'DAS PA'I DBYINGS SU YONGS SU MYA NGAN LAS 'DA'
STE, BCOM LDAN 'DAS DE LTAR BDAG GIS SEMS CAN DMYAL BA KHUMS LAGS
SO ZHES GSUNGS SO, ,'PHAGS PA NYE BA 'KHOR GYIS ZHUS PA LAS
KYANG, SEMS DMYAL

'JIGS PA NGA YIS BSTAN BYAS TE, ,SEMS CAN STONG PHRAG DU MA SKYO
BYAS KYANG, ,GANG DAG SHI 'PHOS NGAN SONG DRAG 'GRO BA'I, ,'GRO
BA DE DAG NAM YANG YOD MA YIN, ,GANG DAG RAL GRI MDA' CHEN MTSON
'BYIN PA'I, ,GNOD PA BYED PA YOD PA MA YIN TE, ,RTOG PA'I DBANG
GIS NGAN

SONG DE DAG NA, ,LUS LA 'BAB MTHONG DE NA MTSON CHA MED, ,SNA
TSOGS YID DGA' ME TOG KHA BYE ZHING, ,GSER GYI KHANG MCHOG 'BAR
BA YID 'ONG BA, ,'DI NA DE LA 'ANG BYED PA 'GA' MED DO, ,DE DAG
RTOG PA'I DBANG GIS GZHAG PA YIN, ,RTOG PA'I DBANG GIS 'JIG RTEN
RNAM

BRTAGS TE, ,'DU SHES 'DZIN PAS BYIS PA RNAM PAR PHYE, ,'DZIN DANG
'DZIN MED DE YANG 'BYUNG MIN TE, ,YONGS SU RTOG PA SGYU MA SMIG
RGYU BZHIN, ,ZHES GSUNGS SO, ,DE'I PHYIR DE LTAR NA DNGOS PO YOD
PA MA YIN PA'I RANG BZHIN CAN PHYIN CI LOG GIS BZHAG PA RNAMS NI
'KHOR BA

NA BYIS PA RNAMS KYI KUN NAS NYON MONGS PA'I RGYUR 'GYUR RO ZHES
BYA BAR GNAS SO, ,DNGOS PO BRDZUN PA'I RANG BZHIN CAN RNAMS JI
LTAR KUN NAS NYON MONGS PA DANG, RNAM PAR BYANG BA'I RGYU NYID
YIN PA DE LTAR NI RGYAS PAR DBU MA LA 'JUG PA LAS NGES PAR BYA'O,
,'DIR SMRAS PA,

@18B GAL TE BDAG DANG GZHAN DANG GNYI GA DANG RGYU MED PA LAS
DNGOS PO RNAMS SKYE BA YOD PA MA YIN NA, JI LTAR BCOM LDAN 'DAS
KYIS MA RIG PA'I RKYEN GYIS 'DU BYED RNAMS ZHES GSUNGS, BSHAD PAR
BYA STE, 'DI NI KUN RDZOB PA YIN GYI DE KHO NA NYID NI MA YIN NO,
,CI KUN RDZOB KYI RNAM PAR

GZHAG PA BRJOD PAR BYA BA YIN NAM ZHE NA, RKYEN NYID 'DI PA TZAM
GYIS KUN RDZOB GRUB PAR KHAS LEN GYI, PHYOGS BZHI KHAS BLANGS
PA'I SGO NAS NI MA YIN TE, DNGOS PO RANG BZHIN DANG BCAS PA SMRA
BAR THAL BAR 'GYUR BA'I PHYIR DANG, DE YANG RIGS PA MA YIN PA'I
PHYIR RO, ,RKYEN NYID 'DI PA

TZAM ZHIG KHAS BLANGS NA NI RGYU DANG 'BRAS BU GNYIS PHAN TSUN
LTOS PA'I PHYIR, NGO BO NYID KYIS GRUB PA YOD PA MA YIN PAS DNGOS
PO RANG BZHIN DANG BCAS PAR SMRA BAR 'GYUR BA MA YIN NO, ,DE NYID
KYI PHYIR, SDUG BSNGAL RANG GIS BYAS PA DANG, ,GZHAN GYIS BYAS
DANG GNYI GAS BYAS, ,

RGYU MED RTOG GE BA YIS 'DOD, ,KHYOD KYIS BRTAN NAS 'BYUNG BAR
GSUNGS, ,ZHES GSUNGS SO, ,'DI NYID LAS KYANG, BYED PO LAS LA
BRTEN BYAS SHING, ,LAS KYANG BYED PO DE NYID LA, ,BRTEN NAS
'BYUNG BA MA GTOGS PA, ,GRUB PA'I RGYU NI MA MTHONG NGO, ,ZHES
'CHAD PAR

'GYUR RO, ,BCOM LDAN 'DAS KYIS KYANG DE LA CHOS KYI BRDA NI 'DI
YIN TE, 'DI LTA STE 'DI YOD PAS 'DI 'BYUNG LA, 'DI SKYES PAS 'DI
SKYE STE, GANG 'DI MA RIG PA'I RKYEN GYIS 'DU BYED RNAMS, 'DU
BYED KYI RKYEN GYIS RNAM PAR SHES PA ZHES BYA BA LA SOGS PA 'DI
TZAM ZHIG KHO NA

GSUNGS SO, ,'DIR 'GA' ZHIG DAG RGOL BAR BYED DE, DNGOS PO RNAMS
SKYE BA MED DO SNYAM PA'I NGES PA 'DI TSAD MA LAS SKYES PA ZHIG
GAM, 'ON TE TSAD MA MA YIN PA LAS SKYES PA ZHIG YIN GRANG, DE LA
GAL TE TSAD MA LAS SKYES PAR 'DOD NA NI, TSAD MA DAG NI DU ZHIG
,MTSAN

NYID NI GANG, YUL DAG NI CI ZHIG ,CI BDAG LAS SKYES PA ZHIG GAM,
GZHAN NAM GNYI GA'AM RGYU MED PA LAS YIN ZHES BYA BA 'DI BRJOD
PAR BYA'O, ,'ON TE TSAD MA MA YIN PA LAS SKYES PA YIN NA NI, DE
NI MI RIGS TE, GZHAL BYA RTOGS PA NI TSAD MA LA RAG LAS PA'I
PHYIR TE,

@19A *, ,RTOGS PAR MA GYUR PA'I DON NI TSAD MA MED PAR RTOGS PAR
MI NUS SO, ,TSAD MA MED PAS DON RTOGS PA YANG MED NA NI KHYOD KYI
YANG DAG PA'I NGES PA 'DI GA LAS 'GYUR TE, DE'I PHYIR DNGOS PO
RNAMS SKYE BA MED DO ZHES BYA BA 'DI NI RIGS PA MA YIN NO, ,YANG
NA KHYED

KYI DNGOS PO RNAMS SKYE BA MED DO ZHES BYA BA'I NGES PA 'DI GANG
LAS GYUR PA 'DI NYID LAS NGA'I DNGOS PO THAMS CAD YOD PA YIN NO
ZHES BYA BA YANG YIN LA, YANG JI LTAR KHYOD KYI DNGOS PO THAMS
CAD SKYE BA MED DO ZHES BYA BA'I NGES PA 'DIR 'GYUR BA DE KHO NA
LTAR NGA'I DNGOS PO THAMS CAD SKYE BAR YANG 'GYUR RO, ,CI STE
KHYOD LA DNGOS

PO THAMS CAD SKYE BA MED DO SNYAM PA'I NGES PA 'DI MED NA NI,
DE'I TSE RANG NYID KYIS KYANG MA NGES PAS GZHAN KHONG DU CHUD PAR
BYED PA MI SRID PA'I PHYIR BSTAN BCOS RTZOM PA DON MED PA NYID DU
'GYUR TE, DES NA DNGOS PO THAMS CAD BKAG PA MED PAR YOD PA YIN NO
ZHE NA, BRJOD PAR BYA STE, GAL TE KHO BO CAG LA

NGES PA ZHES BYA BA 'GA' ZHIG YOD PAR 'GYUR NA NI, DE TSAD MA LAS
SKYES PA'AM, TSAD MA MA YIN PA LAS SKYES PA ZHIG TU 'GYUR NA, YOD
PA NI MA YIN NO, ,CI'I PHYIR ZHE NA, 'DIR MA NGES PA YOD NA NI DE
LA LTOS SHING DE'I GNYEN POR GYUR PA'I NGES PA YANG YOD PAR 'GYUR
BA ZHIG NA,

GANG GI TSE RE ZHIG KHO BO CAG LA MA NGES PA NYID YOD PA MA YIN
PA DE'I TSE NI DE DANG 'GAL BA'I NGES PA YOD PAR GAL 'GYUR TE,
'BREL BA CAN GZHAN LA MA LTOS PA'I PHYIR, BONG BU'I RVA'I RING PO
DANG THUNG BA NYID BZHIN NO, ,GANG GI TSE DE LTAR NGES PA MED PA
DE'I TSE CI ZHIG 'GRUB PAR BYA BA'I PHYIR

TSAD MA DAG YONGS SU RTOG PAR BYED, DE DAG GI GRANGS DANG MTSAN
NYID DANG YUL DANG, BDAG GAM GZHAN NAM GNYI GA'AM RGYU MED PA LAS
SKYE ZHES BYA BAR YANG GA LA 'GYUR TE, 'DI DAG THAMS CAD NI KHO
BO CAG GIS BRJOD PAR BYA BA MA YIN PA ZHIG GO, ,GAL TE DE LTAR
KHYOD LA NGES

PA YOD PA MA YIN NA, KHYED CAG GI DNGOS PO RNAMS NI, BDAG LAS MA
YIN GZHAN LAS MIN, ,GNYIS LAS MA YIN RGYU MED MIN, ,ZHES BYA BA'I
NGES PA'I RANG BZHIN GYI NGAG 'DI JI LTAR DMIGS ZHE NA, BRJOD PAR
BYA STE, NGES PAR GYUR PA'I NGAG 'DI NI RANG LA GRUB PA'I 'THAD

@19B PA'I SGO NAS 'JIG RTEN LA YOD KYI, 'PHAGS PA RNAMS LA NI MA
YIN NO, ,CI 'PHAGS PA RNAMS LA RIGS PA MI MNGA' 'AM ZHE NA, YOD
PA'AM MED PA 'DI SUS SMRAS, 'PHAGS PA RNAMS KYI DON DAM PA NI
CANG MI GSUNG BA YIN TE, DE'I PHYIR GANG LA 'THAD PA DANG 'THAD
PA MA YIN PA MI MNGA' BAR

'GYUR BA DE DAG LA SPROS PA MNGA' BAR GA LA 'GYUR, GAL TE 'PHAGS
PA RNAMS 'THAD PA GSUNG BAR MI MDZAD NA, DA NI CI ZHIG GIS 'JIG
RTEN PAS DON DAM PA KHONG DU CHUD PAR MDZAD CE NA, 'PHAGS PA
RNAMS NI 'JIG RTEN GYI THA SNYAD KYIS 'THAD PA MI GSUNG GI ,'ON
KYANG

'JIG RTEN KHO NA LA RAB TU GRAGS PA'I 'THAD PA GANG YIN PA DE DAG
GZHAN RTOGS PAR BYA BA'I PHYIR ZHAL GYIS BZHES NAS DE NYID KYIS
'JIG RTEN KHONG DU CHUD PAR MDZAD DO, ,JI LTAR LUS LA MI GTZANG
BA NYID YOD DU ZIN KYANG PHYIN CI LOG GI RJES SU SONG BA'I 'DOD
CHAGS CAN RNAMS KYIS DMIGS

PAR MI 'GYUR ZHING, YANG DAG PA MA YIN YANG GTZANG BA'I RNAM PAR
SGRO BTAGS NAS YONGS SU NYON MONGS PAR 'GYUR RO, ,DE DAG 'DOD
CHAGS DANG BRAL BAR BYA BA'I PHYIR DE BZHIN GSHEGS PA'I SPRUL
PA'AM LHAS, LUS 'DI LA SKRA ZHES BYA BA LA SOGS PAS SNGAR GTZANG
BA'I 'DU

SHES KYIS BKAB PA'I LUS KYI SKYON RNAMS NYE BAR STON PAR BYED DO,
,DE DAG KYANG GTZANG BA'I 'DU SHES DE DANG BRAL BAS 'DOD CHAGS
DANG BRAL BA THOB PAR 'GYUR BA DE BZHIN DU 'DI NA SO SO'I SKYE BO
DAG KYANG MA RIG PA'I RAB RIB KYIS BLO GROS KYI MIG NYAMS PA NYID
KYIS DNGOS PO RNAMS KYI RANG BZHIN

PHYIN CI LOG ,'PHAGS PA RNAMS KYIS RNAM PA THAMS CAD DU MA DMIGS
PA'I BDAG NYID CAN DANG, 'GA' ZHIG TU KHYAD PAR 'GA' ZHIG LHAG
PAR SGRO BTAGS NAS CHOS SHIN TU NYON MONGS PAR 'GYUR TE, DE DAG
DA LTAR 'PHAGS PA RNAMS KYIS BUM PA YOD PA 'JIM PA LA SOGS

PA DAG LAS SKYE BA MA YIN NO ZHES KHAS BLANGS PA DE BZHIN DU
SKYES PA'I SNGA ROL NAS YOD PA LA YANG SKYE BA YOD PA MA YIN TE,
YOD PA'I PHYIR RO ZHES BYA BAR NGES PAR GYIS SHIG ,YANG JI LTAR
ME DANG SOL BA LA SOGS PA GZHAN DU GYUR PA DAG LAS MYU GU SKYE BA
YOD PA MA YIN NO ZHES

@20A *, ,BYA BAR KHAS BLANGS PA DE BZHIN DU SA BON LA SOGS PA
BRJOD PAR 'DOD PA DAG LAS KYANG YOD PA MA YIN NO ZHES NGES PAR
GYIS SHIG ,CI STE YANG 'DI NI KHO BO CAG GIS NYAMS SU MYONG BA
YIN NO SNYAM NA 'DI YANG MI RIGS TE, 'DI LTAR NYAMS SU MYONG BA
NI BRDZUN PA'I

DON CAN YIN TE, NYAMS SU MYONG BA YIN PA'I PHYIR RAB RIB CAN GYIS
ZLA BA GNYIS NYAMS SU MYONG BA BZHIN NO, ,DE'I PHYIR NYAMS SU
MYONG BA YANG BSGRUB PAR BYA BA DANG MTSUNGS PA NYID YIN PA'I
PHYIR DES PHYIR BZLOG PAR RIGS PA MA YIN NO ZHES DE DAG LA GRAGS
PA NYID KYIS KHONG DU CHUD PAR MDZAD PA

YIN NO, ,DE'I PHYIR DNGOS PO RNAMS SKYE BA MED PA YIN NO, ,DE
LTAR RE ZHIG DE'I RANG BZHIN PHYIN CI LOG LHAG PAR SGRO BTAGS
PA'I GNYEN POR RAB TU BYED PA DANG PO BRTZAMS PA YIN NO, ,DE NAS
KHYAD PAR 'GA' ZHIG 'GA' ZHIG TU SGRO BTAGS PA'I KHYAD PAR DE
BSAL BAR BYA BA'I PHYIR RAB TU BYED PA LHAG

MA BRTZAMS PA YIN TE, RTEN CING 'BREL PAR 'BYUNG BA LA 'GRO BA PO
DANG, BGROD PAR BYA BA DANG 'GRO BAR BYA BA LA SOGS PA KHYAD PAR
RO COG MA LUS PA YANG YOD PA MA YIN NO ZHES BSTAN PAR BYA BA'I
DON DU'O, ,CI STE TSAD MA DANG GZHAL BYA'I THA SNYAD 'JIG RTEN PA
'DI NYID KHO BO CAG GI BSTAN BCOS

SU BRJOD PA YIN NO SNYAM NA, 'O NA NI DE BRJOD PA'I DGOS PA
BSNYAD PAR BYA DGOS SO, ,GAL TE RTOG GE PA DAG GIS MTSAN NYID
PHYIN CI LOG BRJOD PAS, DE BRLAG PAR BYAS PAS KHO BO CAG GIS DE'I
MTSAN NYID YANG DAG PAR BRJOD PA YIN NO ZHE NA, 'DI YANG MI RIGS
TE, GAL TE 'JIG RTEN LA RTOG

GE NGAN PAS MTSAN NYID PHYIN CI LOG BRJOD PAS BYAS PA'I MTSON BYA
PHYIN CI LOG YOD PAR 'GYUR NA NI DE'I DON DU 'BAD PA 'BRAS BU
DANG BCAS PAR 'GYUR BA ZHIG NA, DE NI DE LTAR YANG MA YIN PAS
'BAD PA 'DI DON MED PA NYID DO, ,GZHAN YANG GAL TE GZHAL BYA
RTOGS PA TSAD MA LA RAG LAS PA YIN NA

TSAD MA DE DAG GANG GIS YONGS SU GCOD PAR BYED CES BYA BA LA SOGS
PA RTZOD PA BZLOG PA LAS BSHAD PA'I SKYON DE MA SPANGS PAS YANG
DAG PA'I MTSAN NYID GSAL BAR BYED PA NYID KYANG YOD PA MA YIN NO,
,GZHAN YANG GAL TE RANG DANG SPYI'I MTSAN NYID GNYIS KYI DBANG
GIS MTSAN MA GNYIS

@20B SMRA NA NI, CI MTSAN NYID DE GNYIS GANG LA YOD PA'I MTSAN
GZHI DE YOD DAM 'ON TE MED, GAL TE YOD NA NI DE'I TSE DE DAG LAS
GZHAL BYA YOD PAS JI LTAR TSAD MA GNYIS YIN, 'ON TE MTSAN GZHI
MED NA NI DE'I TSE RTEN MED PAS MTSAN NYID KYANG YOD PA MA YIN
PAS JI LTAR TSAD MA GNYIS SU

'GYUR TE, MTSAN NYID 'JUG PA MA YIN NA, ,MTSAN GZHI 'THAD PAR MI
'GYUR RO, ,MTSAN GZHI 'THAD PA MA YIN NA, ,MTSAN NYID KYANG NI
YOD MA YIN, ,ZHES 'CHAD PAR 'GYUR RO, ,CI STE YANG 'DIS MTSON PAR
BYED PAS NI MTSAN NYID MA YIN GYI, 'O NA CI ZHE NA, BYED PA DANG
LUGS NI

PHAL CHE'O ZHES BYA BAS LAS LA LYU tA BYAS NAS 'DI MTSON PAR BYA
BAS NA MTSAN NYID YIN NO SNYAM NA, DE LTA NA YANG DE NYID KYIS
MTSON PAR BYA BA NYID DU MI SRID PA'I PHYIR, GANG GIS DE MTSON
PAR BYED PA'I BYED PA DE DANG LAS THA DAD PA YIN PA'I PHYIR NYES
PA DE NYID DU 'GYUR RO, ,CI STE SHES PA BYED PA YIN

PA'I PHYIR LA, DE YANG RANG GI MTSAN NYID KYI KHONGS SU 'DU BA'I
PHYIR NYES PA 'DI MED DO SNYAM NA, BSHAD PAR BYA STE, RE ZHIG
'DIR JI LTAR DES DE MTSON PAR BYED PAS SA'I SRA BA DANG, TSOR
BA'I MYONG BA DANG, RNAM PAR SHES PA'I YUL SO SOR RNAM PAR RIG PA
LTAR BDAG NYID KYI RANG

GI NGO BO GZHAN DANG THUN MONG MA YIN PA GANG YIN PA DE NI RANG
GI MTSAN NYID YIN NA, RAB TU GRAGS PA DANG RJES SU 'BREL PA'I BYE
BRAG TU BSHAD PA BOR NAS, LAS SU SGRUB PA KHAS LEN ZHING RNAM PAR
SHES PA BYED PA'I NGO BOR RTOGS PAS NI, RANG GI MTSAN NYID KHO NA
LAS NYID YIN ZHING,

RANG GI MTSAN NYID GZHAN NI BYED PA'I NGO BO YIN NO ZHES BYA BA
'DI SMRAS PAR 'GYUR RO, ,DE LA GAL TE RNAM PAR SHES PA'I RANG GI
MTSAN NYID BYED PA YIN NA NI, DE LA THA DAD PAR GYUR PA'I LAS
SHIG YOD PAR 'GYUR DGOS PAS NYES PA DE NYID DU 'GYUR RO, ,CI STE
SA LA SOGS PAR GTOGS

PA'I SRA BA LA SOGS PA RNAM PAR SHES PAS RTOGS PAR BYA BA GANG
YIN PA DE NI DE'I LAS YIN LA, DE YANG RANG GI MTSAN NYID LAS THA
DAD PA MA YIN NO SNYAM NA, DE LTA NA NI 'ON RNAM PAR SHES PA'I
RANG GI MTSAN NYID LAS MA YIN PA'I PHYIR GZHAL BYA NYID DU MI
'GYUR TE, LAS KYI RANG BZHIN GYI RANG

@21A *, ,GI MTSAN NYID KHO NA GZHAL BYA YIN PA'I PHYIR RO, ,DE'I
PHYIR GZHAL BYA NI RNAM PA GNYIS TE, RANG GI MTSAN NYID DANG
SPYI'I MTSAN NYID DO ZHES BYA BAR, RANG GI MTSAN NYID CUNG ZAD
CIG NI GZHAL BYA YIN TE, MTSON PAR BYA BAS NA ZHES DE LTAR BSNYAD
PA GANG YIN PA'O, ,

CUNG ZAD CIG NI GZHAL BYA MA YIN TE 'DIS MTSON PAR BYED PAS NA
ZHES BRJOD PA GANG YIN PA'O ZHES KHYAD PAR 'DI TZAM ZHIG BRJOD
PAR BYA DGOS SO, ,CI STE DE YANG LAS SU SGRUB PA YIN NA NI, DE'I
TSE DE LA BYED PA GZHAN ZHIG YOD PAR BYA DGOS LA, SHES PA GZHAN
ZHIG BYED PA'I NGO BOR RTOGS

NA YANG THUG PA MED PA'I SKYON DU 'GYUR RO, ,CI STE RANG RIG PA
YOD DE DES NA RANG RIG PAS DES DE 'DZIN PA'I PHYIR LAS NYID YIN
DANG, GZHAL BYA'I KHONGS SU 'DU BA YOD PA YIN NO SNYAM DU SEMS
NA, BSHAD PAR BYA STE, DBU MA LA 'JUG PA LAS RANG RIG PA RGYAS
PAR BKAG PA'I PHYIR RANG

GI MTSAN NYID NI RANG GI MTSAN NYID GZHAN GYIS MTSON PAR BYED PA
LA, DE YANG RANG RIG PA DES MTSON PAR BYED DO ZHES BYA BA NI RIGS
PA MA YIN NO, ,GZHAN YANG SHES PA DE YANG MI SRID PA'I PHYIR RANG
GI MTSAN NYID LAS THA DAD PAR MA GRUB LA, MTSAN GZHI MED NA RTEN
MED PA'I MTSAN

NYID 'JUG PA MED PA'I PHYIR RNAM PA THAMS CAD DU YOD PA MA YIN
PAS RANG RIG PA GA LA YOD, DE SKAD DU YANG 'PHAGS PA GTZUG NA RIN
PO CHES ZHUS PA LAS, DE SEMS YANG DAG PAR RJES SU MA MTHONG BAS,
SEMS GANG LAS BYUNG ZHES SEMS KYI RGYUN KUN DU TSOL ZHING DE 'DI
SNYAM DU

SEMS TE, DMIGS PA YOD PA LAS SEMS 'BYUNG BAR 'GYUR RO SNYAM MO,
,DE YANG 'DI SNYAM DU SEMS TE, CI DMIGS PA DE YANG GZHAN LA SEMS
DE YANG GZHAN NAM, 'ON TE DMIGS PA GANG YIN PA DE NYID SEMS YIN,
GAL TE RE ZHIG DMIGS PA YANG GZHAN LA SEMS

KYANG GZHAN NA NI SEMS DE GNYIS SU 'GYUR RO, ,'ON TE DMIGS PA
GANG YIN PA DE NYID SEMS YIN NA NI, SEMS KYIS SEMS DE JI LTAR
MTHONG BAR 'GYUR TE, SEMS KYIS SEMS DE MTHONG BAR MI RUNG NGO,
,'DI LTA STE DPER NA RAL GRI'I SO DE NYID KYIS RAL GRI'I SO DE
NYID BCAD

@21B PAR MI NUS PA DANG, SOR MO'I RTZE MO DE NYID KYIS SOR MO'I
RTZE MO DE NYID LA REG PAR MI NUS PA DE BZHIN DU, SEMS DE NYID
KYIS SEMS DE NYID MTHONG BAR MI NUS SO SNYAM NAS, DE 'DI LTAR
TSUL BZHIN RAB TU SBYOR BA LA, GANG SEMS MI GNAS PA, CHAD PA MA
YIN PA, RTAG PA MA YIN PA, THER

ZUG TU MI GNAS PA, RGYU MED PA MA YIN, RKYEN DANG MI 'GAL BA DE
LAS KYANG MA YIN PA, GZHAN LAS KYANG MA YIN PA, DE NYID KYANG MA
YIN PA GZHAN YANG MA YIN PA'I SEMS KYI RGYUD SEMS KYI 'KHRI
SHING, SEMS KYI CHOS NYID, SEMS KYI MI GNAS PA DANG, SEMS RGYU BA
MED PA

DANG, SEMS SNANG BA MED PA DANG, SEMS KYI RANG GI MTSAN NYID DE
JI LTAR DE BZHIN NYID 'KHRUG PAR MI BYED PA DE LTAR SHES SO, ,DE
LTAR MTHONG NGO, ,DE BZHIN NYID JI LTA BA DE BZHIN DU SEMS DE DAG
DBEN PA NYID DU RAB TU SHES, DE BZHIN DU MTHONG BA 'DI NI RIGS
KYI BU BYANG CHUB SEMS DPA'I SEMS

LA SEMS KYI RJES SU LTA BA'I DRAN PA NYE BAR GZHAG PA'I SPYOD PA
YONGS SU DAG PA'O ZHES GSUNGS SO, ,DE'I PHYIR DE LTAR RANG RIG PA
MED LA, DE MED PAS GANG ZHIG GANG GIS MTSON PAR BYED, GZHAN YANG
MTSAN NYID DE MTSAN GZHI LAS THA DAD PAR 'GYUR RAM THA MI DAD PAR
'GYUR GRANG,

DE LA GAL TE RE ZHIG THA DAD PA YIN NA NI, DE'I TSE MTSAN GZHI
LAS THA DAD PA'I PHYIR MTSAN NYID MA YIN PA BZHIN DU MTSAN NYID
KYANG MTSAN NYID MA YIN PAR 'GYUR LA, MTSAN NYID LAS THA DAD PA'I
PHYIR MTSAN GZHI YANG MTSAN GZHI MA YIN PA LTAR MTSAN GZHIR MI
'GYUR RO, ,DE BZHIN DU MTSAN NYID

MTSAN GZHI LAS THA DAD PA'I PHYIR MTSAN GZHI MTSAN NYID LA LTOS
PA MED PAR YANG 'GYUR TE, DE'I PHYIR DE MTSAN GZHI MA YIN TE,
MTSAN NYID LA LTOS PA MED PA'I PHYIR NAM MKHA'I ME TOG BZHIN NO,
,CI STE MTSAN NYID DANG MTSAN NYID KYI GZHI DAG THA MI DAD PA
NYID YIN NA NI, ,DE'I TSE MTSAN

NYID LAS THA MI DAD PA'I PHYIR, MTSAN NYID KYI RANG GI BDAG NYID
BZHIN DU MTSAN GZHI'I MTSAN GZHI NYID NYAMS PAR 'GYUR RO, ,MTSAN
GZHI LAS THA MI DAD PA'I PHYIR MTSAN NYID KYANG MTSAN NYID KYI
RANG BZHIN DU MI 'GYUR TE, MTSAN GZHI'I RANG GI BDAG NYID BZHIN
NO, ,JI SKAD DU,

@22A *, ,MTSAN NYID MTSAN GZHI LAS GZHAN NA, ,MTSAN GZHI DE MTSAN
MED PAR 'GYUR, ,THA DAD MED NA DE DAG NI, ,MED PAR KHYOD KYIS
GSAL BAR BSTAN, ,ZHES BSHAD DO, ,DE NYID DANG GZHAN NYID LAS MA
GTOGS PAR MTSAN GZHI DANG MTSAN NYID 'GRUB PA'I THABS

GZHAN YOD PA YANG MA YIN TE, DE SKAD DU, GANG DAG DNGOS PO GCIG
PA DANG, ,DNGOS PO GZHAN PA NYID DU NI, ,'GRUB PAR 'GYUR BA YOD
MIN NA, ,DE GNYIS GRUB PA JI LTAR YOD, ,CES 'CHAD PAR 'GYUR RO,
,CI STE BRJOD DU MED PA NYID DU 'GRUB PAR 'GYUR RO ZHE NA, DE NI
'DI LTAR

MA YIN TE, PHAN TSUN RNAM PAR DBYE BA YONGS SU SHES PA MED PA YIN
NA, BRJOD DU MED PA NYID CES BYA BAR 'GYUR NA, GANG NA RNAM PAR
DBYE BA YONGS SU SHES PAR 'GYUR BA MED PA DER NI 'DI NI MTSAN
NYID DO, ,'DI NI MTSAN GZHI'O ZHES KHYAD PAR DU YONGS SU GCOD PA
MED PAS GNYI GA

YANG MED PA NYID DE, DE'I PHYIR BRJOD DU MED PA NYID DU YANG GRUB
PA MED DE, ,GZHAN YANG GAL TE SHES PA BYED PA YIN NA, YUL YONGS
SU GCOD PA'I BYED PA PO GANG ZHIG YIN, BYED PA PO MED PAR BYED PA
LA SOGS PA RNAMS YOD PA YANG MA YIN TE, GCOD PA'I BYA BA BZHIN
NO, ,

CI STE DER SEMS LA BYED PA PO NYID DU RTOG NA, DE YANG RIGS PA MA
YIN TE, 'DI LTAR DON TZAM LTA BA NI SEMS KYI BYA BA YIN LA DON
GYI KHYAD PAR LTA BA NI SEMS LAS BYUNG BA RNAMS KYI BYA BA YIN
TE, DE LA DON MTHONG RNAM PAR SHES, ,DE YI KHYAD PAR SEMS LAS
BYUNG, ,ZHES KHAS BLANGS PA'I

PHYIR RO, ,BYED PA LA SOGS PA RNAMS NI BDAG NYID JI LTA BU'I BYA
BA PHAL PA SGRUB PA'I SGO NAS, GTZO BOR GYUR PA'I BYA BA CIG
BSGRUB PAR BYA BA LA YAN LAG GI NGO BOR GYUR PA LAS BYED PA LA
SOGS PA NYID DU 'GYUR NA, 'DIR NI SHES PA RNAM PAR SHES PA GNYIS
LA GTZO BOR GYUR PA'I

BYA BA GCIG MED DO, ,'O NA CI ZHE NA, RNAM PAR SHES PA'I GTZO BOR
GYUR PA'I BYA BA NI DON TZAM YONGS SU GCOD PA YIN LA, DON GYI
KHYAD PAR YONGS SU GCOD PA NI SHES PA'I GTZO BOR GYUR PA'I BYA BA
YIN TE, DES NA SHES PA BYED PA NYID MA YIN LA, SEMS KYANG BYED PA
PO NYID MA

@22B YIN NO, ,DE'I PHYIR NYES PA DE NYID DU 'GYUR RO, ,CI STE
CHOS THAMS CAD BDAG MED PA ZHES BYA BA'I LUNG LAS NA, BYED PA PO
RNAM PA THAMS CAD DU MED PA'I PHYIR BYA BA LA SOGS PA'I THA SNYAD
NI BYED PA PO MED KYANG YOD PA NYID DO SNYAM NA, 'DI YANG YOD PA
MA YIN TE, LUNG GI DON YANG DAG

PAR MA BZUNG BA'I PHYIR RO, ,'DI YANG DBU MA 'JUG PA LAS BSTAN
ZIN TO, ,CI STE YANG DPER NA MCHI GU'I LUS SGRA GCAN GYI MGO ZHES
BYA BA LA, LUS DANG MGO LAS THA DAD PA'I KHYAD PAR MED KYANG
KHYAD PAR DANG KHYAD PAR GYI GZHI'I DNGOS PO YOD PA DE BZHIN DU,
RANG GI MTSAN NYID LAS THA DAD PA'I SA

LA SOGS PA MED KYANG SA'I RANG GI MTSAN NYID CES BYA BAR 'GYUR RO
SNYAM NA, DE NI DE LTAR MA YIN TE, MI MTSUNGS PA'I PHYIR RO, ,LUS
DANG MGO'I SGRA DAG NI BLO DANG LAG PA LA SOGS PA LTAR LHAN CIG
'BYUNG BA'I DNGOS PO GZHAN LA LTOS PA DANG BCAS TE 'JUG PAS, LUS
DANG

MGO'I SGRA TZAM LA DMIGS PA'I BLO SKYES PA LTA ZHIG GANG GI LUS
GANG GI MGO SNYAM DU LHAN CIG DPYOD PA'I DNGOS PO GZHAN LA RE BA
DANG BCAS PA NYID DU 'GYUR LA, CIG SHOS KYANG KHYAD PAR GZHAN
DANG 'BREL PA BSAL BAR 'DOD PAS 'JIG RTEN PA'I BRDA'I RJES SU
BYED PA, KHYAD

PAR MCHI GU DANG SGRA GCAN GYI SGRAS RTOGS PA PO'I RE BA SEL BAR
BYED DO ZHES BYA BAR RIGS NA, 'DIR NI SRA BA LA SOGS PA LAS THA
DAD PA'I SA LA SOGS PA MED PAS KHYAD PAR DANG KHYAD PAR CAN GYI
DNGOS PO MI RIGS SO, ,GAL TE MU STEGS PA DAG GIS MTSAN GZHI THA
DAD

PAR KHAS BLANGS PA'I PHYIR DE'I NGOR KHYAD PAR BRJOD PA LA SKYON
MED DO ZHE NA, DE NI DE LTAR MA YIN TE, MU STEGS PAS KUN TU
BRTAGS PA'I DNGOS PO RIGS PA DANG 'GAL BA DAG NI RANG GI GZHUNG
LUGS LA KHAS BLANGS PAR MI RIGS TE, TSAD MA GZHAN LA SOGS PA KHAS

BLANGS PAR THAL BAR 'GYUR BA'I PHYIR RO, ,GZHAN YANG LUS KYI RTEN
CAN KHYAD PAR DU BYED PA 'JIG RTEN PA'I THA SNYAD KYI YAN LAG TU
GYUR PA MA BRTAGS NA GRUB PA RTEN PA PO MCHI GU DANG, MGO'I RTEN
CAN BRTEN PA PO SGRA GCAN NI GANG ZAG LA SOGS PAR BRTAGS PA LTAR
YOD

@23A *, ,PA'I PHYIR DPE 'DI RIGS PA MA YIN NO, ,GAL TE DE TZAM
ZHIG DMIGS PAS LUS DANG MGO LAS THA DAD PA'I DON GZHAN MA GRUB
PA'I PHYIR DPE GRUB PA NYID DO ZHE NA, DE NI DE LTAR MA YIN TE,
'JIG RTEN PA'I THA SNYAD LA DE LTAR RNAM PAR DPYOD PA MI 'JUG
PA'I PHYIR DANG,

'JIG RTEN PA'I DNGOS PO RNAMS NI MA BRTAGS PAR YOD PA'I PHYIR RO,
,JI LTAR RNAM PAR DPYAD NA GZUGS LA SOGS PA LAS THA DAD PAR BDAG
MED MDO [*MOD] KYI, 'ON KYANG PHUNG PO LA BRTEN NAS 'JIG RTEN GYI KUN
RDZOB TU 'DI YOD PA NYID YIN PA DE BZHIN DU, SGRA GCAN DANG MCHI
GU GNYIS KYANG YIN

PAS DPE GRUB PA MED DO, ,DE BZHIN DU RNAM PAR DPYAD NA SA LA SOGS
PA DAG LA YANG SRA BA LA SOGS PA LAS THA DAD PA'I MTSAN GZHI MED
LA, MTSAN GZHI LAS THA DAD PAR RTEN MED PA'I MTSAN NYID KYANG MED
MOD KYI, DE LTA NA YANG 'DI NI KUN RDZOB TU YOD DE, DE BAS NA
SLOB DPON RNAMS

KYIS PHAN TSUN LTOS PA TZAM GYIS GRUB PA'I SGO NAS GRUB PAR RNAM
PAR GZHAG PA MDZAD DO, ,'DI NI DE KHO NA LTAR GDON MI ZA BAR KHAS
BLANG BAR BYA STE, DE LTA MA YIN NA KUN RDZOB 'THAD PA DANG LDAN
PA MA YIN NAM, DES NA 'DI DE KHO NA NYID DU 'GYUR GYI KUN RDZOB
TU MI 'GYUR RO, ,'THAD PAS RNAM

PAR DPYAD PA NA MCHI GU LA SOGS PA DAG KHO NA MI SRID PA NI MA
YIN TE, 'O NA CI ZHE NA, 'CHAD PAR 'GYUR BA'I 'THAD PAS GZUGS
DANG TSOR BA LA SOGS PA RNAMS KYANG YOD PA MA YIN PAS, DE DAG
KYANG MCHI GU LA SOGS PA BZHIN DU KUN RDZOB TU YOD PA YIN PA NYID
DU KHAS BLANGS PAR 'GYUR

NA, DE LTAR YANG MA YIN PAS, 'DI NI YOD PA MA YIN NO, ,BRTEN NAS
BRTAGS PAR RNAM PAR GZHAG PA 'DI YANG DBU MA LA 'JUG PA LAS RGYAS
PAR BSTAN PAS DE NYID LAS YONGS SU BTZAL BAR BYA'O, ,CI STE ZHIB
MOR DPYAD PA 'DIS CI ZHIG BYA STE, KHO BO CAG TSAD MA DANG GZHAL
BYA'I

THA SNYAD THAMS CAD BDEN PA YIN NO ZHES NI MI SMRA'I, 'ON KYANG
'JIG RTEN LA RAB TU GRAGS PA'I TSUL 'DIS RNAM PAR 'JOG PAR BYED
PAR 'GYUR RO SNYAM NA, BSHAD PAR BYA STE, DPYAD PA ZHIB MO 'JIG
RTEN PA'I THA SNYAD LA BCUG PA 'DIS CI DGOS ZHES KHO BO CAG KYANG
DE SKAD DU SMRA STE, KUN RDZOB

@23B PHYIN CI LOG TZAM GYIS BDAG GI NGO BO YOD PAR RNYED PA, THAR
PA 'DOD PA RNAMS KYI THAR PA 'DREN PAR BYED PA'I DGE BA'I RTZA BA
SOG PA'I RGYUR GYUR PA 'DI NI JI SRID DE KHO NA NYID MA RTOGS PA
DE SRID DU GNAS PAR 'GYUR MOD, KHYOD NI DON DAM PA DANG KUN RDZOB
KYI BDEN PA LA MI MKHAS PAS LA LAR 'THAD

PA BCUG NAS RIGS PA MA YIN PA LAS DE 'JIG PAR BYED PA YIN NO,
,KHO BO NI KUN RDZOB KYI BDEN PA RNAM PAR 'JOG PA LA MKHAS PA'I
PHYIR, 'JIG RTEN PA'I PHYOGS NYID LA GNAS TE KUN RDZOB KYI PHYOGS
GCIG BSAL BA'I PHYIR BKOD PA'I 'THAD PA GZHAN 'THAD PA GZHAN GYIS
ZLOG PAR

BYED CING 'JIG RTEN GYI RGAN RABS LTAR, 'JIG RTEN GYI CHOS LUGS
LAS NYAMS PA KHYOD KHO NA ZLOG PAR BYED PA YIN GYI KUN RDZOB NI
MA YIN NO, ,DE'I PHYIR GAL TE 'JIG RTEN PA'I THA SNYAD DU YIN NA
NI, DE'I TSE MTSAN NYID BZHIN DU MTSAN GZHIR YANG GDON MI ZA BAR
'GYUR BAR BYA

DGOS TE, DE'I PHYIR NYES PA DE NYID DU 'GYUR RO, ,'ON TE DON DAM
PAR YIN NA NI DE'I TSE MTSAN GZHI MED PAS MTSAN NYID GNYIS KYANG
MED PAS TSAD MA GNYIS SU GA LA 'GYUR, CI STE SGRA RNAMS LA BYA BA
DANG BYED PA PO'I 'BREL BAR SNGON DU 'GRO BA CAN GYI BYE BRAG TU
BSHAD PA DE LTA BU KHAS

LEN PAR MI BYED DO ZHE NA, 'DI NI SHIN TU DKA' STE, KHYOD BYA BA
DANG BYED PA PO'I 'BREL BAS RAB TU ZHUGS PA'I SGRA DE DAG KHO NAS
THA SNYAD BYED CING, BYA BA DANG BYED PA PO LA SOGS PA'I SGRA'I
DON YANG MI 'DOD PAS, AE MA KYI HUD KHYOD NI 'DOD PA TZAM LA RAG
LAS TE 'JUG PA NYID DO, ,

GANG GI TSE DE LTAR GZHAL BYA GNYIS GNAS PA MED PA DE'I TSE LUNG
LA SOGS PA RANG DANG SPYI'I MTSAN NYID KYI YUL CAN MA YIN PA NYID
KYI SGO NAS TSAD MA GZHAN NYID MA YIN PA MA YIN NO, ,GZHAN YANG
BUM PA MNGON SUM MO ZHES BYA BA DE LTA BU LA SOGS PA 'JIG RTEN
PA'I THA SNYAD MA BSDUS PA'I PHYIR DANG, 'PHAGS

PA MA YIN PA'I THA SNYAD KHAS BLANGS PA'I PHYIR MTSAN NYID MA
KHYAB PA NYID DU 'GYUR TE, DES NA 'DI NI MI RIGS SO, ,CI STE BUM
PA'I NYE BAR LEN PA SNGON PO LA SOGS PA DAG NI MNGON SUM GYI TSAD
MAS YONGS SU GCAD PAR BYA BA YIN PA'I PHYIR MNGON SUM YIN TE,
DE'I PHYIR JI LTAR RGYU LA 'BRAS

@24A *, ,BU BTAGS PA BYAS TE, SANGS RGYAS RNAMS NI 'BYUNG BA BDE,
,ZHES BSNYAD PA DE BZHIN DU, SNGON PO LA SOGS PA MNGON SUM DU
GYUR PA'I RGYU CAN GYI BUM PA YANG 'BRAS BU LA RGYUS BTAGS PA
BYAS NAS MNGON SUM ZHES BYA BAR BRJOD DO SNYAM NA, RNAM PA DE LTA
BU'I YUL

LA NI BTAGS PA MI RIGS TE, 'BYUNG BA NI 'JIG RTEN NA BDE BA LAS
THA DAD PAR DMIGS LA, DE YANG 'DUS BYAS KYI MTSAN NYID KYI RANG
BZHIN YIN PA'I PHYIR DANG, DKA' BA BRGYA PHRAG DU MA'I RGYU CAN
YIN PA'I PHYIR BDE BA MA YIN PA NYID DO, ,DE LA BDE BA ZHES BRJOD
PA NA 'BREL PA MED PA NYID

YIN PAS RNAM PA DE LTA BU'I YUL LA NYE BAR BTAGS PA RIGS NA, BUM
PA MNGON SUM ZHES BYA BA 'DIR NI GANG ZHIG BRTAGS NAS MNGON SUM
NYID DU 'GYUR BA BUM PA ZHES BYA BA MNGON SUM MA YIN PA LOGS SHIG
TU DMIGS PA YANG MA YIN NO, ,GAL TE SNGON PO LA SOGS PA LAS THA
DAD PA'I

BUM PA MED PA'I PHYIR BTAGS PA'I MNGON SUM NYID DU 'GYUR RO ZHE
NA, DE LTA NA YANG CHES SHIN TU BTAGS PAR MI RIGS TE, GZHI GDAGS
BYA MED PA'I PHYIR RO, ,BONG BU'I RVA LA RNON PO NYE BAR 'DOGS PA
NI RIGS PA MA YIN NO, ,GZHAN YANG GAL TE 'JIG RTEN GYI THA SNYAD
KYI YAN LAG TU GYUR

PA'I BUM PA SNGON PO LA SOGS PA LAS THA DAD PAR GYUR PA MED PA'I
PHYIR, DE NYE BAR BTAGS PA PA'I MNGON SUM NYID DU RTOGS NA NI DE
LTA NA NI SNGON PO LA SOGS PA YANG SA LA SOGS PA LAS THA DAD PA
MED PAS SNGON PO LA SOGS PA YANG BTAGS PA PA'I MNGON SUM NYID DU
RTOGS SHIG ,JI SKAD DU, JI

LTAR GZUGS SOGS MA GTOGS PAR, ,BUM PA YOD PA MA YIN PA, ,DE BZHIN
RLUNG LA SOGS PA NI, ,MA GTOGS GZUGS KYANG YOD MA YIN, ,ZHES
BSHAD DO, ,DE'I PHYIR DE LTA BU LA SOGS PA'I 'JIG RTEN GYI THA
SNYAD NI MTSAN NYID KYIS MA BSDUS PA'I PHYIR MTSAN NYID MA
KHYAB

PA NYID DO, ,DE KHO NA NYID GZIGS PA LA LTOS NAS NI BUM PA LA
SOGS PA DANG SNGON PO LA SOGS PA RNAMS MNGON SUM NYID DU MI 'DOD
DO, ,'JIG RTEN GYI KUN RDZOB TU NI BUM PA LA SOGS PA RNAMS MNGON
SUM NYID DU KHAS BLANG BAR BYA BA KHO NA'O, ,JI SKAD DU BZHI
BRGYA PA LAS, ,GZUGS MTHONG

@24B TSE NA BUM PA NI, ,THAMS CAD KHO NA MTHONG MI 'GYUR, ,BUM PA
MNGON SUM ZHES BYA 'ANG, ,DE NYID RIG PA SU ZHIG SMRA, ,RNAM PAR
DPYAD PA 'DI NYID KYIS, ,BLO MCHOG LDAN PAS DRI ZHIM DANG, ,MNGAR
DANG 'JAM PA THAMS CAD DAG ,SO SOR DGAG PAR BYA BA YIN, ,ZHES
BSHAD DO, ,GZHAN

YANG MNGON SUM GYI SGRA NI LKOG TU MA GYUR PA'I DON GYI RJOD PAR
BYED PA YIN PA'I PHYIR, DBANG PO MNGON DU PHYOGS PA'I DON NI
MNGON SUM YIN NO, ,'DI LA DBANG PO MNGON DU PHYOGS PAS ZHES BYA
BA NAS BUM PA DANG SNGON PO LA SOGS PA LKOG TU MA GYUR PA RNAMS
MNGON SUM NYID DU GRUB PAR 'GYUR

LA, DE YONGS SU GCOD PAR BYED PA'I SHES PA NI RTZVA DANG SOG MA'I
ME BZHIN DU MNGON SUM GYI RGYU CAN YIN PA'I PHYIR MNGON SUM NYID
DU RJOD PAR BYED DO, ,GANG ZHIG DBANG PO DANG DBANG PO SO SO LA
'JUG PAS ZHES BYA BAS MNGON SUM GYI SGRA BYE BRAG TU 'CHAD PAR
BYED PA, DE LTAR NA NI SHES PA

NI DBANG PO'I YUL CAN MA YIN PA'I PHYIR DANG, YUL GYI YUL CAN YIN
PA'I PHYIR BYE BRAG TU BSHAD PA MI RIGS PAR 'GYUR TE, YUL SO SO
BA 'AM DON SO SO BA NYID CES BYA BAR NI MI 'GYUR RO, ,CI STE JI
LTAR RNAM PAR SHES PA 'BYUNG BA GNYI GA LA RAG LAS PA YIN YANG
RNAM PAR SHES

PA RNAMS RTEN GSAL BA DANG ZHAN PA'I RJES SU BYED PA'I PHYIR
DANG, DE DAG GYUR NA 'GYUR BA'I PHYIR, MIG GI RNAM PAR SHES PA
ZHES RTEN NYID KYIS STON PAR 'GYUR BA DE BZHIN DU, DON DANG DON
SO SO LA 'JUG MOD KYI DE LTA NA YANG DBANG PO DANG DBANG PO LA
BRTEN NAS 'JUG PA'I RNAM PAR SHES

PA NI RTEN GYIS BSTAN PAS MNGON SUM NYID DU 'GYUR TE, RNGA'I
SGRA NAS KYI MYU GU ZHES THUN MONG MA YIN PA'I RGYUS STON PA NI
MTHONG BA YIN NO SNYAM NA, 'DI NI SNGA MA DANG MI 'DRA BA YIN TE,
DER NI GZUGS KYI RNAM PAR SHES PA ZHES BYA BA DE LTA BU LA SOGS
PAS YUL GYI RNAM PAR SHES PA

BSTAN NA, RNAM PAR SHES PA DRUG GI RNAM PAR DBYE BA MA BSTAN PAR
'GYUR TE, YID KYI RNAM PAR SHES PA NI MIG LA SOGS PA'I RNAM PAR
SHES PA DANG LHAN CIG YUL GCIG LA 'DUG PA'I PHYIR RO, ,'DI LTAR
SNGON PO LA SOGS PA'I RNAM PAR SHES PA DRUG LA RNAM PAR SHES PA
ZHES BRJOD

@25A *, ,NA NI, CI RNAM PAR SHES PA 'DI DBANG PO GZUGS CAN LAS
SKYES PA ZHIG GAM, 'ON TE YID LAS BYUNG BA ZHIG CES SHES PA RE BA
DANG BCAS PA YID DU 'GYUR LA, RTEN GYIS BSTAN NA NI YID KYI RNAM
PAR SHES PA MIG LA SOGS PA'I RNAM PAR SHES PA'I YUL LA

'JUG PA YIN YANG PHAN TSUN DBYE BA GRUB PAR 'GYUR RO, ,'DIR NI
TSAD MA'I MTSAN NYID BRJOD PAR 'DOD PAS RTOG PA DANG BRAL BA TZAM
ZHIG MNGON SUM NYID DU KHAS BLANGS PAS RNAM PAR RTOG PA LAS 'DI
KHYAD PAR DU MNGON PAR 'DOD PA'I PHYIR, THUN MONG MA YIN PA'I
RGYUS BSTAN PA LA

DGOS PA CUNG ZAD KYANG MA MTHONG NGO, ,TSAD MA'I GRANGS SU 'JUG
PA GZHAL BYA'I GZHAN GYI DBANG YIN PA'I PHYIR DANG, GZHAL BYA'I
RNAM PA'I RJES SU BYED PA TZAM GYIS RANG GI NGO BO YOD PAR RNYED
PA'I TSAD MA DAG GI RANG GI NGO BO RNAM PAR 'JOG PA'I PHYIR DBANG
POS BSTAN PA CUNG ZAD KYANG

MI MA KHO BAS RNAM PA THAMS CAD DU YUL KHO NAS BSTAN PAR RIGS SO,
,GAL TE 'JIG RTEN NA BRJOD PAR 'DOD PA'I DON LA MNGON SUM GYI
SGRA RAB TU GRAGS PA'I PHYIR DANG, DON SO SO ZHES BYA BA'I SGRA
MA GRAGS PA'I PHYIR RTEN KHO NAS BYE BRAG TU BSHAD PA LA RTEN PAR
BYED DO ZHE NA, BSHAD PAR BYA STE,

MNGON SUM GYI SGRA 'DI 'JIG RTEN LA GRAGS PA NI YOD MOD KYI, DE
JI LTAR 'JIG RTEN NA YIN PA DE LTAR NI KHO BO CAG GIS SMRAS PA
NYID DO, ,'JIG RTEN PA'I DON JI LTAR GNAS PA SPANGS NAS DE BYE
BRAG TU 'CHAD PAR BYED NA NI, RAB TU GRAGS PA'I SGRA YANG SPONG
BAR 'GYUR RO, ,DE'I PHYIR

MNGON SUM ZHES BYA BA DE LTAR MI 'GYUR RO, ,ZLOS PA'I DON MED
PA'I PHYIR DBANG PO'I SKAD CIG GCIG GI RTEN CAN MIG GI RNAM PAR
SHES PA GCIG MNGON SUM NYID DU YANG MI 'GYUR LA, RE RE LA MNGON
SUM NYID MED NA NI MANG PO RNAMS LA YANG MI 'GYUR RO, ,RTOG PA
DANG

BRAL BA'I SHES PA NYID MNGON SUM NYID DU KHAS BLANGS PA'I PHYIR
DANG, DES KYANG 'JIG RTEN PA'I THA SNYAD BYED PA MED PA'I PHYIR
DANG, 'JIG RTEN PA'I TSAD MA DANG GZHAL BYA'I THA SNYAD BSHAD PAR
'DOD PA'I PHYIR NA MNGON SUM TSAD MAR RTOG PA NI DON MED PA NYID
DU 'GYUR RO, ,MIG GI RNAM PAR SHES PA

@25B DANG LDAN PAS SNGON PO SHES KYI SNGON PO'O SNYAM DU NI MA
YIN NO ZHES BYA BA'I LUNG YANG MNGON SUM GYI MTSAN NYID BRJOD
PA'I DON CAN GYI SKABS MA YIN PA NYID KYI PHYIR DANG, DBANG PO'I
RNAM PAR SHES PA LNGA PO RNAMS BLUN PA NYID DU STON PAR BYED PA
NYID YIN PA'I PHYIR, LUNG LAS KYANG RTOG PA DANG

BRAL BA'I RNAM PAR SHES PA KHO NA MNGON SUM NYID MA YIN PAS 'DI
NI MI RIGS SO, ,DE'I PHYIR GAL TE MTSAN GZHI 'AM RANG GI MTSAN
NYID DAM SPYI'I MTSAN NYID KYANG RUNG STE, 'JIG RTEN NA YOD NA NI
THAMS CAD MNGON SUM DU DMIGS PAR BYA BA YIN PA'I PHYIR NA LKOG TU
MA GYUR PA YIN TE,

DE'I PHYIR DE'I YUL CAN GYI RNAM PAR SHES PA DANG LHAN CIG TU
MNGON SUM NYID DU RNAM PAR GZHAG GO, ,ZLA BA GNYIS LA SOGS PA DAG
NI RAB RIB CAN MA YIN PA'I SHES PA LA LTOS NAS MNGON SUM NYID MA
YIN LA, RAB RIB CAN LA SOGS PA LA LTOS NAS NI MNGON SUM NYID KHO
NA'O, ,

LKOG TU GYUR PA'I YUL CAN RTAGS BSGRUB PAR BYA BA LA MI 'KHRUL BA
LAS SKYES PA'I SHES PA NI RJES SU DPAG PA'O, ,DBANG PO LAS 'DAS
PA'I DON MNGON SUM DU RIG CING YID CHES PAR GYUR PA DAG GI TSIG
GANG YIN PA DE NI LUNG NGO, ,'DRA PA LAS NYAMS SU MYONG BA'I DON
RTOGS PA NI NYE BAR

'JAL BA STE, DPER NA BA MAN NI BA LANG DANG 'DRA'O SNYAM PA LTA
BU'O, ,DE'I PHYIR DE LTAR TSAD MA BZHI LAS 'JIG RTEN GYI DON
RTOGS PAR RNAM PAR 'JOG PA YIN NO, ,DE DAG KYANG PHAN TSUN LTOS
PAS 'GRUB PAR 'GYUR TE, TSAD MA DAG YOD NA GZHAL BYA'I DON DAG TU
'GYUR LA, GZHAL

BYA'I DON DAG YOD NA TSAD MA DAG TU 'GYUR GYI, TSAD MA DANG GZHAL
BYA GNYIS NGO BO NYID KYIS GRUB PA NI YOD PA MA YIN NO, ,DE'I
PHYIR MTHONG BA JI LTA BA BZHIN DU 'JIG RTEN PA NYID YIN LA RAG
STE, SPROS PAS CHOG GO, ,DKYUS MA NYID BSHAD PAR BYA'O, ,'DIR
RANG GI SDE PA DAG NA RE,

GANG 'DI 'DI SKAD DU DNGOS PO RNAMS BDAG LAS SKYE BA MA YIN TE,
ZHES SMRAS PA DE NI RIGS TE, RANG LAS SKYE BA DON MED PA'I PHYIR
RO, ,GANG YANG GNYI GA LA SKYE BA MA YIN TE ZHES SMRAS PA DE YANG
RIGS TE, YAN LAG GCIG MA TSANG BA'I PHYIR RO, ,RGYU MED PA'I
PHYOGS NI SHIN TU THA CHAD

@26A *, ,YIN PA'I PHYIR, DE DGAG PA YANG RIGS NA, GANG 'DI SKAD
DU GZHAN LAS SKYE BA YANG MA YIN TE ZHES SMRAS PA DE NI RIGS PA
MA YIN TE, GANG GI PHYIR BCOM LDAN 'DAS KYIS GZHAN DU GYUR PA DAG
KHO NA DNGOS PO RNAMS KYI SKYED PAR BYED PAR BSTAN PA'I PHYIR TE,

RKYEN RNAM BZHI STE RGYU DANG NI, ,DMIGS PA DANG NI DE MA THAG
,BDAG PO YANG NI DE BZHIN TE, ,RKYEN LNGA PA NI YOD MA YIN, ,DE
LA SGRUB PAR BYED PA NI RGYU YIN NO ZHES BYA BA'I MTSAN NYID LAS
NA GANG ZHIG GANG GI SGRUB BYED SA BON GYI NGO BOR GNAS PA DE NI
DE'I RGYU'I RKYEN NO, ,DMIGS PA GANG GIS

SKYE BAR 'GYUR BA'I CHOS CAN BSKYED PA DE NI DE'I DMIGS PA'I
RKYEN NO, ,RGYU 'GAGS MA THAG PA NI 'BRAS BU 'BYUNG BA'I RKYEN
YIN TE, DPER NA SA BON 'GAGS MA THAG PA MYU GU 'BYUNG BA'I RKYEN
YIN PA BZHIN NO, ,GANG ZHIG YOD PAS GANG 'BYUNG BA DE NI DE'I
BDAG PO'O, ,'DI DAG NI

RKYEN BZHI'O, ,GZHAN GANG DAG SNGAR SKYES PA DANG LHAN CIG SKYES
PA DANG, PHYIS SKYE BA LA SOGS PA DE DAG NI 'DI RNAMS KYI KHONGS
SU 'DUS PA YIN NO, ,DBANG PHYUG LA SOGS PA DAG NI RKYEN MA YIN
TE, DE NYID KYI PHYIR, RKYEN LNGA PA NI YOD MA YIN, ,ZHES NGES
PAR GZUNG BA YIN

NO, ,DE'I PHYIR GZHAN DU GYUR PA 'DI DAG LAS DNGOS PO RNAMS SKYE
BA'I PHYIR GZHAN LAS SKYE BA YOD PA YIN NO ZHES 'DZER TO, ,DE LA
BSHAD PAR BYA STE, DNGOS PO RNAMS NI RKYEN GZHAN DU GYUR PA DAG
LAS SKYE BA MA YIN PA NYID DE, 'DI LTAR, DNGOS PO RNAMS KYI RANG
BZHIN NI, ,

RKYEN LA SOGS LA YOD MA YIN, ,BDAG GI DNGOS PO YOD MIN NA, ,GZHAN
DNGOS YOD PA MA YIN NO, ,GAL TE 'BRAS BUR GYUR BA'I DNGOS PO
RNAMS RGYU LA SOGS PA'I RKYEN GZHAN DU GYUR PA 'DUS PA'AM SO SO
BA'AM 'DUS PA DANG SO SO BA DAG GAM, RGYU DANG RKYEN GYI TSOGS PA
LAS GZHAN

'GA' ZHIG LA YANG RUNG STE, SKYES PA'I SNGA ROL DU YOD PAR GYUR
NA NI, DE DAG LAS SKYE BAR 'GYUR BA ZHIG NA, GANG ZHIG SKYE BA'I
SNGA ROL DU YOD PAR 'GYUR BA DE LTAR YANG MA YIN TE, GAL TE YOD
PAR GYUR NA NI, GZUNG DU YOD PA'AM SKYE BA DON MED PAR 'GYUR RO,
,DE'I PHYIR DNGOS PO

@26B RNAMS KYI RANG BZHIN NI RKYEN LA SOGS PA DAG LA YOD PA MA
YIN NO, ,BDAG GI DNGOS PO YOD PA MA YIN PA NYID YIN NA GZHAN GYI
DNGOS PO YOD PA MA YIN NO, ,'BYUNG BAS NA DNGOS PO STE SKYE BA'O,
,GZHAN GYI DNGOS PO NI GZHAN DAG LAS SKYE BA STE DE YOD PA MA YIN
NO, ,DE'I PHYIR DNGOS PO RNAMS GZHAN

DU GYUR PA DAG LAS SKYE BO ZHES BYA BA 'DI RIGS PA MA YIN NO,
,RNAM PA GCIG TU NA RGYU MED PA CAN DU THAL BAR 'GYUR BA'I PHYIR
MYU GU LA SOGS PA 'BRAS BUR GYUR PA'I DNGOS PO RNAMS KYI RANG
BZHIN NI, SA BON LA SOGS PA RKYEN RNAM PAR 'GYUR BA MED PA'I RANG
BZHIN CAN DAG YOD PA NA YOD

PA MA YIN NO, ,DE'I PHYIR RKYEN LA SOGS PA RNAMS CI LA LTOS NAS
GZHAN NYID DU 'GYUR TE, BYAMS PA DANG NYER SBAS DAG NI YOD PA
GNYIS KHO NA PHAN TSUN LTOS PA'I GZHAN NYID DU 'GYUR NA, SA BON
DANG MYU GU GNYIS NI DE LTAR CIG CAR BA MA YIN NO, ,DE'I PHYIR
'BRAS BU RNAMS KYI BDAG GI

DNGOS PO YOD PA MA YIN NA, ,SA BON LA SOGS PA RNAMS LA GZHAN GYI
DNGOS PO STE GZHAN NYID YOD PA MA YIN NO, ,DE'I PHYIR GZHAN DU
BSNYAD DU MED PA KHO NA'I PHYIR GZHAN LAS SKYE BA MA YIN PAS
DNGOS PO RNAMS GZHAN LAS SKYE'I ZHES BYA BA 'DI NI MI RUNG NGO,
,DE'I PHYIR GZHAN GYI LUNG GI

DGONGS PA MNGON PAR MA SHES PA NYID DE, DE BZHIN GSHEGS PA DAG NI
RIGS PA DANG 'GAL BA'I DAG MI GSUNG LA, LUNG GI DGONGS PA YANG
GONG DU NYE BAR BSTAN ZIN TO, ,DE'I PHYIR DE LTAR RKYEN DAG LAS
SKYE BAR SMRA BA BKAG PA YIN DANG, BYA BA LAS SKYE BAR SMRA BA
NI, MIG DANG GZUGS

LA SOGS PA'I RKYEN DAG NI DNGOS SU RNAM PAR SHES PA SKYED PAR MI
BYED KYI, RNAM PAR SHES PA SKYE BA'I BYA BA SGRUB PAR BYED PA'I
PHYIR RKYEN ZHES BYA LA, BYA BA DES KYANG RNAM PAR SHES PA SKYED
PAR BYED DE, DE'I PHYIR RNAM PAR SHES PA SKYE BA'I BYA BA RKYEN
DANG LDAN PA NI RNAM PAR SHES PA SKYED PAR BYED

PA YIN GYI RKYEN DAG NI MA YIN TE, DPER NA, 'BRAS CHEN GYI 'TSOD
PA'I BYA BA BZHIN NO SNYAM DU SEMS SO, ,BSHAD PA, BYA BA RKYEN
DANG LDAN PA MED, ,GAL TE BYA BA 'GA' ZHIG YOD PAR GYUR NA NI, DE
MIG LA SOGS PA'I RKYEN DAG GIS RKYEN DANG LDAN PAS RNAM PAR SHES
PA SKYED PAR

@27A *, ,BYED PA ZHIG NA, YOD PA NI MA YIN NO, ,JI LTAR ZHE NA,
'DIR BYA BA 'DI 'DOD PA NA RNAM PAR SHES PA SKYES ZIN PA LA 'DOD
DAM, MA SKYES PA LA 'AM SKYE BZHIN PA LA YIN GRANG NA, DE LA
SKYES ZIN PA LA MI RIGS TE, BYA BA NI DNGOS PO SGRUB PAR BYED PA
YIN NA,

DNGOS PO GRUB PAR GYUR NA NI DE LA BYA BAS CI ZHIG DGOS TE, 'DI
NI SKYES PAR GYUR PA SLAR YANG SKYE BAR 'GYUR BA RIGS PA MA YIN
NYID, ,CES BYA BA LA SOGS PA DBU MA LA 'JUG PA LAS BSTAN PA YIN
NO, ,MA SKYES PA LA YANG MI RIGS TE, SKYE BA 'DI NI BYED PA MED
PAR RIGS PA'I NGO BO

'ANG MIN, ,ZHES BYA BA LA SOGS PA 'BYUNG BA'I PHYIR RO, ,DNGOS PO
SKYE BZHIN PA LA YANG BYA BA SRID PA MA YIN TE, SKYES PA DANG MA
SKYES PA LAS MA GTOGS PA'I SKYE BZHIN PA MED PA'I PHYIR RO, ,JI
SKAD DU, SKYE BZHIN PA NI PHYED SKYED PHYIR, ,SKYE BZHIN PA NI
SKYE BA MIN, ,YANG NA THAMS CAD

SKYE BZHIN PA, ,NYID NI YIN PAR THAL BAR 'GYUR, ,ZHES GSUNGS SO,
,GANG GI PHYIR, DE LTAR DUS GSUM DU SKYE BA'I BYA BA MI SRID PA
DE'I PHYIR DE NI YOD PA YANG MA YIN NO, ,DE NYID KYI PHYIR, BYA
BA RKYEN DANG LDAN PA MED, ,CES GSUNGS TE, MO GSHAM GYI BU BA
LANG DANG LDAN NO ZHES NI BRJOD PAR

BYA BA MA YIN NO, ,'DI NI KHYAD PAR MED PAR KHYAD PAR CAN YOD
MIN, ,ZHES BYA BA LA SOGS PA DBU MA LA 'JUG PA LAS BSTAN PA NYID
DO, ,GAL TE DE LTA NA, 'O NA RKYEN DANG MI LDAN PAR 'GYUR RO ZHE
NA, 'DI YANG RIGS PA MA YIN NO ZHES BSHAD PA NI, RKYEN DANG MI
LDAN BYA BA MED, ,GANG GI TSE

BYA BA RKYEN DANG LDAN PA MED PA DE'I TSE JI LTAR RKYEN DANG MI
LDAN PA RGYU MED PA YOD PAR 'GYUR TE, SNAM BU SNAL MA'I RANG
BZHIN DU MI RIGS PAS, 'JAG MA'I RANG BZHIN DU KHAS LEN PA NI MA
YIN NO, ,DE'I PHYIR BYA BA DNGOS PO'I SKYED PAR BYED PA MA YIN
NO, ,'DIR SMRAS PA, GAL TE DE LTAR BYA BA MED NA, 'O NA NI

RKYEN DAG DNGOS PO RNAMS KYI SKYED PAR BYED PAR 'GYUR RO, ,BSHAD
PAR BYA STE, BYA BA MI LDAN RKYEN MA YIN, GANG GI TSE BYA BA MED
PA DE'I TSE, RKYEN BYA BA DANG BRAL BA DANG BYA BA DANG MI LDAN
PA RGYU MED PA RNAMS JI LTAR SKYED PAR BYED PA YIN, JI STE BYA BA
DANG LDAN PA DAG KHO NA SKYED PAR BYED PA YIN NO ZHE NA,

@27B BSHAD PA, BYA BA LDAN YOD 'ON TE NA, ,MA YIN NO ZHES SKABS
DANG SBYAR RO, ,'ON TE NA'I SGRA NI NGES PAR GZUNG BA'O, ,DE LA
BYA BA MED PAR BSHAD NA, RKYEN RNAMS JI LTAR BYA BA DANG LDAN PA
NYID YIN NA JI LTAR RNAM PAR SHES PA'I SKYE BA'I BYA BA LA BRJOD
PA DE BZHIN DU 'TSOD PA'I BYA BA LA SOGS PA'I DNGOS

PO DAG LA YANG BRJOD PAR RIG PAR BYA'O, ,DES NA BYA BA LAS KYANG
DNGOS PO RNAMS SKYE BA MED PAS SKYE BA'I RJOD PAR BYED PA DON
GYIS STONG PAR 'GYUR RO, ,'DIR SMRAS PA, RKYEN BYA BA DANG LDAN
NO ZHES BYA BA LA SOGS PA'I RNAM PAR DPYAD PA 'DIS KHO BO CAG LA
CI DGOS, GANG GI PHYIR MIG LA SOGS

PA'I RKYEN DAG LA BRTEN NAS DNGOS PO RNAM PAR SHES PA LA SOGS PA
RNAMS SKYE BAR 'GYUR TE, DE'I PHYIR MIG LA SOGS PA RNAMS RKYEN
NYID YIN ZHING, RNAM PAR SHES PA LA SOGS PA RNAMS KYANG DE DAG
LAS SKYE BA YIN NO, ,'DI YANG RIGS PA MA YIN NO ZHES BSHAD PA,
'DI DAG LA BRTEN

SKYE BAS NA, ,DE PHYIR 'DI DAG RKYEN CES GRAG ,JI SRID MI SKYE DE
SRID DU, ,'DI DAG RKYEN MIN JI LTAR MIN, ,GAL TE MIG LA SOGS PA'I
RKYEN RNAMS LA BRTEN NAS RNAM PAR SHES PA SKYE BAS NA 'DI DAG
DE'I RKYEN ZHES BRJOD NA NI, JI SRID RNAM PAR SHES PA ZHES BYA
BA'I 'BRAS BU DE MI SKYE BA DE SRID DU,

MIG LA SOGS PA 'DI DAG RKYEN MA YIN PA JI LTAR MA YIN TE, RKYEN
MA YIN PA NYID DO SNYAM DU DGONGS PA'O, ,BYE MA DAG LAS TIL MAR
BZHIN DU RKYEN MA YIN PA DAG LAS NI SKYE BA YANG MA YIN NO, ,CI
STE SNGAR RKYEN MA YIN PAR GYUR PA LAS RKYEN GZHAN CI ZHIG CIG LA
LTOS NAS RKYEN NYID DU 'GYUR RO

ZHES BYA BAR 'DOD NA, 'DI YANG MI RUNG STE, GANG ZHIG RKYEN MA
YIN PA 'DI'I RKYEN NYID DU RTOG PA, RKYEN GZHAN DE'I RKYEN NYID
DE YANG RKYEN YOD NA YIN PAS 'DI LA YANG DPYAD PA DE NYID YIN NO,
,DE'I PHYIR DE NI MI RIGS SO, ,GZHAN YANG MIG LA SOGS PA 'DI DAG
RNAM PAR SHES PA'I RKYEN DU

RTOG PA NA, 'DI YOD PA'AM MED PA ZHIG LA RTOG GRANG NA, RNAM PA
THAMS CAD DU MI RIGS SO ZHES BYA BAR BSHAD PA, MED DAM YOD PA'I
DON LA YANG, ,RKYEN NI RUNG BA MA YIN TE, ,DE CI'I PHYIR ZHE NA,
BSHAD PA, MED NA GANG GI RKYEN DU 'GYUR, YOD NA RKYEN GYIS CI
ZHIG BYA, MED PA STE,

@28A *, ,YOD PA MA YIN PA'I DON LA NI RKYEN DU JI LTAR 'GYUR, GAL
TE 'BYUNG BAR 'GYUR BAS STON PAR 'GYUR RO ZHE NA, DE LTAR NI MA
YIN TE, GAL TE 'BYUNG BAR 'GYUR BAS BSNYAD 'DOD NA, NUS PA MED
PAR 'DI YI 'BYUNG 'GYUR NI, ,YOD MIN CES BYA BA LA SOGS PAS NYES

PA BRJOD PA'I PHYIR RO, ,YOD NA STE BDOG PA SKYE BA THOB ZIN PA
LA YANG RKYEN YONGS SU BRTAG PAS 'BRAS BU MED PA NYID DO, ,DE
LTAR RKYEN 'DUS PA RNAMS 'BRAS BU SKYED PAR NUS PA MED PAS RKYEN
NYID MA YIN PAR BSNYAD NAS, DE'I 'OG TU SO SO BA RNAMS RKYEN NYID
MA YIN PAR BSTAN PAR BYA'O, ,

'DIR SMRAS PA, GAL TE DE LTAR RKYEN RNAMS MI SRID MOD KYI, DE LTA
NA YANG MTSAN NYID NYE BAR BSTAN PA LAS RKYEN GRUB PA YOD PA NYID
DO, ,DE LA SGRUB PAR BYED PA NI RGYU'O ZHES RGYU'I RKYEN GYI
MTSAN NYID BRJOD DE YOD PA MA YIN PA MO GSHAM GYI BU LA NI MTSAN
NYID NYE BAR STON PA LA MI BRJOD DO, ,

GAL TE DE'I MTSAN NYID YOD PAR GYUR NA NI, RGYU'I RKYEN DU 'GYUR
BA ZHIG NA, YOD PA NI MA YIN TE, GANG GI PHYIR, GANG TSE CHOS NI
YOD PA DANG, ,MED DANG YOD MED MI 'GRUB PA, ,JI LTAR SGRUB BYED
RGYU ZHES BYA, ,DE LTA YIN NA MI RIGS SO, ,DE LA SGRUB PAR BYED
PA NI SKYED PAR BYED PA STE, GAL TE BSGRUB

PAR BYA BA'I CHOS 'GRUB NA NI, SKYED PAR BYED PA'I RGYUS DE
BSKYED PAR 'GYUR NA, 'GRUB PA YANG MA YIN TE, YOD PA DANG MED PA
DANG GNYI GA LA NGO BO 'GRUB PA MED PA'I PHYIR RO, ,DE LA YOD PA
NI 'GRUB PA MA YIN TE YOD PA'I PHYIR RO, ,MED PA YANG MA YIN TE
YOD PA MA YIN PA'I PHYIR RO, ,YOD

PA DANG MED PA YANG MA YIN TE, PHAN TSUN 'GAL BA'I DON GCIG MED
PA'I PHYIR DANG, PHYOGS GNYI GA LA BRJOD PA'I SKYON DU 'GYUR BA'I
PHYIR RO, ,GANG GI PHYIR DE LTAR 'BRAS BU SKYE BA MED PA DE'I
PHYIR RGYU'I RKYEN YANG YOD PA MA YIN NO, ,DE'I PHYIR MTSAN NYID
YOD PA'I PHYIR RGYU'I RKYEN YOD PA YIN NO

ZHES SMRAS PA GANG YIN PA STE, DE LTA YIN NA MI RIGS SO, ,DA NI
DMIGS PA'I RKYEN DGAG PA'I PHYIR, YOD PA'I CHOS 'DI DMIGS PA NI,
,MED PA KHO NA NYE BAR BSTAN, ,CI STE CHOS NI DMIGS MED NA,
,DMIGS PA YOD PAR GA LA 'GYUR, ,ZHES GSUNGS SO, ,'DIR DMIGS

@28B PA DANG BCAS PA'I CHOS GANG DAG CE NA, SEMS DANG SEMS LAS
BYUNG BA THAMS CAD DO, ,ZHES BYA BA'I LUNG LAS NA, SEMS DANG SEMS
LAS BYUNG BA RNAMS GZUGS LA SOGS PA'I DMIGS PA GANG GIS CI RIGS
PAR SKYED PAR BYED PA DE NI DE DAG GI DMIGS PA'I RKYEN YIN PA NA,
YOD PA DAG LA BRTAG

GAM, MED PA DAG LA YIN GRANG, DE LA YOD PA DAG LA NI DMIGS PA'I
RKYEN DE DON MED DE, CHOS BSKYED PAR BYA BA'I PHYIR DMIGS PA
YONGS SU RTOG PAR BYED NA, DE NI DMIGS PA'I SNGA ROL DU YOD PA
NYID KYI PHYIR RO, ,CI STE DE LTAR CHOS RANG GI BDAG NYID DMIGS
PA MED PAR RAB TU

GRUB NA, 'DI NI DMIGS PA DANG LDAN PAR BRTAGS PAS CI ZHIG BYA,
DE'I PHYIR YOD PA BDOG PA'I CHOS SEMS LA SOGS PA 'DI DMIGS PA MED
PA KHO NA KHYED CAG GIS RANG 'DOD KYI DMIGS PA DANG BCAS PA YIN
NO ZHES NYE BAR BSTAN PA 'BA' ZHIG TU ZAD KYI, 'DI LA DMIGS PA
DANG 'BREL PA

CUNG ZHIG YOD PA NI MA YIN NO, ,CI STE MED PA LA DMIGS PA YONGS
SU RTOG PAR BYED NA, DE YANG RIGS PA MA YIN TE, CHOS 'DI DMIGS PA
MED PAR NI, ,YIN PA KHO NAR NYE BAR BSTAN, ,ZHES BYA BA LA SOGS
PA LA, 'DI LTAR YOD PA MA YIN PA LA NI DMIGS PA DANG

'BREL PA YOD PA MA YIN NO, ,CHOS 'DI DMIGS PA MED PA NI, YIN PA
STE GYUR PA KHO NAR KHYOD KYIS NYE BAR BSTAN TE, DMIGS PA DANG
BCAS PAR ZHES BYA BA NI TSIG GI LHAG MA'O, ,CI STE CHOS NI DMIGS
MED NA, ,DMIGS PA YOD PAR GA LA 'GYUR, ZHES BYA BA LA, CI STE'I

SGRA NI DRI BA'O, ,GA LA 'GYUR ZHES BYA BA NI GTAN TSIGS SO, ,DES
NA DON NI, CI STE DE LTAR CHOS YOD PA MA YIN ZHING MI BDOG PA NI
DMIGS PA MED NA, YANG DMIGS PA YOD PAR GA LA 'GYUR ZHES BYA BA
'DIR 'GYUR TE, DMIGS PAR BYED PA MED PA'I PHYIR DMIGS PA YANG

MED DO ZHES BYA BAR DGONGS PA'O, ,JI LTAR SEMS DANG SEMS LAS
BYUNG BA RNAMS DMIGS PA DANG BCAS PAR 'GYUR ZHE NA, MTSAN NYID
'DI NI KUN RDZOB PA YIN GYI, DON DAM PA NI MA YIN PAS NYES PA MED
DO, ,DA NI MTSUNGS PA DE MA THAG PA'I RKYEN DGAG PA'I PHYIR, CHOS

@29A *, ,RNAMS SKYES PA MA YIN NA, ,'GAG PA 'THAD PAR MI 'GYUR
RO, ,DE PHYIR DE MA THAG MI RIGS, ,'GAGS NA RKYEN YANG GANG ZHIG
YIN, ,ZHES BYA BA GSUNGS TE, DE LA TSIGS SU BCAD PA PHYED PHYI
MA'I RKANG PA GO BSNOR BAR BLTA BAR BYA'O, ,YANG GI SGRA NI

'GAGS NA YANG ZHES RIM PA BZHIN DU SBYAR RO, ,DES NA 'DI SKAD DU,
'GAGS NA RKYEN YANG GANG ZHIG YIN, ,DE'I PHYIR DE MA THAG MI
RIGS, ,ZHES 'DON PAR 'GYUR TE, DE SKAD DU GSUNGS PA NI TSIGS SU
BCAD PA SDEB BA'I PHYIR YIN NO, ,DE LA RGYU 'GAG MA THAG PA 'BRAS
BU SKYE

BA'I RKYEN DU 'GYUR BA NI MTSUNGS PA DE MA THAG PA'I RKYEN GYI
MTSAN NYID YIN TE, 'DI LA DPYAD PAR BYA'O, ,MYU GU LA SOGS PA
'BRAS BUR GYUR PA'I CHOS RNAMS SKYES PA MA YIN NA, RGYU SA BON LA
SOGS PA'I 'GAG PA 'THAD PAR MI 'GYUR RO, ,GANG GI TSE 'DI DE LTA
YIN PA DE'I TSE RGYU 'GAG

PA MED PA'I PHYIR, MYU GU'I MTSUNGS PA DE MA THAG PA'I RKYEN GANG
ZHIG YIN PAR 'GYUR, CI STE 'BRAS BU MA SKYES PAR YANG SA BON 'GAG
PAR 'DOD NA NI, DE LTA NA SA BON 'GAGS NA STE MED PAR GYUR NA,
MYU GU'I RKYEN YANG GANG ZHIG YIN LA, SA BON 'GAG PA'I RKYEN YANG
GANG ZHIG

YIN TE, 'DI GNYI GA RGYU MED PAR 'GYUR RO ZHES 'CHAD PA NI, 'GAGS
NA RKYEN YANG GANG ZHIG YIN, ,ZHES BYA BA'O, ,YANG GI SGRA NI
SKYE BA MED PA LA LTOS PA STE, DES NA MYU GU MA SKYES PAR SA BON
'GAG PAR 'DOD NA YANG GNYI GA RGYU MED PA CAN DU 'GYUR TE, DE'I
PHYIR DE MA THAG

MI RIGS, ,ZHES BYA'O, ,YANG NA, BDAG LAS MA YIN GZHAN LAS MIN,
,ZHES BYA BA LA SOGS PAS SKYE BA BKAG PA YIN LA, SKYE BA BKAG PA
DE LA DGONGS NAS, CHOS RNAMS SKYES PA MA YIN NA, ,'GAG PA 'THAD
PAR MI 'GYUR RO, ,DE PHYIR DE MA THAG MI RIGS

ZHES GSUNGS SO, ,GZHAN YANG, 'GAGS NA RKYEN YANG GANG ZHIG YIN
TE, 'DI LA BSHAD PA NI SNGA MA NYID SBYAR BAR BYA'O, ,DA NI BDAG
PO'I RKYEN BSAL BAR BZHED NAS BSHAD PA, SA BON LA SOGS PA, DNGOS
PO RANG BZHIN MED RNAMS KYI, ,YOD PA GANG PHYIR YOD MIN

@29B NA, ,'DI YOD PAS NA 'DI 'BYUNG ZHES, ,BYA BA 'DI NI 'THAD MA
YIN, ,'DIR GANG ZHIG YOD PAS GANG 'BYUNG BA DE NI DE'I BDAG PO
YIN NO ZHES BYA BA NI BDAG PO'I RKYEN GYI MTSAN NYID YIN NA,
DNGOS PO RNAMS NI RTEN CING 'BREL PAR 'BYUNG BA'I PHYIR, RANG
BZHIN MED PA NA GANG ZHIG 'DI ZHES RGYU NYID DU BSNYAD

PA DE GA LA YOD CING, GANG YANG 'DI ZHES 'BRAS BU NYID DU STON PA
DE GA LA YOD, DE'I PHYIR MTSAN NYID LAS KYANG RKYEN GRUB PA YOD
PA MA YIN NO, ,'DIR SMRAS PA, SNAL MA LA SOGS PA DAG LAS SNAM BU
LA SOGS PA SKYE BAR DMIGS NAS, SNAL MA SOGS PA DAG SNAM BU LA
SOGS PA'I RKYEN YIN NO, ,BSHAD PAR BYA

STE, SNAM BU LA SOGS PA 'BRAS BU 'BYUNG BA NYID YOD PA MA YIN NA,
RKYEN RNAMS KYI RKYEN NYID LTA 'GRUB PAR GA LA 'GYUR, JI LTAR
SNAM BU LA SOGS PA 'BRAS BU 'BYUNG BA MED PA DE LTAR BSTAN PA'I
PHYIR, RKYEN RNAMS SO SO 'DUS PA LAS, ,'BRAS BU DE NI MED PA
NYID, ,RKYEN RNAMS LA NI GANG

MED PA, ,DE NI RKYEN LAS JI LTAR SKYE, ,ZHES GSUNGS SO, ,DE LA
SNAL MA DANG TSIG PA DANG THAG ZANGS DANG, SON SHING LA SOGS PA
SO SO BA DAG LA SNAM BU SO SOR YOD PA MA YIN TE, DE DAG LA MA
DMIGS PA'I PHYIR DANG, RGYU MANG POS 'BRAS BU MANG POR THAL BAR
'GYUR BA'I

PHYIR RO, ,SNAL MA LA SOGS PA 'DUS PA DAG LA YANG SNAM BU YOD PA
MA YIN TE, YAN LAG RE RE BA DAG LA MED PA'I PHYIR DANG, 'BRAS BU
GCIG DUM BU SKYE BAR THAL BAR 'GYUR BA'I PHYIR RO, ,DE'I PHYIR
'BRAS BU MED PAS RKYEN DAG MED DO, ,CI STE DE NI MED PAR YANG,
,RKYEN DE

DAG LAS SKYE 'GYUR NA, ,ZHES BYA BAR BSAMS PAR GYUR NA NI, RKYEN
MA YIN PA DAG LA YANG, ,'BRAS BU YOD PA MA YIN PAS, ,RKYEN MA YIN
PA 'JOG MA DAG LAS KYANG SNAM BU CI'I PHYIR NA SKYE BAR MI 'GYUR,
DE'I PHYIR 'BRAS BU 'BYUNG BA MED DO, ,'DIR SMRAS PA, GAL

TE 'BRAS BU GZHAN ZHIG YIN ZHING RKYEN YANG GZHAN YIN PAR 'GYUR
NA NI, DE'I TSE CI RKYEN DAG LA 'BRAS BU YOD DAM MED CES BYA BAR
BSAMS PAR GYUR NA, 'BRAS BU THA DAD PA NI MED DO, ,'O NA CI ZHE
NA, RKYEN GYI RANG BZHIN KHO NA YIN NO, ,BSHAD PAR BYA STE, 'BRAS
BU RKYEN GYI

@30A *, ,RANG BZHIN NI, ,RKYEN RNAMS BDAG GI RANG BZHIN MIN,
,BDAG DNGOS MIN LAS 'BRAS BU GANG, ,DE NI DE LTAR RKYEN RANG
BZHIN, ,GAL TE 'BRAS BU RKYEN GYI RANG BZHIN RKYEN GYI RNAM PAR
'GYUR BA YIN NO ZHES RNAM PAR 'JOG NA NI, DE MI RIGS TE, GANG GI
PHYIR

RKYEN RNAMS KYANG BDAG GI RANG BZHIN MA YIN TE, RKYEN MA YIN PA'I
NGO BO ZHES BYA BA'I DON TO, ,SNAM BU NI SNAL MA'I RANG BZHIN CAN
NO ZHES BYA BAR BRJOD NA NI, GAL TE SNAL MA DAG RANG GI NGO BOR
GRUB PAR GYUR NA, SNAM BUR 'GYUR NA, DE DAG NI CHA SHAS KYI RANG
BZHIN GYI RNAM PAR 'GYUR BA

YIN GYI, RANG BZHIN GYIS GRUB PA NI YOD PA MA YIN NO, ,DE'I PHYIR
BDAG NYID KYI RANG BZHIN MA YIN PA DE DAG LA SNAM BU ZHES BYA
BA'I 'BRAS BU GANG YIN PA DE LTAR SNAL MA'I RANG BZHIN DU 'GYUR,
JI SKAD DU, SNAM BU RGYU LAS 'GRUB 'GYUR ZHING, ,RGYU YANG GZHAN
LAS 'GRUB 'GYUR BAS, ,

GANG ZHIG RANG GI 'GRUB MED PA, ,DES GZHAN BSKYED PAR JI LTAR
'GYUR, ,ZHES BSHAD DO, ,DE PHYIR RKYEN GYI RANG BZHIN MIN, ,DE'I
PHYIR RKYEN GYI RANG BZHIN GYI 'BRAS BU NI YOD PA MA YIN NO, ,'O
NA RKYEN MA YIN PA'I RANG BZHIN DU 'GYUR RO ZHE NA, RKYEN MIN
RANG BZHIN 'BRAS BU NI, ,YOD MIN

TE, GANG GI TSE SNAM BU SNAL MA'I RANG BZHIN DU YANG MED PA DE'I
TSE 'GAL BA 'JOG MA'I RANG BZHIN DU JI LTAR 'GYUR, 'DIR SMRAS PA,
'BRAS BU MED DU ZAD MOD, RKYEN DANG RKYEN MA YIN PA'I NGES PA NI
YOD PA YIN TE, DE LTAR YANG KHYOD KYIS GAL TE 'BRAS BU MED PA
YANG RKYEN DAG LAS SKYE NA,

RKYEN MA YIN PA DAG LAS KYANG CI'I PHYIR SKYE BA MA YIN ZHES
SMRAS LA, SNAM BU DANG RE LDE ZHES BYA BA'I 'BRAS BU MED NA NI
SNAL MA DANG 'JOG MA DAG RKYEN DANG RKYEN MA YIN PA NYID DU YANG
MI RIGS TE, DES NA 'BRAS BU YANG YOD PA YIN NO, ,BSHAD PAR BYA
STE, GAL TE 'BRAS BU YOD PAR GYUR NA NI,

RKYEN DANG RKYEN MA YIN PA DAG TU 'GYUR RO, ,'DI LTAR 'BRAS BU
YOD NA NI 'DI DAG NI 'DI'I RKYEN YIN NO, ,'DI DAG NI 'DI'I RKYEN
MA YIN NO ZHES BYA BAR 'GYUR NA, DE YANG RNAM PAR DPYAD PA NA MED
PA NYID DE, DE'I PHYIR 'BRAS BU MED PAS NA, ,RKYEN MIN RKYEN DU
GA LA 'GYUR TE, RKYEN DANG RKYEN

@30B MA YIN PAR ZHES TSIG BSDU'O, ,DE'I PHYIR DNGOS PO RNAMS SKYE
BA YOD PA MA YIN NO, ,JI SKAD DU 'PHAGS PA DKON MCHOG 'BYUNG GNAS
KYI MDO LAS, GANG NA'ANG STONG PA RIG PA MED PA NA, ,NAM MKHA'
BAR SNANG BYA YI RJES DANG MTSUNGS, ,GANG NA'ANG NGO BO NYID 'GA'
YOD MIN PA, ,DE NI NAM

YANG GZHAN GYI RGYUR MI 'GYUR, ,GANG GI NGO BO NYID NI MI RNYED
PA, ,RANG BZHIN MED DE JI LTAR GZHAN GYI RKYEN, ,RANG BZHIN MED
PA GZHAN GYIS CI ZHIG BSKYED, ,RGYU DE BDE BAR GSHEGS PAS BSTAN
PA'O, ,THAMS CAD CHOS KYANG MI G-YO BRTAN PAR GNAS, ,MI 'GYUR
'TSE BA MED CING

ZHI BA STE, ,JI LTAR NAM MKHA' SHES PA MED PA BZHIN, ,DE LA MI
SHES 'GRO BA RMONGS PAR 'GYUR, ,JI LTAR RI BO DAG NI MI SGUL BA,
,DE BZHIN CHOS RNAMS RTAG TU BSKYOD MI NUS, ,'CHI 'PHO MED CING
SKYE BA MED PA YI, ,CHOS RNAMS DE LTAR RGYAL BAS RAB TU BSTAN,
,ZHES BYA BA

LA SOGS PA DANG, DE BZHIN DU, CHOS GANG SKYE BA MED CING 'BYUNG
BA MED, ,'CHI 'PHO MED CING RGA BAR MI 'GYUR BA, ,MI YI SENG GE
YIS NI DER STON ZHING, ,SEMS CAN BRGYA PHRAG DAG NI DE LA BKOD,
,GANG LA NGO BO NYID NI GANG YANG MED, ,GZHAN YANG MA YIN SUS
KYANG MI RNYED

PA, ,NANG NAM YIN PHYI ROL DAG NA YANG, ,MI RNYED DE DAG LA NI
MGON POS BKOD, ,BDE BAR GSHEGS PAS ZHI BA'I 'GRO GSUNGS KYANG,
,'GRO BA GANG YANG RNYED PAR MI 'GYUR TE, ,DE DAG 'GRO LAS GROL
BAR RNAM PAR GSUNGS, ,GROL NAS SEMS CAN MANG PO GROL BAR

MDZAD, ,CES GSUNGS PA LTA BU'O, ,SLOB DPON ZLA BA GRAGS PA'I ZHAL
SNGA NAS SBYAR BA'I TSIG GSAL BA LAS, RKYEN BRTAG PA ZHES BYA BA
RAB TU BYED PA DANG PO'I 'GREL PA'O,, ,,'DIR SMRAS PA, GAL TE
YANG SKYE BA BKAG PA LAS RTEN CING 'GREL PAR 'BYUNG BA'I

KHYAD PAR 'GAG PA MED PA LA SOGS PA GRUB MOD KYI, DE LTAR NA YANG
RTEN CING 'BREL PAR 'BYUNG BA 'GRO BA MED PA DANG 'ONG BA MED PA
GRUB PAR BYA BA'I PHYIR, 'GRO BA DANG 'ONG BA'I BYA BA DGAG PAR
BYA BA'I CHED DU, RAB TU GRAGS PA'I 'THAD PA GZHAN CUNG ZAD BRJOD
PAR BYA DGOS SO, ,

@31A *, ,BRJOD PAR BYA STE, GAL TE 'GRO BA ZHES BYA BA NGES PA
ZHIG YOD NA DE SONG BA'I LAM GYI RNAM PA'AM, MA SONG BA'AM BGOM
PA ZHIG LA BRTAG GRANG NA, RNAM PA THAMS CAD DU RIGS PA MA YIN NO
ZHES BSHAD PA, RE ZHIG SONG LA MI 'GRO STE, ,MA SONG BA LA'ANG

'GRO BA MED, ,SONG DANG MA SONG MA GTOGS PAR, ,BGOM PA SHES PAR
MI 'GYUR RO, ,DE LA LAM GYI RNAM PAR 'GRO BA'I BYA BA 'GAGS PA LA
NI SONG BA ZHES BYA'O, ,'GRO BA'I BYA BA MA SKYES PA LA NI MA
SONG ZHES BYA LA, DA LTAR BA 'GRO BA'I BYA BAS ZIN PA LA NI SGOM
PA ZHES BRJOD DO, ,DE

LA SONG BA 'GRO BA'I BYA BA 'GAGS PA GANG YIN PA DE NI SGOM PA
ZHES BYA BA'I SGRA 'GRO BA'I BYA BA DA LTAR BA DANG 'BREL PA
BRJOD PA 'DIS BRJOD NA 'BREL PA MED PA DE'I PHYIR NA RE ZHIG SONG
BA LA 'GRO'O ZHES BYA BA NI MI RIGS SO, ,RE ZHIG GI SGRAS NI DGAG
PA'I RIM PA STON PA'O, ,MA SONG BA LA

YANG 'GRO BA MA YIN TE, MA SONG BA NI 'GRO BA'I BYA BA MA SKYES
PA MA 'ONGS PA LA BRJOD LA, 'GRO BA ZHES BYA BA NI DA LTAR BYUNG
BA YIN TE, DE'I PHYIR MA 'ONGS PA DANG, DA LTAR BYUNG BA GNYIS
SHIN TU THA DAD PAS, MA SONG BA LA YANG 'GRO BA ZHES BYA BA MI
RIGS TE, GAL TE MA SONG BA YIN NA NI

JI LTAR 'GRO BA YIN LA, 'ON TE 'GRO NA NI DE JI LTAR MA SONG BA
YIN, BGOM PA LA YANG 'GRO BA MED DE, GANG GI PHYIR, SONG DANG MA
SONG MA GTOGS PAR, ,BGOM PA SHES PAR MI 'GYUR RO, ,'DI NA 'GRO BA
POS YUL GANG BRGAL BAR GYUR PA DE NI, DE'I SONG BA'I YUL YIN LA,

GANG BRGAL BAR MA GYUR PA DE NI DE'I MA SONG BA YIN NA, SONG BA
DANG MA SONG BA LAS THA DAD PAR BGOM PA ZHES BYA BA LAM GYI RNAM
PA GZHAN GSUM PA NI MA MTHONG NGO, ,GANG GI PHYIR DE LTAR BGOM PA
SHES PAR MI 'GYUR TE, SHES PAR MI 'GYUR BA DANG RTOGS PAR MI
'GYUR BA DE'I

PHYIR BGOM PA YOD PA MA YIN NO, ,DE'I PHYIR DE 'GRO BA'I BYA BAS
ZIN PA MA YIN ZHING 'GRO BA MA YIN PAS BGOM PA LA YANG 'GRO BA
MED DO, ,CI STE 'GRO BZHIN PA'I 'GRO BA PO'I RKANG PAS MNAN PA'I
PHYOGS GANG YIN PA DE NI BGOM PA'ANG YIN PAR 'GYUR RO SNYAM NA,
DE LTAR MA

@31B YIN TE, RKANG PA YANG RDUL PHRA RAB 'DUS PA YIN PA'I PHYIR
SOR MO'I RTZE MO LA GNAS PA'I RDUL PHRA RAB KYI RGYAB KYI PHYOGS
GANG YIN PA DE NI DE'I SONG BA'I KHONGS SU GTOGS PA YIN ZHING,
RKANG BA'I RDUL PHRA RAB RTING PAR GNAS PA'I MDUN GYI PHYOGS GANG
YIN PA DE NI DE'I MA SONG BA'I KHONGS SU

GTOGS PA YIN ZHING, RDUL PHRA RAB LAS MA GTOGS PA'I RKANG PA YANG
YOD PA MA YIN TE, DE'I PHYIR SONG BA DANG MA SONG BA LAS THA DAD
PAR BGOM PA YOD PA MA YIN NO, ,DE LTAR RKANG PA LA JI LTAR RNAM
PAR DPYAD PAR BYAS PA DE BZHIN DU, RDUL PHRA RAB RNAMS LA YANG
SHAR NUB KYI

PHYOGS KYI CHA DANG 'BREL PA'I SGO NAS RNAM PAR DPYAD PAR BYA'O,
,DE'I PHYIR DE MA THAG TU SKYE BZHIN PA'I RNAM PAR DPYAD PAS
PHYED SONG BAR GYUR PA'I BGOM PA RIGS PA MA YIN NO, ,DE'I PHYIR
BGOM PA LA 'GRO BA MA YIN NO ZHES BYA BAR GRUB PO, ,'DIR SMRAS
PA, BGOM PA LA

NI 'GRO BA YOD PA NYID DE 'DI NA, GANG NA G-YO BA DE NA 'GRO, ,DE
YANG GANG PHYIR BGOM PA LA, ,G-YO BA SONG MIN MA SONG MIN, ,DE
PHYIR BGOM LA 'GRO BA YOD, ,DE LA G-YO BA NI RKANG PA 'DEGS PA
DANG 'JOG PA'I MTSAN NYID CAN NO, ,GANG GI PHYIR 'GRO BZHIN PA'I
'GRO BA PO'I

G-YO BA YUL GANG NA YOD PA'I YUL DE NYID NA 'GRO BA YOD PA YIN
LA, ,G-YO BA DE YANG SONG BA'I LAM LA YOD PA MA YIN ZHING, MA
SONG BA LA YANG MA YIN TE, 'ON KYANG BGOM PA KHO NA LA YOD PA YIN
NO, ,DE'I PHYIR BGOM PA KHO NA LA 'GRO BA YOD PA YIN TE, GANG
ZHIG TU 'GRO

BA DMIGS PA DE NI BGOM PA YIN LA, DE YANG BYA BAS ZIN PA YIN NO,
,DE'I PHYIR BGOM PA KHO NA LA 'GRO BA YOD DO, ,'DIR 'GRO BA GCIG
NI SHES PA'I DON YIN LA, GZHAN NI YUL GZHAN DU PHYIN PA'I DON YIN
NO ZHES BYA BA'O, ,DE LTAR BRTAGS KYANG BGOM PA

LA 'GRO BA MED DO ZHES BYA BAR BSHAD PA, BGOM LA 'GRO BA YIN PAR
NI, ,JI LTA BUR NA 'THAD PAR 'GYUR, ,GANG TSE 'GRO BA MED PA YI,
,BGOM PA 'THAD PA MED PHYIR RO, ,'DIR KHYED 'GRO BA'I BYA BA DANG
LDAN PA NYID LAS BGOM PAR BRJOD PAR 'DOD CING, DE LA YANG 'GRO BA

@32A *, ,ZHES SMRA NA, 'DIR 'GRO BA'I BYA BA NI GCIG YIN PAS, DES
LAM BGOM PA BRJOD PAR 'GYUR MOD, 'GRO'O ZHES YANG BGOM PAR BYA BA
DANG 'BREL PAR NI MI RIGS TE DE'I PHYIR, BGOM LA 'GRO BA YIN PAR
NI, ,JI LTA BUR NI 'THAD PAR 'GYUR, ,ZHES

BYA'O, ,GTAN TSIGS BSHAD PA, GANG TSE 'GRO BA MED PA YI, ,BGOM PA
'THAD PA MED PHYIR RO, ,'GRO BA MED PA NI 'GRO BA DANG BRAL BA'O,
,BGOM PA ZHES BYA BA NI 'GRO BZHIN PA ZHES BYA BA'I DON TO, ,DGOS
PA NI GANG GI TSE 'GRO BA'I BYA BA GCIG NI BGOM PA ZHES BYA BA
DER NYE

BAR MKHO BA'I PHYIR DANG, GNYIS PA MED PA'I PHYIR LA 'GRO'O ZHES
BYA BA'I BRJOD PA 'DI YANG 'GRO BA MED PAR MI 'THAD PA DE'I TSE
BGOM PA LA 'GRO'O ZHES BYA BA LA NGAG GI DON YONGS SU RDZOGS PA
YOD PA MA YIN NO ZHES BYA BA STE, BYA BA GNYIS PA MED PA'I PHYIR
BGOM PA ZHES BYA BA 'DI TZAM ZHIG

SRID KYI, 'GRO'O ZHES BYA BA NI MA YIN NO, ,CI STE 'GRO'O ZHES
BYA BA DE NYID DANG, 'GRO BA'I BYA BA 'BREL PAR 'DOD NA, DE LTA
YIN NA BGOM PA'I BRJOD PA LA BYA BA DANG 'BREL PA MED PAS, NGAG
GI DON YONGS SU RDZOGS PA NYID MA YIN NO ZHES BSHAD PA, GANG GI
BGOM PA LA 'GRO BA, ,

DE YI BGOM LA 'GRO MED PAR, ,THAL BAR 'GYUR TE, GANG GI PHYIR
BGOM LA 'GRO BA YIN PHYIR RO, ,RGOL BA GANG GI BGOM PA LA 'GRO'O
ZHES BYA BA'I PHYOGS YIN ZHING, GANG ZHIG BGOM PA'I MING CAN DU
GYUR PA 'GRO BA'I BYA BAS STONG PA LA 'GRO BA'I BYA BA BRTEN PAR
GYUR BAR 'DOD PA DE'I PHYOGS

LA BGOM PA LA 'GRO BA MED PAR THAL BAR 'GYUR TE, DE'I BGOM PA
'GRO BA DANG BRAL BAR 'GYUR RO, ,'DI LTAR 'DI'I BGOM PA LA 'GRO
BA YIN PA'I PHYIR RO, ,GANG GI PHYIR GYI SGRA NI 'DI LTAR GYI DON
NO, ,'DI LTAR RGOL BA DE'I LTAR NA NI 'GRO'O ZHES BYA BA DER BYA
BA NYE BAR MKHO BA'I PHYIR 'GRO

BA DANG BRAL BA'I BGOM PA KHO NA LA 'GRO BA YIN TE, DE'I PHYIR
BGOM PA LA 'GRO BA DANG BRAL BAR THAL BAR 'GYUR RO, ,CI STE BGOM
PA DANG 'GRO'O ZHES BYA BA GNYI GA YANG BYA BA DANG 'BREL PAR
'DOD NA NI, DE LTA NA YANG, BGOM LA 'GRO BA YOD NA NI, ,'GRO BA
GNYIS SU THAL 'GYUR TE, ,

@32B GANG GIS DE BGOM GYUR PA DANG, ,DE LA 'GRO BA GANG YIN PA'O,
,'GRO BA GANG DANG LDAN PAS LAM GYIS BGOM PA ZHES BYA BA'I BRJOD
PA RNYED PAR 'GYUR PA DE NI 'GRO BA GCIG YIN NO, ,GANG GIS LAM DE
BGROD PA'I GZHIR GYUR PA'I BGOM PA DE LA 'GRO BA NI GNYIS PA STE,
BGOM

PA LA 'GRO BA YOD NA 'GRO BA 'DI GNYIS SU THAL BAR 'GYUR RO,
,'GRO BA GNYIS YOD MOD SKYON CI YOD CE NA, ,SKYON 'DI YOD DE GANG
GI PHYIR, ,'GRO BA GNYIS SU THAL 'GYUR NA, ,'GRO BA PO YANG GNYIS
SU 'GYUR, ,YANG CI'I PHYIR 'GRO BA PO GNYIS SU THAL BAR 'GYUR ZHE
NA, BSHAD

PA, GANG PHYIR 'GRO BA MED PAR NI, ,'GRO PO 'THAD PAR MI 'GYUR
PHYIR, ,GANG PHYIR BYA BA NI, GDON MI ZA BAR LAS SAM BYED PA PO
YANG RUNG STE, RANG GI SGRUB PAR BYED PA LA LTOS PA YIN LA, 'GRO
BA'I BYA BA 'DI YANG BYED PA PO LA GNAS PA YIN TE, DE'I PHYIR
'GRO BA PO LA LTOS PA YIN

NO, ,LHA SBYIN GCIG 'GRO BA NA BYED PA PO GNYIS PA YOD PA MA YIN
TE, DE'I PHYIR BYED PA PO GNYIS PA MED PA'I PHYIR BYA BA GNYIS
MED DO, ,DE'I PHYIR BGOM PA LA 'GRO BA YOD DO ZHES BYA BA 'THAD
PA MA YIN NO, ,CI STE GANG GI TSE LHA SBYIN 'DI 'DUG BZHIN DU
SMRA BAR YANG BYED CING LTA BAR YANG

BYED PA DE'I TSE BYED PA PO GCIG BYA BA DU MA DANG LDAN PAR
MTHONG BA DE BZHIN DU, 'GRO BA PO GCIG LA BYA BA GNYIS YOD PAR
'GYUR RO SNYAM NAM YIN TE, GANG GI PHYIR NUS PA BYED PA PO YIN
GYI RDZAS NI MA YIN LA, BYA BA THA DAD PAS DE'I SGRUB BYED NUS PA
YANG THA DAD PAR GRUB PA YIN TE, 'DUG

PA'I BYA BAS SMRA BA POR 'GYUR BA NI MA YIN NO, ,GAL TE RDZAS
GCIG YIN NO ZHE NA, DE LTA YIN DU CHUG MOD RDZAS NI BYED PA PO MA
YIN TE, 'O NA CI ZHE NA, NUS PA YIN NA DE YANG THA DAD PA KHO NA
YIN NO, ,GZHAN YANG GCIG DUS GCIG TU BYA BA 'DRA BA GNYIS KYI
BYED PA PO GNYIS

YIN PAR YANG MA MTHONG STE, DE'I PHYIR 'GRO BA PO GCIG LA 'GRO BA
GNYIS MED DO, ,'DIR SMRAS PA, GAL TE YANG DE LTAR YIN MOD KYI,
'ON KYANG LHA SBYIN 'GRO'O ZHES BRJOD PA LAS NA 'GRO BA PO LHA
SBYIN LA 'GRO BA DMIGS PA YIN NO, ,DE'I PHYIR 'GRO BA NI YOD PA
NYID DE, 'GRO BA'I

@33A *, ,RTEN 'GRO BA PO YOD PA'I PHYIR RO, ,BRJOD PAR BYA STE,
GAL TE 'GRO BA'I RTEN 'GRO BA PO YOD NA DE LTAR 'GYUR BA ZHIG NA
DE NI MED DO, ,CI LTAR ZHE NA, BSHAD PA, GAL TE 'GRO BO MED 'GYUR
NA, ,'GRO BA 'THAD PAR MI 'GYUR TE, ,'GRO BA MED NA 'GRO BA PO, ,

YOD PA NYID DU GA LA 'GYUR, ,'GRO BA PO MED PAR RTEN MED PA'I
'GRO BA MED DO ZHES BSHAD ZIN TO, ,DE'I PHYIR GAL TE 'GRO BA PO
MED 'GYUR NA STE BSAL NA 'GRO BA YOD PA MA YIN LA, 'GRO BA MED NA
RGYU MED PA'I, ,'GRO BA YOD PAR GA LA 'GYUR, ,DE'I PHYIR 'GRO BA
MED DO, ,'DIR

SMRAS PA, 'GRO BA NI YOD PA NYID DE, DE'I SGO NAS DE DANG LDAN PA
BRJOD PA'I PHYIR RO, ,'DI NA 'GRO BA PO NI 'GRO BA DANG LDAN PA
YIN LA, ,DE DANG LDAN PA LAS KYANG 'GRO BA YIN NO, ,GAL TE 'GRO
BA MED PAR GYUR NA NI, 'GRO BA DANG MI LDAN PA'I LHA SBYIN LA
'GRO'O ZHES BRJOD PAR MI 'GYUR

TE, KHAR BA MED NA KHAR BA CAN DU BRJOD PA MED PA BZHIN NO,
,BRJOD PAR BYA STE, GAL TE 'GRO'O ZHES BYA BA'I BRJOD PA 'DI NYID
YOD NA, 'GRO BA YOD PAR 'GYUR NA DE NI MED DE, GANG GI PHYIR, RE
ZHIG 'GRO BO MI 'GRO STE, ,'GRO BA PO MIN 'GRO BA MIN, ,'GRO PO
'GRO PO MIN LAS GZHAN, ,

GSUM PA GANG ZHIG 'GRO BAR 'GYUR, ,'DIR 'GRO BAR BYED PAS NA 'GRO
BA PO YIN NA, DE NI RE ZHIG MI 'GRO'O, ,JI LTAR MI 'GRO BA DE
LTAR NI TSIGS SU BCAD PA 'OG MA GSUM GYIS STON PAR 'GYUR RO,
,'GRO BA PO MA YIN PA YANG MI 'GRO STE, 'GRO BA PO MA YIN PA ZHES
BYA BA NI GANG

ZHIG 'GRO BA'I BYA BA DANG BRAL BA YIN LA, 'GRO'O ZHES BYA BA'I
SGRA 'DI NI 'GRO BA'I BYA BA DANG LDAN PA LA 'JUG PA YIN TE, DE'I
PHYIR 'DI GAL TE 'GRO BA PO MA YIN NA NI JI LTAR 'GRO LA, 'ON TE
'GRO NA NI 'DI 'GRO BA PO MA YIN ZHES BYA, GAL TE DE GNYIS LAS
THA DAD PA ZHIG 'GRO'O ZHE NA, DE LTAR

MA YIN TE, GANG ZHIG LA 'GRO'O ZHES BYA BAR RTOG PA 'GRO BA PO
DANG 'GRO BA PO MA YIN PA LAS MA GTOGS PA'I GSUM PA ZHES BYA BA
YANG GANG ZHIG YOD, DE'I PHYIR 'GRO BA MED DO, ,'DIR SMRAS PA,
'GRO BA PO MA YIN PA MI 'GRO LA, GNYI GA MA GTOGS PA YANG MI 'GRO
STE, 'O NA CI

@33B ZHE NA, 'GRO BA PO KHO NA 'GRO BA YIN NO, ,'DI YANG YOD PA
MA YIN NO, ,CI'I PHYIR ZHE NA, 'DI LTAR, GANG TSE 'GRO BA MED PAR
NI, ,'GRO PO 'THAD PAR MI 'GYUR NA, ,RE ZHIG 'GRO BO 'GRO'O ZHES,
,JI LTAR 'THAD PA NYID DU 'GYUR, 'GRO BA PO 'GRO'O ZHES BYA BA'I
NGAG 'DIR 'GRO BA'I BYA BA NI GCIG

NYID YIN LA, DES KYANG 'GRO'O ZHES BYA BAR BRJOD PAR 'GYUR ZHING,
'GRO BA PO ZHES BYA BA'I BRJOD PA LA NI 'GRO BA'I BYA BA GNYIS PA
YOD PA MA YIN PAS GANG GI TSE 'GRO BA MED PAR 'GRO BA PO STE, MI
'GRO BAR 'GRO BA PO ZHES BYA BA YOD PA MA YIN PA DE'I TSE 'GRO BA
PO 'GRO'O ZHES BYA BA MI RIGS SO, ,

'GRO'O ZHES BYA BA NI YIN DU CHUG NA, 'GRO BA PO ZHES BYA BA 'DI
MI SRID PAS, RIGS PA MA YIN NO, ,CI STE 'GRO BA DANG LDAN PA LAS
'GRO BA PO 'GRO BA DANG BCAS PA YIN NO ZHE NA, DE LTAR NA YANG
'GRO BA'I BYA BA GNYIS PA MED PA'I PHYIR 'GRO'O ZHES BRJOD PA YOD
PAR MI 'GYUR RO ZHES BSHAD PA, GANG

GI PHYOGS LA 'GRO BA PO, ,'GRO BA DE LA 'GRO MED PA'I, ,'GRO PO
YIN PAR THAL 'GYUR TE, ,'GRO PO 'GRO BAR 'DOD PHYIR RO, ,RGOL BA
GANG GI 'GRO BA DANG LDAN PA NYID LAS 'GRO BA PO YIN NO ZHES BYA
BA'I PHYOGS YIN ZHING, 'GRO BA PO 'GRO BAR 'DOD PA DE LA, 'GRO BA
PO'I BRJOD PA 'GRO BA DANG

BCAS PAS, 'GRO BA MED PAR 'GRO BA PO 'GRO'O ZHES BYA BAR 'GYUR
TE, 'GRO BA'I BYA BA GNYIS PA MED PA'I PHYIR RO, ,DE'I PHYIR 'GRO
BA PO 'GRO'O ZHES BYA BA MI RIGS SO, ,'GRO BA MED PA'I 'GRO PO
YIN PAR ZHES BYA BA'I NGAG 'DI'I 'GRO BA PO ZHES BYA BA'I SGRA NI
'GRO BA'I BYA BA 'DI'I DON LA

'JUG GO, ,CI STE 'GRO BA PO 'GRO'O ZHES GNYI GA YANG, 'GRO BA
DANG LDAN PAR 'DOD DO ZHE NA, DE LTA NA YANG, GAL TE 'GRO PO 'GRO
'GYUR NA, ,'GRO BA GNYIS SU THAL 'GYUR TE, ,GANG GIS 'GRO POR
MNGON PA DANG, ,'GRO POR GYUR NAS GANG 'GRO BA'O, ,'GRO BA GANG
DANG LDAN PAS

'GRO BA PO ZHES BYA BAR MNGON ZHING BRJOD PA 'GRO BA GCIG PO DE
DANG, 'GRO BA POR GYUR NAS GANG 'GRO BA STE, 'GRO BA'I BYA BA
GANG ZHIG BYED PA STE, 'GRO BA GNYIS PO 'DI DAG TU THAL BAR 'GYUR
RO, ,DE'I PHYIR 'GRO BA PO GNYIS SU YANG THAL BAR 'GYUR RO ZHES
GONG MA BZHIN DU SKYON BRJOD

@34A *, ,PAR BYA'O, ,DE'I PHYIR 'GRO'O ZHES BYA BAR BRJOD PA DON
MED PAR 'GYUR RO, ,'DIR SMRAS PA, GAL TE YANG DE LTAR YIN MOD
KYI, DE LTA NA YANG LHA SBYIN 'GRO'O ZHES BYA BA'I BRJOD PA YOD
PA'I PHYIR 'GRO BA YOD DO, ,DE LTAR NI MA YIN TE, GANG GI PHYIR
CI 'DI 'GRO BA

POR GYUR PA ZHIG GAM, 'ON TE 'GRO BA PO MA YIN PA ZHIG GAM, DE
GNYIS LAS THA DAD PA ZHIG 'GRO GRANG, ZHES DPYAD PA 'DI NI LHA
SBYIN GYI RTEN CAN YIN LA, RNAM PA THAMS CAD DU 'THAD PA YANG MA
YIN PAS 'DI NI GYI NA'O, ,'DIR SMRAS PA, 'GRO BA NI YOD PA NYID
DE, ,DE'I RTZOM PA

YOD PA'I PHYIR RO, ,'DI NA LHA SBYIN SDOD PA BTANG NAS 'GRO BAR
RTZOM LA, RUS SBAL GYI SPU YOD PA MA YIN PA'I GOS NI RTZOM PA
YANG MA YIN NO, ,BRJOD PAR BYA STE, GAL TE DE'I RTZOM PA NYID YOD
NA, 'GRO BA YOD PAR 'GYUR BA ZHIG NA, DE NI MED DO, ,SONG LA 'GRO
BA RTZOM MED DE, ,MA SONG BA

LA'ANG 'GRO RTZOM MED, ,BGOM LA RTZOM PA YOD MIN NA, ,GANG DU
'GRO BA RTZOM PAR BYED, ,GAL TE 'GRO BA'I RTZOM PA DE YOD NA,
DE'I TSE SONG BA'I LAM LA'AM, MA SONG BA'AM BGOM PA ZHIG LA RTZOM
PAR 'GYUR BA ZHIG NA, DE LA SONG BA LA NI 'GRO BA'I RTZOM PA MED
DE, SONG BA NI 'GRO BA'I BYA BA 'GAGS

PA YIN NA, GAL TE DER 'GRO BA RTZOM NA NI DE SONG BA NYID DU MI
'GYUR TE, 'DAS PA DANG DA LTAR BA DAG NI 'GAL BA'I PHYIR RO, ,MA
SONG BA LA YANG 'GRO BA'I RTZOM PA MED DE, MA 'ONGS PA DANG DE
LTA BA DAG NI 'GAL BA'I PHYIR RO, ,BGOM PA LA YANG YOD PA MA YIN
TE, DE MED PA'I PHYIR DANG, BYA

BA GNYIS SU THAL BAR 'GYUR BA'I PHYIR DANG, ,BYED PA PO GNYIS SU
THAL BAR 'GYUR BA'I PHYIR RO, ,DE'I PHYIR DE LTAR THAMS CAD DU
'GRO BA'I RTZOM PA MA GZIGS NAS, ,GANG DU 'GRO BA RTZOM PAR BYED,
,CES GSUNGS SO, ,JI LTAR 'GRO BA YOD PA MA YIN PA DE LTAR BSTAN
PAR BYA BA'I PHYIR

BSHAD PA, 'GRO BA RTZOM PA'I SNGA ROL NA, ,GANG DU 'GRO BA RTZOM
'GYUR BA, ,BGOM PA MED CING SONG BA MED, ,MA SONG 'GRO BA GA LA
YOD, ,'DI LTAR GANG GI TSE LHA SBYIN 'DUG PAR GYUR PA DE'I TSE
'GRO BA RTZOM PA YOD PA MA YIN TE, DE LA 'GRO BA RTZOM PA'I SNGA
ROL DU NI GANG DU 'GRO BA

@34B RTZOM PAR 'GYUR BA BGOM PA'I LAM GYI RNAM PA YOD PA MA YIN
LA, SONG BA YANG YOD PA MA YIN NO, ,DE'I PHYIR SONG BA DANG BGOM
PA MED PA'I PHYIR 'DI GNYIS LA 'GRO BA'I RTZOM PA MED DO, ,CI STE
GAL TE YANG 'GRO BA RTZOM PA'I SNGA ROL DU SONG BA MED CING BGOM
PA MED MOD KYI, DE LTA NA YANG GANG DU

'GRO BA RTZOM PAR 'GYUR BA MA SONG BA NI YOD PA YIN TE, DER 'GRO
BA RTZOM PAR 'GYUR RO SNYAM NA BRJOD PAR BYA STE, MA SONG 'GRO BA
GA LA YOD, ,MA SONG BA NI 'GRO BA'I BYA BA MA SKYES SHING 'GRO
BA'I BYA BA MA BRTZAMS PA YIN NA, DER 'GRO BA RTZOM MO ZHES BYA
BA 'DI NI MA 'BREL PA YIN NO ZHES BSHAD

PA NI, MA SONG 'GRO BA GA LA YOD, ,CES BYA BA'O, ,GAL TE YANG
SONG BA DANG MA SONG BA DANG BGOM PA DAG LA 'GRO BA'I RTZOM PA
MED MOD KYI, SONG BA DANG MA SONG BA DANG BGOM PA DAG NI YOD PA
YIN LA, 'GRO BA MED NA NI 'DI DAG MI RUNG NGO ZHE NA, BRJOD PAR
BYA STE, GAL TE 'DI DAG NYID YOD

NA 'GRO BA YOD PAR 'GYUR BA ZHIG GO, ,'GRO BA'I RTZOM PA YOD NA
NI, GANG DU 'GRO BA'I BYA BA 'GAGS PA DE NI SONG BA ZHES BRTAG
PAR BYA LA, GANG DU DA LTA BAR GYUR PA DE NI BGOM PA YIN ZHING,
GANG DU MA SKYES PA DE NI MA SONG BA YIN NO ZHES BRTAG NA, GANG
GI TSE 'GRO BA'I BYA BA RTZOM PA NYID YOD PA

MA YIN PA DE'I TSE, 'GRO RTZOM RNAM PA THAMS CAD DU, ,SNANG BA
MED PA NYID YIN NO, ,SONG BA CI ZHIG BGOM PA CI, ,MA SONG CI ZHIG
RNAM PAR BRTAG ,THAMS CAD DU 'GRO BA'I RTZAM PA NYID DMIGS PA MED
NA, PHYIN CI LOG TU DUS GSUM DU RTOG PAR CI STE BYED, DE'I BRJOD
PA'I RGYU

'GRO BA YANG LTA GA LA YOD, DE'I PHYIR 'DI NI RIGS PA MA YIN NO,
,'DIR SMRAS PA 'GRO BA NI YOD PA NYID DE, DE'I GNYEN PO YOD PA'I
PHYIR RO, ,GANG LA GNYEN PO YOD PA DE NI YOD PA YIN TE, SNANG BA
DANG MUN PA BZHIN DANG, PHA ROL DANG TSU ROL DANG THE TSOM DANG
GTAN LA PHEBS PA BZHIN

NO, ,'GRO BA LA YANG GNYEN PO GNAS PA YOD PA YIN NO, ,BRJOD PAR
BYA STE, GAL TE DE'I GNYEN PO GNAS PA YOD NA NI 'GRO BA YOD PAR
'GYUR BA ZHIG NA DE NI MED DO, ,JI LTAR ZHE NA, 'DIR GNAS PA 'DI
'GRO BA PO'AM, 'GRO BA PO MA YIN PA'AM, DE GNYIS LAS GZHAN PA
ZHIG LA BRTAGS

@35A *, ,GRANG NA, RNAM PA THAMS CAD DU MI RUNG NGO ZHES BSHAD
PA, RE ZHIG 'GRO PO MI SDOD DE, ,'GRO BA PO MIN SDOD PA MIN,
,'GRO PO 'GRO PO MIN LAS GZHAN, ,GSUM PA GANG ZHIG SDOD PAR
'GYUR, ,'GRO BA PO JI LTAR MI SDOD PA DE LTAR NI TSIGS SU BCAD PA
PHYI MAS STON PAR

'GYUR RO, ,'GRO BA PO MA YIN PA YANG MI SDOD DE, DE NI SDOD PA
NYID YIN NA, DE LA GNAS PA GZHAN GYIS DGOS PA CI ZHIG YOD, GNAS
PA GCIG GIS NI 'GRO BA PO MA YIN PAR 'GYUR LA, GZHAN GYIS NI SDOD
PAR 'GYUR RO ZHES GNAS PA GNYIS SU THAL BAR 'GYUR BA'I PHYIR GNAS
PA PO YANG

GNYIS SU THAL BAR 'GYUR BAS NYES PA SNGA MA BZHIN DU 'GYUR RO,
,'GRO BA PO DANG 'GRO BA PO MA YIN PA LAS MA GTOGS PA'I DON YANG
MED DO, ,'DIR SMRAS PA, 'GRO BA PO MA YIN PA MI SDOD LA, 'GRO BA
PO DANG 'GRO BA PO MA YIN PA LAS GZHAN PA YANG MI SDOD DE, 'O NA
CI ZHE NA, 'GRO BA

PO NYID SDOD DO, ,DE LTAR NI MA YIN TE GANG GI PHYIR, GANG TSE
'GRO BA MED PAR NI, ,'GRO PO 'THAD PAR MI 'GYUR NA, ,RE ZHIG 'GRO
PO SDOD DO ZHES, ,JI LTAR 'THAD PA NYID DU 'GYUR, ,GANG GI TSE
'DI SDOD DO ZHES BRJOD PA DE'I TSE DE LA GNAS PA DANG, 'GAL BA'I
'GRO BA YOD PA MA YIN LA, 'GRO

BA MED PAR YANG 'GRO BA POR BRJOD PA YOD PA MA YIN TE, DE'I PHYIR
'GRO BA PO SDOD DO ZHES BYA BA NI MI 'THAD DO, ,'DIR SMRAS PA,
'GRO BA NI YONGS SU YOD PA NYID DE LDOG PAR YOD PA'I PHYIR RO,
,'DI NA 'GRO BA LAS LDOG PA NA GNAS PA RTZOM PAR BYED NA, 'GRO BA
MED NA NI DE LAS LDOG PAR

MI 'GYUR RO ZHE NA, BRJOD PAR BYA STE, GAL TE DE LAS LDOG PA NYID
YOD NA, 'GRO BA YOD PAR 'GYUR NA DON MED DE, 'DI LTAR, BGOM LAS
LDOG PAR MI 'GYUR TE, ,SONG DANG MA SONG LAS KYANG MIN, ,DE GNYIS
'GRO BA PO SONG BA'I LAM LAS NI MI LDOG STE, 'GRO BA MED

PA'I PHYIR RO, ,MA SONG BA LAS KYANG MA YIN TE, 'GRO BA MED PA
NYID KYI PHYIR RO, ,BGOM PA LAS KYANG MI LDOG STE, DE MA DMIGS
PA'I PHYIR DANG, 'GRO BA'I BYA BA MED PA'I PHYIR RO, ,DE'I PHYIR
'GRO BA LAS LDOG PA MED DO, ,'DIR SMRAS PA, GAL TE 'GRO BA'I
'GRAN ZLA GNAS

@35B PA MED PAS 'GRO BA MED PA YIN NA, DE LTA NA 'O NA 'GRO BA
GRUB PAR BYA BA'I PHYIR GNAS PA GRUB PAR BYA STE, DE GRUB PAS
'GRO BA GRUB PA YIN NO, ,DE'I PHYIR GNAS PA NI YOD PA NYID DE
'GRAN ZLA YOD PA'I PHYIR RO, ,GNAS PA'I 'GRAN ZLA NI 'GRO BA YIN
LA, DE NI YOD PA YIN NO, ,DE'I

PHYIR GNAS PA YANG YOD PA YIN TE, 'GRAN ZLA YOD PA'I PHYIR RO ZHE
NA, 'DI YANG MI RUNG STE, 'DI LTAR, 'GRO BA DANG NI 'JUG PA DANG,
,LDOG PA YANG NI 'GRO DANG MTSUNGS, ,'DIR GNAS PA BSGRUB PA'I
PHYIR BKOD PA'I 'GRO BA GANG YIN PA DE NI 'GRO BA DANG MTSUNGS
TE, 'GRO

BA SUN 'BYIN PA DANG 'DRA'O ZHES BYA BA'I DON TO, ,JI LTAR, RE
ZHIG 'GRO PO MI SDOD DE, ,ZHES BYA BA LA SOGS PAS, 'GRO BA RAB TU
BSGRUB PA'I PHYIR GTAN TSIGS NYID DU NYE BAR BKOD PA'I GNAS PA LA
SUN 'BYIN PA BRJOD PA DE BZHIN DU 'DIR YANG GNAS PA BSGRUB PA'I
PHYIR GTAN

TSIGS NYID DU NYE BAR BKOD PA'I 'GRO BA LA YANG, RE ZHIG GNAS PO
MI 'GRO STE, ,ZHES BYA BA LA SOGS PA'I TSIGS SU BCAD PA GNYIS
'DON PA GO BSNOR TE SUN 'BYIN PA BRJOD PAR BYA'O, ,DES NA 'GRO BA
MED LA DE MED PAS 'GRAN ZLA GNAS PA YANG MED DO, ,DE LTAR RE ZHIG
'GRO BA

NI 'GRO BA DANG 'DRA BAR GSAL BAR BYA'O, ,CI STE GNAS PA NI YOD
PA NYID DE, DE'I RTZOM PA YOD PA'I PHYIR RO, ,'DIR 'GRO BA BTANG
NAS GNAS PA RTZOM PAR 'GYUR LA, RTZOM PA GANG YIN PA DE YANG YOD
PAR JI LTAR MI 'GYUR SNYAM NA, BRJOD PAR BYA STE, 'JUG PA YANG
'GRO BA DANG

MTSUNGS PAR BRJOD PAR BYA'O, ,DE LA JI LTAR SNGAR, SONG LA 'GRO
BA'I RTZOM MED DE, ,ZHES BYA BA LA SOGS PAS 'GRO BA'I RTZOM PA
BKAG PA DE BZHIN DU, 'DIR YANG, GNAS LA GNAS PA'I RTZOM MED DE,
ZHES BYA BA LA SOGS PAS TSIGS SU BCAD PA GSUM GO BSNOR TE GNAS
PA'I

'JUG PA LA YANG 'GRO BA DANG MTSUNGS PAR BSAL BAR BYA'O, ,CI STE
GNAS PA NI YOD PA NYID DE DE LAS LDOG PA YOD PA'I PHYIR RO, ,'DIR
LHA SBYIN GNAS PAR GYUR NAS GNAS PA LAS LDOG PA NA 'GRO BA RTZOM
PAR 'GYUR TE, GAL TE GNAS PA YOD PAR MA GYUR NA NI DE LAS LDOG
PAR

@36A *, ,YANG MI 'GYUR RO SNYAM NA, BRJOD PAR BYA STE, GAL TE
DE'I LDOG PA YOD PAR GYUR NA NI GNAS PA YOD PAR 'GYUR NA, DE NI
MED DE, GANG GI PHYIR LDOG PAR YANG NI 'GRO DANG MTSUNGS TE, GNAS
PA LAS LDOG PA YANG 'GRO BA LAS LDOG PA DANG MTSUNGS PAR BSAL

BAR BYA BA YIN NO, ,JI LTAR 'GRO BA 'GOG PA NA, ,BGOM LAS LDOG
PAR MI 'GYUR TE, ,SONG DANG MA SONG LAS KYANG MIN, ,ZHES 'GRO BA
LA SUN 'BYIN PA BRJOD PA DE BZHIN DU GNAS PA DGAG PA LA YANG,
GNAS BZHIN PA LAS MI LDOG STE, ,GNAS DANG MI GNAS LAS KYANG MIN,,

ZHES 'GRO BA DANG SUN 'BYIN PA 'DRA BA YIN TE, DE'I PHYIR GNAS PA
MED DO, ,DE MED PAS 'GRO BA'I GNYEN PO GNAS PA YOD PAR SMRA BA
RNAMS KYIS 'GRO BA GRUB PAR GA LA 'GYUR TE, DE'I PHYIR 'GRO BA
RNAM PA THAMS CAD DU MED PA NYID DO, ,GZHAN YANG GAL TE 'GRO BA
YOD PAR GYUR NA, DE 'GRO

BA PO LAS THA DAD PAR RAM THA MI DAD PAR YOD PAR 'GYUR BA ZHIG
NA, RNAM PAR DPYAD PA NA RNAM PA THAMS CAD DU YOD PA MA YIN NO
ZHES BSHAD PA, 'GRO BA DE DANG 'GRO BA PO, ,DE NYID CES KYANG
BYAR MI RUNG, ,'GRO BA DANG NI 'GRO BA PO, ,GZHAN NYID CES KYANG
BYAR MI RUNG, ,YANG JI LTAR MI

RUNG ZHE NA, ,BSHAD PA, GAL TE 'GRO BA GANG YIN PA, ,DE NYID 'GRO
PO YIN 'GYUR NA, ,BYED PA PO DANG LAS NYID KYANG, ,GCIG PA NYID
DU THAL BAR 'GYUR, ,'GRO BA'I BYA BA GANG YIN PA DE GAL TE 'GRO
BA PO LAS THA MI DAD PAR 'GYUR NA NI, DE'I TSE BYED PA PO DANG
BYA BA YANG GCIG PA NYID DU 'GYUR RO,,

DE'I PHYIR 'DI NI BYA BA'O 'DI NI BYED PA PO'I ZHES BYA BA'I
KHYAD PAR DU YANG MI 'GYUR NA, GCOD PA'I BYA BA DANG GCOD PA PO
NI GCIG PA YANG MA YIN TE, DE'I PHYIR 'GRO BA GANG YIN PA DE NI
'GRO BA PO YIN NO ZHES BYA BAR MI RUNG NGO, ,'GRO BA DANG 'GRO BA
PO GZHAN PA NYID DU YANG JI LTAR MED PA DE LTAR

BSTAN PA'I PHYIR BSHAD PA, GAL TE 'GRO DANG 'GRO BA PO, ,GZHAN PA
NYID DU RNAM BRTAG NA, ,'GRO PO MED PA'I 'GRO BA DANG, ,'GRO BA
MED PA'I 'GRO POR 'GYUR, ,GAL TE 'GRO BA PO DANG 'GRO BA DAG
GZHAN NYID DU GYUR NA NI, DE'I TSE 'GRO BA LA MA LTOS PA'I 'GRO
BA POR 'GYUR ZHING,

@36B BUM PA LAS SNAM BU LTAR 'GRO BA PO LA LTOS PA MED PA GZHAN
DU GRUB PA'I 'GRO BA GZUNG BAR BYA BAR 'GYUR NA, BYED PA PO LAS
LOGS SU GRUB PA'I 'GRO BA NI 'DZIN PA YANG MA YIN PAS, 'GRO BA
LAS 'GRO BA PO GZHAN NYID YIN NO ZHES BYA BA NI MI RIGS SO ZHES
BYA BA 'DI NI RAB TU BSGRUBS PA

YIN NO, ,DE'I PHYIR DE LTAR, GANG DAG DNGOS PO GCIG PA DANG,
,DNGOS PO GZHAN PA NYID DU NI, ,GRUB PAR GYUR PA YOD MIN NA, ,DE
GNYIS GRUB PA JI LTAR YOD, ,'GRO BA DANG 'GRO BA PO GANG DAG LA
JI SKAD BSHAD PA'I TSUL GYIS GCIG GI NGO BO DANG GZHAN GYI NGO BO
GRUB PAR 'GYUR

BA JI LTAR YANG YOD PA MA YIN NA, DE GNYIS RNAM PA GZHAN GANG DU
GRUB PAR 'GYUR, DE NYID KYI PHYIR, DE GNYIS GRUB PA JI LTAR YOD,
,CES GSUNGS TE, 'GRO BA DANG 'GRO BA PO GNYIS GRUB PA MED DE
SNYAM DU DGONGS PA'O,, ,'DIR SMRAS PA, 'DI NI 'GRO BA PO LHA
SBYIN 'GRO'O

ZHES BYA BAR NI 'JIG RTEN DU GRAGS PA YIN NO, ,DE LA SMRA BA PO
TSIG SMRA'O, ,BYED PA PO BYA BA BYED DO ZHES JI LTAR GRAGS PA DE
BZHIN DU 'GRO BA GANG GIS 'GRO BA POR MNGON PA DE 'GRO'O ZHES BYA
BA YANG YIN PAS, JI SKAD DU BRJOD PA'I NYES PAR MI 'GYUR RO, ,'DI
YANG YOD PA MA YIN

TE GANG GI PHYIR, 'GRO BA GANG GIS 'GRO POR MNGON, ,'GRO BA DE NI
DE 'GRO MIN, ,'GRO BA GANG GIS LHA SBYIN 'GRO'O ZHES BYA BAR
MNGON PAR GSAL BA DE NI 'GRO BA POR GYUR PA DE 'GRO BA MA YIN TE,
YIN PAR MI 'GYUR BA'AM, BYED PA MA YIN NO ZHES BYA BA'I DON TO,
,'DI LTAR, GANG

PHYIR 'GRO BA'I SNGA ROL MED, ,DE'I 'GRO BA'I SNGA ROL NI DE 'GRO
BA'I SNGON ROL LO, ,GAL TE 'GRO BA'I SNGA ROL DU 'GRO BA PO GRUB
PAR 'GYUR NA NI, DE DER 'GRO BAR 'GYUR BA ZHIG GO, ,JI LTAR ZHE
NA, GANG GI PHYIR GANG ZHIG GANG DU 'GRO BAR 'GYUR, LHA SBYIN
GANG ZHIG DON GZHAN DU GYUR

PA'I GRONG NGAM, GRONG KHYER GANG ZHIG TU 'GRO BAR MTHONG BA YIN
NA, DE BZHIN DU 'GRO BA GANG GIS 'GRO BA PO ZHES BRJOD PA DE'I
SNGA ROL DU GANG ZHIG DE 'GRO BAR 'GYUR BA 'GRO BA LA MI LTOS
PA'I 'GRO BA PO ZHES BYA BA NI YOD PA YANG MA YIN NO, ,CI STE
'GRO BA GANG GIS 'GRO BA PO ZHES MNGON

@37A *, ,PA DE NYID NI 'DIR 'GRO BA MA YIN TE, 'O NA CI ZHE NA,
DE LAS GZHAN 'GRO'O SNYAM DU SEMS NA, 'DI YANG YOD PA MA YIN TE,
GANG GI PHYIR, 'GRO BA GANG GIS 'GRO POR MNGON, ,DE LAS GZHAN PA
DE 'GRO MIN, ,GANG PHYIR 'GRO PO GCIG PO LA, ,'GRO

BA GNYIS SU MI 'THAD DO, ,'GRO BA POR GYUR PA DE NI 'GRO BA GANG
GIS 'GRO BA POR MNGON PA DE LAS GZHAN YANG 'GRO BA MA YIN TE,
,'GRO BA GNYIS SU THAL BAR 'GYUR BA'I PHYIR RO, ,'GRO BA GANG GIS
'GRO BA POR MNGON PAR GSAL BA DANG, 'GRO BA POR GYUR NAS GZHAN
GANG ZHIG 'GRO'O

ZHES BYA BA STE, 'GRO BA 'DI GNYIS SU THAL BAR 'GYUR NA, 'GRO BA
PO GCIG LA 'GRO BA GNYIS KYANG MED PAS 'DI NI MI RIGS SO, ,'DIS
NI SMRA BA PO TSIG SMRA'O ZHES PA DANG, BYED PA PO BYA BA BYED DO
ZHES BYA BA YANG BSAL BA YIN NO, ,DE'I PHYIR DE LTAR, 'GRO BO YIN
PAR GYUR BA NI, ,

'GRO RNAMS GSUM DU 'GRO MI BYED, ,MA YIN PAR NI GYUR DE YANG,
,'GRO RNAM GSUM DU 'GRO MI BYED, ,YIN DANG MA YIN GYUR PA YANG,
,'GRO RNAM GSUM DU 'GRO MI BYED, ,DE LA 'DIR 'GRO BAR BYA BA NAS
'GRO BA ZHES BYA'O, ,DE LA 'GRO BA PO YIN PAR GYUR PA NI, GANG
ZHIG

'GRO BA'I BYA BA DANG LDAN PA'O, ,'GRO BA PO MA YIN PAR GYUR PA
NI 'GRO BA'I BYA BA DANG BRAL BA'O, ,YIN PA DANG MA YIN PAR GYUR
PA NI GNYI GA'I NGO BO GANG YIN PA'O, ,DE BZHIN DU 'GRO BA YANG
'GRO BA'I BYA BA DANG 'BREL BA'I SGO NAS RNAM PA GSUM DU RIG PAR
BYA'O, ,DE LA 'GRO BA PO YIN PAR

GYUR PA NI YIN PAR GYUR PA DANG MA YIN PAR GYUR PA DANG, YIN PA
DANG MA YIN PAR GYUR PA'I 'GRO BA RNAM PA GSUM DU 'GRO BAR MI
BYED DE, ,'DI YANG LAS DANG BYED PA BRTAG PA LAS 'CHAD PAR 'GYUR
RO, ,DE BZHIN DU 'GRO BA PO MA YIN PAR GYUR PA YANG 'GRO BA RNAM
PA GSUM DU 'GRO

BAR MI BYED LA, YIN PA DANG MA YIN PAR GYUR PAR YANG MI BYED DO
ZHES DE NYID LAS STON PAR 'GYUR RO, ,GANG GI PHYIR DE LTAR RNAM
PAR DPYAD NA, 'GRO BA PO DANG BGROD PA DANG 'GRO BA RNAMS YOD PA
MA YIN PA, DE PHYIR 'GRO DANG 'GRO PO DANG, ,BGROD PAR BYA BA YOD
MA YIN, ,ZHES BYA'O, ,

@37B JI SKAD DU, 'PHAGS PA BLO GROS MI ZAD PAS BSTAN PA'I MDO
LAS, BTZUN PA SHVAR DVA TI'I BU 'ONG BA ZHES BYA BA DE NI BSDU
BA'I TSIG GO ,BTZUN PA SHVAR DVA TI'I BU 'GRO BA ZHES BYA BA DE
NI BSAL BA'I TSIG GO, ,GANG LA BSDU BA'I TSIG MED PA DANG, BSAL
BA'I TSIG MED PA DE LA 'ONG BA YANG MED,

'GRO BA YANG MED DO, ,'ONG BA DANG 'GRO BA MED PA NI, 'PHAGS PA
RNAMS KYI 'GRO BA'O ZHES GSUNGS PA LTA BU'O, ,GAL TE SA BON NYID
MYU GUR 'PHO BA YIN NA NI DE SA BON NYID YIN GYI MYU GU MA YIN PA
DANG, RTAG PA'I SKYON DU THAL BAR 'GYUR RO, ,'ON TE MYU GU GZHAN
NAS 'ONG NA NI RGYU MED PA'I SKYON

DU THAL BAR 'GYUR NA, RGYU MED PA NI SKYE BA YANG MA YIN TE, BONG
BU'I RVA BZHIN NO, ,DE NYID KYI PHYIR BCOM LDAN 'DAS KYIS KYANG,
SA BON YOD NA MYU GU JI BZHIN TE, ,SA BON GANG YIN MYU GU DE NYID
MIN, ,DE LAS GZHAN MIN DE YANG MA YIN TE, ,DE LTAR RTAG MIN CHAD
MIN CHOS NYID DO, ,ZHES

BYA BA DANG, RGYA LAS RGYA'I 'BUR NI SNANG MOD KYI, ,RGYA DE
'PHOS PAR DMIGS PA'ANG YOD MA YIN, ,DE LA DE MED GZHAN LA MA YIN
TE, ,DE LTAR 'DUS BYAS RTAG MED CHAD PA MED, ,CES BYA BA DANG, ME
LONG NGOS DANG 'BRU MAR SNOD RNAMS LA, ,BUD MED KHA BZHIN BRGYAN
PAS BLTAS PA

NA; ,BYIS PA DE NI DE LA CHAGS BSKYED NAS, ,'DOD PA TSOL BA'I
PHYIR YANG SHIN TU RGYUG ,BZHIN NI DER YANG 'PHO BA MA YIN TE,
,GZUGS BRNYAN LA NI NAM YANG BZHIN MI RNYED, ,RMONGS PA DE DAG
'DOD CHAGS BSKYED PA LTAR, ,CHOS RNAMS THAMS CAD DE BZHIN SHES
PAR GYIS, ,

ZHES GSUNGS SO, ,JI SKAD DU, 'PHAGS PA TING NGE 'DZIN GYI RGYAL
PO LAS KYANG, DE TSE SDIG MED STOBS BCU LDAN PA YI, ,RGYAL BA DE
NI TING NGE 'DZIN MCHOG 'DI 'CHAD, ,SRID PA'I 'GRO BA RMI LAM LTA
BU STE, ,'DI LA SU YANG MI SKYE 'CHI BA MED, ,SEMS CAN MI DANG
SROG KYANG MI RNYED DE, ,

CHOS 'DI RNAMS NI DBU BA CHU SHING 'DRA, ,SGYU MA LTA BU NAM
MKHA'I GLOG 'DRA STE, ,CHU YI ZLA BA 'DRA ZHING SMIG RGYU BZHIN,
,MI 'GA' 'JIG RTEN 'DIR YANG SHI NAS NI, ,'JIG RTEN GZHAN DU 'PHO
ZHING 'GRO MED KYANG, ,LAS BYAS RNAMS NI NAM YANG CHUD MI ZA,
,'KHOR BA NA YANG

@38A *, ,DKAR NAG 'BRAS BU SMIN, ,RTAG PA MA YIN CHAD PAR MI
'GYUR TE, ,LAS BSAGS MED CING GNAS PA DAG KYANG MED, ,DE YANG
BYAS NAS REG PAR MI 'GYUR MIN, ,GZHAN GYIS BYAS PA TSOL BAR GYUR
PA'ANG MED, ,'PHO BA MED CING PHYIR YANG 'ONG BA

MED, ,THAMS CAD YOD PA MA YIN MED PA'ANG MIN, ,'DI NI LHA GNAS
'JUG PA DAG PA MIN, ,SEMS CAN SPYOD PA RAB ZHI 'JUG PA MED, ,SRID
GSUM RMI LAM DANG 'DRA SNYING PO MED, ,MYUR DU 'JIG CING MI RTAG
SGYU MA BZHIN, ,'ONG BA MED CING 'DI NAS 'GRO BA'ANG MED, ,

RGYUN RNAMS RTAG TU STONG ZHING MTSAN MA MED, ,BDE GSHEGS SPYOD
YUL RGYAL BA'I YON TAN NI, ,SKYE MED ZHI BA MTSAN MA MED PA'I
GNAS, ,STOBS DANG GZUNGS RNAMS DANG NI STOBS BCU'I STOBS, ,'DI NI
SANGS RGYAS KHYU MCHOG GYUR BA'I MCHOG ,DKAR PO'I CHOS MCHOG YON

TAN BSAGS PA STE, ,YON TAN YE SHES GZUNGS DANG STOBS MCHOG DANG,
,RDZU 'PHRUL RNAM PAR 'PHRUL PAR BYA BA'I MCHOG ,MNGON SHES MCHOG
LNGA THOB PA DAM PA'I TSUL, ,ZHES RGYA CHER GSUNGS PA LTA BU'O,
,DE BZHIN DU, TSE DANG LDAN PA DAG GAR DONG, GANG NAS LHAGS,

DE DAG GIS SMRAS PA, BTZUN PA RAB 'BYOR GANG DU YANG 'GRO BA MED
PA DANG, GANG NAS KYANG 'ONG BA MED PA'I PHYIR BCOM LDAN 'DAS
KYIS CHOS BSTAN TO ZHES GSUNGS SO, ,SLOB DPON ZLA BA GRAGS PA'I
ZHAL SNGA NAS SBYAR BA'I TSIG GSAL BA LAS, 'GRO BA DANG 'ONG BA
BRTAG PA ZHES BYA BA

STE, RAB TU BYED PA GNYIS PA'I 'GREL PA'O,, ,,'DIR SMRAS PA, GAL
TE YANG 'GRO BA DANG 'GRO BA PO DANG BGROD PA YOD PA MA YIN MOD
KYI, DE LTA NA YANG GSUNG RAB LAS RAB TU GRUB PA LA LTOS NAS LTA
BA PO DANG BLTA BAR BYA BA DANG, LTA BA LA SOGS PA RNAMS YOD PAR
KHAS BLANG DGOS

SO, ,DE SKAD DU YANG, CHOS MNGON PA LAS, LTA DANG NYAN DANG SNOM
PA DANG, ,MYONG BAR BYED DANG REG BYED YID, ,DBANG PO DRUG STE DE
DAG GI, SPYOD YUL BLTA BAR BYA LA SOGS, ,ZHES GSUNGS SO, ,DE'I
PHYIR LTA BA LA SOGS PA DAG NI RANG BZHIN GYIS YOD PA YIN NO,
,YOD PA MA YIN TE, 'DIR

@38B MIG NI LTA BAS NA LTA BAR BYED PA YIN LA, GZUGS NI DE'I YUL
NYID YIN PAR NYE BAR BSTAN TO, ,JI LTAR LTA BA GZUGS LA MI LTA BA
DE LTAR BSTAN PA'I PHYIR BSHAD PA, LTA DE RANG GI BDAG NYID NI,
,DE LA LTA BA MA YIN NYID, ,GANG ZHIG BDAG LA MI LTA BA, ,DE
GZHAN DAG LA JI LTAR LTA, ,

DE LA LTA BA DE RANG GI BDAG NYID LA LTA BA MA YIN PA NYID DE,
RANG GI BDAG NYID LA BYA BA 'GAL BA'I PHYIR RO, ,DE'I PHYIR RANG
GI BDAG NYID LA MI LTA BA'I PHYIR RNA BA LA SOGS PA BZHIN DU
SNGON PO LA SOGS PA LA'ANG MI LTA BAR 'GYUR RO, ,DE'I PHYIR LTA
BA YOD PA MA YIN NO, ,GAL TE YANG LTA BA RANG

GI BDAG NYID LA MI LTA MOD KYI, DE LTA NA YANG GZHAN LA LTA BA
YIN TE ME BZHIN NO, ,'DI LTAR ME NI GZHAN GYI BDAG NYID KHO NA
SREG PAR BYED KYI, RANG GI BDAG NYID NI MA YIN NO, ,DE BZHIN DU
LTA BA YANG GZHAN KHO NA LA LTA'I, RANG GI BDAG NYID NI MA YIN NO
ZHE NA, 'DI YANG RIGS PA

MA YIN TE GANG GI PHYIR, LTA BA RAB TU BSGRUB PA'I PHYIR, ,ME YI
DPES NI NUS MA YIN, ,LTA BA RAB TU BSGRUB PAR BYA BA'I PHYIR
KHYOD KYIS ME'I DPE NYE BAR BKOD PA GANG YIN PA DES NI NUS PA MA
YIN TE, MI CHOG PA DANG, MTHU MED PA DANG, MI RIGS SO ZHES BYA
BA'I DON TO, ,GANG GI PHYIR,

SONG DANG MA SONG BGOM PA YIS, ,DE NI LTAR BCAS LAN BTAB PO, ,LTA
BA DANG LHAN CIG GNAS PAS NI LTAR BCAS SO, ,KHYOD KYIS LTA BA RAB
TU BSGRUB PA'I PHYIR ME'I DPE BSTAN PA GANG YIN PA DE YANG DNGOS
KYI DON LTA BA DANG LHAN CIG LAN BTAB PO STE SUN PHYUNG BA YIN
NO, ,GANG

GIS SHE NA, SONG DANG MA SONG BGOM PA YIS, ,ZHES GSUNGS TE, GANG
GI PHYIR JI LTAR SONG BA LA MI 'GRO ZHING, MA SONG BA LA YANG MA
YIN LA, BGOM PA LA MA YIN PA DE BZHIN DU, MES KYANG BSREGS PA LA
MI SREG LA, MA BSREGS PA LA YANG MI SREG GO ZHES BYA BA

LA SOGS PAS MTSUNGS PA BRJOD PAR BYA'O, ,YANG JI LTAR SONG BA
DANG MA SONG BA DANG BGOM PA LA MI 'GRO BA DE BZHIN DU, RE ZHIG
BLTAS LA MI LTA STE, MA BLTAS PA LA'ANG LTA BA MIN, ,BLTAS DANG
MA BLTAS MA GTOGS PAR, ,LTA BZHIN SHES PAR MI 'GYUR RO, ,ZHES BYA
BA LA

@39A *, ,SOGS PA BRJOD PAR BYA'O, ,JI LTAR, RE ZHIG 'GRO PO MI
'GRO STE, ,ZHES BYA BA LA SOGS PA BSHAD PA DE BZHIN DU, RE ZHIG
SREG PO MI SREG STE, ,ZHES BYA BA LA SOGS PA BRJOD PAR BYA ZHING,
RE ZHIG LTA PO MI LTA STE, ,ZHES BYA BA LA SOGS PAS ME'I DPE DANG

LHAN CIG TU SONG BA DANG MA SONG BA DANG BGOM PA DAG DANG SUN
DBYUNG BA MTSUNGS PA DE'I PHYIR ME BZHIN DU LTA BA GRUB PO ZHES
BYA BA MI RIGS SO, ,DE'I PHYIR LTA BA RANG GI BDAG NYID BZHIN DU
GZHAN DAG LA YANG LTA BA MA YIN NO ZHES BYA BA 'DI GRUB PA MA YIN
NO, ,GANG GI TSE DE LTA YIN PA DE'I TSE, GANG TSE

CUNG ZAD MI LTA BA, ,LTA BAR BYED PA MA YIN NO, ,LTA BAS LTA BAR
BYED CES BYAR, ,DE NI JI LTAR RIGS PAR 'GYUR, ,GANG GI TSE DI
LTAR CUNG ZAD KYANG MI LTA BAS LTA BAR BYED PA MA YIN PA DE'I TSE
MI LTA BA LTA BAR BYED PA NYID MI RIGS PA'I PHYIR LTA BAS NA, LTA
BAR BYED PA'O ZHES BRJOD PA MI

RIGS TE, KA BA LA SOGS PA BZHIN NO, ,GAL TE YANG TSIGS SU BCAD PA
SDEB PA'I NGOR LTA BAR BYED PA MA YIN NO ZHES BYA BA'I MJUG THOGS
SU, LTA BYED LTA BAS YIN ZHES BYAR, ,ZHES BYA BAR 'DON MOD KYI DE
LTA NA YANG 'CHAD PA'I DUS SU, ,LTA BAS LTA BAR BYED CES BYAR,
,DE NI

JI LTAR RIGS PAR 'GYUR, ,ZHES GDON PAR BYA'O, ,GZHAN YANG 'DIR
LTA BAS NA LTA BAS NA LTA BAR BYED PA'O ZHES BRJOD PA NI LTA BA'I
BYA BA DANG MI LTA BA'I RANG BZHIN CAN ZHIG GAM, LTA BA'I RANG
BZHIN CAN MA YIN PA ZHIG 'BREL BAR RTOG GRANG, GNYI GA LTAR YANG
MI RUNG NGO ZHES BSHAD

PA, LTA BA LTA NYID MA YIN TE, ,LTA BA MIN PA MI LTA NYID, ,RE
ZHIG LTA BA'I RANG BZHIN CAN LTA BA'I BYA BA DANG LDAN PA NI YANG
LTA BAS NA ZHES BYA BA DANG 'BREL BAR MI 'THAD DE, LTA BA'I BYA
BA GNYIS SU THAL BAR 'GYUR BA'I PHYIR DANG, LTA BAR BYED PA GNYIS
SU THAL BAR 'GYUR PA'I PHYIR

RO, ,LTA BA'I RANG BZHIN MA YIN PA YANG MI LTA STE, LTA BA'I BYA
BA DANG BRAL BA'I PHYIR SOR MO'I RTZE MO BZHIN NO ZHES BYA BAR
DGONGS PA'O, ,GANG GI TSE DE LTAR, LTA BA LTA NYID MA YIN TE,
,LTA BA YIN PA MIN LTA NYID, ,YIN PA DE'I TSE, LTA BAS LTA BAR
BYED CES BYAR, ,DE NI JI LTAR

@39B RIGS PAR 'GYUR, ,ZHES BYA BA 'DI NYID DANG SBYAR BAR BYA'O,
,KHA CIG SKYE BZHIN PAR 'GYUR BA CHOS TZAM PO 'DI NI BYA BA MED
PAR SKYE BAS 'GAG KYANG YUL CUNG ZAD KYANG MI LTA STE, BYA BA MED
PA'I PHYIR RO, ,DE'I PHYIR LTA BA MI LTA'O ZHES BYA BA 'DI NI
GRUB PA LA SGRUB PA YIN NO SNYAM DU SEMS SO, ,

'DI LA BRJOD PAR BYA STE, GAL TE THA SNYAD KYI YAN LAG TU GYUR
PA'I BYA BA MED NA NI, DE'I TSE CHOS TZAM PO YANG MED PAR 'GYUR
TE, BYA BA DANG BRAL PA'I PHYIR NAM MKHA'I ME TOG BZHIN NO, ,DES
NA BYA BA DANG BRAL BA'I CHOS TZAM DU GO GA LA 'GYUR, DE'I PHYIR
GAL TE THA SNYAD KYI BDEN PA YIN NA NI

CHOS TZAM PO BZHIN DU BYA BA YANG KHAS LONG LA, ,'ON TE DE KHO NA
NYID SEMS NA NI BYA BA BZHIN DU CHOS TZAM PO YANG YOD PA MA YIN
NO ZHES KHAS BLANG BAR BYA'O, ,JI SKAD DU BRGYA PA LAS, BYA BA
DANG LDAN RTAG PA NYID, ,KUN TU 'GRO LA BYA BA MED, ,BYA BA MED
PA MED DANG MTSUNGS, ,BDAG

MED LA KHYOD CIS MI DGA', ,ZHES BSHAD DO, ,DE'I PHYIR GZHAN GYI
TSUL 'DI GNOD PAR BYED PA MA YIN LA, KHO BO CAG LA GRUB PA LA
SGRUB PA'I SKYON DU YANG MI 'GYUR RO, ,'DIR SMRAS PA, LTA BAS NA
LTA BAR BYED PA'O ZHES BYED PA PO SGRUB PA NI KHAS MI LEN GYI, 'O
NA CI ZHE NA, 'DIR

LTA BAR BYED PAS NA LTA BA'O ZHES BYED PA SGRUB PA YIN TE, DES NA
JI SKAD SMRAS PA'I SKYON DU THAL BAR MI 'GYUR RO, ,GANG ZHIG BYED
PAR GYUR BA'I LTA BA 'DIS LTA BAR BYED PA DE NI LTA BA PO YIN LA,
'DI YANG RNAM PAR SHES PA'AM BDAG YIN YANG RUNG STE YOD PA NYID
DO, ,BYED PA PO YOD PA LAS KYANG LTA BA

GRUB PA YIN NO, ,BRJOD PAR BYA STE, LTA BA NYID KYIS LTA BA
PO'ANG, ,RNAM PAR BSHAD PAR SHES PAR BYA, ,DE LA JI LTAR, LTA DE
RANG GI BDAG NYID NI, ,ZHES BYA BA LA SOGS PAS LTA BA LA SUN
'BYIN PAR BRJOD PA DE BZHIN DU LTA BA PO YANG SUN 'BYIN PA LTA BA
DANG 'DRA BAR RIG PAR

BYA'O, ,'DI LTA STE, LTA PO RANG GI BDAG NYID NI, ,LTA BAS LTA BA
MA YIN NYID, ,GANG ZHIG BDAG LA MI LTA BA, ,DE GZHAN DAG LA JI
LTAR LTA, ,ZHES BYA BA LA SOGS PAS BRJOD PAR BYA STE, DE'I PHYIR
LTA BA BZHIN DU LTA BA PO YANG YOD PA MA YIN NO ZHES BYA BAR GRUB
PO, ,'DIR

@40A *, ,SMRAS PA, LTA BA PO NI YOD PA NYID DE, DE'I LAS DANG
BYED PA YOD PA'I PHYIR, 'DIR GANG MED PA DE LA NI LAS DANG BYED
PA MED DE, DPER NA MO GSHAM GYI BU BZHIN NO, ,BYED PA PO LA NI
BYED PA LTA BA DANG BLTA BAR BYA BA LAS KYANG YOD PA YIN TE, DE'I
PHYIR GCOD PA

PO BZHIN DU LAS DANG BYED PA PO YOD PA'I PHYIR LTA BA PO YOD PA
NYID DO, ,BRJOD PAR BYA STE, BLTA BAR BYA BA DANG LTA BA NI YOD
PA MA YIN PA NYID DE, DE'I PHYIR LTA BA PO YOD PAR GA LA 'GYUR,
BLTA BAR BYA BA DANG LTA BA NI LTA BA PO LA LTOS PA YIN LA, DE
YANG NGES PAR DPYAD PA NA, ,MA

SPANGS LTA PO YOD MIN TE, ,LTA BA SPANGS PAR GYUR KYANG NGO,
,'DIR LTA BA PO ZHES BYA BA 'GA' ZHIG YOD NA NI DE LTA BA LA LTOS
PA DANG BCAS PA'AM, LTOS PA MED PA ZHIG TU 'GYUR GRANG, ,DE LA
GAL TE LTA BA LA LTOS PA DANG BCAS PA MA SPANGS PA'I LTA BA PO
'DOD NA NI, DE'I TSE GRUB

PA ZHIG GAM MA GRUB PA ZHIG LTA BA LA LTOS PAR 'GYUR BA ZHIG NA,
DE LA GRUB PA'I LTA BA PO NI LTA BA LA LTOS PA MA YIN TE, GRUB
PAR GYUR NAS LTA BA PO YANG LTA BA LA LTOS PAS CI ZHIG BYED, GRUB
PA NI SLAR YANG BSGRUB PAR BYA BA MA YIN NO, ,CI STE MA GRUB PA'I
LTA BA PO LTA BA LA LTOS

SO ZHE NA, MA GRUB PA'I PHYIR MO GSHAM GYI BU BZHIN DU LTA BA LA
LTOS PA MED DO, ,DE LTAR RE ZHIG MA SPANGS PA STE LTA BA LA LTOS
NAS LTA BA POR GYUR PA MED PA YIN NO, ,LTA BA PO LTA BA SPANGS
PAR GYUR PA YANG MI 'GRUB STE, LTA BA LA LTOS PA MED PA'I PHYIR
TE SNGAR BSHAD PA YIN NO, ,DE'I

PHYIR DE LTAR GANG GI TSE LTA BA SPANGS PA DANG, MA SPANGS PA'I
LTA BA PO YOD PA MA YIN PA DE'I TSE, LTA BO MED NA BLTA BYA DANG,
,LTA BA DE DAG GA LA YOD, ,LTA BA PO MED NA RGYU MED PA'I BLTA
BYA DANG LTA BDAG NI SRID PAS DE DAG YOD PA LAS LTA BA PO GRUB
PAR GA LA 'GYUR, ,'DIR SMRAS PA,

BLTA BAR BYA BA DANG LTA BA DAG NI YOD PA NYID DE, DE DAG GI
'BRAS BU YOD PA'I PHYIR RO, ,DE LA JI LTAR PHA DANG MA DAG LA,
,BRTEN NAS BU NI 'BYUNG BSHAD PA, ,DE BZHIN MIG DANG GZUGS BRTEN
NAS, ,RNAM PAR SHES PA 'BYUNG BAR BSHAD, ,CES BYA BA LA, BLTA BAR
BYA BA DANG LTA BA LA

@40B BRTEN NAS RNAM PAR SHES PA 'BYUNG LA, GSUM 'DUS PAR GYUR PA
LAS REG PA ZAG PA DANG BCAS PA 'BYUNG ZHES, REG PA DANG LHAN CIG
'BYUNG BA NI TSOR BA YIN LA, DE'I RKYEN GYIS SRID PA YIN NO, ,DE
LTAR NA SRID PA'I YAN LAG BZHI PO BLTA BAR BYA BA DANG LTA BA'I
RGYU CAN DAG NI YOD PA YIN

TE, DE'I PHYIR, DE DAG GI 'BRAS BU YOD PA'I PHYIR BLTA BAR BYA BA
DANG LTA BA GNYIS YOD DO, ,BRJOD PAR BYA STE, GAL TE RNAM PAR
SHES PA LA SOGS PA BZHI PO NYID YOD NA, DE GNYIS YOD PAR 'GYUR NA
YOD PA NI MA YIN TE, 'DI LTAR BLTA BYA LTA BA MED PA'I PHYIR,
,RNAM PAR SHES LA SOGS

PA BZHI, ,YOD MIN, 'DIR LTA BA PO MED PAS BLTA BAR BYA BA DANG
LTA BA GNYIS KYANG MED DO ZHES BSHAD ZIN TO, ,DE'I PHYIR RNAM PAR
SHES PA DANG REG PA DANG TSOR BA DANG SRED PA ZHES BYA BA RNAM
PAR SHES PA LA SOGS PA BZHI PO YOD PAR GA LA 'GYUR, DE'I PHYIR
RNAM PAR SHES PA LA SOGS PA BZHI

PO RNAMS MED DO, ,'DIR SMRAS PA, DE DAG NI YOD PA NYID DE DAG GI
'BRAS BU YOD PA'I PHYIR RO, ,'DIR SRED PA'I RKYEN GYIS LEN PA
ZHES BYA BA LA SOGS PAS LEN PA DANG SRID PA DANG SKYE BA DANG RGA
SHI LA SOGS PA NI RNAM PAR SHES PA LA SOGS PA BZHI LAS SKYE STE,
DE'I PHYIR RNAM PAR SHES PA LA SOGS

PA DAG YOD DE DE DAG GI 'BRAS BU YOD PA'I PHYIR RO, ,BRJOD PAR
BYA STE, GAL TE RNAM PAR SHES PA LA SOGS PA BZHI PO YOD NA NI LEN
PA LA SOGS PA DAG YOD PAR 'GYUR NA, GANG GI TSE BLTA BAR BYA BA
DANG LTA BA MED PAS RNAM PAR SHES PA LA SOGS PA BZHI PO YOD PA MA
YIN PA DE'I TSE, NYE BAR

LEN LA SOGS, JI LTA BUR NA YOD PAR 'GYUR, ,NYE BAR LEN PA LA SOGS
PA RNAMS YOD PAR MI 'GYUR RO ZHES BYA BA'I DON TO, ,DA NI DBANG
PO LHAG MA RNAMS KYI RNAM PAR BSHAD PA LTA BA DANG 'DRA BAR BSGRE
BAR BYA BA'I PHYIR, LTA BAS NYAN DANG SNOM PA DANG, ,MYONG BAR
BYED DANG REG

BYED YID, ,NYAN PA PO DANG MNYAN LA SOGS, ,RNAM PAR BSHAD PAR
SHES PAR BYA, ,ZHES BYA BA GSUNGS SO, ,BCOM LDAN 'DAS KYIS, MIG
GIS GZUGS RNAMS MI MTHONG ZHING, ,YID KYIS CHOS RNAMS MI SHES TE,
,GANG DU 'JIG RTEN MI 'JUG PA, ,'DI NI BDEN PA'I

@41A *, ,MCHOG YIN NO, ,GANG DU RKYEN TSOGS PAS MTHONG BA, ,'DREN
PA RAB TU STON MDZAD PA'I, ,SA DE DON DAM 'DZIN PA NI, ,NYE BAR
BRTAGS PAR CHUB PAR 'GYUR, ,ZHES BYA BA DANG, DE BZHIN DU, MING
DANG GZUGS LA BRTEN NAS NI, ,MIG GI RNAM SHES 'DIR SKYE YANG, ,

GZUGS NI MIG LA BRTEN MA YIN, ,GZUGS NI MIG LAS 'PHO BA'ANG MIN,
,BDAG MED MI SDUG CHOS 'DI DAG ,SLAR YANG BDAG DANG SDUG CES
BRTAGS, ,MED LA LOG PAR BRTAGS PA STE, ,DE LAS MIG GI RNAM SHES
'BYUNG, ,RNAM SHES 'GAG DANG 'BYUNG BA LAS, ,RNAM SHES ZAD DANG

'PHEL BAR 'THONG [*'THOD?], ,'GAR YANG 'GRO 'ONG MED STONG DANG, ,SGYU
'DRAR RNAL 'BYOR PA YIS MTHONG, ,ZHES GSUNGS SO, ,DE BZHIN DU
'PHAGS PA NYE BA 'KHOR GYIS ZHUS PA LAS KYANG, MIG NI THAMS CAD
LDAN NA MTHONG 'GYUR TE, ,MIG GIS GZUGS RNAMS MTHONG BA GANG YIN
PA'ANG,

MTSAN MO RKYEN RNAMS MED NA MTHONG MI 'GYUR, ,DE PHYIR LDAN DANG
BRAL BA RNAM RTOG YIN, ,MIG NI SNANG LA BRTEN TE YID 'ONG DANG,
,YID DU MI 'ONG SNA TSOGS GZUGS MTHONG BAS, ,DE LTAR SNANG LA
BRTEN TE MTHONG BAS NA, ,DE PHYIR MIG GIS NAM YANG MTHONG BA MED,
,YID DU 'ONG BA'I SGRA

GRAG GANG YIN PA, ,DE YANG NAM YANG NANG DU ZHUGS PA MED, ,DER
'GRO DMIGS SU YOD PA MA YIN TE, ,RTOG PA'I DBANG GIS SGRA RNAMS
'BYUNG BA YIN, ,ZHES GSUNGS SO, ,DE BZHIN DU, GLU DANG GAR DANG
ROL MO'I SGRA YANG GZUNG BYA MIN, ,RMI LAM LTA BU MI MKHAS RMONGS
DANG

CHAGS PA'I RGYU, ,MI MKHAS KUN DU RTOG LA ZHEN RNAMS BRLAG 'GYUR
ZHING, ,SKYE BO BYIS PA NYON MONGS BRAN BZHIN BDAG GYUR TAM,
,ZHES GSUNGS SO, ,SLOB DPON ZLA BA GRAGS PA'I ZHAL SNGA NAS SBYAR
BA'I TSIG GSAL BA LAS, DBANG PO BRTAG PA ZHES BYA BA RAB TU BYED
PA GSUM PA'I

'GREL PA'O,, ,,'DIR SMRAS PA, GAL TE DE LTAR DBANG PO RNAMS MED
NA, ,PHUNG PO LNGA MA BKAG PA'I PHYIR DANG, DBANG PO RNAMS KYANG
DE'I KHONGS SU 'DUS PA DE'I PHYIR DE RNAMS KYANG YOD PAR 'GYUR
RO, ,BRJOD PAR BYA STE, GAL TE PHUNG PO RNAMS YOD NA DE LTAR
'GYUR BA ZHIG NA DE

@41B RNAMS NI MED DO, ,DE LA GZUGS KYI PHUNG PO'I DBANG DU MDZAD
NAS BSHAD PA, GZUGS KYI RGYU NI MA GTOGS PAR, ,GZUGS NI DMIGS PAR
MI 'GYUR RO, ,GZUGS ZHES BYA BA MA GTOGS PAR, ,GZUGS KYI RGYU
YANG MI SNANG NGO, ,DE LA GZUGS NI 'BYUNG BA LAS GYUR PA'O, ,DE'I

RGYU NI 'BYUNG BA CHEN PO BZHI'O, ,DE DAG LAS THA DAD CING GZHAN
DU GYUR PA 'BYUNG BA LAS GYUR PA'I GZUGS NI BUM PA LAS SNAM BU
LTAR DMIGS PAR MI 'GYUR RO, ,GZUGS ZHES BYA BA MA GTOGS PAR TE,
GZUGS LAS GZHAN DU GYUR PA'I GZUGS KYI RGYU YANG DMIGS PAR MI
'GYUR RO, ,

DAM BCA' BA 'DI GNYIS SGRUB PAR BZHED NAS BSHAD PA, GZUGS KYI
RGYU NI MA GTOGS PAR, GZUGS NA GZUGS NI RGYU MED PAR, ,THAL BAR
'GYUR TE DON GANG YANG, ,RGYU MED PA NI GANG NA'ANG MED, ,JI LTAR
BUM PA LAS DON GZHAN DU GYUR PA'I SNAM BU BUM PA'I RGYU CAN MA
YIN PA

DE BZHIN DU, GZUGS KYI RGYU 'BYUNG BA CHEN PO LAS THA DAD PAR
GYUR PA 'BYUNG BA LAS GYUR PA'I GZUGS 'DOD NA YANG 'BYUNG BA'I
RGYU CAN DU MI 'GYUR TE, ,RGYU MED PA CAN DU 'GYUR NA, DON GANG
ZHIG RGYU MED PA NI GANG NA YANG YOD PA MA YIN NO, ,DE'I PHYIR
RGYU MED PAR THAL BAR 'GYUR BA'I PHYIR NA

GZUGS KYI RGYU LAS MA GTOGS PA'I GZUGS KHAS BLANG BAR BYA BA MA
YIN NO, ,DE NI GZUGS LAS MA GTOGS PAR GZUGS KYI RGYU YANG JI LTAR
MED PA DE LTAR BSTAN PA'I PHYIR BSHAD PA, ,GAL TE GZUGS NI MA
GTOGS PAR, ,GZUGS KYI RGYU ZHIG YOD NA NI, ,'BRAS BU MED PA'I

RGYUR 'GYUR TE, ,GAL TE 'BRAS BU'I GZUGS MA GTOGS PA'I GZUGS KYI
RGYU ZHIG YOD PAR GYUR NA NI DE'I TSE JI LTAR SNAM BU LAS THA DAD
PAR GRUB PA'I 'KHAR GZHONG SNAM BU'I RGYU CAN MA YIN PA DE BZHIN
DU 'BRAS BU LAS THA DAD PAR 'DOD PA'I RGYU YANG RGYU MED PAR
'GYUR RO, ,RGYU RGYU NYID DU BYA BA'I

RGYU NI 'BRAS BU 'JUG PA YIN NA, ,THA DAD PAR GRUB PA NYID KYI
PHYIR 'BRAS BU LA MI LTOS PA'I RGYU LAS NI 'BRAS BU 'JUG PA YOD
PA MA YIN NO, ,'BRAS BU MED PA'I RGYU GANG YIN PA DE NI RGYU MED
PA CAN YIN PA'I PHYIR NAM MKHA'I ME TOG LTAR MED PA NYID YIN NO
ZHES BSHAD PA NI, 'BRAS BU MED

@42A *, ,PA'I RGYU MED DO, ,ZHES BYA BA'O, ,GZHAN YANG GZUGS KYI
RGYU 'DI 'DOD PA NA, GZUGS YOD PA NA RGYU NYID DU 'DOD DAM, MED
PA NA 'DOD GRANG NA, GNYI GA LTAR YANG MI 'THAD DO ZHES BSHAD PA,
GZUGS YOD NA YANG GZUGS KYI NI, ,RGYU YANG 'THAD PAR MI 'GYUR

NYID, ,GZUGS MED NA YANG GZUGS KYI NI, ,RGYU YANG 'THAD PAR MI
'GYUR NYID, ,DE LA GZUGS YOD PA NA STE BDOG PA NA NI GZUGS KYI
RGYUS DGOS PA CI ZHIG YOD, MED NA YANG STE GZUGS YOD PA MA YIN NA
YANG GZUGS KYI RGYUS DGOS PA CI ZHIG YOD, YANG NA DE GANG GI RGYU

YIN PAR BRTAG ,DE'I PHYIR GZUGS MED NA YANG GZUGS KYI RGYU NI
'THAD PAR MI 'GYUR RO, ,CI STE GAL TE YANG DE LTAR GZUGS KYI RGYU
MI SRID MOD KYI DE LTA NA YANG 'BRAS BU'I GZUGS NI YOD LA, DE YOD
PA LAS RGYU YANG YOD PAR 'GYUR RO SNYAM NA, GAL TE 'BRAS BU'I
GZUGS YOD

NA DE LTAR 'GYUR NA, YOD PA YANG MA YIN TE, GANG GI PHYIR, RGYU
MED PA YI GZUGS DAG NI, ,'THAD PAR MI RUNG RUNG MIN NYID, ,GZUGS
KYI RGYU NI JI LTAR MED PA DE LTAR BSHAD ZIN TO, ,RGYU MED NA NI
'BRAS BU'I GZUGS RGYU MED PA GA LA YOD, MI RUNG RUNG MIN NYID CES
BYA BA NGES PAR

GZUNG BA DANG BCAS PA'I DGAG PA GNYIS PO 'DIS NI RGYU MED PAR
SMRA BA PO SHIN TU THA CHAD YIN PAR STON PAR MDZAD PA'O, ,GANG GI
PHYIR, DE LTAR GZUGS RNAM PAR DPYAD PA NA RNAM PA THAMS CAD DU
MED PA DE'I PHYIR RNAL 'BYOR PA DE KHO NA NYID GZIGS PAS, GZUGS
KYI RNAM PAR RTOG

PA NI, ,'GA' YANG RNAM PAR BRTAG MI BYA, ,THOGS PA DANG BCAS PA
DANG THOGS PA MED PA DANG, BSTAN DU YOD PA DANG BSTAN DU MED PA
DANG, 'DAS PA DANG MA 'ONGS PA DANG, SNGON PO DANG SER PO LA SOGS
PA'I RNAM PAR RTOG PA GZUGS LA DMIGS PA 'GA' YANG BRTAG PAR MI

'OS SO ZHES BYA BA'I DON TO, ,GZHAN YANG 'DI GZUGS KYI RGYUR 'DOD
PA NA, 'BRAS BU 'DRA BA 'AM MI 'DRA BA ZHIG SGRUB PAR BYED GRANG,
GNYI GA LTAR YANG MI 'THAD DO ZHES BSHAD PA, 'BRAS BU RGYU DANG
'DRA BA ZHES, BYA BA 'THAD PA MA YIN TE, ,'BRAS BU RGYU DANG MI
'DRA ZHES, ,

@42B BYA BA'ANG 'THAD PA MA YIN NO, ,DE LA GZUGS KYI RGYU NI SRA
BA DANG GSHER BA DANG DRO BA DANG G-YO BA'I NGO BO YIN LA, 'BYUNG
BA LAS GYUR PA NANG GI BDAG NYID MIG LA SOGS PA NI MIG GI RNAM
PAR SHES PA LA SOGS PA'I RTEN GZUGS DANG BA'I BDAG NYID CAN YIN
ZHING, PHYI ROL GZUGS LA SOGS PA'I

SKYE MCHED NI MIG GI RNAM PAR SHES PA LA SOGS PAS GZUNG BAR BYA
BA'I MTSAN NYID CAN YIN GYI, 'BYUNG BA CHEN PO'I RANG BZHIN CAN
MA YIN PA DE'I PHYIR MTSAN NYID CAN THA DAD PAS MYA NGAN LAS 'DAS
PA BZHIN DU RGYU DANG 'BRAS BU GNYIS LA 'DRA BA NYID YOD PA MA
YIN TE, DE'I PHYIR 'BRAS BU RGYU DANG

'DRA BA ZHES BYA BA 'THAD PA MA YIN NO, ,S'A LU'I SA BON LA SOGS
PA 'DRA BAR GYUR PA RNAMS LA PHAN TSUN RGYU DANG 'BRAS BU'I DNGOS
PO MA MTHONG STE, 'DI'I PHYIR YANG, 'BRAS BU RGYU DANG 'DRA BA
ZHES BYA BA 'THAD PA MA YIN NO, ,'BRAS BU RGYU DANG MI 'DRA BA
ZHES BYA BA YANG 'THAD PA MA YIN TE,

MTSAN NYID THA DAD PA'I PHYIR MYA NGAN LAS 'DAS PA BZHIN NO ZHES
BYA BAR DGONGS PA'O, ,JI LTAR GZUGS 'DI RNAM PAR DPYAD PA NA RNAM
PA THAMS CAD DU MI 'THAD PA DE BZHIN DU TSOR BA LA SOGS PA YANG
YIN NO ZHES BYA BAR BSGRE BA'I PHYIR BSHAD PA, TSOR DANG 'DU SHES
'DU BYED DANG, ,SEMS

DANG DNGOS PO THAMS CAD KYANG, ,RNAM PA DAG NI THAMS CAD DU,
,GZUGS NYID KYI NI RIM PA MTSUNGS, ,TSOR BA LA SOGS THAMS CAD
KYANG GZUGS RNAM PAR DPYAD PA DANG MTSUNGS PAR SBYAR BAR BYA'O,
,DBU MA PAS NI JI LTAR CHOS GCIG STONG PA NYID DU BSTAN PAR 'DOD
PA DE BZHIN DU CHOS

THAMS CAD KYANG YIN PA DE'I PHYIR, STONG PA NYID KYIS BRTZAD BYAS
TSE, ,GANG ZHIG LAN 'DEBS SMRA BYED PA, ,DE YI THAMS CAD LAN BTAB
MIN, ,BSGRUB PAR BYA DANG MTSUNGS PAR 'GYUR, ,DE LA BRTZAD PA NI
GZHAN GYI PHYOGS SUN 'BYIN PA'O, ,STONG PA NYID RGYUR GYUR PAS
GZUGS RANG

BZHIN MED DO ZHES BYA BAS DE LTAR RANG BZHIN DANG BCAS PAR SMRA
BA BKAG PA NA, GAL TE GZHAN LAN DU TSOR BA LA SOGS PA NI RE ZHIG
YOD LA, DE BZHIN DU GZUGS KYANG YOD DO ZHES SMRA NA, DE'I DE LTA
BU DE THAMS CAD NI LAN BTAB PA MA YIN TE, GANG GI PHYIR TSOR BA
LA SOGS PA RNAMS KYI YOD

@43A *, ,PA YANG BSGRUB BYA GZUGS KYI YOD PA DANG MTSUNGS PAR
RIGS PAR BYA'O, ,JI LTAR GZUGS NI RANG GI RGYU LAS DE NYID DANG
GZHAN NYID DU RNAM PAR DPYAD PA NA MED PA DE BZHIN DU, REG PA'I
RKYEN GYIS TSOR BA DANG, RNAM PAR SHES PA DANG LHAN CIG 'BYUNG
BA'I 'DU SHES DANG,

MA RIG PA'I RKYEN GYIS 'DU BYED DANG, 'DU BYED KYI RKYEN GYIS
RNAM PAR SHES PA YANG, REG PA LA SOGS PA RANG GI RGYU LAS DE NYID
DANG GZHAN NYID DU RNAM PAR DPYAD NA, YOD PA MA YIN PAS 'DI DAG
THAMS CAD BSGRUB PAR BYA BA DANG MTSUNGS PA YIN NO, ,JI LTAR TSOR
BA LA SOGS PA DAG

BSGRUB PAR BYA BA DANG MTSUNGS PA DE BZHIN DU MTSAN NYID DANG,
MTSAN GZHI DANG, RGYU DANG 'BRAS BU DANG, YAN LAG DANG YAN LAG
CAN LA SOGS PA DNGOS PO THAMS CAD KYANG BSGRUB PAR BYA BA GZUGS
DANG MTSUNGS PA YIN NO, ,DE'I PHYIR GZHAN GYIS LAN GDAB PA LTA
YOD PAR GA LA

'GYUR TE 'DI'I TSIG THAMS CAD BSGRUB PAR BYA BA DANG MTSUNGS PAR
'GYUR BAS, BSTAN BCOS SU SMRAS PA'I LAN THAMS CAD LA DBU MA PAS
BSGRUB PAR BYA BA DANG MTSUNGS PA NYID BRJOD PAR BYA'O ZHES SLOB
DPON SLOB PAR MDZAD DO, ,JI LTAR GZHAN GYI PHYOGS SUN 'BYIN PA LA
TSUL 'DI BRJOD PA DE BZHIN

DU BSHAD PA BYED PA'I TSE NA YANG YIN NO ZHES BSHAD PA, STONG PA
NYID KYIS BSHAD BYAS TSE, ,GANG ZHIG SKYON 'DOGS SMRA BYED PA,
,DE YIS THAMS CAD SKYON BTAGS MIN, ,BSGRUB PAR BYA DANG MTSUNGS
PAR 'GYUR, ,BSHAD PA BYED PA'I DUS SU YANG SLOB MA LTA BU GANG
ZHIG RGOL

BAR BYED PA DE'I TSE BRGAL BA DE YANG SNGA MA BZHIN DU BSGRUB PAR
BYA BA DANG MTSUNGS PAR RIG PAR BYA'O, ,JI SKAD DU, DNGOS PO GCIG
GI LTA PO GANG, ,DE NI KUN GYI LTA POR BRJOD, ,GCIG GI STONG NYID
GANG YIN PA, ,DE NI KUN GYI STONG PA NYID, ,CES GSUNGS PA LTA
BU'O, ,'PHAGS PA NAM MKHA'

MDZOD KYI TING NGE 'DZIN GYI MDO LAS KYANG, ,CHOS GCIG GIS NI
CHOS RNAMS THAMS CAD SGYU MA DANG, ,SMIG RGYU DANG 'DRA GZUNG
BYAR MED CING GSOG DANG NI, ,BRDZUN ZHING THER ZUG MIN PAR RJES
SU RTOGS GYUR PA, ,DE NI RING POR MI THOGS BYANG CHUB SNYING POR
'GRO, ,ZHES GSUNGS SO

@43B DE BZHIN DU TING NGE 'DZIN GYI RGYAL PO'I MDO LAS KYANG, JI
LTAR KHYOD KYIS BDAG GI 'DU SHES NI, ,SHES PA DE BZHIN KUN LA
BLOS SBYAR BYA, ,CHOS RNAMS THAMS CAD DE YI NGO BO NYID, ,RNAM
PAR DAG PA NAM MKHA' LTA BU YIN, ,GCIG GIS KYANG NI THAMS CAD
SHES, ,GCIG GIS KYANG NI

THAMS CAD MTHONG, ,JI SNYED MANG PO BSHAD BYAS KYANG, ,DE LA
DREGS PA SKYE BA MED, ,CES GSUNGS SO, ,SLOB DPON ZLA BA GRAGS
PA'I ZHAL SNGA NAS SBYAR BA'I TSIG GSAL BA LAS, PHUNG PO BRTAG PA
ZHES BYA BA RAB TU BYED PA BZHI PA'I 'GREL PA'O,, ,,'DIR SMRAS PA
KHAMS

RNAMS NI YOD DE, BKAG PA MA BYAS PA'I PHYIR RO, ,BCOM LDAN 'DAS
KYIS KYANG, RGYAL PO CHEN PO SKYES BU GANG ZAG 'DI NI KHAMS DRUG
PA'O ZHES BYA BA LA SOGS PA GSUNGS SO, ,DE'I PHYIR GSUNG RAB 'DON
PA LAS NA KHAMS BZHIN DU PHUNG PO DANG SKYE MCHED KYANG YOD DO,
,BRJOD PAR BYA

STE, GAL TE KHAMS RNAMS NYID YOD NA PHUNG PO DANG SKYE MCHED
RNAMS YOD PAR 'GYUR NA DE DAG NI MED DO, ,JI LTAR ZHE NA BSHAD
PA, NAM MKHA'I MTSAN NYID SNGA ROL NA, ,NAM MKHA' CUNG ZAD YOD MA
YIN, ,GAL TE MTSAN LAS SNGAR GYUR NA, ,MTSAN NYID MED PAR THAL
BAR 'GYUR, ,DE LA

KHAMS DRUG GSUNGS PA NI, ,SA DANG, CHU DANG, ME DANG, RLUNG DANG,
NAM MKHA' DANG, RNAM PAR SHES PA ZHES BYA BA RNAMS SO, ,DE LA NAM
MKHA'I DBANG DU BYAS NAS SUN DBYUNG BA BRJOD PAR BYA STE, 'DIR
NAM MKHA'I MTSAN NYID NI SGRIB PA MED PA ZHES BYA LA, GAL TE
SGRIB PA MED PA'I

MTSAN NYID 'DI LAS SNGAR MTSAN GZHI NAM MKHA' YOD PAR GYUR NA, DE
LA MTSAN NYID 'JUG PAR 'GYUR NA, MTSAN NYID SGRIB PA MED PA'I
SNGA ROL DU NAM MKHA' YOD PA YANG MA YIN NO, ,GANG GI TSE DE
LTAR, NAM MKHA'I MTSAN NYID SNGA ROL NA, ,NAM MKHA' CUNG ZAD YOD
MA YIN PA DE'I

TSE GANG DU MTSAN NYID 'JUG PAR 'GYUR, DE MED NA NAM MKHA'I ME
TOG LTAR NAM MKHA' MED DO ZHES BSHAD PA, GAL TE MTSAN LAS SNGAR
GYUR NA, ,MTSAN NYID MED PAR THAL BAR 'GYUR, ,MTSAN NYID MED PA'I
DNGOS PO NI, ,'GA' YANG GANG NA'ANG YOD MA YIN, ,'DIR SMRAS PA,

@44A *, ,RE ZHIG MTSAN NYID 'JUG PA NI YOD LA, ,DE YANG MTSAN
GZHI LA YIN PAS, ,DE YOD PAS NA MTSAN GZHI YANG YOD DO, ,'DI YANG
YOD PA MA YIN TE, 'DI LTAR, MTSAN NYID MED PA'I DNGOS MED NA,
,MTSAN NYID GANG DU 'JUG PAR 'GYUR, ,MTSAN NYID KYI SNGA ROL NA

MTSAN NYID MED PA'I DNGOS PO MED DO ZHES BSHAD ZIN TO, ,DE'I
PHYIR MTSAN NYID MED PA'I DNGOS PO MED CING MI BDOG NA, DA NI
MTSAN NYID GANG DU 'JUG PAR 'GYUR TE, DES NA MTSAN NYID 'JUG PA
MED DO, ,GZHAN YANG, MTSAN NYID LA 'JUG PA NA MTSAN NYID DANG
BCAS PA'AM, MTSAN NYID

MED PA LA 'JUG PAR 'GYUR BA ZHIG NA, GNYI GA LTAR YANG MI 'THAD
DO ZHES BSHAD PA, ,MTSAN NYID MED LA MTSAN NYID NI, ,MI 'JUG
MTSAN NYID BCAS LA MIN, ,MTSAN BCAS MTSAN NYID MED PA LAS, ,GZHAN
LA'ANG 'JUG PAR MI 'GYUR RO, ,DE LA MTSAN NYID MED PA LA NI MTSAN

NYID 'JUG PA MA YIN TE, BONG BU'I RVA LA BYA BA BZHIN NO, ,MTSAN
NYID DANG BCAS PA'I DNGOS PO LA YANG MTSAN NYID 'JUG PA MI 'THAD
DE DGOS PA MED PA'I PHYIR RO, ,MTSAN NYID DANG LDAN PAR GRUB PA
LA SLAR YANG MTSAN NYID DANG LDAN PAS BYA BA CI YOD NA, DE LTAR
NA THUG PA MED PAR THAL BAR

YANG 'GYUR RO, ,'DI NI NAM YANG MTSAN NYID DANG BCAS PA MA YIN
PAR MI 'GYUR BAS, RTAG TU MTSAN NYID 'JUG PAR THAL BAR 'GYUR NA,
DE LTAR NI 'DOD PA YANG MA YIN NO, ,DE'I PHYIR MTSAN NYID DANG
BCAS PA'I DNGOS PO LA YANG MTSAN NYID 'JUG PAR 'THAD PA MA YIN
TE, DGOS

PA MED PA'I PHYIR RO, ,DE LA 'DI SNYAM DU MTSAN NYID DANG BCAS PA
DANG MTSAN NYID MED PA GNYIS LAS GZHAN PA ZHIG LA 'JUG PAR 'DOD
PAR 'GYUR RO SNYAM NA, BRJOD PAR BYA STE, MTSAN BCAS MTSAN NYID
MED PA LAS, ,GZHAN LA'ANG 'JUG PAR MI 'GYUR RO, ,CI'I PHYIR ZHE
NA, MI SRID

PA'I PHYIR RO, ,GAL TE MTSAN NYID DANG BCAS PA YIN NA NI, MTSAN
NYID MED PA MA YIN NO, ,DE STE MTSAN NYID MED PA YIN NA NI MTSAN
NYID DANG BCAS PA MA YIN TE, DE'I PHYIR MTSAN NYID DANG BCAS PA
YANG YIN LA, MTSAN NYID MED PA YANG YIN NO ZHES BYA BA 'DI NI
'GAL BA YIN NO, 'GAL

@44B BA DAG NI SRID PA YANG MA YIN NO, ,DE'I PHYIR MI SRID PAS
MTSAN NYID DANG BCAS PA YANG YIN LA, MTSAN NYID MED PA YANG YIN
PA LA MTSAN NYID 'JUG PA MI 'THAD DO, ,CI STE YANG GAL TE MTSAN
NYID 'JUG PA MED PA DE LTAR NA YANG MTSAN GZHI YOD DO SNYAM NA,
'DI YANG YOD PA MA YIN TE,

GANG GI PHYIR, MTSAN NYID 'JUG PA MA YIN NA, ,MTSAN GZHI 'THAD
PAR MI 'GYUR RO, ,GANG GI TSE MTSAN NYID 'JUG PA NYID MED PA DE'I
TSE JI LTAR MTSAN GZHIR 'GYUR TE, YOD PA MA YIN PA NYID DO SNYAM
DU DGONGS PA'O, ,'DIR SMRAS PA, KHYOD KYIS 'JUG PA BKAG PA YIN

GYI MTSAN NYID NI MA YIN TE, DE'I PHYIR MTSAN NYID YOD PAS MTSAN
GZHI YANG YOD PA YIN NO, ,BRJOD PAR BYA STE, MTSAN GZHI 'THAD PA
MA YIN NA, ,MTSAN NYID KYANG NI YOD MA YIN, ,ZHES BYA BA'O,
,MTSAN NYID 'JUG PA MA YIN NA, ,MTSAN GZHI 'THAD PAR MI 'GYUR RO,,

ZHES BSTAN PA DE'I TSE, MTSAN GZHI 'THAD PA MA YIN DANG, ,MTSAN
NYID KYANG YOD PA MA YIN TE RTEN MED PA'I PHYIR RO, ,GANG GI TSE
DE LTAR MTSAN NYID YOD PA MA YIN PA DE'I TSE, MTSAN NYID YOD PA'I
PHYIR MTSAN GZHI YANG YOD DO ZHES GANG SMRAS PA DE MED DO, ,GANG
GI PHYIR 'DI DE LTAR

YIN PA, DE'I PHYIR MTSAN GZHI YOD MIN TE, ,MTSAN NYID YOD PA NYID
MA YIN, ,ZHES MJUG BSDUS PA YIN NO, ,'DIR SMRAS PA, GAL TE YANG
MTSAN NYID DANG MTSAN GZHI DAG MED PA DE LTA NA YANG DNGOS PO'I
RANG BZHIN GYI NAM MKHA' YOD PA YIN LA, NAM MKHA' DNGOS PO'I RANG

BZHIN CAN DU GYUR NA NI MTSAN GZHI 'AM MTSAN NYID DU YANG 'GYUR
TE, DE'I PHYIR MTSAN GZHI DANG MTSAN NYID DAG KYANG YOD DO, ,'DI
YANG MI RIGS SO ZHES BSHAD PA, ,MTSAN GZHI MTSAN NYID MA GTOGS
PA'I, ,DNGOS PO YANG NI YOD MA YIN, ,MTSAN GZHI DANG MTSAN NYID
DAG JI LTAR

MED PA DE LTAR NI GONG DU BSHAD ZIN TO, ,GANG GI TSE 'DI DAG MED
PA DE'I TSE MTSAN GZHI DANG MTSAN NYID DANG BRAL BA'I PHYIR NAM
MKHA'I ME TOG LTAR NAM MKHA' MED DO, ,GAL TE NAM MKHA' DNGOS POR
GYUR PA MED NA, 'O NA DNGOS PO MED PA YOD PAR 'GYUR RO ZHE NA,
'DI YANG YOD PA MA YIN

@45A *, ,TE, 'DI LTAR, DNGOS PO YOD PA MA YIN NA, ,DNGOS MED GANG
GI YIN PAR 'GYUR, ,GANG GI TSE NAM MKHA' DNGOS PO MA YIN PA DE'I
TSE DNGOS PO YOD PA MA YIN NA, DNGOS PO MED PA GANG GI YIN PAR
BRTAG PAR BYA STE, GAL TE DNGOS PO MA GRUB NA, DNGOS PO

MED PA 'GRUB MI 'GYUR, ,DNGOS PO GZHAN DU GYUR PA LA, ,DNGOS PO
MED CES SKYE BO SMRA, ZHES 'CHAD PAR 'GYUR RO, ,DE'I PHYIR DNGOS
PO MED PAS NAM MKHA' DNGOS PO MED PA YANG MED DO, ,NAM MKHA'
DNGOS PO ZHES BYA BA NI GZUGS MED PA LA RNAM PAR GZHAG STE, ,DE'I
PHYIR GAL

TE GZUGS YOD NA NI DE'I TSE GZUGS MED PA LA NAM MKHA' ZHES BYA
BAR 'GYUR NA, GANG GI TSE JI SKAD BSHAD PA RIGS PAS GZUGS NYID
YOD PA MA YIN PA DE'I TSE GANG GI DNGOS PO MED PA NAM MKHA'
'GYUR, 'DIR DE DAG NI YONGS SU RTOGS PAR BYED PA PO YOD PA'I
PHYIR, DNGOS PO

DANG DNGOS PO MED PA GNYIS NI YOD PA NYID YIN LA, GANG ZHIG 'DI
SKAD DU, DNGOS PO YOD PA MA YIN NA, ,DNGOS MED GANG GI YIN PAR
'GYUR, ,ZHES SMRA BA DNGOS PO DANG DNGOS PO MED PA DAG GI YONGS
SU RTOG PAR BYED PA KHYOD YOD PA YANG YIN TE, DE'I PHYIR DNGOS PO
DANG DNGOS PO MED

PAR RTOG PAR BYED PA KHYOD YOD PAS BRTAG BYA DNGOS PO DANG DNGOS
PO MED PA GNYIS KYANG YOD PA YIN NO ZHES SMRA'O, ,BRJOD PA 'DI
YANG MI RUNG STE, ,GANG GI PHYIR, DNGOS DANG DNGOS MED MI MTHUN
CHOS, ,GANG GIS DNGOS DANG DNGOS MED SHES, ,GAL TE DE GNYIS KYI
RTOG PAR BYED PA PO YOD

NA NI, ,DNGOS PO DANG DNGOS PO MED PA DAG TU YANG 'GYUR NA, YOD
PA YANG MA YIN NO, ,YOD NA YONGS SU RTOG PAR BYED PA GANG YIN PA
DE DNGOS PO 'AM DNGOS PO MED PA ZHIG TU 'GYUR GRANG, GAL TE DNGOS
PO YIN PAR 'DOD NA NI, MTSAN GZHI MTSAN NYID MA GTOGS PA'I,
,DNGOS PO YANG NI

YOD MA YIN, ,ZHES 'DI'I SUN 'BYIN PA BSTAN ZIN TO, ,'ON TE, DNGOS
PO MED PA YIN NA NI, ,DNGOS PO YOD PA MA YIN NA, ,DNGOS MED GANG
GI YIN PAR 'GYUR, ,ZHES BYA BA DER SUN 'BYIN PA BSHAD ZIN TO,
,GANG ZHIG 'DI GNYIS KYI RTOG PAR BYED PAR 'GYUR BA, DNGOS PO MED

@45B PA DANG CHOS MI MTHUN PA GSUM PA 'GA' ZHIG YOD PA YANG MA
YIN TE, DE'I PHYIR DNGOS PO DANG DNGOS PO MED PA DAG GI YONGS SU
RTOG PAR BYED PA MED DO, ,DE NYID KYI PHYIR, BCOM LDAN 'DAS KYIS
KYANG, GANG GIS DNGOS RNAMS DNGOS MED SHES PA DE, ,NAM YANG DNGOS
PO KUN LA

CHAGS MI 'GYUR, ,GANG ZHIG NAM YANG DNGOS KUN CHAGS MED PA, ,DE
NI TING 'DZIN MTSAN MA MED LA REG ,CES BYA BA DANG, DE BZHIN DU,
GANG DAG CHOS RNAMS STONG LA SEMS BYED PA'I, ,BYIS PA DE DAG LAM
NGAN ZHUGS PA YIN, ,CHOS RNAMS STONG PA YI GES BRJOD PA YIN,

DE DAG YI GE MED PAR YI GES BSTAN, ,GANG DAG ZHI ZHING RAB ZHI'I
CHOS SEMS PA'I, ,SEMS DPA' DE YANG NAM YANG BYUNG MA YIN, ,SPROS
KUN SEMS KYI RNAM PAR RTOG YIN TE, ,DE'I PHYIR CHOS RNAMS BSAM
YAS RTOGS PAR GYIS, ,ZHES BYA BA LA SOGS PA GSUNGS SO, ,DA NI

JI LTAR BSTAN PA DE LTAR MJUG BSDU BA'I PHYIR, DE PHYIR NAM
MKHA'I DNGOS PO MIN, ,DNGOS MED MA YIN MTSAN GZHI MIN, ,MTSAN
NYID MA YIN ZHES BYA BA GSUNGS SO, ,NAM MKHA' JI LTA BA DE BZHIN
DU KHAMS LNGA PO GZHAN GANG DAG KYANG NAM MKHA' MTSUNGS, SA LA
SOGS PA'I

KHAMS LNGA PO GZHAN GANG DAG LHAG MAR GYUR PA DE DAG KYANG NAM
MKHA' LTAR DNGOS PO DANG DNGOS PO MED PA DANG MTSAN GZHI DANG,
MTSAN NYID DANG BRAL BAR SHES PAR BYA'O ZHES BYA BA'I THA TSIG
GO, ,DE'I PHYIR DNGOS PO RNAMS KYI RANG BZHIN DE LTAR RNAM PAR
GNAS PA YIN DANG, MA RIG PA'I RAB

RIB KYIS BLO GROS KYI MIG NYAMS PAR GYUR PA NYID KYIS 'KHOR BA
THOG MA MED PA NAS DNGOS PO DANG DNGOS PO MED PA LA SOGS PA PHYIN
CI LOG TU LTA BA GOMS PA RANG BZHIN MED PA PHYIN CI MA LOG PAR
MTHONG BA'I LAM MYA NGAN LAS 'DAS PA DANG MTHUN PAR 'GRO BA LAS
NYAMS PA, BLO CHUNG GANG DAG DNGOS

RNAMS LA, ,YOD PA NYID DANG MED NYID DU, ,LTA BA DE NI BLTA BYA
BA, ,NYE BAR ZHI BA ZHI MI MTHONG, ,BLO ZHAN PA NYID KYIS YOD PA
NYID DANG MED PA NYID DU MNGON PAR ZHEN PA DE DAG GIS MYA NGAN
LAS 'DAS PA BLTA BAR BYA BA NYE BAR ZHI ZHING ZHI BA'I MTSAN NYID
RTOG PA THAMS CAD DANG BRAL BA, SHES PA

@46A *, ,DANG SHES BYA LOG PA'I NGO BO DON DAM PA, STONG PA NYID
KYI RANG BZHIN CAN MI MTHONG NGO, ,JI SKAD DU, RIN PO CHE'I
PHRENG BA LAS, MED PA PA NI NGAN 'GROR 'GRO, ,YOD PA PA NI BDE
'GROR 'GRO, ,YANG DAG JI BZHIN YONGS SHES PHYIR, ,GNYIS LA MI
BRTEN THAR PAR

'GYUR, ,ZHES BSHAD DO, ,MDO LAS KYANG BCOM LDAN 'DAS KYIS, YOD
DANG MED CES BYA BA GNYI GA MTHA', ,DAG DANG MA DAG 'DI YANG
MTHA' YIN NO, ,DE'I PHYIR GNYI GA'I MTHA' NI RNAM SPANGS NAS,
,MKHAS PAS DBUS LA'ANG GNAS PAR YOD MI BYED, ,YOD DANG MED CES
BYA

BA RTZOD PA STE, ,DAG DANG MA DAG 'DI YANG RTZOD PA YIN, ,RTZOD
PAR GYUR PA SDUG BSNGAL ZHI MI 'GYUR, ,RTZOD PA MED PAR 'GYUR BA
SDUG BSNGAL 'GAG ,CES GSUNGS SO, ,DE'I PHYIR 'KHOR BA'I LAM GYIS
MYA NGAN LAS 'DAS PA DAM PA 'THOB PA ZHES BYA BA GANG YIN PA NI
SRID PA MA YIN NO,

SLOB DPON ZLA BA GRAGS PA'I ZHAL SNGA NAS SBYAR BA'I TSIG GSAL BA
LAS, KHAMS BRTAG PA ZHES BYA BA RAB TU BYED PA LNGA PA'I 'GREL
PA'O,, ,,'DIR SMRAS PA, PHUNG PO DANG KHAMS DANG SKYE MCHED RNAMS
NI YOD PA NYID DE, DE'I RTEN CAN KUN NAS NYON MONGS PA DMIGS PA'I

PHYIR RO, ,'DI NA GANG YOD PA MA YIN PA DE'I RTEN CAN GYI KUN NAS
NYON MONGS PA NI DMIGS PA MED DE, DPER NA MO GSHAM GYI BU DANG MO
GSHAM GYI BU MO'I KUN NAS NYON MONGS PA BZHIN NO, ,'DOD CHAGS LA
SOGS PA'I KUN NAS NYON MONGS PA'I RGYU DAG NI YOD PA YIN TE, JI
SKAD DU,

BCOM LDAN 'DAS KYIS DGE SLONG DAG BYIS PA SO SO'I SKYE BO THOS PA
DANG MI LDAN PA RTAG PAR LHUNG BA NI MIG GI GZUGS RNAMS MTHONG
NAS YID BDE BA'I GNAS SU MNGON PAR ZHEN PAR 'GYUR RO, ,DE MNGON
PAR ZHEN PAR GYUR NAS 'DOD CHAGS SKYED PAR BYED DO, ,CHAGS PAR
GYUR NAS LUS DANG NGAG DANG YID KYI 'DOD

CHAGS LAS BYUNG BA'I LAS MNGON PAR 'DU BYED PAR 'GYUR RO, ,ZHES
RGYA CHER GSUNGS SO, ,BRJOD PAR BYA STE, GAL TE 'DOD CHAGS LA
SOGS PA DAG NYID YOD NA, PHUNG PO DANG KHAMS DANG SKYE MCHED
RNAMS YOD PAR 'GYUR NA, YOD PA NI MA YIN TE, 'DIR 'DOD CHAGS 'DI
YONGS SU

@46B BRTAGS PA NA, CHAGS PA YOD PA'AM, MED PA NA RTOG PA ZHIG NA,
GNYI GA LTAR YANG MI RUNG NGO ZHES BSHAD PA, GAL TE 'DOD CHAGS
SNGA ROL NA, ,'DOD CHAGS MED PA'I CHAGS YOD NA, ,DE LA BRTEN NAS
'DOD CHAGS YOD, ,CHAGS YOD 'DOD CHAGS YOD PAR 'GYUR, ,

'DOD CHAGS DANG, CHAGS ZHEN DANG, LHAG PAR ZHEN PA DANG, PHRAD
ZHEN DANG, MNGON PAR ZHEN PA ZHES BYA BA DAG NI RNAM GRANGS SO,
,CHAGS PA NI 'DOD CHAGS KYI RTEN YIN TE, GAL TE 'DOD CHAGS KYI
SNGA ROL NA, 'DOD CHAGS MED PA STE, 'DOD CHAGS DANG BRAL BA ZHIG
YOD

PAR GYUR NA NI, 'DOD CHAGS DANG BRAL BA'I CHAGS PA DE LA BRTEN
NAS 'DOD CHAGS YOD PAR 'GYUR RO, ,DE LTA NA NI CHAGS PA YOD NA
'DOD CHAGS YOD DO ZHES BYA BA RIGS PAR 'GYUR NA, 'DOD CHAGS DANG
BRAL YANG CHAGS PA YIN PAR 'GYUR PA GANG YIN PA DE LTA BU NI MED
DE, DGRA

BCOM PA DAG LA YANG CHAGS PA YOD PAR THAL BAR 'GYUR BA'I PHYIR
RO, ,GAL TE DE LTAR CHAGS PA YOD PA NA 'DOD CHAGS MED NA, 'O NA
CHAGS PA MED PA YIN NO ZHE NA, 'DI YANG RIGS PA MA YIN NO ZHES
BSHAD PA, CHAGS PA YOD PAR MA GYUR NA'ANG, ,'DOD CHAGS YOD PAR GA
LA

'GYUR, ,GANG GI TSE CHAGS PA YOD PA NA 'DOD CHAGS YOD PA MA YIN
PA DE'I TSE, JI LTAR CHAGS PA YOD PAR MA GYUR PA NA, RTEN MED
PA'I 'DOD CHAGS GRUB PAR GA LA 'GYUR TE, SHING THOG MED PAR DE'I
SMIN PA NYID YOD PA NI MA YIN NO, ,'DIR SMRAS PA, GAL TE YANG
KHYOD KYIS 'DOD

CHAGS BKAG MOD KYI, DE LTA NA YANG CHAGS PA NI YOD PA YIN TE, MA
BKAG PA'I PHYIR RO, ,CHAGS PA YANG 'DOD CHAGS MED PAR NI MI RIGS
TE DE'I PHYIR 'DI YANG YOD DO, ,BRJOD PAR BYA STE, GAL TE CHAGS
PA YOD NA 'DOD CHAGS YOD PAR 'GYUR BA ZHIG NA, YOD PA NI MA YIN
TE,,

'DI LTAR CHAGS PA 'DI 'DOD PA NA, 'DOD CHAGS YOD PA'ANG MED PA NA
RTOG GRANG NA, GNYI GA LTAR YANG 'THAD PA MA YIN NO ZHES BSHAD
PA, CHAGS PA LA YANG 'DOD CHAGS NI, ,YOD DAM MED KYANG RIM PA
MTSUNGS, ,DE LA GAL TE 'DOD CHAGS YOD PA NA CHAGS PA YOD PAR RTOG
PAR BYED

@47A *, ,NA NI, DE LTA NA YANG, GAL TE CHAGS PA'I SNGA ROL NA,
,CHAGS MED 'DOD CHAGS YOD NA NI, ,ZHES BYA BA LA SOGS PAS CHAGS
PA LA YANG BSHAD MA THAG PA 'DOD CHAGS MI 'THAD PA'I RIM PA 'DI
NYID MTSUNGS SO, ,CI STE 'DOD CHAGS MED PAR CHAGS PA 'DOD

NA NI, 'DI YANG MI RIGS TE, 'DI LTAR 'DOD CHAGS YOD PAR MA GYUR
NA'ANG, ,CHAGS PA YOD PAR GA LA 'GYUR, ,DE'I PHYIR CHAGS PA YANG
MED DO, ,'DOD CHAGS DANG CHAGS PA MED PA'I PHYIR NA PHUNG PO LA
SOGS PA DAG KYANG MED DO, ,'DIR SMRAS PA, GANG LAS SKYON 'DIR

'GYUR BA 'DOD CHAGS DANG CHAGS PA DAG SNGA PHYIR 'GYUR BA NI MA
YIN PA NYID DO, ,'O NA CI ZHE NA, 'DOD CHAGS DANG CHAGS PA DAG NI
LHAN CIG KHO NAR 'BYUNG STE, SEMS DANG LHAN CIG 'BYUNG BA'I 'DOD
CHAGS KYIS, SEMS CHAGS PAR BYAS LA, DE LA CHAGS PA YIN TE, DE'I

PHYIR 'DOD CHAGS DANG CHAGS PA DAG YOD DO ZHE NA, BRJOD PAR BYA
STE, DE LTA NA YANG, 'DOD CHAGS DANG NI CHAGS PA DAG ,LHAN CIG
NYID DU SKYE MI RIGS, ,'DOD CHAGS DANG CHAGS PA GNYIS LHAN CIG
SKYE BA YANG MI RIGS TE, GANG GI PHYIR, 'DI LTAR 'DOD CHAGS CHAGS

PA DAG ,PHAN TSUN LTOS PA MED PAR 'GYUR, ,LHAN CIG 'BYUNG BA'I
PHYIR BA LANG GI RVA G-YAS G-YON BZHIN NO SNYAM DU DGONGS PA'O,
,GZHAN YANG 'DOD CHAGS DANG CHAGS PA 'DI DAG LHAN CIG PA NYID DU
GCIG NYID DAM, THA DAD PA ZHIG LA RTOG GRANG, DE LA GAL TE GCIG

NYID LA YIN NA NI DE MI RUNG NGO, ,GANG GI PHYIR, GCIG NYID LHAN
CIG NYID MED DE, YANG CI'I PHYIR MED CE NA, DE NYID DE DANG LHAN
CIG MIN, ,'DI LTAR 'DOD CHAGS KYI RANG GI BDAG NYID 'DOD CHAGS
LAS THA MI DAD PA NI 'DOD CHAGS DANG LHAN CIG PA YIN NO ZHES
BRJOD PA MA YIN NO,

DA NI THA DAD PA NYID LA YANG LHAN CIG PA NYID MED PAR BSHAD PA,
CI STE THA DAD NYID MED NA, ,LHAN CIG TU NI JI LTAR 'GYUR, ,SNANG
BA DANG MUN PA'AM 'KHOR BA DANG MYA NGAN LAS 'DAS PA THA DAD PAR
GYUR PA DAG LA NI LHAN CIG PA NYID MA MTHONG NGO, ,GZHAN YANG,
GAL TE GCIG PU LHAN

@47B CIG NA, ,GROGS MED PAR YANG DER 'GYUR RO, ,GAL TE THA DAD
LHAN CIG NA, ,GROGS MED PAR YANG DER 'GYUR RO, ,GAL TE GCIG NYID
LA LHAN CIG PA NYID DU 'GYUR NA NI, DE'I TSE GANG DANG GANG NA
GCIG NYID YOD PA DE DANG DE NA LHAN CIG PA NYID YOD DO ZHES BYA
BAS GCIG PU ZHIG [?] LA

YANG LHAN CIG PA NYID YOD PAR 'GYUR RO, ,THA DAD PA NYID LA LHAN
CIG PA NYID 'DOD NA YANG, GANG DANG GANG NA THA DAD PA NYID YOD
PA DE DANG DE NA LHAN CIG PA NYID YOD DO ZHES BYA BAS BA LANG RTA
LA SOGS PA LAS THA DAD CING SO SOR GNAS PA GROGS MED PA LA YANG
LHAN CIG PA NYID YANG YOD PAR

'GYUR RO, ,GZHAN YANG, GAL TE THA DAD LHAN CIG NA, ,CI GO 'DOD
CHAGS CHAGS PA DAG ,THA DAD NYID DU 'GRUB 'GYUR RAM, ,DE NAS DE
GNYIS LHAN CIG 'GYUR, ,GAL TE YANG 'DOD CHAGS DANG CHAGS PA DAG
THA DAD PA NYID LA LHAN CIG PA NYID DU RTOG NA NI, CI 'DI GNYIS
THA DAD

PA NYID DU GRUB BAM, GANG LAS DE DAG LHAN CIG PA NYID DU 'GYUR
BA, ,CI GO 'DOD CHAGS CHAGS PA LA MI LTOS PA'AM, CHAGS PA YANG
'DOD CHAGS LA MI LTOS PA ZHES BYA BAR GRUB BAM, 'DI LTAR THA DAD
PAR GRUB PA'I BA LANG DANG RTA DAG KHO NA LA LHAN CIG PA NYID DU
MTHONG BA LTA BU

YIN NA, 'DOD CHAGS DANG CHAGS PA DAG NI DE LTAR THA DAD PAR GRUB
PA MA YIN PAS 'DI GNYIS LA LHAN CIG PA NYID MED DO, ,CI STE YANG
THA DAD PAR MA GRUB PA DAG LA LHAN CIG PA NYID MED PA'I PHYIR,
GAL TE 'DOD CHAGS CHAGS PA DAG ,THA DAD NYID DU GRUB GYUR NA STE
KHYOD RTOG

PAR 'GYUR NA DA NI CUNG ZAD KYANG MI BYED PA'I LHAN CIG PA NYID
BRTAGS PAS CI ZHIG BYA ZHES BSHAD PA, DE DAG LHAN CIG NYID DU NI,
,CI YI PHYIR NA YONGS SU RTOG ,'DOD CHAGS DANG CHAGS PA DAG GRUB
PAR BYA BA'I PHYIR LHAN CIG PA NYID RTOG PAR BYED LA, DE YANG THA
DAD PAR MA GRUB

PA DAG LA YOD PA MA YIN PAS THA DAD PAR GRUB PAR KHAS LEN NA NI,
DE LTAR GRUB PA'I PHYIR 'DI DAG GI LHAN CIG PA NYID KYIS CI ZHIG
BYA, 'ON TE, THA DAD GRUB PAR MA GYUR PAS, ,DE PHYIR LHAN CIG
'DOD BYED NA STE, ,'DOD CHAGS DANG CHAGS PA DAG THA DAD PAR GRUB
PA YOD PA MA YIN PA'I

@48A *, ,PHYIR, GAL TE 'DI DAG LHAN CIG PA NYID DU 'DOD NA NI, DE
YANG THA DAD PAR MA GRUB PA DAG LA YOD PA MA YIN PAS, LHAN CIG
RAB TU BSGRUB PA'I PHYIR, ,THA DAD NYID DU YANG 'DOD DAM, ,DE
LTAR YIN NA NI, GRUB PA PHAN TSUN RTEN PAR GNAS PA YIN DANG, DE

GANG GRUB PAS GANG ZHIG GRUB PAR 'GYUR TE, GANG GI PHYIR, THA DAD
DNGOS POR MA GRUB PAS, ,LHAN CIG DNGOS PO 'GRUB MI 'GYUR, ,THA
DAD DNGOS PO GANG YOD NA, ,LHAN CIG DNGOS POR 'DOD PAR BYED, ,THA
DAD PA'I DNGOS PO GANG ZHIG YOD NA, LHAN CIG PA'I DNGOS PO

GRUB PAR 'GYUR BA LHAN CIG PA'I DNGOS PO LA MI LTOS PA THA DAD
PA'I DNGOS PO DE NI YOD PA MA YIN PA NYID DO, ,DE'I PHYIR MI SRID
PAR DGONGS NAS BSHAD PA, THA DAD DNGOS PO GANG YOD NA, ,LHAN CIG
DNGOS POR 'DOD PAR BYED, ,DE'I PHYIR DE LTAR JI SKAD BSHAD PA'I
RNAM PAR DPYAD PAS GZHIGS

PAS 'DOD CHAGS DANG CHAGS PA GNYIS MA GRUB PA MJUG BSDU BA'I
PHYIR, DE LTAR 'DOD CHAGS CHAGS PA DAG ,LHAN CIG LHAN CIG MIN MI
'GRUB, ,CES GSUNGS SO, ,JI LTAR 'DOD CHAGS DANG CHAGS PA DAG SNGA
PHYIR MA GRUB LA, LHAN CIG PA NYID DU YANG MA GRUB PA DE

BZHIN DU DNGOS PO THAMS CAD KYANG YIN NO ZHES BSGRE BA'I PHYIR
BSHAD PA, ,'DOD CHAGS BZHIN DU CHOS RNAMS KUN, ,LHAN CIG LHAN CIG
MIN MI 'GRUB, ,ZHE SDANG DANG SDANG BA DANG, GTI MUG DANG RMONGS
PA RNAMS LA YANG 'DOD CHAGS DANG CHAGS PA LTAR MA GRUB PAR SBYAR
BAR BYA'O, ,

DE NYID KYI PHYIR BCOM LDAN 'DAS KYIS, GANG 'DOD CHAGS PA DANG,
GANG LA 'DOD CHAGS PA DANG, GANG GIS 'DOD CHAGS PA DANG, GANG ZHE
SDANG BA DANG, GANG LA ZHE SDANG BA DANG, GANG GIS ZHE SDANG BA
DANG, GANG GTI MUG PA DANG, GANG LA GTI MUG PA DANG, GANG GIS GTI

MUG PAR 'GYUR BA'I CHOS DE DES YANG DAG PAR RJES SU MI MTHONG
ZHING CHOS DE MI DMIGS SO, ,DES CHOS DE YANG DAG PAR RJES SU MA
MTHONG ZHING MA DMIGS PAS, 'DOD CHAGS MED PA ZHE SDANG MED PA,
GTI MUG MED PA SEMS PHYIN CI MA LOG PA, MNYAM PAR GZHAG PA

@48B ZHES BYA'O, ,BRGAL BA PHA ROL TU PHYIN PA ZHES BYA'O, ,BDE
BAR SON PA ZHES BYA'O, ,MI 'JIGS PA THOB PA ZHES BYA BA NAS ZAG
PA ZAD PA ZHES BYA'O, ,NYON MONGS PA MED PA DBANG DANG LDAN PAR
GYUR PA, SEMS SHIN TU RNAM PAR GROL BA, SHES RAB SHIN TU RNAM PAR
GROL BA, CANG

SHES PA, GLANG PO CHEN PO, BYA BA BYAS PA, BYED PA BYAS PA, KHUR
BOR BA, BDAG GI DON RJES SU THOB PA, SRID PAR KUN DU SBYOR BA
YONGS SU ZAD PA, YANG DAG PA'I SHES PAS SEMS SHIN TU RNAM PAR
GROL BA, SEMS KYI DBANG THAMS CAD KYI DAM PA'I PHA ROL TU PHYIN
PA'I

DGE SBYONG ZHES BYA'O ZHES BYA BA'I BAR DU RGYA CHER GSUNGS SO,
,DE BZHIN DU, GANG DAG 'DOD CHAGS ZHE SDANG RGYAGS DANG GTI MUG
GI ,NGO BO KUN RTOG GIS BSKYED LOG PAR ZHUGS SHES NAS, ,RNAM PAR
RTOG PAR MI BYED CHAGS BRAL MI 'GYUR BA'I, ,SGOM PA DE DAG GNAS
NI DNGOS PO

THAMS CAD YIN, ,ZHES GSUNGS SO, ,SLOB DPON ZLA BA GRAGS PA'I ZHAL
SNGA NAS SBYAR BA'I TSIG GSAL BA LAS, ,'DOD CHAGS DANG CHAGS PA
BRTAG PA ZHES BYA BA STE RAB TU PHYED PA DRUG PA'I 'GREL PA'O,,
,,'DIR SMRAS PA, PHUNG PO DANG KHAMS DANG SKYE MCHED 'DUS

BYAS KYI RANG BZHIN CAN DAG NI YOD PA NYID DE, DE DAG GI 'DUS
BYAS KYI MTSAN NYID SKYE BA LA SOGS PA YOD PA'I PHYIR RO, ,BCOM
LDAN 'DAS KYIS KYANG DGE SLONG DAG GSUM PO 'DI NI 'DUS BYAS KYI
MTSAN NYID DAG STE, 'DUS BYAS SKYE BAR YANG MNGON, 'JIG PAR YANG
MNGON TE,

GNAS PA LAS GZHAN DU 'GYUR BAR YANG MNGON NO ZHES GSUNGS SO, ,MED
PA LA NI RI BONG GI RVA LTAR SKYE BA LA SOGS PA MTSAN NYID YOD PA
MA YIN NO, ,DE'I PHYIR 'DUS BYAS KYI MTSAN NYID NYE BAR BSTAN PA
LAS PHUNG PO DANG KHAMS DANG SKYE MCHED RNAMS YOD PA NYID DO,
,BRJOD PAR BYA STE,

GAL TE KHYOD KYI LUGS LTAR SKYE BA LA SOGS PA'I MTSAN NYID YOD NA
NI, PHUNG PO DANG KHAMS DANG SKYE MCHED 'DUS BYAS KYI RANG BZHIN
CAN DAG YOD PAR 'GYUR BA ZHIG NA, YOD PA NI MA YIN NO, ,'DIR SKYE
BA NI 'DUS BYAS KYI MTSAN NYID DU 'DOD PA NA, 'DUS BYAS ZHIG GAM
'DU

@49A *, ,MA BYAS ZHIG DE'I MTSAN NYID DU 'DOD GRANG NA, DE LA,
GAL TE SKYE BA 'DUS BYAS NA, ,DE LA MTSAN NYID GSUM LDAN 'GYUR,
,MTSAN NYID GSUM GYI TSOGS NI MTSAN NYID GSUM MO, ,GAL TE SKYE BA
'DUS BYAS SU RTOG NA NI, DES NA SKYE BA LA YANG MTSAN

NYID GSUM YOD PAR THAL BAR 'GYUR TE, SKYE BA DANG GNAS PA DANG
'JIG PA'I TSOGS KYI RANG BZHIN 'DI NI 'DUS BYAS THAMS CAD LA MI
'KHRUL BA YIN PA'I PHYIR RO, ,DE'I PHYIR GZUGS LA SOGS PA BZHIN
DU SKYE BAR MTSAN GZHI NYID DU 'GYUR GYI, 'DUS BYAS KYI MTSAN
NYID DU NI MI 'GYUR

RO, ,CI STE SKYE BA LA MTSAN NYID GSUM MI 'DOD NA NI, DE'I TSE
MTSAN NYID GSUM PA DANG BRAL BA'I PHYIR DE 'DUS BYAS KYI MTSAN
NYID YIN PA NYAMS PAR 'GYUR TE, NAM MKHA' BZHIN NO ZHES BSHAD PA
NI, CI STE SKYE BA 'DUS MA BYAS, ,JI LTAR 'DUS BYAS MTSAN NYID
YIN, ,ZHES BYA BA STE,

'DI NI 'DUS BYAS KYI MTSAN NYID MA YIN NO SNYAM DU DGONGS PA YIN
NO, ,GZHAN YANG, SKYE BA LA SOGS PA 'DI DAG 'DUS BYAS KYI MTSAN
NYID DU RTOG PA NA, SO SO BA STE RE RE BA ZHIG GAM, 'DUS PA STE
LHAN CIG PA ZHIG MTSAN NYID DU RTOG PA ZHIG NA, GNYI GA LTAR YANG
MI RUNG NGO ZHES BSHAD PA,

SKYE LA SOGS GSUM SO SO YIS, ,'DUS BYAS MTSAN NYID BYA BAR NI,
,NUS MIN GCIG LA DUS GCIG TU, ,'DUS PA YANG NI JI LTAR RUNG, ,DE
LA SO SO BA DAG GIS NI MTSAN NYID BYA BAR MI RIGS TE, GAL TE SKYE
BA'I DUS NA GNAS PA DANG 'JIG PA MED NA, ,DE'I TSE NAM MKHA' LTAR

GNAS PA DANG 'JIG PA DANG BRAL BA LA SKYE BA 'DUS BYAS KYI MTSAN
NYID DU 'THAD PA MA YIN PA NYID DO, ,CI STE GNAS PA'I DUS NA SKYE
BA DANG 'JIG PA DAG MED NA NI DE'I TSE DE DAG DANG BRAL BA LA
GNAS PA YOD PAR 'GYUR NA, SKYE BA DANG 'JIG PA DANG BRAL BA'I
DNGOS PO NI YOD PA YIN PAS, NAM MKHA'I

ME TOG LTAR MED PA 'DI LA GNAS PA YOD PAR MI RIGS SO, ,GZHAN YANG
GNAS PA DANG LDAN PA NI PHYIS MI RTAG PA NYID DANG YANG LDAN PAR
MI 'GYUR TE, DE DANG 'GAL BA'I CHOS DANG LDAN PA'I PHYIR RO, ,CI
STE SNGAR RTAG PAR GYUR PA LAS PHYIS MI RTAG PAR 'GYUR RO SNYAM
NA, ,DNGOS PO GCIG

@49B RTAG PA DANG MI RTAG PA DANG LDAN PAR NI MI RIGS SO, ,DE'I
PHYIR SKYE BA DANG 'JIG PA DANG BRAL BA LA GNAS PA MED DO, ,DE
BZHIN DU 'JIG PA'I DUS NA GNAS PA DANG SKYE BA MED NA, DE LTA NA
YANG SKYE BA MED CING GNAS PA DANG BRAL BA 'DI LA 'JIG PA YANG
YOD PA MA YIN TE NAM MKHA'I ME TOG BZHIN

NO, ,DE LTAR NA RE ZHIG SKYE BA LA SOGS PA GSUM PO SO SO BA DAG
GIS MTSAN NYID KYI BYA BA NUS PA MA YIN NO, ,NUS PA MA YIN PA NI
MTHU YOD PA MA YIN NO ZHES BYA BA'I DON TO, ,DA NI 'DUS PA DAG
KYANG MI RUNG NGO ZHES BSHAD PA, GCIG LA DUS GCIG TU, 'DUS PA
YANG NI JI LTAR RUNG, ,

DNGOS PO GCIG PA DUS GCIG TU 'DOD CHAGS DANG CHAGS PA DANG BRAL
BA BZHIN NAM SNANG BA DANG MUN PA LTAR PHAN TSUN 'GAL BA'I PHYIR
MI RIGS SO SNYAM DU DGONGS PA YIN NO, ,SKAD CIG GANG KHO NA LA
DNGOS PO SKYE BAR 'GYUR BA'I SKAD CIG DE KHO NA LA GNAS PA DANG
'JIG PA YIN NO ZHES SEMS

DANG BCAS PA SU ZHIG GIS RTOGS PAR 'GYUR TE, DE'I PHYIR SKYE BA
LA SOGS PA 'DUS PA RNAMS LA YANG 'DUS BYAS KYI MTSAN NYID KYI BYA
BA LA MTHU YOD PA MA YIN NO, ,'DIR, GAL TE SKYE BA 'DUS BYAS NA,
,ZHES GANG BRJOD PA DE LA, GAL TE SKYE BA LA SOGS PA RNAMS LA
MTSAN NYID GSUM

YOD PAR 'GYUR ZHING THAL BAR 'GYUR NA, DE LAS NYES PA CIR 'GYUR
LA, DE STE 'DUS MA BYAS PA YIN PA DE LTA NA YANG NYES PA CI YOD
CE NA, BRJOD PAR BYA STE, SKYE DANG GNAS DANG 'JIG RNAMS LA,
,'DUS BYAS MTSAN NYID GZHAN ZHIG NI, ,GAL TE YOD NA THUG MED
'GYUR, ,MED NA DE DAG

'DUS BYAS MIN, ,GAL TE PHYOGS GNYI GA LA YANG NYES PA BRJOD ZIN
PA NYID MA YIN NAM, DE LA ZLOS BU BRJOD PAS CI ZHIG BYA ZHE NA,
NYES PA BRJOD PA BDEN MOD KYI, DE SLOB DPON GYIS GSUNGS PA NI MA
YIN NO, ,'O NA CI ZHE NA, 'GREL PA MKHAN GYIS YIN NO, ,RNAM PA
GCIG TU

NA SNGAR DAM BCAS PA KHO NA SKYON GZHAN BRJOD PA'I SGO NAS GSAL
BAR BYA BA'I PHYIR SLOB DPON GYIS SLAR GSUNGS PA YIN TE, GAL TE
SKYE BA DANG GNAS PA DANG, 'JIG PA RNAMS LA SKYE BA LA SOGS PA
'DUS BYAS KYI MTSAN NYID GZHAN 'DOD NA NI, DE'I TSE DE DAG LA
YANG GZHAN YIN PAS MTHA'

@50A *, ,THUG PA MED PA'I SKYON DU 'GYUR RO, ,THUG PA MED PA'I
SKYON DU GYUR NA YANG, GANG LA DUS PHYI MAR GZHAN DU 'GYUR BA,
SNGA MA CI ZHIG YOD PAR 'GYUR, DE'I PHYIR RNAM PAR GZHAG PA MED
PAS SKYE BA LA SOGS PA RNAMS MI SRID PA NYID DO SNYAM DU DGONGS
PA YIN NO, ,

YANG NA SNGAR NI MI GTZO BO YIN PAS SKYE BA KHO NA LA SUN 'BYIN
PA BRJOD LA, DA LTA NI THUN MONG DU YIN NO, ,MED NA DE DAG 'DUS
BYAS MIN, ,ZHES BYA BA 'DI NI DON GO BAR ZAD DO, ,'DIR MANG POS
BKUR BA DAG ,SKYE BA LA SOGS PA RNAMS LA SKYE BA LA SOGS PA DAG
YOD LA, THUG PA

MED PAR THAL BAR YANG MI 'GYUR TE, MTSAN NYID DANG MTHUN PA'I
MTSAN NYID RNAMS PHAN TSUN SGRUB PAR BYED PA'I PHYIR RO, ,GANG GI
PHYIR 'DIR, 'DUS BYAS KYI CHOS DGE BA 'AM NYON MONGS PA CAN ZHIG
SKYE BA NA, BDAG NYID DANG BCO LNGA SKYE BAR 'GYUR TE, CHOS DE
NYID DANG, DE'I SKYE

BA DANG, LDAN PA DANG, GNAS PA DANG, RGA BA DANG, MI RTAG PA NYID
DANG, GAL TE CHOS DE NYON MONGS PA CAN ZHIG YIN NA NI, DE'I LOG
PA'I RNAM PAR GROL BA DANG, 'ON TE DGE BA ZHIG YIN NA NI, DE'I
YANG DAG PA'I RNAM PAR GROL BA DANG, GAL TE NGES PAR 'BYUNG BA
ZHIG YIN NA NI

DE'I NGES PAR 'BYUNG BA NYID DANG, DE STE NGES PAR 'BYUNG BA MA
YIN PA ZHIG YIN NA NI, DE'I NGES PAR 'BYUNG BA MA YIN PA NYID DE,
DE LTAR NA 'DI DAG NI 'KHOR YIN NO, ,DE NAS GZHAN SKYE BA'I SKYE
BA NAS, NGES PAR 'BYUNG BA MA YIN PA'I NGES PAR 'BYUNG BA MA YIN
PA NYID CES BYA BA'I BAR 'DI DAG NI

'KHOR GYI 'KHOR YIN NO, ,DE DAG RTZA BA'I SKYE BA GANG YIN PA DES
NI BDAG NYID MA GTOGS PA CHOS GZHAN BCU BZHI SKYED PAR BYED LA,
SKYE BA'I SKYE BA'I MING CAN MTHUN PA'I MTSAN NYID DU GYUR PA'I
SKYES PAS NI RTZA BA'I SKYE BA KHO NA SKYED PAR BYED DO, ,DE
BZHIN DU, NGES PAR 'BYUNG BA MA

YIN PA NYID KYIS NI TSES BCU BZHI NGES PAR 'BYUNG BAR MI BYED DE,
DE DAG GIS MYA NGAN LAS 'DAS PA THOB PAR MI BYED DE ZHES BYA BA'I
DON TO, ,NGES PAR 'BYUNG BA MA YIN PA'I NGES PAR 'BYUNG BA MA YIN
PA NYID KYIS NI NGES PAR 'BYUNG BA MA YIN PA DE KHO NA NGES PAR
'BYUNG BAR MI BYED DO ZHES BYA BA'I

@50B BAR DU YIN NO, ,DE'I PHYIR DE LTAR SKYE BA LA SOGS PA RNAMS
KYI THUG PA MED PA SPANG BA'I PHYIR, SKYE BA'I SKYE BAS RTZA BA
YI, ,SKYE BA 'BA' ZHIG SKYED PAR BYED, ,RTZA BA'I SKYE BAS SKYE
BA YI, ,SKYE BA'ANG SKYED PAR BYED PA YIN, ,ZHES SMRAS SO, ,SKYE
BA NI RNAM PA GNYIS TE, GCIG NI RTZA BA'I SKYE

BA'O, ,GZHAN NI SKYE BA'I SKYE BA ZHES BYA BA STE, SKYE BA'I SKYE
BA NI SKYE BA'I SKYE BA'O ZHES BYA BA'I PHYIR RO, ,DE LA GANG
SKYE BA'I SKYE BA ZHES BYA BA'I SKYE BA DES NI RTZA BA'I SKYE BA
'BA' ZHIG GI SKYED PAR BYED PA YIN LA, DE NAS SKYE BA'I SKYE BA
ZHES BYA'I SKYE BA DE NI RTZA BA'I SKYE BAS SKYED PAR BYED PA YIN
NO, ,

DE'I PHYIR DE LTAR PHAN TSUN SGRUB PAR BYED PA'I PHYIR SKYE BA LA
SOGS PA RNAMS LA MTSAN NYID GSUM PO YOD PA YIN LA, THUG PA MED
PAR THAL BAR YANG MI 'GYUR RO ZHES SMRA BA'O, ,'DI LA BRJOD PAR
BYA STE, GAL TE KHYOD KYI SKYE BA'I SKYES, ,RTZA BA'I SKYE BA
SKYED BYED NA, ,KHYOD KYI RTZA BAS MA

BSKYED DES, DE NI JI LTAR SKYED PAR BYED, ,GAL TE SKYE BA'I SKYE
BAS RTZA BA'I SKYE BA SKYED PAR BYED PA YIN NO ZHES BYA BA KHYOD
KYI LUGS YIN NA, DE NI RTZA BA'I SKYE BAS MA BSKYED PAR GYUR BA'I
SKYE PA'I SKYE BA DES JI LTAR RTZA BA SKYED PAR BYED PA YIN, CI
STE RTZA BA'I SKYES PAS BSKYED PA'I SKYE BA'I SKYE BA KHO NAS

RTZA BA SKYED PAR BYED DO SNYAM DU SEMS NA, 'DI YANG YOD PA MA
YIN NO ZHES BSHAD PA, GAL TE KHYOD KYI RTZA BA YIS, ,BSKYED PA DE
YIS RTZA BSKYED NA, ,DES MA BSKYED PA'I RTZA BA DES, ,DE NI JI
LTAR SKYED PAR BYED, ,GAL TE SKYE BA'I SKYE BA ZHES BYA BA'I SKYE
BA RTZA BAS BSKYED PA DES RTZA BA SKYED

BAR BYED NA, DES MA BSKYED CING YOD PA MA YIN PA'I RTZA BA'I SKYE
BA DES JI LTAR SKYE BA'I SKYE BA SKYED PAR 'GYUR, DE'I PHYIR RTZA
BAS BSKYED PAR MA GYUR PA'I SKYE BA'I SKYE BAS RTZA BA BSKYED PAR
'GYUR RO ZHES BYA BA MI RIGS SO, ,DE'I PHYIR PHAN TSUN SGRUB PAR
BYED PA MED PA'I PHYIR THUG PA MED PAR

THAL BAR DE NYID DU 'GYUR RO, ,DE'I PHYIR SKYE BA MED DO, ,'DIR
SMRAS PA, RTZA BA'I SKYE BA SKYE BZHIN PA NYID KYIS SKYE BA'I
SKYE BA SKYED PAR BYED LA, SKYE BA'I SKYE BA DE NYID KYIS RTZA
BA'I SKYE BA SKYED PAR 'GYUR RO ZHE NA, GAL TE, DE MA SKYES PA DE
YIS NI, ,DE SKYED PAR NI BYED NUS NA, ,

@51A *, ,KHYOD KYI SKYE BZHIN PA DE YIS, ,DE BSKYED PAR NI 'DOD
LA RAG ,GAL TE RANG NYID MA SKYES PAS MA SKYES PA GZHAN BSKYED
PAR NUS NA NI, RTZA BA'I SKYE BA SKYE BZHIN PA DES SKYE BA'I SKYE
BA BSKYED PAR 'DOD LA RAG PA ZHIG NA, SKYE BZHIN PA ZHES BYA BA
NI MA 'ONGS PA YIN LA,

DE YANG MA SKYES PA YIN PAS JI LTAR GZHAN SKYED PAR 'GYUR TE, 'DI
NI MI RIGS SO SNYAM DU DGONGS PA YIN NO, ,SKYE BA'I SKYE BA LA
YANG DE BZHIN DU BRJOD PAR BYA'O, ,'DIR SMRAS PA, GANG LAS THUG
PA MED PAR THAL BAR 'GYUR BA, SKYE BA LA NI SKYE BA GZHAN YOD PA
MA YIN

TE, 'O NA CI ZHE NA, JI LTAR MAR ME RANG DANG GZHAN, ,SNANG BAR
BYED PA DE BZHIN DU, ,SKYE BA'ANG RANG DANG GZHAN GYI DNGOS,
,GNYI GA SKYED PAR BYED PA YIN, ,JI LTAR MAR ME SNANG BA'I RANG
BZHIN YIN PA'I PHYIR, BDAG NYID DANG BUM PA SNANG BAR BYED PA DE
BZHIN DU, SKYE BA YANG SKYE

BA'I RANG BZHIN YIN PA'I PHYIR, BDAG NYID DANG GZHAN NYID BSKYED
PAR 'GYUR RO, ,BRJOD PAR BYA STE, GAL TE MAR ME RANG DANG GZHAN
GYI BDAG NYID SNANG BAR BYED NA NI, 'DI DE LTAR 'GYUR BA ZHIG NA,
BYED PA YANG MA YIN TE, 'DI LTAR, MAR ME DANG NI GANG DAG NA, ,DE

'DUG PA NA MUN PA MED, ,MAR MES CI ZHIG SNANG BAR BYED, ,MUN PA
SEL BAS SNANG BYED YIN, ,'DIR SNANG BAR BYED PA ZHES BYA BA NI
MUN PA SEL BAS YIN NA, MUN PA GANG SEL BAR BYED PAS RANG GI BDAG
NYID SNANG BAR BYED PA NYID DU 'GYUR BA, RE ZHIG MAR ME'I RANG GI

BDAG NYID LA NI MUN PA YOD PA MA YIN TE, 'GAL BA'I PHYIR RO, ,MUN
PA RANG GANG SEL BAR BYED BAS MAR ME LA GZHAN SNANG BAR BYED PA
NYID YOD PAR 'GYUR BA, YUL GANG NA MAR ME 'DUG PA DE NA YANG MUN
PA YOD PA MA YIN NO, ,DE'I PHYIR, MAR ME LA RANG DANG GZHAN GYI

BDAG NYID SNANG BAR BYED PA NYID MED DO, ,GANG GI TSE DE LTAR YIN
PA DE'I TSE MAR ME BZHIN DU SKYE BA LA RANG DANG GZHAN GYI BDAG
NYID SKYED PAR BYED PA NYID YOD PAR 'GYUR RO ZHES BYA BA 'DI NI
RIGS PA MA YIN NO, ,'DIR SMRAS PA, MAR ME DANG NI GANG DAG NA,
,DE 'DUG PA NA MUN

@51B PA MED, ,CES GANG SMRAS PA DE NI MUN PA BSAL BA MED NA, DE
LTAR BRJOD PAR MI RIGS PA ZHIG STE, GANG GI PHYIR, SKYE BZHIN
PA'I MAR ME NYID KYIS MUN PA BSAL BA YIN TE, DE'I PHYIR MAR ME LA
MUN PA MED CING, GANG NA MAR ME YOD PA DE NA YANG MUN PA MED DO
ZHES BYA BAR RIGS

PA YIN NO, ,GAL TE MAR MES MUN PA BSAL BAR MA BYAS PAR 'GYUR NA
NI, DE'I TSE MAR ME MI 'BAR BA DE BZHIN DU 'BAR BA NA YANG, BUM
PA LA SOGS PA RNAMS DMIGS PAR MI 'GYUR TE, SNGAR GYI GNAS SKABS
BZHIN DU MUN PA BSAL BA MED PA'I PHYIR RO, ,DE'I PHYIR MAR

ME LA MUN PA SEL BA'I MTSAN NYID CAN GYI SNANG BAR BYED PA YOD PA
YIN LA, DE YANG MAR ME SKYE BZHIN PA 'DIS BYAS PA YIN NO, ,BRJOD
PAR BYA STE, GANG TSE MAR ME SKYE BZHIN PA, ,MUN PA DANG NI PHRAD
MED NA, ,JI LTAR MAR ME SKYE BZHIN PAS, ,MUN PA SEL BAR BYED PA
YIN, ,

'DIR SNANG BA DANG MUN PA GNYIS LA CIG CAR BA NYID MED PA'I PHYIR
PHRAD PA MED LA, GANG GI TSE DE LTAR PHRAD PA MED PA DE'I TSE, DE
NI JI LTAR DE RNAM LA GANG GIS MAR ME SKYE BZHIN PAS MUN PA SEL
LO ZHES BRTAG PAR RIGS PAR 'GYUR, GANG GI PHYIR DE LTAR MAR ME
SKYE BZHIN

PA MUN PA DANG PHRAD PA MED LA, PHRAD PA MED PA DE'I PHYIR MAR
MES CUNG ZAD KYANG SNANG BAR BYED PA MA YIN NO ZHES BYA BAR NGES
PAR BYA'O, ,CI STE YE SHES KYIS MA RIG PA MA PHRAD PA KHO NA
'JOMS PA DANG, MIG GIS GZUGS MA PHRAD PA NYID MTHONG BA DANG, NOR
BU KHAB LEN GYIS LCAGS

MA PHRAD PA KHO NA 'DREN PAR BYED PA DE BZHIN DU MAR MES MA PHRAD
PA'I MUN PA SEL BAR 'GYUR RO SNYAM DU SEMS NA, 'DI YANG SNYING PO
MED DO ZHES BSHAD PA, MAR ME PHRAD PA MED PAR YANG, ,GAL TE MUN
PA SEL BYED NA, ,'JIG RTEN KUN NA GNAS PA'I MUN, ,'DI NA GNAS

PA DES BSAL 'GYUR, ,GAL TE MAR MES PHRAD PA MED PAR MUN PA SEL NA
NI, DE LTA YIN DANG 'DI NA GNAS PA'I MAR MES 'JIG RTEN NO COG NA
GNAS PA'I MUN PA SEL BAR 'GYUR TE, MA PHRAD PA'I PHYIR NYE BA NA
GNAS PA BZHIN NA SNYAM DU DGONGS SO, ,TSUL 'DIS NI YE SHES

@52A *, ,KYIS MA RIG PA 'JOMS SHING, MIG GIS GZUGS MTHONG LA, NOR
BU KHAB LEN GYIS LCAGS 'DREN NO ZHES BYA BA DE LTA BU LA SOGS PA
YANG BSGRUB PAR BYA BA DANG MTSUNGS PAR SHES PAR BYA'O, ,CI STE
MA PHRAD PA YIN YANG NOR BU KHAB LEN PA LA SOGS PA

RUNG BA'I YUL NA GNAS PA RNAMS KHO NAS RANG GI 'BRAS BU BYED PA
NYID DU 'GYUR RO ZHE NA, DE YANG MI RUNG STE, MA PHRAD PA YIN NA
NI, YUL GZHAN THAG RING BA NA GNAS PA DANG, BAR DU CHOD PA'I YUL
GZHAN GNAS PA GZHAN DU MA PHRAD PA'I PHYIR NA, RUNG BA'I YUL NA

GNAS PA RNAMS KYIS RUNG BA'I YUL NA GNAS PA NYID MI RIGS PAS RUNG
BA'I YUL NA GNAS PA'I SGO NAS RANG GI 'BRAS BU BYED PA NYID KYANG
GANG LAS 'GRUB PAR 'GYUR, GAL TE 'JIG RTEN DU MTHONG NGO ZHE NA,
DE NI DE LTA MA YIN TE, JI LTAR KHYOD RTOG PAR BYED PA DE LTAR NI
'JIG RTEN

DU MA MTHONG NGO, ,'DI LTAR 'JIG RTEN DU NI DE LTA BU'I YUL LA
SOGS PA LA PHRAD PA DANG MA PHRAD PA'I DPYAD RA BCUG NAS, MAR ME
LA SOGS PA RNAMS LA SNANG BAR BYED PA NYID LA SOGS PA RTOG PAR MI
BYED DE, JI SKAD BRJOD PA'I RNAM PAR DPYAD PA MI 'JUG PAR MAR MES
MUN PA SEL BA DANG

MIG GIS GZUGS MTHONG BA DANG, NOR BU KHAB LEN GYIS LCAGS 'DREN NO
ZHES BYA BA LA SOGS PAR 'DOD PA YIN NO, ,DE'I PHYIR KHYOD KYIS JI
SKAD SMRAS PA DE LTAR 'JIG RTEN DU MA MTHONG BA NYID DO, ,YANG NA
'JIG RTEN GYIS DE LTAR MTHONG MOD, DE KHO NA RNAM PAR DPYOD PA'I
DUS SU 'JIG

RTEN TSAD MA MA YIN PA'I PHYIR DES GNOD PAR BYED MI NUS SO, ,DE
LTAR NA RE ZHIG MA PHRAD PAR SNANG BAR BYED PA MI RIGS SO, ,YUL
LA SOGS PA 'DZIN PA NI PHRAD NA, YANG MI RIGS PA NYID DE, PHRAD
PA NI GCIG NYID YIN PAR 'GYUR LA, GANG GI TSE, GCIG NYID YIN PA

DE'I TSE NI RANG GI NGO BO BZHIN DU MTHONG BA DANG 'DREN PA LA
SOGS PA YOD PA MA YIN NO, ,GAL TE YANG 'THAD PA DANG BRAL BA NYID
KYIS 'DI BRDZUN PA'I DON CAN NYID YIN PA'I PHYIR, 'JIG RTEN PA'I
THA SNYAD LA PHRAD PA DANG MA PHRAD PA LA SOGS PA'I BSAM PA 'DI
MI 'JUG MOD KYI, DE LTA NA YANG DON

@52B DAM PAR YANG 'THAD PA DANG BRAL BA'I PHYOGS KHAS BLANGS PAR
'GYUR DU 'ONG BAS DE KHO NA NYID RNAM PAR DPYOD PA NA GZHUG PAR
BYA BA YIN NO, ,SPROS PAS CHOG GO, ,GAL TE MAR ME RANG DANG GZHAN
GYI BDAG NYID SNANG BAR BYED PAR RTOG NA, 'O NA NI GNYEN POR GYUR
PA MUN PA LA YANG RANG DANG GZHAN

GYI BDAG NYID SGRIB PAR BRTAG PAR BYA DGOS SO ZHES BSHAD PA, MAR
ME RANG DANG GZHAN GYI DNGOS, ,GAL TE SNANG BAR BYED 'GYUR NA,
,MUN PA'ANG RANG DANG GZHAN GYI DNGOS, ,SGRIB PAR 'GYUR BAR THE
TSOM MED, ,'GAL ZLA YIN PA'I PHYIR, MAR ME BZHIN DU MUN PA YANG
RANG DANG

GZHAN GYI DNGOS POR RTOGS PA'I BYA BA BYED PAR 'GYUR RO, ,DE'I
PHYIR GZHAN BZHIN DU, BDAG NYID LA YANG SGRIB PAR 'GYUR RO, ,GAL
TE MUN PAS BDAG NYID SGRIB PAR BYED NA NI, MUN PAS BSGRIBS PA'I
PHYIR DE NYID KYANG MI DMIGS PAR 'GYUR TE, BUM PA LA SOGS PA

BZHIN NO, ,DE NYID KYI PHYIR 'PHAGS PA NYE BA 'KHOR GYIS ZHUS PA
LAS KYANG, SHIN TU DGA' BA'I BSTAN PA 'DI LA NI, ,KHYIM PA'I
RTAGS SPANGS RAB TU BYUNG GYIS DANG, ,'BRAS BU YOD CING MCHOG TU
'GYUR GYI ZHES, ,THUGS RJE CAN GYIS DE SKAD BSTAN PA'ANG MDZAD,
,KHYIM

PA'I RTAGS SPANGS RAB TU BYUNG GYUR NAS, ,'BRAS BU THAMS CAD THOB
PAR GYUR YANG NI, ,CHOS KYI RANG BZHIN DAG LA GZHAL BYAS NAS,
,'BRAS BU KUN MED 'BRAS BU THOB PA'ANG MED, ,'ON KYANG 'BRAS BU
THOB PA THOB 'GYUR BA, ,KYE MA'O MI MCHOG THUGS RJE LDAN PA YI,
,RGYAL

BAS RIGS PA SHIN TU LEGS BSHAD CES, ,DE DAG NGO MTSAR CHE BA SKYE
BAR 'GYUR, ,ZHES GSUNGS PA DANG, DE BZHIN DU 'PHAGS PA DKON MCHOG
BRTZEGS PA'I MDO LAS KYANG, DPER NA KHYIM DU MI 'GA' LA LA YIS,
,YUN RING LON NAS MAR ME BUS BYAS NA, ,DE LA

MUN PA BDAG GNAS RANG LON GYIS, ,'DI NAS MI 'GRO SNYAM DU SEMS PA
MED, ,MAR ME BYUNG NA MUN PA MUN NAG LA, ,MED PAR MI 'GYUR BA YI
NUS PA MED, ,MAR ME BRTEN NAS MUN PA MED PAR 'GYUR, ,GNYI GA
STONG LA RLOM SEMS CI YANG MED, ,DE BZHIN ZAG MED 'PHAGS PA'I

@53A *, ,YE SHES BRTEN, ,MI SHES NYON MONGS BSAGS PA MED PAR
'GYUR, ,YE SHES DANG NI NYON MONGS RTAG PAR YANG, ,DE DAG LAN
'GA' TZAM YANG 'GROGS PA MED, ,YE SHES MI SHES MED BYA MI SEMS
KYANG, ,YE SHES BRTEN NAS MI SHES MED PAR

'GYUR, ,GNYI GA GZUNG MED NAM MKHA'I ME TOG BZHIN, ,DE BZHIN YE
SHES MI SHES GNYI GA STONG, ,ZHES GSUNGS SO, ,GZHAN YANG 'DIR GAL
TE SKYE BA 'DIS BDAG NYID SKYED PAR BYED NA, DE SKYES PA ZHIG GAM
MA SKYES PA ZHIG GIS RANG GI BDAG NYID SKYED PAR BYED

GRANG, ,GNYI GA LTAR YANG MI 'THAD DO ZHES BSHAD PA, SKYE BA 'DI
NI MA SKYES PAS, ,RANG GI BDAG NYID JI LTAR BSKYED, ,CI STE SKYES
PAS SKYED BYED NA, ,SKYES NA CI ZHIG BSKYED DU YOD, ,GAL TE SKYE
BA MA SKYES PAS RANG GI BDAG NYID SKYED PAR BYED NA NI, NAM
MKHA'I ME TOG KYANG RANG GI BDAG NYID

SKYED PAR BYED PAR 'GYUR RO, ,'ON TE SKYES PAS SKYED PAR BYED NA
NI, ,SKYES ZIN PA LA SKYE BA GZHAN GYIS DGOS PA CI ZHIG YOD, DE
LTAR RE ZHIG SKYE BAS BDAG NYID BSKYED PA MA YIN NO, ,DA NI GZHAN
YANG JI LTAR MI SKYED PA DE LTAR BSTAN PA'I PHYIR BSHAD PA, SKYES
DANG MA SKYES

SKYE BZHIN PA, ,CI LTA BUR YANG MI SKYED PA, ,DE NI SONG DANG MA
SONG DANG, ,BGOM PAS RNAM PAR BSHAD PA YIN, ,GAL TE 'GA' ZHIG
SKYE BAR 'GYUR NA NI, ,DE SKYE BAS SKYED PAR BYED PA ZHIG NA,
'GA' YANG SKYE BA NI MA YIN TE, DUS GSUM KAR YANG SKYE BA MED
PA'I PHYIR RO, ,

'DI YANG SNGAR SONG BA DANG MA SONG BA DANG, BGOM PAS BSHAD PA
YIN NO, ,DE LA JI LTAR SONG BA LA NI 'GRO BA MA YIN TE, 'DAS PA
DANG DA LTAR BDAG 'GAL BA'I PHYIR RO, ,MA SONG BA LA YANG 'GRO BA
MA YIN TE, MA 'ONGS PA DANG DA LTAR BA GNYIS 'GAL BA'I PHYIR RO,
,BGOM

PA LA YANG 'GRO BA MA YIN TE, SONG BA DANG MA SONG BA LAS MA
GTOGS PA'I BGOM PA MI DMIGS PA'I PHYIR RO ZHES BSHAD PA DE BZHIN
DU, SKYES PA NI MI SKYE STE, 'DAS PA DANG DA LTAR BA DAG 'GAL
BA'I PHYIR RO, ,SKYE BA'I BYA BA 'GAGS PA LA NI SKYES PA ZHES BYA
LA, SKYE BA ZHES

@53B BYA BA NI BYA BA DANG DA LTAR BAS ZIN PA LA BYA STE, DE'I
PHYIR SKYES PA SKYE'O ZHES BRJOD PA NA, 'DAS PA DANG DA LTAR BA
GNYIS DUS GCIG PA NYID DU 'GYUR RO, ,MA SKYES PA YANG MI SKYE
STE, MA 'ONGS PA DANG DA LTAR BA GNYIS 'GAL BA'I PHYIR RO, ,SKYE
BZHIN PA'I DNGOS PO YANG MI SKYE STE, SKYES PA

DANG MA SKYES PA LAS MA GTOGS PA'I SKYE BZHIN PA DE MED PA'I
PHYIR RO, ,DE'I PHYIR SKYE BAS GZHAN SKYED PAR BYED DO ZHES BYA
BA MI RIGS SO, ,'DIR SMRAS PA, SKYE BZHIN PA KHO NA SKYE'I SKYES
PA DANG MA SKYES PA NI MA YIN NO, ,CI STE MA SKYES PA DANG SKYES
PA LAS THA DAD PAR SKYES BZHIN PA MED PA'I

PHYIR SKYE BZHIN PA SKYE BA MA YIN NO SNYAM DU SEMS NA, 'DI YANG
YOD PA MA YIN TE, GANG GI PHYIR 'DIR SKYE BA'I BYA BA DANG LDAN
PA LA SKYE BZHIN PA ZHES BYA BAR BRJOD DE, DE'I PHYIR SKYE BA YOD
DANG SKYE BA LA BRTEN NAS SKYE BZHIN PA GRUB PA'I PHYIR SKYE
BZHIN PA KHO NA SKYE LA, SKYE BZHIN PA DE YANG SKYE

BAS SKYED PAR BYED DO, ,BRJOD PAR BYA STE, GANG TSE SKYE BA YOD
PA NA, ,SKYE BZHIN 'DI 'BYUNG MED PA'I TSE, ,JI LTAR SKYE LA
BRTEN NAS NI, ,SKYE BZHIN ZHES NI BRJOD PAR BYA, ,SKYE BA LA
BRTEN NAS SKYE BZHIN PAR 'GYUR LA, DE YANG SKYE BA YIN NO ZHES
GANG SMRAS PA DES NI 'DI'I SKYE BA LA BRTEN NAS SKYE

BZHIN PA 'DI ZHES BYA BAR 'GYUR RO ZHES BYE BRAG TU SMRA BAR BYA
DGOS NA, DE SKAD DU NI SMRAS PA YANG MA YIN NO, ,SKYE BZHIN PA DE
NI SKYE BZHIN PA 'DI YIN NO ZHES BYA BAR BYE BRAG TU NGES PAR
GZUNG BAR YANG MI NUS TE, MA SKYES PAS DE'I MTSAN MA MA GZUNG
BA'I PHYIR RO, ,DE'I PHYIR SKYE BZHIN PA

MED PA'I PHYIR SKYE BA'I BYA BA YANG MED PAS JI LTAR NA SKYE BA
MED PAR DE LA BRTEN NAS SKYE BZHIN PAR 'GYUR, DE'I PHYIR SKYE
BZHIN PA SKYE LA, DE YANG SKYE BAS SKYED PAR BYED DO ZHES BYA BA
NI MI RIGS SO, ,'DIR SMRAS PA, AE MA KYI HUD BDAG NI GANG ZHIG DE
BZHIN GSHEGS PA'I GSUNG RAB

RNAM PAR 'CHAD PA'I ZOL GYIS BDAG NYID SUN 'BYIN PAR BYED PA TZAM
LA MKHAS PA NYID DU MNGON PAR BYED CING DON DAM PA'I BDEN PA,
DRANG SRONG MCHOG GIS GSUNGS PA, RKYEN NYID 'DI PA TZAM GYIS RTEN
CING 'BREL PAR 'BYUNG BA'I MTSAN NYID CAN 'JIGS 'BYED PA MTHONG
BA DANG MA MTHONG

@54A *, ,BA'I DNGOS PO LA LTOS PA MED PA GTAN MED PAR SMRA BA
KHYOD LA SHIN TU 'JIGS TE, 'DIR BCOM LDAN 'DAS DE BZHIN GSHEGS
PAS NI 'DI LTA STE, 'DI YOD PAS 'DI 'BYUNG LA, 'DI SKYES PAS 'DI
SKYE STE ZHES BYA BA LA SOGS PAS RTEN CING 'BREL PAR

'BYUNG BA PHYIN CI MA LOG PAR GSAL BAR MDZAD CING, RANG BZHIN
DANG, DBANG PHYUG DANG, NGO BO NYID DANG, DUS DANG, RDUL DANG,
SRED MED KYI BU LA SOGS PA BYED PA POR SMRA BA BSAL NAS, DNGOS PO
RNAMS KYI DE KHO NA NYID BSTAN PAR MDZAD PA YIN LA, KHYOD KYIS
NI, SKYES DANG

MA SKYES SKYE BZHIN PA, ,JI LTA BUR YANG MI SKYED PA, ,ZHES BYA
BA LA SOGS PAS DE SUN 'BYIN PAR BYED PA NA, DE BZHIN GSHEGS PA
BSKRUN PAR MDZAD PA'I YUL RTEN CING 'BREL PAR 'BYUNG BA BSAD PAR
BYAS PA YIN TE, DE'I PHYIR THAMS CAD MED PAR SMRA BA PA KHYOD
DANG BRTZAD PAS CHOG

GO, ,BRJOD PAR BYA STE, BDAG NI DE BZHIN GSHEGS PA BSKRUN PAR
MDZAD PA'I YUL RTEN CING 'BREL PAR 'BYUNG BA NYAMS PAR BYED PA MA
YIN GYI, KHYOD KYI RTEN CING 'BREL PAR 'BYUNG BA MCHOG TU ZAB PA
LA MOS PA DANG BRAL BAS DE'I DON PHYIN CI LOG TU BZUNG NAS KHO BO
CAG LA SMOD PAR

BYED PA YIN TE, BCOM LDAN 'DAS DE BZHIN GSHEGS PAS NI 'DI LA
BRTEN NAS 'DI 'BYUNG NGO ZHES DE SKAD GSUNGS PA NA, CHOS THAMS
CAD RANG BZHIN MED PA NYID DU GSAL BAR BSTAN PA YIN NO, ,GANG GI
PHYIR, RTEN CING 'BYUNG BA GANG YIN PA, ,DE NI NGO BO NYID KYIS
ZHI, ,'DI

LTAR DNGOS PO YOD PA'I RANG BZHIN CAN GANG ZHIG RANG GI BDAG NYID
KYIS RANG GI RANG BZHIN NYAMS PA MED PA 'DZIN PA DE NI YOD PAR
'GYUR BA'I PHYIR GZHAN 'GA' LA YANG LTOS PA MED CING, SKYE BA
YANG MED PA DE'I PHYIR NA DNGOS PO RANG BZHIN DANG BCAS PAR KHAS
BLANGS PA NA RTEN CING 'BREL

BAR 'BYUNG BA YOD PAR GA LA 'GYUR, DE'I PHYIR KHYOD KHO NAS RANG
BZHIN DANG BCAS PA NYID DU KHAS BLANGS PA NA, RNAM PA THAMS CAD
DU DNGOS PO RNAMS KYI RTEN CING 'BREL PAR 'BYUNG BA LA GNOD PA
BYAS PAR 'GYUR RO, ,DE'I PHYIR SUS RTEN CING 'BREL BAR 'BYUNG BA
MTHONG BA DES CHOS MTHONG

@54B NGO, ,SUS CHOS MTHONG BA DES SANGS RGYAS MTHONG NGO ZHES BYA
BA'I LUNG LAS NA CHOS DANG SANGS RGYAS MTHONG BA LA YANG GNOD PAR
BYAS PAR 'GYUR RO, ,KHO BOS NI SA BON ZHES BYA BA'I RGYU GANG
ZHIG LA BRTEN NAS MYU GU ZHES BYA BA'I 'BRAS BU GANG ZHIG 'BYUNG
LA, DE GNYI GA YANG RTEN CING 'BREL PAR

'BYUNG BZHI BA RANG BZHIN DANG BRAL PAR STON PA NA, RNAM PA THAMS
CAD DU BCOM LDAN 'DAS DE BZHIN GSHEGS PA RNAMS KYI YUM RTEN CING
'BREL PAR 'BYUNG BA GSAL BAR BYAS PAR 'GYUR RO, ,GANG GI PHYIR DE
LTA YIN PA, DE'I PHYIR SKYE BZHIN NYID DANG NI, ,SKYE BA YANG NI
ZHI BA NYID, ,CES BYA

BAR GSAL BAR NGES PAR BYA'O, ,'DIR SMRAS PA, GANG TSE SKYE BA YOD
PA NA, ,SKYE BZHIN 'DI 'BYUNG MED PA'I TSE, ,JI LTAR SKYE LA
BRTEN NAS NI, ,SKYE BZHIN ZHES NI BRJOD PAR BYA, ,ZHES BYA BA NI
RIGS PA MA YIN TE, GANG GI PHYIR SKYE BZHIN PA 'DI ZHES BYA BA DE
LTA BU 'BYUNG BAR 'GYUR TE,

BUM PA'I SKYE BA LA BRTEN NAS BUM PA SKYE BZHIN PAR 'GYUR LA,
SKYE BZHIN PA DE YANG SKYE BAS SKYED PAR BYED DO ZHE NA, BRJOD PA
'DI YANG MI RIGS TE, GANG GI PHYIR, GAL TE DNGOS PO MA SKYES PA,
,'GA' ZHIG GANG NA YOD GYUR NA, ,DE NI SKYE 'GYUR DNGOS PO DE,
,MED NA CI ZHIG SKYE

BAR 'GYUR, ,GAL TE SKYE BA'I SNGON ROL NA BUM PA ZHES BYA BA MA
SKYES PA 'GA' ZHIG GANG ZHIG YOD NA NI, DE SKYE BA'I BYA BA LA
BRTEN NAS SKYE BAR 'GYUR BA ZHIG NA, DE LTA BU NI CUNG ZAD KYANG
SKYE BA'I SNGON ROL NA GANG NA YANG YOD PA MA YIN NO, ,BUM PA DE
MED NA YANG CI ZHIG SKYE BAR 'GYUR,

CI STE SKYE BA'I SNGA ROL NA BUM PA MED MOD KYI, DE LTA NA YANG
SKYES PAR GYUR NAS BUM PA'I MING RNYED PAR 'GYUR TE, DE'I PHYIR
'BYUNG BAR 'GYUR BA'I MING GIS NYES PA MED DO SNYAM NA, 'DI YANG
RIGS PA MA YIN TE, GAL TE SKYE BA'I BYA BA 'JUG NA NI DE'I TSE DA
LTAR BAR GYUR PA'I DNGOS

POS BUM PA'I BRJOD PA 'THOB PAR 'GYUR BA ZHIG NA, GANG GI TSE
DNGOS PO MA 'ONGS PA DANG MA 'BREL BAS BYA BA MI 'JUG PA DE'I TSE
DA LTAR BA NYID YOD PAR GA LA 'GYUR, CI STE BUM PA MA YIN PA LA
BRTEN NAS BYA BA RTZOM MO ZHE NA, BUM PA MA YIN PA GANG YIN PA DE
CI ZHIG YIN PAR 'OS

@55A *, ,PA DE BRJOD PAR BYA DGOS TE, YOD NI SNAM BU'AM CI YANG
MA YIN PA ZHIG TU 'GYUR GRANG, GAL TE SKYE BZHIN PA'I SNAM BU YIN
NA NI, DE SKYES NAS BUM PAR JI LTAR 'GYUR, 'ON TE CI YANG MA YIN
PA ZHIG YIN NA NI, DE'I TSE JI LTAR DE'I RTEN GYI BYA BA 'JUG PA

'AM, DE SKYES NAS BUM PAR 'GYUR TE, DE'I PHYIR 'BYUNG BAR 'GYUR
BA'I RTOG PA YANG RNAM PA THAMS CAD DU MI RIGS SO, ,DE'I PHYIR
SKYE BAS SKYE BZHIN PA YANG SKYED PAR MI BYED DO ZHES BYA BAR
GRUB BO, ,GZHAN YANG DE LTAR SKYE BZHIN PA SKYE BAR MI RIGS SU
ZIN KYANG, ,KHYOD KYI

LUGS KHAS BLANGS NAS BRJOD PAR BYA STE, GAL TE SKYE BA DE YIS NI,
,SKYE BZHIN PA NI SKYED BYED NA, ,SKYE BA DE NI SKYE BA LTA,
,GANG ZHIG GIS NI SKYED PAR BYED, ,GAL TE YANG KHYOD KYI LUGS KYI
SKYE BAS DNGOS PO SKYE BZHIN PA SKYED PAR BYED PA YIN NA, DA NI
SKYE BA DE SKYE BA RANG NGAM

GZHAN GANG GIS BSKYED PAR 'GYUR BA 'DI NI BRJOD PAR BYA DGOS SO,
,CI STE SKYE BA 'DI'I SKYED PAR BYED PA, SKYE BA GZHAN RTOG PAR
'GYUR NA NI, DE'I TSE THUG PA MED PA'I SKYON DU THAL BAR 'GYUR RO
ZHES BSHAD PA NI, GAL TE SKYE BA GZHAN ZHIG GIS, ,DE SKYED THUG
PA MED PAR

'GYUR, ,ZHES BYA BA STE, 'DI NI BSHAD ZIN TO, ,'ON TE 'DI LA SKYE
BA GZHAN MA 'DOD NA NI DE LTAR YIN NA SKYE BA MED PAR YANG SKYE
BA SKYE BA YIN NO ZHES BYA BA DE LTAR 'GYUR BA MA YIN NAM, DE'I
PHYIR SKYE BAS BSKYED PAR BYA BA'I DNGOS PO RNAMS KYANG, SKYE BA
MED PAR SKYE BAR 'GYUR

TE DNGOS PO YIN PA'I PHYIR SKYE BZHIN NO ZHES BSTAN PA'I PHYIR,
CI STE SKYE BA MED SKYE NA, ,THAMS CAD DE BZHIN SKYE BAR 'GYUR,
,ZHES BYA BA GSUNGS PA YIN NO, ,GZHAN YANG SKYE BAS RANG DANG
GZHAN SKYED PAR BYED DO ZHES BYA BA'I PHYOGS 'DI LA DA LTAR BDAG
CAG GIS SKYON BRJOD

PAR BYA BA MA YIN PA NYID DE, GANG GI PHYIR PHYOGS 'DI LA SUN
DBYUNG BA, RE ZHIG YOD DANG MED PA YANG, ,SKYE BAR RIGS PA MA YIN
ZHING, ,YOD MED NYID KYANG MA YIN ZHES, ,GONG DU BSTAN PA NYID
YIN NO, ,YOD DAM MED PA'I DON LA YANG, ,RKYEN NI RUNG BA MA YIN
TE, ,ZHES BYA BA

@55B DANG, GANG TSE CHOS NI YOD PA DANG, ,MED DANG YOD MED MI
'GRUB PA, ,ZHES BYA BA LA SOGS PAS SNGAR SKYE BA BKAG PA YIN NO,
,DE'I PHYIR DE LTAR SKYE BA BKAG PA YIN DANG, SKYE BAS SKYE BZHIN
PA BSKYED PA DANG, RANG DANG GZHAN GYI BDAG NYID SKYED DO ZHES
BYA BA'I RTOG PA 'DI 'JUG PA MED

PA NYID DO, ,DE'I PHYIR SKYE BA'I SKYE BA DANG, SKYE BZHIN PA
SKYE BA DANG, RANG DANG GZHAN GYI BDAG NYID SKYE BA ZHES BYA BA
'DI GA LAS 'GRUB PAR 'GYUR, GZHAN YANG 'DIR SKYE BA 'DI BRTAGS PA
NA, DNGOS PO DA LTAR BA MI RTAG PA DANG RJES SU 'BREL PA 'GAG
BZHIN PA'AM, 'DAS PA

PA DANG MA 'ONGS PA MI RTAG PA NYID DANG BRAL BA 'GAG PA ZHIG PA
MA YIN PA ZHIG LA RTOG GRANG NA, GNYI GA LTAR YANG MI 'THAD DO
ZHES BSHAD PA, DNGOS PO 'GAG BZHIN NYID LA NI, ,SKYE BA 'THAD PAR
MI 'GYUR RO, ,GANG ZHIG 'GAG BZHIN MA YIN PA, ,DE NI DNGOS POR MI
'THAD

DO, ,DE LA DA LTAR BA 'GAG BZHIN PA LA NI SKYE BA 'THAD PA MA YIN
TE YOD PA'I PHYIR RO, ,'DAS PA DANG MA 'ONGS PA 'JIG PA DANG BRAL
BA, DNGOS PO'I MTSAN NYID DANG MI MTHUN PA 'GAG BZHIN MA YIN PA
LA YANG NAM MKHA'I ME TOG LTAR SKYE BA YOD PA MA YIN NO, ,DE LTAR
RE ZHIG DNGOS PO

RNAMS LA SKYE BA MED PAR BSTAN NAS, DE'I 'OG TU GNAS PA DPYAD PAR
BYA'O, ,'DIR SMRAS PA, DNGOS PO RNAMS KYI SKYE BA NI YOD PA NYID
DE, DE YOD NA YOD PA'I PHYIR RO, ,SKYE BA MED PA LA NI GNAS PA
YOD PA MA YIN TE, DE'I PHYIR SKYE BA YOD PAS GNAS PA YOD PA'I
PHYIR

GNAS PA NI SKYE BA YOD PA CAN DU 'GYUR RO, ,DE'I PHYIR SKYE BA
YANG YOD DE, DE YOD NA YOD PA'I CHOS YOD PA'I PHYIR RO, ,'DIR
GANG MED PAR DE YOD NA YOD PA'I CHOS YOD PA NI MA YIN TE, DPER NA
NAM MKHA'I ME TOG GI DRI ZHIM PO BZHIN NO, ,BRJOD PAR BYA STE,
GAL TE DE YOD

NA YOD PA'I GNAS PA NYID YOD NA NI, SKYE BA YANG YOD PAR 'GYUR BA
ZHIG NA YOD PA NI MA YIN TE, 'DI LTAR, DNGOS PO GNAS PA MI GNAS
TE, ,DNGOS PO MI GNAS GNAS PA YIN, ,GNAS BZHIN PA YANG MI GNAS
TE, ,MA SKYES GANG ZHIG GNAS PAR 'GYUR, ,DE LA

@56A *, ,GNAS PA NI MI GNAS PA STE, DE LA GNAS PA BYA BA 'GAGS
ZIN PA'I PHYIR RO, ,DNGOS PO MI GNAS PA YANG GNAS PA MA YIN TE
GNAS PA DANG BRAL BA'I PHYIR RO, ,GNAS BZHIN PA YANG MI GNAS TE,
GNAS PA GNYIS SU THAL BAR 'GYUR BA'I PHYIR DANG,

GNAS PA DANG MI GNAS PA LAS THA DAD PA'I GNAS BZHIN PA MED PA'I
PHYIR RO, ,GZHAN YANG MA SKYES GANG ZHIG GNAS PAR 'GYUR TE, 'DIR
SKYE BA BKAG PA'I PHYIR GANG ZHIG GNAS PAR 'GYUR BA MA SKYES PA'I
DNGOS PO DE GANG ZHIG YOD, DE'I PHYIR GNAS PA RNAM PA THAMS CAD
DU MED DO

GZHAN YANG GNAS PA 'DI 'GAG BZHIN PA'AM 'GAG BZHIN PA MA YIN PA
ZHIG LA 'GYUR GRANG, GNYI GA LTAR YANG MI RIGS SO ZHES BSTAN PA'I
PHYIR BSHAD PA, DNGOS PO 'GAG BZHIN PA LA NI, ,GNAS PA 'THAD PAR
MI 'GYUR RO, ,GANG ZHIG 'GAG BZHIN MA

YIN PA, ,DE NI DNGOS POR MI 'THAD DO, ,RE ZHIG DNGOS PO 'GAG
BZHIN PA 'GAG PA LA MNGON DU PHYOGS PA LA NI 'GAL BA GNAS PA YOD
PA MA YIN NO, ,GANG YANG 'GAG BZHIN PA MA YIN PA DE NI DNGOS PO
NYID DU MI 'GYUR NA, DE LA GNAS PA YOD PAR GA LA 'GYUR, GZHAN
YANG DNGOS PO

THAMS CAD NI RGA BA DANG, 'CHI BAS SKAD CIG TZAM YANG MI GTONG BA
YIN LA, GANG GI TSE 'DI DE LTA BU YIN PA DE'I TSE DNGOS PO RNAMS
LA RGA BA DANG 'CHI BA DAG DANG 'GAL BA'I GNAS PA 'JUG PA'I SGO
NAS GO SKABS NYID YOD PA MA YIN PA'I PHYIR RO ZHES BSTAN PA'I
PHYIR BSHAD PA,

DNGOS PO THAMS CAD DUS KUN DU, ,RGA DANG 'CHI BA'I CHOS YIN NA,
,GANG DAG RGA DANG 'CHI MED PAR, ,GNAS PA'I DNGOS PO GANG ZHIG
YIN, ,GANG DAG LA GNAS PA YOD PAR 'GYUR BA RGA BA DANG 'CHI BA
DANG BRAL BA'I DNGOS PO GANG ZHIG YOD, DE'I PHYIR GNAS PA MED PA
NYID DO

SNYAM DU DGONGS PA YIN NO, ,GZHAN YANG GNAS PA 'DI LA GNAS PA'I
CHED DU GNAS PA GZHAN ZHIG RTOG GAM, RANG GIS RANG GI BDAG NYID
GNAS PAR BYED GRANG NA, GNYI GA LTAR YANG RIGS PA MA YIN NO ZHES
BSHAD PA, GNAS PA GNAS PA GZHAN DANG NI, ,DE NYID

@56B KYIS KYANG GNAS MI RIGS, ,JI LTAR SKYE BA RANG DANG NI,
,GZHAN GYIS BSKYED PA MA YIN BZHIN, ,SKYE BA 'DI NI MA SKYES PAS,
,RANG GI BDAG NYID JI LTAR BSKYED, ,CES BYA BA LA SOGS PAS JI
LTAR SKYE BAS BDAG NYID MI BSKYED PAR BSHAD PA DE LTAR, GNAS PAS
KYANG

BDAG NYID GNAS PAR MI BYED PAR BRJOD PAR BYA STE, GNAS PA 'DI NI
MI GNAS PAS, ,RANG GI BDAG NYID JI LTAR GNAS, ,GAL TE GNAS PAS
GNAS BYED NA, ,GNAS NA CI ZHIG GNAS SU YOD, ,CES SBYAR BAR BYA'O,
,YANG, GAL TE SKYE BA GZHAN ZHIG GIS, ,DE BSKYED

THUG PA MED PAR 'GYUR, ,ZHES, JI SKAD DU, SKYE BA LA RNAM PAR
BSHAD PA DE BZHIN DU, GAL TE GNAS PA GZHAN ZHIG GIS, ,DE GNAS
THUG PA MED PAR 'GYUR, ,ZHES GNAS PA LA YANG BRJOD PAR BYA'O, ,DE
LTAR GNAS PA YANG MI RIGS SO, ,DE NYID KYI PHYIR BCOM

LDAN 'DAS KYIS, CHOS 'DI DAG NI MI GNAS TE, ,'DI DAG LA NI GNAS
YOD MIN, ,GNAS MED GNAS PA'I SMRAS BRJOD KYANG, ,RANG GI NGO BOS
RNYED MA YIN, ,'JIG RTEN MGON POS GNAS PA DANG, ,SKYE BA BSTAN PA
MA YIN TE, ,DES NA DE LTA'I 'JIG RTEN MGON, ,

RIGS NAS TING 'DZIN SHES PAR GYIS, ,ZHES GSUNGS SO, ,DE BZHIN DU
'PHAGS PA SDUD PA TSIGS SU BCAD PA LAS KYANG, MKHA' LA RLUNG
BRTEN DE LA CHU YI PHUNG PO BRTEN, ,DE LA SA CHEN 'DI BRTEN DE LA
'GRO BA BRTEN, ,ZHES BYA BA NAS, GNAS MED GNAS

YIN 'DI NI RGYAL BAS GNAS PAR GSUNGS, ,ZHES BYA BA'I BAR DU RGYA
CHER GSUNGS SO, ,'DIR SMRAS PA, SKYE BA DANG GNAS PA DAG NI YOD
PA NYID DO, DE DANG LHAN CIG SPYOD PA'I CHOS YOD PA'I PHYIR RO,
,'DIR 'DUS BYAS RNAMS LA SKYE BA DANG GNAS PA'I MTSAN NYID DANG

LHAN CIG SPYOD PA MI RTAG PA NYID YOD PA YIN TE, DE'I PHYIR SKYE
BA DANG GNAS PA NYID KYANG YOD PA YIN NO, ,BRJOD PAR BYA STE, GAL
TE MI RTAG PA NYID YOD NA NI, SKYE BA DANG GNAS PA DAG KYANG YOD
PAR 'GYUR NA, YOD PA NI MA YIN NO, ,CI LTAR ZHE NA, 'DI LTAR,
'GAG

@57A *, ,PA 'GAG PAR MI 'GYUR TE, ,MA 'GAGS PA YANG 'GAG MI
'GYUR, ,'GAG BZHIN PA YANG DE BZHIN MIN, ,MA SKYES GANG ZHIG 'GAG
PAR 'GYUR, ,GAL TE MI RTAG PA ZHES BYA BA 'GA' ZHIG YOD NA NI, DE
DNGOS PO 'GAGS PA 'AM MA 'GAGS

PA 'AM, 'GAG BZHIN PA ZHIG LA 'GYUR BA ZHIG NA, DE LA 'GAGS PA
'GAG GO ZHES BYA BA NI MI RUNG STE, 'DAS PA DANG DA LTAR BA GNYIS
'GAL BA'I PHYIR RO, ,MA 'GAGS PA LA YANG MI RIGS TE, 'GAG PA DANG
BRAL BA'I PHYIR DANG, GANG ZHIG MA 'GAGS PA NI JI LTAR 'GAG PAR

'GYUR ZHES PHAN TSUN 'GAL BA'I PHYIR RO, ,'GAG BZHIN PA YANG DE
BZHIN MIN TE, 'GAG MI 'GYUR ZHES BYA BA 'DI DANG SBYAR RO, ,'GAG
BZHIN PA YANG 'GAG PAR MI 'GYUR TE, 'GAG BZHIN PA MED PA'I PHYIR
DANG, 'GAG PA GNYIS SU THAL BAR 'GYUR BA'I PHYIR

RO, ,GANG GI PHYIR DE LTAR DUS GSUM KAR YANG 'GAG PA MI SRID PA
DE'I PHYIR 'GAG PA YOD PA MA YIN PAS, DE DANG LHAN CIG RGYU BA'I
SKYE BA DANG GNAS PA YOD PAR GA LA 'GYUR, GZHAN YANG SNGAR SKYE
BA BKAG PA'I PHYIR BKAG PA YOD PA MA YIN PA NYID DO ZHES BSHAD PA
NI,

MA SKYES GANG ZHIG 'GAG PAR 'GYUR, ,ZHES BYA BA'O, ,GZHAN YANG,
'GAG PA 'DI DNGOS PO GNAS PA 'AM MI GNAS PA ZHIG LA 'GYUR GRANG
NA, GNYI GA LTAR YANG MI RUNG NGO ZHES BSHAD PA, RE ZHIG DNGOS PO
GNAS PA LA, ,'GAG PA 'THAD PAR MI 'GYUR RO, ,

'GAG PA DANG 'GAL BA GNAS PA LA NI 'GAG PA YOD PA YIN NO, ,DNGOS
PO NI GNAS PA LA YANG, 'GAG PA 'THAD PAR MI 'GYUR RO, ,DNGOS PO
MI GNAS PA YOD PA MA YIN PA LA YANG 'GAG PA YOD PA MA YIN NO,
,DE'I PHYIR 'GAG PA RNAM PA THAMS CAD DU MI 'THAD DO, ,GZHAN
YANG, GAL TE

'DIR 'GAG PA ZHIG TU 'GYUR NA, DE GNAS SKABS DE NYID KYIS GNAS
SKABS DE NYID LA 'AM, GZHAN GYIS GZHAN LA 'GYUR BA ZHIG NA, RNAM
PA THAMS CAD DU MI 'THAD DE ZHES BSTAN PA'I PHYIR BSHAD PA, GNAS
SKABS DE YIS GNAS SKABS NI, ,DE NYID 'GAG PA NYID MI

@57B 'GYUR, ,GNAS SKABS GZHAN GYIS GNAS SKABS NI, ,GZHAN YANG
'GAG PA NYID MI 'GYUR, ,RE ZHIG 'O MA'I GNAS SKABS DE NYID KYIS
'O MA'I GNAS SKABS DE NYID 'GAG PAR NI MI 'GYUR TE, RANG GI BDAG
NYID LA BYED PA 'GAL BA'I PHYIR RO, ,GZHAN ZHO'I GNAS

SKABS KYIS KYANG 'O MA'I GNAS SKABS 'GAG PAR MI 'GYUR TE, YONG NI
'O MA DANG ZHO'I GNAS SKABS GNYIS DUS GCIG TU 'GYUR NA NI, DE
GNYIS GZHIG PAR BYA BA DANG 'JIG PAR BYED PA'I DNGOS POR 'GYUR BA
ZHIG NA, ZHO'I GNAS SKABS NA NI 'O MA'I GNAS SKABS YOD PA

MA YIN NO, ,GANG GI TSE MED PA DE'I TSE NI MED PAR 'GYUR PA GANG
ZHIG 'JIG PAR BYED DE, GAL TE 'JIG PAR BYED NA NI, BONG BU'I
RVA'I RNO BA NYID KYANG RNAM PAR 'JIG PAR BYED PAR 'GYUR BA ZHIG
GO, ,DE'I PHYIR GNAS SKABS GZHAN GYIS KYANG GNAS SKABS GZHAN 'GAG

PAR 'GYUR BA MA YIN PA NYID DO, ,'DIR SMRAS PA, GAL TE YANG GNAS
SKABS DE NYID KYIS GNAS SKABS DE NYID DAM, GNAS SKABS GZHAN GYIS
GNAS SKABS GZHAN 'GAG PAR MI 'GYUR MOD KYI, DE LTA NA YANG 'O
MA'I GNAS SKABS LA NI RE ZHIG 'GAG PA YOD PA YIN

NO, ,DE'I PHYIR SKYE BA YANG YOD PAR 'GYUR RO, ,BRJOD PAR BYA
STE, KYE MA MA LA KHYOD NI BDAG NYID SHIN TU BLUN PA NYID DU
MNGON PAR BYED PA YIN TE, SNGAR BSHAD PA'I TSUL GYIS, GANG TSE
CHOS RNAMS THAMS CAD KYI, ,SKYE BA 'THAD PAR MI 'GYUR BA, ,BSHAD
PA, DE TSE CHOS RNAMS

THAMS CAD KYI, ,'GAG PA 'THAD PAR MI 'GYUR RO, ,ZHES CHES GSAL BA
NYID DU BSTAN PAR 'GYUR BA MA YIN NAM, GZHAN YANG, GAL TE 'GAG PA
ZHES BYA BA 'GA' ZHIG YOD NA NI, DE DNGOS PO YOD PA 'AM MED PA
ZHIG LA 'GYUR GRANG, DE LA, RE ZHIG DNGOS PO YOD

PA LA, ,'GAG PA 'THAD PAR MI 'GYUR RO, ,DNGOS PO YOD PA RANG
BZHIN LAS MA NYAMS PA LA NI 'GAG PA MI RIGS TE, GANG GI PHYIR,
GCIG NYID NA NI DNGOS PO DANG, ,DNGOS PO MED PAR 'THAD PA MED,
,DNGOS PO GANG ZHIG LA 'GAG PA ZHES BYA BA DNGOS PO MED

@58A *, ,PA DE, YOD PA DE NI MED PA NYID DU 'GYUR RO, ,DE'I PHYIR
DNGOS PO YOD PA LA 'GAG PA YOD PAR SMRA BA NA, DNGOS PO DANG
DNGOS PO MED PA GNYIS GZHI GCIG PA NYID DU KHAS BLANGS BAR 'GYUR
LA, GCIG NYID YIN NA NI GNYI GA MI RIGS TE, DA LTA

GAL TE DNGOS PO YIN NA NI DE'I TSE 'GAG PA DNGOS PO MED PAS ZIN
PA'I PHYIR, DNGOS POR BSNYAD PA MI RIGS SO, ,'ON TE DNGOS PO MED
PA YIN NA, DE YANG 'DI LA MI RIGS TE, DNGOS PO MED PA DANG 'GAL
BA DNGOS PO NYID DANG BRAL BA MA YIN PA'I PHYIR RO, ,DE'I PHYIR
DNGOS PO

DANG DNGOS PO MED PA DAG GCIG NYID YIN NA DNGOS PO DE DNGOS PO MA
YIN ZHING, DNGOS PO MED PA YANG MA YIN NO ZHES BYA BAR RUNG NGO,
,RNAM PA GCIG TU NA GCIG NYID YIN NA PHAN TSUN 'GAL BA'I PHYIR
SNANG BA DANG MUN PA LTAR, DNGOS PO YANG YIN LA DNGOS PO MED PA
YANG YIN PA MI 'THAD DO ZHES

BYA BA'O, ,DE'I PHYIR DE LTAR RE ZHIG DNGOS PO YOD PA LA 'GAG PA
MI RIGS PA YIN NO, ,DA NI, DNGOS PO MED PAR GYUR PA LA'ANG, ,'GAG
PA 'THAD PAR MI 'GYUR RO, ,DNGOS PO YOD PA MA YIN PAR GYUR PA
LA'ANG 'JIG PA YOD PA MA YIN TE, YOD PA MA YIN PA'I PHYIR NAM
MKHA'I

ME TOG BZHIN NO, ,MGO GNYIS PA LA JI LTAR NI, ,GCAD DU MED PA DE
BZHIN NO, ,MGO BO GNYIS PA MED PAR RAB TU GRAGS PA NYID DPER NYE
BAR BKOD PA'I PHYIR BSHAD PA MA TSANG BA NYID DU 'GYUR BAS MED PA
ZHES NYE BAR MA BKOD DO, ,DE'I PHYIR, DE LTAR DNGOS PO YOD PA
DANG DNGOS PO MED

PA LA 'GAG PA MED DO, ,GANG ZHIG GNYI GA LTAR YANG MED PA DE DAG
NYID GZHAN GANG GIS YOD PAR 'GYUR TE, 'GAG PA MED PA NYID DO ZHES
RTOGS PAR BYA'O, ,GZHAN YANG, GAL TE 'GAG PA ZHES BYA BA DNGOS PO
RNAMS KYIS 'GAG PAR BYED PA YIN NO ZHES RTOG NA, DA NI CI

YANG 'GAG PA GZHAN 'DOD DAM 'ON TE MA YIN, GAL TE 'DOD NA NI DE
MI RIGS TE, GANG GI PHYIR, 'GAG PA RANG GI BDAG NYID KYIS, ,YOD
MIN 'GAG PA GZHAN GYIS MIN, ,JI LTAR YOD PA MA YIN PA DE LTAR
BSTAN PA'I PHYIR, JI LTAR SKYE BA RANG DANG NI, ,GZHAN GYIS
BSKYED

@58B PA MA YIN BZHIN, ,ZHES BYA BA GSUNGS SO, ,DE LA JI LTAR,
SKYE BA 'DI NI MA SKYES PAS, ,RANG GI BDAG NYID JI LTAR BSKYED,
,CES BYA BA LA SOGS PAS, SKYE BAS RANG GI BDAG NYID MI BSKYED PA
DE BZHIN DU 'GAG PAS KYANG RANG GI BDAG NYID 'GAG PAR MI BYED DO,
,JI LTAR ZHE NA, BRJOD

PAR BYA STE, 'GAG PA 'DI NI MA 'GAGS PAS, ,RANG GI BDAG NYID JI
LTAR 'GOG ,CI STE 'GAGS PAS 'GOG BYED NA, ,'GAGS NA CI ZHIG DGAG
TU YOD, ,CES SKYE BA DANG MTSUNGS PAR BRJOD PAR BYA'O, ,DE LTAR
NA, 'GAG PA LA RANG GI BDAG NYID KYIS 'GAG PA YOD

PA MA YIN NO, ,GZHAN GYI BDAG NYID KYIS KYANG YOD PA MA YIN NO,
,JI LTAR ZHE NA, GAL TE SKYE BA GZHAN ZHIG GIS, ,ZHES BYA BA LA
SOGS PA SKYE BA LA BSHAD PA DE BZHIN DU, GAL TE 'JIG PA GZHAN
ZHIG GIS, ,DE 'JIG THUG PA MED PAR 'GYUR, ,CI STE 'JIG MED DE

'JIG NA, ,THAMS CAD DE BZHIN 'JIG PAR 'GYUR, ,ZHES 'GAG PA LA
YANG BRJOD PAR BYA'O, ,DE'I PHYIR DE LTAR GZHAN GYI BDAG NYID
KYIS KYANG 'GAG PA YOD PA MA YIN PAS 'GAG PA'I 'GAG PA MED DO,
,CI STE 'GAG PA LA NI 'GAG PA MED PA NYID DO SNYAM DU SEMS NA, DE
NI

MI RIGS TE, GAL TE 'GAG PA LA 'GAG PA MED NA DE'I TSE 'GAG PA
DANG BRAL BA'I PHYIR, 'DUS BYAS KYI MTSAN NYID NYAMS PAR 'GYUR
RO, ,DE'I PHYIR DE LTAR GAL TE 'JIG PA LA 'JIG PA BRTAGS PA DE
LTA NA YANG 'JIG PA MI RIGS LA, 'ON TE MA BRTAGS PA DE LTA NA
YANG MI

RIGS PAS, DA NI JI LTAR GZHAN GYIS 'JIG PAR 'GYUR, CI STE DE LTAR
RNAM PAR DPYAD PA YIN NA KHYOD LA YANG 'JIG PA MI RIGS TE, DE'I
PHYIR GANG ZHIG GNYI GA'I SKYON YIN PA DES GCIG LA BRGAL BAR BYA
BA MA YIN NO SNYAM NA, BRJOD PAR BYA STE, BDAG LA NI BRGAL BA
'DIR

MI 'GYUR BA NYID DE, 'DI LTAR DNGOS PO RNAMS NI RANG NYID RANG
BZHIN MED PA YIN LA, DE DAG KYANG RANG BZHIN MED PA NYID DU GYUR
PA NA, MA BRTAGS PAR GRUB PA'I TSUL GYIS BYIS PA 'DI BDEN PAR
MNGON PAR ZHEN PA RNAMS KYI THA SNYAD KYI LAM DU NYE BAR 'GRO BA
YIN TE, KHO BO CAG GI LTAR

@59A *, ,NA DE DAG LA JI SKAD DU BSHAD PA'I RNAM PAR DPYAD PA YOD
PA MA YIN NO, ,'JIG RTEN PA'I DNGOS PO RNAMS NI SGYU MA DANG RMI
LAM DANG DRI ZA'I GRONG KHYER LA SOGS PA LTAR 'THAD PA DANG BRAL
BAR GYUR CING, MA RIG PA'I RAB RIB KYIS BLO GROS KYI MIG NYAMS
PAR GYUR PA'I

PHYIR 'JIG RTEN LA GRUB PAR GYUR PAS PHAN TSUN LTOS PA NYID KYIS
'GRUB PAR GYUR PA 'BA' ZHIG BYIS PA RNAMS KYIS KHAS LEN PA YIN
NO, ,JI SKAD DU BRGYA PA LAS, MGAL ME'I 'KHOR LO SPRUL PA DANG,
,RMI LAM SGYU MA CHU ZLA DANG, ,KHUG RNA DANG NI BRAG CA DANG,
,SMIG RGYU SPRIN DANG SRID PA MTSUNGS, ,

ZHES BSHAD DO, ,DE'I PHYIR, BSKYED BYA YOD NA SKYED BYED DANG,
SKYED BYED YOD NA BSKYED BYA YOD CING, 'GAG PA YOD NA DGAG BYA
DANG, DGAG BYA YOD NA 'GAG PA YOD PA YIN NO, ,DE LTAR 'JIG RTEN
PA'I THA SNYAD KHAS BLANGS PA'I PHYIR KHO BO CAG GI PHYOGS LA
THAL BAR 'GYUR BA MTSUNGS PA

NYID DU 'GYUR BAR GA LA 'OS, GANG ZHIG 'JIG PA RGYU MED PA NYID
DU KHAS BLANGS NAS 'DUS BYAS RNAMS SKAD CIG MA NYID DU SMRA BA
DE'I LTAR NA NAM MKHA'I ME TOG LTAR RGYU MED PAS 'JIG PA MED PA'I
PHYIR DNGOS PO RNAMS SKAD CIG MA NYID DANG, 'JIG PA DANG BRAL BA
RNAMS 'DUS BYAS NYID DU 'ANG 'GRUB

PAR GA LA 'GYUR, DE'I PHYIR DE'I THAMS CAD MI 'GRIG PA NYID DU
'GYUR RO, ,SKYE BA'I RKYEN GYIS RGA SHI ZHES BYA BA DANG, 'DUS
BYAS KYI MTSAN NYID RNAMS KYANG 'DU BYED KYI PHUNG PO'I NANG DU
'DU BAR GSUNGS PA NI, BCOM LDAN 'DAS KYIS 'JIG PA RGYU DANG BCAS
PA NYID DU GSAL BAR BSTAN PA

MA YIN NAM, SKYE BA TZAM LA LTOS PA'I PHYIR 'DI'I SKAD CIG MAR
'JIG PA YANG BSGRUB PAR SLA STE, DE'I PHYIR THAMS CAD LEGS PAR
GNAS PAR 'GYUR RO, ,CI STE 'JIG PA ZHES BYA BA 'DI NI DNGOS PO
MED PA YIN NA, GANG ZHIG DNGOS PO MED PA DE LA RGYUS CI ZHIG
BYED, DE'I PHYIR 'JIG

PA RGYU MED PA YIN NO SNYAM NA, DNGOS PO LA YANG RGYU MED PAR
THAL BAR 'GYUR BA MA YIN NAM, 'DI LTAR DNGOS PO NI YOD PAR GYUR
PA YIN LA, YOD PA GANG YIN PA DE LA NI RGYUS DGOS PA CI ZHIG YOD
DE, SKYES ZIN PA LA NI YANG BSKYED DU MED DO, ,DE'I PHYIR THAMS
CAD DU RGYU MED PAR

@59B THAL BAR 'GYUR BAS 'DI NI MI RIGS SO, ,GZHAN YANG JI LTAR
SNGAR MED PA'I PHYIR DANG, PHYIS YOD PA'I PHYIR SKYE BA RGYU DANG
BCAS PA YIN PA DE BZHIN DU, 'JIG PA YANG YIN PAR 'DOD PAR BYA'O,
,'JIG PA YANG THAMS CAD KYI TSE 'GYUR BA NI MA YIN TE, SKYE BA'I
SNGAR MED PA'I PHYIR DANG, PHYIS

NI YOD PA'I PHYIR RO, ,GANG YANG GANG ZHIG DNGOS PO MED PA DE LA
RGYUS CI ZHIG BYED CES SMRAS PA DE YANG MI RIGS TE, GANG GI
PHYIR, KHO BO CAG NI 'JIG PA LA RGYUS CUNG ZAD CIG BYED PAR NI MI
'DOD KYI, 'O NA CI ZHE NA, 'ON KYANG 'JIG PA NYID BYED PA YIN NO
ZHES SMRAS SO, ,GAL TE DE

LTA NA BYED BZHIN PA YIN PA'I PHYIR 'JIG PA YANG DNGOS POR 'GYUR
BA MA YIN NAM ZHE NA, 'DI NI 'DOD PA NYID YIN TE, 'JIG PA NI RANG
GI NGO BO LA LTOS NAS DNGOS PO YIN LA, GZUGS LA SOGS PA'I CHOS
LOG PA'I RANG BZHIN YIN PA'I PHYIR NA NI DNGOS PO MED PA YIN NO,
,GZHAN YANG

'CHI BA YANG BYA BA GNYIS SU NYE BAR GNAS PA YIN TE, 'DU BYED
'JIG PAR YANG BYED PA DANG, YONGS SU MI SHES PA RGYUN MI 'CHAD
PA'I RGYU YANG 'BYIN PA'O ZHES BYA BA'I LUNG LAS NI JI LTAR 'JIG
PA RGYU DANG BCAS PA MA YIN PAR 'GYUR, GZHAN YANG, GZHAN GYIS
BRTAGS PA'I DNGOS

PO MED PA'I DNGOS PO'I MTSAN NYID CAN STONG PA NYID DNGOS PO'I
NGO BOR KHAS BLANGS PA NA JI LTAR DNGOS PO MED PA DNGOS PO NYID
DU KHAS MA BLANGS PAR 'GYUR, DNGOS PO YIN PA'I PHYIR NA YANG JI
LTAR STONG PA NYID 'DUS MA BYAS YIN TE, DE'I PHYIR KHAS BLANGS PA
THAMS CAD NYAMS PAR

'GYUR RO, ,DE NYID KYI PHYIR, JI LTAR MYA NGAN 'DAS PA NI, ,DNGOS
DANG DNGOS MED GNYIS YIN TE, ,MYA NGAN 'DAS LA 'DUS MA BYAS,
,DNGOS DANG DNGOS MED 'DUS BYAS YIN, ,ZHES 'CHAD PAR 'GYUR RO,
,SPROS PAS TSIG GO, ,DKYUS MA NYID BSHAD PAR BYA'O, ,'DIR SMRAS
PA,

GAL TE 'DUS BYAS KYI SKYE BA DANG GNAS PA DANG 'JIG PA DAG BKAG
MOD KYI, DE LTA NA YANG KHYAD PAR GYI MTSAN NYID DANG LDAN PA'I
'DUS BYAS NI YOD PA YIN TE, 'DI LTAR SRA BA LA SOGS PA DANG, LKOG
SHAL LA SOGS PA NI DE'I KHYAD PAR GYI MTSAN NYID DU NYE BAR BSTAN
PA YIN NO, ,

@60A *, ,DE'I PHYIR 'DUS BYAS YOD PAS DE'I MTSAN NYID KYANG YOD
DO, ,BRJOD PAR BYA STE, GAL TE 'DUS BYAS NYID YOD NA, ,DE LTAR
'GYUR BA ZHIG NA YOD PA NI MA YIN TE, 'DI LTAR, SKYE DANG GNAS
DANG 'JIG PA DAG ,MA GRUB PHYIR NA 'DUS BYAS MED, ,GANG GI

TSE JI SKAD BSHAD PA'I TSUL GYIS SKYE BA DANG GNAS PA DANG 'JIG
PA DAG KHO NA BKAG PA DE'I TSE 'DUS BYAS GA LA YOD, ,DE'I PHYIR
DE'I KHYAD PAR GA LA YOD, 'DIR SMRAS PA, 'DUS BYAS NI YOD PA NYID
DE, DE'I GNYEN PO 'DUS MA BYAS YOD PA'I PHYIR RO, ,BRJOD PAR BYA
STE, GAL TE

'DUS MA BYAS NYID YOD NA, 'DI DE LTAR 'GYUR NA, YOD PA NI MA YIN
TE, GANG GI PHYIR, 'DUS BYAS RAB TU MA GRUB PAS, ,'DUS MA BYAS NI
JI LTAR 'GRUB, ,'DIR KHA CIG NI NAM MKHA' DANG SO SOR BRTAGS PA
MA YIN PA'I 'GOG PA DANG, MYA NGAN LAS 'DAS PA RNAMS NI 'DUS MA

BYAS YIN NO ZHES RTOG PAR BYED LA, GZHAN DAG NI DE BZHIN NYID KYI
MTSAN NYID CAN STONG PA NYID LA 'DUS MA BYAS SU RTOG PAR BYED PA
DE THAMS CAD 'DUS BYAS RAB TU MA GRUB PAR GYUR PAS YOD PA MA YIN
PA NYID DO ZHES GSAL BAR BSTAN TO, ,'DIR SMRAS PA, GAL TE SKYE BA
DANG GNAS PA DANG

'JIG PA YOD PA MA YIN NO ZHES NGES PAR GZUNG NA, 'O NA THUB PA YE
SHES SGRIB PA MED PA MNGA' BAS, DGE SLONG DAG 'DUS BYAS NI SKYE
BAR YANG MNGON, 'JIG PA DANG GNAS PA LAS GZHAN DU 'GYUR BAR YANG
MNGON NO ZHES GANG GSUNGS PA DE JI LTAR RIG PAR BYA ZHE NA, BRJOD
PAR BYA STE, RMI

LAM JI BZHIN SGYU MA BZHIN, ,DRI ZA'I GRONG KHYER JI BZHIN DU,
,DE BZHIN SKYE DANG DE BZHIN GNAS, ,DE BZHIN DU NI 'JIG PA
GSUNGS, ,JI LTAR SGYU MA LA SOGS PA RNAMS RANG BZHIN GYIS MA
SKYES PA YIN YANG, 'JIG RTEN NA SGYU MA LA SOGS PA'I SGRA'I BRJOD
BYA DANG, SGYU MA LA

SOGS PA'I RNAM PAR SHES PA'I RTOGS PAR BYA BAR 'GYUR BA DE BZHIN
DU SKYE BA LA SOGS PA DE DAG KYANG RANG BZHIN GYIS YOD PA MA YIN
YANG 'JIG RTEN LA GRAGS PA TZAM GYI SGO NAS, BCOM LDAN 'DAS KYIS
BSTAN PA YIN NO, ,DE SKAD DU YANG, LPAGS RGYUS SHA RUS 'DUS LA
'DI DAG

@60B GI ,CHUNG MA YIN SNYAM 'DU SHES BSKYED NAS NI, ,BYIS PA
RMONGS RNAMS 'DOD CHAGS SKYED BYED CING, ,SGYU MA JI BZHIN BUD
MED MI SHES SO, ,JI LTAR BU MO GZHON NU'I RMI LAM NA, ,BU PHO
BYUNG ZHING SHI BA DES MTHONG NAS, ,BYUNG NAS DGA' ZHING SHI NAS
MI DGA' LTAR, ,CHOS RNAMS THAMS

CAD DE BZHIN SHES PAR GYIS, ,JI LTAR DRI ZA'I GRONG KHYER SMIG
RGYU DANG, ,SGYU MA JI BZHIN RMI LAM CI 'DRA BAR, ,CHOS RNAMS
THAMS CAD DE BZHIN SHES BYA STE, ,MTSAN MA SGOM PA NGO BO NYID
KYIS STONG, ,ZHES BYA BA DANG, DE BZHIN DU, 'DUS BYAS 'DUS MA
BYAS KUN DBEN PA STE, ,

DRANG SRONG DE DAG LA NI RNAM RTOG MED, ,'GRO BA KUN DU 'DUS MA
BYAS 'THOB PAS, ,LTA BA DAG LAS KHOR MOR RNAM PAR DBEN, ,GANG DAG
'DI 'DRA'I CHOS RNAMS SHES PA NI, ,RTAG TU MA CHAGS MI GTUM MI
RMONGS TE, ,DE YI SEMS NI RANG BZHIN MNYAM PAR GZHAG ,DE NI TING
'DZIN

STOBS CAN STOBS DANG LDAN, ,ZHES GSUNGS SO, ,SLOB DPON ZLA BA
GRAGS PA'I ZHAL SNGA NAS SBYAR BA'I TSIG GSAL BA LAS, 'DUS BYAS
BRTAG PA ZHES BYA BA RAB TU BYED PA BDUN PA'I 'GREL PA'O,, ,,'DIR
SMRAS PA, RNAM PAR SHES PA LA SOGS PA 'DUS BYAS KYI

CHOS 'DUS BYAS KYI RANG BZHIN CAN RNAMS NI YOD PA NYID DE, DE'I
RGYU LAS DANG BYED PA PO YOD PA'I PHYIR RO, ,BCOM LDAN 'DAS KYIS
KYANG, MA RIG PA DANG RJES SU 'BREL PA'I SKYES BU GANG ZAG 'DI
NI, BSOD NAMS MNGON PAR 'DU BYA BA YANG MNGON PAR 'DU BYED DO, ,

BSOD NAMS MA YIN PA DANG MI G-YO BA MNGON PAR 'DU BYA YANG MNGON
PAR 'DU BYED DO ZHES BYA BA LA SOGS PAS LAS KYI BYED PA PO DANG,
LAS DE DANG, 'BRAS BU RNAM PAR SHES PA LA SOGS PA 'DUS BYAS KYANG
NYE BAR BSTAN PA YIN NO, ,GANG LA BYED PA PO YOD PA DE NI YOD PA
YIN TE,

DPER NA BUM PA BZHIN NO, ,GANG ZHIG BYED PA MED PA DE LA NI BYED
PA PO MED DE, DPER NA RUS SBAL GYI SBU'I GOS BZHIN NO, ,BRJOD PAR
BYA STE, GAL TE DE'I SKYED PAR BYED PA LAS DANG BYED PA PO GNYIS
YOD NA NI, RNAM PAR SHES PA LA SOGS PA 'DUS BYAS KYANG YOD PAR
'GYUR

@61A *, ,BA ZHIG NA, DE DAG NI MED DO, ,'DI LTAR, BYED PO YOD PAR
GYUR PA DE, ,LAS SU GYUR PA MI BYED DO, ,BYED PO MA YIN GYUR PA
YANG, ,LAS SU MI 'GYUR MI BYED DO, ,DE LA BYED PAS NA BYED PA
PO'O, ,CUNG ZAD BYED PA KHO NA LA BYED PA POR BSNYAD KYI, MI

BYED PA NI MA YIN LA, BYED PA DE YANG BYED PA PO YIN PAR GYUR PA
'AM, MA YIN PAR GYUR PA'AM, YIN PA DANG MA YIN PAR GYUR PA ZHIG
LA RTOG PA ZHIG GO, ,BYA BAS NA LAS DE BYED PA PO'I 'DOD PAR GYUR
PA DAM PA'O, ,DE YANG RNAM PA GSUM STE, YIN PAR GYUR PA DANG, MA
YIN

PAR GYUR PA DANG, YIN PA DANG MA YIN PAR GYUR PA'O, ,DE LA BYED
PA PO YIN PAR GYUR PA BYA BA DANG LDAN PA NI LAS SU GYUR PA STE,
BYA BA DANG LDAN PA MI BYED DO ZHES BYA BA NI DAM BCA' BA GCIG
GO, ,DE NAS BYED PA PO MA YIN PAR GYUR PA BYA BA DANG BRAL BA
YANG LAS SU MA GYUR PA STE, BYA BA

DANG BRAL BA MI BYED DO ZHES BYA BA NI DAM BCA' BA GZHAN YIN NO,
,DE LA DANG PO RAB TU SGRUB PAR BZHED NAS, BSHAD PA, YIN PAR GYUR
LA BYA BA MED, ,BYED PO MED PA'I LAS SU'ANG 'GYUR, ,BYED PA POR
BRJOD PA NI, BYA BA NI RGYU CAN YIN PA'I PHYIR BYED DO ZHES BYA
BA'I BYA BA DANG BRAL BA DANG LDAN PA

YIN PAR GYUR PA 'GA' ZHIG KHO NAS, BYED PA PO'I BRJOD PA 'THOB
PAR 'GYUR TE, DE'I PHYIR BYA BA'I RGYU CAN GYI BYED PA PO'I BRJOD
PA THOB PA RNAM PA DE LTA BU DE LA NI, GANG GIS LAS DE BYED PAR
'GYUR BA BYA BA GZHAN MED DO, ,GANG GI TSE, BYA BA MED PAS BYED
PA PO LAS MI BYED PA DE'I TSE BYED PA PO LA

LTOS PA MED CING BYED PA PO MED PA'I LAS SU 'GYUR NA, BYED PA PO
MED PA'I LAS NI SRID PA YANG MA YIN TE, MO GSHAM GYI BUS BUM PA
BYED PA BZHIN NO, ,DE LTAR NA RE ZHIG YIN PAR GYUR PA LA BYA BA
MED PA DANG, BYED PA PO MED PA'I LAS SU YANG 'GYUR RO ZHES BYA
BA'I NYES PAR THAL

BAR 'GYUR BA'I PHYIR, BYED PA PO YIN PAR GYUR PA LAS MI BYED DO,
,DA NI LAS YIN PAR GYUR PA YANG BYED PA POS BYED PA MA YIN NO
ZHES BSTAN PA'I PHYIR, YIN PAR GYUR PA BYA BA MED, ,LAS MED BYED
PA POR YANG 'GYUR, ,ZHES GSUNGS SO, ,LAS YIN PAR GYUR PA ZHES BYA

@61B BA NI BYA BA DANG LDAN PA YIN LA, BYA BA'I RGYU CAN GYI LAS
KYI BRJOD PA THOB ZIN PA DE LA NI, GZOD YANG GANG GIS LAS DE BYED
PAR 'GYUR BA'I BYA BA GZHAN YOD PA YANG MA YIN NO, ,DE LTA NA NI,
RE ZHIG LAS YIN PAR GYUR PA LA BYA BA MED PA YIN NO, ,GANG GI
TSE, BYA BA GZHAN MED PA DE'I TSE NI LAS YIN

PAR GYUR PA DE BYED PA PO MI BYED PA NYID DO, ,GANG GI TSE LAS LA
BYA BA GNYIS PA MED PAS MI BYED PA DE'I TSE NI LAS DE'I BYED PA
PO NI LAS MED PA STE, LAS MI BDOG CING LAS DE MI BYED PA KHO NAR
BYED PA POR 'GYUR NA, 'DI NI RIGS PA YANG MA YIN TE, MTSAMS MED
PA'I LAS MA YIN PA LA NI,

MTSAMS MED PA'I LAS KYI BYED PA PO NYID MA MTHONG NGO, ,DE LTAR
BYED PA PO YIN PAR GYUR PAS LAS YIN PAR GYUR PA MI BYED DO ZHES
YANG DAG PAR BSGRUBS NAS, DA NI BYED PA PO MA YIN PAR GYUR PA
YANG LAS MA YIN PAR GYUR BA JI LTAR MI BYED PA DE LTAR BSTAN PA'I
PHYIR BSHAD PA, GAL TE BYED

POR MA GYUR NA, ,LAS SU MA GYUR BYED PA NI, ,LAS LA RGYU NI MED
PAR 'GYUR, ,BYED PA PO YANG RGYU MED 'GYUR, ,LAS MA YIN PAR GYUR
PA NI RGYU MED PAR 'GYUR RO, ,BYED PA PO MA YIN PAR GYUR PA NI
GANG BYA BA DANG BRAL BA YIN LA, BYA BA YANG BYED PA POR BSNYAD
PA'I RGYU YIN PA'I PHYIR NA,

BYA BA DANG BRAL BA'I BYED PA PO YANG RGYU MED PAR 'GYUR RO,
,RGYU MED PAR SMRA BA KHAS LEN PA YIN NA YANG RGYU DANG 'BRAS BU
RIL BSAL BAR 'GYUR RO ZHES BSHAD PA, RGYU MED NA NI 'BRAS BU
DANG, ,RGYU YANG 'THAD PAR MI 'GYUR RO, ,RGYU KHAS BLANGS PAR
GYUR NA NI GANG ZHIG RGYUS BSKYED PA DE NI

'BRAS BU YIN LA, DE'I SKYED PAR BYED PA GANG YIN PA DE NI RGYU
YIN NO ZHES BYA BAR RIGS TE, DPER NA BUM PA'I RGYU NI 'JIM PA YIN
LA, BUM PA 'BRAS BU YIN ZHING 'KHOR LO LA SOGS PA DE'I BYED RGYU
YIN PA BZHIN NO, ,RGYU MED PAR SMRA BA KHAS BLANGS NA NI RGYU LA
MI LTOS PA'I PHYIR, NAM

MKHA'I ME TOG LTAR BUM PA MED LA, BUM PA MED NA DE'I BYED RGYU
YOD PAR GA LA 'GYUR, DE LTAR NA RGYU MED NA NI 'BRAS BU DANG,
,RGYU YANG 'THAD PAR MI 'GYUR RO, ,DE'I PHYIR, DE MED NA NI BYA
BA DANG, ,BYED PA PO DANG BYA MI RIGS, ,DE MED NA STE, 'BRAS BU
DANG RGYU MED NA CI ZHIG BYED PA

@62A *, ,LA BYA BA YOD PAR 'GYUR ZHING, BYA BA GANG ZHIG LA RDZA
MKHAN RANG DBANG DU GYUR PAS BYED PA PO NYID DU 'GYUR, 'JIM PA
DAG KYANG DE'I BDAG NYID KYIS NYE BAR GYUR PA LAS SGRUB PAR BYED
PA DAM PA NYID YIN PA'I SGO NAS BYED PAR RIGS PA MA YIN NO, ,DE
LTAR NA RE ZHIG ,DE MED

NA NI BYA BA DANG, ,BYED PA PO DANG BYED MI RIGS, ,ZHES BYA'O,
,DE'I PHYIR, BYA BA LA SOGS MI RIGS NA, ,CHOS DANG CHOS MIN YOD
MA YIN, ,'DI LTAR LHA SBYIN SROG GCOD PA SPONG BA'I BYA BA LA
RANG DBANG DU GYUR PA LAS BYED PA POR GYUR NAS, LAS BYED PAR GYUR
PA'I SGO NAS SROG

GCOD PA SPONG BA'I BYA BA BYED PA DE'I TSE, DE LA CHOS NYE BAR
SKYE BAR 'GYUR RO, ,DE BZHIN DU DGE BA'I LAS KYI LAM DGE BA'I BYA
BAS BSGRUB PAR BYA BA BCU CHAR DANG, DGE BA'I CHOS KYI RTZOM PA
DKON MCHOG GSUM DANG, PHA DANG, MA DANG, DE LAS GZHAN MCHOD PAR
'OS PA MCHOD PA

LA SOGS PA'I MTSAN NYID CAN DAG LA YANG SBYAR BAR BYA'O, ,DE
BZHIN DU, BYA BA DANG BYED PA PO DANG BYED PA RNAMS MED NA CHOS
MA YIN PA SROG GCOD PA LA SOGS PA'I MTSAN NYID CAN LA YANG MED
PAR THAL BAR 'GYUR BA LAS BZLOG STE BRJOD PAR BYA'O, ,GANG GI
TSE, DE LTAR CHOS DANG CHOS

MA YIN PA MED PA DE'I TSE, DE'I 'BRAS BU YANG MED DO ZHES BSTAN
PA'I PHYIR BSHAD PA, CHOS DANG CHOS MIN MED NA NI, ,DE LAS BYUNG
BA'I 'BRAS BU MED, ,CHOS DANG CHOS MA YIN PA GNYIS MED NA NI,
CHOS DANG CHOS MA YIN PAS BSKYED PA'I 'BRAS BU 'DOD PA DANG, MI
'DOD PA YANG MED

PAR 'GYUR RO, ,DE'I PHYIR, 'BRAS BU MED NA THAR PA DANG, ,MTHO
RIS 'GYUR BA'I LAM MI 'THAD, ,GAL TE 'JIG RTEN PA'I LAM GYI 'BRAS
BU BSAM GTAN DANG GZUGS MED PA'I MTSAN NYID CAN BDE 'GRO YOD PAR
GYUR NA NI DE'I TSE DE'I DON DU 'JIG RTEN PA'I LAM BSGOM PA MDZES

PAR 'GYUR LA, GAL TE DE YANG 'BRAS BU MYA NGAN LAS 'DAS PA THAR
PA'I MTSAN NYID CAN YOD NA YANG DE'I DON DU, 'JIG RTEN LAS 'DAS
PA 'PHAGS PA'I LAM YAN LAG BRGYAD PA BSGOM PAR 'GYUR BA ZHIG NA,
GANG GI TSE 'BRAS BU YOD PA MA YIN PA DE'I TSE, 'BRAS BU MED

@62B NA THAR PA DANG, ,MTHO RIS 'GYUR BA'I LAM MI 'THAD, ,GZHAN
YANG, DE LTAR 'BRAS BU MED NA NI, ,BYA BA DAG NI THAMS CAD KYANG,
,DON MED NYID DU THAL BAR 'GYUR, ,ZHING LAS DANG, TSONG SPOGS
DANG, GLA BKOL GYI BYA BA LA SOGS PA GANG DAG 'BRAS BU'I DON DU
RTZOM PA DE DAG THAMS

CAD KYANG 'BRAS BU MED NA MI 'THAD DO, ,DE'I PHYIR DE LTAR, BYA
BA DAG NI THAMS CAD KYANG, ,DON MED NYID DU THAL BAR 'GYUR, 'DI
DAG NI DON MED PA YANG MA YIN NO, ,DE'I PHYIR NYES PA MA LUS PA'I
'BYUNG KHUNGS SU GYUR PA MTHO RIS DANG BYANG GROL LA SKUR PA
'DEBS PA, SEMS CAN

DMYAL BA LA SOGS PA'I G-YANG SA CHEN PO'I RGYU MTHONG BA DANG MA
MTHONG BA'I RGYU'I DNGOS PO DANG 'GAL BA YIN PA'I PHYIR, BYED PA
PO YIN PAR MA GYUR PA LAS SU MA GYUR PA BYED DO ZHES BYA BA'I
PHYOGS 'DI NI THA CHAD KHO NA YIN NO, ,DE'I PHYIR DE LTAR DAM
BCA' BA GNYIS YANG DAG

PAR BSGRUBS NAS, DE NI BYED PA PO GNYI GA'I NGO BO LAS GNYI GA'I
NGO BO YANG MI BYED DO ZHES BSHAD PA, BYED PA POR GYUR MA GYUR
PA, ,GYUR MA GYUR DE MI BYED DE, ,LAS YIN PA DANG MA YIN PAR GYUR
PA BYA BA DANG LDAN PA DANG, BYA BA DANG MI LDAN PA GANG YIN PA
DE NI BYED PA PO YIN PA DANG, MA

YIN PAR GYUR PAS MI BYED DO, ,GANG GI PHYIR, YIN DANG MA YIN GYUR
CIG LA, ,PHAN TSUN 'GAL BAS GA LA YOD, ,DNGOS PO GCIG LA DUS GCIG
TU BYA BA DANG LDAN PA YANG YIN LA BYA BA DANG MI LDAN PA YANG
YIN PA ZHES BYA BA 'DI NI MI RIGS PA NYID DO, ,DE'I PHYIR, BYED
PA PO YIN

PA DANG MA YIN PAR GYUR PA YANG LAS YIN PA DANG MA YIN PAR GYUR
PA MI BYED DO, ,YOD PA MA YIN PA'I PHYIR RO SNYAM DU DGONGS PA'O,
,DE LTAR PHYOGS MTHUN PA LA SKYON BRJOD NAS, PHYOGS MI MTHUN PA
LA YANG BSAL BAR BZHED NAS BSHAD PA, BYED PA POR NI GYUR PA YIS,
,MA GYUR LAS

NI MI BYED DE, ,MA GYUR PAS KYANG GYUR MI BYED, ,RE ZHIG BYED PA
PO YIN PAR GYUR PA BYA BA DANG LDAN PAS NI LAS SU MA GYUR BA BYA
BA DANG MI LDAN PA MI BYED DE, GANG GI PHYIR, 'DIR YANG SKYON DER
THAL BAR 'GYUR BA'I PHYIR RO, ,YIN PAR GYUR LA BYA BA MED, ,BYED
PO MED PA'I LAS SU'ANG

@63A *, ,'GYUR, ,ZHES BYA BAS DE LTAR BYED PA PO YIN PAR GYUR PAS
LAS MI BYED DO, ,LAS YIN PAR MA GYUR PA'ANG BYED PA MA YIN TE,
LAS YIN PAR MA GYUR PA NI RGYU MED PAR 'GYUR LA, DE'I PHYIR RGYU
MED NA NI 'BRAS BU DANG ZHES BYA BA LA SOGS PA'I SKYON THAMS CAD
DU

'GYUR RO, ,DE'I PHYIR PHYOGS MI MTHUN PA NI SNGAR BSHAD ZIN PA'I
GTAN TSIGS DAG GIS SUN PHYUNG BA'I PHYIR YANG GTAN TSIGS DGOD PAR
MI BYA'O, ,BYED PA PO YIN PAR GYUR PAS LAS YIN PAR MA GYUR PA MI
BYED DO ZHES BYA BA JI LTAR BSTAN PA DE BZHIN DU BSHAD ZIN PA'I
'DON PA'I RJES

SU 'BRANGS NAS BYED PA PO MA YIN PAR GYUR PA BYA BA DANG MI LDAN
PAS LAS YIN PAR GYUR PA MI BYED DO ZHES BYA BA YANG RNAM PAR
BSHAD PAR BYA'O, ,DE LTAR RE ZHIG ,PHYOGS MI MTHUN PA LA TSIG RE
RE DPYAD PA'I SGO NAS SKYON BRJOD NAS, DA NI TSIG RE RE LA TSIG
GNYIS GNYIS DPYAD NAS,

SKYON BRJOD PAR BZHED NAS BSHAD PA, BYED PA POR NI GYUR PA DANG,
,BCAS PA LAS NI MA GYUR DANG, ,GYUR MA GYUR PA MI BYED DE, ,GTAN
TSIGS GONG DU BSTAN PHYIR RO, ,BYED PA POR GYUR PA DANG BCAS PA
DE NI LAS YIN PAR MA GYUR PA DANG, YIN PAR GYUR PA DANG YIN PAR
MA GYUR PA MI BYED DO, ,JI LTAR ZHE NA,

GTAN TSIGS GONG DU BSTAN PA'I PHYIR RO ZHES BYA BA GSUNGS SO, ,DE
LA, YIN PAR GYUR LA BYA BA MED, ,CES BYA BA LA SOGS PAS BYED PA
POR GYUR PA DANG BCAS PAS NI MI BYED DO, ,LAS SU MA GYUR PA YANG
MI BYED DE, LAS LA RGYU NI MED PAR 'GYUR, ,RGYU MED NA NI 'BRAS
BU DANG, ,ZHES BYA BA LA SOGS PAS SKYON

BSTAN ZIN PA'I PHYIR RO, ,LAS SU GYUR PA DANG MA GYUR PA YANG MI
BYED DE, YIN DANG MA YIN GYUR CIG LA, ,PHAN TSUN 'GAL BAS GA LA
YOD, ,CES BSHAD PA'I PHYIR RO, ,DE LTAR RE ZHIG BYED PA PO YIN
PAR GYUR PAS LAS YIN PAR MA GYUR PA DANG YIN PAR GYUR PA BYED PA
MA YIN NO, ,DA NI

BYED PA PO MA YIN PAR GYUR PA YANG, LAS SU GYUR PA DANG BCAS PA
DANG GYUR PA DANG MA GYUR PA BYED PA MA YIN NO ZHES BSHAD PA,
BYED PA POR NI MA GYUR PAS, ,LAS NI GYUR DANG BCAS PA DANG, ,MA
GYUR GYUR PA MI BYED DE, ,GTAN TSIGS GONG DU BSTAN PHYIR RO,
,BYED PA PO YIN PAR MA

@63B GYUR PA NI RGYU MED PAR 'GYUR LA, RGYU MED NA NI 'BRAS BU
DANG ZHES BYA BA LA SOGS PAS NYES PA BSHAD ZIN PA'I PHYIR, BYED
PA POR MA GYUR PA NI MI BYED PA YIN NO, ,LAS SU GYUR PA DANG BCAS
PA YANG MI BYED DE, YIN PAR GYUR LA BYA BA MED, ,LAS MED BYED PA
POR YANG 'GYUR, ,ZHES BYA BAR

THAL BAR 'GYUR BA'I PHYIR RO, ,LAS YIN PAR GYUR PA DANG YIN PAR
MA GYUR PA YANG MI BYED DE, YIN DANG MA YIN GYUR CIG LA, ,PHAN
TSUN 'GAL BAS GA LA YOD, ,CES BSHAD PA'I PHYIR RO, ,DA NI BYED PA
PO YIN PAR GYUR PA DANG, YIN PAR MA GYUR PA NYID KYANG GNYI GA'I
NGO BO YIN PA NA,

LAS YIN PAR GYUR PA DANG MA YIN PAR GYUR PA GANG YANG RUNG BA JI
LTAR MI BYED PA DE LTAR BSTAN PA'I PHYIR BSHAD PA, BYED PA POR
GYUR MA GYUR NI, ,LAS SU GYUR DANG MA GYUR PA, ,MI BYED 'DI YANG
GTAN TSIGS NI, ,GONG DU BSTAN PAS SHES PAR BYA, ,BYED PA PO YIN
PAR GYUR PA DANG,

MA YIN PAR GYUR BA NI MI BYED DE, YIN DANG MA YIN GYUR CIG LA,
,PHAN TSUN 'GAL BAS GA LA YOD, ,CES BSHAD PA'I PHYIR RO, ,LAS SU
GYUR PA YANG MI BYED DE, ,YIN PAR GYUR LA BYA BA MED, ,LAS MED
BYED PA POR YANG 'GYUR, ,ZHES BYA BAR THAL BA'I PHYIR RO, ,LAS SU

MA GYUR PA RGYU MED PA YANG MI BYED DE, RGYU MED NA NI 'BRAS BU
DANG ZHES BYA BA LA SOGS PAS SKYON BSHAD ZIN PA'I PHYIR RO, ,DE'I
PHYIR, DE LTAR PHYOGS MTHUN PA DANG PHYOGS MI MTHUN PA DAG LA
BYED PA PO DANG LAS SU GRUB PA RNAM PA THAMS CAD DU RIGS PA MA
YIN NO, ,DE'I PHYIR RNAM PAR SHES

PA LA SOGS PA 'DUS BYAS KYI RANG BZHIN CAN DAG NI YOD PA NYID DE,
DE'I RGYU LAS DANG BYED PA PO YOD PA'I PHYIR RO ZHES GANG SMRAS
PA DE NI MI RIGS PA YIN NO, ,'DIR SMRAS PA, DNGOS PO RNAMS MED DO
ZHES BYA BA 'DI CI KHYOD KYIS NGES PAR BZUNG BA YIN NAM ZHE NA,
MA YIN TE, DNGOS

PO RANG BZHIN DANG BCAS PAR SMRA BA KHYOD LA NI DNGOS PO DANG
BRAL BA LAS THAMS CAD LA SKUR PA 'DEBS PA SRID KYI, KHO BO CAG
GIS NI BRTEN NAS SKYES PA'I PHYIR DNGOS PO THAMS CAD KYI RANG
BZHIN NYID NYE BAR MI DMIGS TE, DES NA GANG ZHIG LA SKUR PA 'DEBS
PAR 'GYUR, JI SKAD

@64A *, ,DU RIN PO CHE'I PHRENG BA LAS, ,SMIG RGYU LA NI 'DI CHU
ZHES, ,BSAMS TE DER NI SONG BA LAS, ,GAL TE CHU DE MED DO ZHES,
,'DZIN PA DE NI BLUN PA NYID, ,DE BZHIN SMIG RGYU CHU LTA BU'I,
,'JIG RTEN YOD CE'AM MED PA ZHES, ,'DZIN PA DE NI RMONGS PA STE,,

RMONGS PA YOD NA MI 'GROL LO, ,MI SHES PA LAS SNGAR BRTAGS SHING,
,PHYI NAS DE NYID DON NGES NA, ,GANG TSE DNGOS PO MI DMIGS PA,
,DE TSE DNGOS MED GA LA 'GYUR, ,ZHES GSUNGS SO, ,DE'I PHYIR DE
LTAR DNGOS PO RANG BZHIN MED PA RNAMS LA JI SKAD SMRAS PA'I RNAM
PA 'GRUB

PA GA LA YOD, DE'I PHYIR, DNGOS PO KUN RDZOB PA SMIG RGYU'I CHU
DANG MTSUNGS PA RNAMS NI 'JIG RTEN PA'I PHYIN CI LOG KHAS BLANGS
NAS RKYEN DE NYID 'DI PA TZAM DU KHAS BLANGS PA KHO NAS GRUB PA
YIN GYI, GZHAN GYIS NI MA YIN NO ZHES BSHAD PA, BYED PO LAS LA
BRTEN BYAS SHING, ,

LAS KYANG BYED PO DE NYID LA, ,BRTEN NAS 'BYUNG BA MA GTOGS PA,
,GRUB PA'I RGYU NI MA MTHONG NGO, ,'DIR NI BYED CING LAS LA LTOS
PA MED PA NI BYED PA PO NYID MA YIN PA'I PHYIR, BYED PA PO'I BYED
PA PO NYID NI LAS LA LTOS NAS YIN ZHING, BYED PA POS BYED BZHIN
PA MA YIN PA NI

'GA' YANG LAS NYID DU MI 'GYUR BAS BYED BZHIN PA NYID LAS SU
BRJOD PA'I PHYIR LAS KYANG BYED PA PO DE NYID LA BRTEN NAS BYUNG
BA YIN NO, ,DE LTAR LAS DANG BYED PA PO DAG PHAN TSUN LTOS PA'I
GRUB PA LAS MA GTOGS PAR GRUB PA'I RGYU GZHAN NI MA MTHONG NGO,
,JI LTAR LAS DANG BYED PA PO

GNYIS PHAN TSUN LTOS PA'I GRUB PA YIN PA DE BZHIN DU DNGOS PO
GZHAN RNAMS KYANG YIN NO ZHES BSGRE BA'I PHYIR BSHAD PA, DE BZHIN
NYER LEN SHES PAR BYA, ,LAS DANG BYED PO BSAL PHYIR RO, ,DE BZHIN
ZHES BYA BA 'DIS NI LAS DANG BYED PA PO'I THA SNYED THAL MA THAG
PA STON PA'O, ,NYE BAR

LEN PAS NA NYE BAR LEN PA STE, DE LTAR NA 'DIS NI NYE BAR LEN
PA'I BYA BA BSTAN LA, DES KYANG RANG GI SGRUB BYED BYED PA PO
DANG NYE BAR LEN PA PO DE NYE BAR BLANG BAR BYA BA LAS 'DZIN PAR
BYED CING, NYE BAR BLANGS PA DANG NYE BAR LEN PA PO DE GNYIS
KYANG LAS DANG BYED PA PO LTAR PHAN TSUN

@64B LTOS PAS GRUB PA YIN GYI NGO BO NYID KYIS NI MA YIN NO,
,YANG CI'I PHYIR NGO BO NYID KYIS MA YIN ZHE NA, LAS DANG BYED PO
BSAL PHYIR RO, ,ZHES GSUNGS TE, BSAL BA NI BZLOG PA'O, ,PHYIR
RO'I SGRAS NI GTAN TSIGS 'DZIN PA'O, ,DE'I PHYIR DON NI BDAG CAG
GIS GTAN

TSIGS GANG DAG GIS LAS DANG BYED PA PO BSAL BAR BSHAD PA'I GTAN
TSIGS DE DAG KHO NAS NYE BAR BLANG BA DANG NYE BAR LEN PA PO'ANG
BKAG PAR RIG PAR BYA'O ZHES BYA BA 'DI 'THAD PAR 'GYUR RO, ,LAS
DANG BYED PA PO BKAG PAS 'DI GNYIS PHAN TSUN LTOS PA'I GRUB PA
YIN PAR

NGES PAR BYA BA 'BA' ZHIG TU MA ZAD KYI, GZHAN YANG, BYED PA PO
DANG LAS DAG GIS, ,DNGOS PO LHAG MA SHES PAR BYA STE, SHES RAB
CAN GYIS ZHES BYA BA NI TSIG GI LHAG MA'O, ,SHES RAB CAN GYIS LAS
DANG BYED PA PO DANG NYE BAR BLANG BA DANG NYE BAR LEN PA PO LAS
THA DAD PA'I

DNGOS PO GZHAN GANG DAG BSKYED BYA SKYED BYED DANG, 'GRO BA DANG
'GRO BA PO DANG, BLTA BYA DANG LTA BYED DANG, MTSAN NYID DANG
MTSAN GZHI DANG, 'BYUNG BAR BYA BA DANG 'BYUNG BAR BYED PA DANG,
DE BZHIN DU, YAN LAG DANG YAN LAG CAN DANG, YON TAN DANG YON TAN
CAN

DANG, TSAD MA DANG GZHAL BYA LA SOGS PA'I DNGOS PO MA LUS PA DE
DAG LAS DANG BYED PA PO'I RNAM PAR DPYAD PAS NGO BO NYID KYIS YOD
PA BKAG STE, PHAN TSUN LTOS PA'I GRUB PA NYID YIN PAR SHES PAR
BYA'O, ,DE DAG RNAM PAR DPYAD PA YANG DBU MA LA 'JUG PA LAS NGES
PAR

BYA'O, ,GAL TE, DNGOS PO LHAG MA SHES PAR BYA, ,ZHES BYA BA 'DI
NYID KYI NYE BAR BLANG BA DANG NYE BAR LEN PA PO'I DON RTOGS ZIN
PA'I PHYIR YANG BKOD PA MI RIGS PA MA YIN NAM ZHE NA, 'DI NI BDEN
MOD KYI, 'ON KYANG RNAM PAR DPYAD PAR BYA BA LA GTZO BOR GYUR PAR
SHES PAR

BYA BA'I PHYIR, NYE BAR BLANG BA DANG NYE BAR LEN PA PO LOGS SHIG
TU BKOD DE, 'DI LTAR RAB TU BYED PA PHYI MA DAG TU YANG 'DI GNYIS
KHO NA'I BRTAG PA PHAL CHER 'BYUNG BAR 'GYUR RO, ,DE NYID KYI
PHYIR, BCOM LDAN 'DAS KYIS, SEMS DMYAL 'JIGS PA NGA YIS BSTAN BYA
STE,

@65A *, ,SEMS CAN STONG PHRAG DU MA SKYO BYAS KYANG, ,GANG DAG
SHI 'PHOS NGAN SONG DRAG 'GRO BA'I, ,'GRO BA DE DAG NAM YANG YOD
MA YIN, ,GANG DAG RAL GRI MDA' CHEN MTSON 'BYIN PA'I, ,GNOD PA
BYED PA YOD PA MA YIN TE, ,RTOG PA'I DBANG GIS NGAN SONG DE

DAG NA, ,LUS LA 'BAB MTHONG DE NA MTSON CHA MED, ,SNA TSOGS YID
DGA' ME TOG KHA PHYE ZHING, ,GSER GYI KHANG MCHOG 'BAR BA YID
'ONG BA, ,'DI NA DE LA 'ANG BYED PO 'GA' MED DE, ,DE DAG RTOG
PA'I DBANG GIS BZHAG PA YIN, ,RTOG PA'I DBANG GIS 'JIG RTEN RNAM

BRTAGS TE, ,'DU SHES 'DZIN PAS BYIS PA RNAM PAR PHYE, ,'DZIN DANG
'DZIN MED DE YANG 'BYUNG BA MIN, ,YONGS SU RTOG PA SGYU MA SMIG
RGYU BZHIN, ,ZHES GSUNGS SO, ,SLOB DPON ZLA BA GRAGS PA'I ZHAL
SNGA NAS SBYAR BA TSIG GSAL BA LAS, LAS DANG BYED PA PO BRTAG PA
ZHES BYA BA RAB

TU BYED PA BRGYAD PA'I 'GREL PA'O,, ,,'DIR, DE BZHIN NYER LEN
SHES PAR BYA, ,LAS DANG BYED PO BSAL PHYIR RO, ,ZHES GANG SMRAS
PA DE NI MI RIGS TE, ,'DI LTAR, LTA DANG NYEN LA SOGS PA DANG,
TSOR SOGS DANG YANG DBANG BYAS PA, ,GANG GI YIN PA DE DAG GI
,SNGA ROL DE YOD

KHA CIG SMRA, ,LTA BA DANG NYAN PA DANG SNOM PA DANG MYANG BA LA
SOGS PA RNAMS DANG, TSOR BA DANG REG PA DANG YID LA BYED PA LA
SOGS PA RNAMS NYE BAR LEN PA PO GANG GIS NYE BAR LEN PA YIN PA'I
NYE BAR LEN PA PO DE NI NYE BAR LEN PA DE DAG GI SNGA ROL NA YOD
DO ZHES MANG POS BKUR BA PA SMRA'O, ,CI'I

PHYIR ZHE NA, GANG GI PHYIR, DNGOS PO YOD PA MA YIN NA, ,LTA BA
LA SOGS JI LTAR 'GYUR, ,DE PHYIR DE DAG SNGA ROL NA, ,DNGOS PO
GNAS PA DE YOD DO, ,'DI NA LHA SBYIN YOD PAR GYUR PAS NOR SOGS
PAR BYED KYI, YOD PA MA YIN PA'I MO GSHAM GYI BUS NI MA YIN NO,
,DE BZHIN DU GAL

TE RE ZHIG LTA BA LA SOGS PA DAG GI SNGA ROL NA GANG ZAG GNAS PAR
MA GYUR NA NI, DES LTA BA LA SOGS PA NYE BAR LEN PAR BYED PAR
YANG MI 'GYUR BA NYID DO, ,DE PHYIR NOR GYI SNGA ROL NA LHA SBYIN
GNAS PA LTAR, LTA BA LA SOGS PA DAG GI SNGA ROL NA, GANG ZHIG
'DI'I NYE BAR LEN PAR BYED PAR

@65B 'GYUR BA'I GANG ZAG DE YOD PA YIN NO ZHES 'DZER TO, ,BRJOD
PAR BYA'O, ,LTA DANG NYAN LA SOGS PA DANG, ,TSOR BA LA SOGS NYID
KYI NI, ,SNGA ROL DNGOS PO GANG GNAS PA, ,DE NI GANG GIS GDAGS
PAR BYA, ,GANG ZAG CES BYA BA LTA BA LA SOGS PA'I SNGON ROL NA
YOD DO ZHES RNAM PAR GZHAG

PA GANG YIN PA DE GANG YANG GDAGS PAR BYA, 'DI LTAR GANG ZAG TU
THA SNYAD GDAGS PA'I RGYU NI LTA BA LA SOGS PA YIN NA, DE GAL TE
DE DAG LAS SNGAR RNAM PAR GNAS PAR YOD PAR RTOG NA NI, DE'I TSE
BUM PA DANG SNAM BU LTAR, LTA BA LA SOGS PA LA LTOS PA MED PAR
'GYUR LA, GANG ZHIG

RANG GI RGYU LA LTOS PA MED PA DE NI RGYU MED PA YIN TE, NOD LA
SOGS PA LA MI LTOS PA'I NOR CAN LTAR MED PA YIN NO SNYAM DU
DGONGS PA'O, ,GZHAN YANG LTA BA LA SOGS MED PA YANG, ,GAL TE DE
NI GNAS GYUR NA, ,DE MED PAR YANG DE DAG NI, ,YOD PAR 'GYUR BAR
THE TSOM MED, ,

GAL TE LTA BA LA SOGS PA DAG GI SNGON ROL NA GANG ZAG CES BYA BA
ZHIG YOD PA DES LTA BA LA SOGS PA NYE BAR LEN PAR BYED DO SNYAM
DU SEMS NA, DE LTA NA NI THE TSOM MED PAR LTA BA LA SOGS PA 'DI
DAG KYANG GANG ZAG MED PAR YOD PAR 'GYUR RO, ,'DI LTAR NOR DANG
'BREL BA'I SNGON ROL NA LHA SBYIN

NOR LAS THA DAD PAR RNAM PAR GNAS PAR GYUR NAS NOR SO SOR GRUB
CING DON GZHAN DU GYUR PA SOGS PAR BYED PA DE BZHIN DU, NYE BAR
LEN PA PO LA YANG NYE BAR LEN PA LTA BA LA SOGS PA RANG LAS THA
DAD PAR DON GZHAN DU GYUR PA YOD PAR 'GYUR BA ZHIG GO, ,SRID PA
YANG MA YIN NO ZHES GSUNGS PA NI,

CI YIS GANG ZHIG GSAL BAR BYED, ,GANG GIS CI ZHIG GSAL BAR BYED,
,CI MED GANG ZHIG GA LA YOD, ,GANG MED CI ZHIG GA LA YOD, ,CES
BYA BA STE, 'DI NA 'DI NI 'DI'I RGYU YIN LA, 'DI NI 'DI'I 'BRAS
BU YIN NO ZHES BYA BAR SA BON ZHES BYA BA'I RGYUS MYU GU ZHES BYA
BA'I

'BRAS BU GANG ZHIG MNGON PAR GSAL BAR BYED CING, 'BRAS BU DES
KYANG SA BON ZHES BYA BA'I RGYU CI ZHIG MNGON PAR GSAL BAR BYED
PA DE BZHIN DU GAL TE 'DI NI 'DI'I NYE BAR LEN PA PO'O ZHES BYA
BAR LTA BA LA SOGS PA NYE BAR LEN PA CI ZHIG GI BDAG GANG ZHIG
MNGON PAR GSAL BAR BYED

@66A *, ,CING, 'DI NI 'DI'I NYE BAR LEN PA'O ZHES BYA BA BDAG
GANG GIS LTA BA LA SOGS PA NYE BAR LEN PA CI ZHIG MNGON PAR GSAL
BAR BYED PAR 'GYUR NA NI DE'I TSE PHAN TSUN LTOS NAS NYE BAR LEN
PA DANG NYE BAR LEN PA PO DAG GRUB PAR 'GYUR NA, GANG GI TSE NYE
BAR LEN PA PO MED PAR LOGS SHIG

TU LTA BA LA SOGS PA KHAS LEN PA DE'I TSE NI RTEN MED PAS DE MED
PA NYID YIN NO, ,DE'I PHYIR GNYI GA YANG GRUB PA MED PAS, LTA BA
LA SOGS PA LAS THA DAD PAR NYE BAR LEN PA PO GNAS MA YIN NO ZHES
BYA BA 'DI NI MI RIGS SO, ,'DIR SMRAS PA, LTA DANG NYAN LA SOGS
PA DANG, ,ZHES BYA BA LA

SOGS PA GANG SMRAS PA DE LA BRJOD PAR BYA STE, GAL TE LTA BA LA
SOGS PA THAMS CAD KYI SNGA ROL NA GNAS SO ZHES BYA BAR KHAS
BLANGS PAR GYUR NA NI, NYES PA 'DIR 'GYUR BA ZHIG NA, GANG GI
TSE, LTA BA LA SOGS THAMS CAD KYI, ,SNGA ROL GANG ZHIG YOD PA
MIN, ,'O NA CI ZHE NA, RE RE'I

SNGA ROL NA YOD PA YIN NO GANG GI TSE DE LTA YIN PA DE'I TSE, LTA
SOGS NANG NAS GZHAN ZHIG GIS, ,GZHAN GYI TSE NA GSAL BAR BYED,
,GANG GI TSE LTA BA PO ZHES BYA BAR LTA BAS GSAL BAR BYED PA DE'I
TSE NI, NYAN PA LA SOGS PA DAG LA BRTEN NAS NYE BAR GDAGS PAR BYA
BA MA YIN NO, ,DE'I

PHYIR SNGAR SMRAS PA'I NYES PA'I GO SKABS MED DO ZHE NA, BRJOD PA 'DI
YANG RIGS PA MA YIN TE, CI'I PHYIR ZHE NA, LTA BA LA SOGS PA DANG
BRAL BA NI NYE BAR LEN PA MED PA, RGYU MED PA GSAL BYED DANG BRAL
BA NI YOD PA NYID MA YIN PA'I PHYIR RO, ,LTA LA SOGS PA THAMS CAD
KYI, ,SNGA ROL GAL TE YOD

MIN NA STE, DE LTAR RTOG NA, DE LTA NA YANG, LTA LA SOGS PA RE RE
YI, ,SNGA ROL DE NI JI LTAR YOD, ,GANG ZHIG THAMS CAD KYI SNGA
ROL NA YOD PA MA YIN PA DE NI RE RE'I SNGA ROL NA YANG MA YIN TE,
DPER NA SHING THAMS CAD KYI SNGA ROL NA NAGS MED PA DE'I TSE RE
RE'I SNGA ROL NA YANG MED LA, ,BYE MA THAMS

CAD LA TIL MAR 'BYIN PA MED LA, BYE MA RE RE LA YANG TIL MAR MED
PA BZHIN NO, ,GZHAN YANG, GANG ZHIG RE RE'I SNGA ROL DU YOD PAR
'GYUR BA DE NI THAMS CAD KYI SNGA ROL NA YANG YOD PAR KHAS BLANGS
PAR 'GYUR TE, RE RE MA GTOGS PAR THAMS CAD MED PA'I PHYIR RO,
,DE'I PHYIR

@66B RE RE'I SNGA ROL NA YOD DO ZHES BYA BA NI MI RIGS SO, ,'DI'I
PHYIR YANG MI RIGS TE, GANG GI PHYIR, LTA PO DE NYID NYAN PO DE,
,GAL TE TSOR PO'ANG DE NYID NA, ,DE'I TSE, RE RE'I SNGA ROL
YOD GYUR NA, ,LTA BA PO GANG YIN PA DE NYID NYAN PA PO YIN NO
ZHES BYA BAR BRJOD PAR NI RIGS PA YANG MA YIN

NO, ,GAL TE YIN NA, DE'I TSE LTA BA'I BYA BA DANG BRAL BA'I NYAN
PA PO YANG LTA BA PO NYID DU 'GYUR LA, NYAN PA'I BYA BA DANG BRAL
BA'I LTA BA PO YANG NYAN PA POR 'GYUR NA, LTA BA'I BYA BA DANG
BRAL BA YANG LTA BA POR 'GYUR ZHING, NYAN PA'I BYA BA DANG BRAL
BA YANG NYAN PA POR 'GYUR RO ZHES BYA BA GANG

YIN PA DE LTA BU NI MTHONG BA YANG MA YIN NO, ,DE NYID KYI PHYIR,
DE NI DE LTAR MI RIGS SO ZHES BSHAD DO, ,BYA BA SO SO LA BYED PA
PO THA DAD PA'I PHYIR 'DI NI DE LTAR YOD PAR GAL 'GYUR ZHES BSTAN
PA'I PHYIR, DE NI DE LTAR MI RIGS SO ZHES GSUNGS SO, ,SLOB DPON
SANGS RGYAS

BSKYANGS NI, BDAG GCIG YIN NA NI, DBANG PO GZHAN LA 'GRO BAR THAL
BAR 'GYUR TE, SKYES BU SKAR KHUNG GZHAN DU NYE BAR 'GRO BA BZHIN
NO ZHES RNAM PAR 'CHAD DO, ,SLOB DPON LEGS LDAN BYED NI, THAMS
CAD NA YOD PA'I BDAG LA DBANG PO GZHAN LA 'GRO BA YOD PA MA

YIN PAS THAL BAR 'GYUR BA'I SKYON MI RIGS SO ZHES DE LA SUN 'BYIN
PAR SMRA'O, ,'DI NI MI RIGS TE, RANG GI SDE PAS BRTAGS PA'I GANG
ZAG TU SMRA BA DGAG PA'I SKABS SU BAB PA'I PHYIR DANG, DE YANG
THAMS CAD NA YOD PA NYID DU KHAS MA 'CHES PA'I PHYIR RO, ,DE'I
PHYIR

THAL BAR 'GYUR BA'I SKYON RIGS PA NYID DO, ,'ON TE YANG JI SKAD
DU BSHAD PA'I SKYON SPANG BAR 'DOD PAS, GAL TE LTA PO GZHAN NYID
LA, ,NYAN PA PO GZHAN TSOR GZHAN NA STE, RTOG PAR BYED NA DE YANG
MI RIGS TE, DE LTAR 'DOD PAR GYUR NA, LTA PO YOD TSE NYAN POR
'GYUR, ,

BDAG KYANG MANG PO NYID DU 'GYUR, ,JI LTAR BA GLANG LAS GZHAN DU
GYUR PA'I RTA NI BA GLANG YOD PA'I TSE CIG CAR DU YOD PAR MI
'GYUR BA MA YIN PA DE BZHIN DU, GAL TE NYAN PA PO LTA BA PO LAS
GZHAN DU GYUR NA NI, DE LTA BA PO YOD PA'I TSA NA YANG CIG CAR DU
YOD PAR 'GYUR BA

@67A *, ,ZHIG NA, DE LTAR NI MI 'DOD PAS GZHAN NYID YOD PA MA YIN
NO, ,GZHAN YANG DE LTA YIN NA NI BDAG MANG POR 'GYUR TE, LTA BA
PO DANG NYAN PA PO DANG TSOR BA PO LA SOGS PA RNAMS SO SO SO SOR
GRUB PAR KHAS BLANGS PA'I PHYIR RO, ,DE'I PHYIR, GANG ZAG CES BYA
BA NI

LTA BA LA SOGS PA RE RE'I SNGA ROL NA YANG 'GA' ZHIG KYANG MED
DO, ,'DIR SMRAS PA, BDAG NI LTA BA LA SOGS PA THAMS CAD KYI SNGA
ROL NA YOD PA NYID DO, ,CI STE GAL TE DE YOD NA, DE NI GANG GIS
GDAGS PAR BYA, ,SNYAM DU SEMS NA, DE LA BRJOD PAR BYA STE, 'DI
LTAR LTA BA LA SOGS

PA DAG GI SNGA ROL NA MING DANG GZUGS KYI GNAS SKABS NA, GANG LAS
RIM GYIS MING DANG GZUGS KYI RKYEN GYIS SKYE MCHED DRUG GO ZHES
LTA BA DANG NYAN PA LA SOGS PA DAG 'BYUNG PAR 'GYUR BA 'BYUNG BA
CHEN PO BZHI YOD DE, DE'I PHYIR LTA BA LA SOGS PA DAG GI SNGA ROL
NA, BDAG 'BYUNG BA CHEN

PO BZHI'I NYE BAR LEN PA CAN YOD DO, ,DE LTA NA YANG, LTA DANG
NYAN LA SOGS PA DANG, ,TSOR BA DAG LA SOGS PA YANG, ,GANG LAS
'GYUR BA'I 'BYUNG DE LA'ANG, ,DE NI YOD PA MA YIN NO, ,'BYUNG BA
CHEN PO GANG DAG LAS LTA BA LA SOGS PA SKYE BA DE DAG LA'ANG, NYE
BAR LEN PA 'BYUNG BA CHEN PO'I RGYU

CAN 'DI YOD PA MI RIGS TE, SNGAR BSHAD PA'I GTAN TSIGS KYIS SO
ZHES BYA BAR DGONGS SO, ,DE LA JI SKAD SNGAR, CI MED GANG ZHIG GA
LA YOD, ,GANG MED CI ZHIG GA LA YOD, ,CES BSHAD PA DE KHO NA LTAR
'DIR YANG BRJOD PAR BYA'O, ,GAL TE NYE BAR LEN PA 'BYUNG BA CHEN
PO'I SNGA ROL DU BDAG GRUB PAR GYUR NA NI,

DES 'BYUNG BA CHEN PO DAG NYE BAR LEN PAR 'GYUR NA, DE LTAR YANG
MA YIN TE RGYU MED PA'I PHYIR RO, ,GANG ZHIG YOD PA MA YIN PA DE
NI JI LTAR 'BYUNG BA CHEN PO DAG NYE BAR LEN PAR 'GYUR, DE'I
PHYIR, LTA BA'I NYE BAR LEN PA CAN LTAR 'BYUNG BA CHEN PO'I NYE
BAR LEN PA CAN LA YANG SKYON BRJOD

PA NYID YIN PAS SLAR YANG MA BRJOD DO, ,GANG GI PHYIR DE LTAR
YIN PA DE'I PHYIR 'DI NI 'BYUNG BA DAG LA YANG YOD PA MA YIN NO,
,'DIR SMRAS PA, GAL TE YANG DE LTAR BDAG BKAG MOD KYI, 'ON KYANG
LTA BA LA SOGS PA NI YOD PA NYID DE, BKAG PA MA BYAS PA'I PHYIR
RO, ,BUM PA LA SOGS PA

@67B BDAG GI RANG BZHIN MA YIN PA RNAMS LA NI LTA BA LA SOGS PA
DANG 'BREL PA YOD PA MA YIN NO, ,DE'I PHYIR DE DAG DANG 'BREL PA
CAN BDAG YOD PA KHO NA'O, ,BRJOD PAR BYA STE, GAL TE LTA BA LA
SOGS PA RNAMS NYID YOD NA, BDAG KYANG YOD PAR 'GYUR NA, YOD PA NI
MA YIN TE, LTA BA LA

SOGS PA BDAG GANG GI NYE BAR LEN PA YIN PA DE MED DO ZHES BSTAN
PA DE'I TSE, NYE BAR LEN PA PO BDAG MED NA LTA BA LA SOGS PA, NYE
BAR LEN PAR GYUR PA RNAMS, ,YOD PA NYID DU GA LA 'GYUR, ,ZHES
GSUNGS PA NI, LTA DANG NYAN LA SOGS PA DANG, ,TSOR BA DAG LA SOGS
PA

YANG, ,GANG GI YIN PA GAL TE MED, ,DE DAG KYANG NI YOD MA YIN,
,ZHES BYA BA STE, LTA BA LA SOGS PA DAG GANG GI YIN PAR RTOG PA
DE GANG GI TSE MED DO ZHES BSHAD PA DE'I TSE KHO NAR LTA BA LA
SOGS PA DE YANG MED DO ZHES GSAL BAR BSTAN PA MA YIN NAM, DE'I
PHYIR LTA BA LA SOGS PA

MED PA'I PHYIR BDAG MED DO, ,'DIR SMRAS PA, CI BDAG MED DO SNYAM
DU DE LTAR KHYOD KYIS NGES SAM, DE SKAD SUS SMRAS, LTA BA LA SOGS
PA MED PA'I PHYIR, BDAG KYANG MED DO ZHES THAL MA THAG TU SMRAS
PA MA YIN NAM ZHE NA, DE SKAD DU KHO BO CAG GIS SMRAS MOD KYI,
'DI'I DON NI

KHYOD KYIS YANG DAG PAR GTAN LA MA PHAB PA YIN NO, ,GANG GI PHYIR
BDAG DNGOS PO'I RANG BZHIN CAN YOD DO ZHES BRTAGS PA YIN LA, DE
YANG NGO BO NYID KYIS YOD PA MA YIN ZHING, BDAG GIS KYANG YANG
DAG PA MA YIN PA'I PHYIN CI LOG GI GNYEN POR DE LA RANG BZHIN DU
MNGON PAR ZHEN PA

ZLOG PAR BYED PA'I TSIG SMRAS PA YIN GYI, 'DI'I DNGOS PO MED PAR
BRTAGS PA NI MA YIN TE, 'DI LTAR 'DI GNYIS NI SPANG BAR BYA BA
YIN TE, GANG DNGOS PO LA MNGON PAR ZHEN PA DANG, GANG YANG DNGOS
NGO MED PA LA MGON PAR ZHEN PA'O, ,JI SKAD DU SLOB DPON 'PHAGS
PA'I LTAS,

KHYOD KYI BDAG KYANG NGA'I MIN, ,DES BDAG NGES MED DE PHYIR MED,
,DNGOS PO MI RTAG PA RNAMS LA, ,RTOG PA ZHES KYANG NYE BAR SKYE,
,ZHES GSUNGS PA LTA BU'O, ,DE NYID BSTAN PA'I PHYIR, GANG ZHIG
LTA LA SOGS PA YI, ,SNGA ROL DA LTA PHYIN MED, ,DE LA YOD DO MED
DO ZHES, ,RTOG

@68A *, ,PA DAG NI LDOG PAR 'GYUR, ,ZHES BYA BA GSUNGS SO, ,RE
ZHIG LTA BA LA SOGS PA DAG GI SNGA ROL NA NI BDAG MED DE, DE DANG
BRAL BA LA YOD PA NYID MED PA'I PHYIR RO, ,LTA BA LA SOGS PA DANG
LHAN CIG TU GYUR PA YANG MED DO, ,SO SO SO SOR MA GRUB PA DAG LA,
LHAN CIG PA NYID

MA MTHONG BA'I PHYIR DANG, RI BONG GI RVA GNYIS LTAR PHAN TSUN
LTOS PA MED PA'I BDAG DANG NYE BAR BLANGS PA DAG KYANG SO SO SO
SOR MA GRUB PA'I PHYIR DA LTAR YANG MED DO, ,PHYIS KYANG MED DE,
'DI LTAR GAL TE LTA BA LA SOGS PA DAG GONG DU YOD PAR 'GYUR
ZHING, BDAG 'OG ROL GYI DUS SU YOD PAR

'GYUR NA NI DE'I TSE PHYIS 'BYUNG BAR 'GYUR NA, DE NI DE LTA MA
YIN TE, BYED PA PO MED PA'I LAS MA GRUB PA'I PHYIR RO, ,BDAG GANG
ZHIG DE LTAR YONGS SU BRTAGS PA NA LTA BA LA SOGS PA DAG GI SNGAR
RAM PHYIS SAM LHAN CIG YOD PA MA YIN PA DE'I TSE, DMIGS PA MED
PA'I RANG BZHIN DE LA YOD

PA'AM, MED PA NYID DU SHES RAB CAN SU ZHIG RTOG PAR BYED, DE'I
PHYIR NYE BAR LEN PA DANG NYE BAR LEN PA PO GNYIS LAS DANG BYED
PA PO BZHIN DU PHAN TSUN LTOS PA'I GRUB PA NYID YIN GYI, ,NGO BO
NYID KYIS NI MA YIN NO ZHES BYA BAR GNAS SO, ,DE NYID KYI PHYIR,
BCOM LDAN 'DAS KYIS KYANG,

'PHAGS PA TING NGE 'DZIN GYI RGYAL PO'I MDO LAS, DE TSE SDIG MED
STOBS BCU LDAN PA YI, ,RGYAL BA DE NI TING 'DZIN MCHOG 'DI 'CHAD,
,SRID PA'I 'GRO BA RMI LAM LTA BU STE, ,'DI LA SU YANG MI SKYO
'CHI BA MED, ,SEMS CAN MING DANG SROG KYANG MI RNYED DE, ,CHOS
'DI RNAMS NI DBU BA CHU

SHING 'DRA, ,SGYU MA LTA BU NAM MKHA'I GLOG 'DRA STE, ,CHU YI ZLA
BA 'DRA ZHING SMIG RGYU BZHIN, ,MI 'GA' 'JIG RTEN 'DIR YANG SHI
NAS NI, ,'JIG RTEN GZHAN DU 'PHO ZHING 'GRO MED KYANG, ,LAS BYAS
RNAMS NI NAM YANG CHUD MI ZA, ,'KHOR BA NA YANG DKAR NAG 'BRAS BU
SMIN, ,RTAG PA MA

YIN CHAD PAR MI 'GYUR TE, ,LAS BSAGS MED CING GNAS PA DAG KYANG
MED, ,DE YANG BYAS NAS REG PAR MI 'GYUR MIN, ,GZHAN GYIS BYAS PA
TSOR BAR 'GYUR BA'ANG MED, ,'PHO BA MED CING PHYIR YANG 'ONG BA
MED, ,THAMS CAD YOD PA MA YIN MED PA'ANG MIN, ,'DI NA LTA GNAS

@68B 'JUG PA DAG PA MIN, ,SEMS CAN SPYOD PAR BZHI 'JUG PA MED,
,BDE GSHEGS SPYOD YUL RGYAL BA'I YON TAN NI, ,SKYE MED ZHI BA
MTSAN MA MED PA'I GNAS, ,STOBS DANG GZUNGS RNAMS DANG NI STOBS
BCU'I STOBS, ,'DI NI SANGS RGYAS KHYU MCHOG DAM PA'I MCHOG ,CES
RGYA CHER GSUNGS

SO, ,SLOB DPON ZLA BA GRAGS PA'I ZHAL SNGA NAS SBYAR BA'I TSIG
GSAL BA LAS, SNGA ROL NA GNAS PA BRTAG PA ZHES BYA BA RAB TU BYED
PA DGU PA'I 'GREL PA'O,, ,,'DIR SMRAS PA, NYE BAR LEN PA DANG NYE
BAR LEN PA PO GNYIS NGO BO NYID KYIS GRUB PA NI MA YIN NO ZHES
GANG SMRAS

PA DE NI RIGS PA MA YIN TE, DNGOS PO LTOS PA DANG BCAS PA RNAMS
LA YANG NGO BO NYID DANG BCAS PA NYID MTHONG BA'I PHYIR RO, ,'DI
LTAR BUD SHING LA LTOS NAS ME 'BYUNG MOD KYI, ME RANG BZHIN MED
PA NI MA YIN TE, TSA BA DANG SREG PAR BYED PA NYID RANG BZHIN
DANG 'BRAS BU DMIGS PA'I PHYIR RO, ,

DE BZHIN DU ME LA LTOS NAS BUD SHING YIN MOD KYI, DE RANG BZHIN
MED PA NI MA YIN TE, BSREG PAR BYA BA 'BYUNG BA CHEN PO BZHI'I
RANG BZHIN NYID YIN PA'I PHYIR RO, ,DE BZHIN DU, NYE BAR LEN PA
LA LTOS PA DANG BCAS PA'I NYE BAR LEN PA PO DANG, NYE BAR LEN PA
PO LA LTOS PA DANG BCAS PA'I NYE BAR

LEN PA YANG NGO BO NYID YOD PAR 'GYUR RO, ,DE'I PHYIR MED DANG
BUD SHING BZHIN DU NYE BAR LEN PA DANG, NYE BAR LEN PA PO DE
GNYIS KYANG 'BYUNG BAR 'GYUR RO, ,BRJOD PAR BYA STE, GAL TE ME
DANG BUD SHING DAG NYID YOD NA DE LTAR 'GYUR NA, YOD PA NI MA YIN
NO, ,'DIR GAL TE ME DANG BUD SHING DAG

YOD PAR GYUR NA, DE DAG NGES PAR GCIG NYID DAM THA DAD PA NYID DU
YOD PAR 'GYUR GRANG, GNYI GA LTAR YANG MI RIGS SO ZHES GSUNGS PA,
BUD SHING GANG DE ME YIN NA, ,BYED PA PO DANG LAS GCIG 'GYUR,
,GAL TE SHING LAS ME GZHAN NA, ,SHING MED PAR YANG 'BYUNG BAR
'GYUR

BUD SHING BSREG PAR BYA BA SHING LA SOGS PA LAS SU GYUR PA GANG
YIN PA DE'I SREG PAR BYED PA PO NI MI YIN NO, ,DE LA GAL TE BUD
SHING DE NYID ME YIN NO ZHES BYA BAR RTOG NA NI DE'I TSE BYED PA
PO DANG, ,LAS DAG GCIG NYID DU 'GYUR NA, DE LTAR NI MA MTHONG
STE, RDZA MKHAN DANG BUM PA

@69A *, ,DAG GAM, GCAD BYA DANG GCOD PA PO YANG GCIG NYID DU THAL
BAR 'GYUR PA'I PHYIR LA, DE YANG KHAS MA BLANGS PA'I PHYIR RO,
,CI STE GZHAN NYID YIN NA NI, DE LTA NA YANG, GAL TE BUD SHING
LAS ME GZHAN DU GYUR NA, DE'I TSE BUD SHING LA LTOS PA MED PAR MI

DMIGS PAR 'GYUR RO, ,BUM PA LAS GZHAN DU GYUR PA'I SNAM BU NI DE
LA LTOS PA MED PAR MTHONG BA MA YIN PA MA YIN NO, ,BUD SHING LA
LTOS PA MED PA'I ME NI DE LTAR YANG MA YIN PAS, 'DI NI MI RIGS
SO, ,GZHAN YANG GAL TE BUD SHING LAS ME GZHAN DU GYUR NA NI DE'I
TSE, RTAG TU

'BAR BA NYID DU 'GYUR, ,'BAR BYED RGYU LAS MI 'BYUNG ZHING,
,RTZOM PA DON MED NYID DU 'GYUR, ,DE LTA YIN NA LAS KYANG MED,
,ME BUD SHING LAS THA DAD PAR GYUR PAR 'DOD PA NA RTAG TU 'BAR BA
NYID DU 'GYUR ZHING, 'BAR BYED RGYU LAS MI 'BYUNG BAR 'GYUR LA,
YANG RTZOM PA DON MED

PAR 'GYUR ZHING, DE LTA YIN DANG, LAS KYANG MED PAR 'GYUR RO,
,DON 'DI NYID BSTAN PAR BZHED NAS, GZHAN LA LTOS PA MED PA'I
PHYIR, ,'BAR BYED RGYU LAS MI 'BYUNG ZHING, ,RTAG TU 'BAR BA YIN
NA NI, ,RTZOM PA DON MED NYID DU 'GYUR, ,ZHES BYA BAR GSUNGS SO,
,DE LA DES

'BAR BAR BYED PAS NA 'BAR BAR BYED DE BUD SHING NGO, ,'DI LA 'BAR
BAR BYED PA RGYUR YOD PAS NA 'BAR BAR BYED PA'I RGYU LAS 'BYUNG
BA'O, ,'BAR BAR BYED PA'I RGYU LAS BYUNG BA MA YIN PA NI, 'BAR
BAR BYED PA'I RGYU LAS MI 'BYUNG BA'O, ,GAL TE 'BAR BAR BYED PA
LAS ME GZHAN YIN PAR GYUR NA

NI DE'I TSE BUD SHING LA LTOS PA MED PAR 'GYUR RO, ,GANG ZHIG
GANG LAS GZHAN YIN PA DE NI LTOS PA MED DE, BUM PA DANG SNAM BU
BZHIN NO, ,DE'I PHYIR GZHAN LA LTOS PA MED PA'I PHYIR 'BAR BAR
BYED PA'I RGYU LAS MI 'BYUNG BAR 'GYUR RO, ,DE'I PHYIR RTAG TU
'BAR BAR BYED DO, ,'BAR BAR BYED PA LA

LTOS PA DANG BCAS PA'I ME DE NI MED NA 'CHI BAR 'GYUR NA, GANG GI
TSE, 'BAR BAR BYED PA LA LTOS PA MED PA DE'I TSE NI 'CHI BA'I
RKYEN MA TSANG BAS RTAG TU 'BAR BA NYID DU 'GYUR RO, ,RTAG TU
'BAR BA YIN NA NI, ,MI 'CHI BAR BYA BA'I PHYIR DE NYE BAR LEN PA
DANG SPAR BA LA SOGS PA'I RTZOM PA

@69B DON MED PA NYID DU 'GYUR RO, ,DE LTA YIN NA ME LAS MED CING
MI BDOG PA YIN BZHIN DU BYED PA POR YANG 'GYUR RO, ,LAS YOD PA MA
YIN PA NI BYED PA PO NYID KYANG MA YIN TE, MO GSHAM GYI BU BZHIN
NO, ,DE'I PHYIR BUD SHING LAS ME GZHAN PA NYID KYANG MI RIGS SO,
,'DIR SMRAS PA, GANG

'DI SKAD DU, GAL TE SHING LAS ME GZHAN NA, ,SHING MED PAR YANG
'BYUNG BAR 'GYUR, ,ZHES GANG SMRAS PA DE NI MI RIGS TE, 'DIR ME
DANG BUD SHING DAG GZHAN NYID YIN YANG, BUD SHING MED PAR ME YOD
PA NYID MA YIN TE, GANG GI PHYIR, 'BAR BAR GYUR PA'I DON MES

BSREG PAR BYA BA'I MTSAN NYID CAN NI BUD SHING YIN LA, ME YANG DE
LA BRTEN NAS DMIGS KYI, SO SOR NI MA YIN NO, ,GANG GI TSE, DE
LTAR ME DANG 'BREL PA LAS BUD SHING DU BRJOD PAR 'GYUR ZHING, ME
YANG BUD SHING LA BRTEN NAS DMIGS KYI SO SOR MA YIN PA DE'I TSE,
GAL TE SHING

LAS ME GZHAN NA ZHES BYA BA LA SOGS PA'I NYES PAR THAL BA'I GO
SKABS MED DO ZHE NA PHYOGS 'DI YANG MI RIGS PA NYID DU BRJOD PA'I
PHYIR RO, ,DE LA GAL TE 'DI SNYAM DU, BSREG BZHIN BUD SHING YIN
SEMS NA, ,GANG TSE DE TZAM DE YIN NA, ,GANG GIS BUD SHING DE SREG
BYED, ,CES BYA BA GSUNGS

TE; GAL TE 'BAR BA DANG LDAN PA'I DON BSREG PAR BYA BA'I MTSAN
NYID CAN NI BUD SHING YIN LA, ME NI DE'I RTEN CAN YIN NO SNYAM DU
SEMS NA, DE LTAR BRTAGS KYANG, MES BUD SHING BSREG GO ZHES BYA BA
MI 'THAD DE, GANG GI PHYIR, GANG TSE DE TZAM DE YIN NA, ,GANG GIS
BUD SHING

DE SREG BYED, ,CES BYA BA 'BYUNG NGO, ,GANG TSE DE TZAM DE YIN
NA, ,ZHES BYA BA NI GANG GI TSE BSREG BZHIN PA TZAM ZHIG DE YIN
PA NA ZHES BYA BA'I DON TO, ,'DIR MES BUD SHING BSREG GO ZHES
RTOG PA NA, BUD SHING NI 'BAR BAR GYUR PA BSREG PAR BYA BA YIN NO
ZHES BYA BAR 'GYUR RO ZHE NA, 'DI

LAS MA GTOGS PAR GANG GIS BUD SHING SREG PAR BYED PA'I ME GZHAN
NI MA MTHONG NGO, ,DE'I PHYIR 'DI TZAM ZHIG TU GYUR PA 'DI NYE
BAR DMIGS TE, 'DI LTA STE, 'BAR BAR GYUR PA'I BSREG PAR BYA BA
TZAM MO, ,GANG GI TSE DE LAS THA DAD PA'I ME YOD PA MA YIN PA
DE'I TSE BUD SHING DE GANG GIS

@70A *, ,SREG PAR BYED, DE'I PHYIR MES BUD SHING MI BSREG STE, DE
LAS MA GTOGS PA'I ME MED PA'I PHYIR RO, ,GANG GI TSE DE LTA YIN
PA DE'I TSE 'BAR BAR GYUR PA 'GA' ZHIG KYANG GA LA YOD DE, DE'I
PHYIR NYES PA DE NYID BZLOG TU MED DO, ,GZHAN YANG ME DANG BUD
SHING DAG GZHAN

NYID DU KHAS LEN NA, BSREG BZHIN PA'I BRJOD PA MED PAS, BSREG
BZHIN PA BUD SHING DUG LA 'GYUR ZHING, MES BUD SHING BSREG PAR
YANG GA LA 'GYUR ZHES BSTAN PA'I PHYIR, GZHAN PHYIR MI PHRAD
PHRAD MED NA, ,SREG PAR MI 'GYUR MI SREG NA, ,'CHI BAR MI 'GYUR
MI 'CHI NA, ,RANG

RTAGS DANG YANG LDAN PAR GNAS, ,ZHES GSUNGS TE, GAL TE BUD SHING
LAS ME GZHAN DU GYUR NA NI, DE GZHAN YIN PA'I PHYIR SNANG BA DANG
MUN PA LTAR BUD SHING DANG PHRAD PAR MI 'GYUR RO, ,PHRAD PA MED
PA'I PHYIR BSREG PAR YANG MI 'GYUR TE, BSKAL PA'I YUL NA GNAS PA
BZHIN NO

SNYAM DU DGONGS SO, ,DE LTAR NA BSREG BZHIN PA BUD SHING YIN NO
ZHES BYA BA MI 'THAD PA NYID DO, ,DE'I PHYIR ME 'CHI BAR MI 'GYUR
LA, MI 'CHI NA YANG RANG GI RTAGS DANG LDAN PA NYID DU GNAS PAR
'GYUR TE, RAB TU 'BAR ZHING ZHES BYA BA'I THA TSIG GO, ,YANG GI
SGRA NI RANG GI RTAGS DANG

LDAN PA KHO NAR GNAS PAR 'GYUR BA'AM, YANG NA BUD SHING LAS ME
GZHAN DU GYUR PA NYID MED DO ZHES NGES PAR BZUNG BA 'AM RNAM PAR
RTOG PA'I DON DU BLTA BAR BYA'O, ,YANG NA GZHAN YIN PA'I PHYIR MI
PHRAD PA DANG, PHRAD PA MED NA BSREG PAR MI 'GYUR BA DANG, MI
BSREG NA 'CHI

BAR MI 'GYUR BA DANG, MI 'CHI NA RANG GI RTAGS DANG YANG LDAN PAR
'GYUR RO ZHES BSDU BAR BYA BA'I PHYIR RO, ,DE'I PHYIR BUD SHING
LAS ME GZHAN NYID DU YANG MI RIGS SO, ,'DIR SMRAS PA, ME DANG BUD
SHING DAG GZHAN YIN NA GZHAN PHYIR MI PHRAD PHRAD MED NA, ,BSREG
PAR MI 'GYUR

ZHES BYA BA LA SOGS PA GANG SMRAS PA DE NI MI RIGS TE, 'DI LTAR
SKYES PA DANG, BUD MED DAG GZHAN NYID YIN YANG PHRAD PAR MTHONG
BA YIN LA, ,ME DANG BUD SHING DAG KYANG DE BZHIN DU 'GYUR RO,
,BRJOD PAR BYA STE, JI LTAR BUD MED SKYES PA DANG, ,SKYES PA'ANG
BUD MED PHRAD PA

@70B BZHIN, ,GAL TE SHING LAS ME GZHAN NA, ,SHING DANG PHRAD PAR
RUNG BAR 'GYUR, ,GAL TE ME DANG BUD SHING DAG SKYES PA DANG BUD
MED LTAR, PHAN TSUN LTOS PA MED PAR GRUB PAR GYUR NA NI, DE DE
LTAR 'GYUR BA ZHIG NA, GYUR PA NI MA YIN NO ZHES GSUNGS PA NI,
GAL TE ME DANG SHING

DAG NI, ,GCIG GIS GCIG NI BSAL GYUR NA, ,SHING LAS ME GZHAN NYID
YIN YANG, ,SHING DANG PHRAD PAR 'DOD LA RAG ,CES BYA BA STE BUD
SHING LA LTOS PA MED PAR ME YOD PAR 'GYUR ZHING, ME LA MI LTOS
PAR BUD SHING YOD PAR 'GYUR PA GANG YIN PA DE LTA BU NI MI SRID
DO, ,DE'I PHYIR

DPE 'DI NI DON MED PA YIN TE, GZHAN NYID YIN YANG PHAN TSUN LTOS
PA LA RAG LAS TE, SKYES PAR GYUR PA GANG DAG PHRAD PAR GRUB PA DE
DAG NYID DPE NYE BAR DGOD PAR RIGS PAR 'GYUR NA, DE DAG KYANG YOD
PA MA YIN PAS, GZHAN NYID YIN BZHIN DU PHRAD PA YOD DO ZHES BYA
BA MI RIGS SO, ,

'DIR SMRAS PA, GAL TE YANG ME DANG BUD SHING DAG LA SKYES PA DANG
BUD MED LTAR PHAN TSUN LTOS PA MED PAR GRUB PA MED MOD KYI, DE
LTA NA YANG PHAN TSUN LTOS PA NI RE ZHIG YOD PA YIN NO, ,PHAN
TSUN LTOS PA DE'I PHYIR ME DANG BUD SHING DAG GI RANG GI NGO BO
GRUB PA NI YOD PA YIN TE, YOD PA MA YIN PA'I MO

GSHAM GYI BU DANG BU MO DAG NI PHAN TSUN LTOS PA DANG BCAS PA
NYID DU MA MTHONG NGO, ,BRJOD PAR BYA STE, DE LTA NA YANG, GAL TE
SHING LTOS ME YIN LA, ,GAL TE ME LTOS SHING YIN NA, ,GANG LTOS ME
DANG SHING 'GYUR BA, ,DANG POR GRUB PA GANG ZHIG YIN, ,GAL TE ME
'DI NI BUD SHING 'DI'I SREG PAR

BYED PA'I BYED PA PO YIN NO ZHES DE LTAR BUD SHING LA LTOS NAS
MER RNAM PAR 'JOG CING, GAL TE BUD SHING 'DI NI ME 'DI'I LAS YIN
NO ZHES DE LTAR ME LA LTOS TE, BUD SHING RNAM PAR 'JOG PA DE'I
TSE DE GNYIS LAS SNGAR GRUB PA GANG ZHIG YIN, CI BUD SHING LA
LTOS NAS MER 'GYUR RAM, 'ON TE

ME LA LTOS TE BUD SHING DU 'GYUR, DE LA GAL TE BUD SHING DANG POR
GRUB PO ZHES RTOG NA NI, DE NI MI RIGS TE ME LA LTOS PA MED CING
BSREG BZHIN PA MA YIN PA NI BUD SHING NYID MA YIN PA'I PHYIR
DANG, RTZVA LA SOGS PA THAMS CAD KYANG BUD SHING NYID DU THAL BAR
'GYUR BA'I PHYIR RO, ,CI STE DANG POR ME

@71A *, ,YIN LA PHYIS BUD SHING YIN NO ZHE NA, DE YANG RIGS PA MA
YIN TE, BUD SHING LAS SNGAR GRUB PA'I ME MED PA'I PHYIR DANG,
RGYU MED PA NYID DU THAL BAR 'GYUR BA'I PHYIR DANG, PHYIS LTOS PA
DGOS PA MED PA'I PHYIR RO, ,DE'I PHYIR 'DIR GANG LA LTOS NAS CIG
SHOS 'GRUB PAR

'GYUR BA DANG POR GRUB PA GANG YANG MED DO, ,CI STE YANG SNGAR
BUD SHING YIN LA PHYIS ME YIN NO SNYAM DU SEMS NA, DE LTA NA
YANG, GAL TE SHING LTOS ME YIN NA, ,ME GRUB PA LA SGRUB PAR
'GYUR, ,GAL TE BUD SHING LA LTOS NAS MER 'GYUR RO ZHES RTOG NA,
DE LTAR NA 'O NA ME GRUB ZIN PA LA YANG

BSGRUB PAR 'GYUR TE, DNGOS PO YOD CING GRUB PA'I NGO BO CAN KHO
NA LTOS PAR RIGS KYI, ,YOD PA MA YIN PA'I LHA SBYIN NI KHYIM 'GA'
LA YANG LTOS PA MA YIN NO, ,GAL TE DE LTAR ME YOD PAR MA GYUR NA
NI, DE BUD SHING LA LTOS PAR MI 'GYUR RO, ,DE'I PHYIR ME YOD PAR
KHAS BLANG BAR BYA DGOS

LA; DE'I TSE NA YANG 'DI BUD SHING LA LTOS PAS CI ZHIG BYA, GANG
GI DON DU BUD SHING LA LTOS PA 'BRAS BU DANG BCAS PAR 'GYUR BA
GRUB ZIN PA'I ME NI YANG BUD SHING GIS BYAR MED DO, ,DE'I PHYIR
BUD SHING LA LTOS NAS MER 'GYUR RO ZHES BYA BA NI MI RIGS SO,
,GANG YANG GAL TE BUD SHING

LA BRTEN NAS MER 'GYUR RO ZHES RTOG NA, DE LTA YIN NA, BUD PAR
BYA BA'I SHING LA YANG, ,ME MED PAR NI 'GYUR BA YIN, ,GAL TE BUD
SHING GRUB PAR MA GYUR NA NI DE LA ME MI LTOS PA NYID DE, MA GRUB
PA LA LTOS PA MI RUNG BA'I PHYIR RO, ,DE'I PHYIR BUD SHING ME MED
PAR GRUB PAR KHAS BLANG

BAR BYA BAR 'GYUR NA DE NI DE LTA BU YANG MA YIN NO, ,DE'I PHYIR
'DI NI YOD PA MA YIN NO, ,CI STE DUS GCIG KHO NAR BUD SHING 'GRUB
PAS ME 'GRUB CING, ME 'GRUB PAS KYANG BUD SHING 'GRUB PAR 'GYUR
TE, DE'I PHYIR, GCIG KYANG SNGAR GRUB PAR KHAS MA BLANGS PA'I
PHYIR, ,GANG LTOS ME DANG SHING

'GYUR BA, ,DANG POR GRUB PA GANG ZHIG YIN, ,ZHES SMRAS PA GANG
YIN PA DE MI RIGS SO ZHES 'DOD NA, BRJOD PAR BYA STE, DE LTAR
'DOD NA NI YANG GNYI GA GRUB PA YOD PA MA YIN TE, 'DI LTAR, GAL
TE DNGOS PO GANG LTOS 'GRUB, ,DE NYID LA YANG LTOS NAS NI, ,LTOS
BYA GANG YIN DE 'GRUB NA,

@71B GANG LA LTOS NAS GANG ZHIG 'GRUB, ,DE LA GAL TE ME ZHES BYA
BA'I DNGOS PO GANG ZHIG BUD SHING ZHES BYA BA'I DNGOS PO GANG
ZHIG LA LTOS NAS 'GRUB LA, BUD SHING ZHES BYA BA'I DNGOS PO BDAG
NYID GRUB PAR BYA BA'I PHYIR LTOS PAR BYA BAR 'GYUR BA GANG YIN
PA DE, GAL TE ME ZHES BYA BA'I DNGOS PO GANG ZHIG LA

LTOS NAS 'GRUB NA, DA NI GANG LA LTOS NAS GANG ZHIG 'GRUB PAR
'GYUR BA SMROS SHIG ,GAL TE ME MED PA NA BUD SHING 'GRUB PA NYID
YOD PA MA YIN PA DE'I TSE, RGYU MED PAS BUD SHING MED PA'I PHYIR
DE'I RGYU CAN GYI ME 'GRUB PAR GA LA 'GYUR, DE BZHIN DU GAL TE
BUD SHING ZHES BYA BA'I DNGOS

PO GANG ZHIG, ME ZHES BYA BA'I DNGOS PO GANG ZHIG LA LTOS NAS
'GRUB LA, ME ZHES BYA BA'I DNGOS PO BUD SHING GI BDAG NYID 'GRUB
PAR BYA BA'I PHYIR, LTOS PAR BYA BAR GRUB PA GANG YIN PA DE YANG
GAL TE BUD SHING ZHES BYA BA'I DNGOS PO DE NYID LTOS NAS 'GRUB
NA, DA NI GANG LA LTOS NAS GANG ZHIG 'GRUB

PAR 'GYUR BA BRJOD PAR BYA DGOS SO, ,GAL TE BUD SHING MED PA NA
ME 'GRUB PA NYID YOD PA MA YIN PA DE'I TSE RGYU MED PAS ME MED
PA'I PHYIR DE'I RGYU CAN GYI BUD SHING YOD PAR GA LA 'GYUR, 'DI'I
PHYIR YANG ME DANG BUD SHING DAG PHAN TSUN LTOS NAS GRUB PA MED
DE, GRUB PA DANG MA GRUB PA DAG LTOS PA

MA YIN PA'I PHYIR RO ZHES BSTAN PA'I PHYIR GSUNGS PA, DNGOS PO
LTOS GRUB GANG YIN PA, ,DE MA GRUB NA JI LTAR LTOS, ,CI STE GRUB
PA LTOS SHEN, ,DE NI LTOS PAR MI RIGS SO, ,ME ZHES BYA BA'I DNGOS
PO BUD SHING ZHES BYA BA'I DNGOS PO LA LTOS NAS GRUB PA GANG YIN
PA DE MA GRUB PA'AM GRUB

PA ZHIG BUD SHING LA LTOS GRANG, GAL TE MA GRUB PA ZHIG YIN NA
NI, DE'I TSE MA GRUB PA'I PHYIR, BUD SHING LA MI LTOS TE BONG
BU'I RVA BZHIN NO, ,CI STE GRUB PA YIN NA NI GRUB PA'I PHYIR DE
LTOS CI DGOS TE, DON MED PAR 'GYUR BA'I PHYIR GRUB ZIN PA YIN
YANG BSGRUB PAR BYA BA MA YIN NO, ,DE BZHIN DU

BUD SHING LA YANG BRJOD PAR BYA'O, ,DE'I PHYIR ME DANG BUD SHING
DAG PHAN TSUN LTOS PAR RAM, DUS GCIG TU GRUB PA MED DO, ,GANG GI
PHYIR DE LTA YIN PA DE'I PHYIR, SHING LA MA LTOS PA'I ME MED DE
ZHES BYA BA'O, ,CI STE 'O NA MA LTOS PAR MER 'GYUR RO SNYAM NA,
'DI YANG MI RUNG NGO ZHES

@72A *, ,GSUNGS PA NI, SHING LA MA LTOS ME YANG MED, ,CES BYA BA
STE, GZHAN NYID BKAG ZIN PA'I PHYIR DANG, RGYU MED PA NYID DU
THAL BAR 'GYUR BA'I PHYIR RO, ,JI LTAR BUD SHING LA LTOS PA'AM,
MA LTOS PA'I ME MED PA DE BZHIN DU BUD SHING YANG YIN NO ZHES
GSUNGS

PA NI, ME LA LTOS PA'I SHING MED DE, ,ME LA MA LTOS SHING YANG
MED, ,CES BYA BA STE, 'DI'I DON NI THAL MA THAG TU GO BAR ZAD PA
NYID KYIS NA YANG MI BRJOD DO, ,'DIR SMRAS PA DPYAD PA SHIN TU
PHRA MO 'DIS KHO BO CAG LA CI DGOS TE, GANG GI PHYIR KHO BO CAG
NI MNGON SUM GYI BUD SHING MES

BSREG BZHIN PA DMIGS PA DE'I PHYIR ME DANG BUD SHING DAG YOD DO
ZHES BYA BA 'DI TZAM ZHIG SMRA'O ZHE NA, BRJOD PAR BYA STE, GAL
TE MES BUD SHING BSREGS NA DE DE LTAR 'GYUR NA, ,SREG PA NI MA
YIN TE 'DI LTAR GAL TE, SHING LA ME YOD NA NI DES BUD SHING SREG
PAR 'GYUR NA, YOD PA NI MA

YIN NO ZHES GSUNGS PA, ME NI GZHAN LAS MI 'ONG STE, ,SHING LA'ANG
ME NI YOD MA YIN, ,RE ZHIG ME NI BUD SHING MA GTOGS PAR GZHAN
'GA' ZHIG LAS 'ONG BA MED DE, DE MA MTHONG BA'I PHYIR DANG, ,RGYU
MED PAS BUD SHING DANG BRAL BA'I ME LA 'ONG BA MED PA'I PHYIR
DANG, BUD SHING DANG

BCAS PA 'ONG BA LA DGOS PA MED PA'I PHYIR DANG, DER YANG BUD
SHING DANG BRGAL ZHING BRTAG PA MTSUNGS PAS THUG PA MED PAR THAL
BAR 'GYUR BA'I PHYIR TE, ME NI GZHAN LAS MI 'ONG STE, ,ZHES BYA
BA'O, ,DE BZHIN DU, SHING LA YANG ME YOD PA MA YIN TE, DE LA MA
DMIGS PA'I PHYIR

RO; ,CI STE RTZA BA DANG CHU LA SOGS PA LTAR YOD DU ZIN KYANG
MNGON PAR GSAL BAR BYED PA'I RKYEN MA TSANG BAS SNGAR DMIGS PAR
MA GYUR BZHIN DU PHYIS GTZUB SHING GTZUBS PA LA SOGS PA, MNGON
PAR GSAL BAR BYAD PA'I RKYEN YOD PA LAS DMIGS PA YIN NO SNYAM NA,
CI STE RTZA BA DANG CHU LA

SOGS PA RNAMS LA MNGON PAR GSAL BAR BYED PA'I RKYEN DAG GIS CI
ZHIG BYED CES 'DI NYID RE ZHIG DPYAD PAR BYA'O, ,DE LA RE ZHIG
RANG GI NGO BO NI MI BYED DE YOD PAR GYUR PA'I PHYIR RO, ,MNGON
PAR GSAL BAR BYED DO ZHE NA, MNGON PAR GSAL BA ZHES BYA BA 'DI CI
ZHIG GSAL BA'O, ,DE LA

@72B NA NI, 'O NA DE SNGAR YOD PA MA YIN PA'I PHYIR DE NYID BYED
PAR 'GYUR LA, DE LTA NA RGYU LA 'BRAS BU YOD PAR SMRA BA BTANG
BAR 'GYUR TE, SNGAR MNGON PAR GSAL BA MED PA'I PHYIR DANG, PHYIS
YOD PA'I PHYIR RO, ,RANG GI NGO BO SKYE BA'I RKYEN LA LTOS PA MED
PA'I PHYIR MNGON PAR GSAL BA RKYEN

LA LTOS PA NYID DU YANG MI 'GYUR TE, NAM MKHA'I ME TOG BZHIN NO,
,GZHAN YANG MNGON PAR GSAL BA 'DI NI DNGOS PO MNGON PAR GSAL BAR
GYUR PA'AM, MNGON PAR GSAL BAR MA GYUR PA 'GA' ZHIG LA RTOG PA
ZHIG NA, DE LA RE ZHIG MNGON PAR GSAL BAR GYUR PA GANG YIN PA DE
NI MNGON PAR

GSAL BAR BYA BA MA YIN NO, ,DE LA MNGON PAR GSAL BAR BYA BA DON
MED PA'I PHYIR DANG, THUG PA MED PAR THAL BAR 'GYUR BA'I PHYIR
RO, ,MNGON PAR GSAL BAR MA GYUR PA YANG MNGON PAR GSAL BAR MI
BYED DE, MNGON PAR GSAL BAR MA GYUR PA'I PHYIR, NAM MKHA'I ME TOG
BZHIN NO, ,DE

LTAR NA MNGON PAR GSAL BA YOD PA MA YIN NO, ,CI STE YANG RKYEN
RNAMS KYIS YOD PAR GYUR PA RAGS PA NYID DU BYED PA YIN NO SNYAM
NA, DE LTA NA YANG RAGS PA NYID SNGAR MED PAS DE NYID BYED PAR
'GYUR TE, DE'I PHYIR RAGS PA NYID DU BYAS PAS MNGON PAR GSAL BAR
GA LA 'GYUR, PHRA BA NYID

KYANG RGYU MED PAS MED PA'I PHYIR, CI ZHIG RAGS PAR BYAS PA LAS
MNGON PAR GSAL BAR 'GYUR, DE'I PHYIR DE LTAR RNAM PA THAMS CAD DU
BUD SHING LA ME MI SRID PA'I PHYIR, SHING LA'ANG ME NI YOD MA
YIN, ,ZHES BYA BA'O, ,YOD PA MA YIN PA'I MES NI BUD SHING SREG PA
YANG MI 'THAD PAS,

'DI NI KHYOD KYIS MI BDEN PA ZHIG MTHONG BA YIN NO, ,GZHAN YANG
SONG BA DANG MA SONG BA DANG, BGOM PA DAG LA SUN 'BYIN PA SNGAR
BSHAD PA JI LTA BA, DE BZHIN SHING GI LHAG MA NI, ,SONG DANG MA
SONG BGOM PAS BSTAN, ,BUD SHING MES SREG BZHIN PA DMIGS SO ZHES
BYA BA'I BUD SHING 'DI'I

STE; BUD SHING GI SKABS KYI SUN 'BYIN LHAG MA NI, RE ZHIG BSREGS
PA MI SREG STE, ,MA BSREGS PA LA'ANG SREG PA MIN, ,BSREGS DANG MA
BSREGS MA GTOGS PA'I, ,BSREG BZHIN SHES PAR MI 'GYUR RO, ,ZHES
BYA BA LA SOGS PAS BSTAN ZIN PA'I PHYIR 'DON PA BZLOG PA'I SGO
NAS SONG BA DANG

@73A *, ,MA SONG BA DANG BGOM PA'I SUN 'BYIN PA DANG MTSUNGS PAR
RIG PAR BYA'O, ,GANG GI PHYIR DE LTA YIN PA DE'I PHYIR BUD SHING
MES BSREG PA YOD PA MA YIN NO ZHES BYA BAR RIG PAR BYA'O, ,DA NI
JI SKAD BSTAN PA'I DON GYI MJUG BSDU BA'I PHYIR, SHING NYID MO NI
MA YIN TE, ,SHING

LAS GZHAN LA ME YANG MED, ,ME NI SHING DANG LDAN MA YIN, ,ME LA
SHING MED DER DE MED, ,CES BYA BA GSUNGS SO, ,DE LA, BUD SHING
GANG DE ME YIN NA, ,BYED PA PO DANG LAS GCIG 'GYUR, ,ZHES BYA BA
'DIS ME DANG BUD SHING DAG GCIG NYID YIN PA BKAG PA'I PHYIR,
SHING NYID ME NI

MA YIN TE, ,ZHES BYA'O, ,GAL TE SHING LAS ME GZHAN NA, ,SHING MED
PAR YANG 'BYUNG BAR 'GYUR, ,ZHES BYA BA LA SOGS PAS GZHAN YIN PA
BKAG PA'I PHYIR, SHING LAS GZHAN LA ME YANG MED DO, ,DE NYID DANG
GZHAN NYID KYI PHYOGS GNYI GA BKAG PA NYID KYIS NA DE DANG LDAN
PA DANG RTEN DANG

BRTEN PA'I PHYOGS DAG KYANG, DON GYIS BKAG PA'I PHYIR DE DAG
KYANG MJUG BSDU BA'I PHYIR, ME NI SHING DANG LDAN MA YIN, ,ME LA
SHING MED DER DE MED, ,CES BYA BA GSUNGS SO, ,DE LA ME NI SHING
DANG LDAN PA MA YIN NO, ,'DI'I LAM 'DI LA BUD SHING YOD DO ZHES
THA DAD PA'AM, THA MI DAD

PAR BYE BRAG TU 'CHAD GRANG NA DE LA THA DAD PAR NI, DPER NA LHA
SBYIN BA GLANG DANG LDAN NO ZHES BYA BA LTA BU YIN LA, THA MI DAD
PAR NI LHA SBYIN BLO DANG LDAN NO, ,LHA SBYIN GZUGS DANG LDAN NO
ZHES BYA BA LA SOGS PA LTA BU YIN NA, ME DANG BUD SHING DAG LA
PHYOGS GNYI GA YANG BKAG PA'I PHYIR, ME

SHING DANG LDAN NO ZHES BYA BA'ANG BKAG PA BYAS PA YIN NO, ,GZHAN
DU GYUR BA'I 'KHAR GZHONG NI RGYA SHUG RNAMS KYI RTEN NYID DU
RTOG NA, ME LA NI BUD SHING LAS GZHAN PA NYID KYANG YOD PA MA YIN
PAS, ME LA SHING MED CES BYA BAR RIGS SO, ,BUD SHING LA YANG ME
MED DE GZHAN NYID BKAG PA

NYID KYI PHYIR RO, ,DE LTAR NA RTEN DANG BRTEN PA NYID BKAG PA
YANG DON GYIS BSTAN PA NYID YIN NO, ,JI LTAR RNAM PA LNGAR RNAM
PAR BRTAGS PA NA, ME YOD PA MA YIN PA DE BZHIN DU BDAG KYANG YIN
NO ZHES BSGRE BA'I PHYIR, ME DANG SHING GIS BDAG DANG NI, ,NYE
BAR LEN PA'I RIM PA KUN, ,BUM

@73B SNAM SOGS DANG LHAN CIG TU, ,MA LUS PAR NI RNAM PAR BSHAD,
,CES GSUNGS SO, ,DE LA NYE BAR BLANG BAR BYA BAS NA, NYE BAR LEN
PA STE NYE BAR LEN PA'I PHUNG PO LNGA'O, ,DE DAG LA NYE BAR BRTEN
NAS BRTAGS PA, NYE BAR LEN PA PO, 'DZIN PA PO, SGRUB PAR BYED PA
PO GANG YIN PA DE NI

BDAG TU 'DZIN PA'I YUL YIN PA'I PHYIR 'DI LA BDAG TU NGA RGYAL
BZHAG CING BSKYED PAS NA BDAG CES BYA'O, ,DE'I PHYIR, BDAG DE
DANG NYE BAR LEN PA'I GRUB PA'I RIM PA DE THAMS CAD MA LUS PAR ME
DANG BUD SHING DAG GIS RNAM PAR BSHAD PAR KHONG DU CHUD PAR
BYA'O, ,YANG KUN DANG MA

LUS PA LA KHYAD PAR CI LTA YOD CE NA, KUN SMOS PA NI THAL MA THAG
PA'I PHYOGS LNGA PO SBYOR BAR BYED PA YIN TE, PHYOGS LNGA PO DE
DAG THAMS CAD KYANG MA TSANG BA MED PAR ME DANG BUD SHING LTAR
BDAG DANG NYE BAR LEN PA GNYIS LA YANG SBYAR BAR BYA'O, ,'DI DAG
STON PA LA 'THAD PA'I TSUL SNGAR

BRJOD PA GANG YIN PA DE YANG MA LUS PAS BDAG DANG NYE BAR LEN PA
DAG DGAG PAR RIG PAR BYA'O, ,BDAG DANG NYE BAR LEN PA DAG DGAG PA
ME DANG BUD SHING DAG DANG BDAG NYID THAMS CAD KYIS MTSUNGS PA NI
'DI GNYIS KYI SGO NAS YIN PAR RIG PAR BYA'O ZHES BSTAN PAR BYA
BA'I PHYIR, RIM

PA KUN, MA LUS PAR NI ZHES BSHAD DO, ,DE LA NYE BAR LEN PA GANG
YIN PA DE NYID BDAG NYID YIN NO ZHES BYA BA DE LTA BU NI MI RIGS
TE, BYED PA PO DANG LAS DAG GCIG NYID DU THAL BAR 'GYUR BA'I
PHYIR RO, ,NYE BAR LEN PA GZHAN LA NYE BAR LEN PA PO GZHAN MA
YANG MA YIN TE, BDAG PHUNG

PO LAS THA DAD PAR YANG DMIGS PAR THAL BAR 'GYUR BA'I PHYIR DANG,
GZHAN LA LTOS PA MED PA'I PHYIR ZHES BYA BA LA SOGS PAR THAL BAR
'GYUR BA'I PHYIR RO, ,GCIG NYID DANG GZHAN NYID BKAG PA'I PHYIR
BDAG PHUNG PO DANG LDAN PA YANG MA YIN NO, ,GZHAN NYID MED PA'I
PHYIR BDAG LA PHUNG

PO DAG YOD PA DANG, PHUNG PO DAG LA BDAG YOD PA YANG MA YIN NO,
,GANG GI PHYIR DE LTAR RNAM PA LNGAR BDAG YOD PA NYID MA YIN PA
DE'I PHYIR, LAS DANG BYED PA PO LTAR BDAG DANG NYE BAR LEN PA
GNYIS PHAN TSUN LTOS PA'I GRUB PA YIN NO ZHES BYA BAR GNAS SO,
,BDAG DANG NYE BAR LEN PA DAG

@74A *, ,GI RIM PA GANG YIN PA DE YANG DE GNYIS KHO NA'I MA YIN
TE, 'O NA CI ZHE NA, BUM SNAM SOGS DANG LHAN CIG TU, ,ZHES GSUNGS
TE, DNGOS PO MA LUS PA DAG DANG LHAN CIG TU RNAM PA THAMS CAD
RNAM PAR BSHAD PAR RIG PAR BYA'O, ,BUM PA LA SOGS PA NI RGYU DANG

'BRAS BUR GYUR BA'AM, YAN LAG DANG YAN LAG CAN DU GYUR PA'AM,
MTSAN NYID DANG MTSAN GZHIR GYUR PA'AM, YON TAN DANG YON TAN CAN
DU GYUR PA DAG YIN TE, DE LA 'JIM PA DANG DBYU GU DANG 'KHOR LO
DANG SKUD PA DANG CHU DANG RDZA MKHAN GYI LAG PA'I RTZOL BA LA
SOGS PA RNAMS NI

BUM PA'I RGYUR GYUR PA YIN LA, BUM PA NI 'BRAS BUR GYUR PA'O,
,DUM BU LA SOGS PA'AM, SNGON PO LA SOGS PA DAG NI YAN LAG TU GYUR
PA YIN LA, BUM PA NI YAN LAG CAN YIN NO, ,LTO BA YANGS PA DANG,
MCHU 'PHYANG BA DANG, KHA G-YEL BA DANG, MGUL BA RING BA NYID LA

SOGS PA RNAMS NI MTSAN NYID YIN LA, BUM PA NI MTSAN GZHI'O, ,SNGO
BSANGS NYID LA SOGS PA DAG NI YON TAN YIN LA, BUM PA NI YON TAN
CAN YIN NO ZHES DE LTAR RNAM PAR GZHAG PA LA YANG ME DANG BUD
SHING LTAR RIM PAR RNAM PAR SBYAR BAR BYA'O, ,BUM PA LA SOGS PA
RNAMS

DANG BDAG DANG NYE BAR LEN PA DAG RNAM PAR BSHAD PA NI DBU MA LA
'JUG PA LAS NGES PAR BYA'O, ,DE'I PHYIR DE LTAR LAS DANG BYED PA
PO LTAR BDAG DANG NYE BAR LEN PA DANG BUM PA LA SOGS PA RNAMS
PHAN TSUN LTOS PA'I GRUB PA YIN PAR RNAM PAR GZHAG LA DE BZHIN
GSHEGS PA'I GSUNG RAB KYI DON

PHYIN CI MA LOG PA YIN PAR MNGON PAR RLOM PA NYID KYIS, MU STEGS
PA'I GZHUNG LUGS KYIS NYE BAR BRTAGS PA'I DON GYI RNAM PAR GZHAG
PA, BDE BAR GSHEGS PA'I GSUNG RAB LAS KHONG DU CHUD PA'I DON NYID
DU GCUS NAS, SHIN TU BLUN PA NYID KYIS NA, ,GANG DAG BDAG DANG
DNGOS

PO RNAMS, ,DE BCAS NYID DANG THA DAD PAR, ,STON PA DE DAG BSTAN
DON LA, ,MKHAS SO SNYAM DU MI SEMS SO, ,DE LA DE DANG LHAN CIG TU
'JUG PAS NA DE BCAS SO, ,DE DANG BCAS PA'I DNGOS PO NYID NI DE
BCAS NYID DE, THA MI DAD PA RANG GZHAN MA YIN PA DANG GCIG NYID
CES BYA BA'I DON TO, ,

@74B GANG DAG DE BCAS NYID DER SMRA BA DE DAG NI BSTAN PA'I DON
LA MKHAS PAR SLOB DPON MI DGONGS SO, ,'DI LTA STE, NYE BAR LEN PA
GANG GIS BDAG TU 'DOGS PA'I NYE BAR LEN PA DE DANG DE LHAN CIG PA
NYID DU YOD DE, SO SO MA YIN ZHING THA MI DAD PAR YOD PAR 'GYUR
RO ZHES BYA BA'I THA TSIG YIN PA DANG,

DE BZHIN DU 'JIM PA LA SOGS PA'I RGYU GANG GIS BUM PAR 'DOGS PA
DE DANG DER THA MI DAD PA NYID DU YOD PA YIN GYI, SO SOR NI MA
YIN PA DE LTAR GANG DAG BDAG DANG DNGOS PO RNAMS DE DANG BCAS PA
NYID DU SMRA BA DE DAG NI, RTEN CING 'BREL BAR 'BYUNG BA MCHOG TU
ZAB PA, RTAG PA DANG CHAD PA

DANG BRAL BA, BRTEN NAS GDAGS PA'I MING CAN GYI DE KHO NA NYID
MTHONG BA MA YIN NO, ,GANG DAG BDAG KYANG GZHAN LA NYE BAR LEN PA
YANG GZHAN, 'BRAS BU YANG GZHAN RGYU YANG GZHAN NO ZHES BYA BA LA
SOGS PAS SO SO SO SOR STON PAR BYED CING GZHAN NYID DU MTHONG BA
DE DAG BSTAN PA'I DON

LA MKHAS PAR SLOB DPON NI MI DGONGS SO, ,JI SKAD DU, 'GRO BA SGRA
BRNYAN DANG 'DRA BAR, ,GCIG NYID GZHAN NYID DANG BRAL ZHING,
,'PHO DANG 'JIG PA DANG BRAL BAR, ,SMAD MED KHYOD KYIS THUGS SU
CHUD, ,CES BSHAD PA LTA BU'O, ,DE LTAR RNAL 'BYOR PA ME DANG BUD
SHING BRTAG

PAS CHOS KYI DE KHO NA NYID KHONG DU CHUD PA'I LUS NI DUS MTHA'I
ME DAG GAM, ,NYON MONGS PA 'DOD CHAGS DANG ZHE SDANG DANG GTI MUG
GI ME DAG GIS 'TSIG PA MA YIN NO, ,JI SKAD DU, BCOM LDAN 'DAS
KYIS, BSKAL PA BRGYA PHRAG MANG POR RAB BSREGS KYANG, ,NAM MKHA'
SNGON CHAD

NAM YANG MI 'TSIG BZHIN, ,CHOS RNAMS NAM MKHA' MTSUNGS PAR RNAM
RIG PAS, ,DE NI GZHAN YANG ME NANG YONG MI 'TSIG ,GAL TE SANGS
RGYAS ZHING RNAMS 'BAR GYUR LA, ,'BAR BA 'DI DAG MA LUS ZHI SHOG
CES, ,TING 'DZIN GNAS NAS SMON LAM 'DI BTAB PA, ,SA

RNAMS ZHIG KYANG DE LA 'GYUR BA MED, ,CES GSUNGS PA LTA BU'O, ,DE
BZHIN DU, JI LTAR GTZUB SHING DANG NI GTZUB STAN DANG, ,LAG PA'I
RTZOL BA 'DI GSUM 'DUS PA YI, ,RKYEN 'DI DAG LAS ME NI 'BYUNG
'GYUR ZHING, ,BYUNG STE BYA BA BYAS NAS MYUR DU 'GAG , ,DE NAS
'DI NI GANG

@75A *, ,NAS 'ONGS SAM GAR, ,SONG ZHES MKHAS PA GANG ZHIG TSOL
BAR BYED, ,PHYOGS DANG PHYOGS MTSAMS KUN TU BTZAL BA DANG, ,'DI
YI 'GRO DANG 'ONG BA RNYED MIN BZHIN, ,PHUNG PO DAG DANG SKYE
MCHED KHAMS RNAMS NI, ,NANG YANG STONG LA PHYI ROL STONG PA STE,
,THAMS

CAD BDAG GIS DBEN ZHING GNAS MED LA, ,CHOS KYI MTSAN NYID NAM
MKHA'I NGO BO NYID, ,CHOS KYI MTSAN NYID 'DI 'DRA 'DI DAG NI,
,MAR ME MDZAD PA MTHONG NAS KHYOD KYIS RTOGS, ,JI LTAR NYID KYIS
RJES SU RTOGS PA LTAR, ,DE BZHIN LHA MIR BCAS PAS RTOGS PAR GYIS,
,LOG PA YANG

DAG MA YIN BRTAGS PA YI, ,'DOD CHAGS ZHE SDANG DAG GIS 'GRO BA
GDUNGS, ,THUGS RJE'I SPRIN LAS ZHI BA BSIL BA'I CHU, ,'DREN PA
BDUD RTZI'I RGYUN NI RAB TU PHOB, ,CES BYA BA LA SOGS PA GSUNGS
SO, ,SLOB DPON ZLA BA GRAGS PA'I ZHAL SNGA NAS SBYAR BA'I TSIG
GSAL BA LAS, ME

DANG BUD SHING BRTAG PA ZHES BYA BA RAB TU BYED PA BCU PA'I 'GREL
PA'O,, ,,'DIR SMRAS PA, BDAG NI YOD PA NYID DE, 'KHOR BA YOD PA'I
PHYIR RO, ,GAL TE BDAG YOD PAR MA GYUR NA NI, 'GRO BA LNGA'I
'KHOR BAR 'GRO BA DANG 'ONG BA'I NGO BOR SKYE BA DANG 'CHI BA
GCIG NAS GCIG TU

BRGYUD PAS GANG ZHIG 'KHOR BAR 'GYUR, ,BCOM LDAN 'DAS KYIS KYANG,
,DGE SLONG DAG SKYE BA DANG RGA SHI'I 'KHOR BA NI THOG MA DANG
THA MA MED DO, ,SEMS CAN MA RIG PA'I SGRIB PA DANG LDAN PA, ,SRED
PA'I KUN TU SBYOR BA CAN, ,SRED PA'I LU GU RGYUD KYIS BCINGS PA,
,'KHOR ZHING RGYUG PA

RNAMS KYI SNGON GYI MTHA' MI MNGON NO ZHES GSUNGS SO, ,GANG GI
TSE BCOM LDAN 'DAS KYIS BSTAN PAS 'KHOR BA YOD PA DE'I TSE 'KHOR
BA PO YANG YOD LA, ,DE LA YANG BDAG CES BYA'O, ,BRJOD PAR BYA
STE, ,GAL TE 'KHOR BA NYID YOD NA, ,BDAG KYANG YOD PAR 'GYUR NA
YOD PA NI MA YIN NO, ,

'DI LTAR, SNGON MTHA' SNGON NAM ZHES ZHUS TSE, ,THUB PA CHEN POS
MIN ZHES GSUNGS, ,'KHOR BA THOG MA MTHA' MED DE, ,DE LA SNGON MED
PHYI MA MED, ,MTHA' DANG CHA DANG CHA SHAS ZHES BYA BA RNAMS NI
RNAM GRANGS SO, ,SNGON GYI MTHA' NI SNGON GYI CHA ZHES BYA BA'I
DON TO, ,GAL TE 'KHOR BA ZHES BYA BA 'GA'

@75B ZHIG YOD NA NI, BUM PA LA SOGS PA DAG BZHIN DU DE LA NGES
PAR SNGON DANG PHYI MA YANG YOD PAR GYUR NA, YOD PA NI MA YIN TE,
BCOM LDAN 'DAS KYIS KYANG, DGE SLONG DAG SKYE BA DANG RGA SHI'I
'KHOR BA NI THOG MA DANG THA MA MED DO ZHES GSUNGS SO, ,GANG GI
PHYIR DE LTAR 'KHOR BA THOG MA DANG

THA MA MED PAR GSUNGS PA DE'I PHYIR 'KHOR BA NYID YOD PA MA YIN
NO ZHES BCOM LDAN 'DAS KYIS GSAL BAR GSUNGS PA MA YIN NAM, DE'I
PHYIR SNGON DANG PHYI MA'I MTHA' MA DMIGS PA'I PHYIR, 'KHOR BA
MED DE MGAL ME'I 'KHOR LO BZHIN NO ZHES BYA BAR GNAS SO, ,'DIR
'DI DPYAD

PAR BYA STE, GAL TE BCOM LDAN 'DAS KYIS 'KHOR BA'I SNGON DANG,
PHYI MA BKAG NA, JI LTAR DGE SLONG DAG DE LTA BAS NA, 'KHOR BA
ZAD PAR BYA BA'I PHYIR NAN TAN DU BYA'O SNYAM DU DE LTAR KHYED
KYIS BSLAB PAR BYA'O ZHES BYA BA 'DI GSUNGS SHE NA, BRJOD PAR BYA
STE, SEMS CAN MA RIG PA'I

SGRIB PA DANG LDAN PA ZHES BYA BA LA SOGS PA'I KHYAD PAR NYE BAR
BKOD PAS DE DAG KHO NA'I 'KHOR BA DE THOG MA DANG THA MA MED PAR
RTOGS KYI, ,DE KHO NA NYID KYI YE SHES KYI RLUNG GI SHUGS KYIS MA
RIG PA'I SGRIB PA'I LJON SHING DRUNGS PHYUNG BA RNAMS KYIS NI MA
YIN TE, 'JIG RTEN LAS 'DAS PA'I LAM GYI

MAS, NYON MONGS PA'I LJON SHING MA LUS PAR BSREGS PA DE DAG LA NI
MTHA' YOD PA NYID DO ZHES SHES PAR BYA'O, ,YANG JI LTAR NA THOG
MA DANG BRAL BA RNAMS LA THA MA YOD PAR BSTAN ZHE NA, PHYI ROL
GYI 'BRU LA SOGS PA DAG LA THOG MA MED KYANG, ,ME LA SOGS PA DANG
PHRAD PA LAS THA MA

YOD PA NI MTHONG BA NYID DO, ,JI SKAD DU, 'PHAGS PA'I LHAS, JI
LTAR SA BON MTHA' MTHONG ZHING, ,DE LA THOG MA YOD MIN LTAR, ,DE
BZHIN RGYU NI MA TSANG PHYIR, ,SKYE BA 'ANG 'BYUNG BAR MI 'GYUR
RO, ,ZHES BSHAD DO, ,THA MA BSTAN PA DE YANG SEMS CAN 'KHOR BA'I
BTZON RAR BSDAMS

PA RNAMS SPRO BAR BYA BA'I PHYIR, ,'JIG RTEN PA'I THA SNYAD LA
GZHUG TE, 'JIG RTEN PA'I SHES PA LA LTOS NAS MDZAD PA YIN TE,
DNGOS PO SEMS PA YIN NA NI, 'KHOR BA NYID MED NA DE'I PHYIR DE
ZAD PA LTA GA LA YOD, 'DIR SMRAS PA, 'JIG RTEN PA'I SHES PA LA
LTOS TE THA MA LTAR THOG

@76A *, ,MA YANG CI STE MA GSUNGS SHE NA, BRJOD PA, RGYU MED PA'I
SKYON DU THAL BAR 'GYUR BA'I PHYIR, 'JIG RTEN PA'I SHES PA LA
LTOS NAS KYANG 'KHOR BA'I THOG MA MED DE, DE'I PHYIR GNYI GA LTAR
YANG THOG MA MED PA NYID DO ZHES SHES PAR BYA'O, ,'DIR SMRAS PA,
GAL TE

YANG 'KHOR BA LA THOG MA DANG THA MA GNYIS YOD PA MA YIN MOD KYI
DE LTA NA YANG MA 'GAGS PA'I PHYIR, DBUS YOD PA YIN NO, ,DE'I
PHYIR 'KHOR BA YOD DE, ,DBUS YOD PA'I PHYIR RO, ,'DIR GANG YOD PA
MA YIN PA DE LA NI DBUS MED DE, ,DPER NA RUS SBAL GYI SPU'I GOS
BZHIN NO, ,KHYOD NI BZHAD

GANG BYA BAR 'OS PA ZHIG STE, GANG LA THOG MA THA MED PA, ,DE LA
DBUS NI GA LA YOD, ,MA YIN NAM, THOG MA ZHES BYA BA NI, JE DANG
SNGON DANG DANG PO LA ZHES BYA'O, ,THA MA ZHES BYA BA NI MTHA'
DANG MJUG DANG RGYUN CHAD PA LA BYA'O, ,'KHOR BA GANG LA THOG MA
DANG THA MA BKAG PA DE LA DBUS YOD PAR

GA LA 'GYUR, DE'I PHYIR 'KHOR BA NI NAM MKHA' LTAR THOG MA DANG
THA MA DANG DBUS DANG BRAL BA'I PHYIR MING TZAM ZHIG TU ZAD DE,
MGAL ME'I 'KHOR LO LA SOGS PA BZHIN NO SNYAM DU DGONGS PA YIN
NO, ,'KHOR BA MED PA'I PHYIR, BDAG KYANG YOD PA MA YIN NO, ,GANG
GI PHYIR, DE LTAR 'KHOR BA LA

THOG MA DANG, THA MA DANG DBUS DAG MED PA DE NYID KYI PHYIR 'KHOR
BA MED PAS, ,SKYE BA DANG, RGA SHI LA SOGS PA RNAMS LA SNGA BA
DANG PHYI BA RNAMS DANG LHAN CIG PA'I RIM PA YANG YOD PA MA YIN
PA NYID DO ZHES GSUNGS PA, ,DE PHYIR DE LA SNGA PHYI DANG, ,LHAN
CIG RIM PA MI 'THAD DO, ,JI LTAR MI

'THAD PA DE LTAR BSTAN PA'I PHYIR, GAL TE SKYE BA SNGAR 'GYUR LA,
,RGA SHI PHYI MA YIN NA NI, ,SKYE BA RGA SHI MED PA DANG, ,MA SHI
BAR YANG SKYE BAR 'GYUR, ,ZHES BYA BA GSUNGS TE, GAL TE SKYE BA
SNGA MAR GYUR NA NI, DE'I TSE RGA SHI DANG BRAL BAR 'GYUR NA, RGA
BA LA SOGS PA DANG BRAL BA NI MI RUNG STE,

'DUS MA BYAS NYID DU THAL BAR 'GYUR BA'I PHYIR RO, ,RGA SHI DANG
BRAL BA'I DNGOS PO LA SKYE BA YOD PAR RTOG PA NA, LHA SBYIN GZHAN
DU MA SHI BAR 'DIR DANG POR SKYE BAR RTOGS PAR 'GYUR RO, ,DE'I
PHYIR 'KHOR BA LA THOG MA YOD PAR 'GYUR ZHING, ,RGYU MED PA'I
NYES PAR YANG 'GYUR RO, ,BDAG

@76B 'DAS PA'I DUS NA BYUNG BAR GYUR TO ZHES DE LTAR SNGON GYI
MTHA' LA RTOGS PAR YANG MI 'GYUR ZHING, SNGON BYUNG BAR MA GYUR
PA LAS PHYIS 'DIR SKYE BAR YANG 'GYUR RO, ,CI STE JI LTAR AA MRA
LA SOGS PA RNAMS SNGAR RGA SHI DANG 'BREL PA MED PAR YANG DANG PO
KHO NAR SKYE BAR MTHONG STE, DE BZHIN DU BDAG

KYANG YIN NO SNYAM NA, DE LTAR MA YIN TE, BSGRUB PAR BYA BA DANG
MTSUNGS PA'I PHYIR RO, ,AA MRA LA SOGS PA RNAMS KYANG NI RANG GI
SA BON 'GAGS PAR GYUR PA NA, SKYE BA'I PHYIR GZHAN DU MA ZHIG PA
SKYE BA MA YIN PAS 'DI NI GONG MA DANG MTSUNGS SO, ,CI STE SA BON
NI SHING LAS GZHAN NYID YIN TE,

DE'I PHYIR SHING GI SKYE BA NI GZHAN DU MA ZHIG PA SNGON DU 'GRO
BA CAN NYID DO SNYAM NA, DE LTAR NI MA YIN TE, RGYU DANG 'BRAS BU
DAG GZHAN NYID YIN PAR MA GRUB PA'I PHYIR RO, ,DE SKAD DU YANG,
GANG LA BRTEN TE GANG 'BYUNG BA, ,DE NI RE ZHIG DE NYID MIN, ,DE
NI GZHAN YANG MA YIN TE, ,DE PHYIR CHAD

MIN RTAG MA YIN, ,ZHES 'CHAD PAR 'GYUR RO, ,DE PHYIR SA BON LAS
SHING GZHAN NYID MA YIN TE, DES NA 'DI NI BSGRUB PAR BYA BA DANG
MTSUNGS PA YIN NO, ,GANG GI PHYIR, GZHAN DU MA SHI BA LA 'DIR
SKYE BA YOD PA YANG MA YIN PA DE'I PHYIR SKYE BA SNGA MA YIN PAR
KHAS BLANG BAR MI BYA'O, ,CI STE RGA SHI

SNGA LA SKYE BA 'PHYI BA YIN NA NI, DE LTA NA YANG, GAL TE SKYE
BA 'PHYI 'GYUR LA, ,RGA SHI SNGA BA YIN NA NI, ,SKYE BA MED PA'I
RGA SHI NI, ,RGYU MED PAR NI JI LTAR 'GYUR, ,SKYE BA'I RKYEN GYIS
RGA SHI ZHES BYA BA 'BYUNG BAS NA, BCOM LDAN 'DAS KYIS RGA SHI
SKYE BA'I RGYU RKYEN NYID DU GSUNGS NA, GAL TE

'DI SNGA BA YIN NA NI, DE'I TSE RGYU MED PAR 'GYUR RO, ,DE'I
PHYIR 'DI NI MI RIGS SO, ,GANG LAS, BONG BA BTEG PAR GYUR PA NI,
,BTEG PA LA NI RGYU YOD KYI, ,BTEG PA LTA ZHIG RGYU LAS NI,
,GZHAN PA LTUNG BA MED PA NYID, ,CES BSHAD PA DE YANG JI LTAR
BTEG PA KHO NAR LTUNG BA'I RGYU YIN

GYI, GZHAN MA YIN PA DE BZHIN DU, 'DIR YANG SKYE BA KHO NA 'JIG
PA'I RGYU NYID YIN PAR SMRA'I GZHAN NI MA YIN NO, ,DE'I PHYIR
'JIG PA RGYU MED PA NYID YOD PA MA YIN NO, ,'DI SKYE BA'I RGYU
RKYEN NYID YIN PAS 'BYUNG BA KHO NA 'JIG PA'I RGYU YIN PA'I PHYIR
NA, DE LTAR 'DUS BYAS CHOS DE

@77A *, ,DAG ,RGYU DANG BCAS PAR 'BYUNG BA STE, ,SKYES NAS 'JIG
PA GANG YIN PA, ,'DI NI CHOS RNAMS RANG BZHIN NO, ,ZHES BYA BA'I
TSIGS SU BCAD PA 'DI YANG LEGS PAR DRANGS PAR 'GYUR RO, ,DA NI
SKYE BA DANG RGA SHI DAG LHAN CIG NYID DU YANG MI 'GYUR BAR BSTAN
PA'I PHYIR, SKYE

BA DANG NI RGA SHI DAG ,LHAN CIG RUNG BA MA YIN TE, ,SKYE BZHIN
PA NA 'CHI 'GYUR ZHING, ,GNYI GA RGYU MED CAN DU 'GYUR, ,ZHES BYA
BA GSUNGS TE, GAL TE SKYE BA DANG RGA SHI DAG LHAN CIG PA NYID DU
'GYUR NA NI, DE'I TSE SKYE BZHIN PA 'CHI BAR 'GYUR NA, 'DI NI
RIGS PA YANG MA YIN TE, MUN PA DANG

SNANG BA LTAR PHAN TSUN 'GAL BA'I PHYIR DUS GCIG PA NYID DU RIGS
PA YANG MA YIN ZHING, SKYE BZHIN PA NYID 'CHI BA ZHES BYA BA GANG
YIN PA DE LTA BU NI 'JIG RTEN DU YANG MA MTHONG NGO, ,GZHAN YANG
SKYE BA LA SOGS PA DAG LHAN CIG 'BYUNG BAR RTOG NA NI RGYU MED PA
NYID DU 'GYUR RO, ,BA GLANG GI RVA G-YAS

G-YON LHAN CIG TU GYUR PA DAG NI PHAN TSUN GYI RGYU CAN NYID DU
MTHONG BA YANG MA YIN PAS, 'DI NI MI RIGS SO, ,DE'I PHYIR DE
LTAR, GANG LA SNGA PHYI LHAN CIG GI, ,RIM PA DE DAG MI SRID PA'I,
,SKYE BA DE DANG RGA SHI DE, ,CI YI PHYIR NA SPRO BAR BYED, ,SKYE
BA GANG DANG RGA SHI GANG LA SNGA BA DANG 'PHYI BA

DANG LHAN CIG GI RIM PA DE DAG MED PA'I SKYE BA DE MA DMIGS PA
NA, 'PHAGS PA RNAMS CI'I PHYIR SPRO BAR BYED, CI'I PHYIR GYI SGRA
NI MI SRID PA LA BYA STE, SPRO BAR MI MDZAD PA NYID DO ZHES PA'I
DON TO, ,RGA SHI DE YANG MA DMIGS NA CI'I PHYIR SPRO BAR BYED,
YANG DAG PA JI LTA BA BZHIN GZIGS PA NYID

KYI PHYIR RO SNYAM DU DGONGS SO, ,YANG NA DE LTAR SKYE BA LA SOGS
PA DAG YOD PA MA YIN NA, BYIS PA RNAMS YOD PA MA YIN PA'I SKYE BA
DE DANG, GANG ZHIG YOD PA MA YIN PA'I RGA SHI DE CI'I PHYIR SPRO
BAR BYED, DE'I PHYIR BYIS PA RNAMS KYIS SPROS PA NI DNGOS PO YOD
PA MA YIN PA NYID DO ZHES BYA BAR

DGONGS PA'O, ,JI LTAR 'KHOR BA LA SNGON GYI MTHA' YOD PA MA YIN
PA DE BZHIN DU DNGOS PO GZHAN RNAMS LA YANG YIN NO ZHES GSUNGS
PA, 'KHOR BA 'BA' ZHIG SNGON GYI MTHA', ,YOD MA YIN PAR MA ZAD
KYI, RGYU DANG 'BRAS BU NYID DANG NI, ,MTSAN NYID DANG NI MTSAN
GZHI NYID, ,TSOR DANG TSOR PO

@77B NYID DANG NI, ,DON YOD GANG DAG CI YANG RUNG, ,DNGOS RNAMS
THAMS CAD NYID LA YANG, ,SNGON GYI MTHA' NI YOD MA YIN, ,DE LA
GAL TE RGYU SNGA LA 'BRAS BU 'PHYI BAR GYUR NA NI, 'BRAS BU MED
PA'I RGYU RGYU MED PAR 'GYUR RO, ,'ON TE 'BRAS BU SNGA LA RGYU
'PHYI NA NI, DE LTA NA YANG RGYU BAS SNGA BA'I

'BRAS BU RGYU MED PA NYID DU 'GYUR RO, ,CI STE RGYU DANG 'BRAS BU
CIG CAR DU GYUR NA NI, DE LTA NA YANG GNYI GA RGYU MED PAR 'GYUR
RO, ,DE BZHIN DU MTSAN NYID DANG MTSAN GZHI DAG DANG, TSOR BA
DANG TSOR BA PO DAG LA YANG SBYAR BAR BYA'O, ,'KHOR BA'I RGYU
BSHAD PA RGYU DANG 'BRAS BU LA SOGS PA BSHAD

PAR BYA BA 'BA' ZHIG TU MA ZAD KYI, GZHAN YANG DNGOS PO GZHAN
GANG DAG SHES PA DANG SHES BYA DANG, TSAD MA DANG GZHAL BYA DANG,
BSGRUB BYA DANG SGRUB BYED DANG, ,YAN LAG DANG YAN LAG CAN DANG,
YON TAN DANG YON TAN CAN LA SOGS PA DE DAG LA YANG SNGON GYI
MTHA' MI RIGS SO ZHES BYA BAR SBYAR

BAR BYA'O, ,DE NYID KYI PHYIR, ,'PHAGS PA DKON MCHOG SPRIN GYI
MDO LAS, ,CHOS KYI 'KHOR LO BSKOR BA DANG, ,GZOD NAS ZHI ZHING MI
SKYES PA, ,RANG GZHAN MYA NGAN 'DAS PA YI, ,CHOS RNAMS MGON PO
KHYOD KYIS BSTAN, ,ZHES 'PHAGS PA BYANG CHUB SEMS DPA' CHEN PO
SGRIB PA THAMS

CAD RNAM PAR SEL BAS BCOM LDAN 'DAS LA BSTOD PA YIN NO, ,DE BZHIN
DU, GZOD MA NAS NI STONG ZHING MA 'ONGS CHOS, ,SONG BA MED CING
GNAS MED GNAS KYIS DBEN, ,SGYU MA'I RANG BZHIN RTAG TU SNYING PO
MED, ,THAMS CAD DAG CING RNAM DAG NAM MKHA' BZHIN, ,RGYAL BA'I
CHOS NI

GANG DAG RAB STON PA, ,DER YANG MI ZAD PAS NI MI MTHONG STE,
,CHOS 'DI SNGA NAS BDAG MED SEMS CAN MED, ,DE DAG RAB TU STON
KYANG MI ZAD 'GYUR, ,BTAGS PA TZAM DU BRTAGS NAS BSTAN PA YIN,
,'KHOR BA LA NI THA MA MI RNYED DE, ,GANG DAG SNGON BYUNG MTHA'
NI MTSAN NYID

MED; ,MA 'ONGS DUS KYANG SHES PAR BYA BA'I PHYIR, ,LAS DANG BYA
BA DE LTAR ZHUGS 'GYUR TE, ,RAB DANG THA MA DAG TU 'ANG 'BYUNG
BAR 'GYUR, ,CHOS RNAMS RAB TU BLUN ZHING RANG BZHIN STONG, ,THAMS
CAD BDAG MED PAR YANG SHES PAR GYIS, ,ZHES BYA BA LA SOGS PA
'BYUNG NGO,

@78A *, ,SLOB DPON ZLA BA GRAGS PA'I ZHAL SNGA NAS SBYAR BA'I
TSIG GSAL BA LAS, SNGON DANG PHYI MA'I MTHA' BRTAG PA ZHES BYA BA
RAB TU BYED PA BCU GCIG PA'I 'GREL PA'O,, ,,'DIR SMRAS PA, ,BDAG
NI YOD PA NYID DO, ,DE DANG 'BREL PA CAN GYI SDUG BSNGAL YOD PA'I

PHYIR RO, ,'DIR NYE BAR LEN PA'I PHUNG PO LNGA LA SDUG BSNGAL
ZHES BRJOD DO, ,DE YANG YOD LA, SDUG BSNGAL DE YANG 'GA' ZHIG LA
'GYUR BAR BYA DGOS TE, RTEN MED PAR NI MA YIN NO, ,DE'I PHYIR
SDUG BSNGAL LA RTEN YOD PA NYID YIN LA, DE YANG BDAG YIN NO,
,BRJOD PAR BYA STE, GAL TE

SDUG BSNGAL NYID YOD NA, BDAG YOD PAR 'GYUR NA YOD PA NI MA YIN
NO, ,'DI LTAR DE NI YOD NA, BDAG GIS BYAS PA'AM, GZHAN GYIS BYAS
PA'AM, GNYI GAS BYAS PA'AM, RGYU DANG BRAL BA ZHIG TU 'GYUR BA
ZHIG NA, 'DOD PA NA YANG RNAM PA THAMS CAD DU DE BYAS PA NYID YOD
PA MA YIN

NO; ;ZHES BSTAN PA'I PHYIR, ,KHA CIG SDUG BSNGAL BDAG GIS BYAS,
,GZHAN GYIS BYAS DANG GNYI GAS BYAS, ,RGYU MED PA LAS 'BYUNG BAR
'DOD, ,DE NI BYA BAR MI RUNG NGO, ,ZHES BYA BA GSUNGS SO, ,DE LA
RGOL BA KHA CIG GIS NI, SDUG BSNGAL BDAG GIS BYAS SO ZHES BYA BA
RTOGS SO, ,

GZHAN PO DAG GIS NI GZHAN GYOS BYAS PA YIN LA, GZHAN DAG GIS NI
GNYI GAS BYAS PA YIN ZHING 'GA' ZHIG DAG GIS NI SDUG BSNGAL RGYU
MED PAR 'BYUNG BA NYID DO ZHES BYA BAR RTOGS SO, ,'DOD PAR GYUR
PA'I SDUG BSNGAL DE NI RNAM PA THAMS CAD DU BYA BAR TE BSKYED PAR
BYA BAR MI

RUNG NGO, ,'DI NI DAM BCA' BA TZAM YIN PA DE BSGRUB PAR BYA BA'I
PHYIR, ,GAL TE BDAG GIS BYAS GYUR NA, ,DE PHYIR BRTEN NAS 'BYUNG
MI 'GYUR, ,GANG PHYIR PHUNG PO 'DI DAG LA, ,BRTEN NAS PHUNG PO
'DI DAG 'BYUNG, ,ZHES BYA BA GSUNGS SO, ,DE LA BDAG GIS ZHES BYA
BA NI BDAG RANG GIS ZHES

BYA BA'I DON TO, ,GAL TE BDAG GIS SDUG BSNGAL BYAS PAR GYUR NA
NI, SDUG BSNGAL GYI RANG GI NGO BO DE NYID KYIS SDUG BSNGAL GYI
RANG GI NGO BO DE NYID BYAS PAR 'GYUR RO, ,DE CI'I PHYIR RTEN
CING 'BREL PAR 'BYUNG BAR MI 'GYUR RO, ,RGYU DANG RKYEN LA MI
LTOS PAR 'BYUNG BAR 'GYUR RO ZHES BYA BA'I DON

@78B TE; RANG GI NGO BO YOD PA'I PHYIR RO, ,YOD PA MA YIN PAS NI
RANG GI NGO BO BYED PA MA YIN NO, ,'DI NI RTEN CING 'BREL BAR
'BYUNG BA YANG YIN TE, 'DI LTAR, GANG PHYIR PHUNG PO 'DI DAG LA,
,BRTEN NAS PHUNG PO DE DAG 'BYUNG BA'I PHYIR TE, GANG GI PHYIR,
'CHI BA'I DUS KYI PHUNG PO 'DI DAG LA BRTEN NAS,

SKYE BA'I CHAR GTOGS PA'I PHUNG PO DE DAG 'BYUNG BA'I PHYIR RO,
,DE'I PHYIR SDUG BSNGAL BDAG GIS BYAS SO ZHES BYA BA MI RIGS SO,
,DA NI GZHAN GYIS BYAS PA YANG YOD PA MA YIN NO ZHES GSUNGS PA,
GAL TE 'DI LAS DE GZHAN ZHING, ,GAL TE DE LAS 'DI GZHAN NA, ,SDUG
BSNGAL GZHAN GYIS BYAS

'GYUR ZHING, ,GZHAN DE DAG GIS DE BYAS 'GYUR, ,GAL TE 'CHI BA'I
DUS KYI PHUNG PO 'DI DAG LAS SKYE BA'I CHA'I PHUNG PO DE DAG
GZHAN DU 'GYUR ZHING, SKYE BA'I CHAR GTOGS PA DE DAG LAS 'CHI
BA'I DUS KYI PHUNG PO 'DI DAG GZHAN YIN NA NI, DE'I TSE SDUG
BSNGAL GZHAN GYIS BYAS PAR 'GYUR NA, DE DAG LA NI

GZHAN NYID MA MTHONG STE, RGYU DANG 'BRAS BU'I 'BREL PAR GNAS PA
MED PA'I PHYIR RO, ,GANG LA BRTEN TE GANG 'BYUNG BA, ,DE NI RE
ZHIG DE NYID MIN, ,DE LAS GZHAN PA'ANG MA YIN PHYIR, ,DE PHYIR
TSAD MIN RTAG MA YIN, ,ZHES 'CHAD PAR 'GYUR RO, ,DE'I PHYIR SDUG
BSNGAL GZHAN GYIS BYAS PAR

YANG YOD PA MA YIN NO, ,GAL TE GZHAN NYID YIN NA NI, ,DE YI TSE
GZHAN NYID YIN DANG, ,GZHAN DU GYUR PA'I PHUNG PO DE DAG GIS
GZHAN DU GYUR PA DE DAG BYAS SO ZHES BYA BA BRJOD PAR NUS PAR
'GYUR NA, DE NI DE LTAR YANG MA YIN NO, ,DE'I PHYIR SDUG BSNGAL
GZHAN GYIS BYAS PA YANG YOD PA MA

YIN NO, ,CI STE GANG GI PHYIR SDUG BSNGAL NYID KYIS SDUG BSNGAL
BYAS PA DE'I PHYIR BDAG GIS BYAS SO ZHES NI MI SMRA'O, ,'O NA CI
ZHE NA, GANG ZAG BDAG GIS GANG BDAG NYID KYIS BYAS PA YIN GYI,
GZHAN GYIS BYAS NAS 'DI LA BYIN PA NI MA YIN TE, DE'I PHYIR SDUG
BSNGAL BDAG GIS BYAS SO

ZHES SMRA'O SNYAM NA, BRJOD PAR BYA STE, GAL TE GANG ZAG BDAG GIS
NI, ,SDUG BSNGAL BYAS PA'I GANG ZAG STE, ,SDUG BSNGAL MA GTOGS
GANG ZHIG YIN, ,GAL TE MI'I SDUG BSNGAL NYE BAR LEN PA'I PHUNG PO
LNGA'I MTSAN NYID CAN 'DI GANG ZAG BDAG NYID KYIS BYAS SO ZHES
BYA BAR

@79A *, ,RTAG NA, GANG BDAG GIS SDUG BSNGAL DE BYAS PA'I GANG ZAG
TE RTOG MOD, GAL TE RE ZHIG SDUG BSNGAL GANG GIS GANG ZAG BDAG
NYID DER 'DOGS PAR BYED PA'I SDUG BSNGAL DE NYID DES BYAS PA YIN
NA NI, SDUG BSNGAL DE NI 'DI YIN LA, 'DI'I BYED PA PO NI 'DI YIN

NO ZHES PHYE STE BRJOD DGOS SO, ,CI STE YANG MI'I SDUG BSNGAL GYI
NYE BAR LEN PA CAN GYI GANG ZAG GIS, LHA'I SDUG BSNGAL BYAS PAR
GYUR NA NI, 'O NA DE GANG ZAG BDAG GIS BYAS PA MA YIN GYI, GANG
ZAG GZHAN GYIS BYAS PA NYID DU 'GYUR RO, ,CI STE NYE BAR LEN PA
THA DAD KYANG GANG ZAG THA MI DAD

PAR 'DOD NA, 'DI YANG YOD PA MA YIN TE, NYE BAR LEN PA LAS THA
DAD CING, GZHAN DU GYUR PA'I GANG ZAG BSTAN PAR MI NUS PA'I PHYIR
RO, ,DE LTAR NA RE ZHIG SDUG BSNGAL GANG ZAG BDAG GIS BYAS PA MA
YIN NO, ,'DIR SMRAS PA, GANG ZAG BDAG GIS SDUG BSNGAL BYAS SO
ZHES DE SKAD DU SU

SMRA; 'O NA CI ZHE NA, SDUG BSNGAL NI GANG ZAG GZHAN LAS 'BYUNG
BA YIN NO, ,'DI LTAR MI'I GANG ZAG NI LHA'I SDUG BSNGAL LAS GZHAN
NYID YIN LA, GANG GI PHYIR MI'I GANG ZAG GIS KYANG, LHA'I SDUG
BSNGAL BYAS NAS LHA'I GANG ZAG LA STER BAR BYED CING, LHA'I SDUG
BSNGAL DES KYANG LHA'I

GANG ZAG GO ZHES 'DOGS PAR BYED PA DE'I PHYIR, GANG ZAG DE'I SDUG
BSNGAL DE NI GANG ZAG GZHAN LAS 'BYUNG BA YIN NO, ,BRJOD PAR BYA
STE, GAL TE GANG ZAG GZHAN LAS NI, ,SDUG BSNGAL 'BYUNG NA GZHAN
ZHIG GIS, ,SDUG BSNGAL DE BYAS GANG SBYIN DE, ,SDUG BSNGAL MA
GTOGS CI

LTAR RUNG, ,GAL TE LHA'I SDUG BSNGAL MI'I GANG ZAG GIS BYAS LA,
,MI'I GANG ZAG DES KYANG SDUG BSNGAL DE BYAS NAS, ,GZHAN LHA'I
GANG ZAG LA STER BAR BYED DO ZHES BYA BA YIN NA NI, GANG LA SBYIN
PAR BYA BA'I LHA'I GANG ZAG DE, LHA'I SDUG BSNGAL LAS MA GTOGS
PAR JI LTAR RUNG BAR

'GYUR, DE LTAR NA, RE ZHIG GANG ZAG GZHAN LAS 'BYUNG BA'I SDUG
BSNGAL LA LEN PA PO NYID YOD PA MA YIN NO, ,DA NI GANG ZHIG SBYIN
PAR BYED PA DE YANG YOD PA MA YIN NO ZHES GSUNGS PA, GAL TE GANG
ZAG GZHAN SDUG BSNGAL, ,'BYUNG NA GANG GIS DE BYAS NAS, ,GZHAN LA
STER BA'I GANG ZAG

@79B GZHAN, ,SDUG BSNGAL MA GTOGS GANG ZHIG YIN, ,GANG GIS LHA'I
SDUG BSNGAL BYAS NAS LHA'I GANG ZAG LA STER BAR BYED CING, NYE
BAR LEN PA GANG GIS MI'I GANG ZAG DER GDAGS PA DE NI, MI'I NYE
BAR LEN PA LAS THA DAD PA GANG ZHIG YIN PAR 'GYUR, DE'I PHYIR
GANG ZAG GZHAN LAS

BYUNG BA'I SDUG BSNGAL YANG YOD PA MA YIN NO, ,DE'I PHYIR, BDAG
GIS BYAS PAR MA GRUB PAS, ,SDUG BSNGAL GZHAN GYIS GA LA BYAS,
,GZHAN GYIS SDUG BSNGAL GANG BYED PA, ,DE NI DE YI BDAG BYAS
'GYUR, ,GAL TE LHA'I GANG ZAG GIS SDUG BSNGAL MI'I GANG ZAG GIS
BYAS PA'I

PHYIR, GZHAN GYIS BYAS PA YIN NA NI, DE NI MI'I GANG ZAG GI RANG
GIS BYAS PA NYID DU 'GYUR NA, DE YANG YOD PA MA YIN NO ZHES BSHAD
ZIN TO, ,DE'I PHYIR, GANG GI TSE BDAG GIS BYAS PAR MA GRUB PA'I
PHYIR SDUG BSNGAL DE MI'I GANG ZAG GI BDAG GIS MA BYAS PA DE'I
TSE, LHA ZHES BYA

BA'I GANG ZAG GZHAN GYI SDUG BSNGAL DE GZHAN GYIS BYAS PAR GA LA
'GYUR ZHES BYA BA 'DI LAS KYANG SDUG BSNGAL GZHAN GYIS BYAS PA
YOD PA MA YIN NO, ,DA NI PHYOGS GNYIS CHAR RNAM PA GZHAN GYI SGO
NAS KYANG YOD PA MA YIN PAR BSTAN PA'I PHYIR, RE ZHIG SDUG BSNGAL
BDAG BYAS MIN, ,DE NYID KYIS

NI DE MA BYAS, ,GAL TE GZHAN BDAG MA BYAS NA, ,SDUG BSNGAL GZHAN
BYAS GA LA 'GYUR, ,ZHES BYA BA GSUNGS SO, ,'DI LAS KYANG SDUG
BSNGAL BDAG DANG GZHAN DAG GIS BYAS PAR MI RIGS SO, ,GANG GI
PHYIR RE ZHIG SDUG BSNGAL BDAG GIS BYAS PA NI MA YIN NO, ,CI'I
PHYIR

ZHE NA, GANG GI PHYIR DE NYID KYIS DE BYAS PA MA YIN PA'I PHYIR
TE, BDAG NYID LA BYED PA 'GAL BA'I PHYIR RO, ,DE'I PHYIR, BDAG
GIS BYAS PA YOD PA MA YIN NO, ,GZHAN GYIS BYAS PA YANG YOD PA MA
YIN TE, GANG GI PHYIR, BYED PO ZHES BYA BAR BRTAGS PA'I GZHAN
GANG YIN PA DE NYID RE

ZHIG BDAG GIS MA BYAS SHING BDAG NYID KYIS MA GRUB STE, DE YANG
RGYU GZHAN LA LTOS PA'I PHYIR RO, ,GANG ZHIG RANG GI BDAG NYID
KYIS GRUB PA MA YIN PA DE NI YOD PA MA YIN PA'I RANG BZHIN DU
GYUR PAS GZHAN BYED PAR JI LTAR 'GYUR TE, 'DI NI MI RIGS SO, ,DA
NI SDUG BSNGAL GNYIS

@80A *, ,KAS BYAS PA YANG YOD PA MA YIN NO ZHES GSUNGS PA, GAL TE
RE RES BYAS GYUR NA, ,SDUG BSNGAL GNYI GAS BYAS PAR 'GYUR, ,GAL
TE RE RES SDUG BSNGAL BYED PAR 'GYUR NA NI, DE'I TSE SDUG BSNGAL
GNYI GAS BYAS PA YIN NA, DE NI RE RES BYAS PA YANG MA

YIN TE, BSHAD ZIN PA'I SKYON DU 'GYUR BA'I PHYIR RO, ,RE RES SROG
GCOD PA MA BYAS PAR NI GNYI GAS BYAS SO ZHES BRJOD PA MA MTHONG
NGO, ,DA NI SDUG BSNGAL RGYU MED PA LAS BYUNG BA YANG JI LTAR MED
PA DE LTAR BSTAN PA'I PHYIR, BDAG GIS MA BYAS GZHAN MA BYAS,
,SDUG BSNGAL RGYU MED

GA LA 'GYUR, ,ZHES GSUNGS TE, GZHAN GYIS MA BYAS PA, GZHAN GYIS
MA BSKYED PA 'DI LA YOD PAS NA, GZHAN GYIS MA BYAS PA'O, ,'DI LA
BDAG GIS MA BYAS PA YOD PAS NA BDAG GIS MA BYAS PA'O, ,GAL TE JI
SKAD BSHAD PA'I TSUL GYIS SDUG BSNGAL BDAG GIS BYAS PA MED

CING, GZHAN GYIS BYAS PA YANG MED PA DE'I TSE RGYU MED PA YOD PAR
GA LA 'GYUR TE, NAM MKHA'I ME TOG GI DRI ZHIM PO BZHIN NO, ,SDUG
BSNGAL MED PA'I PHYIR NA DE'I RTEN DU GYUR PA'I BDAG KYANG LTA GA
LA YOD, JI LTAR RNAM PA BZHIR DPYAD NA SDUG BSNGAL YOD PA MA YIN
PA DE BZHIN DU, PHYI ROL

GYI DNGOS PO SA BON DANG MYU GU DANG BUM PA DANG SNAM BU LA SOGS
PA DAG KYANG RIG PAR BYA'O ZHES BSTAN PA'I PHYIR, SDUG BSNGAL
'BA' ZHIG RNAM PA BZHI, ,YOD MA YIN PA MA YIN GYI, ,DNGOS PO
THAMS CAD DAG LA YANG, ,RNAM PA BZHI PO YOD MA YIN, ,ZHES BYA BA
GSUNGS TE, THAMS

CAD SNGA MA BZHIN SBYAR BAR BYA'O, ,GAL TE SDUG BSNGAL LA SOGS PA
'DI DAG LA RNAM PA BZHI PO MED NA, 'O NA DA NI 'DI DAG RNAM PA
GANG GIS 'GRUB CE NA, BRJOD PAR BYA STE, GAL TE SDUG BSNGAL LA
SOGS PA 'DI DAG RANG BZHIN GYIS YOD PAR GYUR NA NI, NGES PAR RNAM
PA BZHI PO 'DI DAG

LAS GANG YANG RUNG BA ZHIG GIS 'GRUB PAR 'GYUR BA ZHIG NA, YOD PA
NI MA YIN NO, ,DE'I PHYIR SDUG BSNGAL LA SOGS PA DAG RANG BZHIN
GYIS YOD PA MA YIN PAR NGES SO, ,'ON TE PHYIN CI LOG TZAM GYI
BDAG NYID YOD PAR RNYED PA, SDUG BSNGAL LA SOGS PA KUN RDZOB LA
RTEN CING 'BREL PAR

@80B 'BYUNG BA'I RNAM PAR GZHAG PA TSOL NA NI, DE'I TSE LAS DANG
BYED PA PO BRTAGS PA'I RAB TU BYED PAR BSHAD PA'I RNAM PAS JI
SKAD SMRAS PA'I PHYOGS BZHI BSAL NAS RKYEN NYID 'DI PA TZAM GYI
DON GYI RTEN CING 'BREL PAR 'BYUNG BA GRUB PAR KHAS BLANG BAR
BYA'O, ,JI SKAD DU, SDUG BSNGAL BDAG

GIS BYAS PA DANG, GZHAN GYIS BYAS DANG GNYI GAS BYAS, ,RGYU MED
RTOG GE BA YIS 'DOD, ,KHYOD KYIS BRTEN NAS 'BYUNG BAR GSUNGS,
,ZHES BSHAD DO, ,BCOM LDAN 'DAS KYIS KYANG, KUN RDZOB TU NI RGYAL
BAS CHOS BSHAD DE, ,'DUS BYAS 'DUS MA BYAS YIN DE LTAR LTOS, YANG
DAG

NYID DU BDAG DANG BDAG MED DE, ,'GRO BA KUN GYI MTSAN NYID 'DI
'DRA'O, ,DGE DANG NAG PO'I LAS RNAMS MI 'JIG STE, ,BDAG GIS BYAS
PA BDAG NI MYONG BAR 'GYUR, ,LAS KYI 'BRAS BU 'PHO BAR MI 'GYUR
TE, ,RGYU MED PAR YANG MYONG BAR MI 'GYUR RO, ,SRID PA THAMS CAD
SGYU MA DBANG MED

PA; ,GSOG DANG GSOB TU GYUR PA DBU BA BZHIN, SGYU MA SMIG RGYU
LTA BUR RTAG TU STONG, ,SGRA YIS BSHAD KYANG DE DAG DBEN PA YIN,
,BRAG PHUG RI DANG GCONG RONG KLUNG RNAMS SU, ,RKYEN GYIS JI LTAR
BRAG CA 'BYUNG BA LTAR, ,DE BZHIN 'DUS BYAS 'DI KUN RIG PAR GYIS,
,'GRO BA THAMS

CAD SGYU MA SMIG RGYU BZHIN, ,ZHES BYA BA LA SOGS PA GSUNGS SO,
,SLOB DPON ZLA BA GRAGS PA'I ZHAL SNGA NAS SBYAR BA'I TSIG GSAL
BA LAS, BDAG GIS BYAS PA DANG GZHAN GYIS BYAS PA BRTAG PA ZHES
BYA BA RAB TU BYED PA BCU GNYIS PA'I 'GREL PA'O,, ,,GANG GI PHYIR
DE LTAR

RAB TU BYED PA THAL MA THAG PA'I TSUL GYIS RNAM PAR DPYAD PA NA,
DNGOS PO RNAMS LA BDAG DANG GZHAN DANG GNYI GAS BYAS PA DANG,
RGYU MED PA LAS BYUNG BA NYID MED CING SKYED BAR BYED PA'I RNAM
PA GZHAN YANG MED LA, MA RIG PA'I RAB RIB KYIS BLO GROS KYI MIG
NYAMS PAR BYAS PA RNAMS LA

DNGOS PO 'DI DAG SKYE BA'I NGO BOR YANG SNANG BA DE'I PHYIR, RANG
BZHIN MED PA NYID DU GYUR PA NA SGYU MA'I RTA DANG GLANG PO CHE
LA SOGS PAS, DE MI SHES PA RNAMS LTAR BYIS PA RNAMS SLU BAR BYED
PA YIN NO, ,DE NYID KYI PHYIR, BLO'I SBYIN CHOS THAMS CAD KYI
RANG BZHIN LKOG TU MA GYUR PA MNGA' BA, MA

@81A *, ,RIG PA'I BAG CHAGS MA LUS PAR DRUNGS PHYUNG BA, SEMS CAN
PHYIN CI LOG BZHIS PHYIN CI LOG TU GYUR ZHING SKYABS MED PA YONGS
SU BSKYAB PAR MDZAD PA'I SLAD DU RANG BZHIN MED PA PHYIN CI MA
LOG PAR NYE BAR STON PA LHUR MDZAD PA, THUGS RJE CHEN PO'I MNGA'
BA'I SANGS

RGYAS BCOM LDAN 'DAS KYIS CHOS GANG ZHIG ,SLU BA DE NI BRDZUN
ZHES GSUNGS, ,'DU BYED THAMS CAD SLU BA'I CHOS, ,DES NA DE DAG
BRDZUN PA YIN, ,MDO LAS DGE SLONG DAG 'DUS BYAS SLU BA'I CHOS CAN
GANG YIN PA DE NI BRDZUN PA YIN LA, MI SLU BA'I CHOS CAN MYA NGAN
LAS 'DAS PA GANG YIN PA DE

NI BDEN PA DAM PA'O ZHES BYA BA DANG, DE BZHIN DU 'DI NI SLU BAR
BYED PA'I CHOS CAN NO, ,'DI NI 'JIG PA'I CHOS CAN NO ZHES GSUNGS
SO, ,DE'I PHYIR TSUL 'DIS GANG SU ZHING 'JIG PA'I CHOS CAN DE NI
BRDZUN PA YIN NO ZHES DE SKAD DU, BCOM LDAN 'DAS DE BZHIN GSHEGS
PAS GSUNGS

PA DANG, 'DU BYED THAMS CAD KYANG SLU BA'I CHOS CAN YIN PAS DE'I
PHYIR, 'DU BYED DE DAG SLU BA'I CHOS CAN YIN PAS BRDZUN PAR 'GYUR
RO, ,DE LA SLU BA'I CHOS CAN NI 'DRID PAR BYED CING PHYIN CI LOG
TU SNANG BA STE, MGAL ME'I 'KHOR LO BZHIN NO, ,DE'I RANG BZHIN MA
YIN PA NYID KYIS NA 'DU

BYED THAMS CAD BRDZUN PA STE, SLU BA'I CHOS CAN YIN PA'I PHYIR,
SMIG RGYU'I CHU BZHIN NO, GANG ZHIG BDEN PA DE NI SLU BA'I CHOS
CAN MA YIN TE, DPER NA MYA NGAN LAS 'DAS PA BZHIN NO, ,DE'I
PHYIR, BSTAN PA'I RIGS PA DANG LUNG 'DI LAS, DNGOS PO RNAMS RANG
BZHIN MED PAR GRUB STE, SHES

RAB KYI PHA ROL TU PHYIN PA LAS CHOS THAMS CAD NI STONG PA STE,
RANG BZHIN MED PA'I TSUL GYIS SO ZHES 'BYUNG BA'I PHYIR RO, ,'DIR
SMRAS PA, GAL TE DE LTAR SLU BA'I CHOS CAN NYID KYIS, 'DU BYED
THAMS CAD BRDZUN PA NYID DU BSTAN NA, DE LTA NA NI DNGOS PO THAMS
CAD MED PAS DNGOS PO THAMS CAD LA

SKUR PA 'DEBS PA'I LOG PAR LTA BA NYID DU 'GYUR RO, ,BRJOD PAR
BYA STE, GANG DAG DA DUNG DU YANG KHYOD SLU BAR BYED PA SLU BA'I
CHOS CAN DAG YOD PA 'DI NI BDEN NO, ,GAL TE SLU CHOS GANG YIN PA,
,DE BRDZUN DE LA CI ZHIG SLU, ,MA YIN NAM, GANG GI TSE KHO BO CAG
GI SLU BA CAN GANG YIN PA DE NI BRDZUN PA'O

@81B ZHES BSHAD PA DE'I TSE DE LA CI ZHIG SLU STE, DE LA CI ZHIG
DNGOS PO MED PAR 'GYUR, ,GAL TE DNGOS PO 'GA' ZHIG YOD PAR GYUR
NA NI, DE LA SKUR PA BTAB PAS MED PAR LTA BA'I LOG PAR LTA BAR
'GYUR NA, GANG GI TSE DNGOS PO CUNG ZAD KYANG MA MTHONG BA DE'I
TSE, DER CI ZHIG SLU BAR 'GYUR TE, 'GA'

YANG DNGOS PO MED PAR MI 'GYUR BAS, KHYOD KYIS GLAN KA 'DI NI MI
RIGS SO, ,'DIR GAL TE DNGOS PO MED PA'I LTA BA YANG MI STON NA,
LUNG 'DIS CI ZHIG STON, BRJOD PAR BYA STE, BCOM LDAN 'DAS KYIS DE
GSUNGS PA, ,STONG NYID YONGS SU BSTAN PA YIN, ,BCOM LDAN 'DAS
KYIS DE

SKAD BSTAN PA GANG YIN PA DE NI DNGOS PO MED PAR STON PA MA YIN
GYI, 'O NA CI ZHE NA, STONG PA NYID YONGS SU STON PA YIN TE, RANG
BZHIN GYIS MA SKYES PA'I YONGS SU GSAL BAR BYED PA YIN NO ZHES
BYA BA'I DON TO, ,JI SKAD DU MDO LAS, GANG ZHIG RKYEN LAS SKYES
PA DE MA SKYES, ,DE LA SKYE BA'I RANG

BZHIN YOD MA YIN, ,RKYEN LA RAG LAS GANG DE STONG PAR BSHAD,
,GANG ZHIG STONG NYID SHES DE BAG YOD MIN, ,ZHES GSUNGS SO, ,'DIR
LUNG GIS DNGOS PO'I RANG BZHIN GYIS MA SKYES PA YONGS SU GSAL BAR
BYED PA NI MA YIN TE, 'ON TE CI ZHE NA, RANG BZHIN MED PA STE
RANG BZHIN MI

GNAS PA NYID DANG, 'JIG PA NYID STON PAR BYED PA YIN NO, ,'DI
GANG LAS SHE NA, DNGOS RNAMS NGO BO NYID MED DE, ,GZHAN DU 'GYUR
BAR SNANG PHYIR RO, ,GZHAN DU 'GYUR BA STE, YONGS SU 'GYUR BA
MTHONG BA'I PHYIR RO ZHES BYA BA'I THA TSIG GO, ,'DI SKAD DU GAL
TE, DNGOS PO RNAMS LA RANG BZHIN

MED NA, DE'I TSE 'DI DAG GZHAN DU 'GYUR BA DMIGS PAR MI 'GYUR NA,
YONGS SU 'GYUR BA NI DMIGS PA YANG YIN TE, DE'I PHYIR RANG BZHIN
MI GNAS PA NYID MDO'I DON YIN PAR SHES PAR BYA'O ZHES BSTAN PAR
'GYUR RO, ,'DI'I PHYIR YANG DE NI DE LTAR YIN TE, GANG GI PHYIR,
DNGOS PO NGO BO NYID

MED DE, ,GANG PHYIR DNGOS RNAMS STONG PA NYID, ,'DI LTAR DNGOS PO
GANG ZHIG NGO BO NYID MED PA DE NI YOD PA MA YIN TE, DNGOS PO
RNAMS KYI CHOS STONG PA NYID CES BYA BA NI 'DOD PA YIN NO, ,YOD
PA MA YIN PA'I MO GSHAM GYI BU LA, DE'I SNGO BSANGS NYID MI 'THAD
PAS CHOS CAN MED PAS, DE LA

@82A *, ,BRTEN PA'I CHOS KYANG MI 'THAD PA DE'I PHYIR DNGOS PO
RNAMS RANG BZHIN YOD PA YIN NO, ,GZHAN YANG, GAL TE NGO BO NYID
MED NA, GZHAN DU 'GYUR BA GANG GI YIN, ,GAL TE DNGOS PO RNAMS KYI
RANG BZHIN MED NA, YONGS SU 'GYUR BA'I MTSAN NYID CAN GYI GZHAN
DU 'GYUR BA

GANG YIN PA DE GANG GI YIN PAR 'GYUR ZHES 'DZER TO, ,'DI LA BRJOD
PAR BYA STE, DE LTAR YONGS SU BTAGS KYANG, GAL TE NGO BO NYID YOD
NA, JI LTA BUR NA GZHAN DU 'GYUR, 'DIR CHOS GANG ZHIG DNGOS PO
GANG LA MI 'KHRUL PA DE NA DE'I RANG BZHIN ZHES BSNYAD DE, GZHAN
GYIS GEGS

BYAR MED PA'I PHYIR RO, ,DE LA MI 'KHRUL PA'I ME'I TSA BA LA NI
'JIG RTEN NA RANG BZHIN ZHES BRJOD LA, TSA BA DE NYID CHU DAG LA
DMIGS PA NA RKYEN GZHAN LAS BYUNG BAS BCOS MA YIN PA'I PHYIR RANG
BZHIN MA YIN NO, ,GANG GI TSE, DE LTAR RANG BZHIN NI 'KHRUL PA
MED PAR 'GYUR BA YIN PAR BYA DGOS

PA DE'I TSE 'KHRUL PA MED PAS GZHAN DU 'GYUR BA MED DE, ME NI
GRANG BAR 'GYUR BA MA YIN NO, ,DE BZHIN DU DNGOS PO RNAMS LA YANG
RANG BZHIN KHAS LAN NA GZHAN DU 'GYUR BA NYID MED PAR 'GYUR NA,
DE DAG NI GZHAN DU 'GYUR BA NYID DU DMIGS PA YANG YIN TE, DE'I
PHYIR RANG BZHIN YOD PA MA

YIN NO, ,GZHAN YANG GANG ZHIG SNANG BA LAS RANG BZHIN DANG BCAS
PA NYID DU 'GYUR BA GZHAN DU GYUR PA 'DI NI DNGOS PO RNAMS LA MI
SRID PA NYID DO, ,JI LTAR MI SRID PA DE LTAR BSTAN PA'I PHYIR, DE
NYID LA NI GZHAN 'GYUR MED, ,GZHAN NYID LA YANG YOD MA YIN, ,GANG
PHYIR GZHON NU MI RGA STE, ,GANG

PHYIR RGAS PA'ANG MI RGA'O, ,ZHES BYA BA GSUNGS TE, RE ZHIG DNGOS
PO SNGAR GYI GNAS SKABS NA GNAS PA DE NYID NI GZHAN DU 'GYUR BAR
MI 'THAD DO, ,'DI LTAR LANG TSO'I GNAS SKABS NYID LA GNAS PA'I
GZHON NU LA NI GZHAN DU 'GYUR BA YOD PA MA YIN NO, ,CI STE GNAS
SKABS GZHAN THOB PA NYID LA

GZHAN DU 'GYUR BA NYID RTOG NA, DE YANG MI 'THAD DE, GZHAN DU
GYUR BA ZHES BYA BA NI RGAS PA'I RNAM GRANGS YIN TE, DE GAL TE
GZHON NU LA MI 'DOD KYI GZHAN RGAS PA KHO NA LA 'GYUR NA NI, DE
YANG MI RIGS TE, GANG GI PHYIR RGAS PA LA NI YANG RGA BA DANG,
'GREL BA DGOS PA MED PA'I PHYIR RO, ,RGAS

@82B PA LA YANG RGA BA DANG 'BREL PAS CI ZHIG BYA STE, DE MED PAR
YANG RGAS PA NYID YOD PAS RGAS PA RGA'O ZHES BYA BA NI MI RIGS
SO, ,CI STE GZHON NU NYID GZHAN DU 'GYUR RO ZHE NA, DE NI MI RIGS
TE, RGAS PA'I GNAS SKABS MA THOB PA LA GZHON NU ZHES BRJOD PA'I
PHYIR DANG, GNAS SKABS GNYIS KYANG PHAN TSUN

'GAL BA'I PHYIR RO, ,GZHAN YANG, ,GAL TE DE NYID GZHAN 'GYUR NA,
,'O MA NYID NI ZHOR 'GYUR RO, ,CI STE 'O MA'I GNAS SKABS BTANG
NAS, ZHO'I GNAS SKABS SU GYUR PA DE'I PHYIR 'O MA NYID ZHOR 'GYUR
RO SNYAM NA, BRJOD PAR BYA STE, GAL TE PHAN TSUN 'GAL BAS 'O MA
NYID ZHOR 'GYUR RO ZHES BYA BAR

MI 'DOD NA NI, 'O MA LAS GZHAN GANG ZHIG NI, ,ZHO YI DNGOS PO YIN
PAR 'GYUR, ,CI CHU ZHO'I DNGOS POR 'GYUR RAM, DE'I PHYIR GZHAN
ZHO'I DNGOS POR 'GYUR RO ZHES BYA BA 'DI NI MA 'BREL PA YIN NO,
,DE'I PHYIR, DE LTAR GZHAN DU 'GYUR BA MED PA'I PHYIR DE SNANG BA
LAS DNGOS PO RNAMS RANG BZHIN DANG

BCAS PAR 'GRUB PAR GA LA 'GYUR, DE'I PHYIR 'DI NI MI RIGS SO, ,JI
SKAD DU, 'PHAGS PA DKON MCHOG 'BYUNG GNAS ZHES BYA BA THEG PA
CHEN PO'I MDO LAS, CHOS GANG SKYE BA MED CING 'BYUNG BA MED,
,'CHI 'PHO MED CING RGA BAR MI 'GYUR BA, ,MI YI SENG GE YIS NI DER
BSTAN ZHING, ,SEMS

CAN BRGYA PHRAG DAG NI DE LA BKOD, ,GANG LA'ANG NGO BO NYID NI
GANG YANG MED, ,GZHAN YANG MA YIN SUS KYANG MI RNYED PA, ,NANG NA
MA YIN PHYI ROL DAG NA YANG, ,MI RNYED DE DAG LA NI MGON POS
BKOD, ,BDE BAR GSHEGS PAS ZHI PA'I 'GRO GSUNGS KYANG, ,'GRO BA
GANG YANG RNYED PAR MI 'GYUR TE, ,

DE DAG 'GRO LAS GROL BAR RNAM PAR GSUNGS, ,GROL NAS SEMS CAN MANG
PO GROL BAR MDZAD, ,BDAG MED PAR NI CHOS KUN STON MDZAD CING,
,SEMS CAN 'DZIN LAS 'JIG RTEN RNAM PAR GROL, ,BDAG NYID 'GRO LAS
GROL ZHING 'GRO GROL BAS, ,DE BZHIN PHA ROL GSHEGS KYANG RGAL
BA'ANG

MED; ;DRANG SRONG CHEN PO SRID PA'I PHA ROL PHYIN, ,PHA ROL
GSHEGS PA GANG YANG MI RNYED 'GYUR, ,PHA ROL YOD MA YIN ZHING TSU
ROL MED, ,PHA ROL SONG NGO ZHES KYANG TSIG TU GSUNG, ,GANG GIS
TSIG TU SMRA BA DE YANG MED, ,GANG SMRAS DE YI TSIG KYANG YOD MA
YIN, ,GANG LA SMRA BA DE YANG RNYED MI

@83A *, ,'GYUR, ,GANG GIS SHES PA DE YANG YOD MA YIN, ,LOG PAR
RTOG LA CHAGS PA'I DBANG GIS SU, ,'DIR NI 'GRO BA 'DI KUN RAB TU
'KHYAMS, ,SKYES BU GANG ZHIG ZHI BA'I CHOS RIG PA, ,DES NI RANG
'BYUNG DE BZHIN GSHEGS PA MTHONG, ,CHOS MCHOG ZHI BA RNAMS KYANG
RAB

TU SHES, ,DGA' BA RNYED NAS SEMS CAN TSIM PAR BYED, ,NYON MONGS
RGYAL NAS DE NYID RGYAL BAR 'GYUR, ,BDAG NYID RGYAL BAR GYUR
ZHING GNAS PA MED, ,DE PHYIR RGYAL BA'I BYANG CHUB RAB TU MKHYEN,
,SANGS RGYAS NAS NI 'GRO BA SHES PAR BYED, ,CES BYA BA LA SOGS PA
GSUNGS PA LTA

BU'O, ,DNGOS PO NGO BO NYID MED PA NI YOD PA MA YIN TE, DNGOS PO
RNAMS STONG PA NYID DU NI 'DOD PA YIN NO, ,DE'I PHYIR STONG PA
NYID KYI RTEN DU GYUR PA DNGOS PO'I RANG BZHIN YOD DO ZHES BYA BA
GANG YIN PA DE DAG MI RIGS SO ZHES GSUNGS PA, ,GAL TE STONG MIN
CUNG ZAD YOD, ,STONG PA'ANG CUNG ZAD

YOD PAR 'GYUR, ,MI STONG CUNG ZAD YOD MIN NA, ,STONG PA'ANG YOD
PAR GA LA 'GYUR, ,GAL TE STONG PA NYID CES BYA BA ZHIG 'GA' ZHIG
TU YOD NA NI, DE'I TSE DE'I RTEN DNGOS PO'I RANG BZHIN YOD PAR
'GYUR NA, DE LTAR NI MA YIN NO, ,'DIR STONG PA NYID DANG BDAG MED
PA NYID DAG NI CHOS

THAMS CAD KYI SPYI'I MTSAN NYID YIN NO ZHES KHAS BLANGS PAS STONG
PA MA YIN PA'I CHOS MED PA'I PHYIR STONG PA NYID MA YIN PA YOD PA
MA YIN NO, ,GANG GI TSE STONG PA MA YIN PA'I DNGOS PO MED CING
STONG PA NYID MA YIN PA YANG YOD PA MA YIN PA DE'I TSE, GNYEN PO
LA LTOS PA DANG BRAL BAS NAM MKHA'I

ME TOG GI PHRENG BA LTAR STONG PA NYID KYANG YOD PA MA YIN NO
ZHES NGES PAR BYA'O, ,GANG GI TSE STONG PA NYID YOD PA MA YIN PA
DE'I TSE DE'I RTEN DNGOS PO YANG YOD PA MA YIN NO, ,'DIR SMRAS
PA, GANG BSTAN PAR BYA BA'I PHYIR SANGS RGYAS BCOM LDAN 'DAS,
'GRO BA MU STEGS PA'I SMRA BA MA RIG PA'I

SMAG CHEN PO'I RJES SU SON PA LA, 'GRO BA'I SGRON ME GCIG PUR
GYUR PA, BDAG MED PA NYE BAR STON PA'I ME LCE RGYUN MI CHAD PA
MNGA' BA RNAMS 'BYUNG BA, RNAM PAR THAR PA'I SGO GSUM PO STONG PA
NYID DANG MTSAN MA MED PA DANG SMON PA MED PA ZHES BYA BA, BCOM
LDAN 'DAS KYIS GDUL BYA

@83B RNAMS LA RNAM PAR GROL BAR BYA BA'I PHYIR BSTAN PA MU STEGS
PA'I GZHUNG LUGS THAMS CAD DANG THUN MONG MA YIN PA DAG NI, BDE
BAR GSHEGS PA'I GSUNG RAB KHO NA LA DMIGS NA, KHYOD KYIS NI DA
LTAR DE BZHIN GSHEGS PA'I GSUNG RAB RNAM PAR 'CHAD PA'I RGYU
THABS KYIS STONG PA NYID DE SPONG

BAR BRTZAMS PA YIN PAS, MTHO RIS DANG BYANG GROL GYI LAM RGYUN
GCOD PAR BYED PA KHYOD DANG BRTZAD PAS CHOG GO, ,BRJOD PAR BYA
STE, AE MA KYI HUD GNAM DU PHYOGS PA LTAR SHIN TU PHYIN CI LOG TU
GYUR PAS MYA NGAN LAS 'DAS PA'I GRONG KHYER DU 'GRO BA'I LAM ZHI
BA DRANG PO BOR NAS, DNGOS PO LA

MNGON PAR ZHAN PA'I SBRUL GYIS DKRIS PA, 'KHOR BA'I DGON PA'I LAM
LAS THAR PA'I GRONG KHYER DU 'GRO BA NYID DU RTEN PA KHYOD NI DAM
PA DAG GIS SMAD PAR BYA BA YIN BZHIN DU MNGON PA'I NGA RGYAL ZHEN
PAS GZUNG BA'I DBANG NYID KYIS DE DAG NYID LA SMOD PAR BYED PA
ZHIG STE, KVA'I NYON MONGS PA'I

NAD MA LUS PAR GSO BAR MDZAD PA, SMAN PA'I RGYAL PO CHEN PO NI,
,RGYAL BA RNAMS KYI STONG PA NYID, ,LTA KUN NGES PAR 'BYUNG BAR
GSUNGS, ,GANG DAG STONG PA NYID LTA BA, ,DE DAG SGRUB TU MED PAR
GSUNGS, ,MA YIN NAM, 'DIR STONG PA NYID NI 'DI LTA BAR GYUR PA
THAMS CAD KYI MNGON PAR

ZHEN PA THAMS CAD NGES PAR 'BYUNG BA STE LOG PA GANG YIN PA DE
YIN LA, LTA BAR GYUR PA RNAMS LOG PA TZAM NI DNGOS PO YANG MA YIN
NO, ,GANG DAG STONG PA NYID DE LA YANG DNGOS POR MNGON PAR ZHEN
PA DE DAG LA NI KHO BO CAG MI SMRA STE, DE'I PHYIR KHO BO CAG GIS
NYE BAR BSTAN PA LAS RTOG PA

MTHA' DAG LOGS NA THAR PAR 'GYUR BA GA LA YOD, 'DI LTAR GANG ZHIG
LA KHYOD LA ZONG CI YANG MI STER RO ZHES SMRAS PA DANG, KYE BDAG
LA CI YANG MED PA ZHES BYA BA'I THONG DE NYID BYIN CIG CES SMRA
NA, DE ZONG MED PAR 'DZIN DU GZHUG PAR THABS GANG GIS NUS, DE
BZHIN DU GANG

DAG STONG PA NYID LA YANG MNGON PAR ZHEN PA DE DAG GI DE LA DNGOS
POR MNGON PAR ZHEN PA DE GANG GIS 'GOG PAR 'GYUR, DE'I PHYIR SMAN
PA CHEN PO LA YANG NYES PA'I 'DU SHES YOD PA'I PHYIR GSO BAR
MDZAD PA'I MCHOG SMAN PA CHEN PO DE BZHIN GSHEGS PA RNAMS KYIS DE
DAG BOR BA NYID

@84A *, ,YIN NO, ,JI SKAD DU 'PHAGS PA DKON MCHOG BRTZEGS PA CHEN
PO'I MDO LAS, GANG STONG PA NYID KYIS CHOS RNAMS STONG PAR MI
BYED DE, CHOS RNAMS NYID STONG PA DANG, GANG MTSAN MA MED PAS
CHOS RNAMS MTSAN MA MED PAR MI BYED DE, CHOS RNAMS NYID

MTSAN MA MED PA DANG, GANG SMON PA MED PAS CHOS RNAMS SMON PA MED
PAR MI BYED DE CHOS RNAMS NYID SMON PA MED PAR GANG DAG DE LTAR
SO SOR RTOG PA DE NI 'OD SRUNGS DBU MA'I LAM CHOS RNAMS LA YANG
DAG PAR SO SOR RTOG PA ZHES BYA'O, ,'OD SRUNGS GANG DAG STONG PA
NYID DU DMIGS PAS

STONG PA NYID LA RTOG PA DE DAG NI NGAS GSUNG RAB 'DI LAS NYAMS
RAB TU NYAMS ZHES BSHAD DO, ,'OD SRUNGS GANG ZAG TU LTA BA RI RAB
TZAM LA GNAS PA NI BLA'I, MNGON PA'I NGA RGYAL CAN STONG PA NYID
DU LTA BA NI DE LTA MA YIN NO, ,DE CI'I PHYIR ZHE NA, 'OD SRUNGS
LTA BAR GYUR PA THAMS CAD LAS BYUNG

BA NI STONG PA NYID YIN NA, 'OD SRUNGS GANG STONG PA NYID KHO NAR
LTA BA DE NI GSOR MI RUNG NGO ZHES NGAS BSHAD DO, ,'OD SRUNGS 'DI
LTA STE DPER NA MIN PA ZHIG YOD LA, SMAN PAS DE LA SMAN BTANG NAS
SMAN DES DE'I NAD THAMS CAD BSKYOD DE SMAN LTO NA 'DUG PA DE NYID
MI 'BYUNG NA, 'OD SRUNGS 'DI'I

SNYAM DU SEMS, MI DE NAD DE LAS THAR BAR 'GYUR RAM GSOL PA, BCOM
LDAN 'DAS DE NI MI 'GYUR LAGS TE, GANG SMAN DES NAD THAMS CAD
BSKYOD NAS SMAN LTOR MCHIS PA DE NYID MA BYUNG NA, MI DE'I BRO
NAD SHIN TU TSABS CHE PAR 'GYUR LAGS SO, ,BCOM LDAN 'DAS KYIS
BKA'

STZAL PA, 'OD SRUNGS DE BZHIN DU LTA BAR GYUR PA THAMS CAD LAS
'BYUNG BA NI STONG PA NYID KHO NAR YIN NA, 'OD SRUNGS GANG DAG
STONG PA NYID KHO NAR LTA BA DE NI GSOR MI RUNG NGO ZHES NGAS
BSHAD DO ZHES GSUNGS PA LTA BU'O, ,SLOB DPON ZLA BA GRAGS PA'I
ZHAL SNGA NAS SBYAR BA'I TSIG GSAL BA

LAS, 'DU BYED BRTAG PA ZHES BYA BA RAB TU BYED PA BCU GSUM PA'I
'GREL PA'O,, ,,'DIR SMRAS PA, DNGOS PO'I RANG BZHIN NI YOD PA
NYID DE, DE DAG GI PHRAD PA NYE BAR BSTAN PA'I PHYIR RO, ,'DIR
GANG MED PA DE LA NI PHRAD PA MED DO, ,DPER NA MO GSHAM GYI BU
DANG BU MO GNYIS

@84B BZHIN NO, ,MIG DANG GZUGS LA BRTEN NAS MIG GI RNAM PAR SHES
PA 'BYUNG NGO ZHES BYA BA DANG, GSUM 'DUS PA LAS REG PA'O, ,REG
PA DANG LHAN CIG 'BYUNG BA NI TSOR BA'O ZHES RGYA CHER 'BYUNG BA
DANG, DE BZHIN DU TSOR BA DANG 'DU SHES ZHES BYA BA'I CHOS 'DI
GNYIS NI PHRAD PA YIN GYI, MA

PHRAD PA NI MA YIN NO ZHES 'DU BYED RNAMS LA NI PHRAD PAR BSTAN
PA YANG YIN NO, ,DE'I PHYIR DE LTAR PHRAD PA BSTAN PA LAS NI
DNGOS PO'I RANG BZHIN YOD PA NYID DO, ,BRJOD PAR BYA STE, GAL TE
PHRAD PA NYID YOD PAR 'GYUR NA, 'DI DE LTAR 'GYUR BA ZHIG NA YOD
PA NI MA YIN NO, ,GANG GI PHYIR, BLTA BYA LTA BA

LTA BA PO, ,GSUM PO DE DAG GNYIS GNYIS DANG, ,THAMS CAD KYANG NI
PHAN TSUN DU, ,PHRAD PAR 'GYUR BA YOD MA YIN, ,DE LA BLTA BYA NI
GZUGS SO, ,LTA BA NI MIG GO, ,LTA BA PO NI MIG GI RNAM PAR SHES
PA'O, ,GSUM PO 'DI DAG LAS RNAM PA GNYIS GNYIS PHRAD PA NI YOD PA
MA YIN TE,

MIG DANG GZUGS SAM, MIG DANG RNAM PAR SHES PA'AM, RNAM PAR SHES
PA DANG GZUGS LA PHRAD PA YOD PA MA YIN NO, ,DE LTAR RNAM PA
GNYIS GNYIS DANG PHRAD PA YOD PA MA YIN NO, ,THAMS CAD KYANG NI
STE GSUM PO DE DAG CIG CAR PHRAD PA YANG YOD PA MA YIN NO, ,JI
LTAR BLTA BAR BYA BA

DANG LTA BA DANG LTA BA PO RNAMS GNYIS GNYIS SAM THAMS CAD DU
YANG PHRAD PA MED PA, DE BZHIN 'DOD CHAGS CHAGS PA DANG, CHAGS
PAR BYA BA LTA BA STE, 'DOD CHAGS DANG CHAGS PA'AM, 'DOD CHAGS
DANG CHAGS PAR BYA BA LA PHRAD PA YOD PA MA YIN LA, GSUM PO DAG
CIG

CAR YANG PHRAD PA YOD PA MA YIN NO, ,'DI DAG JI LTAR YIN PA DE
BZHIN DU, NYON MONGS PA, LHAG MA RNAMS DANG SKYE MCHED KYI, ,LHAG
MA'ANG RNAM GSUM NYID KYIS SO, ,STE PHAN TSUN DU PHRAD PAR 'GYUR
BA YOD PA MA YIN NO, ,RNAM PA GSUM NI RNAM GSUM MO, ,RNAM PA GSUM
GYI DNGOS

PO NI RNAM GSUM NYID DE, RNAM GSUM NYID NGES SO, ,NYON MONGS PA
LHAG MA NI ZHE SDANG DANG GTI MUG LA SOGS PA DAG GO, ,DE DAG NI
ZHE SDANG DANG ZHE SDANG BA PO DANG, SPANG BYA LA SOGS PA RNAM PA
GSUM GYIS YIN LA, NYAN PA DANG, NYAN PA PO DANG, MNYAN PAR BYA BA
LA SOGS PA

@85A *, ,GSUM GYIS KYANG NGO, ,YANG CI'I PHYIR 'DI DAG LA PHRAD
PAR YOD PA MA YIN ZHE NA, GZHAN DANG GZHAN DU PHRAD 'GYUR NA,
,GANG PHYIR BLTA BYA LA SOGS PA, ,GZHAN DE YOD PA MA YIN PA, ,DE
PHYIR PHRAD PAR MI 'GYUR RO, ,ZHES GSUNGS TE, GANG PHYIR ZHES BYA
BA 'DI

NI GANG GI PHYIR GYI DON LA'O, ,GAL TE BLTA BAR BYA BA LA SOGS PA
DAG LA PHAN TSUN DU GZHAN NYID YOD NA NI, DE'I TSE CHU DANG 'O MA
GNYIS BZHIN DU PHAN TSUN PHRAD PA YOD PAR 'GYUR BA ZHIG NA, GANG
GI PHYIR BLTA BAR BYA BA LA SOGS PA DAG LA GZHAN DE YOD PA MA YIN
PA DE'I PHYIR, DE DAG PHRAD

PAR MI 'GYUR RO, ,GZHAN YANG, BLTA BYA LA SOGS 'BA' ZHIG LA,
,GZHAN NYID MED PAR MA ZAD KYI, GANG YANG GANG DANG LHAN CIG TU,
,GZHAN PA NYID DU MI 'THAD DO, ,BLTA BAR BYA BA LA SOGS PA RGYU
DANG 'BRAS BU'I DNGOS POR GNAS PA RNAMS 'BA' ZHIG LA GZHAN NYID
YOD PA MA

YIN PAR MA ZAD KYI, BUM PA DANG SNAM BU LA SOGS PA'I DNGOS PO
THAMS CAD LA YANG YOD PA MA YIN NO ZHES NGES PAR BYA'O, ,BLTA BAR
BYA BA LA SOGS PA 'DI DAG LA PHAN TSUN GZHAN NYID JI LTAR MED PA
DE LTAR BSTAN PA'I PHYIR, GZHAN NI GZHAN LA BRTEN TE GZHAN,
,GZHAN MED

PAR GZHAN GZHAN MI 'GYUR, ,GANG LA BRTEN TE GANG YIN PA, ,DE NI
DE LAS GZHAN MI 'THAD, ,CES GSUNGS TE, 'DIR BUM PA ZHES BYA BA'I
DNGOS PO SNAM BU LAS GZHAN NO ZHES BRJOD PA GANG YIN PA'I GZHAN
DE NI GZHAN LA BRTEN NAS GZHAN DU 'GYUR LA, DNGOS PO GZHAN MED

PAR TE GZHAN MI BDOG PAR NI GZHAN GZHAN DU MI 'GYUR RO, ,BUM PA
ZHES BYA BA'I DNGOS PO GANG ZHIG SNAM BU ZHES BYA BA'I DNGOS PO
GZHAN LA BRTEN NAS GZHAN YIN PAR 'GYUR BA'I BUM PA ZHES BYA BA'I
DNGOS PO DE NI SNAM BU'I DNGOS PO DE LAS GZHAN DU 'GYUR BA NI MA
YIN NO ZHES BYA BAR NGES PAR

BYA'O, ,GANG GI PHYIR GANG LA BRTEN NAS GANG ZHIG TU 'GYUR BA DE
NI DE LAS GZHAN DU MI 'GYUR TE, LTOS PA DANG BCAS PA'I PHYIR SA
BON DANG MYU GU 'AM, RING PO DANG THUNG NGU BZHIN NO, ,DE SKAD DU
YANG, GANG LA BRTEN TE GANG 'BYUNG BA, ,DE NI RE ZHIG DE NYID
MIN, ,DE NI GZHAN PA'ANG MA YIN PHYIR, ,

@85B DE PHYIR RTAG MIN CHAD MA YIN, ,ZHES 'TSANG PAR 'GYUR RO,
,'DIR SMRAS PA, GAL TE SNAM BU NI BUM PA LAS GZHAN YIN LA, THA
DAD PAR GYUR PA'I SNAM BU DE LA LTOS NAS BUM PA GZHAN DU 'GYUR NA
DE'I TSE NYES PA CI ZHIG YOD CE NA, BRJOD PAR BYA STE, GAL TE
GZHAN NI GZHAN LAS

GZHAN, DE TSE GZHAN MED PAR GZHAN 'GYUR, ,GZHAN MED PAR NI GZHAN
'GYUR BA, ,YOD MIN DE YI PHYIR NA MED, ,CES BYA BA STE, 'DIR
GZHAN GYI SGRA GCIG NI NYE BAR BSTAN PAR BYA BA YIN LA, GZHAN NI
DON GZHAN 'DZIN PA YIN ZHING, YANG GZHAN NI RAB TU GRAGS PAR GYUR
PA

BRJOD PA YIN PAS GZHAN GYI SGRA GSUM NYE BAR BKOD DO, ,GAL TE BUM
PA ZHES BYA BA'I DNGOS PO DE GZHAN SNAM BU LAS GZHAN YIN PAR
'GYUR NA NI, BUM PA ZHES BYA BA'I DNGOS PO DE GZHAN SNAM BU MED
PAR YANG GZHAN DU 'GYUR TE, DE'I TSE SNAM BU LA MA LTOS PA'I BUM
PA GCIG PU

GZHAN NYID DU 'GYUR RO, ,'DI LTAR GANG ZHIG GANG LAS GZHAN YIN PA
DE NI DE MED PAR YANG 'GRUB STE, DPER NA BUM PA DE NYID RANG GI
NGO BOR GRUB PA LAS GZHAN SNAM BU LA MI LTOS PA BZHIN NO, ,DE
BZHIN DU GAL TE BUM PA'I GZHAN NYID GZHAN SNAM BU LAS YIN NA NI,
DE'I TSE SNAM

BU LA MA LTOS PA'I BUM PA LA YANG GZHAN NYID YIN PAR 'GYUR NA,
SNAM BU LA MA LTOS PA'I BUM PA GCIG PU LA NI GZHAN NYID MA MTHONG
NGO, ,DE'I PHYIR, ,GZHAN LA BRTEN NAS GZHAN DU 'GYUR RO ZHES SMRA
BA NA, GANG LA LTOS NAS GANG ZHIG GZHAN YIN PA DE NI DE LAS GZHAN
MA YIN

NO ZHES GSAL BAR KHAS BLANGS PAR 'GYUR RO, ,'DIR SMRAS PA, GAL TE
DE LTAR 'GA' ZHIG LAS GZHAN NYID 'GA' ZHIG LA YOD PA MA YIN NA,
DE'I TSE GANG GI PHYIR GZHAN NI GZHAN LA BRTEN NAS GZHAN YIN PA
DE'I PHYIR, DE GZHAN DU MI 'GYUR RO ZHES BYA BA 'DI NYID KYANG
BRJOD PAR MI

SRID PA MA YIN NAM, BRJOD PAR BYA STE, GANG GI PHYIR, DNGOS PO
RNAMS KYI GZHAN NYID GRUB PA PHAN TSUN LTOS PA MA YIN PA DE NYID
KYI PHYIR, 'JIG RTEN PA'I THA SNYAD LA GNAS TE GZHAN ZHES BRJOD
KYI, DNGOS SU NA GZHAN NYID BRTAGS PA NA YOD PA MA YIN NO ZHES
SMRA'O, ,GAL TE GZHAN NYID

@86A *, ,YOD PA MA YIN YANG, 'JIG RTEN PA'I KUN RDZOB TU BUM PA
SNAM BU LAS GZHAN YIN NO ZHES BRJOD NA, 'O NA NI SA BON DANG MYU
GU GNYIS KYANG GZHAN NYID DU CI'I PHYIR MI SMRA ZHE NA, BRJOD PAR
BYA STE, 'JIG RTEN PAS NI SA BON DANG MYU GU GNYIS BUM PA DANG,
SNAM BU LTAR

GZHAN NYID DU MI RTOGS PA NYID DE, BUM PA DANG SNAM BU LTAR
BSKYED BYA SKYED BYED NYID MED PAR THAL BA'I PHYIR DANG, CIG CAR
YOD PAR THAL BAR 'GYUR BA NYID KYI PHYIR RO, ,GZHAN YANG GANG GI
PHYIR 'JIG RTEN PA NI SHING 'DI NGAS BTZUGS SO ZHES SA BON TZAM
ZHIG BTZUGS NAS SA BON GYI 'BRAS BU

SHING STON PAR BYED PA YIN TE, DE'I PHYIR RGYU DANG 'BRAS BUR
GYUR PA RNAMS KYI GZHAN NYID NI 'JIG RTEN NA YANG YOD PA MA YIN
NO ZHES BYA BAR RNAM PAR 'JOG PA YIN NO, ,'DIR SMRAS PA, GAL TE
DNGOS PO GZHAN LA LTOS PA DANG BCAS PA'I GZHAN GYI BLO 'BYUNG NA
NI, DE'I PHYIR DE GZHAN DU MI 'GYUR RO

ZHES BYA BA'I NYES PA 'DIR 'GYUR NA, DE SKAD DU NI MI SMRA STE,
'O NA CI ZHE NA, 'DI NA GZHAN NYID CES BYA BA SPYI YANG YIN LA
KHYAD PAR YANG YIN PA ZHIG YOD PA YIN LA, DE GANG LA 'DU BA'I
DNGOS PO DE NI DNGOS PO GZHAN LA LTOS PA MED KYANG GZHAN ZHES
RJOD PAR BYED DE, DE'I PHYIR KHO BO CAG GI PHYOGS

LA SMRAS PA'I NYES PA'I GO SKABS MED DO, ,BRJOD PAR BYA STE, GAL
TE GZHAN NYID YOD NA NI 'DI DE LTAR 'GYUR NA YOD PA NI MA YIN NO,
,'DIR GZHAN NYID 'DI RTOG PA NA, ,GZHAN NAM GZHAN MA YIN PA ZHIG
LA RTOG GRANGS GNYI GA LTAR YANG MI 'THAD DO ZHES BSTAN PA'I
PHYIR, ,GZHAN NYID GZHAN,

LA YOD MA YIN, ,GZHAN MA YIN LA'ANG YOD MA YIN, ,ZHES GSUNGS SO,
,DE LA GAL TE GZHAN LA GZHAN NYID YOD DO ZHES RTOG NA NI, GZHAN
NYID BRTAGS PAS CI ZHIG BYA, ,GZHAN NYID DU RTOGS PA NI GZHAN DU
BRJOD PA GRUB PAR BYA BA'I PHYIR YIN NA, GZHAN DU BRJOD PA DE NI
GZHAN NYID MED

PAR YANG GRUB PA NYID DE, GANG GI PHYIR GZHAN DU BRJOD PA RNYED
PA'I DNGOS PO GZHAN LA GZHAN NYID RTOG PA'I PHYIR RO, ,DE LTAR NA
RE ZHIG GZHAN LA GZHAN NYID MI SRID DO, ,DA NI GZHAN MA YIN PA LA
YANG GZHAN NYID YOD PA MA YIN TE, GANG GI PHYIR GZHAN MA YIN PA
NI GCIG NYID LA BYA LA,

@86B DE LA NI GZHAN NYID DANG 'GAL BA GCIG NYID YOD PA DE'I PHYIR
'GAL BAS, GZHAN MA YIN PA LA YANG GZHAN NYID YOD PA MA YIN NO,
,GANG ZHIG DE LTAR GZHAN DANG GZHAN NYID MA YIN PA LA YOD PA MA
YIN ZHING, DE DAG LAS MA GTOGS PA'I DNGOS PO MED PAS DE DAG LAS
MA GTOGS PA'I

DNGOS PO LA YANG YOD PA MA YIN PA DE NI MED PA NYID DO, ,GANG GI
PHYIR DE LTAR GZHAN NYID MED PA DE'I TSE GZHAN NYID DANG 'DU BA'I
RGYU CAN BLO DANG SGRA 'JUG PA'I RGYU DNGOS PO GZHAN YANG YOD PA
MA YIN NO ZHES BYA BAR GRUB BO, ,'DIR SMRAS PA, GAL TE GZHAN NYID
MED PA DE LTA NA YANG GZHAN NI RE ZHIG

YOD PA YIN LA, GZHAN NYID MED PAR NI GZHAN YOD PAR 'OS PA YANG MA
YIN TE, DE'I PHYIR GZHAN NYID KYANG YOD PAR 'GYUR RO, ,BRJOD PAR
BYA STE, GZHAN NYID YOD PA MA YIN NA, ,GZHAN NAM DE NYID YOD MA
YIN, ,GANG GI TSE SNGAR GZHAN NYID NI YOD PA MA YIN NO ZHES BSTAN
ZIN PA DE'I TSE

GZHAN NYID MED PAR GZHAN NAM DE NYID YOD PAR GA LA 'GYUR, DE NYID
CES BYA BA NI GZHAN MA YIN PA NYID CES BYA BA'I THA TSIG GO,
,DE'I PHYIR GZHAN NAM DE NYID YOD PA MA YIN NO, ,'DIR SMRAS PA,
LTA BA LA SOGS PA DAG NI YOD PA NYID DE, PHRAD PA YOD PA'I PHYIR
RO, ,'DIR GAL TE

YANG LTA BA LA SOGS PA DAG LA GZHAN NYID MED DO ZHES BSTAN ZIN
MOD KYI, DE LTA NA YANG REG PA NI GSUM 'DUS SHING TSOGS PA'O ZHES
BYA BAS PHRAD PA YANG YOD PA YIN TE, DE'I PHYIR PHRAD PA YOD PAS
LTA BA LA SOGS PA DAG YOD PA NYID DO, ,BRJOD PAR BYA STE, GAL TE
DE DAG PHRAD PA NYID

YOD NA NI DE LTAR 'GYUR NA, YOD PA NI MA YIN NO, ,JI LTAR YOD PA
MA YIN PA DE LTAR BSTAN PA'I PHYIR, DE NI DE DANG PHRAD PA MED,
,GZHAN DANG GZHAN YANG PHRAD MI 'GYUR, ,ZHES GSUNGS TE, 'DIR GAL
TE LTA BA LA SOGS PA DANG PHRAD PA YIN NA, DE DAG GCIG NYID DAM
GZHAN NYID DU BRTAG

GRANG, DE LA GCIG NYID YIN NA NI PHRAD PA MED DE, CHU LA LTOS PA
MED PA'I 'O MA GCIG PU LA NI CHU DANG PHRAD PA ZHES MI BRJOD DO,
,THA DAD PA YIN NA YANG PHRAD PA MED DE, CHU LAS THA DAD DU GNAS
PA'I 'O MA LA NI CHU DANG PHRAD PA ZHES MI SMRA'O, ,DE LTAR GAL
TE LTA BA LA SOGS PA DAG GCIG NYID

@87A *, ,YIN PA NA, PHRAD PAR RTOG NA DE NI MI 'THAD DE, MIG GCIG
PU LA YANG PHRAD PA YOD PAR THAL BAR 'GYUR BA'I PHYIR RO, ,'ON TE
THA DAD PA NYID YIN NA, DE LTA NA YANG MI 'THAD PA NYID DE, GZUGS
LA SOGS PA LAS SO SOR GYUR PA'I MIG GCIG PU LA YANG PHRAD PA YOD

PAR THAL BAR 'GYUR BA'I PHYIR RO, ,PHRAD PA MED NA NI LTA BA LA
SOGS PA YANG MED DO ZHES BYA BAR GRUB BO, ,'DIR SMRAS PA, GAL TE
YANG PHRAD PA YOD PA MA YIN MOD KYI, DE LTA NA YANG PHRAD BZHIN
PA DANG PHRAD PA DANG, PHRAD PA PO NI YOD PA MA YIN TE, DE DAG
BKAG PA MED PA'I PHYIR RO, ,PHRAD

BZHIN PA DANG PHRAD PA DANG PHRAD PA PO NI PHRAD PA MED PAR YOD
PA YANG MA YIN TE, DE'I PHYIR PHRAD PA YANG YOD PAR 'GYUR RO,
,BRJOD PAR BYA STE, 'DI YANG MI RIGS TE, GANG GI PHYIR GANG GI
TSE PHRAD PA NYID MED DO ZHES BSTAN PA DE'I TSE PHRAD PA MED PAR
PHRAD BZHIN PA LA SOGS PA YOD PAR GA LA 'GYUR,

DE LA PHRAD BZHIN PA NI DA LTAR BA PHRAD PA'I BYA BA'I SGRUB BYED
LAS SU GYUR PA'O, ,PHRAD PA NI PHRAD PA'I BYA BA RDZOGS PA CAN
NO, ,PHRAD PA PO NI BYED PA PO BYA BA RDZOGS PAR BYA BA LA RANG
DBANG DU GNAS PA'O, ,DE'I PHYIR 'DIR PHRAD PA MED PAS, PHRAD
BZHIN PA LA SOGS PA MA GZIGS SHING, DE DGAG

PA MJUG BSDU BA'I PHYIR, PHRAD BZHIN PA DANG PHRAD PA DANG,
,PHRAD PA PO YANG YOD MA YIN, ,ZHES GSUNGS SO, ,DE NYID KYI
PHYIR, BCOM LDAN 'DAS KYIS KYANG, MIG NI LDAN NA THAMS CAD MTHONG
'GYUR TE, ,MIG GIS GZUGS RNAMS MTHONG BA GANG YIN PA'ANG, ,MTSAN
MO RKYEN RNAMS

MED NA MTHONG MI 'GYUR, ,DE PHYIR LDAN DANG BRAL BA RNAM RTOG
YIN, ,MIG NI SNANG LA BRTEN TE YID 'ONG DANG, ,YID DU MI 'ONG SNA
TSOGS GZUGS MTHONG BAS, ,DE LTAR LDAN PA BRTEN TE MTHONG BAS NA,
,DE PHYIR MIG GIS NAM YANG MTHONG BA MED, ,GANG DAG RANG BZHIN
MED CHOS 'DI SHES

PA; ;DPA' BO DE DAG 'JIG RTEN MYA NGAN 'DA', ,'DOD PA'I YON TAN
SPYOD CING CHAGS MED CING, ,CHAGS PA RNAMS SPANGS SEMS CAN 'DUL
BAR BYED, ,'DI NA SEMS CAN 'GA' MED SROG MED KYANG, ,MI DBANG
RNAMS NI SEMS CAN PHAN PA MDZAD, ,SEMS CAN YOD PA MIN YANG

@87B DON MDZAD PA, ,DE DAG RNAMS KYI DON NI DKA' BA CHE, ,ZHES
BYA BA NAS, DE LA NAM YANG CHAGS PA YOD MA YIN, ,GANG DAG CHOS
NYID 'DI LA MOS GYUR PA, ,DE DAG YID NI SRID LA CHAGS MI 'GYUR,
,ZHES BYA BA'I BAR DANG, DE BZHIN DU, GANG GIS LAM BSGOMS CHOS
KUN STONG PA DANG, ,

BDAG MED YE SHES RAB TU BSKYED BYAS NAS, ,CHOS 'DI DAG NI RNAM
PAR BSGOM 'GYUR BA, ,DE YI SPOBS PA THOGS PA MED PAR 'GYUR, ,ZHES
BYA BA LA SOGS PA GSUNGS SO, ,SLOB DPON ZLA BA GRAGS PA'I ZHAL
SNGA NAS SBYAR BA'I TSIG GSAL BA LAS, PHRAD PA BRTAG PA ZHES BYA
BA RAB TU

BYED PA BCU BZHI PA'I 'GREL PA'O,, ,,'DIR SMRAS PA, DNGOS PO
RNAMS KYI RANG BZHIN NI YOD PA NYID DE, DE DAG SKYED PAR BYED
PA'I RGYU DANG RKYEN NYE BAR LEN PA'I PHYIR RO, ,'DIR GANG YANG
YOD PA MA YIN PA DE LA NI SKYED PAR BYED PA'I RGYU DANG RKYEN NYE
BAR LEN PA YOD PA MA YIN TE,

DPER NA NAM MKHA'I ME TOG BZHIN NO, ,MYU GU DANG 'DU BYED LA SOGS
PA RNAMS SKYED PAR BYED PA'I RGYU DANG RKYEN SA BON DANG MA RIG
PA LA SOGS PA DAG NYE BAR LEN PA YANG YIN TE, DE'I PHYIR DNGOS
PO'I RANG BZHIN YOD PA NYID YIN NO, ,BRJOD PAR BYA STE, GAL TE
DNGOS PO 'DU BYED DANG MYU GU

LA SOGS PA RNAMS LA RANG BZHIN YOD NA NI, DE'I TSE YOD PAR GYUR
PA RNAMS LA RGYU DANG RKYEN DAG GIS DGOS PA CI ZHIG YOD DE, JI
LTAR 'DU BYED DANG MYU GU LA SOGS PA DA LTA BAR GYUR PA RNAMS LA
YANG BSKYED PAR BYA BA'I CHED DU MA RIG PA DANG, SA BON LA SOGS
PA DAG NYE BAR LEN PAR

MI BYED PA DE BZHIN DU GZHAN LA YANG DE BSKYED PAR BYA BA'I PHYIR
BLANG BAR MI BYA BAR 'GYUR TE, DE'I RANG BZHIN YOD PAR 'GYUR BA'I
PHYIR RO ZHES BSTAN PA'I PHYIR, RANG BZHIN RGYU DANG RKYEN LAS
NI, ,'BYUNG BAR RIGS PA MA YIN NO, ,ZHES GSUNGS SO, ,CI STE GANG
LAS DE YOD PA NYID KYIS SKYE

BA DON MED PAR 'GYUR BA SKYE BA'I SNGA ROL DU NI DNGOS PO 'GA' LA
YANG RANG BZHIN YOD PA MA YIN TE, 'O NA CI ZHE NA, SKYE BA'I SNGA
ROL DU YOD PA MA YIN PA'I RANG BZHIN KHO NA RGYU DANG RKYEN LA
BRTEN TE PHYIS 'BYUNG BAR 'GYUR RO SNYAM NA, DE LTAR 'DOD NA
YANG, RGYU DANG RKYEN LAS BYUNG BA YI, ,RANG

@88A *, ,BZHIN BYAS PA CAN DU 'GYUR RO, ,CI STE RGYU DANG RKYEN
LAS BYUNG BAS RANG BZHIN BYAS PA NYID DU 'GYUR BA NA 'DOD PA KHO
NA STE, DE'I PHYIR RANG BZHIN BYAS PA NYID DU KHAS BLANGS PA'I
PHYIR, BYAS PA THAL BAR BRTZAD PA NI KHO BO CAG LA GNOD PAR BYED
PA MA YIN NO SNYAM NA, 'DI

YANG MI RIGS SO ZHES GSUNGS PA, RANG BZHIN BYAS PA CAN ZHES BYAR,
,JI LTA BUR NA RUNG BAR 'GYUR, ,BYAS PA YANG YIN LA, RANG BZHIN
YANG YIN NO ZHES BYA BA 'DI NI PHAN TSUN 'GAL BA'I PHYIR 'BREL PA
MED PA'I DON YIN NO, ,'DI LTAR 'DIR RANG GI NGO BO NI RANG BZHIN
NO ZHES BYA BAR BYE

BRAG TU BSHAD PA LAS NA DNGOS PO BYAS PA GANG YIN PA DE NI 'JIG
RTEN NA RANG BZHIN ZHES MI BRJOD DE, DPER NA CHU'I TSA BA DANG,
KE KE RU LA SOGS PA DAG NOR SGYUR MKHAN GYIS 'BAD PAS PADMA R'A
GA LA SOGS PA'I DNGOS POR BYAS PA LTA BU'O, ,GANG ZHIG RANG BZHIN
YIN PA DE NI MA BYAS PA

YIN TE, DPER NA ME'I TSA BA NYID DAM, PADMA R'A GA LA SOGS PA RIG
MA RNAMS KYI PADMA R'A GA LA SOGS PA RNAMS KYI NGO BO BZHIN TE,
DE NI DNGOS PO GZHAN DANG PHRAD PAS MA BSKYED PA'I PHYIR DE DAG
GI RANG BZHIN ZHES BYA'O, ,DE'I PHYIR DE LTAR RANG BZHIN NI MA
BYAS PA YIN NO ZHES 'JIG RTEN GYI

THA SNYAD RNAM PAR GNAS PA YIN DANG, DA NI KHO BO CAG TSA BA NYID
GANG YIN PA DE YANG BYAS PA'I PHYIR MI'I RANG BZHIN MA YIN NO
ZHES GZUNG BAR BYA'O ZHES SMRA'O, ,'DIR NOR BU DANG ME SPRU DANG
NYI MA PHRAD PA DANG, GTZUB SHING DANG GTZUBS PA LAS BYUNG BA'I
ME NI RGYU DANG RKYEN LA LTOS PA DANG BCAS PA NYID DU

DMIGS LA, ME LAS GZHAN PA'I TSA BA NYID KYANG MED PA DE'I PHYIR
TSA BA NYID KYANG RGYU DANG RKYEN GYIS BSKYED PA YIN TE, DE'I
PHYIR BYAS PA YIN ZHING, BYAS PA YIN PA'I PHYIR NA, CHU'I TSA BA
BZHIN DU RANG BZHIN MA YIN NO ZHES BYA BAR CHES GSAL BAR NGES PA
YIN NO, ,GAL TE ME'I RANG BZHIN NI TSA BA

NYID DO ZHES SKYE BO BA GLANG RDZI DANG BUD MED YAN CHAD LA GRAGS
PA MA YIN NAM ZHE NA, CI KHO BO CAG GIS MA GRAGS SO ZHES SMRAS
SAM, 'DI NI RANG BZHIN YIN PAR MI 'OS TE, RANG BZHIN GYI MTSAN
NYID DANG BRAL BA'I PHYIR RO ZHES BYA BA 'DI NI KHO BO CAG
SMRA'O, ,MA RIG PA'I PHYIN CI LOG GI

@88B RJES SU SONG BA'I PHYIR 'JIG RTEN PAS NI DNGOS PO'I RNAM PA
RANG BZHIN MED PA NYID LA RANG BZHIN DANG BCAS PA NYID DU RTOGS
PA YIN NO, ,JI LTAR RAB RIB CAN RNAMS KYIS SKRA SHAD LA SOGS PA
RANG BZHIN MED PA NYID LA RAB RIB KYI RKYEN GYIS RANG BZHIN NYID
DU MNGON PAR ZHEN PA DE BZHIN DU BYIS PA

RNAMS MA RIG PA'I RAB RIB KYIS BLO GROS KYI MIG NYAMS PA NYID
KYIS DNGOS PO'I RNAM PA RANG BZHIN MED PA LA RANG BZHIN DANG BCAS
PA NYID DU MNGON PAR ZHEN PAR GYUR NAS GZHAN DU MA DMIGS PA LAS
THUN MONG MA YIN PA NYID KYIS ME'I RANG BZHIN GYI RANG GI MTSAN
NYID NI TSA BA'O ZHES BYA BAR MNGON PAR

ZHEN PA JI LTA BA BZHIN DU MTSAN NYID SMRA STE, BDAG NYID KYI
MTSAN NYID NI RANG GI MTSAN NYID DO ZHES BYA BA'I PHYIR RO, ,DE
RNAMS LA GRAGS PA NYID KYI SGO NAS, BCOM LDAN 'DAS KYIS KYANG
CHOS MNGON PAR DE DAG GI RANG GI NGO BO KUN RDZOB PA DE RNAM PAR
GZHAG PA MDZAD LA, MI RTAG PA LA SOGS PA

THUN MONG PA NI SPYI'I MTSAN NYID DO ZHES BSHAD DO, ,GANG GI TSE
MA RIG PA'I RAB RIB DANG BRAL BA DRI MA MED PA'I SHES RAB KYI
SPYAN MNGA' BA RNAMS KYIS GZIGS PA LA LTOS NAS NI, DE'I TSE RAB
RIB DANG BRAL BA DAG GIS RAB RIB CAN GYIS DMIGS PA'I SKRA SHAD MA
MTHONG BA LTAR 'PHAGS PA BYIS

PA'I SKYE BO'I BLOS BRTAGS PA'I RANG BZHIN MA GZIGS PA RNAMS KYIS
'DI NI DNGOS PO RNAMS KYI RANG BZHIN MA YIN NO ZHES GSAL BAR
GSUNGS PAR MDZAD PA YIN TE, JI SKAD DU 'PHAGS PA LANG KAR GSHEGS
PA'I MDO LAS, JI LTAR RAB RIB CAN DAG GIS, ,SKRA SHAD LOG PAR
'DZIN

PA LTAR, ,DE BZHIN DNGOS POR RTOG PA 'DI, ,BYIS PAS LOG PAR RNAM
PAR BRTAGS, ,RANG BZHIN MED CING RNAM RIG MED, ,KUN GZHI MED CING
DNGOS MED NA, ,BYIS PA NGAN PA RTOG GE BA, ,RO DANG 'DRA BAS 'DI
DAG BRTAGS, ,ZHES BYA BA DANG, DE BZHIN DU BLO GROS CHEN PO RANG
BZHIN

GYIS MA SKYES PA LA DGONGS NAS NGAS CHOS THAMS CAD MA SKYES PA'O
ZHES GSUNGS SO ZHES RGYA CHER GSUNGS PA LTA BU'O, ,'DIR SMRAS PA,
GAL TE ME LA SOGS PA'I TSA BA NYID LA SOGS PA 'DI RGYU DANG RKYEN
LAS BYUNG BAS BYAS PA NYID YIN PA'I PHYIR RANG BZHIN MA YIN NO
ZHES SMRA NA, DA NI

@89A *, ,DE DAG GI RANG BZHIN GYI MTSAN NYID GANG YIN ZHING, RANG
BZHIN DE YANG GANG ZHIG YIN PA BRJOD DGOS SO, ,BRJOD PAR BYA STE,
RANG BZHIN DAG NI BCOS MIN DANG, ,GZHAN LA LTOS PA MED PA YIN,
,'DI NI RANG GI DNGOS PO NI RANG BZHIN NO ZHES BYA BAS GANG ZHIG
DNGOS PO

GANG GI BDAG GI BA'I NGO BO YIN PA DE NI DE'I RANG BZHIN YIN NO
ZHES BRJOD DO, ,GANG ZHIG GANG GI BDAG GI BA YIN ZHE NA, ,GANG
GIS GANG MA BCOS PA'O, ,GANG ZHIG BCOS MA YIN PA DE NI DE'I BDAG
GI BA MA YIN TE, DPER NA, CHU'I TSA BA NYID BZHIN NO, ,GANG ZHIG
GANG LA RAG MA LAS PA

DE YANG DE'I BDAG GI BA YIN TE, DPER NA, RANG GI KHOL PO DANG
RANG GI NOR DAG BZHIN NO, ,GANG ZHIG GI GZHAN LA RAG LAS PA GANG
YIN PA DE NI DE'I BDAG GI BA MA YIN TE, DPER NA, RE ZHIG PA'I
BRNYAN POR RANG DBANG MED PA LTA BU'O, ,GANG GI PHYIR DE LTAR
BCOS MA DANG RANG LA LTOS PA RANG

BZHIN NYID DU MI 'DOD PA DE NYID KYI PHYIR TSA BA NYID ME'I RANG
BZHIN NO ZHES BYA BA NI MI RIGS TE, RGYU DANG RKYEN LA RAG LAS
PA'I PHYIR DANG, SNGAR MA BYUNG BA LAS PHYIR 'BYUNG BAS BYAS PA
YIN PA'I PHYIR RO, ,GANG GI PHYIR 'DI DE LTAR YIN PA DE'I PHYIR,
DUS GSUM DU YANG ME LA MI 'KHRUL PA

GNYUG MA'I NGO BO MA BCOS PA, GANG ZHIG SNGAR MA BYUNG BA LAS
PHYIS 'BYUNG BA MA YIN PA, GANG ZHIG CHU'I TSA BA 'AM, TSU ROL
DANG PHA ROL LAM, RING PO DANG THUNG NGU LTAR RGYU DANG RKYEN LA
LTOS PA DANG BCAS PAR MA GYUR PA GANG YIN PA DE RANG BZHIN YIN
PAR BRJOD DO, ,CI ME'I RANG GI NGO BO

DE LTA BUR GYUR PA DE YOD DAM ZHE NA, DE NI RANG GI NGO BOS YOD
PA YANG MA YIN LA MED PA YANG MA YIN NO, ,DE LTA YIN MOD KYI, 'ON
KYANG NYAN PA PO RNAMS KYI SKRAG PA SPANG BAR BYA BA'I PHYIR,
SGRO BTAGS NAS KUN RDZOB TU DE YOD DO ZHES BYA BAR DE SMRA'O, ,JI
SKAD DU BCOM LDAN 'DAS KYIS, YI GE

MED PA'I CHOS LA NI, ,NYAN PA GANG YIN STON PA GANG, ,SGRO BTAGS
PA LAS YI GE MED, ,DE NI NYAN ZHING STON PA 'ANG YIN, ,ZHES
GSUNGS PA LTA BU'O, ,'DI NYID LAS KYANG, STONG NGO ZHES KYANG MI
BRJOD DE, ,MI STONG ZHES KYANG MI BYA ZHING, ,GNYIS DANG GNYIS
MIN MI BYA STE, ,GDAGS

@89B PA'I DON DU BRJOD PAR BYA, ,ZHES 'CHAD PAR 'GYUR RO, ,GAL TE
SGRO BTAGS PA LAS DE YOD DO ZHES BRJOD NA, DE CI 'DRA BA ZHIG YIN
ZHE NA, DE'I RANG GI NGO BO NI CHOS RNAMS KYI CHOS NYID CES BYA
BA GANG YIN PA DE NYID YIN NO, ,DE NAS CHOS RNAMS KYI CHOS NYID
'DI YANG GANG ZHIG YIN ZHE NA, CHOS

RNAMS KYI NGO BO'O, ,NGO BO 'DI YANG GANG ZHE NA, RANG BZHIN NO,
,RANG BZHIN 'DI YANG GANG YIN, ,STONG PA NYID DO, ,STONG PA NYID
'DI YANG GANG YIN ZHE NA, RANG BZHIN MED PA'O, ,RANG BZHIN MED PA
'DI YANG GANG ZHIG YIN, DE BZHIN NYID DO, ,DE BZHIN NYID 'DI YANG
GANG ZHIG CE NA, DE BZHIN NYID KYI

NGO BO 'GYUR BA MED PA NYID DANG, RTAG TU GNAS PA NYID DE, RNAM
PA THAMS CAD DU SKYE BA MED PA NYID NI BCOS MA MA YIN PA'I PHYIR
DANG, GZHAN LA LTOS PA MED PA'I PHYIR ME LA SOGS PA RNAMS KYI
RANG BZHIN YIN NO ZHES BRJOD DO, ,'DI SKAD DU BSTAN PAR 'GYUR TE,
DNGOS PO'I RNAM PA MA RIG PA'I RAB

RIB KYI MTHUS DMIGS PA NI MA GZIGS PA'I TSUL GYIS, BDAG NYID GANG
GIS 'PHAGS PA MA RIG PA'I RAB RIB DANG BRAL BA RNAMS KYI YUL DU
'GYUR TE, NGO BO DE NYID DE DAG GI RANG BZHIN DU RNAM PAR GZHAG
GO, ,RANG BZHIN DAG NI BCOS MIN DANG, GZHAN LA LTOS PA MED PA
YIN, ,ZHES BYA

BA 'DI NI SLOB DPON DAG GIS DE'I MTSAN NYID DU RNAM PAR GZHAG GO
ZHES BYA BAR SHES PAR BYA'O, ,DNGOS PO RNAMS KYI RANG BZHIN DU
GYUR PA SKYE BA MED PA DE YANG CI YANG MA YIN PA NYID KYIS DNGOS
PO MED PA TZAM YIN PAS NGO BO MED PA'I PHYIR DNGOS PO'I RANG
BZHIN DU YOD PA MA YIN NO ZHES SHES PAR BYA'O, ,

JI SKAD DU BCOM LDAN 'DAS KYIS, GANG GI DNGOS RNAMS DNGOS MED
SHES PA STE, ,NANG YANG DNGOS PO KUN LA CHAGS MI 'GYUR, ,GANG
ZHIG NAM YANG DNGOS KUN CHAGS MED PA, ,DE NI TING 'DZIN MTSAN MA
MED LA REG ,CES GSUNGS PA LTA BU'O, ,'DIR SMRAS PA, GAL TE YANG
DNGOS PO

RNAMS LA RANG BZHIN YOD PA MA YIN PA DE LTA NA YANG RE ZHIG GZHAN
GYI DNGOS PO NI YOD DE, DE MA BKAG PA'I PHYIR RO, ,GZHAN GYI
DNGOS PO YOD NA NI RANG BZHIN YANG YOD PAR 'GYUR TE, RANG BZHIN
MED PAR GZHAN GYI DNGOS PO MI 'GRUB PA'I PHYIR RO, ,BRJOD PA,
RANG BZHIN MED PA MA YIN NA, ,GZHAN

@90A *, ,GYI DNGOS PO GA LA YOD, ,GZHAN GYI DNGOS PO'I RANG BZHIN
NI, ,GZHAN GYI DNGOS PO YIN ZHES BRJOD, ,'DIR 'JIG RTEN NA NI
RANG BZHIN 'GA' ZHIG KHO NA RANG BZHIN GZHAN LA LTOS NAS GZHAN
GYI DNGOS PO ZHES BRJOD DO, ,GAL TE TSA BA NYID ME'I RANG BZHIN
YIN NA NI, GSHER

BA'I RANG BZHIN CAN GYI TSU LA LTOS NAS GZHAN GYI DNGOS PO ZHES
BRJOD PAR 'GYUR BA ZHIG NA, GANG GI TSE RNAM PAR DPYAD PA NA GANG
LA YANG RANG BZHIN YOD PA MA YIN PA DE'I TSE NI GZHAN NYID YOD
PAR GA LA 'GYUR, GZHAN NYID MED PAS NI RANG BZHIN YANG YOD PA MA
YIN PAR GRUB PO, ,'DIR SMRAS

PA; GAL TE YANG RANG BZHIN DANG GZHAN GYI DNGOS PO DAG YOD PA MA
YIN PA DE LTA NA YANG DNGOS PO NI RE ZHIG YOD PA YIN TE, MA BKAG
PA'I PHYIR RO, ,DNGOS PO DE YOD NA YANG RANG BZHIN NAM GZHAN GYI
DNGOS PO ZHIG TU 'GYUR DGOS TE, DE'I PHYIR, RANG BZHIN DANG GZHAN
GYI DNGOS PO DAG KYANG

YOD PAR 'GYUR RO, ,BRJOD PA, RANG BZHIN DANG NI GZHAN DNGOS DAG
,MA GTOGS DNGOS PO GA LA YOD, ,RANG BZHIN DANG NI GZHAN DNGOS DAG
,YOD NA DNGOS PO 'GRUB PAR 'GYUR, ,'DI LTAR DNGOS PO BRTAGS PA
NA, RANG BZHIN NAM GZHAN GYI DNGOS PO ZHIG YIN GRANG, DE GNYIS
KYANG

SNGAR BSHAD PA'I TSUL GYIS YOD PA MA YIN TE, DE'I PHYIR DE GNYIS
MED PAS DNGOS PO YANG YOD PA MA YIN NO ZHES NGES PAR BYA'O, ,'DIR
SMRAS PA, GAL TE YANG KHYOD KYIS DNGOS PO BKAG MOD KYI, DE LTA NA
YANG DNGOS PO MED PA NI YOD PA NYID DE, MA BKAG PA'I PHYIR RO,
,DE'I PHYIR 'GAL ZLA YOD

PAS, ,DNGOS PO YANG YOD PAR 'GYUR TE, DNGOS PO MED PA BZHIN NO,
,BRJOD PAR BYA STE, GAL TE DNGOS PO MED PA NYID YOD NA, DNGOS PO
YANG YOD PAR 'GYUR NA, YOD PA NI MA YIN NO ZHES GSUNGS PA, GAL TE
DNGOS PO MA GRUB NA, ,DNGOS MED 'GRUB PAR MI 'GYUR RO, ,DNGOS PO
GZHAN DU GYUR PA

NI; ;DNGOS MED YIN PAR SKYE BO SMRA, ,'DI NA GAL TE DNGOS PO ZHES
BYA BA 'GA' ZHIG YOD PAR GYUR NA NI, DE GZHAN DU GYUR PA LAS
DNGOS PO MED PAR 'GYUR BA ZHIG STE, 'DI LTAR BUM PA LA SOGS PA DA
LTAR GYI GNAS SKABS LAS NYAMS SHING, GZHAN DU GYUR PA THOB PA DAG
NI 'JIG RTEN

@90B NA DNGOS PO MED PA'I SGRA'I BRJOD BYAR 'GYUR BA YIN NO,
,GANG GI TSE, BUM PA LA SOGS PA 'DI DAG DNGOS PO'I NGO BO NYID DU
MA GRUB PA DE'I TSE YOD PA MA YIN PA'I RANG BZHIN CAN RNAMS LA
GZHAN DU 'GYUR PA NYID YOD PAR GA LA 'GYUR, DE'I PHYIR DNGOS PO
MED PA YANG YOD PA MA YIN NO, ,DE'I PHYIR DE

LTAR RNAM PA THAMS CAD DU RANG BZHIN DANG GZHAN GYI DNGOS PO
DANG, DNGOS PO DANG DNGOS PO MED PA DAG YOD PA MA YIN PA LA, MA
RIG PA'I RAB RIB KYIS BLO GROS KYI MIG NYAMS PA NYID KYIS PHYIN
CI LOG TU, GANG DAG RANG BZHIN GZHAN DNGOS DANG, ,DNGOS DANG
DNGOS MED NYID LTA BA, ,DE

DAG SANGS RGYAS BSTAN PA LA, ,DE NYID MTHONG BA MA YIN NO, ,GANG
DAG DE BZHIN GSHEGS PA'I GSUNG RAB PHYIN CI MA LOG BAR RNAM PAR
'CHAD PAR RLOM PA NYID KYIS, SA'I RANG BZHIN NI SRA BA'O, ,TSOR
BA'I NI YUL MYONG BA'O, ,RNAM PAR SHES PA'I RANG BZHIN NI YUL SO
SOR RNAM

PAR RIG PA'O ZHES DE LTAR DNGOS PO RNAMS KYI RANG BZHIN SMRA BA
DANG, GZUGS GZHAN LA RNAM PAR SHES PA YANG GZHAN YIN ZHING, TSOR
BA YANG GZHAN NYID DO ZHES DE LTAR GZHAN GYI DNGOS PO SMRA BA
DANG, RNAM PAR SHES PA LA SOGS PA DA LTAR BA'I GNAS SKABS SU GYUR
PA DNGOS POR

RAM, RNAM PAR SHES PA LA SOGS PA 'DAS PAR GYUR PA DNGOS PO MED
PAR SMRA BA DE DAG NI RTEN CING 'BREL BAR 'BYUNG BA MCHOG TU ZAB
PA'I DE KHO NA NYID SMRA BA MA YIN NO, ,GANG GI PHYIR, RANG BZHIN
DANG GZHAN GYI DNGOS PO LA SOGS PA RNAMS YOD PA NYID NI JI SKAD
BSHAD PA'I 'THAD PA DANG

'GAL BA YIN LA, DE BZHIN GSHEGS PA RNAMS NI DNGOS PO'I RANG BZHIN
'THAD PA DANG 'GAL BA GSUNG BA YANG MA YIN TE, RANG NYID KYI
DNGOS PO MA LUS PA'I DE NYID PHYIN CI MA LOG PAR THUGS SU CHUD
PA'I PHYIR RO, ,DE NYID KYI PHYIR, MKHAS PA DAG NI SANGS RGYAS
BCOM LDAN 'DAS RNAMS

KHO NA'I GSUNG TSAD MAR RJOD PAR BYED DE, 'THAD PA DANG BCAS PAS
MI SLU BA'I PHYIR RO, ,DE NYID KYI PHYIR NYES PA MA LUS PA SPANGS
PA YID CHES BA DAG LAS 'ONGS PA'I PHYIR RAM, ,KUN DU GO BAR BYED
PA STE, DE KHO NA NYID KUN NAS GO BAR BYED PA'I PHYIR RAM, MNGON
DU PHYOGS NAS 'GRO BA STE,

@91A *, ,DE LA BRTEN NAS 'JIG RTEN PA MYA NGAN LAS 'DAS PAR 'GRO
BA'I PHYIR RDZOGS PA'I SANGS RGYAS KYI GSUNG NYID LUNG DU RNAM
PAR GZHAG LA, DE LAS GZHAN GYI GZHUNG LUGS RNAMS NI 'THAD PA DANG
BRAL BAS TSAD MA MA YIN PA NYID DANG LUNG MA YIN PA NYID DU RNAM
PAR

GZHAG GO, ,GANG GI PHYIR, RANG BZHIN DANG GZHAN GYI DNGOS PO
DANG, DNGOS PO DANG DNGOS PO MED PAR LTA BA 'DI DAG RIGS PA DANG
BRAL BAS DE KHO NA NYID MA YIN PA DE NYID KYI PHYIR, GDUL BYA'I
SKYE BO THAR PA 'DOD PA RNAMS LA, BCOM LDAN DNGOS DANG DNGOS MED
PA, ,MKHYEN PAS K'A TA YAN YI, ,GDAMS

NGAG LAS NI YOD PA DANG, ,MED PA GNYI GA 'ANG DGAG PAR MDZAD PA
YIN NO, ,BCOM LDAN 'DAS KYIS K'A TA YAN LA GDAMS PA'I MDO LAS,
K'A TA YAN GANG GI PHYIR 'JIG RTEN 'DI NI PHAL CHER YOD PA NYID
DANG MED PA NYID LA MNGON PAR ZHEN TE, DES NA SKYE BA DANG RGA BA
DANG NA BA DANG 'CHI BA DANG MYA NGAN DANG

SMRE SNGAGS 'DON PA DANG, SDUG BSNGAL BA DANG YID MI BDE BA DANG,
'KHRUGS PA DAG LAS YONGS SU GROL BAR MI 'GYUR, 'GRO BA LNGA'I
'KHOR BA LAS GROL BAR MI 'GYUR, 'CHI BA'I GDUNG BA'I SDUG BSNGAL
LAS GROL BAR MI 'GYUR ZHES RGYA CHER GSUNGS PA YIN LA, MDO SDE
'DI YANG SDE

BA THAMS CAD KYIS 'DON PA YIN NO, ,DE'I PHYIR LUNG 'DI DANG JI
SKAD BSHAD PA'I RIGS PA LAS NA SHES RAB CAN GYI RANG BZHIN DANG,
GZHAN GYI DNGOS PO DANG, DNGOS PO DANG DNGOS PO MED PAR LTA BA DE
BZHIN GSHEGS PA'I BKA' DANG SHIN TU 'GAL BA KHAS BLANG BAR 'OS PA
MA YIN TE, BCOM

LDAN 'DAS KYIS BKAG PA'I PHYIR RO, ,BCOM LDAN 'DAS KYIS KHYAD PAR
DU 'PHAGS PA ZHIG GIS SHE NA, DNGOS DANG DNGOS MED MKHYEN PAS TE,
'DI LA DNGOS PO DANG DNGOS PO MED PA DAG MKHYEN PA'I NGANG TSUL
MNGA' BAS NA, DNGOS PO DANG DNGOS PO MED PA MKHYEN PA'O, ,DNGOS
PO DANG

DNGOS PO MED PA'I RANG BZHIN JI LTAR GNAS PA BZHIN PHYIN CI MA
LOG PAR YONGS SU MKHYEN PA'I PHYIR, BCOM LDAN 'DAS NYID DNGOS PO
DANG DNGOS PO MED PA MKHYEN PA ZHES BYA'O, ,GANG GI PHYIR BCOM
LDAN 'DAS DNGOS PO DANG DNGOS PO MED PA MKHYEN PA DES YOD PA DANG
MED PA NYID GNYI GA YANG DGAG

@91B PA MDZAD PA DE'I PHYIR DNGOS PO DANG DNGOS PO MED PAR LTA BA
DE KHO NA NYID YIN NO ZHES KHAS BLANGS PAR RIGS PA MA YIN NO, ,DE
BZHIN DU, 'OD SRUNGS YOD CES BYA BA 'DI NI MTHA' GCIG GO, ,MED
CES BYA BA 'DI NI MTHA' GNYIS SO, ,DE GNYIS KYI DBUS GANG YIN PA
DE NI DPYAD DU MED PA, BSTAN DU

MED PA, RTEN MA YIN PA, SNANG BA MED PA, RNAM PAR RIG PA MED PA,
GNAS PA MED PA STE, 'OD SRUNGS 'DI NI DBU MA'I LAM CHOS RNAMS LA
SO SOR RTOG PA ZHES BYA'O ZHES BYA BA DANG, DE BZHIN DU, YOD DANG
MED CES BYA BA GNYI GA MTHA', ,GTZANG DANG MI GTZANG 'DI YANG
MTHA' YIN TE, ,DE

PHYIR GNYI GA'I MTHA' NI RNAM SPANGS NAS, ,MKHAS PAS DBUS LA'ANG
GNAS PAR YOD MI BYED, ,YOD DANG MED CES BYA BA RTZOD PA STE,
,GTZANG DANG MI GTZANG 'DI YANG RTZOD PA YIN, ,RTZOD PAR GYUR
PA'I SDUG BSNGAL ZHI MI 'GYUR, ,RTZOD PA MED PAR GYUR PAS SDUG
BSNGAL 'GAG ,CES

GSUNGS SO, ,'DIR SMRAS PA, GAL TE YANG DE LTAR ME LA SOGS PA RANG
BZHIN KHO NAS YOD PA NYID DU GYUR NA NYES PA CIR 'GYUR, RGYU DANG
RKYEN LAS BYUNG BA YI, ,RANG BZHIN BYAS PA CAN DU 'GYUR, ,ZHES
BYA BA LA SOGS PAS NYES PA BSHAD ZIN TO, ,GZHAN YANG, GAL TE ME
LA SOGS

PA 'DI DAG GI RANG BZHIN 'DI NYID YOD PA YIN NA NI, YOD PAR GYUR
PA DE YANG GZHAN DU GYUR PA MA YIN NO ZHES BSTAN PA'I PHYIR, GAL
TE RANG BZHIN GYIS YOD NA, ,DE NI MED NYID MI 'GYUR RO, ,ZHES
GSUNGS TE, GAL TE 'DI NYID ME LA SOGS PA 'DI DAG GI RANG BZHIN TE
RANG GI NGO BO YIN PAR GYUR NA NI,

DE'I TSE RANG BZHIN GYIS YOD PA'I RANG BZHIN DE LA SLAR YANG
GZHAN DU 'GYUR BA MED DE, GANG GI PHYIR, RANG BZHIN GZHAN DU
'GYUR BA NI, ,NAM YANG 'THAD PAR MI 'GYUR RO, ,GAL TE 'DI NYID ME
LA SOGS PA 'DI DAG GI RANG BZHIN YIN PAR GYUR NA NI, DE'I TSE
RANG BZHIN NI MI 'GYUR BA NYID

YIN PA'I PHYIR NAM YANG GZHAN DU 'GYUR BAR 'THAD PA MA YIN NO,
,NAM MKHA'I MI SGRIB PA NYID NAM YANG GZHAN DU 'GYUR BA MA YIN PA
DE BZHIN DU ME LA SOGS PA RANG BZHIN GYIS YOD PA DAG KYANG SLAR
GZHAN DU MI 'GYUR BA ZHIG NA, DE DAG GZHAN DU 'GYUR BA RGYUN CHAD
PA'I MTSAN NYID

@92A *, ,CAN GYI 'JIG PA NI KHYOD KYIS DMIGS PA YANG YIN NO,
,DE'I PHYIR RNAM PAR 'GYUR BA'I CHOS CAN YIN PA'I PHYIR CHU'I TSA
BA NYID LTAR 'DI 'DI DAG GI RANG BZHIN MA YIN NO ZHES SHES PAR
BYA'O, ,'DIR SMRAS PA, GAL TE RANG BZHIN GYIS YOD PA LA GZHAN DU
'GYUR

PA YOD PA MA YIN PA'I PHYIR DANG, GZHAN DU 'GYUR BA NYID KYANG
DMIGS PA'I PHYIR DNGOS PO 'DI DAG LA RANG BZHIN YOD PA MA YIN NO
ZHES BRJOD NA, DE LTA NA YANG, RANG BZHIN YOD PA MA YIN NA,
,GZHAN DU 'GYUR BA GANG GI YIN, ,DA NI NAM MKHA'I ME TOG LTAR
RANG BZHIN TE RANG GI NGO

BOS YOD PA MA YIN PAS GZHAN DU 'GYUR BA GANG GI YIN PAR 'GYUR,
DE'I PHYIR RANG BZHIN YOD PA MA YIN PA LA GZHAN DU 'GYUR BA MA
DMIGS PA'I PHYIR LA, GZHAN DU 'GYUR BA NYID KYANG MTHONG BA'I
PHYIR RANG BZHIN YOD DO, ,BRJOD PAR BYA STE, GAL TE KHYOD KYI
LUGS KYIS RANG BZHIN

TE RANG GI NGO BOS YOD PA MA YIN PA LA GZHAN DU 'GYUR BA MED PA'I
PHYIR LA, GZHAN DU 'GYUR BA YANG MTHONG BA'I PHYIR RANG BZHIN YOD
DO ZHES SMRA BA YIN NA NI, DE LTA NA YANG RANG BZHIN YOD PA MA
YIN NA YANG GZHAN DU 'GYUR BA JI LTAR RUNG, DA NI DA LTAR BYUNG
BA LTAR RANG BZHIN TE RANG GI

NGO BOS YOD PA'I PHYIR GZHAN DU 'GYUR BA GANG GI YIN PAR 'GYUR,
DE'I PHYIR RANG BZHIN GYIS YOD PA LA GZHAN DU 'GYUR BA NYID YOD
PA MA YIN PA'I PHYIR GZHAN DU 'GYUR BA RNAM PA THAMS CAD DU MI
SRID PA NYID DO, ,DE'I PHYIR DNGOS PO RNAMS LA RANG BZHIN MED DO
ZHES SHES PAR BYA'O, ,

GANG YANG GZHAN DU 'GYUR BA MTHONG BA'I PHYIR RANG BZHIN YOD PA
MA YIN NO ZHES BSHAD PA DE YANG GZHAN LA GRAGS PA'I GZHAN DU
'GYUR BA MTHONG BA'I DBANG DU BYAS NAS BRJOD PA YIN GYI, KHO BO
CAG GIS NAM YANG GANG LA YANG GZHAN DU 'GYUR BA YOD PAR KHAS MA
BLANGS SO, ,DE'I PHYIR DE

LTAR RANG BZHIN GTAN YOD PA MA YIN DANG, CHOS THAMS CAD YOD PA MA
YIN PA'I RANG BZHIN CAN YIN PA DANG, DE DAG LA GZHAN DU 'GYUR BA
YANG YOD PA MA YIN BZHIN DU, DA LTA GANG ZHIG DNGOS PO RNAMS YOD
PA NYID DANG MED PA NYID DU RTOG PAR BYED DE, DE LTAR RTOG PA DE
LA NI NGES PA KHO NAR,

@92B YOD CES BYA BA RTAG PAR 'DZIN, ,MED CES BYA BA CHAD PAR LTA
BAR THAL BAR 'GYUR RO, ,GANG GI PHYIR RTAG BA DANG CHAD PAR LTA
BA 'DI YANG MTHO RIS DANG BYANG GROL GYI LAM GYI BAR DU GCOD PAR
BYED PA YIN PA'I PHYIR DON MA YIN PA CHEN PO BYED PA, DE PHYIR
YOD DANG MED PA LA, ,MKHAS PAS GNAS PAS MI

BYA'O, ,YANG CI'I PHYIR DNGOS PO DANG DNGOS PO MED PAR LTA BA YOD
NA RTAG PA DANG CHAD PAR LTA BAR THAL BAR 'GYUR ZHE NA, 'DI LTAR,
GANG ZHIG RANG BZHIN GYIS YOD PA, ,DE NI MED PA YIN PAS RTAG
,SNGON BYUNG DA LTAR MED CES PA, ,DES NA CHAD PAR THAL BAR 'GYUR,
,GANG ZHIG RANG BZHIN GYIS

YOD PAR BRJOD PA DE NI RANG BZHIN LA LDOG PA MED PAS NAM YANG MED
PA MA YIN TE, DE LTAR NA RANG BZHIN YOD PA NYID DU KHAS BLANGS
PAS RTAG PAR LTA BAR 'GYUR LA, SNGON GNAS PA'I GNAS SKABS SU,
DNGOS PO'I RANG BZHIN KHAS BLANGS NAS DA LTAR PHYIS DE ZHIG PAS
MED DO ZHES KHAS BLANGS

PAS CHAD PAR LTA BAR THAL BAR 'GYUR RO, ,GANG GI LTAR NA DNGOS
PO'I RANG BZHIN NYID MI 'THAD PA DE LA NI RTAG PA DANG, CHAD PAR
LTA BAR THAL BAR MI 'GYUR TE, DNGOS PO'I RANG BZHIN MA DMIGS PA'I
PHYIR RO, ,GAL TE DNGOS PO RNAMS RANG BZHIN YOD PA MA YIN NO ZHES
KHAS LEN PA LA

DNGOS POR LTA BA MED PAS RTAG PAR LTA BA MED MOD, CHAD PAR LTA
BAR THAL BAR NI NGES PAR 'GYUR BA MA YIN NAM ZHE NA, DE LTAR MED
PAR LTA BAR NI MI 'GYUR RO, ,'DI LTAR GANG ZHIG SNGAR DNGOS PO'I
RANG BZHIN KHAS BLANGS NAS, PHYIS DE LDOG PA LA RTEN PAR BYED PA
DE NI DNGOS PO'I RANG BZHIN

SNGAR DMIGS PA LA SKUR BA BTAB PAS MED PAR LTA BAR 'GYUR GYI,
GANG ZHIG RAB RIB CAN GYIS DMIGS PA'I SKRA SHAD DAG LA RAB RIB
MED PA LTAR GYUR CING CI YANG MA DMIGS PA DES MED DO ZHES SMRAS
PA NA, CI ZHIG MED PAR SMRAS PAR 'GYUR TE, DGAG BYA MED PA'I
PHYIR RO, ,PHYIN CI LOG

TU GYUR PA RNAMS LOG PAR MNGON PAR ZHEN PA BZLOG PAR BYA BA'I
PHYIR RAB RIB MED PA RNAMS LTAR DNGOS PO THAMS CAD YOD PA MA MA
YIN NO ZHES KHO BO CAG SMRA MOD KYI, DE SKAD SMRAS PA NA, KHO BO
CAG CHAD PAR LTA BAR THAL BAR 'GYUR BA NI MA YIN NO, ,JI SKAD DU
MDO LAS, BCOM LDAN 'DAS

@93A *, ,GANG GIS SNGAR 'DOD CHAGS DANG ZHE SDANG DANG GTI MUG
DAG DNGOS POR G-YAR GYIS BLANGS NAS, PHYIS 'DOD CHAGS DANG ZHE
SDANG DANG GTI MUG DAG DNGOS PO YOD PA NI MA YIN NO ZHES SMRA BA
DE NI MED PA PAR YANG 'GYUR LAGS SO ZHES RGYA CHER GSUNGS PA

LTA BU'O, ,GANG ZHIG GZHAN DBANG SEMS DANG SEMS LAS BYUNG BA
DNGOS PO TZAM KHAS BLANGS NAS, DE LA KUN DU BRTAGS PA'I NGO BO
NYID MED PAS YOD PAR LTA BA NYID SPONG ZHING GZHAN GYI DBANG GI
DNGOS PO KUN NAS NYON MONGS PA DANG RNAM PAR BYANG BA'I RGYUR
GYUR PA TZAM ZHIG YOD PAS NI MED

PAR LTA BA NYID SPONG BAR BYED PA DE'I LTAR NA, KUN TU BRTAGS PA
YOD PA MA YIN PA'I PHYIR DANG, GZHAN GYI DBANG YOD PA'I PHYIR YOD
PA DANG MED PA NYID DU LTA BA GNYI GAR YANG 'GYUR BA'I PHYIR
MTHA' GNYIS SPANGS PAR GA LA 'GYUR, RGYU DANG RKYEN GYIS BSKYED
PA NI RANG BZHIN DANG BCAS PA NYID DU

YOD PAR MI RIGS PAR BSTAN ZIN PA'I PHYIR BSHAD PA MI RIGS PA NYID
DO, ,DE'I PHYIR DE LTAR DBU MA PA'I LTA BA KHO NA LA YOD PA DANG
MED PA NYID DU LTA BAR THAL BA MED PA YIN GYI, RNAM PAR SHES PAR
SMRA BA'I LTA BA LA SOGS PA DAG LA NI MA YIN NO ZHES SHES PAR
BYA'O, ,DE NYID KYI PHYIR, RIN

PO CHE'I PHRENG BA LAS, GANG ZAG PHUNG POR SMRA BA YI, ,'JIG RTEN
GRANGS CAN 'UG PHRUG DANG, ,GOS MED BCAS LA GAL TE ZHIG ,YOD MED
'DAS PA SMRA NA DRIS, ,DE PHYIR SANGS RGYAS RNAMS KYI NI, ,BSTAN PA
'CHI MED YOD MED LAS, ,'DAS PA ZAB MO ZHES BSHAD PA, ,CHOS KYI

KHUD PA YIN ZHES KYIS, ,ZHES GSUNGS SO, ,DON DAM PA MTHONG PA'I
THABS SU GYUR PA NYID KYI PHYIR, GDUL BYA'I SKYE BO RNAM PA DE
LTA BU RTOG PA'I NGOR, BCOM LDAN 'DAS KYIS THUGS RJE CHEN PO'I
GZHAN GYI DBANG NYID KYIS MANG PO BKUR PA'I GANG ZAG TU SMRA BA
LTAR, RNAM PAR SHES PAR

SMRA BA DRANG BA'I DON NYID DU BSTAN GYI, NGES PA'I DON DU MA YIN
NO ZHES SHES PAR BYA'O, ,JI SKAD DU, 'PHAGS PA TING NGE 'DZIN GYI
RGYAL PO'I MDO LAS, ,STONG PA BDE BAR GSHEGS PAS BSHAD PA LTAR,
,NGES DON MDO SDE DAG GI BYE BRAG SHES, ,GANG LAS SEMS CAN GANG
ZAG SKYES

@93B BU BSTAN, ,CHOS DE THAMS CAD DRANG BA'I DON DU SHES, ,ZHES
GSUNGS PA LTA BU'O, ,'DI NI BLO GROS MI ZAD PAS BSTAN PA'I MDO LA
SOGS PA DAG LAS RGYAS PAR KHONG DU CHUD PAR BYA'O, ,DE'I PHYIR
DAM PA THAR PA 'DOD PA DAG GIS JI SRID DU DNGOS PO DANG DNGOS PO
MED PAR LTA BA GNYIS KYI GLAGS

YOD PA DE SRID DU 'KHOR BA YIN NO ZHES RTOGS PAR BYAS NAS, LTA BA
'DI GNYIS BSAL TE, DBU MA'I LAM JI LTA BA BZHIN DU BSGOM PAR
BYA'O, ,BCOM LDAN 'DAS KYIS, THAMS CAD BSAM YAS THAMS CAD 'BYUNG
MIN PAS, ,DNGOS DANG DNGOS MED SHES PA RNAM PAR BSHIG ,BYIS PA

GANG DAG SEMS KYI DBANG SONG BA, ,DE DAG SRID PA BYE BA BRGYAR
SDUG BSNGAL, ,ZHES BYA BA DANG, DE BZHIN DU, SNGON 'DAS DUS KYI
BSKAL PA BSAM YAS NA, ,MI YI GTZO BO BYUNG BA NGAS DRAN TE,
,DRANG SRONG CHEN PO GZINGS KYI DON MDZAD PA, ,MING NI DNGOS PO
MED LAS BYUNG ZHES BYA, ,SKYES

MA THAG TU MKHA' LA RAB TU GNAS, ,CHOS RNAMS THAMS CAD DNGOS PO
MED PAR BSTAN, ,DE TSE DE DANG MTHUN PAR MTSAN BTAGS TE, SGRAS NI
'JIG RTEN KUN TU GRAGS PAR BYAS, ,LHA RNAMS THAMS CAD RAB TU SGRA
'BYIN PA, ,DNGOS PO MED CES BYA BA'I RGYAL BAR GYUR, ,SKYES MA

THAG TU GOM PA BDUN BOR TE, ,RGYAL BAS CHOS RNAMS DNGOS PO MED
PAR BSHAD, ,THUB PA CHES RNAMS THAMS CAD STON PA YI, ,SANGS RGYAS
CHOS KYI RGYAL POR NAM GYUR TSE, RTZVA SHING GEL PA SMAN RI BRAG
RNAMS LAS, ,CHOS RNAMS DNGOS PO MED CES SGRA YANG 'BYUNG, ,'JIG
RTEN DE NA JI

SNYED SGRA YOD PA, ,THAMS CAD DNGOS MED CI YANG MED PA ZHES, ,DE
LTA BUR NI 'JIG RTEN 'DREN PA YI, ,SGRA DBYANGS RNAM PA SHIN TU
'BYUNG BAR 'GYUR, ,ZHES GSUNGS SO, ,DNGOS PO'I RANG BZHIN MI
'THAD PA YI PHYIR, ,CHOS RNAMS DNGOS PO MED CES SGRA YANG 'BYUNG,
,ZHES BYA BA LA SOGS PA

MDO'I DON KHONG DU CHUD PAR BYA STE, 'JIG RTEN DE NA JI SRED SGRA
YOD PA, ,THAMS CAD DNGOS MED CI YANG MED PA STE, ,ZHES BYA BA LA
SOGS PA 'BYUNG BAS NA, MED PAR DGAG PA BRJOD PAR 'DOD PA'I PHYIR
DNGOS PO MED PA'I DON NI RANG BZHIN MED PA'I DON YIN NO, ,SLOB
DPON ZLA BA GRAGS PA'I

@94A *, ,ZHAL SNGA NAS SBYAR BA'I TSIG GSAL BA LAS, RANG BZHIN
BRTAG PA ZHES BYA BA RAB TU BYED PA BCO LNGA BA'I 'GREL PA'O,,
,,'DIR SMRAS PA, DNGOS PO RNAMS KYI RANG BZHIN NI YOD PA NYID DE,
'KHOR BA YOD PA'I PHYIR RO, ,'DI NA 'KHOR BAS NA 'KHOR BA STE,

'GRO BAS NA 'GRO BA GZHAN DU 'GRO BA LA 'KHOR BA ZHES BYA'O, ,GAL
TE DNGOS PO RNAMS KYI RANG BZHIN YOD PA MA YIN NA, DE'I TSE SU
ZHIG 'GRO BA NAS 'GRO BA GZHAN DU 'GRO ZHING 'KHOR BAR 'GYUR, MO
GSHAM GYI BU'I 'DU BYED YOD PA MA YIN PA DAG NI 'KHOR BAR MA
MTHONG NGO, ,DE'I

PHYIR 'KHOR BA YOD PAS DNGOS PO RNAMS KYI RANG BZHIN YANG YOD PA
NYID YIN NO, ,BRJOD PAR BYA STE, GAL TE 'KHOR BA NYID YOD NA
DNGOS PO RNAMS KYI RANG BZHIN YANG YOD PAR 'GYUR BA ZHIG NA, YOD
PA NI MA YIN NO, ,'DIR GAL TE 'KHOR BA YOD NA NI NGES PAR 'DU
BYED DAG GAM

SEMS CAN ZHIG DER 'GYUR GRANG, GNYI GA LTAR YANG NYES PA YOD DO
ZHES GSUNGS PA, GAL TE 'DU BYED 'KHOR ZHE NA, ,DE DAG RTAG NA MI
'KHOR TE, ,MI RTAG NA YANG 'KHOR MI 'GYUR, ,SEMS CAN LA YANG RIM
'DI MTSUNGS, ,DE LA GAL TE 'DU BYED DAG 'KHOR BAR RTOG NA NI, CI

RTAG PA'AM MI RTAG PA DAG CIG 'KHOR GRANG, DE LA RTAG PA DAG NI
MI 'KHOR TE, BYA BA DANG BRAL BA'I PHYIR TE, BUM PA LA SOGS PA MI
RTAG PA RNAMS KHO NA BYA BA DANG BCAS PAR DMIGS PA'I PHYIR RO,
,'ON TE MI RTAG PA DAG YIN NA NI, ,GANG MI RTAG PA DE DAG NI
SKYES MA THAG TU 'JIG PA YIN

LA; GANG DAG ZHIG BA DE DAG NI YOD PA MA YIN PAS MO GSHAM GYI
BU'I 'DU BYED DAG BZHIN DU, 'GAR YANG 'PHYAN PAR GA LA 'GYUR, DE
LTAR NA MI RTAG PA RNAMS KYANG 'KHOR BA MA YIN NO, ,CI STE 'DU
BYED RGYU DANG 'BRAS BU GCIG NAS GCIG TU BRGYUD PAS RIM PA RGYUN
MI 'CHAD CING

RGYUN CHAGS SU 'JUG PA MI RTAG PAR GYUR PA DAG KHO NA 'KHOR RO
SNYAM NA, 'DI YANG MI 'THAD DE, RE ZHIG 'BRAS BU SKYE BA GAR YIN
PA DE LA NI 'KHOR BA YOD PA MA YIN TE, GANG NAS KYANG MI 'ONG
BA'I PHYIR DANG, GAR YANG MI 'GRO BA'I PHYIR RO, ,RGYU ZHIG PAR
GYUR BA GANG YIN PA DE LA YANG

@94B 'KHOR BA YOD PA MA YIN TE, GANG NAS KYANG MI 'ONG PA'I PHYIR
DANG, GAR YANG MI 'GRO BA'I PHYIR RO, ,'DU BYED TZAM LAS MA GTOGS
PAR 'DAS PA DANG MA 'ONGS PA DAG MA GRUB PA'I PHYIR DANG, ZHIG PA
DANG MA SKYES PA NYID KYIS YOD PA MA YIN PA'I YANG PHYIR RO, ,GAL
TE SKAD CIG MA PHYI MA SKYES

PA NA SNGA MA 'KHOR BA YIN NO ZHE NA, GAL TE SKAD CIG MA SNGA MA
DANG PHYI MA GNYIS GCIG NYID DU 'GYUR NA NI, ,DE DE LTAR 'GYUR
NA, GCIG NYID DU NI YOD PA MA YIN TE, RGYU DANG 'BRAS BU'I DNGOS
PO YIN PA'I PHYIR, MIG DANG GZUGS DANG MIG GI RNAM PAR SHES PA
DAG BZHIN NO, ,GZHAN YANG

GCIG NYID YIN NA NI SKAD CIG MA SNGA MA DANG PHYI MAR BRJOD PAR
BYA BA NYID DU YANG MI 'GYUR RO, ,DUS GCIG GI TSE LHA MI RNAMS
GCIG SNGA MA DANG PHYI MAR 'GYUR RO ZHES BRJOD PA NI MED DE, DE
BZHIN DU, 'DIR YANG GCIG YIN PA'I PHYIR SKAD CIG MA SNGA MA DANG
PHYI MAR BSNYAD PA NYID DU MI 'GYUR RO, ,

GZHAN YANG SKAD CIG MA SNGA MA ZHIG GO ZHES BYA BAR MI 'GYUR TE,
THA MI DAD PA'I PHYIR SKAD CIG MA PHYI MA BZHIN NO, ,SKAD CIG MA
PHYI MA SKYES SO ZHES BYA BAR YANG MI 'GYUR TE, THA MI DAD PA'I
PHYIR SKAD CIG MA SNGA MA BZHIN NO, ,CI STE GZHAN NYID YIN PA NA
'KHOR RO ZHE NA, DE LTA NA NI GZHAN

SO SO'I SKYE BO 'KHOR BAR SKYE BA YOD PA'I PHYIR DGRA BCOM PA
RNAMS KYANG 'KHOR BAR 'GYUR LA, MAR ME GZHAN 'BAR BA NA SHI BA'I
MAR ME YANG 'BAR RO ZHES BYA BAR YANG 'GYUR RO, ,GZHAN YANG SKAD
CIG MA PHYI MA SKAD CIG MA SNGA MA ZHIG PA'AM MA ZHIG PA'AM 'JIG
BZHIN PA ZHIG

LAS SKYE GRANG, DE LAS GAL TE ZHIG PA LAS YIN PAR 'DOD NA NI, SA
BON TSIG PA LAS KYANG MYU GU SKYE BAR 'GYUR RO, ,DE'I PHYIR RGYU
MED PAR 'GYUR RO, ,CI STE MA ZHIG PA LAS SO ZHE NA, DE LTA NA
YANG SA BON RNAM PAR 'GYUR BA MED PAR YANG MYU GU SKYE BAR 'GYUR
ZHING, RGYU DANG 'BRAS BU

GNYIS KYANG DUS GCIG PAR 'GYUR LA, SKYE BA RGYU MED PAR YANG
'GYUR RO, ,GAL TE 'GAG BZHIN PA LAS SKYE'O ZHE NA, 'JIG BZHIN PA
LAS KYANG SKYE BA MED DE, ZHIG PA DANG MA ZHIG PA LAS MA GTOGS
PA'I 'JIG BZHIN PA MED PA'I PHYIR DANG, ZHIG PA DANG MA ZHIG PA
DAG LA YANG NYES PA

@95A *, ,BRJOD ZIN PA'I PHYIR RO, ,DE'I PHYIR RGYU DANG 'BRAS
BU'I RNAM PAR GZHAG PA DANG, SKAD CIG MA SNGA MA DANG PHYI MA'I
RNAM PAR GZHAG PA YOD PAR GA LA 'GYUR, GANG GI TSE SKAD CIG MA
SNGA MA DANG PHYI MA'I RNAM PAR GZHAG PA DANG, RGYU DANG 'BRAS
BU'I RNAM PAR GZHAG PA YOD PA

MA YIN PA DE'I TSE RGYUN YANG YOD PA MA YIN LA, DE MED PAS 'KHOR
BA YANG MED DO, ,DE'I PHYIR 'DU BYED MI RTAG PA RNAMS LA YANG
'KHOR BA YOD PA MA YIN NO, ,'DIR KHA CIG 'THAD PA DANG 'GAL BA'I
PHYIR NA 'DU BYED DAG MI 'KHOR BA NI BDEN TE, 'O NA CI ZHE NA,
BDAG 'KHOR RO ZHES SMRA

BAR BYED DO, ,BRJOD PAR BYA STE, SEMS CAN LA YANG RIM 'DI
MTSUNGS, ,GANG GI PHYIR SEMS CAN 'KHOR RO ZHES SMRA BA, CI 'DI
RTAG PA'AM MI RTAG PA ZHIG 'KHOR ZHES RNAM PAR DPYAD PA NA, 'DU
BYED DAG 'KHOR BAR MI 'THAD PA'I RIM PA GANG YIN PA DE SEMS CAN
LA YANG MTSUNGS PAR

'GYUR BA DE'I PHYIR SEMS CAN YANG 'KHOR BA MA YIN NO, ,'DIR SMRAS
PA, 'DU BYED DAG 'KHOR BAR MI 'THAD PA'I TSUL NI SEMS CAN LA YANG
MTSUNGS PAR 'GYUR BAR 'OS PA MA YIN TE, GANG GI PHYIR 'DU BYED
RTAG PA DANG MI RTAG PAR GYUR PA DAG KHO NA LA 'KHOR BA YOD PA MA
YIN NO, ,ZHES

BYA BAR SMRAS NA, BDAG NI DE LTAR RTAG PA DANG MI RTAG PAR 'GYUR
BA MA YIN NO, ,'DI LTAR PHUNG PO DAG LAS DE NYID DANG GZHAN DU
BRJOD DU MED PA LTAR RTAG PA DANG MI RTAG PA NYID DU YANG BRJOD
DU MED PAR RNAM PAR GZHAG STE, DE'I PHYIR BDAG KHO NA 'KHOR ZHING
SNGAR BSTAN PA'I NYES PAR YANG

THAL BAR MI 'GYUR RO, ,BRJOD PAR BYA STE, ,GAL TE GANG ZAG 'KHOR
ZHE NA, ,PHUNG PO SKYE MCHED KHAMS RNAMS LA, ,DE NI RNAM PA LNGAS
BTZAL NA, ,MED NA GANG ZHIG 'KHOR BAR 'GYUR, ,GAL TE GANG ZAG CES
BYA BA 'GA' ZHIG YOD NA NI DE 'KHOR BAR 'GYUR BA ZHIG NA, YOD PA

NI MA YIN TE, GANG GI PHYIR PHUNG PO DANG SKYE MCHED DANG KHAMS
RNAMS LA RNAM PA LNGAS BTZAL BA NA YOD PA MA YIN PA'I PHYIR RO,
,JI LTAR ZHE NA, SHING NYID ME NI MA YIN TE, ,SHING LAS GZHAN LA
ME YANG MED, ,ME NI SHING DANG LDAN MA YIN, ,ME LA SHING MED DER
DE MED, ,ME DANG SHING

@95B GIS BDAG DANG NI, ,NYE BAR LEN PA'I RIM PA KUN, ,ZHES BYA BA
DE BZHIN DU BDAG PHUNG PO DANG SKYE MCHED DANG KHAMS KYI RANG
BZHIN CAN MA YIN ZHING, DE DAG LAS THA DAD PA YANG MA YIN LA,
PHUNG PO DANG SKYE MCHED DANG KHAMS DANG LDAN PA YANG MA YIN
ZHING, BDAG LA PHUNG PO DANG SKYE MCHED DANG

KHAMS MED CING, PHUNG PO DANG SKYE MCHED DANG KHAMS LA YANG BDAG
MED DO ZHES DO ZHES DE LTAR SNGAR BSHAD PA'I TSUL GYIS RNAM PA
LNGAS BTZAL BA NA BDAG YOD PA MA YIN NO, ,GANG ZHIG DE LTAR PHUNG
PO DANG SKYE MCHED DANG KHAMS RNAMS LA RNAM PA LNGAS BTZAL BA NA
DE LTAR YOD PA MA YIN PA DE NI DE MED PAS

JI LTAR 'KHOR BAR 'GYUR, DE LTAR NA BDAG LA YANG 'KHOR BA YOD PA
MA YIN TE, MO GSHAM GYI BU LTAR MED PA'I PHYIR RO, ,GZHAN YANG
BDAG 'DI, ,NYE BAR LEN NAS NYER LEN PAR, ,'KHOR NA SRID PA MED
PAR 'GYUR, ,SRID MED NYE BAR LEN MED NA, ,DE GANG CI ZHIG 'KHOR
BAR

'GYUR, ,GAL TE YOD NI NYE BAR LEN PA MED PAR YANG 'DI 'KHOR BAR
RUNG BAR 'GYUR NA NI, BDAG 'KHOR BAR 'GYUR LA RAG PA ZHIG GO, ,JI
LTAR DE LA NYE BAR LEN PA MED PA NYID DU THAL BAR BSTAN PA'I
PHYIR, ,NYE BAR LEN NAS NYER LEN PAR, ,'KHOR NA SRID PA MED PAR
'GYUR, ,

ZHES BYA BA GSUNGS SO, ,'DIR MI'I NYE BAR LEN PA NAS LHA'I NYE
BAR LEN PAR 'GRO BA NA, MI'I NYE BAR LEN PA BTANG NAS LHA'I NYE
BAR LEN PAR 'GRO BA'AM, MA BTANG BAR YIN GRANG, ,RE ZHIG GAL TE
YONGS SU BTANG NAS 'GRO'O ZHES BRJOD NA NI, DE'I TSE NYE BAR LEN
PA SNGAR MA BTANG BA'I PHYIR DANG PHYI

MA MA BLANGS BA'I PHYIR, DE DAG GI BAR DU SRID PA MED PAR 'GYUR
RO, ,'DI LA SRID PA DANG BRAL BA YOD PAS NA SRID PA MED PA'O,
,SRID PA NI NYE BAR LEN PA'I PHUNG PO LNGA STE, DE DAG DANG BRAL
BAR 'GYUR RO, ,SRID PA MED CING NYE BAR LEN PA MED PA GANG YIN PA
DE NI PHUNG PO LNGA DANG BRAL BAS

GDAGS PA'I NYE BAR LEN PA'I RGYU DANG BRAL BA'I PHYIR RGYU MED
PAR 'GYUR LA, GANG ZHIG NYE BAR LEN PA MED CING GSAL BYED DANG
BRAL BA MI GSAL BA RGYU MED PA DE NI GANG STE, DE NI CI YANG MA
YIN ZHING, DE NI YOD PA MA YIN PA NYID DO ZHES BYA BA'I DON TO,
,DE MED PAS 'BYUNG BAR 'GYUR BA LHA'I

@96A *, ,NYE BAR LEN PA PO MED PA YANG YOD PA MA YIN PA'I PHYIR
CI ZHIG TU 'KHOR BAR 'GYUR TE, GANG DU 'KHOR BAR 'GYUR BA DE YANG
YOD PA MA YIN PA NYID DO, ,YANG NA CI ZHIG CES BYA BA 'DI NI BYA
BA 'KHOR BA'I KHYAD PAR YIN TE, DE'I PHYIR YOD PA MA YIN PAS
'KHOR BA'I BYA BA

BYED PAR MI 'GYUR RO, ,DE LTAR NA RE ZHIG NYE BAR LEN PA SNGA MA
BTANG NAS 'KHOR BAR MI RIGS PA YIN NO, ,CI STE MA BTANG BAR YIN
NO ZHE NA, DE LTAR YANG RIGS PA MA YIN NO, ,CI'I PHYIR ZHE NA,
GANG GI PHYIR SNGA MA MA BTANG BA'I PHYIR DANG, PHYI MA MA BZUNG
BA'I PHYIR BDAG GCIG GNYIS

NYID DU 'GYUR NA, 'DI NI 'DOD PA YANG MA YIN NO, ,DE'I PHYIR MA
BTANG BAR 'KHOR BA YANG YOD PA MA YIN NO, ,CI STE SRID PA SNGA
PHYI GNYIS KYI BAR NA SRID PA BAR MDO'I PHUNG PO YOD PAS DE DAG
GIS DE NYE BAR LEN PA DANG BCAS PA'I PHYIR NYE BAR LEN PA NAS NYE
BAR LEN PAR 'KHOR YANG SRID

PA MED PAR THAL BAR MI 'GYUR RO ZHE NA, DE YANG MI RUNG STE, SRID
PA BAR MDO'I PHUNG POR 'KHOR BA LA YANG SRID PA SNGA MA GTONG BA
DANG, MI GTONG BA DAG GI SGO NAS THAL BAR 'GYUR BA MTSUNGS PA'I
PHYIR RO, ,CIG CAR GTONG BA DANG LEN PAR BYED PA'I PHYIR NYES PA
MED DO ZHE NA, BRJOD

PAR BYA STE, CI PHYOGS GCIG GIS NYE BAR LEN PA SNGA MA GTONG
ZHING PHYOGS GCIG GIS SRID PA BAR MDO'I NYE BAR LEN PAR RGYU 'AM,
'ON TE BDAG NYID THAMS CAD KYIS YIN GRANG, DE LA GAL TE CHA SHAS
KYIS SO ZHES BYA BAR RTOG NA NI, ,DE'I TSE BDAG GNYIS NYID DU
THAL BAR 'GYUR

RO ZHES NYES PA BSHAD ZIN TO, ,CI STE BDAG NYID THAMS CAD KYIS
YIN NO ZHE NA, DE LTA NA YANG KHYED CAG LA THAL BA DE NYID DU
'GYUR RO, ,KHYAD PAR NI 'DI TZAM ZHIG YOD DE, SRID PA BAR MA DOR
RGYU BA NA SHIN TU NYE BAS DUS THUNG DU ZHIG TU NYE BAR LEN PA
MED PAR 'GYUR BA GANG YIN PA'O, ,

BDAG NYID THAMS CAD KYIS GTONG BA DANG LEN PA DNGOS PO THA DAD
PA'I YUL CAN DAG NI DNGOS PO GCIG LA CIG CAR MTHONG BA YANG MA
YIN TE, LHA SBYIN GCIG PU KHYIM NAS KHYIM DU RGYU BA LA DUS GCIG
TU BDAG NYID THAMS CAD KYIS GTONG BA DANG LEN PA'I BYA BA GNYIS
YOD PA NI MA YIN NO, ,CI

@96B STE RKANG PA GCIG GIS GCIG BTANG BA'I PHYIR DANG, GZHAN LEN
PA'I PHYIR CIG CAR GTONG BA DANG LEN PAR RTOG GO ZHE NA, DE LTA
YIN NA RKANG BA GNYIS BZHIN DU BDAG KYANG GNYIS NYID DU 'GYUR TE,
CHA SHAS KYIS SNGA MA LA GNAS PA'I PHYIR DANG, CHA SHAS KYIS PHYI
MA LA GNAS PA'I PHYIR CHA

SHAS DU MA NYID DU THAL BAR 'GYUR RO, ,DE'I PHYIR CIG CAR YANG
GTONG BA DANG LEN PA YOD PA MA YIN PAS 'DI NI LAN MA YIN PA NYID
DO, ,DE'I PHYIR SRID PA BAR MA DO LEN PA LA YANG NYES PA DE NYID
DU THAL BAR 'GYUR BAS RNAM PA THAMS CAD DU BDAG LA YANG 'KHOR BA
YOD PA MA YIN NO, ,GANG

GI TSE 'DU BYED DAG DANG BDAG 'KHOR BA YOD PA MA YIN PA DE'I TSE
'KHOR BA MED PA NYID DO ZHES BYA BAR GNAS SO, ,'DIR SMRAS PA,
'KHOR BA NI YOD PA NYID DE, 'GAL ZLA YOD PA'I PHYIR RO, ,'DIR
GANG YOD PA MA YIN PA DE LA NI 'GAL ZLA YOD PA MA YIN TE, DPER
NA, MO GSHAM GYI BU'I DGRA

BO BZHIN NO, ,'KHOR BA'I 'GAL ZLA MYA NGAN LAS 'DAS PA NI YOD NA
'KHOR BA YOD PAR 'GYUR, DE'I PHYIR 'KHOR BA YANG YOD DO, ,BRJOD
PAR BYA STE, GAL TE DE'I 'GAL ZLA MYA NGAN LAS 'DAS PA YOD NA,
'KHOR BA YOD PAR 'GYUR NA, YOD PA NI MA YIN NO ZHES GSUNGS PA,
'DU BYED MYA

NGAN 'DA' BAR NI, JI LTA BUR YANG MI 'THAD DO, ,SEMS CAN MYA NGAN
'DA' BAR YANG, ,JI LTA BUR YANG 'THAD MI 'GYUR, ,GAL TE MYA NGAN
LAS 'DA' BA ZHES BYA BA CUNG ZAD CIG YOD NA NI, DE RTOG PA NA 'DU
BYED RTAG PA'AM MI RTAG PA DAG CIG LA RTOG GRANG, DE LA RTAG PA
'GYUR BA MED PA

DAG LA NI MYA NGAN LAS 'DA' BAS CI ZHIG BYED PAR 'GYUR, MI RTAG
PA YOD PA MA YIN PA RNAMS LA YANG MYA NGAN LAS 'DAS PAS CI ZHIG
BYED DE, THAMS CAD SNGA MA DANG MTSUNGS SO, ,JI LTA BUR YANG ZHES
BYA BA NI RNAM PA GANG GIS KYANG ZHES BYA BA'I DON TO, ,CI STE
SEMS CAN LA MYA NGAN LAS

'DA' BA RTOG GO ZHE NA, DE YANG SNGA MA LTAR RTAG PA'AM MI RTAG
PA LAS 'THAD PA MA YIN NO, ,CI STE RTAG PA DANG MI RTAG PA NYID
DU BRJOD DU MED PA ZHIG LA RTOG GO ZHE NA DE LTA NA NI BRJOD DU
MED PA'I PHYIR 'KHOR BA LTAR MYA NGAN LAS 'DAS PA NA YANG BDAG
YOD DO ZHES KHAS BLANGS PAR GYUR PA

@97A *, ,MA YIN NAM, GZHAN YANG BRJOD DU MED PA NI BDAG NYE BAR
LEN PA DANG BCAS PA KHO NA LA RIGS NA, MYA NGAN LAS 'DAS PA NA NI
NYE BAR LEN PA YOD PA MA YIN PAS 'DI LA BRJOD DU MED PA NYID GA
LA YOD, YANG NA BDAG DE NYID DANG GZHAN DU BRJOD DU MED PAR 'GYUR
MOD,

'ON KYANG 'DI NI MYA NGAN LAS 'DAS PA YOD DAM 'ON TE MED PA ZHIG
YIN, GAL TE YOD NA NI DE'I TSE THAR BAR GYUR PA NA YANG DE YOD
PAS RTAG PA NYID DU 'GYUR RO, ,'ON TE MED NA NI DE'I TSE BDAG MI
RTAG PAR 'GYUR RO, ,DE'I PHYIR BDAG DE NYID DANG GZHAN NYID DU
BRJOD DU MED PA LTAR RTAG PA DANG MI RTAG PA NYID

DU YANG BRJOD DU MED DO ZHES BYA BAR MI 'GYUR RO, ,CI STE MYA
NGAN LAS 'DAS PA NA BDAG YOD PA DANG MED PA NYID DU YANG BRJOD DU
MED PAR 'DOD DO ZHE NA, DE LTA NA YANG CI 'DI DE'I TSE SHES PAR
BYA BA ZHIG YIN NAM, 'ON TE MA YIN, GAL TE SHES PAR BYA BA YIN NO
ZHE NA, 'ON TE 'KHOR BA LTAR MYA NGAN LAS

'DAS PA NA YANG SHES PAR BYA BA YIN PA'I PHYIR BDAG 'DI NYE BAR
LEN PA MED PA MA YIN NO, ,'ON TE MI SHES NA NI DE'I TSE 'DI SHES
PAR BYA BA MA YIN PA'I RANG BZHIN YIN PA'I PHYIR, NAM MKHA'I ME
TOG LTAR MED PAS 'DI BRJOD DU MED PA NYID DU GA LA YOD, ,DE'I
PHYIR DE LTAR MYA NGAN LAS 'DAS

PA YANG YOD PA MA YIN LA, DE MED PAS 'KHOR BA YANG MED DO, ,DE
NYID KYI PHYIR BCOM LDAN 'DAS MA LAS, TSE DANG LDAN PA RAB 'BYOR
MYA NGAN LAS 'DAS PA YANG SGYU MA LTA BU RMI LAM LTA BU'O, ,TSE
DANG LDAN PA RAB 'BYOR SANGS RGYAS KYI CHOS RNAMS KYANG RMI LAM
LTA BU SGYU MA LTA BU'O ZHES BYA BA

LA SOGS PA NAS, RIGS KYI BU GAL TE MYA NGAN LAS 'DAS PA LAS CHES
LHAG PA'I CHOS GZHAN ZHIG YOD NA YANG, DE YANG SGYU MA LTA BU RMI
LAM LTA BU'O ZHES NGA SMRA'O ZHES BYA BA DANG, DE BZHIN DU 'PHAGS
PA TING NGE 'DZIN GYI RGYAL PO LAS KYANG, DON DAM BDEN PA RMI LAM
'DRA BA DANG, MYA NGAN

'DAS PA RMI LAM MTSUNGS PAR 'JUG ,GANG GIS MKHAS PA DE LTAR 'JUG
PA YANG, ,DE NI YID KYI SDOM PA'I MCHOG TU BRJOD, CES BYA BA
DANG, DE BZHIN DU, 'GOG PA'I BDEN PA RMI LAM JI BZHIN TE, ,MYA
NGAN 'DAS PA'ANG RMI LAM JI BZHIN DU, ,GANG LA BYANG CHUB SEMS
DPA'

@97B GANG 'JUG PA, DE NI NGAG GI SDOM PA DE ZHES BYA, ,ZHES
GSUNGS SO, ,'DIR SMRAS PA, GAL TE YANG KHYOD KYIS 'KHOR BA DANG
MYA NGAN LAS 'DAS PA GNYIS BKAG MOD KYI, DE LTA NA YANG BCINGS PA
DANG THAR PA DAG NI YOD PA YIN NO, ,YOD PA MA YIN PA'I DNGOS PO'I
RANG BZHIN LA NI BCINGS PA

DANG, THAR PA YOD PA MA YIN NO, ,DE'I PHYIR BCINGS PA DANG THAR
PA YOD PA'I PHYIR DNGOS PO RNAMS KYI RANG BZHIN YOD PA NYID DO,
,BRJOD PAR BYA STE, GAL TE BCINGS PA DANG THAR PA GNYIS NYID YOD
NA DNGOS PO RNAMS KYI RANG BZHIN YOD PAR 'GYUR NA YOD PA NI MA
YIN NO, ,ZHES GSUNGS PA, SKYE

'JIG CHOS CAN 'DU BYED RNAMS, ,MI 'CHING GROL BAR MI 'GYUR TE,
,SNGA MA BZHIN DU SEMS CAN YANG, ,MI 'CHING GROL BAR MI 'GYUR RO,
,'DI NA 'DOD CHAGS LA SOGS PA NYON MONGS PA GANG DAG BCING BAR
BYA BA RNAMS RANG DBANG MED PAR BYED PAS 'CHING PA'O ZHES BYA BAR
BSNYAD CING, GANG DAG

GIS BCINGS PAS SO SO'I SKYE BO RNAMS KHAMS GSUM LAS MI 'DA'O ZHES
BYA BAR RNAM PAR 'JOG NA, 'DOD CHAGS LA SOGS PA 'CHING BA NYID DU
BRTAGS PA'I BCINGS PA DE NI RE ZHIG SKYE BA DANG 'JIG PA'I CHOS
CAN 'DU BYED SKAD CIG MA RNAMS LA MI SRID DE, SKYES MA THAG TU
'JIG CING BRLAG PA

RNAMS NI YOD PA MA YIN PA'I PHYIR RO, ,'DOD CHAGS LA SOGS PA'I
'CHING BA RNAM PAR CHAD PA'I MTSAN NYID CAN GYI THAR PA YANG MI
SRID DE, 'DU BYED MI RTAG PA RNAMS NI YOD PA MA YIN PA NYID KYI
PHYIR RO, ,SNGA MA BZHIN DU ZHES BYA BA NI SNGAR BSHAD PA'I TSUL
GYIS ZHES BYA BA'I DON TO, ,JI LTAR SNGAR

BSHAD PA'I RNAM PAS 'DU BYED RNAMS LA BCINGS PA DANG THAR PA DAG
YOD PA MA YIN PA DE LTAR, SNGA MA BZHIN DU SEMS CAN YANG MI
'CHING ZHING GROL BAR YANG MI 'GYUR RO, ,DE LTAR NA BCINGS PA
DANG THAR PA YANG MED DO, ,'DIR SMRAS PA, GAL TE YANG 'DU BYED
DAG DANG SEMS CAN LA BCINGS PA

YOD PA MA YIN PA DE LTA NA YANG 'DOD CHAGS LA SOGS PA NYE BAR LEN
PA ZHES BYA BA 'CHING BAR GYUR PA NI YOD PA YIN LA, DE YOD PAS
BCINGS BA YANG YOD PAR 'GYUR RO, ,BRJOD PA, GAL TE DNGOS PO 'GA'
ZHIG 'CHING NA NI, NYE BAR LEN PA 'CHING BAR YANG 'GYUR NA,
'CHING BA YANG MA

@98A *, ,YIN NO, ,JI LTAR MI 'CHING BA DE LTAR BSTAN PA'I PHYIR
BSHAD PA, GAL TE NYE BAR LEN 'CHING NA, ,NYE BAR LEN BCAS 'CHING
MI 'GYUR, ,NYE BAR LEN MED MI 'CHING STE, ,GNAS SKABS GANG ZHIG
'CHING BAR 'GYUR, ,DE LA NYE BAR LEN BCAS NI NYE BAR LEN PA YOD
PA STE, RE

ZHIG DNGOS PO DE NI 'CHING BAR MI 'GYUR RO, ,GANG ZHIG NYE BAR
LEN PA DANG BCAS PA DE NI BCINGS PAR GYUR PA NYID YIN NA, DE LA
YANG 'CHING BA DANG 'BREL BAS CI ZHIG BYED PAR 'GYUR, GANG ZHIG
NYE BAR LEN PA MED PA NYE BAR LEN PA DANG BRAL BA DE YANG MI
'CHING STE, 'CHING PA DANG BRAL BA'I

PHYIR DE BZHIN GSHEGS PA BZHIN NO, ,NYE BAR LEN PA MED PA 'CHING
BA DANG BRAL BA 'CHING NGO ZHES BYA BA NI PHAN TSUN 'GAL BA YIN
PA'I PHYIR YANG 'DI MI RIGS SO, ,GANG ZHIG DE LTAR NGES PAR
BRTAGS PA NA NYE BAR LEN PA DANG BCAS PA'AM NYE BAR LEN PA DANG
BRAL BA YIN YANG RUNG STE, MI 'CHING BA DE NI DA

GNAS SKABS GANG ZHIG TU GYUR PA ZHIG 'CHING BAR 'GYUR TE, GANG
ZHIG 'CHING BAR 'GYUR BA DE'I GNAS SKABS GZHAN DE NI 'GA' YANG
YOD PA MA YIN NO SNYAM DU DGONGS PA'O, ,GANG GI TSE DE LTAR
GZHIGS PA NA 'CHING BAS CI ZHIG LTAR YANG 'CHING BAR MI BYED PA
DE'I TSE 'GA' YANG 'CHING

BAR MI BYED PA NYE BAR LEN PA 'DOD CHAGS LA SOGS PA 'CHING BA
NYID DU GA LA 'GYUR, DE'I PHYIR BCINGS PA YANG MED DO, ,GZHAN
YANG, GAL TE BCING BYA'I SNGA ROL NA, ,'CHING BA YOD NA 'CHING LA
RAG ,DE YANG MED DE, 'DI NA 'CHING BA LCAGS LA SOGS PA BCING BAR
BYA BA LAS THA DAD PAR

LNGAR GRUB PAR GYUR PAS BCING BAR BYA BA LHA SBYIN 'CHING NGO
ZHES BYA BAR MTHONG BA DE BZHIN DU BCING BAR BYA BA 'DU BYED
RNAMS SAM GANG ZAG GI SNGA ROL DU 'CHING BA 'DOD CHAGS LA SOGS PA
GRUB PAR GYUR NA NI SNGAR GRUB PA DES 'DU BYED RNAMS SA MA GANG
ZAG 'CHING BAR 'GYUR LA RAG NA,

DE NI YOD PA YANG MA YIN TE, RTEN MED PAS 'DOD CHAGS LA SOGS PA
MA GRUB PA'I PHYIR DANG, SNGAR 'CHING BA GRUB PA LA PHYIS BCING
BYA DANG LHAN CIG 'BREL PA DGOS PA MED PA'I PHYIR DANG, 'CHING BA
LAS THA DAD PAR GRUB PA'I BCINGS PA LA YANG 'CHING BA DGOS PA MED
PA'I PHYIR BCING

@98B BAR BYA BA'I SNGA ROL DU 'CHING PA GRUB PA MED DO, ,DE'I
PHYIR 'CHING BAS NI 'GA' YANG MI 'CHING LA, 'GA' YANG MI 'CHING
BA NI 'CHING BA NYID DU MI RIGS PAS 'CHING BA YOD PA MA YIN
ZHING, 'CHING PA MED PAS BCINGS PA YANG MED DO ZHES BYA BAR GRUB
PO, ,GANG ZHIG 'DIR SUN 'BYIN PA 'PHROG

GYUR PA, LHAG MA NI TSIGS SU BCAD PA'I 'DON PA GO BSNOR TE, SONG
DANG MA SONG BGOM PAS BSTAN PAR RIG PAR BYA STE, RE ZHIG BCINGS
PA MI 'CHING STE, ,MA BCINGS PA YANG 'CHING MI 'GYUR, ,BCINGS
DANG MA BCINGS MA GTOGS PAR, ,'CHING BZHIN SHES PAR MI 'GYUR RO,
,ZHES

BYA BA LA SOGS PAS SBYAR BAR BYA'O, ,'DIR SMRAS PA, GAL TE KHYOD
KYIS 'CHING BA BKAG MOD KYI, ,DE LTA NA YANG DE BZHIN GSHEGS PA
THUGS RJE CHEN PO MNGA' BA RNAMS KYIS SEMS CAN 'KHOR BA'I BTZON
RAR BSDAMS PA SKYOB PA MED PA RNAMS LA TSUL KHRIMS DANG TING NGE
'DZIN DANG SHES RAB

KYI BDAG NYID CAN PHUNG PO GSUM NYE BAR BSTAN PA GANG GI DON DU
GSUNGS PA, THAR PA DE NI RE ZHIG YOD PA YIN LA, MA BCINGS PA LA
NI THAR PA MED DE, DE'I PHYIR BCINGS PA YANG YOD DO, ,BRJOD PAR
BYA STE, GAL TE THAR PA NYID YOD NA BCING BA YOD PAR GYUR NA, YOD
PA NI MA YIN TE,

'DIR THAR PA 'DI RTOG PA NA, BCINGS PA'AM MA BCINGS PA ZHIG LA
RTOG PA ZHIG GO, ,DE LAS CIR 'GYUR ZHE NA, GNYI GA LTAR YANG MI
RIGS SO ZHES BSHAD PA, RE ZHIG BCINGS PA MI GROL TE, ,MA BCINGS
PA YANG GROL MI 'GYUR, ,BCINGS PA GROL BZHIN YIN 'GYUR NA,
,BCINGS

DANG GROL BA DUS GCIG 'GYUR, ,DE LA BCINGS PA LA NI THAR PA YOD
PA MA YIN TE BCINGS PA'I PHYIR RO, ,CI STE BCINGS PAR GYUR PA
PHYIS THABS KYIS THAR PAR 'GYUR BA'I PHYIR BCINGS PA NYID GROL
BAR 'GYUR RO ZHE NA, 'O NA NI BCINGS PA GROL LO ZHES BYA BAR
BRJOD PAR MI BYA STE, 'O NA CI ZHE NA,

'GRO BA GROL BAR 'GYUR RO ZHES BYA BAR 'GYUR RO, ,GAL TE DA
LTAR BA DANG NYE BAS DE SKAD DU BRJOD DO ZHE NA, GAL TE RES 'GA'
ZHIG NA THAR PA YOD NA NI DE'I TSE DE DANG NYE BAR YOD PAR 'GYUR
NA, GANG GI TSE GNAS SKABS GANG RUNG DU YANG THAR 'DOD PA NA
BCINGS PA LA THAR PA MI SRID PAS THAR PA MED PAR

@99A *, ,STON PAR 'DOD PA DE'I TSE DA LTAR BA DANG NYE BA NYID GA
LA YOD, DE LTAR NA RE ZHIG BCINGS PA MI GROL LO ZHES BYA BAR GNAS
SO, ,DA NI MA BCINGS PA YANG GROL BAR MI 'GYUR TE, DE NI GROL BA
NYID YIN NA DE LA YANG THAR PAS CI ZHIG BYED PAR 'GYUR, YANG THAR
PA LA LTOS PA'I

PHYIR DGRA BCOM PA GROL BAR GYUR PA RNAMS LA YANG 'CHING PA NYID
YOD PAR 'GYUR TE, DE'I PHYIR DGRA BCOM PA YANG BCINGS PAR 'GYUR
RO, ,DE'I PHYIR MA BCINGS PA YANG MI GROL LO, ,CI STE MA BCINGS
PA LA THAR PA MI SRID PA'I PHYIR BCINGS PA NYID GROL BAR 'GYUR RO
SNYAM NA, DE LTA YIN NA

BCINGS PA LA GROL BZHIN PAR RTOG PA NA, BCINGS PA YIN PA'I PHYIR
DANG, GROL BZHIN PA YIN PA'I PHYIR BCINGS PA DANG GROL BA DAG DUS
GCIG TU 'GYUR NA, DUS GCIG TU BCINGS PA DANG GROL BA DAG 'THAD PA
YANG MA YIN TE, PHAN TSUN 'GAL PA'I PHYIR SNANG BA DANG MUN PA
BZHIN NO, ,DE'I

PHYIR DE LTAR BCINGS PA DANG MA BCINGS PA DAG LA THAR PA YOD PA
MA YIN NO, ,DE'I PHYIR THAR PA YANG MED LA, DE MED PA'I PHYIR
BCINGS PA YANG MED DO ZHES BYA BAR GRUB BO, ,'DIR GAL TE DE LTAR
KHYOD KYIS 'KHOR BA DANG MYA NGAN LAS 'DAS PA DAG BKAG CING,
BCINGS PA DANG THAR PA DAG KYANG

BKAG PAS, 'KHOR BA'I 'BROG DGON PA CHEN PO MA RIG PA'I MUN PA
MTHUG PO CAN LTA BA NGAN PA SNA TSOGS PA'I 'KHRI SHING SHIN TU
SRA BAS LAM DAM PAR BKAG PA, PHRA RGYAS KYI DUG GI LJON SHING
RNAM PAR SMIN PA'I 'BRAS BU SKYE BA LA SOGS PA'I SDUG BSNGAL,
MTHA' YAS PA SNA

TSOGS PA SHIN TU YID DU MI 'ONG BA RGYA CHER STER BAS DKRIGS PA
'JIG TSOGS LA LTA BA'I RI CHEN PO RTZE MO NYI SHUS CHES MTHO BA,
TE BOR BRLING BAS PHYOGS KYI NGOS KUN NAS BSKOR BA, SRED PA'I CHU
KLUNG GI 'OBS CHEN PO, ,YUL GYI BDE BA LA RE BA'I DOGS SHIN TU
'DRED CING YANGS PA DANG LDAN PA

RGYUN MI 'CHAD PAR 'BAB PAS BSKOR BA LAS BRGAL BAR 'DOD PA, THAR
PA 'DOD PA RNAMS MCHOG TU DBUGS 'BYIN PAR BYED PA DGE BA'I CHOS
LA 'DUN PA CHEN PO BDAG NA MA LEN PA MED PAR MYA NGAN LAS 'DA'
BAR 'GYUR, MYA NGAN LAS 'DAS PA BDAG GIR NAM ZHIG NA 'GYUR SNYAM
PA GANG

@99B YIN PA DE DON MED PA KHO NAR 'GYUR ZHING DE LTAR DGE BA'I
CHOS LA 'DUN PA BSKYED PA RNAMS KYI DGE BA'I BSHES GNYEN BSTEN PA
DANG, SBYIN PA DANG TSUL KHRIMS DANG THOS PA DANG BSAM PA DANG,
BSGOM PA LA SOGS PA'I RIM PA MYA NGAN LAS 'DAS PA 'THOB PA'I DGOS
PA CAN GANG YIN PA DE YANG DON

MED PAR 'GYUR RO ZHES 'DZER TO, ,BRJOD PAR BYA STE, GANG ZHIG DE
LTAR DNGOS PO THAMS CAD RANG BZHIN MED DE, GZUGS BRNYAN DANG,
SMIG RGYU'I CHU DANG, MGAL ME'I 'KHOR LO DANG, RMI LAM DANG, SGYU
MA DANG, MIG 'PHRUL DANG MTSUNGS SHING, BDAG DANG BDAG GI BA DANG
BRAL

BZHIN DU, PHYIN CI LOG GI RJES SU SONG BA'I PHYIR NGA DANG NGA'I
ZHES BDAG TU 'DZIN PA DANG BDAG GIR 'DZIN PA KUN DU SPYOD PA
YONGS SU 'DZIN PAS, 'JIG TSOGS LA LTA BA DE NYID BSKYOD NAS, BDAG
NI LEN MED MYA NGAN 'DA', ,MYANG 'DAS BDAG GIR 'GYUR RO ZHES,
,RLOM PAR BYED DE, DE

LTAR GANG DAG 'DZIN DE YI, ,NYER LEN 'DZIN PA CHEN PO YIN, ,BDAG
NI NYE BAR LEN PA MED CING LEN PA DANG BRAL BAR MYA NGAN LAS
'DA'O, ,MYA NGAN LAS 'DAS PA NI DE LTAR ZHUGS PAR GYUR PA BDAG GI
YIN PAR 'GYUR RO ZHES DE LTAR THAR PA 'DOD PA GANG DAG 'DZIN PAR
'GYUR BA DE DAG LA NI

BDAG TU 'DZIN PA DANG BDAG GIR 'DZIN PA ZHES BYA BA'I 'JIG TSOGS
LA LTA BA NYE BAR LEN PA DE NYID 'DZIN PA CHEN PO YIN LA, RNAM PA
DE LTA BU'I 'DZIN PA CHEN PO MNGON PAR ZHEN PA RNAMS LA NI ZHI BA
YOD PA MA YIN TE, 'DZIN PA MA LUS PA SPANGS PA KHO NAS THAR PA
'THOB PA'I PHYIR RO, ,JI SRID DU

BDAG DANG BDAG GI'O SNYAM DU 'DZIN PAR MTHONG BAR ZHEN PA DANG,
JI SRID MYA NGAN LAS 'DAS PA ZHES BYA BA YOD DO ZHES MNGON PAR
ZHEN PA DANG, JI SRID NYE BAR LEN PA BTANG BA LA SOGS PAR MNGON
PAR ZHEN PA DE SRID DU NI THABS MA YIN PAS MYA NGAN LAS 'DAS PA
DON DU GNYER BA RNAMS KYI

RTZOM PA THAMS CAD NGES PAR DON MED PAR 'GYUR RO, ,DE'I PHYIR
THAR PA 'DOD PAS 'DI DAG THAMS CAD YONGS SU GTANG BAR BYA'O,
,GANG GI PHYIR RNAM PA THAMS CAD DU DON DAM PA, ,GANG LA MYA NGAN
'DAS BSKYED MED, ,'KHOR BA BSAL BA'ANG YOD MIN PA, ,ZHES BYA BA,
,DE LA 'KHOR BA CI

@100A *, ,ZHIG YIN, ,MYA NGAN 'DAS PA 'ANG CI ZHIG BRTAG ,DON DAM
PA'I BDEN PA GANG LA MA DMIGS PAS MYA NGAN LAS 'DAS PA BSKYED PA
STE, MYA NGAN LAS 'DAS PAR SGRO BTAGS PA MED CING, 'KHOR BA BSAL
BA STE, 'KHOR BA YONGS SU ZAD PA YANG YOD PA MA YIN PA

DE LA GANG ZHIG ZAD PAR BYA BA'I PHYIR BRTAGS PA 'KHOR BA CI ZHIG
YIN LA, GANG THOB PAR BYA BA'I PHYIR BRTAGS PA MYA NGAN LAS 'DAS
PA DE YANG GANG ZHIG YIN, YANG NA 'KHOR BA DANG MYA NGAN LAS 'DAS
PA GNYI GA YANG MA DMIGS PA'I PHYIR SEMS CAN 'GA' YANG MYA NGAN
LAS 'DAS PA GANG DU 'KHOR BA

NAS BSAL BA STE BKRI BA DANG, MYA NGAN LAS 'DAS PA BSKYED PAR
'BAD PA DANG LDAN PAS KYANG BYA BAR MI NUS PA DE LA MYA NGAN LAS
'DAS PA'ANG CI ZHIG BRTAG STE, CUNG ZAD KYANG BRTAG PA MI RIGS
SO, ,MI RTOG PA NI NGES PAR JI SKAD SMRAS PA'I 'KHOR BA'I 'BROG
DGON PA LAS 'DA' ZHING, MYA NGAN

LAS 'DAS PA'I GRONG KHYER DU YANG PHYIN PAR 'GYUR RO, ,DE NYID
KYI PHYIR 'PHAGS PA BDUD BTUL BA'I MDO LAS, DE NAS DE'I TSE 'JAM
DPAL GZHON NUR GYUR PAS JI LTAR BDUD SDIG CAN SGO MO'I THEM PA'I
'CHING BAS BCINGS PA LTAR SA STENG DU 'GYEL NAS, NGA NI 'CHING PA
DAM POS

BCINGS SO, ,NGA NI 'CHING BA DAM POS BCINGS SO ZHES DU ZHING CHO
NGES 'DEBS PAR GYUR PA DE LTA BU'I GZUGS SU BSAMS SO, ,'JAM DPAL
GYIS SMRAS PA, SDIG CAN GANG GIS KHYOD RTAG TU BCINGS SHING GZOD
BCINGS PA MA YIN PA 'CHING BA CHES DAM PA, 'CHING BA 'DI LAS
GZHAN

PA ZHIG YOD DE, DE YANG GANG ZHE NA, 'DI LTA STE, NGA RGYAL PHYIN
CI LOG GI 'CHING BA DANG, SRID PA DANG LTA BA'I 'CHING BA STE,
SDIG CAN 'DI NI 'CHING BA YIN GYI, 'CHING BA 'DI LAS GZHAN BA
'CHING BA CHES DAM POR GYUR BA NI YOD PA MA YIN NO, ,KHYOD NI DES
RTAG TU BCINGS PA YIN GYIS

GZOD BCINGS PA NI MA YIN NO, ,GZHAN YANG SDIG CAN MI KHYOD GAL TE
SLAR BKROL NA DGA' BAR 'GYUR RAM, SMRAS PA DGA' BAR 'GYUR RO, ,DE
NAS LHA'I BU RAB 'THAB BRAL PA ZHIG GIS, 'JAM DPAL GZHON NUR GYUR
PA LA 'DI SKAD CES SMRAS SO, ,'JAM DPAL BDUD SDIG CAN THONG SHIG

@100B RANG GI GNAS SU DONG LA RAG GO, ,DE NAS 'JAM DPAL GZHON NUR
GYUR PAS BDUD SDIG TO CAN LA 'DI SKAD CES SMRAS SO, ,SDIG CAN
GANG ZHIG BTANG BA KHYOD SUS BCINGS, SMRAS PA, 'JAM DPAL BDAG SUS
BCINGS PA MI SHES SO, SMRAS PA, SDIG CAN JI LTAR KHYOD MA BCINGS
PA LAS BCINGS PAR 'DU SHES PA DE BZHIN DU BYIS

PA SO SO'I SKYE BO THAMS CAD MI RTAG PA LA RTAG PAR 'DU SHES PA,
SDUG BSNGAL BA LA BDE BAR 'DU SHES PA, BDAG MED PA LA BDAG TU 'DU
SHES PA, MI GTZANG PA LA GCANG BAR 'DU SHES PA, GZUGS MED PA LA
GZUGS SU 'DU SHES PA, TSOR BA DAG MED PA DANG, 'DU SHES DAG MED
PA DANG, 'DU BYED DAG MED PA DANG, RNAM PAR

SHES PA MED PA LA, TSOR BA DANG 'DU SHES DANG 'DU BYED DANG RNAM
PAR SHES PAR 'DU SHES PA YIN NO, ,GZHAN YANG SDIG CAN GANG KHYOD
GROL BAR 'GYUR NA GANG LAS GROL BAR 'GYUR, SMRAS PA, BDAG NI GANG
LAS KYANG GROL BAR MI 'GYUR RO, ,SMRAS PA, SDIG CAN DE BZHIN DU
GANG DAG

GROL BAR 'GYUR BA DE DAG KYANG, YANG DAG PA MA YIN PA'I 'DU SHES
GANG YIN PA DE YONGS SU SHES PA MA GTOGS PAR GANG LAS KYANG GROL
BAR 'GYUR BA MED DE, DE YONGS SU SHES NAS GROL BA ZHES BYA'O ZHES
GSUNGS TE, LUNG 'DI LAS NA YANG DAG PA MA YIN PA'I PHYIN CI LOG
TU RTOG

PA TZAM GYIS 'CHING BA'I 'KHRI SHING RNAM PAR CHAD PA LA THAR PA
MYA NGAN LAS 'DAS PA ZHES BYA STE, RMI LAM DU DMIGS PA'I ME 'BAR
BA CHU DAG GIS BSAD PA BZHIN NO, ,SLOB DPON ZLA BA GRAGS PA'I
ZHAL SNGA NAS SBYAR BA'I TSIG GSAL BA LAS, BCINGS PA DANG THAR PA
BRTAG PA ZHES BYA BA RAB TU BYED

PA BCU DRUG PA'I 'GREL PA'O,, ,,'DIR SMRAS PA, 'KHOR BA NI YOD PA
NYID DE, LAS DANG 'BRAS BU 'BREL PA'I RTEN YIN PA'I PHYIR RO,
,'DI LTAR GAL TE RGYUN RNAM PAR CHAD PA MED PA'I RIM PAS SKYE BA
DANG 'CHI BA GCIG NAS GCIG TU BRGYUD PA NYID KYIS RGYU DANG 'BRAS
BU'I

DNGOS PO 'JUG PAS 'DU BYED RNAMS SAM BDAG 'KHOR BAR GYUR NA NI,
DE'I TSE LAS DANG 'BRAS BU 'BREL BAR 'GYUR NA, JI SKAD SMRAS PA'I
'KHOR BA MED NA NI, SEMS NI SKYES MA THAG TU 'JIG PA'I PHYIR
DANG, LAS 'PHEN PA'I DUS NA RNAM PAR SMIN PA MED PA'I PHYIR LAS
DANG 'BRAS BU'I

@101A *, ,'BREL BA MED PA KHO NAR 'GYUR RO, ,'KHOR BA YOD NA NI
'DIR BYAS PA'I LAS TSE RABS GZHAN DU YANG RNAM PAR SMIN PA'I
'BRAS BU DANG 'BREL PA'I PHYIR LAS RNAMS 'BRAS BU DANG 'BREL BA
MI 'GAL BAR 'GYUR RO, ,DE'I PHYIR LAS DANG 'BRAS BU 'BREL PA'I
RTEN YIN PA'I PHYIR 'KHOR

BA YOD PA NYID DO, ,LAS DE DAG KYANG GANG YIN ZHING, DE'I 'BRAS
BU YANG GANG ZHIG YIN ZHE NA, DE DAG GI RAB TU DBYE BA BRJOD PAR
'DOD PAS 'DI SKAD DU BRJOD DO, BDAG NYID LEGS PAR SDOM PA DANG,
,GZHAN LA PHAN 'DOGS BYAMS SEMS GANG, ,DE CHOS DE NI 'DI GZHAN
DU, ,'BRAS BU

DAG GI SA BON YIN, ,DE LA BDAG TU NGA RGYAL BA 'DI LA GZHAG CING
BSKYED PAS BDAG NYID DO, PHUNG PO LA BRTEN NAS GDAGS PA'I GANG
ZAG LA BDAG CES BYA'O, ,BDAG NYID YANG DAG PAR SDOM ZHING, ,YUL
DAG LA RANG DBANG MED PAR BYED CING 'DOD CHAGS LA SOGS PA'I DBANG
GIS 'JUG PA

ZLOG PAR BYED PAS NA BDAG NYID LEGS PAR SDOM PA'O, ,SOG CING NYE
BAR SOGS LA DGE BA DANG MI DGE BA'I LAS RNAM PAR SMIN PA 'BYIN
PAR NUS PA LA NGES PAR BYED PAS NA SEMS TE, SEMS DANG YID DANG
RNAM PAR SHES PA ZHES BYA BA NI DE NYID KYI RNAM GRANGS DAG GO,
,DE'I PHYIR BDAG NYID LEGS

PAR SDOM PA SROG GCOD PA LA SOGS PA LA 'JUG PA LAS BZLOG PA DGE
BA'I SEMS DE NI NGAN 'GROR 'GRO BA LAS 'DZIN PAR BYED PAS NA CHOS
ZHES BYA'O, ,CHOS KYI SGRA 'DI NI GSUNG RAB LAS GSUM DU RNAM PAR
GZHAG STE, RANG GI MTSAN NYID 'DZIN PA'I DON DANG, ,'GRO BA NGAN
PAR 'GRO BA LAS

'DZIN PA'I DON DANG, 'GRO BA LNGA'I 'KHOR BAR 'GRO BA LAS 'DZIN
PA'I DON GYIS SO, ,DE LA ZAG PA DANG BCAS PA DANG ZAG PA MED PA
THAMS CAD NI RANG GI MTSAN NYID 'DZIN PA'I DON GYIS NA CHOS ZHES
BYA'O, ,DGE BA BCU LA SOGS PA'I CHOS RNAMS NI, 'JIG RTEN 'DI DANG
PHA ROL DU, ,CHOS SPYOD PA NI BDE BAR

NYAL, ,ZHES BYA BA DER 'GRO BA NGAN PAR 'GRO BA LAS 'DZIN PA'I
DON GYIS NA CHOS ZHES BSNYAD DO, ,CHOS LA SKYABS SU MCHI'O ZHES
BYA BA DER NI 'GRO BA LNGA'I 'KHOR BAR 'GRO BA LAS 'DZIN PA'I DON
GYIS NA MYA NGAN LAS 'DAS PA LA CHOS ZHES BRJOD DO, ,'DIR NI 'GRO
BA NGAN PAR 'GRO BA LAS 'DZIN PA'I DON

@101B NYID KYIS CHOS KYI SGRAR BZHED DO, ,YANG CI BDAG NYID LEGS
PAR SDOM PA'I SEMS GCIG PU ZHIG CHOS YIN NAM ZHE NA, SMRAS PA, MA
YIN TE, 'O NA CI ZHE NA, GZHAN LA PHAN 'DOGS PA DANG BYAMS PA'I
SEMS GANG YIN PA DE YANG CHOS YIN NO, ,GZHAN LA PHAN 'DOGS BYAMS
SEMS ZHES BYA BA

'DIR RANG GI SGRA ZHIG MI MNGON PAR BYAS SHING BSTAN PAR RIG PAR
BYA'O, ,DE LA GZHAN RJES SU 'DZIN PAR BYED PAS NA GZHAN LA PHAN
'DOGS PA'I SEMS TE, BSDU BA'I DNGOS PO BZHI LA ZHUGS PA DANG,
'JIGS PA LAS SKYOB PA LA SOGS PA LA ZHUGS PA'I SEMS GANG YIN PA
DE YANG CHOS YIN NO,

'DZA' BSHES LAS 'BYUNG ZHING SEMS CAN RNAMS DANG 'GAL BA MED PA'I
SEMS GANG YIN PA DE NI BYAMS PA'I SEMS SO, ,YANG NA BYAMS PA NI
GNYEN BSHES NYID YIN TE, BDAG LA PHAN 'DOGS PA'I SEMS GANG YIN PA
DE NYID BYAMS PA'I SEMS YIN NO, ,GANG ZHIG SEMS RNAM PA GSUM

BSTAN PA DE NI CHOS ZHES BYA STE, BZLOG PA NI CHOS MA YIN PAR
SBYAR BAR BYA'O, ,DE LTAR RAB TU DBYE BA BSTAN PA'I SEMS GANG YIN
PA DE NI 'BRAS BU DAG GI SA BON YIN NO, ,RGYU GANG ZHIG 'BRAS BU
'GRUB PA LA THUN MONG MA YIN PA DE LA NI SA BON ZHES BYA STE,
DPER NA S'A LU'I SA BON NI S'A LU'I MYU GU'I

RGYU YIN PA LTA BU'O, ,SA LA SOGS PA THUN MONG PA GANG YIN PA DE
NI SA BON MA YIN GYI, DE NI RGYU NYID YIN PAR ZAD DO, ,DE JI LTAR
YIN PA DE BZHIN DU 'DIR YANG RNAM PAR SMIN PA YID DU 'ONG BA
MNGON PAR 'GRUB PA LA SEMS RNAM PA GSUM SA BON YIN TE, SKYES BU'I
BYED PA LA SOGS PA RNAMS NI

RGYU TZAM DU ZAD DO, ,YANG DUS GANG GI TSE SA BON 'BRAS BU'I
SGRUB PAR BYED PA YIN ZHE NA, 'DI GZHAN DU 'BRAS BU DAG GI ZHES
BYA BA GSUNGS TE, 'DI ZHES BYA BA NI MTHONG BA'I SKYE BA LA YIN
LA, GZHAN DU ZHES BYA BA NI MA MTHONG BA'I SKYE BA LA'O ZHES BYA
BA'I THA TSIG GO, 'DI YANG LUNG LAS RGYUS PAR KHONG DU

CHUD PAR BYA'O, ,DE LTAR RE ZHIG SEMS KYI BDAG NYID CAN GYI CHOS
GCIG NYID RNAM PAR GZHAG NAS SLAR YANG BCOM LDAN 'DAS, DRANG
SRONG MCHOG GI LAS RNAMS NI, ,SEMS PA DANG NI BSAMS PAR NYE RNAM
PA GNYIS SU GSUNGS SO, ,DON DAM PA THUGS SU CHUD PAS NA DRANG
SRONG NGO, ,DRANG

@102A *, ,SRONG YANG YIN LA MCHOG KYANG YIN PAS NA DRANG SRONG
MCHOG GO, ,DON DAM PA RNAM PA THAMS CAD DU THUGS SU CHUD PA'I
PHYIR LA, NYAN THOS DANG RANG SANGS RGYAS DAG LAS KYANG MCHOG TU
BYUNG BA YIN PA'I PHYIR NA DRANG SRONG MCHOG STE SANGS RGYAS BCOM
LDAN 'DAS SO, ,DRANG SRONG

MCHOG DES MDO LAS, SEMS PA'I LAS DANG BSAMS PA'I LAS SO ZHES
GSUNGS SO, ,GANG ZHIG LAS RNAM GNYIS GSUNGS PA'I, ,LAS DE DAG GI
BYE BRAG NI, ,RNAM PA DU MAR YONGS SU BSGRAGS, ,JI LTAR ZHE NA,
,DE LA LAS GANG SEMS PA ZHES, ,GSUNGS PA DE NI YID KYIR 'DOD,
,BSAMS

PA ZHES NI GANG GSUNGS PA, ,DE NI LUS DANG NGAG GIR 'DOD, ,YID LA
YOD PA NI YID KYI STE, YID KYI SGO NAS DE MTHAR THUG PAR 'GRO
BA'I PHYIR DANG, LUS DANG NGAG 'JUG PA LA LTOS PA MED PA'I PHYIR
YID KYI RNAM PAR SHES PA DANG MTSUNGS PAR LDAN PA'I SEMS PA KHO
NA LA YID KYI LAS ZHES BRJOD DO, ,

DE LA ZHES BYA BA'I SGRA NI DMIGS KYIS BKAR BA'O, ,LAS GNYIS PA
BSAMS PA ZHES GANG GSUNGS PA DE NI LUS DANG NGAG GI YIN PAR RIG
PAR BYA STE, LUS DANG NGAG DAG GIS DE LTA DE LTAR 'JUG PAR BYA'O
ZHES DE LTAR SEMS KYIS BSAMS NAS GANG ZHIG BYED PA DE NI BSAMS
PA'I LAS ZHES BYA'O, ,YANG

DE NI RNAM PA GNYIS TE, LUS DANG NGAG LA YOD PA'I PHYIR DANG, DE
DAG GI SGO NAS MTHAR THUG PAR 'GRO BA'I PHYIR NA LUS KYI DANG
NGAG GI'O, ,DE LTAR NA LUS KYI DANG NGAG GI DANG YID KYI STE,
RNAM PA GSUM DU 'GYUR RO, ,LAS RNAM PA GSUM PO 'DI DAG KYANG SLAR
PHYE NA RNAM PA BDUN DU 'GYUR RO, ,DE

LTAR BCOM LDAN 'DAS KYIS LAS DE'I BYE BRAG RNAM PA MANG POR
GSUNGS SO, ,CI LTAR ZHE NA, NGAG DANG BSKYOD DANG MI SPONG BA'I,
,RNAM RIG BYED MIN ZHES BYA GANG, ,SPONG PA'I RNAM RIG BYED MIN
PA, ,GZHAN DAG KYANG NI DE BZHIN 'DOD, ,LONGS SPYOD LAS BYUNG
BSOD NAMS DANG, ,BSOD NAMS

MA YIN TSUL DE BZHIN, ,SEMS PA DANG NI CHOS DE BDUN, ,LAS SU
MNGON PAR 'DOD PA YIN, ,DE LA NGAG NI YI GE GSAL POR BRJOD PA'O,
,BSKYOD PA NI LUS KYI G-YO BA'O, ,DE LA NGAG CES BYA BAS NI DGE
BA DANG MI DGE BA'I DAG RNAM PAR RIG BYED MA YIN PA'I SPONG BA
DANG, MI SPONG BA'I MTSAN NYID

@102B CAN KUN NAS SLONG BAR BYED PA THAMS CAD SPYIR BZUNG STE, DE
BZHIN DU DGE BA DANG MI DGE BA'I BSKYOD PA RNAM PAR RIG BYED MA
YIN PA SPONG BA DANG MI SPONG BA'I MTSAN NYID CAN KUN NAS SLONG
BAR BYED PA YANG SPYIR BZUNG NGO, ,JI LTAR RNAM PAR RIG BYED
'DI'I DBYE BA RNAM PA GNYIS SU 'GYUR BA DE BZHIN DU, RNAM PAR

RIG BYED MA YIN PA'I YANG YIN TE, MI SPONG PA'I MTSAN NYID CAN
GYI RNAM PAR RIG BYED MA YIN PA DAG DANG, SPONG PA'I MTSAN NYID
CAN GYI RNAM PAR RIG BYED MA YIN PA DAG CES BYA BAR BYAS PA'I
PHYIR RO, ,DE LA MI SPONG BA'I MTSAN NYID CAN GYI RNAM PAR RIG
BYED MA YIN PA DAG NI 'DI LTA STE, DENG NAS

BZUNG NAS BDAG GIS SEMS CAN BSAD CING CHOM RKUN BYAS LA 'TSO BAR
BYA'O ZHES SDIG PA'I LAS KHAS BLANGS PA'I DUS NAS BZUNG STE, DE
MI BYED PA DAG LA YANG RTAG PAR RGYUN MI 'CHAD PAR MI DGE BA'I
LAS KHAS BLANGS PA'I RGYU CAN GYI RNAM PAR RIG BYED MA YIN PA DAG
NYE BAR SKYE BAR 'GYUR BA DANG, RGYA'I

LAS BYED PA NAS BZUNG STE NYA PA LA SOGS PA RNAMS DE MI BYED PA
LA YANG RNAM PAR RIG BYED MA YIN PA DAG NYE BAR SKYE BA GANG YIN
PA STE, 'DI DAG NI MI SPONG BA'I MTSAN NYID CAN ZHES BYA'O, ,'DI
DAG JI LTAR YIN PA DE BZHIN DU SPONG BA'I MTSAN NYID CAN GYI RNAM
PAR RIG BYED MA YIN PA DGE BA'I RANG

BZHIN CAN GZHAN DAG KYANG YIN NO, ,'DI LTA STE, DENG NAS BZUNG
STE SROG GCOD PA LA SOGS PA DAG SPONG NGO ZHES LUS DANG NGAG GI
RNAM PAR RIG BYED YONGS SU RDZOGS PA'I DUS NAS BZUNG STE, DUS
PHYIS MYOS PA LA SOGS PA'I GNAS SKABS SU YANG DGE BA BSAGS PA'I
RANG BZHIN GYI RNAM

PAR RIG BYED MA YIN PA DAG NYE BAR SKYE BA GANG YIN PA 'DI DAG NI
SPONG BA'I MTSAN NYID CAN GYI RNAM PAR RIG BYED MA YIN PA ZHES
BYA'O, ,GZUGS DANG BYA BA'I RANG BZHIN YIN DU ZIN KYANG, RNAM PAR
RIG BYED BZHIN DU GZHAN LA RNAM PAR RIG PAR MI BYED PAS NA RNAM
PAR RIG BYED MA YIN PA

DAG GO, ,DE BZHIN DU LONGS SPYOD LAS BYUNG BA SOD NAMS TE, DGE BA
ZHES BYA BA'I DON TO, ,LONGS SPYOD LAS BYUNG BA 'DI LA YOD PAS NA
LONGS SPYOD LAS BYUNG BA'O, ,LONGS SPYOD NI YONGS SU BTANG BA'I
DNGOS PO DGE 'DUN LA SOGS PA RNAMS KYIS NYE BAR LONGS SPYOD BA'O,
,BYUNG BA NI RJES SU

@103A *, ,BYUNG BA STE, SBYIN PA PO'I RGYUD LA SKYES PA'I DGE
BA'I 'PHEL BAR 'GYUR RO ZHES BYA BA'I DON TO, ,BSOD NAMS MA YIN
TSUL DE BZHIN TE, LONGS SPYOD LAS BYUNG ZHES BYA BA'I DON TO, ,JI
LTAR GANG DU SROG CHAGS DAG GSOD PA'I LHA KHANG LA SOGS PA
BRTZIGS PA LTA BU STE, JI LTA

JI LTAR LHA KHANG DER SROG CHAGS DAG GSOD PA DE LTA DE LTAR LHA
KHANG LA SOGS PA DER LONGS SPYAD PA LAS BYED PA PO RNAMS KYI
RGYUD LA LONGS SPYAD PA LAS BYUNG BA'I BSOD NAMS MA YIN PA SKYE
BAR 'GYUR RO, ,DE LTAR NA BSOD NAMS MA YIN PA YANG TSUL DE BZHIN
DU 'GYUR RO, ,YID KYI LAS KYI MTSAN NYID CAN

SEMS MNGON PAR 'DU BYED PA SEMS PA ZHES BYA BA DANG STE, MDOR
BSDU NA LAS RNAM PA BDUN PO 'DI DAG TU 'GYUR RO, ,DGE BA DANG MI
DGE BA'I NGAG DANG BSKYOD PA GNYIS DANG, DGE BA RNAM PAR RIG BYED
MA YIN PA'I MTSAN NYID CAN DANG, MI DGE BA RNAM PAR RIG BYED MA
YIN PA MTSAN NYID CAN DANG,

LONGS SPYOD LAS BYUNG BA'I BSOD NAMS DANG, LONGS SPYOD LAS BYUNG
BA'I BSOD NAMS MA YIN PA DANG, SEMS PA ZHES BYA BA STE, CHOS DE
BDUN LAS SU MNGON PAR TE LAS NYID DU GSAL ZHING LAS KYI MTSAN
NYID CAN DU 'DOD PA YIN NO, ,'DI LA KHA CIG RGOL BAR BYED DE, LAS
RNAM PA MANG PO ZHIG

BSHAD PA GANG YIN PA DE CI RNAM PAR SMIN PA'I DUS KYI BAR DU GNAS
PA ZHIG GAM, 'ON TE SKYES MA THAG TU 'JIG PA'I PHYIR, MI GNAS PA
ZHIG YIN GRANG, RE ZHIG ,GAL TE SMIN PA'I DUS BAR DU, ,GNAS NA
LAS DE RTAG PAR 'GYUR, ,GAL TE 'GAGS NA 'GAGS GYUR PA, ,JI LTAR
'BRAS BU

BSKYED PAR 'GYUR, ,GAL TE LAS 'DI SKYES NAS RNAM PAR SMIN PA'I
DUS KYI BAR DU RANG GI NGO BOS GNAS SO ZHES BYA BAR RTOG NA NI,
DE'I PHYIR DE LTAR NA DE DUS 'DI TZAM GYI BAR DU RTAG PA NYID DU
'GYUR TE, 'JIG PA DANG BRAL BA'I PHYIR RO, ,PHYIS 'JIG PAR 'GYUR
BA'I PHYIR RTAG PA MA YIN NO ZHE NA, DE NI

DE LTAR MA YIN TE, SNGAR 'JIG PA DANG BRAL BA NI NAM MKHA' LA
SOGS PA LTAR PHYIS KYANG 'JIG PA DANG 'BREL BA MED PA'I PHYIR
DANG, 'JIG PA DANG BRAL BA YANG 'DUS MA BYAS NYID DU THAL BAR
'GYUR BA'I PHYIR DANG, 'DUS MA BYAS RNAMS LA NI RNAM PAR SMIN PA
MA MTHONG BA'I PHYIR DANG, RNAM PAR SMIN

@103B PA MED PA NYID KYIS RTAG TU GNAS PAR 'GYUR BA'I PHYIR, LAS
RNAMS RTAG PA NYID DU KHAS BLANGS PA KHO NAR 'GYUR RO, ,DE LTAR
NA RE ZHIG RTAG PA NYID KYI SKYON DU 'GYUR RO, ,CI STE LAS RNAMS
SKYES MA THAG TU 'JIG PA NYID DU KHAS LEN NO ZHE NA, DE LTA YIN
NA NI, GAL TE 'GAGS NA 'GAGS GYUR PA, ,JI

LTAR 'BRAS BU BSKYED PAR 'GYUR, ,LAS MED PAR GYUR PA NI YOD PA MA
YIN PA'I PHYIR 'BRAS BU SKYED PAR MI 'GYUR RO ZHES BYA BAR BSAMS
PA'O, ,'DI LA SDE PA GZHAN DAG KHA CIG LAN 'DEBS PAR BYED PA NI,
,RE ZHIG KHO BO CAG LA 'DU BYED RNAMS RTAG PA NYID KYI NYES BAR
NI

MI 'GYUR TE, SKYES MA THAG TU 'JIG PA'I PHYIR RO, ,GANG YANG, GAL
TE 'GAGS NA 'GAGS GYUR PA, ,JI LTAR 'BRAS BU BSKYED PAR 'GYUR,
,ZHES SMRAS PA DE YANG LAN BRJOD PAR BYA STE, MYU GU LA SOGS
RGYUN GANG NI, ,SA BON LAS NI MNGON PAR 'BYUNG, ,DE LAS 'BRAS BU
SA BON NI, ,

MED NA DE YANG 'BYUNG MI 'GYUR, ,'DIR SA BON NI SKAD CIG MA NYID
YIN DU ZIN KYANG, RGYUN MYU GU DANG SDONG BU DANG SBUBS 'CHAS PA
DANG, LO MA LA SOGS PA'I MING CAN 'BYUNG BAR 'GYUR BA'I 'BRAS
BU'I KHYAD PAR RANG DANG RIGS MTHUN PA BSKYED PA'I NUS PA DANG
LDAN PA KHO NA'I RGYU'I DNGOS POR GYUR

NAS 'GAGS PA YIN LA, GANG YANG MYU GU LA SOGS PA'I RGYUN SA BON
LAS BYUNG BA DE LAS NI RGYU CHUNG DU YIN DU ZIN KYANG RIM GYIS
LHAN CIG BYED PA'I RGYU MA TSANG BA MED PAS 'BRAS BU'I TSOGS RGYA
CHEN PO SKYE BAR 'GYUR RO, ,SA BON NI MED NA STE, SA BON MI BDOG
PAR 'GYUR NA NI MYU GU LA SOGS

PA'I RGYUN DE YANG 'BYUNG BAR MI 'GYUR RO, ,DE'I PHYIR DE LTAR DE
YOD NA YOD PA NYID DANG, DE MED NA MED PA NYID KYIS NA MYU GU LA
SOGS PA'I RGYUN GYI 'BRAS BU NI SA BON GYI RGYU CAN NYID YIN PAR
BSTAN PAR 'GYUR RO, ,DE'I PHYIR DE LTAR, GANG PHYIR SA BON LAS
RGYUN DANG, ,RGYUN LAS 'BRAS BU 'BYUNG

'GYUR ZHIG , SA BON 'BRAS BU'I SNGON 'GRO BA, ,DE PHYIR CHAD MI
RTAG MA YIN, ,GAL TE SA BON MYU GU LA SOGS PA'I RGYUN GYI RKYEN
DU MA GYUR PAR ME LCE DANG ME MDAG LA SOGS PA 'GAL BA'I RKYEN NYE
BAS 'GAGS PAR GYUR NA NI, , DE'I TSE DE'I 'BRAS BU'I RGYU NI
'BYUNG BAR MA MTHONG BAS CHAD PAR LTAR

@104A *, ,PAR 'GYUR LA, YANG GAL TE SA BON MI 'GAG CING MYU GU LA
SOGS PA'I RGYUN 'BYUNG BAR 'GYUR NA NI, DE'I TSE SA BON MI 'GAG
PAR KHAS BLANGS PAS RTAG PAR LTA BAR 'GYUR NA, 'DI NI DE LTAR
YANG MA YIN NO, ,DE'I PHYIR SA BON CHAD PA DANG RTAG PAR THAL BAR
'GYUR BA YOD PA

MA YIN NO, ,JI LTAR SA BON LA TSUL 'DI SMRAS PA DE BZHIN DU, SEMS
KYI RGYUN NI GANG YIN PA, ,SEMS LAS MNGON PAR 'BYUNG BAR 'GYUR,
,DE LAS 'BRAS BU SEMS LTA ZHIG ,MED NA DE YANG 'BYUNG MI 'GYUR,
,SEMS SEMS PA DGE BA'I KHYAD PAR DANG MTSUNGS PAR LDAN PA DE LAS
NI DE'I RGYU CAN SEMS KYI RGYUN

GANG YIN PA 'BYUNG LA, SEMS PA DGE BAS YONGS SU BSGOS PA'I SEMS
KYI RGYUN DE LAS NI LHAN CIG BYED PA'I RGYU NYE BA MA TSANG BA
MED PA NA 'BRAS BU YID DU 'ONG BA SKYE BAR 'GYUR RO, ,SEMS LTA
ZHIG MED NA STE, SEMS MI BDOG NA RGYUN DE YANG 'BYUNG BAR MI
'GYUR RO, ,DE'I PHYIR DE LTAR NA, GANG

PHYIR SEMS LAS RGYUN DANG NI, ,RGYU LAS 'BRAS BU 'BYUNG 'GYUR
ZHING, ,LAS NI 'BRAS BU'I SNGON 'GRO BA, ,DE'I PHYIR CHAD MIN
RTAG MA YIN, ,GAL TE SEMS DGE BA DE DGRA BCOM PA'I SEMS THA MA
LTAR, SEMS KYI RGYUN RGYU DANG 'BRAS BU GCIG NAS GCIG TU BRGYUD
PA'I RIM PA RGYUN MA CHAD

PA 'BYUNG BAR 'GYUR BA'I RGYU'I DNGOS POR MA GYUR PA 'GAGS NA NI,
DE'I PHYIR LAS DE RGYUN CHAD PAR 'GYUR LA, CI STE YANG MA 'ONGS
PA'I RGYUN GYI RGYU'I DNGOS POR GYUR NAS RANG GI NGO BO LAS MI
NYAMS PAR GYUR NA NI, DE'I TSE LAS RTAG PAR 'GYUR BA ZHIG NA, DE
NI DE LTAR YANG MA YIN NO, ,

DE'I PHYIR LAS SKAD CIG MAR KHAS BLANGS SU ZIN KYANG CHAD PA DANG
RTAG PAR LTA BAR THAL BA YOD PA MA YIN NO, ,DE'I PHYIR JI SKAD
BSTAN PA'I LAS KYI RAB TU DBYE BA RNAM PAR BSHAD PA 'DIR DGE BA
BCU'I LAS KYI LAM YANG BSHAD PA YIN LA, DKAR PO LAS KYI LAM BCU
PO'O, ,DE DAG KYANG,

CHOS SGRUB PA'I THABS YIN TE, CHOS KYI 'BRAS BU 'DI GZHAN DU 'DOD
PA'I YON TAN RNAM LNGA'O, DGE BA'I LAS KYI LAM BCU PO DE DAG NI
CHOS SGRUB PA'I THABS YIN TE 'GRUB PA'I RGYUR GYUR PA YIN NO ZHES
BYA BA'I THA TSIG GO, 'DI DAG GANG GIS SGRUB PA'I THABS NYID DU
'JOG PAR 'GYUR BA'I CHOS

@104B ZHES BYA BA DGE BA'I LAS KYI LAM LAS THA DAD PA 'DI GANG
ZHIG YIN ZHE NA, BRJOD PAR BYA STE, CHOS KYI SGRA NI SEMS KYI
KHYAD PAR 'GA' ZHIG KHO NA BRJOD PA YIN TE, BDAG NYID LEGS PAR
SDOM PA DANG, ,GZHAN LA PHAN 'DOGS BYAMS SEMS GANG, ,DE CHOS ZHES
BRJOD PA'I PHYIR RO, ,RNAM

PA GCIG TU NA DGE BA BCU'I LAS KYI LAM 'DI DAG YONGS SU MTHAR
GTUGS PA'I NGO BO NI CHOS KYI SGRA'I BRJOD BYA YIN LA, BYED BZHIN
PA'I NGO BO NI DGE BA'I LAS KYI LAM GYI SGRA'I BRJOD BYAR 'GYUR
RO, ,DGE BA BCU'I LAS KYI LAM 'DI DAG NI BSHAD ZIN PA'I MTSAN
NYID CAN DE 'GRUB PAR BYA BA

LA RGYU NYID DU RNAM PAR GZHAG GO, ,YANG LAS KYI RNAM PAR DBYE
BA'I SKABS THAL ZIN PA DER DGE BA BCU'I LAS KYI LAM DU JI LTAR
'GYUR ZHE NA, BRJOD PAR BYA STE, LUS KYI GSUM DANG, NGAG GI BZHI
NI, NGAG DANG BSKYOD DANG MI SPONG PA'I, ,RNAM RIG BYED MIN ZHES
BYA GANG, ,ZHES BYA BA LA

SOGS PAS BSHAD PA YIN LA, YID KYI GSUM PO BRNAB SEMS MED PA DANG,
GNOD SEMS MED PA DANG, YANG DAG PAR LTA BA ZHES BYA BA NI, SEMS
PA DANG NI ZHES BYA BA DES RNAM PAR BSHAD PA YIN NO, ,DE LTAR NA
DER DGE BA'I LAS KYI LAM DE DAG BCU CAR YANG RNAM PAR BSHAD PA
YIN LA,

DE DAG KYANG JI SKAD BSHAD PA'I CHOS 'GRUB PA'I RGYU 'GYUR RO,
,CHOS DE'I 'BRAS BU NI GZUGS DANG SGRA DANG DRI DANG RO DANG REG
BYA'I MTSAN NYID CAN 'DOD PA'I YON TAN LNGA NYE BAR LONGS SPYOD
PA'O, ,'DI ZHES BYA BA NI 'JIG RTEN 'DI ZHES BYA BA'I DON TO,
,GZHAN DU ZHES BYA BA NI MA MTHONG BAR TE 'JIG

RTEN PHA ROL DU ZHES BYA BA'I THA TSIG GO, ,DE LTAR RE ZHIG KHA
CIG GIS BRTZAD PA'I LAN BTAB PA YIN DANG, GZHAN DAG GIS DE LA
SKYON BRJOD NAS, BRTZAD PA'I LAN GZHAN GDAB PA'I PHYIR SMRA PA,
GAL TE BRTAG PA DER 'GYUR NA, ,NYES PA CHEN PO MANG POR 'GYUR,
,DE LTA BAS NA BRTAG PA STE, ,

'DIR NI 'THAD PA MA YIN NO, ,GAL TE SA BON DANG MYU GU DANG CHOS
MTHUN PA'I SGO NAS SEMS KYI RGYUN LA CHAD PA DANG RTAG PA'I SKYON
DU THAL BA SPONG PAR 'GYUR NA NI DE'I TSE GZHAN GYI PHYOGS LA
NYES PA CHEN PO STE MTHONG BA DANG MA MTHONG BA DANG 'GAL BA
DANG, GRANGS MANG BA NYID KYIS MANG POR 'GYUR RO,

@105A *, ,JI LTAR ZHE NA, GAL TE SA BON GYI RGYUN GYI DPES YIN NA
NI S'A LU'I SA BON LAS NI S'A LU'I MYU GU LA SOGS PA'I RGYUN KHO
NA 'BYUNG BAR 'GYUR GYI, RIGS MI MTHUN PA MA YIN LA S'A LU'I MYU
GU LA SOGS PA'I RGYUN LAS KYANG S'A LU'I 'BRAS BU KHO NA SKYE'I,
,RIGS THA DAD PA'I

PHYIR NIM PA'I 'BRAS BU MA YIN PA DE BZHIN DU, 'DIR YANG RIGS PA
MTSUNGS PA'I PHYIR DGE BA'I SEMS LAS DGE BA'I SEMS KYI RGYUN KHO
NAR 'GYUR GYI, RIGS MI MTHUN PA'I PHYIR MI DGE BA DANG LUNG DU MA
BSTAN PA'I RGYUN NI MA YIN NO, ,DE BZHIN DU MI DGE BA DANG LUNG
DU MA BSTAN PA'I SEMS

YAS KYANG MI DGE BA DANG LUNG DU MA BSTAN PA'I SEMS KYI RGYUN KHO
NAR 'GYUR TE, RIGS THA DAD PA'I PHYIR GZHAN MA YIN NO, ,'DOD PA
DANG GZUGS DANG GZUGS MED PA NA SPYOD PA DANG, ZAG PA MED PA'I
SEMS RNAMS LAS KYANG 'DRA BA'I SEMS 'DOD PA DANG, GZUGS DANG,
GZUGS MED PA

PA NA SPYOD PA DANG, ZAG PA MED PA'I SEMS RNAMS KHO NA 'BYUNG BAR
'GYUR GYI, RIGS MI MTHUN PA RNAMS NI MA YIN NO, ,MI'I SEMS LAS
KYANG MI'I SEMS KHO NAR 'GYUR GYI, GZHAN LHA DANG DMYAL BA DANG
YI DAGS DANG DUD 'GRO LA SOGS PA'I SEMS NI MA YIN NO, ,DE'I PHYIR
GANG ZHIG

LHA YIN PA DE NI LHA KHO NAR 'GYUR LA, GANG ZHIG MI YIN PA DE NI
MI KHO NAR 'GYUR RO ZHES BYA BA LA SOGS PA GSUNGS SO, ,DE'I PHYIR
LHA DANG MI MI DGE BA BYED PA RNAMS KYI 'GRO BA DANG SKYE GNAS
DANG RIGS DANG BLO DANG DBANG PO DANG STOBS DANG GZUGS DANG LONGS
SPYOD LA SOGS PA THA DAD PA DANG, NGAN

'GRO LTUNG BA YANG YOD PAR MI 'GYUR BA ZHIG NA, 'DI DAG THAMS CAD
NI 'DOD PA YANG MA YIN NO, ,GANG GI PHYIR DE LTAR SA BON GYI
RGYUN DANG CHOS MTHUN PAR RTOG NA NYES PA CHEN PO DANG MANG POR
THAL BAR 'GYUR BA DE'I PHYIR BRTAG PA DE 'DIR YANG 'THAD PA MA
YIN NO, ,SANGS RGYAS RNAMS DANG

RANG RGYAL DANG, ,NYAN THOS RNAMS KYIS GANG GSUNGS PA'I, ,BRTAG
PA GANG ZHIG 'DIR 'THAD PA, ,DE NI RAB TU BRJOD PAR BYED, ,BRTAG
PA DE YANG GANG ZHIG YIN ZHE NA, ,SMRAS PA, ,DPANG RGYA JI LTA DE
BZHIN CHUD, ,MI ZA LAS NI BU LON BZHIN, ,DE NI KHAMS LAS RNAM PA
BZHI, ,DE YANG

@105B RANG BZHIN LUNG MA BSTAN, ,'DIR DGE BA'I LAS BYAS PAR GYUR
PA NI SKYES MA THAG TU 'GAGS PA YIN LA, DE 'GAGS PAS 'BRAS BU MED
PAR THAL BAR 'GYUR BA YANG MA YIN TE, GANG GI PHYIR LAS DE GANG
GI TSE SKYE BA DE NYID KYI TSE BYED PA PO'I RGYUD LA LAS DE'I
CHUD MI ZA BA ZHES BYA BA LDAN PA MA

YIN PA'I CHOS BU LON GYI DPANG RGYA 'DRA BA ZHIG SKYE BAR 'GYUR
RO, ,DE'I PHYIR DE LTAR NA DPANG RGYA JI LTA BA DE BZHIN DU CHUD
MI ZA BAR RIG PAR BYA LA, GANG LA CHUD MI ZA BA ZHES BYA BA'I
CHOS DE BSKYED BA'I LAS DE NI BU LON BZHIN RIG PAR BYA'O, ,JI
LTAR BU LON GYI DPANG RGYA BZHAG NAS NOR SPYAD KYANG NOR

BDAG GI NOR CHUD ZA BAR MI 'GYUR BAR DUS GZHAN GYI TSE SKYED DANG
BCAS PA'I NOR GYI PHUNG PO DANG 'BREL PA NYID DU 'GYUR BA DE
BZHIN DU LAS ZHIG TU ZIN KYANG CHUD MI ZA BA ZHES BYA BA'I CHOS
GZHAN GNAS PAS BYED PA PO DE'I RGYU CAN GYI 'BRAS BU DANG MNGON
PAR 'BREL BA NYID DU 'GYUR RO, ,YANG JI LTAR

BU LON GYI DPANG RGYAS GTONG BA PO LA NOR BKUG NAS ROR GYUR PA NI
YOD DAM MED KYANG RUNG STE YANG NOR 'GUGS PAR MI NUS PA DE BZHIN
DU CHUD MI ZA BA YANG RNAM PAR SMIN PA PHYUNG NAS YOD DAM MED
KYANG RUNG STE DPANG RGYA ROR GYUR PA LTAR YANG BYED PA PO RNAM
PAR SMIN PA DANG 'BREL PAR BYED MI NUS SO, ,

YANG MDO GZHAN LAS GSUNGS SHING KHO BO CAG GIS SMRAS PA'I CHUD MI
ZA BA GANG YIN PA, DE NI KHAMS LAS RNAM PA BZHI STE, 'DOD PA DANG
GZUGS DANG GZUGS MED PA NA SPYOD PA DANG, ZAG PA MED PA'I DBYE BA
LAS SO, ,DE YANG RANG BZHIN LUNG MA BSTAN, ,CHUD MI ZA BA NI DGE
BA DANG MI

DGE BA NYID TU BRDA MI SPROD PA'I PHYIR LUNG DU MA BSTAN PA KHO
NA YIN NO, ,GAL TE MI DGE BA'I LAS RNAMS KYI DE MI DGE BA ZHIG
YIN NA NI DE'I TSE 'DOD PA'I 'DOD CHAGS DANG BRAL BA RNAMS LA MED
PAR 'GYUR RO, ,GAL TE DGE BA RNAMS KYI DGE BA ZHIG YIN NA NI DGE
BA'I RTZA BA CHAD PA RNAMS LA DE MED PAR

'GYUR RO, ,DE'I PHYIR DE NI RANG BZHIN GYIS LUNG DU MA BSTAN PA
NYID YIN NO, ,GZHAN YANG, SPONG BA SPANG BA MA YIN TE, ,BSGOMS
PAS SPANG BA NYID KYANG MIN, ,CHUD MI ZA BA DE SPONG BAS SPANG BA
NI MA YIN NO, ,'PHAGS PA YANG SO SO SKYE BA'I LAS DANG LDAN PAR
'GYUR DU 'ONG BAS MTHONG BA'I

@106A *, ,LAM GYIS SO SO SKYE BA'I LAS DAG KHO NA SPONG GI ,CHUD
MI ZA BA NI DE'I LAS SPANGS KYANG MTHONG BA'I LAM GYIS SPONG BA
MA YIN TE, 'ON KYANG DE NI BSGOM PA'I LAM GYIS KYANG SPONG BAR
'GYUR RO, ,KYANG GI SGRAS NI KHAMS LAS YANG DAG PAR 'DAS PAS
KYANG SPANG BAR BYA BA YIN

NO ZHES RNAM PAR RTOG PA'I DON TO, ,GANG GI PHYIR DE LTAR LAS
'JIG KYANG CHUD MI ZA BA MI 'JIG LA, LAS SPANGS KYANG SPANG BAR
BYA BA MA YIN PA, DE PHYIR CHUD MI ZA BA YIS, ,LAS KYI 'BRAS BU
BSKYOD PAR 'GYUR, ,YANG GAL TE CHUD MI ZA BA 'DI LAS SPONG BAS TE
'DOR BAS SPONG BAR 'GYUR

LA; LAS 'PHO BA STE LAS 'JIG CING LAS GZHAN MNGON DU PHYOGS
PA'I NGO BOS 'JIG PAR 'GYUR NA NYES PA CI YOD CE NA, BRJOD PA,
GAL TE SPONG BAS SPANG PA DANG, ,LAS 'PHO BA YIS 'JIG 'GYUR NA,
,DE LA LAS 'JIG LA SOGS PA'I, ,SKYON RNAMS SU NI THAL BAR 'GYUR,
,GAL

TE SO SO SKYE BO'I LAS BZHIN DU MTHONG PA'I LAM GYIS CHUD MI ZA
BA SPONG NA NI, DE'I TSE LAS 'JIG PA KHO NAR 'GYUR LA, LAS 'JIG
PA'I PHYIR 'PHAGS PA RNAMS KYI LAS KYI 'BRAS BU RNAM PAR SMIN PA
YID DU 'ONG BA DANG MI 'ONG BA SNGON GYI LAS KYI RGYU CAN DU YANG
MI 'GYUR RO, ,MA BYAS PA'I LAS LAS

'BRAS BU 'BYUNG BAR YANG 'GYUR RO, ,LAS DANG 'BRAS BU MED PAR LTA
BA'I PHYIR LOG PAR LTA BAR YANG 'GYUR RO, ,DE LTAR CHUD MI ZA BAS
SPONG BAS SPANG BAR BYA BA NYID DU KHAS LEN NA LAS 'JIG PA LA
SOGS PA'I SKYON RNAMS SU THAL BAR 'GYUR RO, ,DE BZHIN DU LAS 'PHO
BA LA YANG SBYAR

BAR BYA'O, ,KHAMS MTSUNGS LAS NI CHA MTSUNGS DANG, ,CHA MI
MTSUNGS BA THAMS CAD KYI, ,DE NI NYING MTSAMS SBYOR BA'I TSE,
,GCIG PU LON SKYE BAR 'GYUR, ,CHA MTSUNGS PA NI LAS RIGS 'DRA BA
RNAMS SO, ,CHA MI MTSUNGS PA NI LAS RIGS THA DAD PA RNAMS

SO; ;LAS CHA MTSUNGS PA DANG, CHA MI MTSUNGS PA DE RNAMS THAMS
CAD KYI CHUD MI ZA BA NI 'DOD PA DANG, GZUGS DANG, GZUGS MED PA'I
KHAMS DAG TU NYING MTSAMS SBYOR BA'I TSE LAS THAMS CAD PA SHIG
NAS GCIG KHO NA SKYE BAR 'GYUR RO, ,

@106B DE YANG KHAMS MTSUNGS TE, KHAMS MNYAM PA RNAMS KYI DE KHO
NA SKYE BAR 'GYUR GYI, MI MTSUNGS PA RNAMS KYI NI MI 'GYUR RO,
,MTHONG BA'I CHOS LA RNAM GNYIS PO, ,THAMS CAD LAS DANG LAS KYI
DE, ,THA DAD PAR NI SKYE 'GYUR ZHING, ,RNAM PAR SMIN KYANG GNAS
PA YIN, ,

CHUD MI ZA BA ZHES BYA BA'I CHOS DE NI MTHONG BA'I CHOS LA STE
TSE 'DI LA ZAG PA DANG BCAS PA DANG ZAG PA MED PA'I DBYE BAS RNAM
PA GNYIS TE, TSUL GNYIS PO THAMS CAD KYI STE SEMS PA DANG BSAMS
PA'I LAS KYI RANG BZHIN CAN GYI LAS DANG LAS KYI CHUD MI ZA BA RE
RE SKYE BAR 'GYUR RO, ,CHUD MI ZA

BA DE NI RNAM PAR SMIN KYANG STE RNAM PAR SMIN PA NA GDON MI ZA
BAR 'GAG PA MA YIN LA, YOD DU ZIN KYANG DPANG RGYA ROR GYUR PHA
LTAR YANG 'BRAS BU 'BYIN PAR NI BYED MI NUS SO, ,DE NI 'BRAS BU
'PHO BA DANG, ,SHI BAR GYUR NA 'GAG PAR 'GYUR, ,DE YI RNAM DBYE
ZAG MED DANG, ,ZAG DANG BCAS PAR

SHES PAR BYA, ,DE LA 'BRAS BU 'PHO BA NA 'GAG PA NI JI SKAD DU,
BSGOMS PAS SPANG BA NYID KYANG YIN, ,ZHES BSHAD PA LTA BU'O, ,SHI
BAR GYUR PA NA, 'GAG PA NI JI SKAD DU, DE NI NYING MTSAMS SBYOR
BA'I TSE, ,GCIG PU KHO NA SKYE BAR 'GYUR, ,ZHES BSNYAD PA LTA
BU'O, ,DE YANG ZAG

PA DANG BCAS PA RNAMS KYI NI ZAG PA DANG BCAS PA YIN LA, ZAG PA
MED PA RNAMS KYI NI ZAG PA MED PA YIN TE, DE LTAR DE'I RNAM PAR
DBYE BA SHES PAR BYA'O, ,DE'I PHYIR DA LTAR NA, STONG PA NYID
DANG CHAD MED DANG, ,'KHOR BA DANG NI RTAG PA MIN, ,LAS RNAMS
CHUD MI ZA BA'I CHOS, ,SANGS

RGYAS KYIS NI BSTAN PA YIN, ,GANG GI PHYIR LAS NI BYAS NAS 'GAG
GI RANG BZHIN GYIS GNAS PA MA YIN LA, LAS RANG BZHIN GYIS GNAS PA
MA YIN PA DE'I PHYIR, STONG PA NYID DU THAL BA YIN NO, ,DE LTAR
LAS MI GNAS PAS CHAD PAR LTA BAR THAL BAR 'GYUR BA YANG MA YIN
TE, CHUD MI ZA BA YONGS

SU BZUNG BAS LAS KYI 'BRAS BU YOD PA'I PHYIR TE, RNAM PAR SMIN PA
MED NA NI LAS CHAD PAR LTA BAR 'GYUR BA ZHIG GO, ,CHUD MI ZA BA'I
TSOS YOD PA'I PHYIR DANG, SA BON GYI RGYUN DANG CHOS MTHUN PA'I
RTAG PA MED PA'I PHYIR 'GRO BA DANG RIGS DANG SKYE GNAS DANG,
KHAMS SNA TSOGS PA'I DBYE BAS

@107A *, ,PHYE BA, 'GRO LNGA'I 'KHOR BA BKRA BA YANG GRUB PA YIN
NO, ,GANG GI PHYIR LAS RANG GI NGO BOS MI GNAS PAR KHAS BLANGS
PAS RTAG PAR SMRA BAR THAL BA YANG MA YIN LA, CHUD MI ZA BA YOD
PA'I PHYIR LAS RNAMS KYANG CHUD MI ZA BA ZHES BYA BA DE LTA BU'I
CHOS 'DI MA RIG PA NYID MA LUS

PA DANG BRAL BAS SAD PAR GYUR PA, SANGS RGYAS BCOM LDAN 'DAS KYIS
BSTAN PA DE'I PHYIR SNGAR GZHAN GYIS, GAL TE SMIN PA'I DUS BAR
DU, ,GNAS NA LAS DE RTAG PAR 'GYUR, ,GAL TE 'GAGS NA 'GAGS GYUR
PA, ,JI LTAR 'BRAS BU BSKYED PAR 'GYUR, ,ZHES GANG SMRAS PA DE
KHO BO CAG GI

PHYOGS LA MI 'THAD DO, ,DE'I PHYIR KHO BO CAG GIS BRJOD PA'I
BRTAG PA KHO NA RIGS SO ZHE'O, ,'DI LA BSHAD PAR BYA STE, GANG
DAG LAS NYID KYANG MI 'THAD PA DE'I PHYIR 'BRAS BU'I RGYU CAN GYI
RTZOD PA BYED PA KHYED CAG CI'I PHYIR DRI ZA'I GRONG KHYER GYI
RAB 'GYEL GYIS DOGS PAS CHES YID BYUNG BAR

GYUR ZHING DE SRUNG BA'I NGAL BAS TSEGS SU 'GYUR, 'DI LTAR GAL TE
LAS RANG GI NGO BOS SKYE BAR 'GYUR NA NI, DE RNAM PAR MA SMIN GYI
BAR DU GNAS PAR RTAG PA NYID DU 'GYUR LA, 'JIG PAS CHAD PAR 'GYUR
BA ZHIG NA, GANG GI TSE RANG BZHIN GYIS STONG PAS LAS SKYE BA MED
PA DE'I TSE NA GANG

LAS DPYAD PA 'DIR 'GYUR BA DE LA GNAS PA DANG 'JIG PA YOD PAR GA
LA 'GYUR, ,'DIR, GANG PHYIR LAS NI SKYE BA MED, ,CES SMRAS PA,
SLOB DPON GYIS, 'DI LTAR RANG BZHIN MED DE'I PHYIR, ,ZHES GSUNGS
TE, GANG GI PHYIR LAS RANG BZHIN MED PA DE'I PHYIR SKYE BA MED DO,
,GAL TE DE LTAR

LAS RANG BZHIN MED PAS MI SKYE NA, JI LTAR BCOM LDAN 'DAS KYIS,
LUS CAN RNAMS KYI LAS RNAMS NI, ,BSKAL PA BRGYAR YANG CHUD MI ZA,
,TSOGS SHING DUS LA BAB PA NA, ,'BRAS BU NYID DU SMIN PAR 'GYUR,
,ZHES DE SKAD DU GSUNGS SHE NA, BRJOD PA, BCOM LDAN 'DAS KYIS
DGONGS PA NI,

GANG PHYIR DE NI MA SKYES PA, ,DE PHYIR CHUD ZAR MI 'GYUR RO,
,ZHES BYA BA DE LTAR YIN TE, DE'I PHYIR TSUL 'DIS NI KHO BO CAG
LA GNOD PAR BYED PA MA YIN NO, ,LAS RANG BZHIN MED DO ZHES BYA BA
DE NI DE LTAR YIN PAR GDON MI ZA BAR SHES PAR BYA STE, GZHAN DU
NA, GAL TE LAS LA RANG BZHIN YOD, ,RTAG

@107B PAR 'GYUR BAR THE TSOM MED, ,LAS NI BYAS PA MA YIN 'GYUR,
,RTAG LA BYA BA MED PHYIR RO, ,GAL TE RANG BZHIN GYIS LAS YOD PAR
GYUR NA NI THE TSOM MED PAR DE RTAG PAR 'GYUR TE, RANG BZHIN LA
GZHAN DU 'GYUR BA MED PA'I PHYIR RO, ,DE'I PHYIR LAS NI BYAS PA
MA YIN PA NYID DU 'GYUR RO, ,CI'I PHYIR

ZHE NA, GANG GI PHYIR RTAG LA BYA BA MED PHYIR RO, ,RTAG PA ZHES
BYA BA NI GANG ZHIG YOD PA YIN LA, GANG YOD PA DE NI BYA BA MI
'THAD PAS RGYU LA MI LTOS SO, ,DE'I PHYIR DGE BA DANG MI DGE BA'I
LAS MA BYAS PAR 'JIG RTEN LA RNAM PAR SMIN PAR 'GYUR RO, ,DE'I
PHYIR, CI STE LAS NI MA BYAS NA, ,MA BYAS PA DANG

PHRAD 'JIG 'GYUR, ,TSANGS SPYOD GNAS PA MA YIN PA'ANG, ,DE LA
SKYON DU THAL BAR 'GYUR, ,GAL TE LAS BYAS PA MA YIN PAR GYUR NA
NI DE'I TSE MA BYAS PA DANG PHRAD PA'I 'JIG PAR 'GYUR TE, GANG GI
SROG GCOD PA'I LAS MA BYAS PA DE LA YANG LAS DE MA BYAS KYANG YOD
PAS 'DI DE DANG 'BREL BA'I PHYIR,

MA BYAS PA DANG PHRAD PA'I 'JIG PAR 'GYUR RO, ,TSANGS PAR SPYOD
PA LA GNAS PA MA YIN PA YANG PHYOGS DE LA 'GYUR RO, ,CI'I PHYIR
ZHE NA, TSANGS PAR SPYOD PA LA GNAS PA YONGS SU DAG PA RNAMS LA
YANG MI TSANGS PAR SPYOD PA MA BYAS PAR YOD PAS THAMS CAD TSANGS
PAR SPYOD PA MA YIN PA LA GNAS

PA'I PHYIR 'GA' YANG MYA NGAN LAS 'DA' BAR MI 'GYUR RO, ,GZHAN
YANG THA SNYAD THAMS CAD NYID DANG YANG, ,'GAL BAR 'GYUR BA THE
TSOM MED, ,BSOD NAMS DANG NI SDIG BYED PA'I, ,RNAM PAR DBYE
BA'ANG 'THAD MI 'GYUR, ,GANG DAG ZHING RMO BA DANG TSONG DANG BA
LANG 'TSO BA LA SOGS PA'I BYA

BA 'BRAS BU'I DON DU RTZOM PA DE DAG THAMS CAD KYIS MA BYAS BZHIN
DU YOD PA'I PHYIR DON MED PAR 'GYUR LA, BUM PA GYIS SHIG SNAM BU
THOGS SHIG BYA BA DE LTA BU LA SOGS PA'I 'JIG RTEN PA'I THA SNYAD
THAMS CAD DANG YANG 'GAL BAR 'GYUR TE, BUM PA LA SOGS PA THAMS
CAD YOD PA NYID KYI PHYIR RO, ,'DI

NI BSOD NAMS BYED PA'O, ,'DI NI SDIG PA BYED PA'O ZHES BYA BA'I
RNAM PAR DBYE BAR YANG 'GYUR RO, ,BSOD NAMS DANG SDIG PA BYED PA
GNYIS PO RE RE LA YANG MA BYAS KYANG BSOD NAMS DAG YOD PA'I PHYIR
RO, ,GZHAN YANG, DE NI RNAM SMIN SMIN GYUR PA, ,YANG DANG YANG DU
RNAM SMIN 'GYUR, ,GAL TE

@108A *, ,RANG BZHIN YOD NA NI, ,GANG PHYIR LAS GNAS DE YI PHYIR,
,LAS RNAM PAR SMIN PA RNAM PAR SMIN ZIN PAS KYANG YANG DANG YANG
DU RNAM PAR SMIN PA 'BYIN PAR 'GYUR TE, RNAM PAR SMIN PA SMIN PAR
MA GYUR BA'I GNAS SKABS LTAR RANG GI NGO BO LAS MA NYAMS PA'I
PHYIR RO, ,DE'I

PHYIR DE LTAR GAL TE LAS RANG BZHIN YOD DO SNYAM DU SEMS NA NI
RANG BZHIN DANG BCAS PA NYID YIN DANG, GANG GI PHYIR LAS RNAM PAR
GNAS PA YOD PA DE'I PHYIR THE TSOM MED PAR JI SKAD BSHAD PA'I
NYES PA DAG TU 'GYUR RO, ,DE'I PHYIR LAS RANG BZHIN MED PA YIN
NO, ,GANG GI PHYIR LAS RANG BZHIN MED PA DE'I TSE

KHO BO CAG DE SKAD DU RNAM PAR 'CHAD BDAG LA RTAG PA DANG, CHAD
PAR LTA BAR THAL BA'I SKYON DU MI 'GYUR RO, ,'DIR SMRAS PA, LAS
NI RANG BZHIN GYIS YOD PA NYID YIN TE DE'I RGYU YOD PA'I PHYIR
RO, ,'DIR GANG YOD PA MA YIN PA DE LA NI RGYU MED DE, RUS SBAL
GYI SPU'I GOS BZHIN NO, ,LAS KYI RGYU NYON MONGS PA RNAMS NI YOD
PA YANG

YIN TE, MA RIG PA'I RKYEN GYIS 'DU BYED RNAMS SO, ,LEN PA'I RKYEN
GYIS SRID PA'O ZHES 'BYUNG BA'I PHYIR RO, ,DE'I PHYIR LAS YOD PA
NYID YIN NO, ,BRJOD PAR BYA STE, 'DI NI MI RIGS SO, ,CI'I PHYIR
ZHE NA GANG GI PHYIR, LAS 'DI NYON MONGS BA DAG NYID LA, ,NYON
MONGS DE DAG YANG DAG MIN, ,

GAL TE NYON MONGS YANG DAG MIN, ,LAS NI YANG DAG JI LTAR YIN,
,'DIR LAS 'DI NYON MONGS PA'I BDAG NYID STE NYON MONGS PA'I RGYU
CAN YIN LA NYON MONGS PA DE DAG KYANG YANG DAG PAR YOD PA MA YIN
TE, GANG DAG SDUG DANG MI SDUG DANG, PHYIN CI LOG LA RTEN 'BYUNG
BA, ,DE DAG RANG BZHIN LAS

MED DE, ,DE PHYIR NYON MONGS YANG DAG MED, ,CES 'CHAD PAR 'GYUR
BA'I PHYIR RO, ,DE'I PHYIR DE LTAR NYON MONGS PA DE DAG YANG DAG
PA MA YIN NA, DE'I TSE DE DAG GI RGYU CAN LAS GANG YIN PA DE DAG
YANG DAG PAR JI LTAR 'GYUR, ,DE'I PHYIR LAS RANG BZHIN GYIS YOD
PA MA YIN NO, ,'DIR SMRAS PA,

LAS DANG NYON MONGS PA DAG NI YOD PA NYID DE, DE'I 'BRAS BU YOD
PA'I PHYIR RO, ,'DIR LAS DANG NYON MONGS PA DAG GI 'BRAS BU LUS
ZHES BYA BA DMIGS PA YIN LA, GANG GI 'BRAS BU DMIGS PA DE NI YOD
PA YIN TE, YOD PA MA YIN PA NAM MKHA'I ME TOG LA SOGS PA'I 'BRAS
BU NI MA

@108B MTHONG BA'I PHYIR RO, ,BRJOD PAR BYA STE, GAL TE DE DAG GI
'BRAS BU LUS ZHES BYA BA YOD NA NI, LAS DANG NYON MONGS PA DAG
KYANG YOD PAR 'GYUR NA, YOD PA NI MA YIN NO ZHES BSTAN PA'I
PHYIR, LAS DANG NYON MONGS PA DAG NI, ,LAS RNAMS KYI NI RKYEN DU
BSTAN, ,GAL TE LAS DANG NYON MONGS PA, ,

DE STONG LUS LA JI LTAR BRJOD, ,CES GSUNGS SO, ,JI LTAR LAS DANG
NYON MONGS PA DAG STONG PA DE LTAR NI BSTAN ZIN TO, ,DE'I PHYIR
GANG GI TSE LAS DANG NYON MONGS PA DAG NYID YOD PA MA YIN PA DE'I
TSE DE DAG GI 'BRAS BU LUS RNAMS YOD PA MA YIN PA LA BRJOD PA CI
ZHIG YOD PAR 'GYUR TE, GANG

GI PHYIR DE DAG YOD PA MA YIN PA NYID DU SNGAR GRUB ZIN PA DE'I
PHYIR 'DI LA BRJOD PAR BYA BA LHAG MA CUNG ZAD KYANG YOD PA MA
YIN NO SNYAM DU DGONGS PA YIN NO, ,'DIR SMRAS PA, LAS NI RANG
BZHIN GYIS YOD PA NYID YIN TE, DE'I 'BRAS BU ZA BA PO YOD PA'I
PHYIR RO, ,GANG YOD PA MA YIN PA DE'I 'BRAS

BU ZA BA PO NI YOD PA MA YIN TE, DPER NA, NAM MKHA'I AA MRA'I
SHING THOG BZHIN NO, ,LAS KYI 'BRAS BU ZA BA PO NI YOD PA YIN TE,
MA RIG BSGRIBS PA'I SKYE BO GANG, ,SRED LDAN DE NI ZA BA PO, ,DE
YANG BYED LAS GZHAN MIN ZHING, DE NYID DE YANG MA YIN NO, ,DE LA
MA RIG PA DANG MI SHES PA

DANG, MUN PA DANG RMONGS PA ZHES BYA BA NI RNAM GRANGS DAG GO,
,MA RIG PAS BSGRIBS PA NI G-YOGS PA'O, ,'GRO BA LNGA'I 'KHOR BAR
YANG DANG YANG DU SKYE BAS NA SKYE BA STE, SEMS CAN DANG, GANG
ZAG DANG, SROG CHAGS ZHES BYA BA NI DE NYID KYI RNAM GRANGS DAG
GO, ,SRED PA DANG 'DOD CHAGS DANG

CHAGS PA DANG RNAM PAR CHAGS PA ZHES BYA BA'I SGRA NI RNAM GRANGS
DAG GO, ,LDAN PA NI 'CHING BA'O, ,SRID PA'I 'CHING BA 'DI LA YOD
PAS NA SRED LDAN TE, ,SRED PA'I 'CHING BA CAN ZHES BYA BA'I DON
TO, ,JI SKAD DU MDO LAS, ,MA RIG BSGRIBS PA'I SEMS CAN DAG ,SRED
PA'I KUN DU SBYOR BA

CAN, ,ZHES GSUNGS SO, ,'ON KYANG SDIG PA'I LAS 'DI NI RANG GIS
BYAS PA YIN LA, 'DI'I RNAM PAR SMIN PA NI RANG NYID KYIS SO SOR
NYAMS SU MYONG BAR BYA BA YIN NO ZHES 'BYUNG BA LAS NA DE NI LAS
KYI 'BRAS BU'I ZA BA PO'O, ,DE YANG BYED PA PO LAS GZHAN MA YIN
LA, DE NYID DE YANG MA YIN TE DE

@109A *, ,NYID DANG GZHAN DU BRJOD DU MED PA'I PHYIR RO, ,DE'I
PHYIR 'BRAS BU ZA BA PO YOD PA'I PHYIR LAS YOD PA NYID DO ZHE NA,
'DI LA BRJOD PAR BYA STE, GAL TE LAS NYID YOD NA LAS KYI BYED PA
PO DANG, 'BRAS BU ZA BA PO YANG YOD PAR 'GYUR NA, YOD PA NI MA
YIN NO, ,JI LTAR ZHE NA,

GANG GI PHYIR NI LAS 'DI NI, ,RKYEN LAS BYUNG BA MA YIN ZHING,
,RKYEN MIN LAS BYUNG YOD MIN PA, ,DE PHYIR BYED PA PO YANG MED,
,GAL TE LAS DANG BYED MED NA, ,LAS SKYES 'BRAS BU GA LA YOD, ,CI
STE 'BRAS BU YOD MIN NA, ZA BA PO LTA GA LA YOD, ,GAL TE LAS ZHES
BYA BA 'GA' ZHIG YOD NA NI, DE RKYEN

LAS BYUNG BA'AM, RKYEN MA YIN PA LAS BYUNG BA ZHIG TU 'GYUR
GRANG, RE ZHIG GAL TE RKYEN LAS BYUNG BAR 'DOD NA NI, DE NI MI
RIGS TE, RKYEN BRTAG PAR BSHAD ZIN PA'I PHYIR RO, ,CI STE RKYEN
MA YIN PA LAS BYUNG BA STE, RGYU MED PA YIN NA NI DE YANG, RGYU
MED NA NI 'BRAS BU DANG, RGYU DANG ZHES BYA BA LA

SOGS PAS BYED PA PO DANG LAS BRTAG PA LAS RGYAS PAR BSTAN ZIN TO,
,GANG GI PHYIR DE LTAR LAS 'DI RKYEN LAS BYUNG BA'AM, RKYEN MA
YIN PA LAS BYUNG BA YOD PA MA YIN PA DE'I PHYIR, LAS 'DI'I BYED
PA PO YANG YOD PA MA YIN NO, ,GANG GI TSE DE LTAR LAS DANG BYED
PA PO YOD PA MA YIN PA DE'I

TSE LAS LAS SKYES PA'I 'BRAS BU MED PA BA YOD PAR GA LA 'GYUR,
'BRAS BU YOD PA MA YIN NA 'BRAS BU ZA BA PO YOD PAR YANG LTA GA
LA 'GYUR TE, 'DI DAG THAMS CAD NI RANG BZHIN GYIS YOD PA MA YIN
PA KHO NA'O ZHES SHES PAR BYA'O, ,'DIR SMRAS PA, GAL TE DE LTAR
KHYOD KYIS DNGOS PO RNAMS RANG

BZHIN MED PAR RNAM PAR GZHAG NA, 'O NA NI GANG BCOM LDAN 'DAS
KYIS RANG GIS BYAS PA'I LAS KYI RNAM PAR SMIN PA NI RANG NYID
KYIS MYONG BAR 'GYUR BA YIN NO ZHES GSUNGS PA DE DAG THAMS CAD
TSUL 'DIS BSAL BAR 'GYUR LA, LAS DANG 'BRAS BU LA SKUR BA BTAB
PA'I PHYIR NA KHYOD MED PA PA

GTZO BOR GYUR PA YIN NO, ,BRJOD PAR BYA STE, KHO BO CAG MED PA PA
MA YIN TE, KHO BO CAG NI YOD PA DANG MED PA GNYIS SU SMRA BA BKAG
NAS GNYIS MED PA'I LAM MYA NGAN LAS 'DAS PA'I GRONG KHYER DU 'GRO
BA GSAL BAR BYED PA YIN NO, ,KHO BO CAG NI LAS DANG BYED PA PO
DANG 'BRAS BU LA SOGS PA

@109B MED DO ZHES SMRA BA YANG MA YIN TE, 'O NA CI ZHE NA, 'DI
DAG RANG BZHIN MED DO ZHES RNAM PAR 'JOG PA YIN NO, ,CI STE RANG
BZHIN MED PA RNAMS LA BYA BA BYED PA MI 'THAD PA'I PHYIR NYES PA
PO NA 'DUG PA NYID DO SNYAM NA, DE YANG YOD PA MA YIN TE, RANG
BZHIN DANG BCAS PA RNAMS KHO NA LA BYA BA MA MTHONG

BA'I PHYIR DANG, RANG BZHIN MED PA RNAMS KHO NA LA BYA BA MTHONG
BA'I PHYIR RO, ,'DI LTAR BUM PA LA SOGS PA RANG BZHIN MED PAR
GYUR PA DAG KHO NA 'JIG RTEN NA RANG GI BYA BA BYED PAR DMIGS PA
YIN NO, ,GZHAN YANG DON 'DI NI DPE CHES GSAL BA 'DI LAS NGES PAR
BYA'O, ,JI LTAR STON PAS SPRUL

PA NI, ,RDZU 'PHRUL PHUN TSOGS KYIS SPRUL ZHING, ,SPRUL PA DE
YANG SPRUL PA NA, ,SLAR YANG GZHAN NI SPRUL PA LTAR, ,'DI LTA
STE, DPER NA, STON PA SANGS RGYAS BCOM LDAN 'DAS KYIS RDZU 'PHRUL
PHUN TSOGS TE, RDZU 'PHRUL GYI MTHUS SPRUL PA SPRUL LA, SPRUL PA
DE YANG STE GANG SANGS RGYAS

BCOM LDAN 'DAS KYIS SPRUL PA DE SLAR YANG STE PHYIS GZHAN TE
SPRUL PA GZHAN PO SPRUL PA YIN NO, ,DE LA SPRUL PA GANG ZHIG
SPRUL PA GZHAN SPRUL PA PO DE NI STONG ZHING RANG BZHIN MED DE,
DE BZHIN GSHEGS PA'I RANG BZHIN DANG BRAL BA ZHES BYA BA'I DON
TE, ,YANG GANG ZHIG SPRUL PAS SPRUL PA'I SPRUL PA GZHAN

GANG YIN PA DE YANG STONG ZHING RANG BZHIN MED PA STE, DE BZHIN
GSHEGS PA'I RANG BZHIN DANG BRAL BA ZHES BYA BA'I THA TSIG GO ,
,JI LTAR DER RANG BZHIN MED PA RNAMS LA RANG BZHIN MED PA'I BYA
BA BYED PA NYID DANG LAS DANG BYA BA BYED PA PO'I BRJOD PAR 'GYUR
BA, DE BZHIN BYED PO DES LAS GANG, ,BYAS

PA'ANG SPRUL PA'I RNAM PA BZHIN, ,DPER NA SPRUL PAS SPRUL GZHAN
ZHIG ,SPRUL PA MDZAD PA DE BZHIN NO, ,'DIR LAS KYI BYED PA PO
GANG YIN PA DE NI SPRUL PA'I RNAM PA BZHIN TE, RANG BZHIN GYIS
STONG PA YIN LA, RANG BZHIN GYIS STONG PA'I BYED PA PO DES LAS
GANG CUNG ZAD CIG BYED PA DE YANG RANG BZHIN GYIS

STONG PA YIN TE, DPER NA, SPRUL PAS SPRUL PA GZHAN SPRUL PA DE
BZHIN DU RIG PAR BYA'O, ,DE'I PHYIR DBU MA PA GNYIS SU MED PAR
SMRA BA RNAMS LA LOG PAR LTA BA GA LA YOD, JI SKAD DU, GANG TSE
BDE GSHEGS GTAM RNAMS STON PA NA, ,MGON PO SRANG BZHUD MI LA
THUGS BRTZE'I PHYIR, ,RGYAL

@110A *, ,BAS DER NI SPRUL PA RNAM SPRUL TE, ,DE DAG LA YANG
SANGS RGYAS CHOS BZANG STON, ,SROG CHAGS BRGYA STONG DAG GIS DE
THOS NAS, ,SANGS RGYAS YE SHES MCHOG LA SMON LAM 'DEBS, ,NAM BDAG
'DI 'DRA'I YE SHES THOB SNYAM STE, ,BSAM PA MKHYEN PAS RGYAL

BAS DE LUNG STON, ,GANG GIS RGYAL BA MI DBANG SPYAN DRANGS PA,
,DE YI SBYIN PA MU MTHA' MED 'GYUR TE, ,RNYED MCHOG BSAM GYIS MI
KHYAB DE RNYED CES, ,LA LA DAG NI DE LA MOS PA BSKYED, ,CES RGYAS
PAR GSUNGS PA LTA BU'O, ,'DUL BA LAS KYANG, BCOM LDAN 'DAS KYIS
SDIG

PA CAN GYI DGE SLONG MI MTHUN PA ZHIG SPRUL LA, DE'I TSIG GIS
TSUL KHRIMS DANG LDAN PA LA RNAM PAR DAG PAR KHAS 'CHES PA DANG
'GROGS PAR YANG BCAS SO ZHES 'DON TO, ,DE LA SPRUL PA'I DPES RANG
BZHIN MED PAR LTA BA 'THAD PA'I NGO BO YIN PA 'BA' ZHIG TU MA ZAD
KYI, GZHAN YANG DPE

'DI DAG GIS KYANG DNGOS PO RNAMS RANG BZHIN MED PAR GSAL BAR SHES
PAR BYA'O ZHES BSTAN PA'I PHYIR, NYON MONGS LAS DANG LUS RNAMS
DANG, ,BYED PA PO DANG 'BRAS BU DAG ,DRI ZA'I GRONG KHYER LTA BU
DAG ,SMIG RGYU RMI LAM 'DRA BA YIN, ,ZHES GSUNGS SO, ,DE LA NYON
MONGS PA NI

'DOD CHAGS LA SOGS PA DAG STE, SEMS CAN GYI SEMS KYI RGYUD DAG
NYON MONGS PAR BYED PA'I PHYIR RO, ,LAS NI DGE BA DANG MI DGE BA
DANG MI G-YO BA DAG GO , ,LUS NI KHOG PA DAG GO , ,BYED PA PO NI
BDAG RNAMS SO, ,'BRAS BU NI RNAM PAR SMIN PA DANG BDAG PO DANG
RGYU MTHUN PA RNAMS

TE; NYON MONGS PA LA SOGS PA'I DON DE DAG NI DRI ZA'I GRONG KHYER
GYI RNAM PA LA SOGS PA LTAR RANG BZHIN MED PAR RIG PAR BYA'O,
,DE'I PHYIR DNGOS PO RNAMS KYI RANG BZHIN KHAS MA BLANGS PAS DBU
MA PA RNAMS KHO NA LA RTAG PA DANG CHAD PAR LTA BA GNYIS SU THAL
BA MED PA YIN NO ZHES SHES

PAR BYA'O, ,LAS DANG 'BRAS BU'I 'BREL PA RNAM PAR DPYOD PA DER
BRTZAD PA NGAN PA LHAG MA'I BRGAL BA DANG LAN DAG NI RGYAS PAR
DBU MA LA 'JUG PA LAS NGES PAR BYA'O, ,'DIR SPRUL PA'I DGE SLONG
GNYIS KYIS DGE SLONG DMIGS PA BA LNGA BRGYA BTUL BA 'PHAGS PA
DKON MCHOG BRTZEGS

@110B PA'I MDO LAS GSUNGS PA MA TSANG BA MED PAR DPER BRJOD PAR
BYA'O, ,SLOB DPON ZLA BA GRAGS PA'I ZHAL SNGA NAS KYIS SBYAR BA'I
TSIG GSAL BA LAS, LAS DANG 'BRAS BU BRTAG PA ZHES BYA BA RAB TU
BYED PA BCU BDUN PA'I 'GREL PA'O,, ,'DIR SMRAS PA, GAL TE NYON
MONGS PA RNAMS

DANG, LAS DAG DANG, LUS RNAMS DANG, BYED PA PO DAG DANG, 'BRAS BU
RNAMS TE, 'DI DAG THAMS CAD DE KHO NA NYID MA YIN GYI, 'ON KYANG
DRI ZA'I GRONG KHYER LA SOGS PA LTAR DE KHO NA NYID MA YIN BZHIN
DU, BYIS PA RNAMS LA DE KHO NA NYID KYI RNAM PAR SNANG BA YIN NA,
YANG 'DIR DE KHO NA

NYID NI GANG ZHIG YIN LA, DE KHO NA NYID LA 'JUG PA YANG JI LTAR
YIN, BRJOD PAR BYA STE, NANG DANG PHYI'I DNGOS PO MA DMIGS PAS
NA, NANG DANG PHYI LA BDAG TU 'DZIN PA DANG BDAG GIR 'DZIN PA
RNAM PA THAMS CAD DU ZAD PA 'DI NI 'DIR DE KHO NA NYID DO, ,DE
KHO NA NYID LA 'JUG PA NI, NYON MONGS

SKYON RNAMS MA LUS 'JIG TSOGS LA, ,LTA LAS BYUNG BAR BLO YIS
MTHONG GYUR ZHING, ,BDAG NI 'DI YI YUL DU RTOGS BYAS NAS, ,RNAL
'BYOR PA YIS BDAG NI 'GOG PAR BYED, ,CES BYA BA LA SOGS PAS RGYAS
PAR DBU MA LA 'JUG PA LAS BTZAL BAR BYA'O, ,'DIR NI GNAS PA'I

PHYOGS TZAM NYID BSHAD PAR BYA STE, 'DI NA RNAL 'BYOR PA DE KHO
NA NYID LA 'JUG PAR 'DOD CING, NYON MONGS PA DANG SKYON MA LUS PA
RAB TU SPONG BAR 'DOD PA NI, 'KHOR BA 'DI CI'I RTZA BA CAN YIN
ZHES DE LTAR NYE BAR RTOG PAR BYED LA, DE DE LTAR NYE BAR RTOG PA
NA, 'KHOR BA 'JIG TSOGS LA LTA BA'I

RTZA BA CAN NYID DU MTHONG ZHING BDAG NI 'JIG TSOGS LA LTA BA
DE'I DMIGS PA YIN PAR MTHONG LA BDAG MA DMIGS PAS 'JIG TSOGS LA
LTA BA SPONG ZHING, DE SPANGS PAS NYON MONGS PA DANG SKYON MA LUS
PA LDOG PAR MTHONG PAS, GANG ZHIG BDAG TU 'DZIN PA'I YUL BDAG CES
BYA BA 'DI CI

ZHIG CES CHES THOG MAR BDAG KHO NA LA NYE BAR RTOGS PAR BYA'O,
,BDAG TU 'DZIN PA'I YUL DE YANG BRTAGS PA NA PHUNG PO'I RANG
BZHIN NAM, PHUNG PO LAS THA DAD PA ZHIG TU 'GYUR GRANG, DE LA
RTEN DANG BRTEN PA DANG DE DANG LDAN PA'I PHYOGS RNAMS KYANG GCIG
NYID DANG GZHAN NYID KYI PHYOGS KYI

@111A *, ,KHONGS SU 'DUS PA'I PHYIR DANG, MDOR BSDUS NAS BRJOD
PAR 'DOD PA'I PHYIR, GCIG NYID DANG GZHAN NYID KYI PHYOGS GNYIS
BKAG PA NYID KYIS BDAG DGAG PAR BRTZAM PAR BZHED NA, GAL TE PHUNG
PO BDAG YIN NA, ,SKYE DANG 'JIG PA CAN DU 'GYUR, ,GAL TE

PHUNG PO RNAMS LAS GZHAN, ,PHUNG PO'I MTSAN NYID MED PAR 'GYUR,
,ZHES BYA BA GSUNGS SO, ,YANG GZHAN DE BZHIN GSHEGS PA BRTAG PA
DANG, ME DANG BUD SHING BRTAG PAR PHYOGS LNGA NYE BAR BKOD LA,
'DIR NI PHYOGS GNYIS NYID YIN PA CI'I PHYIR ZHE NA, BRJOD PAR BYA
STE, GANG GI

PHYIR, DE DAG TU PHYOGS LNGA BSTAN PA DE NYID KYI PHYIR, GZHAN DU
BSTAN PAS YANG 'DIR MA BSTAN TE, MDOR BSDUS NAS PHYOGS GNYIS SHIG
NYE BAR BKOD DE DE LA GAL TE PHUNG PO BDAG YIN NO ZHES RTOG NA NI
DES NA SKYE DANG 'JIG PA CAN TE BDAG SKYE BA DANG 'JIG PA CAN DU
'GYUR TE PHUNG PO RNAMS

SKYE BA DANG 'JIG PA LA BRTEN PA'I PHYIR RO, ,BDAG NI DE LTAR
'DOD PA YANG MA YIN TE NYES PA DU MAR THAL BAR 'GYUR BA'I PHYIR
RO, ,'DI LTAR, MA BYUNG BA LAS BYUNG MIN TE, ,'DI LA SKYON DU
THAL BAR 'GYUR, ,BDAG NI BYAS PAR 'GYUR BA DANG, ,'BYUNG BA RGYU
MED CAN DU'ANG 'GYUR, ,ZHES

BYA BA DANG, DE BZHIN DU, NYE BAR LEN NYID BDAG MA YIN, ,DE BYUNG
BA DANG 'JIG PA YIN, ,NYE BAR BLANG BA JI LTA BUR, ,NYE BAR LEN
PO YIN PAR 'GYUR, ,ZHES 'CHAD PAR 'GYUR RO, ,GZHAN YANG PHYOGS
'DI NI, ,GAL TE PHUNG PO BDAG NA DE PHYIR DE, ,MANG PAS BDAG DE
DAG KYANG

MANG POR 'GYUR, ,BDAG NI RDZAS SU 'GYUR ZHING DER LTA BA, ,RDZAS
LA 'JUG PAS PHYIN CI LOG MI 'GYUR, ,MYA NGAN 'DAS TSE NGES PAR
BDAG CHAD 'GYUR, ,MYA NGAN 'DAS SNGON SKAD CIG DAG LA NI, ,SKYE
'JIG BYED PO MED PAS 'BRAS MED NYID, ,GZHAN GYIS BSAGS LAS

GZHAN GYIS ZA BAR 'GYUR, ,ZHES BYA BA LA SOGS PA DBU MA LA 'JUG
PA LAS RGYAS PAR RNAM PAR DPYAD PA BYAS PA LAS KHONG DU CHUD PAR
BYA STE, 'DIR NI SPROS PA RGYAS PAR MI BRTZAM MO, ,DE LTAR RE
ZHIG PHUNG PO BDAG MA YIN NA, ,PHUNG PO LAS THA DAD PAR YANG MI
RUNG NGO, ,GAL TE

@111B PHUNG PO RNAMS LAS GZHAN PHUNG PO'I MTSAN NYID MED PAR
'GYUR, JI LTAR BA GLANG LAS GZHAN PA'I RTA BA GLANG GI MTSAN NYID
CAN DU MI 'GYUR BA DE BZHIN DU, BDAG KYANG PHUNG PO LAS THA DAD
PAR RTOG PA NA, PHUNG PO'I MTSAN NYID MED PAR 'GYUR RO, ,DE LA
PHUNG PO DAG NI 'DUS BYAS YIN PA'I PHYIR,

SKYE BA DANG GNAS PA DANG 'JIG PA'I MTSAN NYID CAN YIN NO, ,DE LA
BDAG PHUNG PO'I MTSAN NYID CAN DU MA GYUR PAS SKYE BA DANG GNAS
PA DANG 'JIG PA DANG LDAN PAR MI 'GYUR RO, ,GANG ZHIG DE LTA BU
YIN PA DES NI YOD PA MA YIN PA'I PHYIR RAM 'DUS MA BYAS YIN PA'I
PHYIR NAM MKHA'I ME TOG

GAM MYA NGAN LAS 'DAS PA LTAR, BDAG TU BRJOD PA RNYED PAR MI
'GYUR LA, BDAG TU 'DZIN PA'I YUL DE NYID DU YANG MI RIGS SO,
,DE'I PHYIR BDAG PHUNG PO LAS GZHAN DU YANG RIGS PA MA YIN NO,
,RNAM PA GCIG TU NA 'DI NI DON GZHAN YIN NO, ,GAL TE BDAG PHUNG
PO LAS THA DAD NA DE PHUNG PO MA

YIN PA'I MTSAN NYID CAN DU 'GYUR TE, ,PHUNG PO LNGA NI GZUGS SU
RUNG BA DANG, NYAMS SU MYONG BA DANG, MTSAN MAR 'DZIN PA DANG,
MNGON PAR 'DU BYED PA DANG YUL SO SOR RNAM PAR RIG PA'I MTSAN
NYID CAN YIN NA, BDAG NI GZUGS LAS RNAM PAR SHES PA BZHIN DU
PHUNG PO DAG LAS THA

DAD PAR 'DOD PA NA MTSAN NYID THA DAD PAR GRUB PAR 'GYUR LA,
MTSAN NYID THA DAD PAR GRUB PA NI GZUGS LAS SEMS LTAR GZUNG BAR
'GYUR NA, 'DZIN PA YANG MA YIN NO, ,DE'I PHYIR PHUNG PO LAS THA
DAD PA YANG YOD PA MA YIN NO, ,GAL TE MU STEGS PA DAG GIS BDAG
PHUNG PO LAS THA DAD PAR

RTOGS SHING, DE'I MTSAN NYID KYANG THA DAD PAR SMRA BA MA YIN
NAM, DE'I PHYIR TSUL 'DI NI DE DAG LA GNOD PAR BYED PA MA YIN NO,
,JI LTAR MU STEGS PA DAG BDAG GI MTSAN NYID THA DAD PAR SMRA BA
DE LTAR NI, ZA PO RTAG DNGOS BYED PO MIN PA'I BDAG ,YON TAN BYA
MED MU STEGS RNAMS KYIS BRTAGS, ,

DE DBYE CUNG ZAD CUNG ZAD LA BRTEN NAS, ,MU STEGS CAN RNAMS LUGS
NI THA DAD 'GYUR, ,ZHES DBU MA LA 'JUG PA LAS SMRAS PA YIN NO ZHE
NA, BRJOD PAR BYA STE, MU STEGS PA DAG BDAG PHUNG PO LAS THA DAD
PA DE'I MTSAN NYID SMRA BA BDEN MOD KYI, DE DAG BDAG RANG GI NGO
BOS DMIGS NAS

@112A *, ,DE'I MTSAN NYID SMRA BA NI MA YIN TE, 'O NA CI ZHE NA,
BRTEN NAS BRTAGS PA'I DON JI LTA BA BZHIN MA RTOGS PAR SKRAG PAS
BDAG MING TZAM ZHIG TU MA RTOGS SHING KUN RDZOB KYI BDEN PA LAS
KYANG NYAMS TE, LOG PAR RTOG PA 'BA' ZHIG GI SGO NAS RJES SU DPAG
PA LTAR

SNANG BA TZAM GYIS BSLUS BAS BDAG YONGS SU RTOG PAR BYED LA, DE'I
MTSAN NYID KYANG SMRA BAR BYED PA YIN TE, LAS DANG BYED PA PO
BRTAG PA LA SOGS PA DAG TU BDAG DANG NYE BAR LEN PA GNYIS PHAN
TSUN LTOS PA'I GRUB PA YIN PAR GSUNGS PA NA KUN RDZOB TU YANG DE
DAG GI DGAG PA MDZAD PA NYID

YIN NO, ,JI LTAR ME LONG BRTEN NAS SU, ,RANG BZHIN GZUGS BRNYAN
SNANG MOD KYI, ,DE NI YANG DAG NYID DU NA, ,CUNG ZAD KYANG NI YOD
MIN PA, ,DE BZHIN PHUNG PO RNAMS BRTEN NAS, ,NGAR 'DZIN PA NI
DMIGS PAR 'GYUR, ,RANG GI BZHIN GYI GZUGS BRNYAN BZHIN, ,YANG DAG
TU NA DE 'GA' 'ANG

MED, ,JI LTAR ME LONG MA BRTEN PAR, ,RANG BZHIN GZUGS BRNYAN MI
SNANG LTAR, ,PHUNG PO RNAMS LA MA BRTEN PAR, ,NGAR 'DZIN PA LANG
DE DANG 'DRA, ,ZHES GSUNGS SO, ,DE'I PHYIR DE BSTAN PA'I PHYIR
YANG 'BAD PA MI BRTZAM MO, ,BRTEN NAS BTAGS PA MA RIG PA'I PHYIN
CI LOG

DANG LDAN PA RNAMS BDAG TU MNGON PAR ZHEN PA'I GZHIR GYUR PA NI,
PHUNG PO LNGA PO 'DI GANG GI NYE BAR LEN PA NYID DU SNANG BA 'DI
CI PHUNG PO'I MTSAN NYID YOD PA ZHIG GAM, 'ON TE PHUNG PO'I MTSAN
NYID MED PA ZHIG CES THAR PA 'DOD PA RNAMS KYIS RNAM PAR DPYOD PA
YIN NO, ,RNAM PA THAMS

CAD DU DPYAD PA NA THAR PA 'DOD PA RNAMS KYIS MA DMIGS PA DE'I
PHYIR DE RNAMS LA, BDAG NYID YOD PA MA YIN NA, ,BDAG GI YOD PAR
GA LA 'GYUR, ,BDAG MA DMIGS PA'I PHYIR BDAG TU GDAGS PA'I RGYU
PHUNG PO LNGA PO DNGOS PO BDAG GI BA YANG SHIN TU CHES DMIGS PAR
MI 'GYUR RO, ,

JI LTAR SHING RTA TSIG NA DE'I YAN LAG KYANG TSIG PAS MI DMIGS PA
DE BZHIN DU RNAL 'BYOR BA DAG GIS GANG GI TSE BDAG GI BDAG MED
PAR RTOGS PA DE NYID KYI TSE PHUNG PO'I DNGOS PO BDAG GI BA YANG
BDAG MED PAR NGES PAR RTOGS PAR 'GYUR RO, ,JI SKAD DU, NGAR 'DZIN
LAS BYUNG PHUNG PO RNAMS,

@112B NGAR 'DZIN DE NI DON DU BRDZUN, ,GANG GI SA BON BRDZUN PA
DE'I, ,SKYE BA BDEN PA GA LA ZHIG ,PHUNG PO DE LTAR MI BDEN PAR,
,MTHONG NAS NGAR 'DZIN SPONG BAR 'GYUR, ,NGAR 'DZIN PA DAG SPANGS
NAS NI, ,PHYIS NI PHUNG PO 'BYUNG MI 'GYUR, ,ZHES BSHAD DO, ,JI
LTAR NYI MA SO GA'I ZLA BA THA MA DANG,

'TSAM PA, NAM MKHA' SPRIN DANG BRAL BA'I DKYIL 'KHOR GYI PHYOGS
GNON PAR BYED CING CUNG ZAD NUR BAR GYUR PA'I 'OD ZER ME CHES
GSAL BA'I ME STAG RGYA CHEN PO DANG 'DRA BA, SA'I DKYIL 'KHOR
CHES JE RTZUB TU GYUR PA GDUNG BAR BYED PA LHUR LEN PA DAG LA
BRTEN ZHING SA PHYOGS CHES JI RTZUB TU

GYUR PA DANG PHRAD DE, MTHONG BA PHYIN CI LOG LA LTOS NAS CHU
DANG 'DRA BA'I SMIG RGYU DAG DMIGS PAS SKYE BO YUL THAG RING BA
NA GNAS PA RNAMS LA SHES PA CHU SHIN TU DANG BA'I RNAM PA CAN
SKYE BAR BYED KYI, DE DANG NYE BAR GYUR PA RNAMS LA MA YIN PA DE
BZHIN DU, 'DIR YANG, MA RIG PA'I PHYIN CI LOG

DANG LDAN PAS SO SO'I SKYE BO BDAG DANG BDAG GI BA'I DNGOS PO JI
LTAR GNAS PA DE NYID MTHONG BA LAS RGYANG RING DU GNAS PA RNAMS
LA, BDEN PAR SNANG BA BDAG DANG PHUNG POR SGRO BTAGS PA BRDZUN
PA'I DON 'DI NYID NI DNGOS PO'I DE NYID MTHONG BA DANG NYE BAR
GNAS PA RNAMS LA MI SNANG NGO, ,JI SKAD DU,

THAG RING NAS NI MTHONG BA'I GZUGS, ,NYE BA RNAMS KYIS GSAL BAR
MTHONG, ,SMIG RGYU GAL TE CHU YIN NO, ,NYE BA RNAMS KYIS CIS MI
MTHONG, ,JI LTAR RING BA RNAMS KYIS NI, ,'JIG RTEN 'DI NI YANG
DAG MTHONG, ,DE LTAR DE DANG NYE RNAMS KYIS, ,MI MTHONG MTSAN MED
SMIG RGYU BZHIN,

JI LTAR SMIG RGYU CHU 'DRA BA, ,CHU MIN DONG DU MA YIN PA, ,DE
BZHIN PHUNG PO BDAG 'DRA BA, ,DE DAG BDAG MIN DON DU MIN, ,ZHES
BSHAD DO, ,BDAG DANG BDAG GI MA DMIGS PA DE NYID KYI PHYIR DON
DAM MA MTHONG BA DANG NYE BA'I RNAL 'BYOR PA NI NGES PAR, BDAG
DANG BDAG GI ZHI BA'I PHYIR, ,NGAR

'DZIN NGA YIR 'DZIN MED 'GYUR, ,BDAG LA PHAN PA NI BDAG GI STE,
BDAG GI BA'I PHUNG PO LNGA ZHES BYA BA'I DON TO, ,BDAG STE NGAR
'DZIN PA'I YUL DANG NGA YIR 'DZIN PA'I YUL BDAG GI BA PHUNG PO LA
SOGS PA'I DNGOS PO ZHI BA STE, MA SKYES SHING MA DMIGS PA'I PHYIR
RNAL 'BYOR PA

@113A *, ,NGAR 'DZIN PA DANG NGA YIR 'DZIN PA MED PAR 'GYUR RO,
,GAL TE 'GA' ZHIG DE LTAR NGAR 'DZIN PA DANG NGA YIR 'DZIN PA MED
PAR 'GYUR PA RNAL 'BYOR PA DE RE ZHIG YOD PA MA YIN NAM, DE YOD
NA BDAG DANG PHUNG PO YANG GRUB PO ZHE NA, DE NI DE LTAR MA YIN
TE, GANG GI PHYIR,

NGAR 'DZIN NGA YIR 'DZIN MED GANG, DE YANG YOD PA MA YIN TE, NGAR
'DZIN NGA YIR 'DZIN MED PAR, ,GANG GIS MTHONG BAS MI MTHONG NGO,
,BDAG DANG PHUNG PO DAG RNAM PA THAMS CAD DU MI DMIGS PA'I RANG
GI NGO BO YIN DANG, GANG ZHIG NGAR 'DZIN PA DANG NGA YIR 'DZIN PA
MED PAR 'GYUR

BA DE DAG LAS THA DAD PA'I DNGOS PO GZHAN YOD PAR GA LA 'GYUR,
GANG GIS DE LTAR YOD PA MA YIN PA'I RANG GI NGO BO NGAR 'DZIN PA
DANG NGA YIR 'DZIN PA MED PAR MTHONG BA DES, DE KHO NA NYID MI
MTHONG NGO ZHES SHES PAR BYA'O, ,JI SKAD DU, BCOM LDAN 'DAS KYIS,
NANG GI BDAG NYID STONG

PAR LTOS, ,PHYI ROL GYUR PA'ANG STONG PAR LTOS, ,GANG ZHIG STONG
NYID SGOM BYED PA, ,DE YANG 'GA' ZHIG KYANG YOD MIN, ,ZHES BYA BA
DANG, DE BZHIN DU, GANG DAG ZHI ZHING RAB ZHI'I CHOS SEMS PA'I,
,BYIS PA DE DAG LAM NGAN ZHUGS PA YIN, ,CHOS RNAMS STONG PA YI GE
MED PA YIN, ,DE DAG YI GE MED

PAR YI GES BSTAN, ,GANG DAG ZHI ZHING RAB ZHI'I CHOS SEMS PA'I,
,SEMS PA DE YANG NAM YANG 'BYUNG MA YIN, ,SPROS KUN SEMS KYI RNAM
PAR RTOG PA STE, ,DE PHYIR CHOS RNAMS BSAM YAS SHES PAR GYIS,
,ZHES BYA BA DANG, DE BZHIN DU, PHUNG PO'I RANG BZHIN DBEN ZHING
STONG PA

NYID, ,BYANG CHUB RANG BZHIN DBEN ZHING STONG PA NYID, ,GANG
SPYOD DE YANG RANG BZHIN STONG PA STE, ,YE SHES LDAN PAS SHES KYI
BYIS PAS MIN, ,ZHES GSUNGS SO, ,DE'I PHYIR DE LTAR, NANG DANG
PHYI ROL NYID DAG LA, ,BDAG DANG BDAG GI SNYAM ZAD NA, ,NYE BAR
LEN PA 'GAG 'GYUR

ZHING, ,DE ZAD PAS NA SKYE BA ZAD, NYON MONGS PA THAMS CAD NI
'JIG TSOGS LA LTA BA'I RTZA BA CAN NO, ,'JIG TSOGS LA LTA BA'I
KUN 'BYUNG BA CAN NO, ,'JIG TSOGS LA LTA BA'I RGYU CAN NO ZHES
MDO LAS GSUNGS LA, 'JIG TSOGS LA LTA BA DE YANG BDAG DANG BDAG GI
MA

@113B DMIGS PAS SPONG BAR 'GYUR ZHING DE SPANGS PAS KYANG 'DOD PA
NYE BAR LEN PA DANG LTA BA DANG TSUL KHRIMS DANG BRTUL ZHUGS DANG
BDAG TU SMRA BA NYE BAR LEN PA ZHES BYA BA STE NYE BAR LEN PA
BZHI SPONG BAR 'GYUR RO, ,NYE BAR LEN PA ZAD PAS NI YANG SRID
PA'I MTSAN NYID CAN SKYE BA ZAD PAR 'GYUR

RO; ;GANG GI PHYIR SKYE BA LDOG PA'I RIM PA 'DI DE LTAR RNAM PAR
GZHAG PA DE'I PHYIR, LAS DANG NYON MONGS ZAD PAS THAR, ,ZHES BYA
BAR GNAS SO, ,'DI LTAR NYE BAR LEN PA ZAD NA DE'I RKYEN CAN SRID
PA YANG MI 'BYUNG LA, NYE BAR LEN PA DANG SRID PA 'GAGS NA SKYE
BA DANG RGA SHI LA SOGS

PA YOD PAR GA LA 'GYUR TE, DE LTAR NA LAS DANG NYON MONGS PA ZAD
PAS THAR BAR 'GYUR RO ZHES BYA BAR GRUB PO, ,'O NA NI LAS DANG
NYON MONGS PA RNAMS GANG ZAD PAS ZAD PAR 'GYUR BRJOD DGOS SO ZHE
NA, BRJOD PA, LAS DANG NYON MONGS RNAM RTOG LAS, ,DE DAG SPROS
LAS SPROS PA NI, ,

STONG PA NYID KYIS 'GAG PAR 'GYUR, BYIS PA SO SO'I SKYE BO TSUL
BZHIN MA YIN PAR GZUGS LA SOGS PAR RTOG PA LA NI 'DOD CHAGS LA
SOGS PA'I NYON MONGS PA SKYE BAR 'GYUR TE, 'DOD CHAGS ZHE SDANG
GTI MUG RNAMS, ,KUN DU RTOG LAS 'BYUNG BAR GSUNGS, ,SDUG DANG MI
SDUG

PHYIN CI LOG ,BRTEN PA NYID LAS KUN DU 'BYUNG, ,ZHES 'CHAD PAR
'GYUR RO, ,MDO LAS KYANG 'DOD PA KHYOD KYI RTZA BA NI, ,SHES TE
KUN TU RTOG LAS SKYE, ,KHYOD LA RTOG PAR MI 'GYUR BA, ,DE PHYIR
NGA LA MI 'BYUNG NGO, ,ZHES GSUNGS SO, ,DE LTAR RE ZHIG LAS DANG
NYON MONGS PA NI RNAM

PAR RTOG PA LAS BYUNG LA, RNAM PAR RTOG PA DE DAG KYANG SPROS PA
SNA TSOGS PA, 'KHOR BA THOG MA MED PA NAS GOMS PA, SHES PA DANG
SHES BYA DANG, BRJOD BYA DANG, RJOD BYED DANG, BUM PA DANG, SNAM
BU DANG, SHING RTA DANG, GZUGS DANG, TSOR BA DANG, SKYES PA DANG,
BUD

MED DANG, RNYED PA DANG, MA RNYED PA DANG, BDE BA DANG, SDUG
BSNGAL BA DANG, GRAGS PA DANG, MA GRAGS PA DANG, BSTOD PA DANG,
SMAD PA LA SOGS PA'I MTSAN NYID CAN LAS SKYE BAR 'GYUR RO, ,'JIG
RTEN PA'I SPROS PA DE YANG MA LUS PAR STONG PA NYID KYIS TE,
DNGOS PO

@114A *, ,THAMS CAD STONG PA NYID DU LTA BAS 'GAG PAR 'GYUR RO,
,JI LTAR ZHE NA, GANG GI PHYIR DNGOS POR DMIGS PA YOD NA NI JI
SKAD BSHAD PA'I SPROS PA YOD PAR 'GYUR GYI, MO GSHAM GYI BU MO MA
DMIGS PAR NI CHAGS PA CAN DAG DE'I YUL CAN SPROS PA 'JUG PAR

MI BYED DO, ,SPROS PA MA BCUG PAR NI DE'I YUL CAN TSUL BZHIN MA
YIN PAR RNAM PAR RTOG PA 'JUG PAR MI 'GYUR RO, ,RNAM PAR RTOG PA
MA BCUG PAR YANG NGA DANG NGA YI ZHES MNGON PAR ZHEN PA LAS NYON
MONGS PA'I TSOGS 'JIG TSOGS LA LTA BA'I RTZA BA CAN SKYED PAR MI
BYED DO, ,NYON MONGS PA'I TSOGS 'JIG

TSOGS LA LTA BA'I RTZA BA CAN MA BSKYED PAR NI LAS DAG BYED PAR
MI 'GYUR LA, LAS DAG MI BYED PA RNAMS NI SKYE BA DANG RGA SHI
ZHES BYA BA'I 'KHOR BA NYAMS SU MYONG BAR YANG MI 'GYUR RO, ,GANG
GI PHYIR DE LTAR STONG PA NYID SPROS PA MA LUS PA NYE BAR ZHI
BA'I MTSAN NYID CAN LA BRTEN NAS SPROS PA DANG BRAL

BAR 'GYUR ZHING SPROS PA DANG BRAL BAS KYANG RNAM PAR RTOG PA
LDOG CING, RNAM PAR RTOG PA LOG PAS LAS DANG NYON MONGS PA LDOG
LA, LAS DANG NYON MONGS PA LDOG PAS SKYE BA LDOG PA DE'I PHYIR,
STONG PA NYID KHO NA SPROS PA THAMS CAD LOG PA'I MTSAN NYID CAN
YIN PAS MYA NGAN LAS 'DAS

PA ZHES BYA'O, ,JI SKAD DU BRGYA PA LAS, MDOR NA CHOS NI MI 'TSE
BAR, ,DE BZHIN GSHEGS PA RNAMS KYIS GSUNGS, ,STONG NYID MYA NGAN
'DAS PA STE, ,'DIR NI DE GNYIS 'BA' ZHIG GO, ,ZHES BSHAD DO,
,SLOB DPON LEGS LDAN BYED NI NYAN THOS DANG RANG SANGS RGYAS
RNAMS LA JI SKAD

DU BSHAD PA'I STONG PA NYID RTOGS PA YOD PAR KHONG DU MA CHUD
NAS, JI SKAD DU, 'PHAGS PA NYAN THOS 'DU BYED KYI TSOGS GZHAN
DANG GZHAN SKYE BA'I SKAD CIG MA RE RE LA 'JIG PA'I DANG CAN BDAG
DANG BDAG GI THA MED PA LA NGES PAR LTA BA LA YANG, BDAG CES BYA
BA'I DNGOS PO MED PA'I PHYIR SKYE

BA DANG 'JIG PA 'DI DAG NI CHOS TZAM DU ZAD DO ZHES BYA BAR LTA
BA SKYE STE, 'DI LTAR BDAG NI NGAR 'DZIN PA'I YUL YIN PAS DE MED
NA DE YANG MI 'BYUNG LA, DE MED PA KHO NA'I PHYIR 'GA' LA YANG
NANG DANG PHYI ROL GYI DNGOS PO MED PAS NGA YIR 'DZIN PA MED
'THAD PA'I PHYIR, THA SNYAD KYI BRDAR

@114B BYA BA MA GTOGS PAR, NGA LA NI NGAR 'DZIN PA MED CING NGA
YIR 'DZIN PA MED DO ZHES BYA BAR RANG GI NGO BO NGES PA SKYE BAR
MI 'GYUR NA, BYANG CHUB SEMS DPA' CHEN PO 'DU BYED SKYE BA MED
PAR LTA BA RNAM PAR MI RTOG PA'I SHES RAB KYI SPYOD YUL LA GNAS
PA RNAMS LA LTA SMOS KYANG CI DGOS PAS, DE'I

PHYIR, NGA DANG NGA YIR 'DZIN MED GANG, ,DE YANG YOD PA MA YIN
TE, ,ZHES GSUNGS SO, ,ZHES DE SKAD DU SMRA'O, ,SLOB DPON 'DI JI
LTAR RNAM PA DE LTA BU'I YUL LA, SLOB DPON GYI LUGS KYI RJES SU
'JUG BA MA YIN PA DE LTAR NI DBU MA LA 'JUG PA LAS, RING DU SONG
BAR DE BLO 'ANG LHAG

PAR 'GYUR ZHES BYA BA DER BSTAN ZIN PAS, YANG DE SUN DBYUNG BA LA
'BAD BAR MI BYA'O, ,DE NYID KYI PHYIR BCOM LDAN 'DAS KYIS, RAB
'BYOR NYAN THOS KYI BYANG CHUB THOB PAR 'DOD PAS KYANG SHES RAB
KYI PHA ROL TU PHYIN PA 'DI NYID LA BSLAB PAR BYA'O, ,RAB 'BYOR
RANG SANGS RGYAS KYI BYANG

CHUB THOB PAR 'DOD PAS KYANG SHES RAB KYI PHA ROL TU PHYIN PA 'DI
NYID LA BSLAB PAR BYA'O, ,RAB 'BYOR BLA NA MED PA YANG DAG PAR
RDZOGS PA'I BYANG CHUB THOB PAR 'DOD PAS KYANG SHES RAB KYI PHA
ROL TU PHYIN PA 'DI NYID LA BSLAB PAR BYA'O ZHES RGYA CHER GSUNGS
SHING, ,GZHAN YANG, GANG

DAG BDE GSHEGS NYAN THOS 'GYUR BAR BYA SNYAM DANG, ,RANG SANGS
RGYAS DANG DE BZHIN CHOS RGYAL 'GYUR 'DOD PA, ,BZOD PA 'DI LA MA
BRTEN THOB PAR MI 'GYUR TE, ,DPER NA TSU ROL PHA ROL 'GRO NGOGS
MI MTHONG BZHIN, ,ZHES GSUNGS SO, ,'DIR SMRAS PA, GAL TE DE LTAR
NANG DANG

PHYI'I DNGOS PO MA DMIGS PA'I PHYIR NANG DANG PHYI LA NGA DANG
NGA'I SNYAM PA'I RTOG PA RNAMS MA SKYES PA DE DE KHO NA NYID YIN
NO ZHES RNAM PAR GZHAG NA, 'O NA BCOM LDAN 'DAS KYIS 'DI SKAD DU,
BDAG NYID BDAG GI MGON YIN GYI, ,GZHAN NI SU ZHIG MGON DU 'GYUR,
,BDAG NYID LEGS

PAR DUL BAS NI, ,MKHAS PAS MTHO RIS THOB PAR 'GYUR, ,ZHES BYA BA
DANG, DE BZHIN DU, GNAG DANG DKAR PO'I LAS NI 'JIG MI 'GYUR,
,BDAG GIS BYAS PA MYONG BAR 'GYUR BA YIN, ,LAS DANG 'BRAS BU 'PHO
BAR 'GYUR BA'ANG MIN, ,RGYU DANG RKYEN MED PAR YANG

@115A *, ,'BYUNG BA MIN, ,ZHES RGYA CHER GSUNGS PA DE DANG JI
LTAR MI 'GAL, BRJOD PAR BYA STE, 'DI NA BDAG GAM SEMS CAN MED,
,CHOS 'DI DAG NI RGYU DANG BCAS, ,ZHES BYA BA DANG, DE BZHIN DU,
BDAG GZUGS MA YIN, BDAG GZUGS DANG LDAN PA MA

YIN, GZUGS LA BDAG MED, BDAG LA GZUGS MED, DE BZHIN DU BDAG RNAM
PAR SHES PA MA YIN, BDAG RNAM PAR SHES PA DANG LDAN PA MA YIN,
RNAM PAR SHES PA LA BDAG MED, BDAG LA RNAM PAR SHES PA MED CES
BYA BA'I BAR DANG, DE BZHIN DU CHOS THAMS CAD NI

BDAG MED PA'O ZHES BYA BA DE SKAD DU YANG, BCOM LDAN 'DAS KYIS
CI'I PHYIR MA GSUNGS, DE'I PHYIR DA JI LTAR LUNG GONG MA LUNG 'DI
DANG 'GAL BAR MI 'GYUR, DE'I PHYIR 'DIR BCOM LDAN 'DAS KYIS BSTAN
PA'I DGONGS PA BTZAL BAR BYA'O, ,BCOM LDAN 'DAS KYIS NI SPYIR

GSUNG RAB LAS, BDAG GO ZHES KYANG BTAGS GYUR CING, ,BDAG MED CES
KYANG BSTAN PAR GYUR, ,SANGS RGYAS RNAMS KYIS BDAG DANG NI, ,BDAG
MED 'GA' MED CES KYANG BSTAN, ,'DIR DGONGS PA NI 'DI YIN TE, 'DI
NA GANG DAG LTA BA NGAN PA'I RAB RIB KYI LING TOG

MTHUG BOS BLO'I MIG MA LUS PAR BKAB PAS DNGOS PO'I RNAM PA 'JIG
RTEN PA'I LTA BA DRI MA MED PA'I YUL LAS MA 'DAS KYANG MA MTHONG
BAR GYUR PA, THA SNYAD KYI BDEN PA LA GNAS PA KHO NA YIN BZHIN DU
SA DANG CHU DANG ME DANG RLUNG ZHES BYA BA'I DE KHO NA NYID TZAM
GYI RJES SU 'JUG PA

LHUR LEN PA, RTZA BA DANG CHAN DANG PHABS DANG CHU DANG DROD LA
SOGS PA RDZAS KYI KHYAD PAR YONGS SU SMIN PA TZAM GYI RKYEN LAS
BYUNG ZHING, MYOS PA DANG BRGYAL BA LA SOGS PA'I NUS PA'I KHYAD
PAR DANG LDAN PA'I CHANG DMIGS PA LTAR, BLO NUR NUR PO LA SOGS
PA'I 'BYUNG BA CHEN PO

YONGS SU SMIN PA TZAM LAS 'BYUNG BA NYID DU SMRA BA, SNGON GYI
MTHA' DANG PHYI MA'I MTHA' LA SKUR BA 'DEBS PAR ZHUGS PA, 'JIG
RTEN 'DI YANG MED LEGS PAR BYAS PA DANG NYES PAR BYAS PA'I LAS
RNAMS KYI 'BRAS BU RNAM PAR SMIN PA YANG MED, SEMS CAN RDZUS TE
SKYE BA YANG MED DO ZHES BYA BA

@115B LA SOGS BAS 'JIG RTEN PHA ROL DANG BDAG LA SKUR BA 'DEBS
PAR BYED PA, DE LA SKUR BA 'DEBS PAS 'BRAS BU KHYAD PAR DU 'PHAGS
PA YID DU 'ONG BA MTHO RIS DANG BYANG GROL GYI KHYAD PAR 'PHEN PA
LA RGYAB KYIS PHYOGS PA, RTAG TU RGYUN MI 'CHAD PAR MI DGE BA'I
LAS MNGON PAR

'DU BYED PA LA ZHUGS PAS DMYAL PA LA SOGS PA'I G-YANG SA CHEN POR
LTUNG BA LA MNGON DU PHYOGS PA DE DAG GI YANG DAG PA MA YIN PA'I
LTA BA DE DAG BZLOG PAR BYA ZHING GDUL BYA DMAN PA DANG 'BRING PO
DANG MCHOG RJES SU GZUNG BAR BZHED PAS GDUL BYA DMAN PA SDIG PA
MI DGE BA BYED PA

RNAMS MI DGE BA LAS BZLOG PAR BYA BA'I PHYIR, SANGS RGYAS BCOM
LDAN 'DAS SPYOD PA BRGYAD KHRI BZHI STONG GI DBYE BAS THA DAD
PA'I SEMS CAN GYI KHAMS KYI BSAM PA JI LTA BA BZHIN DU RJES SU
GSHEGS PA, SEMS CAN GYI KHAMS MA LUS PA BSGRAL BAR THUGS DAM BCAS
PA, SGRUB

PA LHUR MDZAD PA, THABS DANG MKHYEN RAB DANG THUGS RJE CHEN PO
DANG LDAN PA, 'GRO BA DU MA'I DPE ZLA MI MNGA' BA'I GNYEN, NYON
MONGS PA'I NAD MA LUS PA GSO BAR MDZAD PA, SMAN PA'I RGYAL PO
CHEN PO RNAMS KYIS 'GA' ZHIG TU BDAG GO ZHES KYANG BTAGS GYUR
ZHING STE, BZHAG

PAR GYUR TO, ,RGYU MED PAR SMRA BA DGAG PA'I 'THAD PA NI, BYED PA
PO DANG LAS BRTAG PA DANG, RGYU MED LAS KYANG MIN ZHES BYA BA DES
DBU MA LA 'JUG PA LAS RGYAS PAR SHES PAR BYA STE, DE DGAG PA'I
PHYIR 'DIR YANG 'BAD PAR MI BYA'O, ,GANG DAG DGE BA'I LAS BYED
CING MI DGE BA'I

LAS LAS LOG PA, BDAG TU YANG DAG PAR LTA BA MKHREGS PA BYA SRAD
BU CHES SHIN TU RING BAS BRTOD PA LTAR SHIN TU RING POR PHYIN
YANG KHAMS GSUM LAS SHIN TU 'DAS NAS, MYA NGAN LAS 'DAS PA'I
GRONG KHYER ZHI BAR 'GRO MI NUS PA, GDUL BYA BAR MA DE DAG 'JIG
TSOGS LA LTA

BAR MNGON PAR ZHEN PA LHOD PAR BYA BA'I PHYIR DANG, MYA NGAN LAS
'DAS PA LA 'DUN PA BSKYED PAR BYA BA'I PHYIR NI, SANGS RGYAS BCOM
LDAN 'DAS RNAMS KYIS BDAG MED CES KYANG BSTAN PAR GYUR TO, ,GANG
DAG SNGON GOMS PA'I KHYAD PAR GYIS ZAB MO'I CHOS LA LHAG PAR MOS
PA

@116A *, ,RJES SU 'BREL PA'I SA BON YONGS SU SMIN PAR GYUR PA
THOB PA MYA NGAN LAS 'DAS PA LA NYE BAR GNAS PA BDAG LA CHAGS PA
DANG BRAL BA, THUB PA'I DBANG PO'I GSUNG RAB KYI DON GYI DE KHO
NA NYID MCHOG TU ZAB PA'I GTING DPOG PAR NUS PA, GDUL BYA MCHOG
TU

GYUR PA DE DAG LA NI LHAG PAR MOS PA'I KHYAD PAR NGES PAR BZUNG
NAS, SANGS RGYAS RNAMS KYIS BDAG DANG NI, ,BDAG MED 'GA' MED CES
KYANG BSTAN TE, JI LTAR BDAG TU LTA BA YANG DAG PA MA YIN PA DE
BZHIN DU, DE'I GNYEN POR GYUR PA BDAG MED PAR LTA BA YANG, YANG
DAG PA

MA YIN PA NYID DO, ,DE LTAR NA BDAG 'GA' YANG MED LA, BDAG MED PA
YANG 'GA' YANG MED DO ZHES BSTAN PA YIN NO, ,JI SKAD DU MDO LAS,
'OD SRUNGS BDAG CES BYA BA 'DI NI MTHA' GCIG GO, ,BDAG MED CES
BYA BA 'DI NI MTHA' GNYIS SO, ,MTHA' DE GNYIS KYI DBUS

GANG YIN PA DE NI GZUGS MED PA BSTAN DU MED PA, RTEN MED PA,
SNANG BA MED PA, RNAM PAR RIG PA MED PA, GNAS MED PA STE, 'OD
SRUNGS 'DI NI DBU MA'I LAM CHOS RNAMS LA YANG DAG PAR SO SOR
RTOGS PA ZHES BYA'O ZHES GSUNGS SO, ,'PHAGS PA RIN PO CHE'I
PHRENG BA

LAS KYANG, ,DE LTAR BDAG DANG BDAG MED PA, ,YANG DAG JI BZHIN
DMIGS SU MED, ,BDAG DANG BDAG MED LTA BA NI, ,DE PHYIR THUB PA
CHEN POS BZLOG ,MTHONG DANG THOS SOGS THUB PA YIS, ,BDEN MIN
BRDZUN PA MIN PAR GSUNGS, ,PHYOGS LAS MI MTHUN PHYOGS GYUR

PAS, ,DE DAG GNYI GA DON DU MIN, ,ZHES GSUNGS SO, ,GANG GI PHYIR
DE LTAR GDUL BYA'I SKYE BO DMAN PA DANG BAR MA DANG MCHOG GI BSAM
PA THA DAD PA NYID KYIS BDAG DANG BDAG MED PA DANG, DE GNYI GA
DGAG PA'I SGO NAS SANGS RGYAS BCOM LDAN 'DAS RNAMS KYI CHOS BSTAN
PA

'JUG PA DE'I PHYIR, DBU MA PA RNAMS LA LUNG GIS GNOD PA MED DO,
,DE NYID KYI PHYIR SLOB DPON 'PHAGS PA'I LHAS, ,BSOD NAMS MIN PA
DANG POR BZLOG ,BAR DU BDAG NI BZLOG PA DANG, ,PHYI NAS LTA ZHIG
KUN BZLOG PA, ,GANG GIS SHES TE MKHAS PA YIN, ,ZHES BSHAD DO, ,

@116B DE BZHIN DU, SLOB DPON GYI ZHAL SNGA NAS KYANG, BRDA SPROD
PA DAG JI LTA BUR, ,YI GE'I PHYI MO 'ANG KLOG 'JUG LTAR, ,DE
BZHIN SANGS RGYAS GDUL BYA LA, ,JI TZAM BZOD PA'I CHOS STON TO,
,KHA CIG LA NI SDIG PA LAS, ,RNAM PAR BZLOG PHYIR CHOS STON TO,
,KHA CIG BSOD NAMS

GRUB BYA'I PHYIR, ,KHA CIG LA NI GNYIS BRTEN PA, ,KHA CIG LA NI
GNYIS MI BRTEN, ,ZAB MO KHU 'PHRIG CAN 'JIGS PA, ,STONG NYID
SNYING RJE'I SNYING PO CAN, ,BYANG CHUB SGRUB PA KHA CIG LA'O,
,ZHES GSUNGS SO, ,YANG NA 'DI'I DON GZHAN YIN TE, 'DU BYED SKAD
CIG RE RE LA 'JIG PA'I

NGANG CAN RNAMS LA LAS DANG 'BRAS BU'I 'BREL PA MED PAR BLTAS NAS
GRANGS CAN PA LA SOGS PA DAG GIS BDAG GO ZHES KYANG BTAGS GYUR
ZHING, 'THAD PAS 'KHOR BA PO BDAG MA MTHONG ZHING 'JIG RTEN
RGYANG PAN PA DAG GIS, JI TZAM DBANG PO'I SPYOD YUL BA, ,SKYES
BU'ANG DE

TZAM NYID DU ZAD, ,BZANG MO MANG THOS GANG SMRA BA, ,DE DAG
SPYANG KI'I RJES DANG 'DRA, ,ZHES BYA BA LA SOGS PAS BDAG MED CES
KYANG BSTAN PAR 'GYUR LA, RAB RIB CAN GYIS DMIGS PA'I SKRA SHAD
DAG LA RAB RIB MED PA DAG LTAR DNGOS PO BYIS PA'I SKYE BOS BTAGS
PA'I, BDAG

DANG BDAG MED PA LA SOGS PA RANG GI NGO BO RNAM PA THAMS CAD DU
MA GZIGS PA, BCOM LDAN 'DAS, SANGS RGYAS RNAMS KYIS BDAG DANG NI,
,BDAG MED 'GA' MED CES KYANG BSTAN, ,ZHES BYA BA'O, ,'DIR SMRAS
PA, GAL TE SANGS RGYAS BCOM LDAN 'DAS RNAMS KYIS BDAG

DANG BDAG MED PA GNYI GA MED PAR BSTAN NA, DE GNYIS MA BSTAN PA
YIN DANG, 'O NA CI BSTAN, BRJOD PAR BYA STE, BRJOD PAR BYA BA
BZLOG PA STE, SEMS KYI SPYOD YUL BZLOG PAS SO, ,MA SKYES PA DANG
MA 'GAGS PA, ,CHOS NYID MYA NGAN 'DAS DANG MTSUNGS, ,'DIR BRJOD

PAR BYA BA 'GA' ZHIG YOD NA NI, DE STON PAR 'GYUR BA ZHIG NA,
GANG GI TSE BRJOD PAR BYA BA LDOG CING, TSIG DAG GI YUL YOD PA MA
YIN PA DE'I TSE SANGS RGYAS RNAMS KYIS CUNG ZAD KYANG MA BSTAN
TO, ,YANG CI'I PHYIR BRJOD PAR BYA BA MED CE NA, SEMS KYI SPYOD
YUL LDOG PAS SO

@117A *, ,ZHES GSUNGS TE, SEMS KYI SPYOD YUL NI SEMS KYI SPYOD
YUL LO, ,SPYOD YUL NI YUL TE, DMIGS PA ZHES BYA BA'I THA TSIG GO,
,GAL TE SEMS KYI SPYOD YUL 'GA' ZHIG YOD PAR GYUR NA NI DER RGYU
MTSAN 'GA' ZHIG SGRO BTAGS NAS TSIG DAG 'JUG

PAR 'GYUR NA, GANG GI TSE SEMS KYI SPYOD YUL NYID MI 'THAD PA
DE'I TSE, RGYU MTSAN SGRO BTAGS NAS TSIG GAR 'JUG PAR 'GYUR, YANG
CI'I PHYIR SEMS KYI SPYOD YUL MED CE NA, BSTAN PA'I PHYIR, MA
SKYES PA DANG MA 'GAGS PA, ,CHOS NYID MYA NGAN 'DAS DANG MTSUNGS,
,ZHES

GSUNGS TE, GANG GI PHYIR MA SKYES PA DANG MA 'GAGS PA CHOS NYID
DE CHOS KYI NGO BO DANG, CHOS KYI RANG BZHIN MYA NGAN LAS 'DAS PA
DANG MTSUNGS PAR GZHAG PA DE'I PHYIR DE LA SEMS MI 'JUG GO, ,SEMS
MI 'JUG NA RGYU MTSAN SGRO 'DOGS PAR GA LA 'GYUR LA, DE MED PA'I
PHYIR

TSIG DAG 'JUG PAR GA LA 'GYUR TE, DE'I PHYIR SANGS RGYAS RNAMS
KYIS CUNG ZAD KYANG MA BSTAN TO ZHES BYA BAR GNAS SO, ,DE NYID
KYI PHYIR, DMIGS PA THAMS CAD NYER ZHI ZHING, ,SPROS PA NYE BAR
ZHI BA STE, ,SANGS RGYAS RNAMS KYIS GANG DU YANG, ,SU LA'ANG CHOS
'GA' MA

BSTAN TO, ,ZHES 'CHAD PAR 'GYUR RO, ,'DI NI DE LTAR MA YIN PA'AM,
,YANG NA PHYOGS SNGA MA 'DI NI GZHAN YIN TE, SPROS PA NI, STONG
PA NYID KYIS 'GAG PAR 'GYUR, ,ZHES GANG SMRAS NA, JI LTAR SPROS
PA STONG PA NYID KYIS 'GAG PAR 'GYUR ZHE NA, BRJOD PA, GANG GI
PHYIR,

BRJOD PAR BYA BA BZLOG PA STE, ,SEMS KYI SPYOD YUL LDOG PAS SO,
,ZHES BYA BA LA SOGS PA STE, SNGA MA BZHIN DU BSHAD PAR BYA'O,
,RNAM PA GCIG TU NA 'DI SKAD DU, SNGAR NANG DANG PHYI'I DNGOS PO
MA DMIGS PAS NANG DANG PHYI ROL LA NGAR 'DZIN PA DANG NGA YIR
'DZIN PA ZAD PA

GANG YIN PA DE NI 'DIR DE KHO NA NYID YIN NO ZHES GANG BSHAD NA,
DE CI 'DRA BA ZHIG YIN ZHING, CI DE BRJOD PA'AM SHES PAR BYA BAR
NUS SAM ZHE NA, 'DI LTAR, BRJOD PAR BYA BA LDOG PA STE, ,SEMS KYI
SPYOD YUL LDOG PAS SO, ,DE KHO NA NYID DE LA ZHES BYA BA NI TSIG
GI LHAG MA'O, ,

@117B YANG RGYU CI'I PHYIR DE KHO NA NYID DE BRJOD PAR BYA BA
LDOG CING SEMS KYI SPYOD YUL LDOG PAR 'GYUR ZHE NA, MA SKYES PA
DANG MA 'GAGS PA, ,CHOS NYID MYA NGAN 'DAS DANG MTSUNGS, ,ZHES
GSUNGS TE, BSHAD PA NI SNGA MA KHO NA SBYAR BAR BYA'O, ,DE NYID
KYI PHYIR MDO LAS, ZHI BA'I BLO GROS

GANG GI NUB MO DE BZHIN GSHEGS PA BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR SANGS RGYAS PA DANG,
GANG GI NUB MO LEN PA MI MNGA' BAR YONGS SU MYA NGAN LAS 'DA' BAR
'GYUR BA DE'I BAR DU DE BZHIN GSHEGS PAS THA NA YI GE 'BRU GCIG
KYANG MA GSUNGS

SO; ;GSUNG BAR MI 'GYUR RO ZHES GSUNGS SO, ,'KHRUL 'KHOR LAS BYAS
SIL SNYAN NI, ,JI LTAR RLUNG BSKUL SGRA 'BYUNG BA, ,DE LA DKROL
BYED MED MOD KYI, 'ON KYANG SGRA DAG 'BYUNG 'GYUR BA, ,DE BZHIN
LEGS PAR SNGAR SBYANGS SHING, ,SEMS CAN BSAM PAS BSKUL

GYUR PA, ,SANGS RGYAS GSUNG NI 'BYUNG 'GYUR YANG, ,'DI LA RTOG PA
YOD MI MNGA', ,JI LTAR BRAG CA'I SGRA NANG DANG, ,PHYI ROL GNAS
PA MA YIN PA, ,DE BZHIN MI YI DBANG PO'I GSUNG, ,NANG DANG PHYI
ROL GNAS PA YIN, ,ZHES BYA BA LA SOGS PA 'BYUNG NGO, ,'DIR KHA
CIG DBU MA

PA NI MED PA PA DANG KHYAD PAR MED PA YIN TE, ,GANG GI PHYIR DGE
BA DANG MI DGE BA'I LAS DANG, BYED PA PO DANG, 'BRAS BU DANG,
'JIG RTEN THAMS CAD RANG BZHIN GYIS STONG PAR SMRA BA YIN LA,
,MED PA PA DAG KYANG DE DAG MED DO ZHES SMRA BAR BYED PA YIN PA
DE'I PHYIR, DBU MA PA NI MED

PA PA DANG KHYAD PAR MED DO ZHES RGOL PAR BYED DO, ,DE LTAR NI MA
YIN TE, DBU MA PA DAG NI RTEN CING 'BREL BAR 'BYUNG BA SMRA BA
YIN LA, RTEN CING 'BREL PAR 'BYUNG BA'I PHYIR 'JIG RTEN 'DI DANG,
'JIG RTEN PHA ROL LA SOGS PA THAMS CAD RANG BZHIN MED PAR SMRA
BAR BYED DO, ,MED

PA PA DAG GIS NI DE LTAR RTEN CING 'BREL PAR 'BYUNG BA YIN PA'I
PHYIR RANG BZHIN GYIS STONG PA NYID KYI SGO NAS 'JIG RTEN PHA ROL
LA SOGS PA DNGOS PO MED PAR RTOG PA MA YIN TE, 'O NA CI ZHE NA,
'JIG RTEN 'DI'I DNGOS PO'I RNAM PA RANG BZHIN GYIS DMIGS NAS DE
'JIG RTEN PHA

@118A *, ,ROL NAS 'DIR 'ONG BA DANG, 'JIG RTEN 'DI NAS 'JIG RTEN
PHA ROL DU 'GRO BAR MA MTHONG NAS 'JIG RTEN 'DIR DMIGS PA'I DNGOS
PO DANG 'DRA BA'I DNGOS PO GZHAN LA SKUR PA 'DEBS PAR BYED PA YIN
NO, ,GAL TE DE LTA NA YANG DE DAG GIS DNGOS PO'I RANG GI NGO BOR

YOD PA MA YIN PA NYID LA MED PA NYID DU RTOG PA'I PHYIR RE ZHIG
LTA BA 'DI'I SGO NAS MTSUNGS PA YOD DO ZHE NA, MED DE, DBU MA PA
DAG GIS NI KUN RDZOB TU YOD PAR KHAS BLANGS PA'I PHYIR LA, DE DAG
GIS KHAS MA BLANGS PA'I PHYIR MI MTSUNGS PA NYID DO, ,GAL TE
DNGOS PO MA GRUB PAR MTSUNGS

SO ZHE NA, GAL TE YANG DNGOS PO MA GRUB PA MTSUNGS PA NYID YIN PA
DE LTA NA YANG RTOGS PA PO THA DAD PAS MI MTSUNGS PA NYID DO,
,'DI LTAR DPER NA RKU BYAS PA'I MI ZHIG LA, GCIG GIS NI YANG DAG
PAR MI SHES BZHIN DU DE DANG MI MDZA' BAS SBUD NAS 'DIS BRKUS SO
ZHES DE LA LOG

PAR SMRA BAR BYED LA, GZHAN NI DNGOS SU MTHONG NAS SUN 'BYIN PAR
BYED DO, ,DE LA DNGOS PO THA DAD PA MED MOD KYANG DE LTA NA YANG,
RTOGS PA PO THA DAD PAS GCIG LA NI DER BRDZUN DU SMRA'O ZHES
BRJOD LA, GZHAN LA NI BDEN PAR SMRA'O ZHES BYA'O, ,GCIG LA NI
YANG DAG PAR BRTAGS

PA NA GRAGS PA MA YIN PA DANG KHA NA MA THO BAR 'GYUR LA, GZHAN
LA NI MA YIN PA DE BZHIN DU 'DIR YANG DNGOS PO'I RANG GI NGO BO
THA MI DAD KYANG DBU MA PA DNGOS PO'I RANG GI NGO BO JI LTA BA
BZHIN RIG PA RNAMS KHONG DU CHUD PA DANG SMRA BA NA, MED PA PA
DNGOS PO'I RANG GI NGO BO JI LTA BA BZHIN

RIG PA MA YIN PA DAG DANG LHAN CIG SHES PA DANG BRJOD PA DAG
MTSUNGS PAR YOD PA MA YIN NO, ,SNGON GYI SLOB DPON DAG NI JI LTAR
SO SO'I SKYE BO DANG 'PHAGS PA GNYIS KYI SO SOR MA BRTAGS PA DANG
SO SOR BRTAGS PA'I BTANG SNYOMS DAG BTANG SNYOMS SU MTSUNGS PA
DANG, JI LTAR

DMUS LONG DANG MIG DANG LDAN PA GNYIS KYIS YUL PHYOGS NGES PAR
MTSUNGS KYANG KHYAD PAR CHEN PO YOD PA DE BZHIN DU MED PA PA DAG
DANG, DBU MA PA RNAMS LA YANG KHYAD PAR YOD PAR 'GYUR RO ZHE'O,
,'DIR SMRAS PA, GAL TE DE LTAR, MA SKYES PA DANG MA 'GAGS PA,
CHOS

@118B NYID MYA NGAN 'DAS DANG MTSUNGS PA YIN LA, DE LA NGAG DANG
SEMS DAG 'JUG PA YOD PA MA YIN MOD KYI, DE LTA NA YANG, DE MA
BSTAN NA GDUL BYA'I SKYE BO RNAMS KYIS SHES PAR MI NUS PAS, GDUL
BYA'I SKYE BO RNAMS DE LA 'JUG PAR BYA BA'I PHYIR GDON MI ZA BAR
KUN RDZOB KYI BDEN PA LA

LTOS NAS JI ZHIG LTAR DE BSTAN PA'I RIM PA ZHIG YOD DGOS PAS DE
BRJOD PAR BYA'O, ,BRJOD PA, 'DIR SANGS RGYAS BCOM LDAN 'DAS RNAMS
KYI DE KHO NA NYID KYI BDUD RTZI LA 'JUG PA'I BSTAN PA'I RIM PA
NI 'DI YIN PAR SHES PAR BYA STE, GANG 'DI, THAMS CAD YANG DAG
YANG DAG

MIN, ,YANG DAG YANG DAG MA YIN NYID, ,YANG DAG MIN MIN YANG DAG
MIN, ,DE NI SANGS RGYAS RJES BSTAN PA'O, ,ZHES BYA'O, ,DE LA,
GANG ZHIG GANG GANG LA DGA' BA, ,DE YI DE DE SNGAR BSHAD BYA,
,NYAMS PAR GYUR PA DAM CHOS KYI, ,SNOD NI CIS KYANG MA YIN NO,
,ZHES BYA BA

DANG, JI LTAR KLA KLO SKAD GZHAN GYIS, ,GZUNG BAR MI NUS DE BZHIN
DU, ,'JIG RTEN PA YIS MA GTOGS PA, ,'JIG RTEN GZUNG BAR NUS MA
YIN, ,ZHES BYA BA DANG, DE BZHIN DU BCOM LDAN 'DAS KYIS KYANG,
,'JIG RTEN NGA DANG LHAN CIG RTZOD KYI, NGA NI 'JIG RTEN DANG MI

RTZOD DE, GANG 'JIG RTEN NA YOD PAR 'DOD PA DE NI NGA YANG YOD
PAR BZHED DO, ,GANG 'JIG RTEN NA MED PAR 'DOD PA DE NI NGA YANG
MED PAR BZHED DO ZHES BYA BA'I LUNG LAS NA THOG MA KHO NAR RE
ZHIG BCOM LDAN 'DAS KYIS GANG GIS NA DE LTAR SNOD KYI 'JIG RTEN
DANG, SEMS CAN GYI

'JIG RTEN THOG MAR RLUNG GI DKYIL 'KHOR NAS SRID PA'I RTZE MO LA
THUG PA, NAM MKHA'I KHAMS KYI MTHA' GTUGS PA'I SKYE BA DANG, GNAS
PA DANG 'JIG PA PHYIN CI MA LOG PA RAB TU DBYE BA SNA TSOGS PA
DANG BCAS PA, RGYU DANG BCAS PA, 'BRAS BU DANG BCAS PA, RO MYANG
BA DANG

BCAS PA, NYES DMIGS DANG BCAS PA, NYE BAR BSTAN PA, BCOM LDAN
'DAS THAMS CAD MKHYEN ZHING THAMS CAD GZIGS PA 'DI NI 'JIG RTEN
GYI BYUNG TSUL MA LUS PA MKHYEN PA YIN NO SNYAM DU BDAG NYID LA
'JIG RTEN GUS PA BSKYED PAR BYA BA'I PHYIR DE'I LTA BA LA LTOS
NAS,

@119A *, ,GDUL BYA'I SKYE BO RANG LA GRAGS PA'I DNGOS PO RAB TU
DBYE BA DANG, RANG GI NGO BO'I RNAM PAR PHYE BA THOS NAS MOS PA
MNGON PAR 'DOD PA SKYES PA LA, PHUNG PO DANG KHAMS DANG SKYE
MCHED LA SOGS PA MA RIG PA'I RAB RIB CAN DAG GIS BDEN PAR BRTAGS
PA GANG YIN

PA DE NYID BDEN NO ZHES GSUNGS SO, ,DE'I PHYIR DE LTAR GDUL BYA'I
SKYE BO BCOM LDAN 'DAS LA THAMS CAD MKHYEN PA YIN NO SNYAM DU BLO
SKYES PA LA DUS PHYIS, DE DAG THAMS CAD YANG DAG MIN, ,ZHES BSTAN
TO, ,DE LA YANG DAG PA ZHES BYA BA NI GANG LA GZHAN DU 'GYUR BA
NYID MED PA LA BYA NA,

SKAD CIG RE RE LA 'JIG PA'I PHYIR 'DUS BYAS RNAMS LA NI GZHAN DU
'GYUR BA YOD PA YIN TE, DE'I PHYIR GZHAN DU 'GYUR BA YOD PAS YANG
DAG PA MA YIN NO, ,'ANG GI SGRA NI DANG GI DON TE, THAMS CAD YANG
DAG PA DANG YANG DAG PA MA YIN PA ZHES BSTAN PA SDUD PAR BLTA BAR
BYA'O, ,KHA CIG LA NI

'DI DAG THAMS CAD, YANG DAG YANG DAG MA YIN NYID, ,CES BSTAN TO,
,DE LA BYIS PA'I SKYE BO LA LTOS NAS NI 'DI DAG THAMS CAD YANG
DAG PA YIN LA, 'PHAGS PA'I YE SHES LA LTOS NAS NI 'DI DAG THAMS
CAD BRDZUN PA STE, 'DI DAG GIS DE LTAR MA GZIGS PA'I PHYIR RO, ,

DE KHO NA NYID LTA BA LA YUN RING PO NAS GOMS PA SGRIB PA CUNG
ZAD TZAM MA BKROL BA KHA CIG LA NI, DE DAG YANG DAG MIN MIN YANG
DAG MIN ZHES BSTAN TE, SGRIB PA CUNG ZAD TZAM PO DE YANG SPANG
BAR BYA BA'I PHYIR MO GSHAM GYI BU'I SNGO BA SANGS DANG DKAR SHAM
BKAG PA LTAR DE GNYI GA YANG

BKAG PA YIN NO, ,'DI NI SANGS RGYAS BCOM LDAN 'DAS KYIS RJES SU
BSTAN PA STE, LAM GOL PA NAS BZLOG NAS LAM BZANG PO LA 'GOD PA NI
BSTAN PA'O, ,DE LTAR MTHAR GYIS STON PA NI RJES SU STON PA'O,
,YANG NA GDUL BYA'I SKYE BO DANG 'TSAM PAR STON PA NI RJES SU
STON PA'O, ,

SANGS RGYAS BCOM LDAN 'DAS RNAMS KYIS BSTAN PA DE DAG THAMS CAD
NI DE KHO NA NYID KYI BDUD RTZI LA 'JUG PA'I THABS NYID DU RNAM
PAR GNAS SO, ,DE BZHIN GSHEGS PA RNAMS NI GSUNG DE KHO NA NYID
KYI BDUD RTZI LA 'JUG PA'I THABS SU MA GYUR PA MI GSUNG STE, NAD
DANG RJES SU

@119B MTHUN PA'I SMAN NYE BAR SOGS PA LTAR 'DUL BA'I SKYE BO RJES
SU GZUNG BAR BZHED PAS JI LTAR 'TSAM PA LTAR STON PAR MDZAD PA
YIN NO, ,JI SKAD DU BRGYA PA LAS, YOD DANG MED DANG YOD MED DANG,
,GNYI GA MIN ZHES KYANG BSTAN TE, ,NAD KYI DBANG GIS THAMS CAD
NI, ,SMAN ZHES BYA

BAR 'GYUR MIN NAM, ,ZHES BSHAD DO, ,GANG LA 'JUG PAR BYA BA'I
PHYIR BSTAN PA 'DI DAG STON PA'I DE KHO NA NYID DE MTSAN NYID CI
DANG LDAN PA ZHIG CE NA, BRJOD PAR BYA BA BZLOG PA STE, SEMS KYI
SPYOD YUL BZLOG PAS SO, ,ZHES 'DI NI KHO BO CAG GIS BSHAD ZIN TO,
,GANG GI TSE

'DI DE LTA BU YIN PA DE'I TSE GZHAN YANG CI ZHIG DRIR YOD, ,DE
LTA YIN MOD KYI, 'ON KYANG 'JIG RTEN PA'I THA SNYAD KHAS BLANGS
PA LTAR THA SNYAD KYI BDEN PA'I NGOR SGRO BTAGS NAS DE'I MTSAN
NYID KYANG BRJOD PAR BYA DGOS SO ZHE NA, DE BRJOD PAR BYA STE,
GZHAN LAS SHES MIN ZHI BA DANG, ,SPROS PA

RNAMS KYIS MA SPROS PA, ,RNAM RTOG MED DON THA DAD MIN, ,DE NI DE
NYID MTSAN NYID DO, ,DE LA 'DI LA GZHAN LAS SHES PA YOD PA MA YIN
PAS NA GZHAN LAS SHES MIN TE, GZHAN GYIS BSTAN PAS RTOGS PAR BYA
BA MA YIN GYI, RANG NYID KYIS RTOGS PAR BYA BA YIN NO ZHES BYA
BA'I DON

TO; ;JI LTAR RAB RIB CAN DAG GIS SKRA SHAD LA SOGS PA'I NGO BO
PHYIN CI LOG MTHONG BA NA, RAB RIB MED PAS BSTAN DU ZIN KYANG,
RAB RIB MED PA LTAR SKRA SHAD LA SOGS PA'I RANG GI NGO BO MA
MTHONG BA'I TSUL GYIS RTOGS PAR BYA BA JI LTAR GNAS PA BZHIN
RTOGS PAR MI NUS KYI,

'O NA CI ZHE NA, RAB RIB MED PAS BSTAN PA LAS 'DI NI PHYIN CI LOG
YIN NO ZHES BYA BA 'DI TZAM ZHIG TU NI RTOGS PAR 'GYUR LA, GANG
GI TSE RAB RIB SEL BA'I MIG SMAN BSKUS PAS RAB RIB MED PAR GYUR
PA DE'I TSE NI SKRA SHAD LA SOGS PA'I RANG GI NGO BO DE MA RTOGS
PA'I TSUL GYIS

RTOGS PAR 'GYUR BA DE BZHIN DU, 'PHAGS PA RNAMS SGRO BTAGS PA'I
SGO NAS DE KHO NA NYID STON MOD KYI DE LTA NA YANG DE TZAM GYIS
'PHAGS PA MA YIN PA RNAMS KYIS DE'I RANG GI NGO BO RTOGS PAR MI
'GYUR LA, GANG GI TSE STONG PA NYID PHYIN CI MA LOG PAR LTA BA MA
RIG PA'I RAB RIB

@120A *, ,SEL BAR BYED PA'I MIG SMAN GYIS BLO'I MIG DAG LA BSKUS
PAR GYUR PA NA, DE KHO NA NYID KYI YE SHES SKYES PAR GYUR PA DE'I
TSE DE KHO NA NYID DE MA RTOGS PA'I TSUL GYIS RANG NYID KYIS
RTOGS PAR 'GYUR TE, DE LTAR NA DNGOS PO RNAMS KYI RANG GI NGO BO
GZHAN LAS SHES PA MA

YIN PA DE NI DE KHO NA NYID DO, ,DE NI ZHI BA'I RANG BZHIN TE,
RAB RIB MED PAS SKRA SHAD MA MTHONG BA LTAR RANG BZHIN DANG BRAL
BA YIN NO ZHES BYA BA'I DON TO, ,DE NYID KYI PHYIR DE NI SPROS PA
RNAMS KYIS MA SPROS PA'O, ,SPROS PA NI NGAG STE DON RNAMS SPRO
BAR BYED PA'I PHYIR RO, ,SPROS PA RNAMS KYIS

MA SPROS PA NI NGAG DAG GIS MA BRJOD PA'O ZHES BYA BA'I THA TSIG
GO, ,DE NI RNAM PAR RTOG PA MED PA YANG YIN TE, RNAM PAR RTOG PA
NI SEMS KYI RGYU BA YIN NA, DE DANG BRAL BA'I PHYIR DE KHO NA
NYID DE NI RNAM PAR RTOG PA MED PA YIN NO, ,JI SKAD DU MDO LAS,
DON DAM PA'I BDEN PA GANG

ZHE NA, GANG LA SEMS KYI RGYU BA YANG MED NA, YI GE RNAMS LA LTA
SMOS KYANG CI DGOS ZHES GSUNGS SO, ,DE LTAR NA RNAM PAR RTOG PA
MED PA YIN NO, ,'DI LA DON THA DAD PA YOD PAS NA, ,DON THA DAD
PAS TE DON SO SO BA'O, ,DON THA DAD PA MED PA NI DON THA DAD PA
MIN PA STE, ,DON SO SO

BA MA YIN PA ZHES BYA BA'I DON TO, ,JI SKAD DU 'PHAGS PA BDEN PA
GNYIS LA 'JUG PA'I MDO LAS, LHA'I BUS SMRAS PA, 'JAM DPAL DON DAM
PA'I SBYOR BA NI GANG YIN, 'JAM DPAL GYIS SMRAS PA, LHA'I BU DAG
DON DAM PAR NA DE BZHIN NYID DANG CHOS KYI DBYINGS DANG, GTAN

MA SKYES PA GANG DU MTSUNGS PA DER DON DAM PAR MTSAMS MED PA
RNAMS KYANG MTSUNGS SO, ,MTSAMS MED PA RNAMS DON DAM PAR GANG DU
MTSUNGS PA DER NI LTA BAR GYUR PA RNAMS KYANG MTSUNGS SO, ,LTA
BAR GYUR PA RNAMS GANG DU MTSUNGS PA DER NI SO SO SKYE BO'I CHOS
RNAMS KYANG

MTSUNGS SO, ,SO SO SKYE BO'I CHOS RNAMS GANG DU MTSUNGS PA DER NI
SLOB PA'I CHOS RNAMS KYANG MTSUNGS SO, ,SLOB PA'I CHOS RNAMS GANG
DU MTSUNGS PA DER NI MI SLOB PA'I CHOS RNAMS KYANG MTSUNGS SO,
,MI SLOB PA'I CHOS RNAMS GANG DU MTSUNGS PA DER NI YANG DAG PAR
RDZOGS

@120B PA'I SANGS RGYAS KYI CHOS RNAMS KYANG MTSUNGS SO, ,YANG DAG
PAR RDZOGS PA'I SANGS RGYAS KYI CHOS RNAMS GANG DU MTSUNGS PA DER
NI MYA NGAN LAS 'DAS PA YANG MTSUNGS SO, ,MYA NGAN LAS 'DAS PA
GANG DU MTSUNGS PA DER NI 'KHOR BA YANG MTSUNGS SO, ,DON DAM PAR
'KHOR BA GANG DU

MTSUNGS PA DER NI DON DAM PAR KUN NAS NYON MONGS PA YANG MTSUNGS
SO, ,DON DAM PAR KUN NAS NYON MONGS PA GANG DU MTSUNGS PA DER NI
DON DAM PAR RNAM PAR BYANG BA YANG MTSUNGS SO, ,DON DAM PAR RNAM
PAR BYANG BA GANG DU MTSUNGS PA DER NI CHOS THAMS CAD KYANG
MTSUNGS SO, ,

LHA'I BU CHOS THAMS CAD MNYAM PA NYID LA YANG DAG PAR SBYOR BA'I
DGE SLONG NI DON DAM PAR YANG DAG PAR SBYOR BA ZHES BYA STE, JI
SKAD BRJOD PA BZHIN DU MA YIN NO, ,LHA'I BUS SMRAS PA, MNYAM PA
NYID GANG DU DON DAM PAR NA RNAM PAR BYANG BA'I BAR DU MNYAM PA
GANG YIN PA DER DON DAM PAR

CHOS THAMS CAD KYANG MNYAM PA ZHES BYA ZHE NA, 'JAM DPAL GYIS
SMRAS PA, DON DAM PAR NI CHOS THAMS CAD MA SKYES PAR MNYAM PA
DANG, DON DAM PAR NA CHOS THAMS CAD MA BYUNG BAR MNYAM PA DANG,
DON DAM PAR NA CHOS THAMS CAD GTAN DU MA SKYES PAR MNYAM PA DANG,
DON

DAM PAR NA CHOS THAMS CAD DNGOS PO MED PAR MNYAM PAS, LHA'I BU
DON DAM PAR CHOS THAMS CAD MTSUNGS SO, ,DE CI'I PHYIR ZHE NA,
LHA'I BU DON DAM PAR NI GTAN MA SKYES PA NYE BAR BZUNG NAS CHOS
THAMS CAD LA THA DAD DU BYA BA MED DO, ,LHA'I BU 'DI LTA STE DPER
NA, KHAM PA'I

SNOD KYI NANG GI NAM MKHA' GANG YIN PA DANG, RIN PO CHE'I SNOD
KYI NANG GI NAM MKHA' GANG YIN PA 'DI GNYIS NAM MKHA'I KHAMS NYID
YIN TE, DE LA DON DAM PAR THA DAD DU BYA BA CUNG ZAD KYANG MED
DO, ,LHA'I BU DE BZHIN DU DON DAM PAR GANG KUN NAS NYON MONGS PA
DE GTAN MI SKYE BA NYID DO, ,

GANG RNAM PAR BYANG BA DE YANG DON DAM PAR GTAN MI SKYE BA NYID
DO, ,DON DAM PAR NA 'KHOR BA YANG GTAN MI SKYE BA NYID DO, ,DON
DAM PAR NA MYA NGAN LAS 'DAS PA'I BAR DU YANG GTAN MI SKYE BA
NYID DE, DE LA DON DAM PAR NA THA DAD DU BYA BA CUNG ZAD KYANG
MED DO, ,DE CI'I PHYIR ZHE NA, DON DAM

@121A *, ,PAR NA CHOS THAMS CAD GTAN MI SKYE BA'I PHYIR RO ZHES
GSUNGS SO, ,DE'I PHYIR DE LTAR NA DON THA DAD PA MA YIN PA NI DE
KHO NA'I MTSAN NYID YIN PAR RIG PAR BYA STE, STONG PA NYID DU RO
GCIG PA'I PHYIR RO, ,'DIR PHYI MA PHYI MAS BSHAD PAR YANG RIG PAR
BYA'O, ,DE

LTAR NA RE ZHIG 'PHAGS PA RNAMS KYI DE KHO NA NYID KYI MTSAN NYID
YIN NO, ,'JIG RTEN PA'I DE KHO NA NYID KYI MTSAN NYID KYI DBANG
DU BYAS NAS BRJOD PAR BYA STE, GANG LA BRTEN TE GANG 'BYUNG BA,
,DE NI RE ZHIG DE NYID MIN, ,DE LAS GZHAN PA'ANG MA YIN PHYIR,
,DE PHYIR CHAD MIN RTAG

MA YIN, ,JI LTAR S'A LU'I SA BON LA BRTEN NAS S'A LU'I MYU GU
'BYUNG BA LTAR RGYU GANG LA BRTEN TE 'BRAS BU GANG ZHIG 'BYUNG
BA, DE NI RE ZHIG DE NYID DO ZHES BRJOD PAR NI MI NUS SO, ,SA BON
GANG YIN PA DE NI MYU GU MA YIN TE, BSKYED PAR BYA BA DANG SKYED
PAR BYED PA DAG GCIG NYID DU

THAL BAR 'GYUR BA'I PHYIR RO, ,DE'I PHYIR PHA DANG BU GNYIS KYANG
GCIG NYID DU 'GYUR RO, ,GCIG YIN PA'I PHYIR MYU GU LTAR MYU GU'I
GNAS SKABS SU SA BON 'DZIN PAR YANG 'GYUR RO, ,YANG NA SA BON
LTAR MYU GU YANG 'DZIN PAR MI 'GYUR RO, ,DE LTAR NA SA BON RTAG
PA NYID DU YANG

'GYUR TE, MI 'JIG PAR KHAS BLANGS PA'I PHYIR RO, ,DE'I PHYIR RTAG
PAR SMRA BAR THAL BAR 'GYUR BAS NYES PA CHEN POR 'GYUR TE, LAS
DANG 'BRAS BU LA SOGS PA MED PAR THAL BAR 'GYUR BA'I PHYIR RO,
,DE LTAR NA RE ZHIG SA BON GANG YIN PA DE NYID MYU GU YIN NO ZHES
BYA BAR MI

RIGS SO, ,DE LAS GZHAN PA YANG MA YIN NO, ,SA BON LAS MYU GU
GZHAN PA NYID KYANG MA YIN TE, SA BON MED PAR YANG MYU GU SKYE
BAR YANG THAL BAR 'GYUR BA'I PHYIR TE, GAL TE GZHAN NI GZHAN LAS
GZHAN, ,DE TSE GZHAN MED PAR GZHAN 'GYUR, ,ZHES BYA BA LA SOGS PA
'BYUNG PA'I PHYIR RO, ,

MYU GU'I GNAS SKABS NA YANG SA BON RGYUN CHAD PA MED PAR THAL BAR
'GYUR LA, DE'I PHYIR 'CHOL PA'I SKYON DU 'GYUR RO, ,GANG GI PHYIR
DE LTAR RGYU GANG ZHIG LA BRTEN NAS 'BRAS BU GANG ZHIG 'BYUNG BAR
'GYUR LA, RGYU DE 'BRAS BU YANG MA YIN ZHING, RGYU DE LAS 'BRAS
BU DE GZHAN PA YANG MA

@121B YIN PA DE'I PHYIR RGYU NI CHAD PA YANG MA YIN ZHING RTAG PA
YANG MA YIN NO ZHES BYA BAR GZHAG PAR YANG NUS PA YIN NO, ,JI
SKAD DU 'PHAGS PA'I LHAS, GANG PHYIR DNGOS PO 'JUG 'GYUR BA, ,DES
NA CHAD PAR MI 'GYUR ZHING, ,GANG PHYIR DNGOS PO LDOG 'GYUR BA,
,DES NA RTAG PAR MI 'GYUR

RO; ;ZHES BSHAD DO, ,MDO LAS KYANG, SA BON YOD NA MYU GU JI BZHIN
TE, SA BON GANG YIN MYU GU DE NYID MIN, ,DE LAS GZHAN MIN DE YANG
MA YIN TE, ,DE PHYIR RTAG MIN CHAD MIN CHOS NYID DO, ,ZHES GSUNGS
SO, ,DE'I PHYIR DE LTAR JI SKAD BSHAD PA'I TSUL GYIS, SANGS

RGYAS 'JIG RTEN MGON RNAMS KYI, ,BSTAN PA BDUD RTZIR GYUR PA DE,
,DON GCIG MA YIN THA DAD MIN, ,CHAD PA MA YIN RTAG MA YIN, ,YANG
DAG PAR RDZOGS PA'I SANGS RGYAS KLU CHEN PO THUGS RJE CHEN PO'I
SPRIN CHEN PO'I TSOGS KYIS PHYOGS KYI DKYIL 'KHOR NAM MKHA'I
KHAMS KYI MTHA'

GTUGS PA BAR MTSAMS MED PAR KHEBS PAR MDZAD PA, 'GRO BA 'DOD
CHAGS LA SOGS PA NYON MONGS PA'I TSOGS MNGON DU RGYU'I NYI MA'I
DKYIL 'KHOR SHIN TU CHES TSA BAS GDUNGS PA'I GDUNG BA NYE BAR ZHI
BA LHUR MDZAD PA, RTAG PAR RGYUN MI 'CHAD PAR JI LTAR 'TSAM PAR

SPYOD PA RNAMS KYI GNYEN POR GYUR PA, DAM PA'I CHOS STON PA'I
BDUD RTZI'I RGYUN DAG 'BEBS PAS JI LTAR 'OS PAR GDUL BA'I SKYE
BO'I DGE BA'I RTZA BA'I LO TOG GI MYU GU SKYES PA SPEL BAS RJES
SU BZUNG BAR BZHED PA, RTAG TU DAM PA'I CHOS KYI BDUD RTZI'I CHAR
'BEBS PA, 'JIG

RTEN PA SKYOB PA MED PA'I SKYOB PA, MGON MED PA'I MGON, 'JIG RTEN
MGON PO RNAMS KYI DAM PA'I CHOS KYI BDUD RTZI RGA BA DANG 'CHI BA
GTAN GCOD PA DE NI, JI SKAD BSTAN PA'I TSUL GYIS GCIG DANG THA
DAD PA NYID DANG BRAL BA DANG, CHAD PA DANG RTAG PAR SMRA BA DANG
BRAL BAR SHES PAR BYA'O, ,

NYAN THOS KYI CHOS KYI DE KHO NA NYID BDUD RTZI 'DI LA ZHUGS PA,
THOS PA DANG BSAM PA DANG SGOM PA'I RIM GYIS RAB TU ZHUGS PA
RNAMS KYIS NI, TSUL KHRIMS DANG TING NGE 'DZIN DANG SHES RAB KYI
PHUNG PO GSUM GYI BDUD RTZI NYE BAR SPYAD PA'I PHYIR NGES PA KHO
NAR RGA SHI ZAD PA'I NGO BO

@122A *, ,MYA NGAN LAS 'DAS PA 'THOB PAR 'GYUR RO, ,CI STE YANG
JI ZHIG LTAR 'DIR DGE BA'I RTZA BA MA SMIN PA NYID KYIS DAM PA'I
CHOS KYI BDUD RTZI 'DI THOS SU ZIN KYANG THAR PA MA THOB NA NI,
DE LTA NA 'ANG DE DAG SKYE BA GZHAN DU'ANG SNGON GYI RGYU'I STOBS
NYID LAS GRUB PA NGES PAR

GDON MI ZA BAR 'GRUB PAR 'GYUR RO, ,JI SKAD DU BRGYA PA LAS, DE
NYID SHES PAS GAL TE 'DIR, ,MYA NGAN 'DAS PA MA THOB KYANG, ,SKYE
BA PHYI MAR 'BAD MED PAR, ,NGES PAR THOB 'GYUR LAS BZHIN NO,
,ZHES BSHAD DO, ,CI STE YANG JI ZHIG LTAR, RDZOGS SANGS RGYAS

RNAMS MA BYUNG ZHING, ,NYAN THOS RNAMS KYANG ZAD PA NA STE, GYUR
PA'I TSE 'PHAGS PA'I LAM STON PAR BYED PA'I RKYEN MA TSANG BAS DE
KHO NA NYID KYI BDUD RTZI MA THOB PAR GYUR PA, DE LTA NA YANG SNGON
TSE RABS GZHAN DU DE KHO NA NYID THOS PA'I RGYU'I STOBS KHO NA
LAS 'JIG RTEN 'DI'I NYE BAR BSTAN

PA LA LTOS PA DANG BRAL YANG RKYEN RNAM PAR DBEN PA RTEN PA TZAM
THOB PA, RANG 'BYUNG RANG SANGS RGYAS KYI YE SHES NI, ,RTEN PA
MED LAS RAB TU SKYE BA YIN NO, ,RTEN PA MED PA NI LUS DANG SEMS
DAG DBEN PA'AM, DGE BA'I BSHES GNYEN YONGS SU MI TSOL BA STE,
RTEN MED PA'I RGYU

DE LAS SO, ,GANG GI PHYIR SANGS RGYAS MI 'BYUNG BA'I DUS SU RANG
SANGS RGYAS RNAMS KYIS DE KHO NA NYID RTOGS PAR 'GYUR BA DE'I
PHYIR, YANG DAG PAR RDZOGS PA'I SANGS RGYAS SMAN PA'I RGYAL POS
GSUNGS PA DAM PA'I CHOS DE KHO NA NYID KYI BDUD RTZI JI SKAD DU
BSHAD PA DE 'BRAS BU

YOD PAR GRUB PAR SHES PAR BYA'O, ,GANG GI PHYIR 'DI DE LTAR YIN
PA DE'I PHYIR, SHES RAB CAN RNAMS KYIS SROG DAG KYANG BTANG STE
DE KHO NA NYID BTZAL BAR 'OS PA YIN TE, BYANG CHUB SEMS DPA' RTAG
TU DUS BCOM LDAN 'DAS MA JI LTAR BTZAL BA BZHIN NO, ,JI SKAD DU,
BCOM

LDAN 'DAS MA YUM SHES RAB KYI PHA ROL TU PHYIN PA BRGYAD STONG PA
LAS, BCOM LDAN 'DAS BYANG CHUB SEMS DPA' SEMS DPA' CHEN PO RTAG
TU DUS, SHES RAB KYI PHA ROL TU PHYIN PA 'DI JI LTAR YONGS SU
BTZAL BA LAGS, DE SKAD CES GSOL PA DANG, BCOM LDAN 'DAS KYIS TSE

@122B DANG LDAN PA RAB 'BYOR LA 'DI SKAD CES BKA' STZAL TO, ,RAB
'BYOR BYANG CHUB SEMS DPA' SEMS DPA' CHEN PO RTAG TU DUS, SNGON
SHES RAB KYI PHA ROL TU PHYIN PA 'DI YONGS SU TSOL BA NA, LUS LA
CHED CHER MI BYED, SROG LA MI LTA, RNYED PA DANG BKUR STI DANG
TSIGS SU BCAD

PA DAG LA MI GNAS PAR YONGS SU BTZAL TO, ,DE SHES RAB KYI PHA ROL
TU PHYIN PA YONGS SU TSOL ZHING 'BROG DGON PA ZHIG TU PHYIN PA NA
BAR SNANG LAS SGRA THOS PAR GYUR TE, RIGS KYI BU SHAR PHYOGS SU
SONG SHIG DANG, SHES RAB KYI PHA ROL TU PHYIN PA THOS PAR 'GYUR
GYI

CI NAS LUS NGAL BA YID LA BYED PA MI SKYED PA DANG, GNYID DANG
RMUGS PA YID LA BYED PA MI SKYED PA DANG, BZA' BA YID LA BYED PA
MI SKYED PA DANG ZHES BYA BA NAS NANG NGAM PHYI ROL GANG LA YANG
SEMS SMON PAR MA BYED CIG ,RIGS KYI BU G-YON DU MA LTA BAR SONG
SHIG ,

G-YAS SU MA YIN, SHAR DU MA YIN, NUB TU MA YIN, BYANG DU MA YIN,
STENG DU MA YIN, 'OG TU MA YIN, PHYOGS MTSAMS SU YANG MA LTA BAR
SONG SHIG ,RIGS KYI BU JI LTAR BDAG LAS MA YIN 'JIG TSOGS LAS
KYANG MA G-YOS PA DANG, JI LTAR GZUGS

LAS KYANG MA G-YOS PA DANG, JI LTAR TSOR BA DANG, 'DU SHES DANG,
'DU BYED RNAMS DANG, JI LTAR RNAM PAR SHES PA LAS KYANG MA G-YOS
PA DE LTAR SONG SHIG ,GANG 'DI LAS G-YOS PA DE NI RNAM PAR NYAMS
PAR 'GYUR RO, ,CI LAS NYAMS PAR 'GYUR ZHE NA, SANGS

RGYAS KYI CHOS RNAMS LAS NYAMS PAR 'GYUR RO, ,GANG SANGS RGYAS
KYI CHOS RNAMS LAS NYAMS PAR GYUR PA DE NI 'KHOR BA LA SPYOD DO,
,GANG 'KHOR BA LA SPYOD PA DE NI SHES RAB KYI PHA ROL TU PHYIN PA
LA MI SPYOD DE, DES SHES RAB KYI PHA ROL TU PHYIN PA RJES SU MI
'THOB PO ZHES

BYA BA'I BAR NAS, CHU DE DAG MI SNANG BAR BYAS NAS KUN TU CHU
BTZAL NA CHU MA RNYED DO, ,DE NAS BYANG CHUB SEMS DPA' SEMS DPA'
CHEN PO RTAG TU DUS 'DI SNYAM DU SEMS TE, BDAG GI LUS PHUG LA
KHRAG GIS SA PHYOGS 'DI CHAG CHAG GDAB BO, ,DE CI'I PHYIR ZHE NA,
SA PHYOGS

@123A *, ,'DI NI RDUL CHE STE, SA PHYOGS 'DI NAS RDUL GYI KHAMS
BYUNG BAS BYANG CHUB SEMS DPA' SEMS DPA' CHEN PO CHOS 'PHAGS KYI
LUS LA PHOG NA MI RUNG NA, BDAG GI LUS GDON MI ZA BAR 'JIG PA
'DIS CI ZHIG BYA, BDAG GI LUS 'DI LTA BU'I BYA BA LA

'JIG PA NI BLA'I, NUS PA MED PA'I BYA BA LA 'DOD PA'I PHYIR DANG,
'DOD PA'I GZHIS 'KHOR BDAG NA 'KHOR BA NA BDAG GI LUS BRGYA STONG
MANG PO DE LTA BU'I GNAS SU ZHIG PA NI CIR YANG MA RUNG NGO SNYAM
MO, ,DE NAS BYANG CHUB SEMS DPA' SEMS DPA' CHEN PO RTAG TU DUS
MTSON RNON PO BLANGS TE,

BDAG GI LUS KUN TU PHUG NAS RANG GI KHRAG GIS SA PHYOGS DE KHOR
KHOR YUG TU CHAG CHAG BTAB PO ZHES BYA BA LA SOGS PA DANG, DE NAS
BYANG CHUB SEMS DPA' SEMS DPA' CHEN PO RTAG TU DUS, BYANG CHUB
SEMS DPA' SEMS DPA' CHEN PO CHOS 'PHAGS MTHONG MA THAG TU 'DI LTA

STE; DPER NA DGE SLONG BSAM GTAN DANG PO LA SNYOMS PAR ZHUGS PA'I
DGE SLONG RTZE GCIG TU YID LA BYED PA DE BZHIN DU BDE BA DE LTA
BU THOB PO, ,DE NAS BYANG CHUB SEMS DPA' SEMS DPA' CHEN PO CHOS
'PHAGS SHES RAB KYI PHA ROL TU PHYIN PA STON PA NI 'DI LTA STE,
CHOS THAMS CAD

MNYAM PA NYID PAS SHES RAB KYI PHA ROL TU PHYIN PA MNYAM PA NYID
DO, ,CHOS THAMS CAD DBEN PA NYID PAS SHES RAB KYI PHA ROL TU
PHYIN PA DBEN PA NYID DO, ,CHOS THAMS CAD G-YO BA MED PA NYID PAS
SHES RAB KYI PHA ROL TU PHYIN PA G-YO BA MED PA NYID DO, ,CHOS
THAMS CAD RLOM SEMS

MED PA NYID PAS SHES RAB KYI PHA ROL TU PHYIN PA RLOM SEMS MED PA
NYID DO, ,CHOS THAMS CAD KHENGS PA MED PA NYID PAS SHES RAB KYI
PHA ROL TU PHYIN PA KHENGS PA MED PA NYID DO, ,CHOS THAMS CAD RO
GCIG PA NYID PAS SHES RAB KYI PHA ROL TU PHYIN PA RO GCIG PA NYID
DO, ,CHOS

THAMS CAD MU MED PA NYID PAS SHES RAB KYI PHA ROL TU PHYIN PA MU
MED PA NYID DO, ,CHOS THAMS CAD SKYE BA MED PA NYID PAS SHES RAB
KYI PHA ROL TU PHYIN PA SKYE BA MED PA NYID DO, ,CHOS THAMS CAD
'GAG PA MED PA NYID LAS SHES RAB KYI PHA ROL TU PHYIN PA 'GAG PA
MED PA NYID DO, ,

@123B NAM MKHA' MU MED PA NYID PAS SHES RAB KYI PHA ROL TU PHYIN
PA MU MED PA NYID DO ZHES BYA BA'I BAR DANG, CHOS THAMS CAD MA
'DRES PA NYID PAS SHES RAB KYI PHA ROL TU PHYIN PA MA 'DRES PA
NYID DO, ,CHOS THAMS CAD DMIGS SU MED PA NYID PAS SHES RAB KYI
PHA ROL TU PHYIN PA DMIGS SU MED

PA NYID DO, ,CHOS THAMS CAD RNAM PAR 'JIG PA MNYAM PA NYID PAS
SHES RAB KYI PHA ROL TU PHYIN PA RNAM PAR 'JIG PA MNYAM PA NYID
DO, ,CHOS THAMS CAD BYED PA MED PA NYID PAS SHES RAB KYI PHA ROL
TU PHYIN PA BYED PA MED PA NYID DO, ,CHOS THAMS CAD BSAM GYIS MI
KHYAB PA NYID PAS SHES RAB KYI PHA

ROL TU PHYIN PA BSAM GYIS MI KHYAB PA NYID DU RIG PAR BYA'O ZHES
BYA BA'I BAR DU GSUNGS PA LTA BU'O, ,SLOB DPON ZLA BA GRAGS PA'I
ZHAL SNGA NAS SBYAR BA'I TSIG GSAL BA LAS, BDAG BRTAG PA ZHES BYA
BA RAB TU BYED PA BCO BRGYAD PA'I 'GREL PA'O,, ,,'DIR SMRAS

PA; DNGOS PO RNAMS KYI RANG BZHIN NI YOD PA NYID DE, DE DUS GSUM
DU GDAGS PA'I RGYU YIN PA'I PHYIR RO, ,'DIR DUS GSUM PO 'DAS PA
DANG MA 'ONGS PA DANG DA LTAR BYUNG BA DAG NI BCOM LDAN 'DAS KYIS
BSTAN LA, DE DAG KYANG DNGOS PO'I RTEN CAN YIN TE, GANG GI PHYIR

DNGOS PO'I RANG BZHIN SKYES NAS 'GAGS PA LA NI 'DAS PA ZHES
BSNYAD LA, SKYES LA MA 'GAGS PA NI DA LTAR BA YIN ZHING, BDAG GI
DNGOS PO MA RNYED PA NI MA 'ONGS PA YIN NO, ,DE LTAR NA DNGOS
PO'I RANG BZHIN GYI RGYU CAN DUS GSUM LTAR NA, DE DAG KYANG YOD
PA YIN TE,

DE'I PHYIR DE'I RGYU DNGOS PO'I RANG BZHIN YANG YOD DO, ,BRJOD
PAR BYA STE, GAL TE DUS GSUM NYID YOD NA, ,DUS GSUM DU GDAGS PA'I
RGYU DNGOS PO'I RANG BZHIN YANG YOD PAR 'GYUR NA, YOD PA NI MA
YIN NO, ,JI LTAR YOD PA MA YIN PA DE LTAR BSTAN PA'I PHYIR, DA
LTAR BYUNG

DANG MA 'ONGS PA, ,GAL TE 'DAS LA LTOS GYUR NA, ,DA LTAR BYUNG
DANG MA 'ONGS PA, ,'DAS PA'I DUS NA YOD PAR 'GYUR ZHES GSUNGS TE,
'DIR GAL TE RE ZHIG DA LTAR DANG MA 'ONGS PA'I DUS DAG YOD NA, DE
DAG 'DAS PA'I DUS LA LTOS PA'AM MA LTOS PA YOD PAR 'GYUR GRANG,
DE

@124A *, ,LA GAL TE 'DAS PA LA LTOS NAS GRUB NA NI, DE'I TSE NGES
PAR DAG 'DAS PA'I DUS NA YOD PAR 'GYUR TE, GANG GI PHYIR GANG
ZHIG GANG NA YOD PA MA YIN PA DE NI DE LA LTOS PA MA YIN TE, DPER
NA RANG GI BU MO MO GSHAM DANG, RANG GI ME TOG NAM MKHA' DANG

RANG GI TI LA MAR BYE MA DAG LA MI LTOS PA BZHIN NO, ,GAL TE
SGRON MA'I RANG GI NGO BO LA MUN PA MED KYANG 'GAL ZLA NYID DU
LTOS PA YIN NO ZHE NA, DE NI DE LTA MA YIN TE, DE YANG BSGRUB PAR
BYA BA DANG MTSUNGS PA'I PHYIR RO, ,DE'I PHYIR 'DIR GAL TE LTOS
PA GRUB PAR BYA BA'I PHYIR DA LTAR

DANG MA 'ONGS PA'I DUS DAG 'DAS PA'I DUS NA YOD PAR 'DOD NA NI,
DE LTAR NA, 'DAS PA'I DUS NA YOD PA'I PHYIR 'DAS PA'I DUS KYI
RANG GI BDAG NYID LTAR, DE DAG KYANG 'DAS PA'I DUS NYID DU 'GYUR
RO, ,DE'I PHYIR 'DAS PAR YANG MI 'GYUR TE, GANG GI PHYIR DA LTAR
LAS 'DAS

PA NI 'DAS PA YIN LA, MA THOB PA NI MA 'ONGS PA YIN NO ZHES BYA
BA YIN NA, GANG GI TSE DA LTAR DANG MA 'ONGS PA DAG YOD PA MA YIN
PA NYID DU GYUR PA DE'I TSE GANG ZHIG 'DAS PA NYID DU 'GYUR BA GA
LA YOD, DE'I PHYIR 'DAS PAR YANG MI 'GYUR RO, ,CI STE JI SKAD DU
BSHAD PA'I SKYON

SPANG BAR 'DOD NA, DA LTAR BYUNG DANG MA 'ONGS PA, ,GAL TE DE NA
MED GYUR NA, ,DA LTAR BYUNG DANG MA 'ONGS PA, ,JI LTAR DE LA LTOS
PAR 'GYUR, ,GAL TE DA LTAR BA DANG MA 'ONGS PA'I DUS DE DAG 'DAS
PA'I DUS DE NA MED PAR RTOG NA, DE LTA NA YANG DE NA YOD PA MA
YIN PAS, NAM

MKHA'I AUTPALA LTAR LTOS PA YOD PA MA YIN NO, ,CI STE YANG DUS
SMRA BA RNAMS KYI LTAR NA DUS YOD PA NYID YIN NA, DE LA LTOS PAS
DGOS PA CI YOD SNYAM NA, BRJOD PA DE LTA NA YANG, 'DAS PA LA NI
MA LTOS PAR, DE GNYIS GRUB PA YOD MA YIN, DE PHYIR DA LTAR BYUNG
BA DANG, ,MA 'ONGS

DUS KYANG YOD MA YIN, DA LTAR BYUNG BA DANG MA 'ONGS PA DAG YOD
PA MA YIN TE, 'DAS PA LA MI LTAS PA'I PHYIR BONG BU'I RVA BZHIN
NO, ,GANG GI PHYIR DE LTA YIN PA DE'I PHYIR DA LTAR BYUNG BA DANG
MA 'ONGS PA'I DUS YOD PA MA YIN NO ZHES SHES PAR BYA'O, ,DE LTAR
NA JI LTAR 'DAS PA LA

@124B LTOS PA'AM MA LTOS PA YANG RUNG STE, DA LTAR BYUNG BA DANG
MA 'ONGS PA DAG GRUB PA YOD PA MA YIN PA DE BZHIN DU, DA LTAR
BYUNG BA LA LTOS SAM MA LTOS KYANG RUNG STE, 'DAS PA DANG MA
'ONGS PA DAG GAM, MA 'ONGS PA LA LTOS SAM MA LTOS KYANG RUNG STE,
'DAS PA DANG DA LTAR BYUNG

BA DAG MA GRUB PAR SHES PA NA, DA LTAR BYUNG BA DANG MA 'ONGS PA
DAG 'DAS PA LA LTOS SAM MA LTOS KYANG RUNG STE MA GRUB PA'I RIM
PA'I TSUL 'DI NYID DANG SUN DBYUNG BA MTSUNGS PAR BSGRE BA'I
PHYIR, RIM PA'I TSUL NI 'DI NYID KYI, ,LHAG MA GNYIS PO BSNOR BA
DANG, ,MCHOG DANG THA MA

'BRING LA SOGS, ,GCIG LA SOGS PA'ANG SHES PAR BYA, ,ZHES GSUNGS
SO, ,JI LTAR ZHE NA, 'DAS PA DANG NI MA 'ONGS PA, ,GAL TE DA LTAR
BYUNG LTOS NA, ,'DAS PA DANG NI MA 'ONGS PA, ,DA LTAR BYUNG DUS
YOD PAR 'GYUR, ,'DIS PA DANG NI MA 'ONGS DUS, ,GAL

TE DE NI MED GYUR NA, ,'DAS PA DANG NI MA 'ONGS DUS, ,JI LTAR DE
LA LTOS PAR GYUR, ,DA LTAR LA NI MA LTOS PAR, ,DE GNYIS GRUB PA
YOD MA YIN, ,DE YI PHYIR NA 'DAS PA DANG, ,MA 'ONGS DUS KYANG YOD
MA YIN, ,ZHES BYA STE, RE ZHIG 'DI NI DUS BSNOR BA GCIG YIN

NO; ;'DAS DANG DA LTAR BYUNG BA NI, ,GAL TE MA 'ONGS LTOS GYUR
NA, ,'DAS PA DANG NI DA LTAR BYUNG, ,MA 'ONGS DUS NA YOD PAR
'GYUR, ,'DAS DANG DA LTAR BYUNG BA NI, ,GAL TE DE NA MED GYUR NA,
,'DAS PA DANG NI DA LTAR BYUNG, ,JI LTAR DE LA LTOS PAR 'GYUR,
,MA 'ONGS

PA LA MA LTOS PAR, ,DE GNYIS GRUB PA YOD MA YIN, ,DE YI PHYIR NA
'DAS PA DANG, ,DA LTAR DUS KYANG YOD MA YIN, ,ZHES BYA BA 'DI NI
DUS BSNOR BA GNYIS PA STE, ,DE LTAR DUS BSNOR BA GNYIS KHONG DU
CHUD PAR BYA'O, ,GANG GI PHYIR RNAM PAR DPYAD PA NA, ,DUS GSUM
MED PA DE'I PHYIR

DUS YOD PA MA YIN LA, ,DUS MED PAS DNGOS PO'I RANG BZHIN YANG YOD
PA MA YIN NO ZHES BYA BAR GRUB BO, ,JI LTAR DUS GSUM PO 'DI RNAM
PAR DPYAD PA DE BZHIN DU, MCHOG DANG THA MA 'BRING LA SOGS, ,GCIG
LA SOGS PA'ANG SHES PAR BYA STE, MCHOG DANG THA MA

@125A *, ,'BRING LA SOGS, ,ZHES BYA BA LA SOGS PA'I SGRAS NI, DGE
BA DANG MI DGE BA DANG LUNG DU MA BSTAN PA RNAMS DANG, SKYE BA
DANG GNAS PA DANG MI RTAG PA RNAMS DANG, SNGON GYI MTHA' DANG
DBUS KYI MTHA' DANG PHYI MA'I MTHA' RNAMS DANG, 'DOD PA DANG

GZUGS DANG GZUGS MED PA'I KHAMS DAG DANG, SLOB PA DANG MI SLOB PA
DANG, SLOB PA YANG MA YIN MI SLOB PA YANG MA YIN PA LA SOGS PA
DNGOS PO GSUM DANG 'BREL PAR GNAS PA JI SNYED CIG YOD PA DE DAG
THAMS CAD BSDU'O, ,GCIG LA SOGS PA'ANG ZHES BYA BA'I

SOGS PA'I SGRA 'DIS NI GNYIS PA DANG MANG PO DAG SDUD DO, ,MCHOG
LA SOGS PA DAG DANG, ,GCIG LA SOGS PA DE RNAMS NI, ,DUS GSUM RNAM
PAR BSHAD PAS BSHAD PAR RIG PAR BYA'O, ,'DIR SMRAS PA, DUS NI YOD
PA NYID DE, TSAD DANG LDAN PA NYID KYI PHYIR RO, ,'DIR GANG MED
PA DE

LA NI TSAD DANG LDAN PA NYID YOD PA MA YIN TE, DPER NA RI BONG GI
RVA BZHIN NO, ,DUS LA NI SKAD CIG DANG, THANG CIG DANG, YUD TZAM
DANG, NYIN MO DANG, MTSAN MO DANG, NYIN MTSAN DANG, ZLA BA PHYED
PA DANG, ZLA BA DANG, NYI MA NUR BA DANG, LO LA SOGS PA'I DBYE
BAS TSAD

DANG LDAN PA NYID YOD PA YANG YIN TE, DE'I PHYIR TSAD DANG LDAN
PA NYID KYI PHYIR DUS YOD PA NYID DO, ,BRJOD PAR BYA STE, GAL TE
DUS ZHES BYA BA 'GA' ZHIG YOD NA NI, DE TSAD DANG LDAN PA NYID DU
YANG 'GYUR NA, YOD PA NI MA YIN TE, ,GANG GI PHYIR, MI GNAS DUS
NI

'DZIN MI BYED, ,GANG ZHIG GZUNG BAR BYA BA'I DUS, ,GNAS PA YOD PA
MA YIN PAS, ,MA BZUNG DUS NI JI LTAR GDAGS, ,GAL TE 'DI NA DUS
ZHES BYA BA SKAD CIG MA LA SOGS PA LA THA DAD PA GNAS PA 'GA'
ZHIG YOD NA NI DE SKAD CIG LA SOGS PA DAG GI SGO NAS TSAD DANG

LDAN PAR 'DZIN PA ZHIG NA, DUS ZHES BYA BA GANG ZHIG SKAD CIG MA
LA SOGS PA DAG GI SGO NAS 'DZIN PA THER ZUG PAR GNAS PA NI YOD PA
YANG MA YIN NO, ,DE'I PHYIR DE LTAR NA MI GNAS DUS NI 'DZIN MI
BYED DE, MI GNAS PA'I PHYIR 'DZIN PAR MI 'GYUR RO ZHES BYA BA'I
DON TO, ,

@125B CI STE YANG DUS RTAG PAR GNAS PA'I RANG BZHIN CAN KHO NA
YOD PA YIN LA, DE SKAD CIG LA SOGS PA DAG GIS MNGON PAR GSAL BAR
BYED PA YIN TE, DE SKAD DU YANG, DUS KYIS 'BYUNG BA SMIN PAR
BYED, ,DUS KYIS SKYE DGU SDUD PAR BYED, ,DUS KYIS GNYID LOG SAD
PAR BYED, ,DUS LAS

'DA' BAR SHIN TU DKA', ,ZHES 'BYUNG BA DE LTA BU'I MTSAN NYID CAN
GNAS PA'I RANG BZHIN GANG YIN PA DE NI YOD PA YIN NO SNYAM NA,
BRJOD PAR BYA STE, DE LTAR NA YANG GANG ZHIG SKAD CIG LA SOGS PA
DAG GIS MNGON PAR GSAL ZHING GZUNG BA DUS GNAS PA YOD PA MA YIN
NO, ,YANG

CI'I PHYIR DUS GNAS PA YOD PA MA YIN NO ZHE NA, SKAD CIG LA SOGS
PA LAS THA DAD PAR MA BZUNG BA'I PHYIR RO, ,GZHAN YANG DUS 'DI
'DUS BYAS KYI RANG BZHIN DU GYUR PA ZHIG GAM, 'DUS MA BYAS KYI
RANG BZHIN DU GYUR PA ZHIG YOD PAR RTOG GRANG NA, GNYI GA YANG,
SKYE DANG

GNAS DANG 'JIG PA DAG ,MA GRUB PHYIR NA 'DUS BYAS MED, ,'DUS BYAS
RAB TU MA GRUB PAS, ,'DUS MA BYAS NI JI LTAR 'GRUB, ,CES BYA BA
DES 'DUS BYAS BRTAG PAR BKAG ZIN TO, ,DE'I PHYIR DE LTAR NA GANG
ZHIG GZUNG BAR BYA BA DUS GNAS PA YOD PA MA YIN NO, ,

DUS GANG ZHIG DE LTAR MI GNAS SHING YOD PA MA YIN PA'I PHYIR
GZUNG BA MA YIN PA DE NI MA BZUNG BA YIN DANG JI LTAR SKAD CIG LA
SOGS PA DAG GIS GDAGS PAR NUS ZHES GSUNGS PA NI, MA BZUNG DUS NI
JI LTAR GDAGS, ,ZHES BYA BA'O, ,DE'I PHYIR DUS MED PA NYID DO, ,

'DIR SMRAS PA, DUS ZHES BYA BA GZUGS LA SOGS PA LAS THA DAD PA'I
RANG BZHIN DU GRUB PA RTAG PA 'GA' ZHIG MED PA NI BDEN TE, 'O NA
CI ZHE NA, 'DU BYED GZUGS LA SOGS PA DAG LA BRTEN NA BRTAGS PA'I
DUS NI SKAD CIG LA SOGS PA'I SGRAS BRJOD PAR BYA BAR 'GYUR

TE; DE'I PHYIR NYES PA MED DO, ,BRJOD PAR BYA STE, DE LTA NA
YANG, GAL TE DUS NI DNGOS BRTEN TE, ,DNGOS MED DUS NI GA LA YOD,
,GAL TE DE LTAR DNGOS PO LA BRTEN NAS DUS SU 'GYUR RO ZHES RNAM
PAR 'JOG NA'O, ,GANG GI TSE DNGOS PO NYID YOD PA MA YIN PA DE'I
TSE NGES PAR DE'I RGYU

@126A *, ,CAN GYI DUS KYANG YOD PA MA YIN NO ZHES BSTAN PA'I
PHYIR, DNGOS PO 'GA' YANG YOD MIN NA, ,ZHES GSUNGS TE, GONG DU
RGYAS PAR BSTAN PA'I PHYIR DANG, DGAG PA 'CHAD PAR 'GYUR BA'I
YANG PHYIR RO, ,GANG GI TSE DE LTAR DNGOS PO 'GA' YANG YOD

PA MA YIN PA DE'I TSE, DUS LTA YOD PAR GA LA 'GYUR, DUS MED PAS
DE'I TSAD DU GYUR PA DUS KYI BYE BRAG SKAD CIG LA SOGS PA YANG
MED DO, ,DE'I PHYIR TSAD DANG LDAN PA NYID KYIS DUS GRUB PAR GA
LA 'GYUR TE, DE'I PHYIR DNGOS PO RNAMS KYI RANG BZHIN YOD PA MA
YIN PA NYID DO, ,

BCOM LDAN 'DAS KYIS KYANG 'PHAGS PA GLANG PO'I RTZAL GYI MDO LAS,
GAL TE CHOS RNAMS RANG BZHIN 'GA' YOD NA, ,RGYAL BA NYAN THOS
BCAS PAS DE MKHYEN 'GYUR, ,THER ZUG CHOS RNAMS MYA NGAN 'DAS MI
'GYUR, ,MKHAS RNAMS NAM YANG SPYOD PA MED MI 'GYUR, ,ZHES

GSUNGS LA, DE BZHIN DU, CHOS NI STONG PHRAG BRGYA DAG BSTAN GYUR
NAS, ,SANGS RGYAS 'BUM PHRAG GANG DAG 'DAS GYUR KYANG, ,CHOS DANG
YI GE DAG LA ZAD MED DE, ,SKYE BA YOD MIN DES NA ZAD PA MED, ,CES
BYA BA DANG, DE BZHIN DU, ,DE BZHIN GSHEGS PA 'BYUNG BA'I DUS

KYI TSE, ,BYAMS PA ZHES BYA'I RGYAL BA 'BYUNG 'GYUR ZHING, ,SA
'DI GSER GYIS BDAL BA 'BYUNG 'GYUR BA, ,DE TSE DE YI 'BYUNG DE GA
LA YOD, ,CES BYA BA LA SOGS PA GSUNGS SO, ,SLOB DPON ZLA BA GRAGS
PA'I ZHAL SNGA NAS SBYAR BA'I TSIG GSAL BA LAS, DUS BRTAG PA

ZHES BYA BA RAB TU BYED PA BCU DGU PA'I 'GREL PA'O,, ,,'DIR SMRAS
PA, DUS NI YOD PA NYID DE, 'BRAS BU 'BYUNG BA LA LHAN CIG BYED
PA'I RKYEN YIN PA'I PHYIR RO, ,GANG MED PA DE NI LHAN CIG BYED
PA'I NGO BO MA YIN TE MO GSHAM GYI BU BZHIN NO, ,DE'I PHYIR DUS
NI YOD

PA NYID DE, LHAN CIG BYED PA'I RKYEN YIN PA'I PHYIR RO, ,'DI NA
MYU GU GANG ZHIG SA BON DANG SA DANG CHU DANG ME DANG RLUNG DANG
NAM MKHA' DANG DUS ZHES BYA BA RGYU DANG RKYEN TSOGS PA LA BRTEN
NAS SKYE BA NI, SA BON LA SOGS PA'I RGYU DANG RKYEN TSOGS PA YOD
KYANG DUS KYI KHYAD PAR NYE BAS MI

@126B SKYE BA YIN NO, ,PHYI ROL DAG LA JI LTA BA DE BZHIN DU NANG
GI BDAG NYID LA YANG YIN TE, BCOM LDAN 'DAS KYIS, LUS CAN RNAMS
KYI LAS RNAMS NI, ,BSKAL PA BRGYAR YANG CHUD MI ZA, ,TSOGS SHING
DUS LA BAB PA NA, ,'BRAS BU NYID DU SMIN PAR 'GYUR, ,ZHES JI SKAD
DU GSUNGS

PA LTA BU'O, ,GANG GI PHYIR DE LTAR DUS DE LA LTOS PA YOD PA DE'I
PHYIR GANG ZHIG MYU GU LA SOGS PA BYUNG BA LA LHAN CIG BYED PA'I
RKYEN DU 'GYUR BA DUS ZHES BYA BA DE YOD PA YIN NO, ,BRJOD PAR
BYA STE, GAL TE MYU GU LA SOGS PA 'BRAS BU 'BYUNG BA NYID YOD NA
NI, DUS LHAN CIG BYED PA'I

RGYU NYID DU 'GYUR BA ZHIG NA, YOD PA NI MA YIN NO, ,JI LTAR ZHE
NA, 'DIR SA BON LA SOGS PA RGYU DANG RKYEN GYI TSOGS PA LAS MYU
GU LA SOGS PA 'BRAS BU SKYE BAR RTOG PA NA, 'BRAS BU TSOGS PA LA
RNAM PAR GNAS PA ZHIG GAM, MI GNAS PA ZHIG DE LAS SKYE BAR RTOG
GRANG, DE

LAS CIR 'GYUR ZHE NA, GAL TE RNAM PAR GNAS PA ZHIG LA RTOG NA NI,
DE NI MI RUNG NGO ZHES BSTAN PA'I PHYIR, ,GAL TE RGYU DANG RKYEN
RNAMS KYI, ,TSOGS PA NYID LAS SKYE 'GYUR ZHING, ,TSOGS LA 'BRAS
BU YOD NA NI, ,JI LTAR TSOGS PA NYID LAS SKYE, ,ZHES GSUNGS

TE; GAL TE RGYU DANG RKYEN GYI TSOGS PA LAS 'BRAS BU YOD NA NI,
DE LTA NA GANG ZHIG TSOGS PA LA YOD PA DE JI LTAR DES BSKYED PAR
'GYUR TE, KHAR GZHONG NA YOD PA'I ZHO NI KHAR GZHONG GIS BSKYED
PA MA YIN NO, ,GZHAN YANG GANG YOD PA DE NI GRUB ZIN PA'I PHYIR,
GRUB ZIN

PA'I BUM PA MDUN NA GNAS PA LTAR YANG SKYE BA LA LTOS PA MED PA
YIN NO, ,GAL TE MNGON PAR GSAL BA'AM RAGS PAR BYED PA YIN NO ZHE
NA, MA YIN TE, PHYOGS 'DI LA GONG DU LAN BTAB ZIN PA'I PHYIR RO,
,ME NI GZHAN LAS MI 'ONG STE, ,SHING LA'ANG ME NI YOD MA YIN, ,

DE BZHIN ZHES BYA BA DER LAN BRJOD ZIN TO, ,CI STE TSOGS PA LA
'BRAS BU MED DO ZHES RTOG NA, DE YANG MI 'THAD DO ZHES BSTAN PA'I
PHYIR, GAL TE RGYU DANG RKYEN RNAMS KYI, ,TSOGS PA NYID LAS SKYE
'GYUR ZHING, ,TSOGS LA 'BRAS BU MED NA NI, ,JI LTAR TSOGS PA NYID
LAS

@127A *, ,SKYE; ,ZHES GSUNGS TE, GAL TE RGYU DANG RKYEN RNAMS KYI
TSOGS PA LA 'BRAS BU DE MED NA NI, 'O NA JI LTAR RGYU DANG RKYEN
TSOGS PAS 'BRAS BU BSKYED DE, DE NA YOD PA MA YIN PA'I PHYIR BYE
MA DAG GI TIL MAR BZHIN NO, ,DE NYID KYI PHYIR MI SRID PAS,
,TSOGS LA 'BRAS BU MED NA NI, ,JI

LTAR TSOGS PA NYID LAS SKYE, ,ZHES GSUNGS TE, 'BRAS BU DE TSOGS
PA NYID LAS MI SKYE BA NYID DO SNYAM DU DGONGS PA YIN NO, ,GZHAN
YANG, GAL TE RGYU DANG RKYEN RNAMS KYI, ,TSOGS LA 'BRAS BU YOD NA
NI, ,TSOGS LA GZUNG DU YOD RIGS NA, ,TSOGS PA NYID LA GZUNG DU
MED, ,GANG ZHIG

GANG NA YOD PA DE NI DER GZUNG DU YOD DE, ,DPER NA KHAR GZHONG GI
ZHO BZHIN LA, GANG ZHIG GANG NA YOD PA MA YIN PA DE NI DER GZUNG
DU YOD PA MA YIN TE, DPER NA BYE MA DAG LA 'BRU MAR LTA BU'O, ,CI
STE DNGOS PO RNAMS YOD KYANG, SHIN TU PHRA BA DANG, SHIN TU NYE
BA DANG, SHIN TU RING BA DANG,

DBANG PO LA RNYOG PA CHAGS PA DANG, DBANG PO LA GNOD PA BYAS BA
DANG, LUS CAN GYI RDZAS KYIS CHOD PA DANG, LUS MI SNANG BAR 'GYUR
BA DANG, YID LA MA BZUNG BA'I PHYIR PHRA RAB DANG, MIG LA GNAS
PA'I MIG SMAN GYI THUR MA DANG, NYI MA'I 'GROS DANG, RAB RIB CAN
GYI SKRA RE RE DANG,

LONG BA DANG 'ON PA LA SOGS PA'I GZUGS DANG, SGRA LA SOGS PA
DANG, RTZIG PA LA SOGS PAS BAR DU BCAD PA'I BUM PA DANG, GRUB PA
DANG LHA DANG SHA ZA LA SOGS PA'I LUS DANG, YUL GZHAN YID LA BYED
PA DANG BCAS PA'I YUL GZHAN LTAR GZUNG DU MED PA YIN NO ZHE NA,
'ON

GANG GIS NA 'DI DAG YOD BZHIN DU MI DMIGS PAR 'GYUR BA, MA BZUNG
BA 'DI DAG YOD PA NYID LA RTAG CING YOD, RJES SU DPAG PA DANG,
NYE BAR 'JAL BA DANG, LUNG RNAMS KYIS 'DZIN PA'I PHYIR DE DAG YOD
PA NYID DO ZHE NA, 'O NA DE DAG MA DMIGS SO, ,ZHES BRJOD PAR MI
BYA STE, RJES

SU DPAG PA LA SOGS PA DAG GIS DMIGS PA'I PHYIR RO, ,GAL TE DBANG
PO GZUGS CAN GYIS GZUNG BAR BYA BA DE GANG YIN PA DE YOD KYANG
BYED PA DAG GIS MA BZUNG BA YIN NO ZHE NA, BRJOD PA, CI KHO BO
CAG GIS YOD BZHIN PAR GYUR PA DBANG PO GZUGS CAN DAG GIS GZUNG DU
MED DO ZHES DE

@127B SKAD DU SMRAS SAM, 'O NA CI ZHE NA, KHO BO CAG NI, TSOGS LA
GZUNG DU YOD RIGS NA, ,ZHES SPYIR SMRA'O, ,CI STE YANG GANG ZHIG
GANG NA MED PA DE NI DE LAS SKYE BA MA YIN TE, BYE MA DAG LAS
'BRU MAR BZHIN NO, ,'BRAS BU NI TSOGS PA LAS SKYE BA YANG YIN TE,
DE'I PHYIR TSOGS PA LA 'BRAS BU YOD

PA NYID NI RJES SU DPAG PA LAS YIN NO SNYAM DU SEMS NA, BRJOD PA,
GANG ZHIG GANG NA YOD PA DE NI DE LAS SKYE BA MA YIN TE, DPER NA
KHAR GZHONG LAS ZHO MI SKYE BA BZHIN NO ZHES RJES SU DPAG PA 'DI
LAS DE YOD PAR MI RIGS PA'I PHYIR TSOGS PA 'BRAS BU MED PA NYID
DO ZHES CI STE MI GZUNG, CI

STE YANG PHYOGS GNYI GA YANG RJES SU DPAG PA DANG 'GAL BA'I PHYIR
NA JI LTAR YOD PA NYID MI RIGS PA DE BZHIN DU MED PA NYID KYANG
MI RIGS SO SNYAM NA, BRJOD PAR BYA STE, KHO BO CAG NI 'DI MED PAR
SGRUB PA MA YIN GYI, 'O NA CI ZHE NA, 'DI GZHAN GYIS YOD PA NYID
DU YONGS SU BRTAGS PA 'GOG

PA YIN NO, ,DE BZHIN DU KHO BO CAG NI 'DI YOD PA NYID DU SGRUB PA
MA YIN TE, 'O NA CI ZHE NA, 'DI GZHAN GYIS MED PA NYID DU BRTAGS
PA SEL BA YIN TE, MTHA' GNYIS BSAL NAS DBU MA'I LAM SGRUB PAR
'DOD PA'I PHYIR RO, ,BRGYA BA LAS KYANG, 'BRAS BU YOD NYID GANG
'DOD DANG, ,'BRAS BU

MED NYID GANG 'DOD LA, ,KHYIM GYI DON DU KA BA LA, ,SOGS PA'I
RGYAN NI DON MED 'GYUR, ,ZHES BSHAD DO, ,DE'I PHYIR DE LTAR NA
TSOGS PA LAS 'BRAS BU SKYE BA MA YIN TE, YOD PA NI GZUNG DU YOD
PAR THAL BAR 'GYUR BA'I PHYIR RO ZHES BYA BAR RNAM PAR GZHAG PA
YIN NO, ,CI STE TSOGS PA LA 'BRAS BU

MED PA NYID DO SNYAM DU SEMS NA DE LTA NA YANG, GAL TE RGYU DANG
RKYEN RNAMS KYI, ,TSOGS LA 'BRAS BU MED NA NI, ,RGYU RNAMS DANG
NI RKYEN DAG KYANG, ,RGYU RKYEN MA YIN MTSUNGS PAR 'GYUR, ,JI
LTAR ME DANG SOL BA LA SOGS PA DAG LA MYU GU MED PA'I PHYIR NA,
DE DAG DE'I RGYUR MI 'GYUR BA DE BZHIN

DU; SA BON LA SOGS PA BRJOD PAR 'DOD PA RNAMS KYANG RGYU DANG
RKYEN NYID DU MI 'GYUR TE, DE DAG LA MYU GU MED PA'I PHYIR RO,
,RGYU DANG RKYEN MA YIN PA DAG LAS NI 'BRAS BU 'BYUNG BAR RIGS PA
YANG MA YIN TE, DE'I PHYIR 'BRAS BU 'BYUNG BA MED DO, ,'DIR SMRAS
PA, GANG LAS CI TSOGS PA

@128A *, ,LAS 'BRAS BU YOD DAM 'ON TE MED CES BYA BA'I BSAM PA
'DIR 'GYUR BA, TSOGS PA LA NI 'BRAS BU BSKYED PA'I NUS PA MED DO,
,'O NA CI ZHE NA, RGYU LA 'BRAS BU BSKYED PA'I NUS PA YOD LA,
TSOGS PAS NI RGYU LA PHAN 'DOGS PA TZAM ZHIG BYED PA YIN NO,
,RGYU DE NI

'BRAS BU BSKYED PAR BYA BA'I PHYIR RGYU BYIN NAS 'GAG PAR 'GYUR
LA, RGYU DES PHAN BTAGS PA'I 'BRAS BU YANG SKYE BA YIN NO, ,BRJOD
PAR BYA STE, 'BRAS BU MA SKYES PA'I RGYU LA NI PHAN 'DOGS PA YOD
PA MA YIN LA, MA SKYES PA LA NI MO GSHAM GYI BU LTAR SUS KYANG
CUNG ZAD TZAM YANG BYED

PAR MI NUS PAS RTOG PA 'DI NI MI RIGS SO, ,GZHAN YANG, GAL TE
RGYUS NI 'BRAS BU LA, ,RGYU BYIN NAS NI 'GAG 'GYUR NA, ,GANG BYIN
PA DANG GANG 'GAG PA'I, ,RGYU YI BDAG NYID GNYIS SU 'GYUR, ,GAL
TE RGYU DES 'BRAS BU SKYED PA'I PHYIR RGYU DE BYED RGYU BYIN NAS
'GAG PAR 'GYUR RO ZHES

RTOG NA NI, DE LTA NA RGYU'I BDAG NYID GANG BYIN PA DANG GANG
'GAG PA DE GNYIS SU 'GYUR NA, DE NI RIGS PA YANG MA YIN TE, PHYED
RTAG PAR THAL BAR 'GYUR BA'I PHYIR DANG, PHYED MI RTAG PAR 'GYUR
BA'I PHYIR RO, ,RTAG PA DANG MI RTAG PA PHAN TSUN 'GAL BA DAG
KYANG GCIG LA MED PA'I PHYIR RO, ,

CI STE RGYU'I BDAG NYID GNYIS SU THAL BA SPANG BAR BYA BA'I DON
DU 'BRAS BU SKYED PAR BYED PA'I PHYIR CUNG ZAD KYANG MA BYIN PAR
BDAG NYID THAMS CAD KYI RGYU'I 'GAG PAR 'DOD NA NI, DE LTA NA
YANG, GAL TE RGYUS NI 'BRAS BU LA, ,RGYU MA BYIN PAR 'GAG 'GYUR
NA, ,RGYU 'GAGS NAS NI SKYES

PA YI, ,'BRAS BU DE NI RGYU MED 'GYUR, ,GAL TE 'BRAS BU LA CUNG
ZAD KYANG MA BYIN PAR BDAG NYID THAMS CAD KYIS RGYU 'GAGS NA NI,
DE LTAR RGYU DE 'GAGS NAS SKYES PA'I 'BRAS BU GANG YIN PA DE RGYU
MED PA KHO NAR 'GYUR NA, RGYU MED PA NI YOD PA MA YIN PAS RTOG PA
'DI NI MI RIGS SO, ,

'DIR SMRAS PA, GAL TE 'BRAS BU RGYU LAS SKYE BAS NYES PA 'DIR
'GYUR NA NI, ,DE LTAR NA TSOGS PA DANG LHAN CIG SKYES PA KHO NA
'BRAS BU SKYED PAR BYED PA YIN PAR 'GYUR TE, DPER NA SGRON MA 'OD
KYIS SKYED PAR BYED PA YIN PA BZHIN NO, ,RTOG PA 'DI YANG 'THAD
PA MA YIN NO ZHES BSTAN PA'I

@128B PHYIR; GAL TE TSOGS DANG LHAN CIG TU, ,'BRAS BU YANG NI
SKYE 'GYUR NA, ,SKYED PAR BYED DANG BSKYED BYA GANG, ,DUS GCIG
PAR NI THAL BAR 'GYUR, ZHES GSUNGS TE, BA GLANG GI RVA G-YAS
G-YON DUS GCIG PA DAG NI BSKYED PAR BYA BA DANG SKYED PAR BYED PA
NYID DU YANG MA MTHONG BAS, 'DI

NI MI RIGS SO, ,'DIR KHA CIG NA RE, DNGOS PO RNAMS MA BYUNG BA
LAS SKYE BA NI MED DE, GLO BUR BAR THAL BAR 'GYUR BA'I PHYIR RO,
,DE'I PHYIR 'BRAS BU DE NI RGYU DANG RKYEN GYIS TSOGS PA'I SNGA
ROL MA 'ONGS PA'I GNAS SKABS NA GNAS PA YIN LA, RGYU DANG RKYEN
GYI TSOGS PAS NI DE DA LTAR BA'I

GNAS SKABS SU BSKYED PA YIN GYI, RDZAS NI GNAS PA NYID DO ZHES
ZER RO, ,DE DAG LA BRJOD PA NI, GAL TE TSOGS PA'I SNGA ROL DU,
,'BRAS BU SKYES PAR GYUR NA NI, ,RGYU DANG RKYEN RNAMS MED PA YI,
,'BRAS BU RGYU MED 'BYUNG BAR 'GYUR, ,ZHES BYA BA STE, GAL TE
TSOGS

PA'I SNGA ROL NA 'BRAS BU RANG GI NGO BOS YOD PAR GYUR NA NI, DE
RGYU DANG RKYEN LA LTOS PA MED PAR 'GYUR LA, DE'I PHYIR RGYU MED
PAR 'BYUNG BAR 'GYUR NA, DNGOS PO RGYU MED PAR 'BYUNG BA DAG NI
YOD PA NYID KYANG MA YIN TE BONG BU'I RVA LA SOGS PA RNAMS KYANG
YOD PAR THAL BAR 'GYUR

BA'I PHYIR RO, ,SNGAR GRUB ZIN PA LA YANG RGYU DANG RKYEN LA LTOS
PAS DGOS PA MED PA'I PHYIR YANG 'DI RIGS PA MA YIN NO, ,YANG
GZHAN DAG NI, 'BRAS BU NI RGYU KHO NAS SKYED PAR BYED KYI, TSOGS
PAS NI MA YIN LA, BSHAD ZIN PA'I NYES PAR THAL BA YANG MA YIN TE,
'DI LTAR GANG

LAS CI RGYUS 'BRAS BU LA RGYU BYIN NAS 'GAG PAR 'GYUR RAM, 'ON TE
MA BYIN PAR YIN ZHES RNAM PAR DPYOD PAR 'GYUR BA, RGYU YANG GZHAN
LA 'BRAS BU YANG GZHAN PA NI MA YIN GYI, 'ON KYANG RGYU NYID
'GAGS NAS 'BRAS BU'I BDAG NYID DU RNAM PAR GNAS PA YIN NO ZHES
'DZER TO, ,DE

LTA NA YANG, ,LA TE RGYU 'GAGS 'BRAS BU NA, ,RGYU NI KUN DU 'PHO
BAR 'GYUR, ,SNGON SKYES PA YI RGYU YANG NI, ,YANG SKYE BAR NI
THAL BAR 'GYUR, ,GAL TE RGYU 'GAGS PA NA 'BRAS BU SKYE LA 'BRAS
BU DE YANG RGYU'I BDAG NYID CAN KHO NA YIN NO ZHES RTOG NA, DE
LTA YIN NA NI, RGYU NI

@129A *, ,KUN DU 'PHO BAR 'GYUR TE, ZLOS GAR MKHAN CHA BYAD GZHAN
BTANG NAS CHA BYAD GZHAN LEN PA LTAR RGYU 'PHO BA TZAM ZHIG TU
'GYUR GYI, 'BRAS BU SNGA NA MED PA SKYE BA NI MA YIN NO, ,DE'I
PHYIR RGYU RTAG PA NYID DU 'GYUR NA, RTAG PA DAG NI YOD PA NYID
KYANG MA YIN NO, ,JI

SKAD DU BRGYA PA LAS, GANG ZHIG GANG NA NAM GYI TSE 'ANG, ,MA
BSTEN PAR NI YOD NYID MED, ,DES NA NAM YANG GANG ZHIG TU, ,RTAG
PA 'GA' YANG YOD MA YIN, ,ZHES BSHAD DO, ,GZHAN YANG RTOG PA 'DI
LA NI, SNGON SKYES PA'I RGYU YANG SKYE BAR 'GYUR NA, SKYES PA NI
SLAR YANG

SKYE BAR MI RIGS TE, DGOS PA MED PA'I PHYIR DANG, THUG PHA MED
PAR THAL BAR 'GYUR BA'I PHYIR RO, ,CI STE BDAG NYID GANG GIS YOD
PA'I BDAG NYID DE SKYE BA NI MA YIN GYI, BDAG NYID GANG GIS YOD
PA MA YIN PA DE KHO NA SKYE BA YIN NO SNYAM NA, 'DI YANG MI RUNG
STE, RGYU'I RANG

GI NGO BO RGYU'I RANG BZHIN MA SPANGS PA LA 'BRAS BU YIN NO ZHES
BYA BAR MING TZAM ZHIG THA DAD PA YIN PA'I PHYIR DANG, GNAS SKABS
THA DAD NA YANG RDZAS THA MI DAD PAR SGRUB PAR MI NUS PA'I PHYIR
DANG, 'BRAS BU'I GNAS SKABS NA RGYU'I RANG BZHIN YONGS SU SPANGS
PA NI 'BRAS BU'I SGRAS

BRJOD PAR BYA BA YIN PA'I PHYIR NA RGYU 'BRAS BU'I BDAG NYID DU
GNAS SO ZHES BYA BA 'DI NI GYI NA'O, ,GZHAN YANG, GAL TE RGYUS
'BRAS BU SKYED PAR BYED NA, DE 'GAGS PA'AM MA 'GAGS PA ZHIG GIS
SKYED PAR BYED, 'BRAS BU YANG SKYES PA'AM MA SKYES PA ZHIG BSKYED
GRANG NA, GNYI GA

LTAR YANG MI 'THAD DO ZHES BSTAN PA'I PHYIR, 'GAGS PA NUB PAR
GYUR PA ZHIG ,'BRAS BU SKYES PA JI LTAR SKYED, ,'BRAS BU DANG NI
'BREL PA'I RGYU, ,GNAS PAS KYANG NI JI LTAR SKYED, ,CES GSUNGS
TE, GAL TE RE ZHIG 'GAGS PA NUB CING ZHIG PAR GYUR PA'I RGYUS
'BRAS BU SKYES PA

STE YOD CING BDOG PA BSKYED DO ZHES BYA BAR RTOG NA NI DE NI MI
'THAD DO, ,CI'I PHYIR ZHE NA, JI LTAR 'GAGS PA YOD PA MA YIN PA'I
RGYUS 'BRAS BU SKYED PAR BYED PAR 'GYUR, GAL TE 'BRAS BU SKYED NA
NI MO GSHAM GYI BUS KYANG BU SKYED PAR 'GYUR RO, ,'BRAS BU YOD
CING BDOG PA YANG SKYE BA LA LTOS

@129B PA MED PA YANG RGYUS JI LTAR BSKYED PAR 'GYUR, CI STE YANG
NUS PA MED PA'I PHYIR 'GAGS PAS NI MI BSKYED DE, 'O NA CI ZHE NA,
RGYU GNAS PA KHO NAS 'BRAS BU BSKYED PAR 'GYUR RO SNYAM NA, BRJOD
PA, 'BRAS BU DANG NI 'BREL PA'I RGYU, ,GNAS PAS KYANG NI JI LTAR
BSKYED, ,'BRAS BU

YOD PA DANG 'BREL PA STE YANG DAG PAR 'BREL PA'I RGYU 'GYUR BA
MED PA'I RANG BZHIN CAN GNAS PAS KYANG JI LTAR BSKYED PAR 'GYUR,
'DIR, RGYU NI RNAM PAR 'GYUR BA NA, ,GZHAN GYI RGYU RU 'GYUR BA
YIN, ,ZHES BYA BA'I RGYU RGYU'I DNGOS POR RTOGS BZHIN PA NI GDON
MI ZA BAR RNAM PAR 'GYUR BA

YIN DGOS LA, GANG ZHIG RNAM PAR MI 'GYUR BA DE NI RGYU'I MTSAN
NYID DANG LDAN PA MA YIN PAS 'BRAS BU DANG 'BREL PAS JI LTAR
BSKYED PAR 'GYUR TE, 'BRAS BU YOD PA NYID KYI PHYIR RO, ,'ON TE
'BRAS BU YOD PA YANG BSKYED PAR MI NUS PA'I PHYIR 'BRAS BU DANG
MA 'BREL ZHING, YANG

DAG PAR 'BREL PA MED PA'I RGYU KHO NAS 'BRAS BU BSKYED PAR 'GYUR
RO SNYAM NA, 'DI YANG MI RIGS SO ZHES GSUNGS PA NI, CI STE RGYU
'BRAS MA 'BREL NA, ,'BRAS BU GANG ZHIG SKYED PAR BYED, ,CES BYA
STE, GAL TE RGYU 'BRAS BU DANG MA 'BREL PAR 'DOD NA, DA NI 'BRAS
BU GANG

ZHIG SKYED PAR BYED DE, MA 'BREL PA'I PHYIR 'BRAS BU'O COG SKYED
PAR BYED PA'AM YANG NA CUNG ZAD KYANG SKYED PAR BYED PAR MI 'GYUR
TE, 'BREL PA MED PA'I PHYIR RO ZHES BYA BAR DGONGS PA'O, ,GZHAN
YANG, 'DIR GAL TE RGYUS 'BRAS BU SKYED PAR BYED NA, DES 'BRAS BU
DE MTHONG NAS SAM MA

MTHONG BAR SKYED PAR BYED GRANG NA, GNYI GA LTAR NA YANG MI RUNG
NGO ZHES GSUNGS PA NI, RGYUS NI MTHONG DANG MA MTHONG BAR, ,'BRAS
BU SKYED PAR MI BYED DO, ,ZHES BYA BA'O, ,DE LA GAL TE MTHONG NAS
SKYED PAR BYED DO ZHES RTOG NA, DE NI MI RIGS TE, GANG GI PHYIR
YOD PA KHO NA MTHONG BAR

NUS KYI, YOD PA MA YIN PA NI MA YIN NO, ,YOD PA YIN NO ZHE NA NI,
DE BSKYED PAR BYA BA MA YIN TE, YOD PA'I PHYIR RO, ,DE LTAR NA RE
ZHIG RGYUS 'BRAS BU MTHONG NAS SKYED PAR MI BYED DO, ,MA MTHONG
BAR YANG SKYED PAR MI BYED DE, 'BRAS BU THAMS CAD KYI SKYED PAR
BYED PA NYID DU THAL

@130A *, ,BAR 'GYUR BA'I PHYIR RO, ,CI STE MTHONG BA 'DI GO CI
ZHIG YIN ZHE NA, BRJOD PAR BYA STE, MTHONG BA NI DMIGS PA'O ZHES
BYA BA 'DI NI 'JIG RTEN DU GRAGS PA YIN NO, ,GAL TE DBANG PO MED
PAS SA BON LA SOGS PA DAG LA 'DI MI SRID PA MA YIN NAM ZHE NA,
SRID DAM MI

SRID KYANG RUNG STE, KHO BO CAG LA NI BRGAL ZHING BRTAG PAR NI MI
BYA STE, 'O NA SU LA ZHE NA, SKYE BAR SMRA BA DE LA'O, ,DE LA GAL
TE SKYE BAR SMRA BA PO MTHONG NAS SKYED PAR BYED DO ZHES SMRA NA,
SA BON LA SOGS PAS MTHONG NGO ZHES BYA BA GANG YIN PA 'DI NI 'JIG
RTEN DU MA MTHONG NGO ZHES DE LA BRJOD PAR

BYA'O; ;DE'I PHYIR RTOG PA 'DI MI RIGS SO, ,CI STE MA MTHONG BAR
ZHES RTOG PAR BYED NA, DE LTA NA YANG GANG MA MTHONG BA GANG CUNG
ZAD CIG YOD PA DE THAMS CAD SKYED PAR BYED PAR 'GYUR NA, BSKYED
PA YANG MA YIN NO, ,DE'I PHYIR MA MTHONG BAR YANG SKYED PAR BYED
PA MA YIN NO, ,KHO BO CAG

NI MI 'DOD PA BSGRUBS PAS GZHAN GYIS BRTAGS PA 'GOG PAR BYED PA
YIN TE, SKYES BU LA SOGS PA RGYUR SMRA BA 'GRO BA BLO SNGON DU
GTONG BA'I BYED PA PO CAN DU KHAS LEN PA RNAMS DANG, GCER BU PA
SA BON LA SOGS PA DBANG PO GCIG PAR RTOGS PA RNAMS LA NI THAL BAR
'GYUR BA LDOG PA MA

YIN TE, DE'I PHYIR NYES PA MED DO, ,GZHAN YANG GAL TE RGYU DANG
'BRAS BU LA PHAN TSUN TSOGS PA'I MTSAN NYID KYI PHRAD PA YOD NA
NI DE'I TSE DE GNYIS BSKYED BYA SKYED BYED KYI DNGOS POR 'GYUR
TE, GANG GI PHYIR PHAN TSUN PHRAD PA MED PAR SNANG BA DANG MUN PA
DAG GAM, 'KHOR BA DANG MYA NGAN LAS

'DAS PA DAG LA NI BSKYED BYA SKYED BYED KYI DNGOS PO MA MTHONG
NGO, ,DE'I PHYIR RGYU DANG 'BRAS BU GNYIS BSKYED PAR BYA BA DANG
SKYED PAR BYED PA'I DNGOS POR 'DOD PA NA, GZHAN GYIS PHRAD PA
GDON MI ZA BAR KHAS BLANG DGOS NA, DE YANG RNAM PAR DPYAD PA NA
DUS GSUM CHAR DU YANG YOD PA MA

YIN TE, 'DI'I PHYIR YANG RGYUS 'BRAS BU BSKYED PA MA YIN NO, ,JI
LTAR PHRAD PA YOD PA MA YIN PA DE LTAR BSTAN PA'I PHYIR, 'BRAS BU
'DAS PA RGYU 'DAS DANG, ,MA SKYES PA DANG SKYES PA DANG, ,LHAN
CIG PHRAD PAR 'GYUR BA NI, ,NAM YANG YOD PA MA YIN NO, ,ZHES
GSUNGS SO, ,RE ZHIG

@130B 'BRAS BU 'DAS PA NI RGYU 'DAS PA DANG, LHAN CIG PHRAD PA
NAM YANG STE GZHAR YANG YOD PA MA YIN TE, DUS GNYI GA YANG 'DAS
PA NYID KYIS YOD PA MA YIN PA'I PHYIR RO, ,'BRAS BU 'DAS PA NI
RGYU MA SKYES PA DANG YANG PHRAD PA NAM YANG YOD PA MA YIN TE,
ZHIG PA DANG MA SKYES PA NYID KYIS GNYI GA YANG

YOD PA MA YIN PA'I PHYIR DANG DUS THA DAD PA'I PHYIR RO, ,'BRAS
BU 'DAS PA YANG RGYU SKYES PA DA LTAR BA DANG YANG PHRAD PA YOD
PA MA YIN TE DUS THA DAD PA'I PHYIR DANG, 'BRAS BU ZHIG PA NI YOD
PA MA YIN PA'I PHYIR MO GSHAM GYI BU DANG LHA SBYIN BZHIN NO
SNYAM DU DGONGS PA'O, ,JI LTAR 'BRAS BU 'DI RGYU

'DAS PA DANG MA 'ONGS PA DANG DA LTAR BA DANG LHAN CIG PHRAD PA
NAM YANG YOD PA MA YIN PA DE BZHIN DU, 'BRAS BU DA LTAR BA RGYU
DUS GSUM PA DANG LHAN CIG PHRAD PA YOD PA MA YIN NO ZHES BSTAN
PA'I PHYIR, 'BRAS BU SKYES PA RGYU MA SKYES, ,'DAS PA DANG NI
SKYES PA DANG, ,LHAN CIG PHRAD PAR

'GYUR BA NI, ,NAM YANG YOD PA MA YIN NO, ,ZHES BYA BA GSUNGS PA
LA, 'BRAS BU SKYES PA NI RGYU MA SKYES PA 'DAS PA DANG LHAN CIG
PHRAD PA YOD PA MA YIN TE, DUS THA DAD PA'I PHYIR RO, ,'BRAS BU
DA LTAR BA NI RGYU DA LTAR BA DANG YANG LHAN CIG PHRAD PA YOD PA
MA YIN TE, RGYU DANG 'BRAS BU DAG CIG CAR

MED PA'I PHYIR DANG, YOD ZIN PA LA PHRAD PA DON MED PA'I PHYIR
RO, ,YOD PA PHAN TSUN LTOS PA MED PA DAG LA NI YANG PHRAD PAS
DGOS PA CI ZHIG YOD DE, DE'I PHYIR PHRAD PA MED DO, ,DA NI JI
LTAR 'BRAS BU MA 'ONGS PA YANG RGYU 'DAS PA DANG MA 'ONGS PA DANG
DA LTAR BYUNG BA DANG LHAN CIG PHRAD PA YOD PA

MA YIN PA DE LTAR BSTAN PA'I PHYIR, 'BRAS BU MA SKYES RGYU SKYES
DANG, ,MA SKYES PA DANG 'DAS PA DANG, ,LHAN CIG PHRAD PAR 'GYUR
BA NI, ,NAM YANG YOD PA MA YIN NO, ,ZHES BYA BA GSUNGS TE, 'BRAS
BU MA SKYES PA NI MED PA YIN LA, DE NI RGYU DUS THA DAD PA DANG
DA LTAR BA DANG 'DAS

PA DANG LHAN CIG PHRAD PA YOD PA MA YIN TE, DUS THA DAD PA'I
PHYIR RO, ,RGYU MA 'ONGS PA DANG YANG LHAN CIG PHRAD PA YOD PA MA
YIN TE, GNYI GA YANG MED PA'I PHYIR RO, ,GANG GI TSE DE LTAR RNAM
PA THAMS CAD DU RGYU DANG 'BRAS BU GNYIS PHRAD PA YOD PA MA YIN
PA DE'I TSE, PHRAD PA YOD PA MA YIN NA, ,

@131A *, ,RGYUS NI 'BRAS BU JI LTAR BSKYED, ,PHRAD PA YOD PA MA
YIN PA'I PHYIR RGYUS 'BRAS BU MI BSKYED PA NYID DE, MO GSHAM GYI
BU BZHIN NO SNYAM DU DGONGS PA'O, ,CI STE YANG PHRAD PA YOD PA
NYID YIN DANG, RGYUS 'BRAS BU BSKYED DO SNYAM NA, DE YANG MI RIGS
TE, DUS GSUM

CHAR DU YANG PHRAD PA MA DMIGS PA'I PHYIR RO, ,CI STE YANG RGYU
DANG 'BRAS BU GNYIS CI ZHIG LTAR PHRAD PAR RTOG NA, DE LTA NA
YANG, PHRAD PA YOD PA YIN NA YANG, RGYUS NI 'BRAS BU JI LTAR
BSKYED DE, 'BRAS BU LHAN CIG PA YANG SKYE BA DON MED

PA'I PHYIR DANG, LHAN CIG MA YIN PA RNAMS KYANG PHRAD PAR MI RIGS
PA'I PHYIR RO ZHES BYA BAR DGONGS PA'O, ,GZHAN YANG, ,GAL TE
'BRAS BUS STONG PA'I RGYUS, ,JI LTAR 'BRAS BU SKYED PAR BYED,
,GAL TE 'BRAS BUS MI STONG RGYUS, ,JI LTAR 'BRAS BU SKYED PAR
BYED, ,

RGYU GANG ZHIG 'BRAS BU SKYED PAR BYED PAR 'DOD PA DE DES STONG
PA ZHIG GAM MI STONG PA ZHIG GIS 'BRAS BU SKYED PAR BYED GRANG,
DE LA 'BRAS BUS STONG ZHING BRAL BA'I RGYUS NI 'BRAS BU SKYED PAR
MI BYED DE, RGYU MA YIN PA LTAR 'BRAS BUS STONG PA'I PHYIR RO,
,'BRAS BUS MI STONG PA'I RGYUS KYANG

'BRAS BU SKYED PAR MI BYED DE, YOD PA'I PHYIR BU YOD PA'I LHA
SBYIN BZHIN NO, ,DE LTAR NA, RE ZHIG 'BRAS BUS STONG PA'AM MI
STONG PA'I RGYUS 'BRAS BU SKYED PAR BYED PA MA YIN NO, ,'BRAS BU
GANG ZHIG SKYE BA DE YANG MI STONG PA'AM STONG PA ZHIG BSKYED
GRANG, ,DE LA, 'BRAS BU MI STONG SKYE MI

'GYUR, ,MI STONG 'GAG PAR MI 'GYUR RO, ,MI STONG DE NI MA 'GAGS
DANG, ,MA SKYES PAR YANG 'GYUR BA YIN, ,'BRAS BU MI STONG PA NI
RTEN CING 'BREL PAR MA BYUNG ZHING RANG BZHIN GYIS RNAM PAR GNAS
PA YIN LA, 'BRAS BU RNAM PAR GNAS PA DE LTA BU DE NI SKYE BAR MI
'GYUR ZHING,

RANG BZHIN LA LDOG PA MED PAS 'GAG PAR MI 'GYUR RO, ,DE'I PHYIR
DE MI STONG PAR 'DOD PA NA MI SKYE BA DANG MI 'GAG PAR GYUR NA,
DE LTAR NI 'DOD PA MA YIN NO, ,DE'I PHYIR 'BRAS BU DE MI STONG PA
MA YIN TE, SKYE BA DANG 'GAG PAR KHAS BLANGS PA'I PHYIR RO, ,DA
NI 'BRAS BU STONG PA DE YANG

@131B YOD PA MA YIN TE, SKYE BA DANG 'GAG PA MED PA NYID DU THAL
BAR 'GYUR BA'I PHYIR RO ZHES BSTAN PA'I PHYIR, ,STONG PA JI LTAR
SKYE 'GYUR ZHING, ,STONG PA JI LTAR 'GAG PAR 'GYUR, ,STONG PA DE
YANG MA 'GAGS DANG, ,MA SKYES PAR YANG THAL BAR 'GYUR, ,ZHES BYA
BA GSUNGS TE, DE LA STONG PA NI GANG

RANG BZHIN GYIS MED PA LA BRJOD LA, GANG RANG BZHIN GYIS MED PA
DE NI JI LTAR SKYE BA'AM 'GAG PAR 'GYUR TE; NAM MKHA' LA SOGS PA
RANG BZHIN GYIS MED PA LA NI SKYE BA'AM 'JIG PA MA MTHONG NGO,
,DE'I PHYIR 'BRAS BU DE STONG PAR 'DOD PA NA YANG MA SKYES PA
DANG MA 'GAGS PAR THAL BAR

'GYUR RO, ,GZHAN YANG, GAL TE RGYU GANG ZHIG 'BRAS BU SKYED PAR
BYED PA NA, ,DE 'BRAS BU LAS THA DAD PA'AM, ,THA MI DAD PA ZHIG
GIS BSKYED GRANG NA, GNYI GA LTAR YANG MI 'THAD DO, ,ZHES GSUNGS
PA NI, ,RGYU DANG 'BRAS BU GCIG NYID DU, ,NAM YANG 'THAD PAR MI
'GYUR RO, ,RGYU

DANG 'BRAS BU GZHAN NYID DU, ,NAM YANG 'THAD PAR MI 'GYUR RO,
,ZHES BYA BA'O, ,'DI NI DAM BCA' BA TZAM ZHIG YIN TE, JI LTAR
GRUB CE NA, BSTAN PA'I PHYIR, RGYU DANG 'BRAS BU GCIG NYID NA,
,BSKYED BYA SKYED BYED GCIG TU 'GYUR, ,RGYU DANG 'BRAS BU GZHAN
NYID NA, ,RGYU DANG RGYU MIN

MTSUNGS PAR 'GYUR, ,ZHES GSUNGS TE, GAL TE RGYU DANG 'BRAS BU
GCIG NYID YIN NA NI, DE'I TSE BSKYED PAR BYA BA DANG SKYED PAR
BYED PA GNYIS GCIG PA NYID DU KHAS BLANGS PAR 'GYUR NA, DE GNYIS
NI GCIG PA NYID KYANG MA YIN TE PHA DANG BU DANG MIG DANG MIG GI
RNAM PAR SHES PA DAG KYANG GCIG

TU THAL BAR 'GYUR BA'I PHYIR RO, ,DE LTA NA RE ZHIG RGYU DANG
'BRAS BU LA GCIG NYID YOD PA MA YIN NO, ,DA NI GZHAN NYID KYANG
YOD PA MA YIN TE, CI'I PHYIR ZHE NA, GAL TE RGYU DANG 'BRAS BU
GZHAN NYID YIN NA NI, DE'I TSE GZHAN LA LTOS PA MED PA'I PHYIR
'BRAS BU RGYU LA LTOS PA MED PA NYID DU 'GYUR

NA; DE NI DE LTAR YANG MA YIN TE, DE'I PHYIR RGYU DANG 'BRAS BU
LA GZHAN NYID KYANG YOD PA MA YIN NO, ,GANG DAG LA DE LTAR RNAM
PAR DPYAD PA NA, DE NYID DANG GZHAN NYID YOD PA MA YIN PA DE DAG
NI NAM YANG BSKYED PAR BYA BA DANG SKYED PAR BYED PA'I DNGOS PO
MA YIN TE, DE'I PHYIR RGYUS 'BRAS BU

@132A *, ,BSKYED PA MA YIN NO, ,GZHAN YANG GAL TE RGYUS 'BRAS BU
SKYED PAR BYED NA, DES 'BRAS BU DE NGO BO NYID KYIS YOD PA'AM,
MED PA ZHIG BSKYED, DE LAS CIR 'GYUR ZHE NA, GNYI GA LTAR YANG MI
RIGS SO ZHES GSUNGS PA NI 'BRAS BU NGO BO NYID YOD NA RGYUS NI CI
ZHIG BSKYED PAR

'GYUR, 'BRAS BU NGO BO NYID MED NA, ,RGYUS NI CI ZHIG BSKYED PAR
'GYUR, ,ZHES BYA BA'O, ,DE LA 'BRAS BU GANG ZHIG NGO BO NYID KYIS
YOD PA RANG BZHIN GYIS BDOG PA DE NI YANG MI SKYE STE, YOD PA'I
PHYIR BUM PA YOD PA BZHIN NO, ,'BRAS BU NGO BO NYID KYIS MED PA
GANG YIN PA DE YANG RGYUS BSKYED

PA MA YIN TE, NGO BO NYID KYIS YOD PA MA YIN PA'I PHYIR BONG BU'I
RVA BZHIN NO, ,GAL TE GZUGS BRNYAN GYIS MA NGES PA NYID DO ZHE
NA, MA NGES PA NYID DU 'GYUR MOD, DNGOS PO RNAMS RANG BZHIN MED
PAR NI GRUB BO, ,DE'I PHYIR RANG BZHIN DU SMRA BA BTANG BAR 'GYUR
ZHING, KHO BO CAG SMRA BA'I

RJES SU SMRA BA NYID DU 'GYUR RO, ,DNGOS PO RANG BZHIN DANG BCAS
PA 'GA' YANG MED PAS 'GAL ZLA MED PA'I PHYIR DNGOS PO RANG BZHIN
MED PA YANG MED DE, DE'I PHYIR MA NGES PA NYID DU GA LA 'GYUR,
'DI LTAR KHO BO CAG GI LTAR NA NI GZUGS BRNYAN RANG BZHIN DANG
BCAS PA MA YIN ZHING,

RANG BZHIN MED PA YANG MA YIN TE, CHOS CAN MED NA DE'I CHOS DAG
KYANG MED PA'I PHYIR RO, ,'PHAGS PA RNAMS KYIS NI GZUGS BRNYAN
ZHES BYA BA CUNG ZAD CIG RANG BZHIN DANG RANG BZHIN MED PAR GZIGS
PA MA YIN NO, ,DE LA SNGAR NI, 'BRAS BU MI STONG SKYE MI 'GYUR,
ZHES BYA BA

LA SOGS PA TSIGS SU BCAD PA GNYIS KYIS DNGOS SU 'BRAS BU SKYE
BA'I BYED PA PO NYID YIN PA BKAG PA YIN LA, DE LTA NI RGYUS 'BRAS
BU SKYE BA'I BYA BA'I RAB TU SBYOR BAR BYED PA PO NYID YIN PA
BKAG PA YIN NO ZHES BYA BA 'DI NI GONG MA LAS 'DI'I KHYAD PAR YIN
NO ZHES BYA BAR SHES PAR BYA'O,

'DIR SMRAS PA, GAL TE YANG RGYU 'BRAS BU SKYE BA'I BYA BA'I RAB
TU SBYOR BAR BYED PA NYID YIN PA BKAG MOD KYI, DE LTA NA YANG RE
ZHIG RGYU NI RANG BZHIN GYIS YOD PA YIN LA, 'BRAS BU MED NA NI
RGYU'I RGYU NYID KYANG MI 'GRUB STE, DE'I PHYIR 'BRAS BU YANG YOD
PAR 'GYUR RO, ,BRJOD PAR BYA STE, GAL

@132B TE 'DI SKYED PAR BYED PA MA YIN BZHIN DU RGYU NYID YIN PAR
'GYUR NA NI RGYUR GYUR PA ZHIG NA, SKYED PAR BYED PA MA YIN NA,
RGYU NYID 'THAD PAR MI 'GYUR RO, ,CI STE DE LTAR RGYU'I RGYU NYID
YOD PA MA YIN MOD KYI, DE LTA NA YANG 'BRAS BU NI RE ZHIG YOD PA
YIN LA, RGYU MED PAR NI 'BRAS BU RIGS PA YANG MA YIN TE, DE'I

PHYIR 'BRAS BU YOD PAS RGYU YANG YOD PAR 'GYUR RO SNYAM NA, BRJOD
PAR BYA STE, GANG GI TSE SKYED PAR MI BYED PA LA RGYU'I RGYU NYID
YOD PA MA YIN PAR BSHAD PA, DE'I TSE, ,RGYU NYID 'THAD PA YOD MIN
NA, ,'BRAS BU GANG GI YIN PAR 'GYUR, DE'I PHYIR 'BRAS BU YANG MED
DO, ,'DIR SMRAS PA, RGYU

'BA' ZHIG 'BRAS BU SKYE BA'I BYA BA'I RAB TU SBYOR BAR BYED PA
NYID MA YIN GYI, 'O NA CI ZHE NA, RGYU DANG RKYEN TSOGS PAS 'BRAS
BU SKYED DO ZHE NA, DE NI MI RIGS TE, NYES PA BRJOD ZIN PA'I
PHYIR RO, ,GZHAN YANG RGYU DANG RKYEN GYI TSOGS PA 'DI GAL TE
'BRAS BU SKYED PAR BYED PAR RTOG NA, CI STE

BDAG NYID KYIS BDAG NYID SKYED PAR BYED PA ZHIG GAM, 'ON TE MA
YIN PA ZHIG YIN GRANG, GAL TE SKYED PAR BYED PA ZHIG YIN NO ZHES
RTOG NA NI DE MI RUNG STE, BDAG GI DNGOS PO MA RNYED PA NI RAB TU
SBYOR BAR BYED PA NYID DU MA MTHONG BA DE'I PHYIR GDON MI ZA BAR
TSOGS PAS BDAG GI DNGOS PO

RNYED PAR 'GYUR DGOS NA, BDAG GI DNGOS PO RNYED PA NI YANG BDAG
NYID BSKYED PA LA RAB TU SBYOR BAR BYED PA NYID DU MI RIGS TE,
DE'I PHYIR TSOGS PAS RANG GI BDAG NYID MI SKYED LA, GANG ZHIG
BDAG NYID MI SKYED PA DES NI JI LTAR 'BRAS BU SKYED PAR NUS ZHES
BSTAN PA'I PHYIR, RGYU RNAMS

DANG NI RKYEN DAG GIS, ,TSOGS PA GANG YIN DE YI NI, ,BDAG GIS
BDAG NYID MI SKYED NA, ,'BRAS BU JI LTAR SKYED PAR BYED, ,DE
PHYIR TSOGS PAS BYAS PA MED, ,CES GSUNGS TE, RGYU RNAMS DANG
RKYEN DAG GI TSOGS PA GANG YIN PA DE RE ZHIG BDAG GIS BDAG NYID
MI SKYED DE,

BDAG NYID LA BYED PA 'GAL BA'I PHYIR DANG, BDAG NYID SKYE BA DON
MED PA'I PHYIR RO, ,GANG ZHIG RE ZHIG BDAG NYID MI SKYED PA DES
'BRAS BU JI LTAR SKYED PAR BYED DE, MO GSHAM GYI BU BDAG NYID
SKYED PAR MI NUS PAS BU SKYED PAR BYED DO ZHES BYA BAR MI RIGS
SO, ,DE LTAR TSOGS PA YANG RANG

@133A *, ,GI BDAG NYID SKYED PAR BYED PA MA YIN PAR 'BRAS BU
BSKYED PA MI RIGS TE, DE'I PHYIR TSOGS PAS BYAS PA'I 'BRAS BU MED
DO, ,CI STE YANG GAL TE TSOGS PAS BYAS PA'I 'BRAS BU MED NA, DE
LTA NA 'O NA TSOGS PA MA YIN PAS BYAS PA YOD DO SNYAM NA, BRJOD
PA,

TSOGS MIN BYAS PA'I 'BRAS BU MED, ,GANG GI TSE TSOGS PAS BYAS
PA'I 'BRAS BU YOD PA MA YIN PA DE'I TSE JI LTAR TSOGS PA MA YIN
PAS BYAS PA SHIN TU 'GAL BA YOD PAR GA LA 'GYUR TE, TSOGS PA MA
YIN PAS BYAS PA'I 'BRAS BU YANG YOD PA MA YIN NO, ,CI STE YANG
'BRAS BU MED

MOD KYI, DE LTA NA YANG RE ZHIG RGYU DANG RKYEN GYI TSOGS PA NI
YOD PA YIN LA, 'BRAS BU MED PAR NI RGYU DANG RKYEN GYI TSOGS PA
SRID PA YANG MA YIN TE, DE'I PHYIR 'BRAS BU YANG YOD PAR 'GYUR RO
SNYAM NA, BRJOD PAR BYA STE, GAL TE 'BRAS BU NYID YOD NA, RGYU
DANG RKYEN GYI TSOGS

PA YANG YOD PAR 'GYUR NA, GANG GI TSE JI SKAD BSHAD PA'I RIGS PAS
'BRAS BU NYID YOD PA MA YIN PA DE'I TSE, 'BRAS BU YOD PA MA YIN
NA, ,RKYEN GYI TSOGS PA GA LA YOD, ,'BRAS BU MED PA NYID YIN NA
RGYU MTSAN MED PAS RKYEN GYI TSOGS PA DAG KYANG YOD PA MA YIN NO
SNYAM DU

DGONGS PA YIN NO, ,'PHAGS PA RGYA CHER ROL PA'I MDO LAS KYANG,
,MCHU DANG LKOG MA RKAN LA BRTEN NAS NI, ,LCE BSGYUR BA LAS YI
GE'I SGRA 'BYUNG YANG, ,LKOG MAR BRTEN NAS MA YIN RKAN LAS MIN,
,RE RE LA NI YI GE DMIGS SU MED, ,TSOGS PA DE LA BRTEN NAS NGAG
DE NI, ,

YID KYI BLO YI DBANG GIS 'BYUNG MOD KYI, ,YID DANG NGAG NI MI
SNANG GZUGS MED DE, ,NANG DANG PHYI ROL DAG NA'ANG DMIGS SU MED,
,MKHAS PAS NGAG SKAD SGRA DANG DBYANGS RNAMS KYI, ,SKYE DANG 'JIG
LA RNAM PAR BRTAGS BYAS NA, ,DE TSE NGAG KUN BRAG CA LTA BU DANG,
,SKAD CIG PA

DANG SNYING PO MED PAR MTHONG, ,ZHES GSUNGS PA DANG, DE BZHIN DU
'PHAGS PA NYE BA 'KHOR GYIS ZHUS PA LAS KYANG, BCOM LDAN 'DAS
KYIS, SHIN TU DGA' BA'I BSTAN PA 'DI LA NI, ,KHYIM PA'I RTAGS
SPANGS RAB TU BYUNG GYIS [*GIS?] LA, ,'BRAS BU YOD PA'I MCHOG TU 'GYUR

@133B GYIS ZHES, ,THUGS RJE CAN GYIS DE SKAD BSTAN PA'ANG MDZAD,
,KHYIM PA'I RTAGS SPANGS RAB TU BYUNG GYUR NAS, ,'BRAS BU THAMS
CAD THOB PAR GYUR YANG NI, ,CHOS KYI RANG BZHIN DAG LA GZHAL BYAS
NA, ,'BRAS BU KUN MED 'BRAS BU THOB PA'ANG MED, ,'ON KYANG 'BRAS
BU

THOB PA THOB 'GYUR BA, ,KYE MA MI MCHOG THUGS RJE LDAN PA YIS,
,RGYAL BAS RIGS PA SHIN TU LEGS BSHAD CES, ,DE DAG NGO MTSAR CHE
BA SKYE BAR 'GYUR, ,ZHES GSUNGS PA DANG, DE BZHIN DU 'PHAGS PA
SHES RAB KYI PHA ROL TU PHYIN PA LAS KYANG, KOO SHI KA BYANG CHUB
SEMS

DPA' SEMS DPA' CHEN PO GO CHA CHEN PO BGOS PA DES, GZUGS LA GNAS
PAR MI BYA'O, ,TSOR BA LA MA YIN, 'DU SHES LA MA YIN, 'DU BYED
RNAMS LA MA YIN, RNAM PAR SHES PA LA GNAS PAR MI BYA'O, ,RGYUN DU
ZHUGS PA'I 'BRAS BU LA MA YIN, LAN CIG PHYIR 'ONG BA'I 'BRAS BU
LA MA YIN, PHYIR

MI 'ONG BA'I 'BRAS BU LA MA YIN, ,DGRA BCOM PA NYID KYI 'BRAS BU
LA MA YIN, RANG SANGS RGYAS NYID LA MA YIN, YANG DAG PAR RDZOGS
PA'I SANGS RGYAS NYID LA GNAS PAR MI BYA'O ZHES GSUNGS SO, ,SLOB
DPON ZLA BA GRAGS PA'I ZHAL SNGA NAS SBYAR BA'I TSIG GSAL BA LAS,

TSOGS PA BRTAG PA ZHES BYA BA RAB TU BYED PA NYID SHU PA'I 'GREL
BA'O,, ,,'DIR SMRAS PA, DUS NI RANG BZHIN GYIS YOD PA NYID DE,
'BYUNG BA DANG 'JIG PA'I RGYU YIN PA'I PHYIR RO, ,'DI NA MYU GU
LA SOGS PA DAG DUS 'GA' ZHIG LA LTOS NAS NI 'BYUNG ZHING SKYE BAR
'GYUR

LA; DUS KYI KHYAD PAR 'GA' ZHIG LA LTOS NAS NI 'JIG CING RNAM PAR
'JIG PAR 'GYUR GYI, RGYU DANG RKYEN GYI TSOGS PA YOD KYANG THAMS
CAD KYI TSE NI MA YIN NO, ,DE'I PHYIR DUS YOD PA NYID DE, 'BYUNG
BA DANG 'JIG PA'I RGYU YIN PA'I PHYIR RO, ,BRJOD PAR BYA STE, GAL
TE

'BYUNG BA DANG 'JIG PA DAG NYID YOD NA NI, ,DUS 'BYUNG BA DANG
'JIG PA'I RGYU NYID DU 'GYUR NA, YOD PA NI MA YIN NO, ,JI LTAR
MED LA DE LTAR BSTAN PA'I PHYIR, ,'JIG PA 'BYUNG BA MED PAR RAM,
,LHAN CIG YOD PA NYID MA YIN, ,'BYUNG BA 'JIG PA MED PAR RAM, ,

@134A *, ,LHAN CIG YOD PA NYID MA YIN, ,ZHES GSUNGS TE, 'DIR GAL
TE 'BYUNG BA DANG 'JIG PA DAG YOD PAR GYUR NA, PHAN TSUN MED PAR
YOD PA'AM, LHAN CIG YOD PAR 'GYUR BA ZHIG NA, RNAM PAR DPYAD PA
NA GNYI GA LTAR YANG YOD PA MA YIN NO, ,JI LTAR

ZHE NA, DE LA 'JIG PA RNAM PAR 'JIG PA JI LTAR 'BYUNG BA STE SKYE
BA MED PAR YOD PA MA YIN PA DE LTAR BSTAN PA'I PHYIR, 'JIG PA
'BYUNG BA MED PAR NI, JI LTA BUR NA YOD PAR 'GYUR, ,SKYE BA MED
PAR 'CHI BAR 'GYUR, ,'JIG PA 'BYUNG BA MED PAR MED, ,CES GSUNGS
TE,

'JIG PA RNAM PAR 'JIG PA NI 'BYUNG BA MED PAR JI LTA BUR NA YOD
PAR 'GYUR, JI LTA BUR NA ZHES BYA BA 'DIS NI GTAN MI SRID PAR
GRAGS PA STON PAR BYED PA'O, ,JI LTA BUR NA YOD PAR 'GYUR TE, DE
NI YOD PA MA YIN NO ZHES BYA BAR DGONGS PA YIN NO, ,YANG GAL TE

'BYUNG BA MED PAR 'JIG PA YOD PAR 'GYUR NA NYES PA CIR 'GYUR ZHE
NA, BRJOD PA, SKYE BA MED PAR 'CHI BAR 'GYUR TE, MA SKYES PA 'CHI
BAR 'GYUR NA, MA SKYES PAR NI 'CHI BAR YANG MA MTHONG NGO, ,DE'I
PHYIR 'JIG PA 'BYUNG BA MED PAR YOD PAR MI 'OS SO, ,'DIR TSIGS

SU BCAD PA'I PHYED GONG MAS NI DAM BCAS PA YIN LA, RKANG PA BAR
MAS NI THAL BA BSGRUBS PA YIN ZHING, THAMS NI MJUG BSDUS PA YIN
NO ZHES BYA BAR SHES PAR BYA'O, ,DE LTAR RE ZHIG 'BYUNG BA MED
PAR 'JIG PAR MI RIGS SO ZHES BSTAN NAS, DE NI 'JIG PA 'BYUNG BA

DANG LHAN CIG TU YANG JI LTAR YOD PA MA YIN PA DE LTAR BSTAN PA'I
PHYIR, ,'JIG PA 'BYUNG DANG LHAN CIG TU, ,JI LTAR YOD PA NYID DU
'GYUR, ,'CHI BA SKYE DANG DUS GCIG TU, ,YOD PA NYID NI MA YIN NO,
,ZHES GSUNGS TE, GAL TE 'JIG PA 'BYUNG BA DANG LHAN CIG TU STE
DUS

GCIG TU CIG CAR YOD PAR 'GYUR NA NI, DE LTAR NA 'CHI BA DANG SKYE
BA DUS GCIG PAR 'GYUR NA, PHAN TSUN 'GAL BA DE GNYIS NI SNANG BA
DANG MUN PA LTAR DUS GCIG GI TSE YANG YOD PA MA YIN NO, ,DE'I
PHYIR 'JIG PA NI 'BYUNG BA DANG LHAN CIG TU YANG GRUB PA YOD PA
MA YIN NO

@134B ZHES BYA BAR GNAS SO, ,GANG GI TSE DE LTAR 'JIG PA 'BYUNG
BA MED PAR RAM, LHAN CIG TU YANG GRUB PA YOD PA MA YIN PA DE
BZHIN DU 'BYUNG BA YANG 'JIG PA MED PAR RAM, LHAN CIG TU GRUB PA
YOD PA MA YIN NO ZHES BSTAN PA'I PHYIR, 'BYUNG BA 'JIG PA MED PAR
NI, ,

JI LTAR YOD PA NYID DU 'GYUR, ,DNGOS PO RNAMS LA MI RTAG NYID,
,NAM YANG MED PA MA YIN NO, ,ZHES GSUNGS SO, ,'BYUNG BA NI 'JIG
PA MED PAR MI RIGS PA NYID DE, GANG GI PHYIR DNGOS PO 'BYUNG BA'I
CHOS CAN SKYE BA'I CHOS CAN RNAMS LA MI RTAG PA NYID NAM YANG MED

PA MA YIN GYI, 'O NA CI ZHE NA, THAMS CAD KYI TSE YOD PA YIN TE,
DNGOS PO THAMS CAD DUS KUN DU, ,RGA DANG 'CHI BA'I CHOS YIN NA,
,GANG DAG RGA DANG 'CHI MED PAR, ,GNAS PA'I DNGOS PO GANG ZHIG
YIN, ,ZHES BSHAD DO, ,GANG GI TSE DE LTAR DNGOS PO THAMS CAD RTAG
TU

MI RTAG PA DANG RJES SU 'BREL PA DE'I TSE GANG 'JIG PA DANG BRAL
BAR GYUR BA'I, GNAS SKABS DE 'GA' YANG YOD PAR GA LA 'GYUR, DE'I
PHYIR 'JIG PA MED PAR 'BYUNG BA SRID PA YOD PA MA YIN NO, ,DE
LTAR NA RE ZHIG 'BYUNG BA 'JIG PA MED PAR YOD PA MA YIN

NO; ;'DI DAG GI DPYAD PA LHAG MA NI 'DUS BYAS BRTAG PAR DPYAD ZIN
PA'I PHYIR YANG RNAM PAR MI DPYAD DO, ,GANG ZHIG 'JIG PA NI RGYU
DANG BCAS PA YIN TE, 'DUS BYAS KYI MTSAN NYID YIN PA'I PHYIR SKYE
BA BZHIN NO ZHES SGRUB BYED BKOD PA RJES SU BRJOD NAS, THA MA'I

SEMS DANG SEMS LAS BYUNG BA'I MTSAN NYID DAG GIS MA NGES PAR SMRA
BA DES NI MI RIGS PA SMRAS PA YIN TE, DE'I 'JIG PA YANG SKYE BA'I
RKYEN CAN YIN PA NYID KYIS RGYU DANG BCAS PA'I PHYIR DANG, BSGRUB
PAR BYA BA DANG MTSUNGS PA'I PHYIR NA, MA NGES PA NYID MED PA'I

PHYIR RO, ,GANG YANG DNGOS PO'I BDAG NYID KYI NGO BO NYID NI MA
BYUNG BA LAS BYUNG BA SKYE BA ZHES BYA STE, DE'I PHYIR RDZAS SU
YOD PA RNAMS NI SKYE BAR GRUB PA'I PHYIR THA SNYAD DU YANG DPE
MED PA YIN NO ZHES BSTAN PA DE YANG MI RIGS TE, GZUGS BRNYAN LA
SOGS PA RDZAS SU

@135A *, ,MED PA RNAMS RGYU DANG BCAS PA NYID DU KHAS BLANGS PA'I
PHYIR RO, ,SLOB DPON GYI ZHAL SNGA NAS JI SKAD DU, ,GANG DAG RGYU
LAS 'BYUNG 'GYUR ZHING, ,GANG DAG DE MED PAS MED PA, ,DE DAG
GZUGS BRNYAN DANG MTSUNGS PAR, ,GSAL BA JI

LTA BUR ME BZHED, ,CES GSUNGS SO, ,DE'I PHYIR THA SNYAD DU DPE MA
GRUB PA GA LA YOD, GAL TE YANG GANG DNGOS PO LAS DE NYID DANG
GZHAN NYID DU BRJOD PAR MI NUS PA DE NI KUN RDZOB TU YANG YOD PA
MA YIN NO ZHES SMRA NA NI, SNGON PO LA SOGS PA YANG YOD PA MA YIN
NO

ZHES BRJOD PAR BYA STE, JI SKAD DU, GZUGS KYI DNGOS PO MING TZAM
PHYIR, ,NAM MKHA' YANG NI MING TZAM MO, ,'BYUNG MED GZUGS LTA GA
LA YOD, ,DE'I PHYIR MING TZAM NYID KYANG YIN, ,ZHES GSUNGS SO,
,GZHAN YANG GANG GI GNAS SKABS KYI KHYAD PAR SKYE BAR

'GYUR BA, DBU MA PA RNAMS LA NI DNGOS PO'I RANG GI NGO BO YOD PAR
GA LA 'GYUR, ,DE'I PHYIR DPE MA GRUB PAR BRJOD PA NI MI RIGS PA
NYID DO, ,GANG YANG 'JIG PA NI RGYU DANG BCAS PA MA YIN TE, 'JIG
PA DANG MI LDAN PA NYID KYI PHYIR DPER NA 'DUS MA BYAS BZHIN NO
ZHES

SMRA STE, DE SKAD SMRA BA DE LA NI GTAN TSIGS 'DIS 'GAL BA CHEN
PO 'DREN PA YIN NO, ,JI LTAR GTAN TSIGS 'DIS 'JIG PA LA RGYU MED
PAR SGRUB PAR BYED PA DE LTAR 'DUS BYAS KYI MTSAN NYID MA YIN PA
YANG SGRUB PAR BYED DO, ,DE BZHIN DU 'DU BYED KYI PHUNG POS BSDUS
PA DANG,

RTEN CING 'BREL PAR 'BYUNG BA'I YAN LAG GIS BSDUS PA LA SOGS PA
THAMS CAD KYANG 'GAL BAR BYED PAS 'DI NI MI RIGS SO, ,DE BZHIN DU
RNAM PAR SHES PA NI YUL GYI RANG GI NGO BO YONGS SU GCOD PAR BYED
PA MA YIN TE, RNAM PAR SHES PA DANG MI LDAN PA'I PHYIR 'DUS

MA BYAS BZHIN NO ZHES BYA BA LA SOGS PAS THAMS CAD BKAG PA'I
PHYIR 'DI LA MI 'DOD PA CHEN PO GRUB PAR 'GYUR BAS 'DI GZUNG BAR
MI BYA'O, ,DA NI JI LTAR 'BYUNG BA 'JIG PA DANG LHAN CIG GRUB PA
YOD PA MA YIN PA DE LTAR BSTAN PA'I PHYIR, 'BYUNG BA 'JIG DANG

@135B LHAN CIG TU, ,JI LTAR YOD PA NYID DU 'GYUR, ,SKYE BA 'CHI
DANG DUS GCIG TU, ,YOD PA NYID NI MA YIN NO, ,ZHES GSUNGS TE, GAL
TE 'BYUNG BA 'JIG PA DANG LHAN CIG YOD PAR GYUR NA NI, DE'I TSE
SKYE BA DANG 'CHI BDAG DUS GCIG PA NYID DU 'GYUR NA SRID PA YANG

MA YIN NO, ,DE'I PHYIR 'BYUNG BA DANG 'JIG PA DAG LHAN CIG PA
NYID DU GRUB PA YANG YOD PA MA YIN NO, ,CI STE SKYE BA DANG 'CHI
BA DAG LHAN CIG GI NGO BO 'AM THA DAD PA'I NGO BOR GRUB PA YOD PA
MA YIN PA DE LTA NA YANG 'BYUNG BA DANG 'JIG PA DAG YOD DE, BRJOD
PAR BYA BA YIN

PA'I PHYIR RNAM PAR SHES PA BZHIN NO SNYAM NA, BRJOD PAR BYA STE,
GAL TE BRJOD PAR BYA BA NYID KYIS DE DAG GRUB PAR 'DOD NA NI, MO
GSHAM GYI BU YANG 'DOD PAR BYA'O, ,GZHAN YANG, GANG DAG PHAN TSUN
LHAN CIG GAM, PHAN TSUN LHAN CIG MA YIN PAR, ,GRUB

PA YOD PA MA YIN PA, ,DE DAG GRUB PA JI LTAR YOD, ,GANG LAS
'BYUNG BA DANG 'JIG PA DAG 'GRUB PAR 'GYUR BA LHAN CIG PA NYID
DANG LHAN CIG PA NYID MA YIN PA LAS MA GTOGS PA PHYOGS GZHAN NI
MED DO, ,BRJOD DU MED PA NYID DU GRUB PAR 'GYUR RO SNYAM NA,
BRJOD DU

MED PA ZHES BYA BA 'DI CI ZHIG GAL TE 'DRES PAR GYUR PA YIN NA DE
NI MI 'THAD DE, SO SOR MA GRUB PA DAG LA 'DRES PAR GYUR PA MED
PA'I PHYIR RO, ,BRJOD DU MED PA NI NGES PAR GZUNG DU MED PA'I
RANG BZHIN NYID YIN NO ZHE NA, DE LTA NA NI NGES PAR GZUNG DU MED
PA'I RANG GI NGO BO

YIN PA'I PHYIR MO GSHAM GYI BU'I SNGO BA SANGS DANG DKAR SHAM
NYID LA SOGS PA LTAR 'BYUNG BA DANG 'JIG PA DAG YOD PA MA YIN NO
ZHES BYA BAR 'GYUR RO, ,GANG GI TSE DE LTAR 'BYUNG BA DANG 'JIG
PA DAG YOD PA MA YIN PA DE'I TSE DE DAG GI RGYU DUS KYANG MED DO
ZHES BYA BAR GRUB

PO; ;GZHAN YANG 'DI NA 'BYUNG BA DANG 'JIG PA DE DAG RTOG PA NA
DNGOS PO ZAD PA'I CHOS CAN NAM, MA ZAD PA'I CHOS CAN ZHIG LA RTOG
GRANG NA, GNYI GA LTAR YANG MI 'THAD DO ZHES BYA BAR BSTAN PA'I
PHYIR, ZAD LA 'BYUNG BA YOD MA YIN, ,MA ZAD PA LA'ANG 'BYUNG BA

@136A *, ,MED, ,ZAD LA 'JIG PA YOD MA YIN, ,MA ZAD PA LA'ANG 'JIG
PA MED, ,CES BYA BA GSUNGS SO, ,DE LA ZAD PA STE DNGOS PO ZAD
PA'I CHOS CAN LA NI 'GAL BA'I CHOS YOD PAS 'BYUNG BA RIGS PA MA
YIN NO, ,DNGOS PO'I MTSAN NYID DANG

MI LDAN PA'I PHYIR MA ZAD PA LA YANG 'BYUNG BA RIGS PA MA YIN TE,
,BOD BU'I RVA BZHIN NO, ,DE BZHIN DU, ZAD PA LA 'JIG PA YOD PA MA
YIN TE ZAD PA'I CHOS CAN NI MED PA YIN TE, DE LA RTEN MED PA'I
PHYIR 'JIG PA MI RIGS SO, ,DE BZHIN DU MA ZAD PA LA'ANG 'JIG PA

MED DE, MA ZAD PA'I CHOS CAN GYI DNGOS PO NI DNGOS PO'I MTSAN
NYID DANG MI MTHUN PA YIN NA, YOD PA MA YIN PA DE LA 'JIG PA YOD
PAR GA LA 'GYUR, 'BYUNG BA DANG 'JIG PA GANG DAG DNGOS PO ZAD PA
DANG, MA ZAD PA'I CHOS CAN LA MI SRID PA DE DAG NI, YOD PA MA YIN
PA NYID DE, DE'I

PHYIR 'BYUNG BA DANG, 'JIG PA DAG MED DO, ,'DIR SMRAS PA, DNGOS
PO RNAMS KYI 'BYUNG BA DANG, 'JIG PA NI YOD PA NYID DE, DE DAG GI
RTEN CHOS CAN YOD PA'I PHYIR RO, ,'DIR 'BYUNG BA DANG, 'JIG PA
DAG NI DNGOS PO LA BRTEN PA YIN LA, DNGOS PO DE YANG RE ZHIG

YOD PA YIN NO, ,DE YOD PAS DE LA BRTEN PA'I CHOS DAG KYANG YOD
PAR 'GYUR RO, ,BRJOD PAR BYA STE, GAL TE DNGOS PO YOD NA NI,
,DNGOS PO LA BRTEN PA'I CHOS DE GNYIS YOD PAR 'GYUR NA, GANG GI
TSE DNGOS PO YOD PA MA YIN PA DE'I TSE, ,DNGOS PO YOD PA MA YIN

PAR, ,'BYUNG DANG 'JIG PA YOD MA YIN, ,YANG CI'I PHYIR DNGOS PO
YOD PA MA YIN ZHE NA, 'DI LTAR, 'BYUNG DANG 'JIG PA MED PAR NI,
,DNGOS PO YOD PA MA YIN NO, ,'BYUNG BA DANG 'JIG PA DAG NI DNGOS
PO'I MTSAN NYID DU GYUR BA YIN NA, DE DAG NI BKAG PA YIN

NO; ;GANG GI TSE BKAG PA DE'I TSE DNGOS PO'I MTSAN NYID 'BYUNG BA
DANG 'JIG PA MED PAR DNGOS PO'I MTSAN NYID DANG MI MTHUN PA YOD
PAR GA LA 'GYUR, DNGOS PO MED NA NI 'BYUNG BA DANG, 'JIG PA DAG
KYANG YOD PA MA YIN NO, ,GZHAN DAG NI 'BYUNG BA DANG 'JIG

@136B PA DAG YOD PA YIN TE, DNGOS PO'I CHOS YOD PA'I PHYIR RO,
,'DIR GANG YOD PA MA YIN PA DE LA NI DNGOS PO'I CHOS MED DE, DPER
NA SBAL PA'I RAL PA BZHIN NO, ,'BYUNG BA DANG 'JIG PA GNYIS NI
DNGOS PO'I CHOS KYANG YIN NO, ,DE'I PHYIR DE DAG YOD DO ZHE NA,
'DI LA BRJOD

PAR BYA STE, GAL TE 'GA' ZHIG LA DON DAM PAR 'BYUNG BA DANG 'JIG
PA DAG YOD NA NI, DE DNGOS PO ZHES BYA BAR BRJOD PAR RIGS PAR
'GYUR NA, DE DAG NI MED DE, DE'I PHYIR, 'BYUNG DANG 'JIG PA MED
NA NI, ,DNGOS PO YOD PA MA YIN NO STE, DNGOS PO NI 'BYUNG BA DANG

'JIG PA YOD NA YOD PA NYID YIN PA'I PHYIR RO SNYAM DU DGONGS
PA'O, ,DE MED NA NI GTAN TSIGS MA GRUB PA'I DON NYID YIN NO, ,DE
BZHIN DU, DNGOS PO YOD PA MA YIN PAR, ,'BYUNG DANG 'JIG PA YOD MA
YIN TE, RTEN MED PAS BRTEN PA MA GRUB PO ZHES BYA BAR DGONGS PA

YIN NO ZHES PHYED GANG MA PHYED 'OG MAR BYAS NAS RNAM PAR 'CHAD
DO, ,GZHAN YANG 'DIR 'BYUNG BA DANG 'JIG PA DE DAG RTOG PA NA
DNGOS PO STONG PA'AM, MI STONG PA LA RTOG GRANG NA, ,GNYI GA LTAR
YANG MI 'THAD DO, ,ZHES BSTAN PA'I PHYIR RO, ,STONG LA 'BYUNG
DANG 'JIG PA DAG ,

'THAD PA NYID NI MA YIN NO, ,ZHES BYA BA GSUNGS TE, RTEN MED PA'I
PHYIR NAM MKHA'I RI MO BZHIN NO SNYAM DU DGONGS PA YIN NO, ,DE
BZHIN DU, MI STONG LA YANG 'BYUNG 'JIG DAG ,'THAD PA NYID NI MA
YIN NO, ,MI STONG PA LA YOD PA'I RANG BZHIN CAN YIN PA'I PHYIR,
RTEN

MED PAS 'BYUNG BA DANG 'JIG PA 'BRAD PA YIN NO, ,GZHAN YANG, GAL
TE 'BYUNG BA DANG 'JIG PA DAG YOD NA, DE DAG GCIG NYID DAM GZHAN
NYID DU YOD PA ZHIG NA, GNYI GA LTAR YANG MI 'THAD DO ZHES GSUNGS
PA NI, 'BYUNG BA DANG NI 'JIG PA DAG ,GCIG PA NYID NI MI 'THAD

DO; ;SNANG BA DANG MUN PA LTAR PHAN TSUN 'GAL BA DAG NI GCIG NYID
DU MI 'THAD PA'I PHYIR RO, ,'BYUNG BA DANG NI 'JIG PA DAG ,GZHAN
NYID DU YANG MI 'THAD DO, ,GNYI GA PHAN TSUN MI 'KHRUL PA'I PHYIR
RO, ,'BYUNG BA DANG BRAL BA LA NI 'JIG PA MI RIGS LA, 'JIG PA

@137A *, ,DANG BRAL BA LA NI 'BYUNG BA MA MTHONG STE, DE LTAR NA
GNYI GA PHAN TSUN MI 'KHRUL BA'I PHYIR RO, ,'BYUNG BA DANG NI
'JIG PA DAG ,GZHAN NYID DU YANG MI 'THAD DO, ,CI STE ZHIB MOR
BRTAGS PA 'DIS CI ZHIG BYA, ,GANG GI PHYIR SKYE BO BA GLANG RDZI
DANG BUD

MED YAN CHAD KYIS 'BYUNG BA DANG 'JIG PA MTHONG BA DE'I PHYIR
'BYUNG BA DANG 'JIG PA DAG YOD PA YIN TE, YOD PA MA YIN PA'I MO
GSHAM GYI BU NI BLTA BAR MI NUS SO SNYAM NA, GAL TE DE LTAR,
'BYUNG BA DANG NI 'JIG PA DAG ,MTHONG NGO SNYAM DU KHYOD SEMS NA,
,'DI NI MA NGES PA

YIN TE, GANG DANG GANG 'JIG RTEN PAS MTHONG BA DE DANG DE YOD PA
NYID NI MA YIN NO, ,'DI LTAR SKYE BO BA GLANG RDZI DANG BUD MED
YAN CHAD KYIS YOD PA MA YIN YANG, DRI ZA'I GRONG KHYER DANG, SGYU
MA DANG, RMI LAM DANG, MGAL ME'I 'KHOR LO DANG, SMIG RGYU'I CHU
LA SOGS PA

MTHONG ZHING, DBANG PO LA GNOD PAR GYUR PA LAS RAB RIB CAN GYI
SKRA SHAD DANG, SBRANG MA DANG SBRANG BU MCHU RING SA DAG MTHONG
BA YIN TE, DE BZHIN DU 'BYUNG BA DANG 'JIG PA DAG KYANG MED BZHIN
DU MI SHES PA'I GTI MUG GI RAB RIB CAN GYI BLO'I MIG LDONGS PAR
BYAS PAS MTHONG

BA YIN NO ZHES BSHAD PA, 'BYUNG BA DANG NI 'JIG PA DAG ,GTI MUG
NYID KYIS MTHONG BA YIN, ,ZHES BYA BA'O, ,CI STE 'BYUNG BA DANG
'JIG PA DAG YOD PA MA YIN PA'I RANG GI NGO BO CAN 'DI DAG GTI MUG
KHO NAS MTHONG BA YIN NO ZHES BYA BA 'DI DE LTAR CIS NGES SHE NA,
'DI NI DE LTAR

RIGS PAS NGES PA YIN NO, ,'DIR RIGS PA GANG YIN ZHE NA, 'DIR GAL
TE DNGOS PO ZHES BYA BA 'GA' ZHIG YOD NA NI, DE NGES PAR DNGOS
PO'AM DNGOS PO MED PA LAS SKYE BA ZHIG YIN, DE BZHIN DU GAL TE
DNGOS PO MED PA ZHES BYA BA 'GA' ZHIG YOD NA NI, DE YANG DNGOS

PO'AM DNGOS PO MED PA LAS SKYE BA ZHIG YIN GRANG NA, GNYIS CHAR
GNYI GA LTAR YANG YOD PA MA YIN NO ZHES GSUNGS PA, DNGOS PO DNGOS
LAS MI SKYE STE, ,DNGOS PO DNGOS MED LAS MI SKYE, ,DNGOS MED
DNGOS MED MI SKYE STE, ,DNGOS MED DNGOS LAS MI SKYE'O, ,RE ZHIG

@137B DNGOS PO STE YANG DAG PAR 'BYUNG BA ZHES BYA BA NI DNGOS PO
STE YANG DAG PAR 'BYUNG BA LAS SKYE BA YOD PA MA YIN TE, RGYU
DANG 'BRAS BU GNYIS DUS GCIG PA MED PA'I PHYIR DANG, SKYE BA
RNYED ZIN PA'I SKYE BA LA YANG SKYE BA DON MED PA'I PHYIR RO,
,DNGOS PO NI DNGOS PO MED PA LAS

KYANG MI SKYE'O, ,CI'I PHYIR ZHE NA, DNGOS PO MED PA ZHES BYA BA
NI 'JIG CING RNAM PAR 'JIG PA YIN LA, DE YANG DNGOS PO DANG 'GAL
BA YIN TE, DNGOS PO DANG 'GAL BA DE'I PHYIR DE LAS DNGOS PO JI
LTAR 'BYUNG BAR 'GYUR, GAL TE 'GYUR NA NI MO GSHAM GYI BU MO

LAS KYANG BU SKYE BAR 'GYUR RO, ,DE'I PHYIR DNGOS PO NI DNGOS PO
MED PA LAS KYANG 'BYUNG BA MA YIN NO, ,DA NI DNGOS PO MED PA YANG
DNGOS PO MED PA LAS MI 'BYUNG STE, DNGOS PO MED PA NI DNGOS PO
LOG PA'I RANG BZHIN CAN YIN TE, DE'I PHYIR DE LA 'BRAS BU SKYED
PA'I NUS

PA GA LA YOD, GAL TE YOD NA NI MYA NGAN LAS 'DAS PA LA YANG 'BRAS
BU SKYED PA'I MTHU YOD PAR 'GYUR RO, ,GAL TE DNGOS PO MED PA LAS
DNGOS PO MED PA 'BYUNG BAR 'GYUR NA NI, DE'I TSE MO GSHAM GYI BU
MO LAS KYANG BU SKYE BAR 'GYUR NA, DE NI DE LTAR YANG MA YIN TE,

DE'I PHYIR DNGOS PO MED PA NI, DNGOS PO MED PA LAS KYANG 'BYUNG
BA MA YIN NO, ,DA NI DNGOS PO MED PA DNGOS PO LAS KYANG MI 'BYUNG
STE, DNGOS PO MED PA NI DNGOS PO DANG 'GAL BA YIN NA, DE JI LTAR
DNGOS PO LAS 'BYUNG BAR 'GYUR, GAL TE 'GYUR NA NI SGRON

MA LAS KYANG MUN PA 'BYUNG BAR 'GYUR RO, ,GANG GI PHYIR DE LTAR
RNAM PAR DPYAD NA 'BYUNG BA DANG 'JIG PA DAG YOD PA MA YIN PA
DE'I PHYIR GTI MUG NYID KYIS MTHONG PA YIN NO ZHES BYA BAR SHES
PAR BYA'O, ,RNAM PA GCIG TU NA PHYOGS SNGA MA 'DI GZHAN YIN NO,
,'DI

LTAR 'DIR GAL TE 'BYUNG BA DANG 'JIG PA DAG YOD NA NI, DE DAG
DNGOS PO LA BRTEN PA'AM, DNGOS PO MED PA LA BRTEN PAR 'GYUR BA
ZHIG NA, DNGOS PO DANG DNGOS PO MED PA DE GNYIS NI RNAM PAR DPYAD
PA NA, THAMS CAD DU YOD PA MA YIN TE DE'I PHYIR RTEN MED PAS

@138A *, ,'BYUNG BA DANG 'JIG PA DGAG LA YOD, DE'I PHYIR, 'BYUNG
BA DANG NI 'JIG PA DAG ,GTI MUG NYID KYIS MTHONG MA YIN, ,ZHES
BYA BAR SHES PAR BYA'O, ,DNGOS PO DANG DNGOS PO MED PA GNYIS JI
LTAR YOD PA MA YIN PA DE LTAR BSTAN PA'I PHYIR, DNGOS PO

DNGOS LAS MI SKYE STE, ,DNGOS PO DNGOS MED LAS MI SKYE, ,DNGOS
MED DNGOS MED MI SKYE STE, ,DNGOS MED DNGOS LAS MI SKYE'O, ,ZHES
GSUNGS TE, 'DI'I DON NI GONG MA BZHIN NO, ,GZHAN YANG GAL TE
DNGOS PO ZHES BYA BA 'GA' ZHIG YOD NA NI, DE SKYE ZHING ZANG PA
DANG LDAN

PAS 'BYUNG BA DANG 'JIG PAR 'GYUR NA, DNGOS PO 'GA' YANG YOD PA
MA YIN TE, BONG BU'I RVA LTAR RANG BZHIN GYIS MA SKYES PA'I PHYIR
RO, ,MA SKYES PA NYID MA GRUB PO ZHE NA, MA GRUB PA MA YIN TE,
'DI LTAR, DNGOS PO BDAG LAS MI SKYE STE, ,GZHAN LAS SKYE BA NYID

MA YIN, ,BDAG DANG GZHAN LAS SKYE BA NA, ,YOD MIN JI LTAR SKYE
BAR 'GYUR, ,'DI NI RAB TU BYED PA DANG POR RNAM PAR BSHAD ZIN
PA'I PHYIR YANG MI BSHAD DO, ,GANG GI PHYIR DE LTAR JI SKAD BSHAD
PA'I RNAM PA DAG GIS SKYE BA YOD PA MA YIN PA DE'I PHYIR DE JI
LTAR SKYE BAR

'GYUR TE, JI LTAR YANG SKYE BAR MI 'GYUR BA NYID DO SNYAM DU
DGONGS PA YIN NO, ,DNGOS PO SKYE BA RNAM PA THAMS CAD DU YOD PA
MA YIN NO ZHES BYA BA 'DI NI DE LTAR GDON MI ZA BAR KHAS BLANG
BAR BYA'O, ,DE LTA MA YIN NA NI, DNGOS PO YOD PAR KHAS BLANGS NA,
,RTAG DANG CHAD PAR

LTA BAR NI, ,THAL BAR 'GYUR TE, GANG GI PHYIR, DNGOS PO DE NI,
RTAG DANG MI RTAG 'GYUR PHYIR RO, ,GANG ZHIG DNGOS PO'I RNAM PAR
GZHAG PA JI SKAD BSHAD PA LAS 'DAS NAS DNGOS POR LTA BA KHAS LEN
PA DE NI GDON MI ZA BAR GSUNG RAB DANG SHIN TU 'GAL BA RTAG PA
DANG

CHAD PAR LTA BAR 'GYUR RO, ,CI'I PHYIR ZHE NA, GANG GI PHYIR
DNGOS PO DE BRTAGS PA NA RTAG PA'AM MI RTAG PA ZHIG TU 'GYUR
GRANG, GAL TE RTAG PA YIN NA NI DE'I TSE NGES PAR RTAG PAR SMRA
BAR 'GYUR LA, 'ON TE MI RTAG PA YIN NA NI DE'I TSE NGES BAR CHAD
PAR SMRA BAR 'GYUR RO, ,'DIR

@138B SMRAS PA, DNGOS PO YOD PAR KHAS BLANGS KYANG, ,CHAD PAR MI
'GYUR RTAG MI 'GYUR, ,CI'I PHYIR ZHE NA, GANG GI PHYIR, 'BRAS BU
RGYU YI 'BYUNG 'JIG GI ,RGYUN DE SRID PA YIN PHYIR RO, ,RGYU DANG
'BRAS BU'I 'BYUNG BA DANG 'JIG PA'I RGYUN GANG YIN PA DE NI KHO
BO CAG GI SRID PA STE

'KHOR BA YIN NO, ,DE LA GAL TE RGYU 'GAGS SHING DE'I RGYU CAN GYI
'BRAS BU MI SKYE NA NI, DE'I TSE CHAD PAR 'GYUR LA, GAL TE RGYU
MI 'GAG CING RANG GI NGO BOS GNAS NA NI, DE'I TSE RTAG PAR THAL
BAR YANG 'GYUR NA DE NI DE LTAR YANG MA YIN NO, ,DE'I PHYIR DNGOS
PO KHAS BLANGS SU

ZIN KYANG RTAG PA DANG CHAD PAR LTA BAR THAL BA YOD PA MA YIN NO,
,'DU BYED RNAMS KYI 'BYUNG BA DANG, 'JIG PA'I RGYUN RGYU DANG
'BRAS BU RNAM PAR MA CHAD PAR RIM PAR 'BYUNG BA GANG YIN PA DE
NYID 'KHOR BA YIN TE, DE'I PHYIR KHO BO CAG LA NYES PA 'DI YOD PA
MA YIN NO, ,BRJOD

PAR BYA STE, GAL TE 'BRAS RGYU'I 'BYUNG 'JIG GI ,RGYUN DE SRID
PA YIN GYUR NA, ,DE LTA NA YANG, ,'JIG LA YANG SKYE MED PA'I
PHYIR, ,RGYU NI CHAD PAR THAL BAR 'GYUR, ,MA YIN NAM, GANG RGYU'I
SKAD CIG MA 'BRAS BU BSKYED PAR BYA BA LA RGYUR GYUR NAS 'GAG PA,
RGYU'I

SKAD CIG MA 'JIG PA DANG LDAN PA DE YANG MI SKYE BA'I PHYIR CHAD
PAR LTA BAR 'GYUR RO, ,KHYOD LA SKYON 'DIR JI LTAR MI 'GYUR ZHE
NA, DNGOS PO KHAS LEN PA LA NYES PA 'DIR 'GYUR GYI, NGAS NI DNGOS
PO KHAS MA BLANGS TE, CHOS THAMS CAD SKYE BA MED PA'I PHYIR RO,
,GANG DU,

GANG LA BRTEN TE GANG 'BYUNG BA, ,DE NI RE ZHIG DE NYID MIN, ,DE
LAS GZHAN PA'ANG MA YIN PHYIR, ,DE PHYIR CHAD MIN RTAG MA YIN,
,ZHES BSHAD PA DER YANG KHO BOS TSUL 'DIS DNGOS PO RNAMS RANG
BZHIN MED PAR BSTAN PA YIN TE, DE LTA MA YIN TE, DNGOS PO RANG GI

NGO BO YOD NA NI SA BON DANG MYU GU DAG GZHAN NYID DU JI LTAR MI
'GYUR, DE'I PHYIR THAL BA 'DI KHO BO CAG LA GNOD PAR BYED PA MA
YIN NO, ,DE LTAR RE ZHIG DNGOS PO YOD PAR KHAS LEN NA RGYU YANG
SKYE BA MED PA'I PHYIR CHAD PAR LTA BAR THAL BAR 'GYUR BA BRJOD
NAS, DA NI

@139A *, ,RTAG PA'I NYES PAR THAL BAR BRJOD PA'I PHYIR, DNGOS PO
NGO BO NYID YOD NA, ,DNGOS MED 'GYUR BAR MI RIGS SO, ,ZHES BYA BA
SMOS TE, GAL TE RGYU RANG BZHIN GYIS YOD PAR GYUR NA NI, DE PHYIS
YOD PA MA YIN PAR MI 'GYUR TE, RANG BZHIN

LA LDOG PA MED PA'I PHYIR RO, ,DE'I PHYIR RTAG PAR LTA BAR THAL
BA SON 'DUG GO, ,GZHAN YANG, MYA NGAN 'DAS PA'I DUS NA CHAD,
,SRID RGYUN RAB TU ZHI PHYIR RO, ,GAL TE YANG RGYU DANG 'BRAS BU
DAG GI 'BYUNG BA DANG 'JIG PA'I RGYUN 'JUG PAS RTAG PA DANG CHAD
PAR LTA BAR

THAL BA SPONG BAR BYED MOD KYI, DE LTA NA YANG GANG DU RGYUN DE
YANG 'BYUNG BAR MI 'GYUR BA MYA NGAN LAS 'DAS PA DER NI NGES PAR
CHAD PAR LTA BAR 'GYUR NA, BCOM LDAN 'DAS KYIS NI CHAD PAR LTA BA
SPANG BAR BYA BA GSUNGS SO, ,RNAM PA DE LTA BU NI CHAD PAR LTA BA
YIN PAR MI

'GYUR RO ZHE NA, KHYOD LA GZHAN YANG CI'I PHYIR YIN PAR 'GYUR TE,
MYA NGAN LAS 'DAS PA'I DUS SU DNGOS PO RNAM PAR CHAD PA LA DMIGS
PA LTAR, DNGOS PO RNAM PAR CHAD PA LA DMIGS PA'I PHYIR RO SNYAM
DU BSAMS PA'O, ,GANG YANG, 'BRAS BU RGYU YI 'BYUNG 'JIG GI ,

RGYUN DE SRID PA YIN PHYIR RO, ,ZHES SMRAS PA DE YANG MI 'THAD
DE, JI LTAR ZHE NA, 'DIR SRID PA THA MA NI LDOG PA'I MTSAN NYID
CAN YIN LA, DANG PO NI 'GRO BA NYID MTSAMS SBYOR BA'I MTSAN NYID
CAN NO, ,DE LA SRID PA THA MA 'GAG BZHIN PA NI RGYU NYID DU GNAS
PA YIN LA, SKYE BA'I

MTSAN NYID CAN SRID PA DANG PO NI 'BRAS BU'I NGO BOR GNAS PA YIN
TE, SRID PA DE GNYIS LA 'KHOR BA ZHES MING DU BTAGS PA YIN NO,
,'DIR 'DI DPYAD PAR BYA BA STE, GANG LAS RGYU DANG 'BRAS BU'I
RGYUN GYIS 'KHOR BAR 'GYUR BA, SRID PA DANG PO 'BRAS BU'I NGO BO
NYID DU RNAM PAR GNAS

PA GANG YIN PA DE CI SRID PA THA MA 'GAGS PA'AM, 'ON TE MA 'GAGS
PA'AM DE STE 'GAG BZHIN PA NA SKYE GRANG, RNAM PAR DPYAD NA RNAM
PA THAMS CAD DU YOD PA MA YIN NO ZHES BSTAN PA'I PHYIR, THA MA
'GAGS PAR GYUR PA NA, ,SRID PA DANG PO RIGS MI 'GYUR, ,THA MA
'GAGS

@139B PAR MA GYUR TSE, ,SRID PA DANG PO RIGS MI 'GYUR, ,ZHES
GSUNGS SO, ,DE LA GAL TE SRID PA THA MA 'GAGS PA NI SRID PA DANG
PO SKYE'O ZHES RTOG NA NI, DE'I TSE RGYU MED PAR 'GYUR ZHING, SA
BON TSIG PA LAS KYANG MYU GU SKYE BAR 'GYUR NA, DE NI 'DOD PA
YANG MA YIN NO, ,DE'I PHYIR THA MA

'GAGS PA NA SRID PA DANG PO MI RIGS SO, DA NI SRID PA THA MA MA
'GAGS PA NA YANG SRID PA DANG PO RIGS PAR MI 'GYUR TE, GAL TE
'GYUR NA NI RGYU MED PA DANG, SEMS CAN GCIG LA NGO BO GNYIS YOD
PA DANG, SNGON MED PA'I SEMS CAN 'BYUNG BA DANG, SNGA MA RTAG PA
NYID DANG,

SA BON MA ZHIG PA LA MYU GU SKYE BAR 'GYUR NA, DE DAG NI DE LTAR
YANG MA YIN NO, ,DE'I PHYIR, THA MA 'GAGS PAR MA GYUR TSE, ,SRID
PA DANG PO RIGS MI 'GYUR RO, ,DA NI SRID PA THA MA 'GAG BZHIN PA
NA YANG JI LTAR SRID PA DANG PO MI 'THAD PA DE LTAR BSTAN PA'I
PHYIR, GAL TE

THA MA 'GAG BZHIN NA, ,DANG PO SKYE BAR 'GYUR NA NI, ,'GAG BZHIN
PA NI GCIG 'GYUR ZHING, ,SKYE BZHIN PA YANG GZHAN DU 'GYUR, ,ZHES
GSUNGS SO, ,DE LA 'GAG BZHIN PA NI DA LTAR BA STE, DA LTAR BA'I
RKYEN GYI MTHA' CAN GYIS BRJOD PAR BYA BA YIN PA'I PHYIR RO,
,SKYE

BAR 'GYUR BA ZHES BYA BAS KYANG DA LTAR BA NYID BRJOD DE, DA LTAR
BA'I SGRA'I BRJOD BYA YIN PA'I PHYIR RO, ,YANG NA 'GAG BZHIN PA
NI 'GAG PA'I BYA BA BYED PA PO YIN LA, SKYE BAR 'GYUR BA GANG YIN
PA DE YANG SKYE BA'I BYA BA BYED PA PO YIN TE, DE DAG DUS GCIG
PAR 'DOD PA NA CIG

CAR DU YOD PAR 'GYUR RO, ,DE'I PHYIR 'GAG BZHIN PA NI SRID PA
GCIG TU 'GYUR ZHING, SKYE BZHIN PA YANG GZHAN DU 'GYUR BAS, SRID
PA GNYIS DUS GCIG PA NYID DU 'GYUR NA, GCIG LA CIG CAR GNYIS YOD
PA YANG MA YIN PAS 'DI NI MI RIGS SO, ,DE'I PHYIR DE LTAR

JI SKAD BSHAD PA'I RNAM PAR DPYAD PA'I TSUL GYIS, GAL TE 'GAG
BZHIN SKYE BZHIN DAG ,LHAN CIG TU YANG RIGS MIN NA, ,PHUNG PO
GANG LA 'CHI 'GYUR PA, ,DE LA SKYE BA'ANG 'BYUNG 'GYUR RAM, ,'ANG
GI SGRA NI BSDU BA'I DON DU STE, DE DAG SO SO SO SOR 'JOG PAR
BYED PA'I

@140A *, ,PHYIR RO, ,GANG GI TSE DE LTAR JI SKAD BSHAD PA'I TSUL
GYIS THA MA 'GAGS PA NA SRID PA DANG PO 'BYUNG BA MA YIN ZHING,
THA MA MA 'GAGS PAR SRID PA DANG PO 'BYUNG BA MA YIN LA, SRID PA
THA MA DANG LHAN CIG STE DUS GCIG TU YANG SRID PA DANG PO 'BYUNG
BA MA YIN NA,

DA NI, PHUNG PO GANG LA 'CHI 'GYUR BA, ,DE LA SKYE BA'ANG 'BYUNG
'GYUR RAM, ,PHUNG PO GANG DAG LA GNAS PA 'CHI BAR 'GYUR BA DE DAG
NYID LA SKYE BA ZHES BYA BA 'DI NI SHIN TU 'GAL BA YIN NO, ,'DI
LTAR 'CHI BZHIN PA NI SKYE BAR MA MTHONG NGO, ,DE'I PHYIR, DE
LTAR DUS GSUM DAG TU

YANG, ,SRID PA'I RGYUN NI MI RIGS NA, ,GANG GI PHYIR SRID PA THA
MA 'GAGS PA DANG MA 'GAGS PA DANG, 'GAG BZHIN PA NI SRID PA DANG
PO YOD PA MA YIN PA DE'I PHYIR, DUS GSUM CHAR DU YANG SRID PA'I
RGYUN YOD PA MA YIN NO, ,DUS GSUM DAG TU GANG MED PA, ,DE NI JI
LTAR

SRID PA'I RGYUN, ,GANG ZHIG DUS GSUM DAG TU YOD PA MA YIN PA DE
BDAG NYID GZHAN GYIS YOD PAR GA LA 'GYUR, DE'I PHYIR RNAM PA
THAMS CAD DU SRID PA'I RGYUN YOD PA MA YIN NO, ,DE'I PHYIR, 'BRAS
BU RGYU YI 'BYUNG 'JIG GI ,RGYU DE SRID PA YIN PHYIR RO, ,ZHES
GANG SMRAS PA DE NI

MI RIGS PA SMRAS PA YIN NO, ,DE'I PHYIR DNGOS PO YOD PAR KHAS LEN
NA RTAG PA DANG CHAD PAR LTA BAR THAL BA DE NYID BZLOG PAR DKA'
BA YIN NO, ,DE'I PHYIR DNGOS PO RNAMS SKYE BA MED DO ZHES BYA BAR
GRUB PO, ,BCOM LDAN 'DAS KYIS KYANG, SRID GSUM RMI LAM DANG 'DRA
SNYING PO

MED, ,MYUR DU 'JIG CING MI RTAG SGYU MA BZHIN, ,'ONG BA MED CING
'DI NAS 'GRO BA'ANG MED, ,RGYUN RNAMS RTAG TU STONG ZHING MTSAN
MA MED, ,CES BYA BA DANG, DE BZHIN DU, SKYE BA DANG NI 'CHI 'GYUR
YANG, ,SKYE BA MED CING 'CHI MED PAR, ,GANG GIS SHES PAR GYUR BA

YIN, ,TING 'DZIN 'DI NI RNYED MI DKA', ,ZHES GSUNGS PA DANG, DE
BZHIN DU, GANG DAG BSAM YAS CHOS RNAMS 'DI SHES PA, ,MI RNAMS DE
DAG RTAG TU BDE BA YIN, ,CHOS DANG CHOS MIN RNAM RTOG MED PA STE,
,THAMS CAD SEMS KYI SPROS PAS PHYE BA YIN, ,THAMS

@140B CAD BSAM YAS THAMS CAD 'BYUNG MIN PAS, ,DNGOS DANG DNGOS
MED SHES PA RNAM PAR BSHIG ,BYIS PA GANG DAG SEMS KYI DBANG SONG
BA, ,DE DAG SRID PA BYE BA BRGYAR SDUG BSNGAL, ,ZHES GSUNGS SO,
,SLOB DPON ZLA BA GRAGS PA'I ZHAL SNGA NAS SBYAR BA'I TSIG GSAL
BA

LAS, 'BYUNG BA DANG 'JIG PA BRTAG PA ZHES BYA BA RAB TU BYED PA
NYI SHU RTZA GCIG PA'I 'GREL PA'O,, ,,'DIR SMRAS PA, SRID PA'I
RGYUN NI YOD PA NYID DE, DE BZHIN GSHEGS PA YOD PA'I PHYIR RO,
,'DI NA BCOM LDAN 'DAS BSKAL PA GRANGS MED PA GSUM MAM BDUN DU

BAR CHAD MED PA'I TSUL GYIS BRTZON PA, BSOD NAMS BYA BA RTZOM PA
PHUL DU DBYUNG DU MED PA, 'GRO BA LA PHAN PA 'BYUNG BA'I BYA BA
GCIG PU'I MTSAN NYID CAN RNAM PA SNA TSOGS PA DE DANG DE DAG GIS
'GRO BA, BU GCIG PA PHANGS PA BAS KYANG CHES LHAG PA MA LUS PA
RJES SU 'DZIN

PA LHUR MDZAD PA, THUGS RJE CHEN PO'I GZHAN GYI DBANG DU GYUR PA,
'KHRUNGS PA'I GNAS DE DANG DER SA DANG CHU DANG ME DANG RLUNG
DANG, SMAN GYI LJON SHING THUN MONG BA LTAR BDAG NYID KYANG 'GRO
BA RNAMS KYI RANG GI 'DOD PAS LONGS SPYAD PAR BYA BAR GYUR PAR
MDZAD PAS DUS RING MO ZHIG

GIS THAMS CAD MKHYEN PA'I GO 'PHANG BRNYES PA YIN LA, THAMS CAD
MKHYEN PA'I YE SHES BRNYES PA BCOM LDAN 'DAS DE NYID CHOS RNAMS
KYI DE KHO NA NYID JI LTAR GNAS PA DE LTAR MA LUS PAR MKHYEN
ZHING THUGS SU CHUD PA NYID KYIS NA DE BZHIN GSHEGS PA ZHES BRJOD
DO, ,DE'I

PHYIR GAL TE SRID PA'I RGYUN MED NA NI, DE'I TSE DE BZHIN GSHEGS
PA YANG YOD PAR MI 'GYUR TE, SKYE BA GCIG GIS NI DE BZHIN GSHEGS
PA NYID BRNYES PAR MI DPYOD DO, ,DE'I PHYIR SRID PA'I RGYUN YOD
PA NYID DE, DE BZHIN GSHEGS PA YOD PA'I PHYIR RO ZHES SMRA'O,

BRJOD PAR BYA STE, GANG GI MI SHES PA SHIN TU CHEN PO 'THAS PA'I
SNANG BA RNAM PA SNA TSOGS PA DE LTA BU DAG GIS BZLOG TU ZIN
KYANG SHIN TU YUN RING POR GOMS PAS DA RUNG YANG MI ZLOG CING MI
'JIG PA, KHYOD KYIS MI SHES PA SHIN TU CHEN PO 'DI NYID SRID PA'I
RGYUN RNAM PAR

@141A *, ,CHAD PA MED PAR 'JUG PA DANG, CHES RING BAR GO BAR BYED
PA YIN NO, ,GAL TE 'DIR DE BZHIN GSHEGS PA ZHES BYA BA 'GA' ZHIG
RANG BZHIN GYIS YOD NA NI, DE'I TSE DUS RING POS MNGON PAR GRUB
PA'I PHYIR SRID PA'I RGYUN YOD PAR 'GYUR NA, DE

BZHIN GSHEGS PA ZHES BYA BA 'GA' ZHIG DNGOS PO'I RANG BZHIN DU
DMIGS PA YANG MA YIN TE, KHYOD KYI MA RIG PA'I RAB RIB CHEN POS
BLO GROS KYI MIG NYAMS PA NYID KYIS ZLA BA GNYIS LA SOGS PA LTAR
LOG PAR DE BZHIN GSHEGS PA ZHES BYA BAR DMIGS PA 'BA'

ZHIG TU ZAD DO, ,GANG GI TSE DE LTAR DE BZHIN GSHEGS PA NYID RANG
BZHIN GYIS YOD PA MA YIN PA DE'I TSE DE'I SRID PA'I RGYUN YOD PAR
GA LA 'GYUR, JI LTAR DE BZHIN GSHEGS PA RANG BZHIN GYIS MED PA DE
LTAR BSTAN PA'I PHYIR, PHUNG MIN PHUNG PO LAS GZHAN MIN, ,DE LA
PHUNG

MED DER DE MED, ,DE BZHIN GSHEGS PA PHUNG LDAN MIN, ,DE BZHIN
GSHEGS PA GANG ZHIG YIN, ,ZHES BYA BA GSUNGS TE, GAL TE DE BZHIN
GSHEGS PA ZHES BYA BA DNGOS PO 'GA' ZHIG YOD NA NI, DE PHUNG PO'I
RANG BZHIN TE, GZUGS DANG, TSOR BA DANG, 'DU SHES DANG,

'DU BYED DANG, RNAM PAR SHES PA ZHES BYA BA PHUNG PO LNGA'I RANG
BZHIN NAM, TSUL KHRIMS DANG, TING NGE 'DZIN DANG, SHES RAB DANG,
RNAM PAR GROL BA DANG, RNAM PAR GROL BA'I YE SHES MTHONG BA ZHES
BYA BA'I PHUNG PO LNGA'I RANG BZHIN NAM, DE GNYIS LAS THA DAD PAR
'GYUR BA ZHIG

NA; SNGA MA'I PHUNG PO LNGA PO NYID, SEMS CAN DU GDAGS PA'I RGYU
YIN PAS RNAM PAR DPYAD PA 'DIR BZUNG GI ,PHYI MA DAG NI MA YIN
TE, 'DI DAG KHYAB PAR BYED PA MA YIN PA'I PHYIR DANG, SNGA MA'I
KHONGS SU 'DUS PA'I PHYIR RO, ,GAL TE PHUNG PO LNGA LAS THA DAD
PA YIN NA NI, DE

BZHIN GSHEGS PA DE LA PHUNG PO YOD PA'AM, PHUNG PO DE DAG LA DE
YOD PA'AM, LHA SBYIN NOR DANG LDAN PA LTAR DE BZHIN GSHEGS PA DE
PHUNG PO DANG LDAN PAR 'GYUR GRANG NA, RNAM PA THAMS CAD DU DPYAD
PA NA YOD PA MA YIN NO, ,JI LTAR ZHE NA, DE LA RE ZHIG PHUNG PO
NYID NI DE BZHIN

@141B GSHEGS PA MA YIN TE, CI'I PHYIR ZHE NA, BUD SHING GANG DE
ME YIN NA, ,BYED PA PO DANG LAS GCIG 'GYUR, ,ZHES BSHAD PA DANG,
NYER LEN GANG DE SANGS RGYAS NA, ,BYED PA PO DANG LAS GCIG 'GYUR,
,ZHES BYA BA 'DIR YANG SBYAR BAR BYA LA, DE BZHIN DU, GAL TE

PHUNG PO BDAG YIN NA, ,SKYE DANG 'JIG PA CAN DU 'GYUR, ,ZHES
BSHAD PA DANG, GAL TE PHUNG PO SANGS RGYAS NA, ,SKYE DANG 'JIG PA
CAN DU 'GYUR, ,ZHES 'DIR YANG SBYAR BAR BYA'O, ,DE LTAR NA RE
ZHIG PHUNG PO DE BZHIN GSHEGS PA MA YIN NO, ,DA NI DE BZHIN
GSHEGS PA LA PHUNG

PO DAG LAS GZHAN PA YANG MA YIN TE, CI'I PHYIR ZHE NA, GAL TE
SHING LAS ME GZHAN NA, ,SHING MED PAR YANG 'BYUNG BAR 'GYUR,
,ZHES BYA BA DANG, DE BZHIN DU, GZHAN LA LTOS PA MED PA'I PHYIR,
,'BAR BAR BYED RGYU LAS MI 'BYUNG, ,RTZOM PA DON MED NYID DU
'GYUR, ,

DE LTA YIN NA LAS KYANG MED, ,CES BSHAD PA DE BZHIN DU, 'DIR
YANG, GAL TE NYER LEN SANGS RGYAS GZHAN, ,NYER LEN MED PAR 'BYUNG
BAR 'GYUR, ,ZHES BYA BA DANG, DE BZHIN DU, GZHAN LA LTOS PA MED
PA'I PHYIR, ,NYE BAR LEN RGYU LAS MI 'BYUNG, ,RTZOM PA

DON MED NYID DU 'GYUR, ,DE LTA YIN NA LAS KYANG MED, ,CES BYA BAR
SBYAR BAR BYA'O, ,DE BZHIN DU, GAL TE PHUNG PO RNAMS LAS GZHAN,
,PHUNG PO'I MTSAN NYID MED PAR 'GYUR, ,ZHES BYA BAR YANG SBYAR
BAR BYA'O, ,PHUNG PO LA SOGS PA DAG DANG, DE BZHIN GSHEGS

PA LA GZHAN NYID MED PA'I PHYIR NA, DE BZHIN GSHEGS PA LA PHUNG
PO DAG YOD PA MI 'THAD CING, PHUNG PO DAG LA DE BZHIN GSHEGS PA
YOD PA ZHES BYA BA YANG 'THAD PA MA YIN NO, ,PHYOGS GNYIS KYI
RNAM PAR BSHAD PA 'DI NI, 'DIR BDAG PHUNG PO LA MED PHUNG 'DI DAG
,BDAG

LA YOD PA MA YIN GANG GI PHYIR, ,GZHAN NYID YOD NA RTOG PA 'DIR
'GYUR NA, ,GZHAN NYID DE MED DE PHYIR 'DI RTOG GO, ,ZHES DBU MA
LA 'JUG PA LAS BSHAD PA YIN NO, ,DE BZHIN GSHEGS PA PHUNG PO DANG
LDAN PA YANG JI LTAR MA YIN PA DE LTAR NI, BDAG 'DOD GZUGS LDAN

@142A *, ,MA YIN GANG GI PHYIR, ,BDAG MED DE PHYIR LDAN DON DANG
'BREL MIN, ,THA DAD PHYUGS LDAN THA MI DAD GZUGS LDAN, ,DE NYID
GZHAN DU BDAG MED DNGOS MED PHYIR, ,ZHES DE NYID DU BSHAD ZIN TO,
,DNGOS SUN PHYOGS LNGA PO DE DAG DE NYID DANG GZHAN NYID KYI

PHYOGS NYID KYI NANG DU 'DUS MOD KYI, 'JIG TSOGS LA LTA BA'I 'JUG
PA LA LTOS NAS PHYOGS LNGA PO SLOB DPON GYIS GSUNGS SO ZHES SHES
PAR BYA'O, ,DE BZHIN GSHEGS PA GANG ZHIG DE LTAR PHUNG PO DAG LA
RNAM PA LNGAS DPYAD PA NA YOD PA MA YIN PA DE BDAG NYID GANG GIS

YOD PAR 'GYUR TE, DE'I PHYIR DE BZHIN GSHEGS PA RNAM PA THAMS CAD
DU YOD PA MA YIN PAR GZIGS SHING, SLOB DPON GYIS, DE BZHIN GSHEGS
PA GANG ZHIG YIN, ,ZHES GSUNGS TE, DE NI 'GA' YANG MED DO ZHES
BYA BAR DGONGS SO, ,DE BZHIN GSHEGS PA

MED PA'I PHYIR NA SRID PA'I RGYUN YANG MED DO ZHES BYA BAR GRUB
PO, ,'DIR KHA CIG NA RE, JI SKAD BSHAD PA'I NYES PAR THAL BAR
'GYUR BAS DE PHUNG PO DE BZHIN GSHEGS PA YIN NO ZHES KYANG MI
SMRA LA, PHUNG PO LAS THA DAD PAR YANG MA YIN ZHING, RI GANGS CAN
LA SHING GI

TSOGS LTAR DE BZHIN GSHEGS PA LA PHUNG PO DAG YOD PAR YANG MI
SMRA LA, NAGS KHROD NA SENG GE LTAR PHUNG PO DAG LA DE BZHIN
GSHEGS PA YOD PA YANG MA YIN ZHING, 'KHOR LOS SGYUR BA'I RGYAL PO
MTSAN DANG LDAN PA LTAR, DE BZHIN GSHEGS PA PHUNG PO DANG LDAN

PAR YANG MI SMRA STE, GCIG NYID DANG GZHAN NYID KHAS BLANGS PA
NYID KYI PHYIR RO, ,'O NA CI ZHE NA, PHUNG PO LA BRTEN NAS DE
BZHIN GSHEGS PA DE NYID DANG GZHAN NYID DU BRJOD DU MED PA ZHIG
RNAM PAR 'JOG PA YIN TE, DE'I PHYIR TSUL 'DI NI KHO BO CAG LA
GNOD PAR BYED PA MA

YIN NO ZHES SMRA'I, ,'DI LA BRJOD PAR BYA STE, ,GAL TE SANGS
RGYAS PHUNG PO LA, ,BRTEN NAS RANG BZHIN LAS YOD MIN, ,RANG BZHIN
LAS NI GANG MED PA, ,DE GZHAN DNGOS LAS GA LA YOD, ,GAL TE SANGS
RGYAS BCOM LDAN 'DAS DE NYID DANG GZHAN NYID DU BRJOD PA MED PA

@142B ZHIG PHUNG PO LA BRTEN NAS 'DOGS NA, 'O NA NI PHUNG PO LA
BRTEN NAS BRTAGS PA'I GZUGS BRNYAN LTAR RANG BZHIN GYIS YOD PA MA
YIN PA ZHES BYA BAR 'GYUR RO, ,GANG ZHIG DE LTAR RANG BZHIN LAS
TE RANG GI NGO BOS MED CING, RANG BZHIN LAS YOD PA MA YIN PA DE
JI LTAR PHUNG PO LA

BRTEN NAS GZHAN GYI DNGOS PO LAS YOD PAR 'GYUR, YOD PA MA YIN
PA'I RANG GI NGO BO CAN GYI MO GSHAM GYI BU NI, GZHAN GYI DNGOS
PO LA LTOS NAS YOD PAR MI RIGS SO, ,CI STE JI LTAR GZUGS BRNYAN
RANG BZHIN LAS YOD PA MA YIN YANG, BZHIN DANG ME LONG LA SOGS PA

GZHAN GYI DNGOS PO LA LTOS NAS YOD PAR 'GYUR BA DE BZHIN DU, DE
BZHIN GSHEGS PA RANG BZHIN LAS YOD PA MA YIN YANG PHUNG PO LA
BRTEN NAS GZHAN GYI DNGOS PO LAS YOD PAR 'GYUR RO SNYAM NA, DE
LTA NA YANG, GANG ZHIG GZHAN GYI DNGOS BRTEN NAS, ,DE BDAG NYID
DU MI 'THAD DO, ,

GANG ZHIG BDAG NYID MED PA DE, ,JI LTAR DE BZHIN GSHEGS PAR
'GYUR, ,GAL TE GZUGS BRNYAN LTAR GZHAN GYI DNGOS PO LA BRTEN NAS
DE BZHIN GSHEGS PAR 'DOD NA NI, DE LTA NA DE BZHIN GSHEGS PA DE
GZUGS BRNYAN LTAR BDAG NYID CES BYA BAR MI 'THAD CING, RANG BZHIN
ZHES

BYA BAR MI RIGS TE, BDAG NYID KYI SGRA 'DI NI RANG BZHIN GYI RNAM
GRANGS YIN NO, ,GANG ZHIG GZUGS BRNYAN LTAR BDAG NYID MED CING
RANG BZHIN MED PA DE JI LTAR DE BZHIN GSHEGS PAR 'GYUR TE, PHYIN
CI MA LOG PA'I LAM NAS GSHEGS PAR JI LTAR 'GYUR ZHES BYA BAR

DGONGS PA'O, ,GZHAN YANG, GAL TE 'DI NI DE BZHIN GSHEGS PA LA
RANG BZHIN 'GA' ZHIG YOD NA NI, DE'I TSE DE'I RANG BZHIN LA LTOS
NAS PHUNG PO'I RANG BZHIN GZHAN GYI DNGOS POR 'GYUR LA, GZHAN GYI
DNGOS PO DE LA BRTEN NAS DE BZHIN GSHEGS PAR 'GYUR BA ZHIG NA,
GANG

GI TSE DE BZHIN GSHEGS PA LA RANG BZHIN NYID YOD PA MA YIN PA
DE'I TSE PHUNG PO RNAMS GZHAN NYID DU GA LA 'GYUR ZHES BSTAN PA'I
PHYIR GSUNGS PA, GAL TE RANG BZHIN YOD MIN NA, ,GZHAN DNGOS YOD
PAR JI LTAR 'GYUR, ,GANG GI TSE DE LTAR RANG BZHIN DANG GZHAN GYI
DNGOS PO

@143A *, ,DAG MED PA DE'I TSE, RANG BZHIN DANG NI GZHAN DNGOS DAG
,MA GTOGS DE BZHIN GSHEGS DE GANG, ,DNGOS PO YIN NA RANG BZHIN
GZHAN GYI DNGOS POR 'GYUR GYI, ,GANG ZHIG DE BZHIN GSHEGS PA ZHES
BYA BAR RNAM PAR GZHAG PA DE GNYIS LAS MA

GTOGS PA'I DNGOS PO GZHAN DE GANG ZHIG YOD, DE'I PHYIR DE BZHIN
GSHEGS PA RANG BZHIN GYIS MED DO, ,GZHAN YANG, GAL TE PHUNG PO MA
BRTEN PAR, ,DE BZHIN GSHEGS PA 'GA' YOD NA, ,DE NI DA GDOD BRTEN
'GYUR ZHING, ,BRTEN NAS DE LAS 'GYUR LA RAG ,GAL

TE DE BZHIN GSHEGS PA PHUNG PO DAG LAS DE NYID DANG GZHAN NYID DU
BRJOD DU MED PA ZHIG PHUNG PO DAG LA BRTEN NAS 'DOGS SO SNYAM DU
SEMS NA NI, DE LA GAL TE PHUNG PO RNAMS LA MA BRTEN PAR TE MA
BZUNG BAR SNGAR DE BZHIN GSHEGS PA ZHES BYA BA 'GA' ZHIG YOD CING
PHUNG PO LA BRTEN

NAS GYUR PA DE'I TSE RIGS TE, 'DI LTAR SNGAR NOR LAS THA DAD PAR
GRUB PA'I LHA SBYIN NI NOR LEN PAR BYED PA YIN NO, ,DE BZHIN DU
GAL TE PHUNG PO LA MA BRTEN PAR DE BZHIN GSHEGS PA 'GA' ZHIG YOD
NA NI, DE DA GZOD PHUNG PO DAG LA BRTEN PAR 'GYUR ZHING, PHUNG PO
DE DAG LA BRTEN

NAS 'GYUR LA RAG NA, RNAM PA THAMS CAD DU DPYAD PA NA, PHUNG PO
RNAMS LA MA BRTEN PAR, DE BZHIN GSHEGS PA 'GA' YANG MED DE RGYU
MED PA NYID DU THAL BAR 'GYUR BA'I PHYIR RO, ,GANG ZHIG MA BRTEN
YOD MIN NA, ,DE NI JI LTAR NYER LEN 'GYUR, ,YOD PA MA YIN PA'I
PHYIR RO

SNYAM DU DGONGS PA YIN NO, ,GANG GI TSE DE LTAR PHUNG PO CUNG ZAD
KYANG MI LEN PA DE'I TSE, PHUNG PO LA BRTEN NAS DE BZHIN GSHEGS
PAR 'GYUR RO ZHES BYA BAR MI 'THAD DO, ,GANG GI TSE DE BZHIN
GSHEGS PA DE NYE BAR LEN PA'I SNGA ROL DU MED PAS CUNG ZAD KYANG
MI LEN PA DE'I TSE SUS KYANG

NYE BAR MA BLANGS PAS DE'I NYE BAR LEN PA YANG NYE BAR LEN PA
NYID DU 'GYUR BA MA YIN NO ZHES BSTAN PA'I PHYIR, NYE BAR BLANGS
PA MA YIN PAR, ,NYE BAR LEN PAR CIS MI 'GYUR, ,ZHES BYA BA GSUNGS
SO, ,GANG GI TSE DE LTAR SUS KYANG MA BLANGS BA'I PHYIR NYE BAR
LEN PA NYE BAR

@143B LEN PAR MI 'GYUR BA DE'I TSE NYE BAR LEN PA MED PAS NYE BAR
LEN PA PO 'GA' YANG YOD PA MA YIN NO ZHES BSTAN PA'I PHYIR, ,NYE
BAR LEN PA MED PA YI, ,DE BZHIN GSHEGS PA CI YANG MED, ,CES BYA
BA GSUNGS SO, ,DE'I PHYIR DE LTAR, JI SKAD BSHAD PA'I TSUL GYIS,
RNAM PA

LNGAS NI BTZAL BYAS NAS, ,GANG ZHIG DE NYID GZHAN NYID DU, ,MED
PA'I DE BZHIN GSHEGS PA DE, ,NYE BAR LEN PAR JI LTAR GDAGS, ,DE
BZHIN GSHEGS PA GANG ZHIG DPYAD CING BTZAL BAR BYAS PA NA, GANG
ZHIG PHUNG PO DAG LAS DE NYID DE GCIG TU MED CING, PHUNG PO

DAG LAS GZHAN NYID DU STE THA DAD PA NYID DU MED LA, GANG ZHIG DE
NYID DANG GZHAN NYID DU MED PAS RTEN DANG BRTEN PA DANG DE DANG
LDAN PA'I PHYOGS RNAM PA LNGAS BTZAL BA NA MED CING GTAN YOD PA
MA YIN PA'I DE BZHIN GSHEGS PA DE NYE BAR LEN PAS JI LTAR GDAGS
PAR NUS, DE'I

PHYIR YANG DE BZHIN GSHEGS PA RANG BZHIN GYIS MED DO, ,RNAM PAR
DPYAD PA 'DIS DE BZHIN GSHEGS PA KHO NA MED PA 'BA' ZHIG TU MA
ZAD KYI, 'ON KYANG, GANG ZHIG NYE BAR BLANGS PA DE, ,DE NI RANG
BZHIN LAS YOD MIN, ,GANG ZHIG NYE BAR BLANGS PA GZUGS DANG, TSOR
BA

DANG, 'DU SHES DANG, 'DU BYED DANG, RNAM PAR SHES PA ZHES BYA BA
PHUNG PO LNGA PO DE YANG RANG BZHIN GYIS YOD PA MA YIN TE, RTEN
CING 'BREL PAR 'BYUNG BA'I PHYIR DANG, PHUNG PO BRTAG PAR RGYAS
PAR BGAG PA'I PHYIR RO, ,CI STE YANG NYE BAR BLANG BA'I RANG
BZHIN LAS YOD

PA MA YIN PA DE LTA NA YANG, RGYU DANG RKYEN GYI BDAG NYID CAN
GZHAN GYI DNGOS PO LAS YOD PAR 'GYUR RO SNYAM NA, DE YANG MI
'THAD DO ZHES BSTAN PA'I PHYIR, BDAG GI DNGOS LAS GANG MED PA,
,DE GZHAN DNGOS LAS YOD RE SKAN, ,ZHES GSUNGS TE, MO GSHAM GYI BU

BDAG GI DNGOS PO LAS YOD PA MA YIN PA DE NI GZHAN GYI DNGOS POS
GDAGS PAR NUS PA MA YIN NO, ,DE'I PHYIR NYE BAR BLANGS PA YANG
MED DO, ,RNAM PA GCIG TU NA, GANG ZHIG NYE BAR BLANGS PA DE, ,DE
NI RANG BZHIN LAS YOD MIN TE, NYE BAR LEN PA PO LA LTOS PA'I
PHYIR

@144A *, ,DANG, NYE BAR LEN PA PO LA MA LTOS PA LA NYE BAR BLANG
BA NYID MED PA'I PHYIR RANG GI NGO BOS GRUB PA'I NYE BAR BLANG BA
YOD PA MA YIN NO, ,CI STE GAL TE NYE BAR BLANG BA NYE BAR LEN PA
PO LA MA LTOS PA'I RANG BZHIN GYIS GRUB PA YOD PA MA YIN NA, 'O
NA NI DE LTA NA

NYE BAR LEN PA PO LA LTOS PA DANG BCAS PA NYID DU 'GYUR RO ZHE
NA, DE LTA NA YANG, BDAG GI DNGOS LAS GANG MED PA, ,DE GZHAN
DNGOS LAS YOD RE SKAN, ,NYE BAR BLANG BA GANG ZHIG BDAG GI DNGOS
PO LAS MA GRUB CING YOD PA MA YIN PA'I RANG BZHIN DE NYE BAR LEN
PA PO GZHAN

GYI DNGOS PO LAS YOD PAR JI LTAR 'GYUR, DE'I PHYIR NYE BAR BLANG
BA YANG MED DO ZHES BYA BA'O, ,DA NI JI LTAR RAB TU BSGRUBS PA'I
DON NYID NYE BAR BSTAN PA'I PHYIR, DE LTAR NYER BLANGS NYER LEN
PO, ,RNAM PA KUN GYIS STONG PA YIN, ,ZHES GSUNGS TE, RNAM PA
THAMS CAD

KYIS DPYAD PA NA, NYE BAR BLANGS PA STONG PA STE RANG BZHIN MED
CING NYE BAR LEN PA PO STONG ZHING RANG BZHIN DANG BRAL BA YIN
NO, ,DA NI NYE BAR BLANGS PA DE, ,STONG PAS DE BZHIN GSHEGS STONG
PA, ,JI LTA BUR NA 'THAD PAR 'GYUR, ,YOD PA MA YIN PA'I NYE BAR
BLANGS PAS YOD PA MA YIN PA'I DE BZHIN GSHEGS

PA 'DOGS SO ZHES BYA BA GANG YIN PA DE NI SRID PA MA YIN NO,
,DE'I PHYIR PHUNG PO DAG LA BRTEN NAS DE BZHIN GSHEGS PA 'DOGS SO
ZHES BYA BA NI 'THAD PA MA YIN NO, ,'DIR SMRAS PA, AE MA MA LA
KHO BO CAG GI RE THAG BCAD DO, ,'DI LTAR GANG KHO BO CAG NI GZEGS
ZAN DANG RKANG MIG DANG, PHYOGS KYI GOS CAN

DANG, RGYAL DPOG PA LA SOGS PA RANG GI RNAM PAR RTOG PAS BRTAGS
PA'I LTA BA NGAN PA'I LCUG MA SHIN TU SRIN TE'I DRA BAS GTUMS PA,
MYA NGAN LAS 'DAS PA'I GRONG KHYER DU 'GRO BA'I LAM PHYIN CI MA
LOG PA LAS NYAMS PA, 'KHOR BA'I 'BROG DGON PA'I LAM SHIN TU BGROD
PAR

DKA' BAS MA BRGAL PA, MTHO RIS DANG BYANG GROL GYI LAM PHYIN CI
MA LOG PAR BSTAN PAR MNGON PAR RLOM PA DAG LA DGA' BA SPANGS NAS,
DE BZHIN GSHEGS PA'I NYI MA GZHAN MU STEGS PA'I GZHUNG LUGS KYI
MUN PA MA LUS PAR SEL BAR MDZAD PA, MTHO RIS DANG BYANG GROL

@144B DANG MTHUN PA'I LAM PHYIN CI MA LOG PAR STON PAR MDZAD PA,
DAM PA'I CHOS STON PA'I 'OD ZER SHIN TU GSAL BAS PHYOGS KYI NGOS
MA LUS PAR KHYAB PAR MDZAD PA, GDUL BYA RNAM PA SNA TSOGS PA'I
BLO'I PADMA'I TSOGS KHA 'BYED PA LHUR MDZAD PA, DNGOS PO'I DE KHO
NA NYID KYI DON JI LTAR

GNAS PA BZHIN BSTAN PA'I SNOD DU GYUR PA RNAMS KYI DRI MA MED
PA'I MIG GCIG PUR GYUR PA, 'GRO BA MTHA' DAG GI ZLA MED PA'I
SKYABS SU GYUR PA, STOBS BCU DANG MI 'JIGS PA DANG, SANGS RGYAS
KYI CHOS MA 'DRES PA'I DKYIL 'KHOR DRI MA MED PA MNGA' BA LA
SKYABS SU SONG ZHING THAR

PA DON DU GNYER BA YIN NA, DA LTA NI, DE LTAR NYER BLANG NYER LEN
PO, ,RNAM PA KUN GYIS STONG PA YIN, STONG PAS DE BZHIN GSHEGS
STONG PA, JI LTA BUR NA 'DOGS PAR 'GYUR, ,ZHES BYA BA LA SOGS PAS
DE BZHIN GSHEGS PA RANG BZHIN GYIS MED PAR SMRAS PAS KHO BO CAG
GI THAR

PA'I RE THAG BCAD PA YIN NO, ,DE PHYIR DE BZHIN GSHEGS PA'I RTZI
SMAN CHEN PO'I LJON SHING RTZAD NAS 'DON PA KHYOD DANG BRTZAD PAS
CHOG GO, ,BRJOD PAR BYA STE, 'DIR KHYOD LTA BU'I SKYE BO LA KHO
BO CAG GI RE THAG CHAD PA YIN NO, ,'DI LTAR GANG KHYOD NI THAR PA
'DOD PAS GZHAN MU

STEGS PA'I GZHUNG LUGS DAG DOR NAS PHYIN CI MA LOG PAR STON PA PO
BCOM LDAN 'DAS DE BZHIN GSHEGS PA LA SKYABS SU SONG YANG BDAG MED
PA'I SENG GE'I SGRA MCHOG TU ZAB PA MU STEGS CAN GYI SMRA BA
THAMS CAD DANG THUN MONG MA YIN PA MI BZOD PA NA, RANG GI LHAG
PAR MOS

PAS BKREN PA NYID KYIS LAM LTA BA NGAN PA SNA TSOGS PA'I SBRUL
GYIS DKRUGS PA, SKYE BO PHYIN CI LOG TU GYUR PAS RJES SU BGROD
PA, 'KHOR BA'I 'BROG DGON PA MI ZAD PA DANG RJES SU MTHUN PA DE
NYID NAS SONG BA YIN NO, ,DE BZHIN GSHEGS PA NI NAM YANG BDAG
DANG PHUNG PO RNAMS

YOD PA NYID DU MI GSUNG NGO, ,JI SKAD DU, TSE DANG LDAN PA RAB
'BYOR SANGS RGYAS KYANG SGYU MA LTA BU RMI LAM LTA BU'O, ,TSE
DANG LDAN PA 'BYOR SANGS RGYAS KYI CHOS RNAMS KYANG SGYU MA LTA
BU RMI LAM LTA BU'O ZHES GSUNGS SO, ,KHO BO CAG NI GANG LAS KHO
BO CAG

@145A *, ,LA DE SKAD DU SKUR PA BTAB PAS BYAS PA'I NYE SA PAR
'GYUR BA RNAM PA THAMS CAD DU DE BZHIN GSHEGS PA SPROS PA MED PA
DAG NYID DU MI SMRA'O, ,GZHAN YANG DE BZHIN GSHEGS PA RANG BZHIN
MED PAR STON ZHING PHYIN CI MA LOG PA'I DON BRJOD PAR 'DOD PAS

NI; STONG NGO ZHES KYANG MI BRJOD DE, ,MI STONG ZHES KYANG MI BYA
ZHING, ,GNYIS DANG GNYIS MIN MI BYA STE, ,'DI DAG THAMS CAD BRJOD
PAR BYA BA MA YIN MOD KYI, 'ON KYANG MA BRJOD NA RTOGS PA PO
RNAMS KYIS JI LTA BA BZHIN DU GNAS PA'I RANG BZHIN RTOGS PAR MI
NUS TE, DE'I

PHYIR KHO BO CAG THA SNYAD KYI BDEN PA LA GNAS NAS THA SNYAD KYI
DON DU GDUL BYA'I SKYE BO'I NGOR LTAG PAR SGRO BTAGS NAS STONG PA
ZHES KYANG SMRA LA MI STONG PA ZHES BYA BA DANG, STONG PA YANG
YIN LA MI STONG PA YANG YIN ZHES BYA BA DANG, STONG PA YANG MA
YIN LA MI STONG PA YANG MA YIN PA ZHES

KYANG SMRA'O, ,DE NYID KYI PHYIR, GDAGS PA'I DON DU BRJOD PAR
BYA, ,ZHES GSUNGS TE, BCOM LDAN 'DAS KYIS DGONGS PA GANG GIS
STONG PA NYID LA SOGS PA BSTAN PA DE NI BDAG BRTAGS PA LAS KHONG
DU CHUD PAR BYA'O, ,JI SKAD DU MDO LAS, KHYOD KYIS 'GRO 'DI SGYU

MA LTA BU DANG, ,ZLOS GAR LTA DANG RMI LAM LTA BU DANG, ,BDAG MED
SEMS CAN MED CING SROG 'GRO MED, ,CHOS RNAMS SMIG RGYU CHU ZLA
LTA BUR MKHYEN, ,STONG PA ZHI BA SKYE BA MED PA'I TSUL, ,MI SHES
PAS NA 'GRO BA 'KHYAM 'GYUR BA, ,DE DAG THUGS RJE MNGA' BAS THABS
TSUL

DANG, ,RIGS PA BRGYA DAG GIS NI 'DZUD PAR MDZAD, ,CES BYA BA LA
SOGS PA GSUNGS SO, ,RTOGS PA 'DI DAG THAMS CAD NI DE BZHIN GSHEGS
PA SPROS PA MED BA LA MNGA' BA YIN NO, DE BZHIN GSHEGS PA LA
STONG PA NYID LA SOGS PA BZHI PO MI MNGA' BA 'BA'

ZHIG TU MA ZAD KYI, GZHAN YANG, RTAG DANG MI RTAG LA SOGS BZHI,
,ZHI BA 'DI LA GA LA YOD, ,MTHA' DANG MTHA' MED LA SOGS BZHI,
,ZHI BA 'DI LA GA LA YOD, ,'DIR, BCOM LDAN 'DAS KYIS LUNG DU MA
BSTAN PA'I DNGOS PO BCU BZHI BSTAN PA YIN NO, ,

@145B 'DI LTA STE, 'JIG RTEN RTAG GO, ,'JIG RTEN MI RTAG GO,
,'JIG RTEN RTAG KYANG RTAG LA MI RTAG KYANG MI RTAG GO, ,'JIG
RTEN RTAG PA YANG MA YIN MI RTAG PA YANG MA YIN ZHES BYA BA NI
BZHI TSAN DANG PO'O, ,'JIG RTEN MTHA' DANG LDAN PA DANG, 'JIG
RTEN MTHA' DANG MI

LDAN PA DANG, 'JIG RTEN MTHA' DANG LDAN PA YANG YIN LA MTHA' DANG
MI LDAN PA YANG YIN, 'JIG RTEN MTHA' DANG LDAN PA YANG MA YIN
MTHA' DANG MI LDAN PA YANG MA YIN ZHES BYA BA NI GNYIS PA'O, ,DE
BZHIN GSHEGS PA GRONGS PHAN CHAD YOD DO, ,DE BZHIN GSHEGS PA

GRONGS PHAN CHAD MED DO, ,DE BZHIN GSHEGS PA GRONGS PHAN CHAD YOD
PA YANG YIN LA MED PA YANG YIN NO, ,DE BZHIN GSHEGS PA GRONGS
PHAN CHAD YOD PA YANG MA YIN MED PA YANG MA YIN ZHES BYA BA NI
GSUM PA'O, ,LUS DE SROG YIN, SROG DE LUS YIN, SROG KYANG

GZHAN LA LUS KYANG GZHAN YIN ZHES BYA BA STE, DNGOS PO BCU BZHI
PO 'DI DAG NI BRDA SPROD PAR BYA BA MA YIN PAS LUNG DU MA BSTAN
PA'I DNGOS PO ZHES BYA'O, ,DE LA JI SKAD BSHAD PA'I TSUL GYIS
STONG PA NYID LA SOGS PA BZHI PO DE BZHIN GSHEGS PA RANG BZHIN
GYIS ZHI ZHING NGO BO NYID

KYIS STONG PA LA JI LTAR MI MNGA' BA DE BZHIN DU, RTAG PA DANG MI
RTAG PA LA SOGS PA BZHI YANG DE LA MI MNGA'O, ,MI MNGA' BA NYID
KYI PHYIR MO GSHAM BU'I SNGO BSANGS DANG DKAR SHAM NYID LTAR 'JIG
RTEN LA BZHI PO DAG KYANG BCOM LDAN 'DAS KYIS LUNG DU MA BSTAN PA
YIN

NO; ;BZHI PO 'DI DAG DE BZHIN GSHEGS PA LA JI LTAR MI MNGA' BA DE
BZHIN DU MTHA' YOD PA DANG MTHA' MED PA LA SOGS PA YANG DE BZHIN
GSHEGS PA LA MI MNGA'O, ,DA NI DE BZHIN GSHEGS PA GRONGS PHAN
CHAD YOD DO ZHES BYA BA LA SOGS PA'I RTOG PA BZHI PO YANG 'JUG PA

YOD PA MA YIN PAR BSTAN PA'I PHYIR, GANG GIS DE BZHIN GSHEGS YOD
CES, ,'DZIN PA STUG POS GZUNG GYUR PA, ,DE NI MYA NGAN 'DAS PA
LA, ,MED CES RNAM RTOG RTOG PAR BYED, ,CES GSUNGS TE, GANG GIS
MNGON PAR ZHEN PA CHEN POS DE BZHIN

@146A *, ,GSHEGS PA YOD DO ZHES BYA BAR 'DZIN PA CHEN POS STUG
POS BZUNG ZHING YONGS SU RTOG PA BSKYED PA DE NI NGES PAR DE
BZHIN GSHEGS PA YONGS SU MYA NGAN LAS 'DAS PA LA, DE BZHIN GSHEGS
PA GRONGS PHAN CHAD DE GRONGS NAS DUS PHYIS MED CING DE BZHIN

GSHEGS PA RGYUN CHAD LA DE BZHIN GSHEGS PA MI BDOG PA YIN NO ZHES
RTOG PAR BYED DO, ,DE LTAR RTOG PA DE LA NI LTA BAR BYAS PAR
'GYUR RO, ,GANG GI LTAR NA RANG BZHIN GYIS STONG PA'I PHYIR GNAS
SKABS 'GA' YANG DE BZHIN GSHEGS PA YOD PA NYID MA YIN PA DE'I
PHYOGS LA

NI; RANG BZHIN GYIS NI STONG DE LA, ,SANGS RGYAS MYA NGAN 'DAS
NAS NI, ,YOD DO ZHE 'AM MED DO ZHES, ,BSAM PA 'THAD PA NYID MI
'GYUR, ,NAM MKHA' LA RI MO'I GZUGS RTOG PA LTAR RTOGS PA YOD PA
MA YIN NO ZHES BYA BAR DGONGS PA'O, ,DE'I PHYIR DE LTAR DE BZHIN
GSHEGS

PA RANG BZHIN GYIS ZHI ZHING, RANG BZHIN MED PA SPROS PA THAMS
CAD LAS 'DAS PA LAS BLO ZHAN PA NYID KYIS RTAG PA DANG MI RTAG PA
LA SOGS PA STE, RTAG PA DANG MI RTAG PA DANG, YOD PA DANG MED PA
DANG, STONG PA DANG MI STONG PA DANG, THAMS CAD MKHYEN PA DANG,
THAMS CAD MI

MKHYEN PA LA SOGS PAR RTOG PA DANG, GANG DAG SANGS RGYAS SPROS
'DAS SHING, ,ZAD PA MED LA SPROS BYED PA, ,SPROS PAS NYAMS PA DE
KUN GYIS, ,DE BZHIN GSHEGS PA MTHONG MI 'GYUR, ,SPROS PA MI DNGOS
PO'I RGYU CAN YIN NA, DE BZHIN GSHEGS PA DNGOS PO MED PA LA

SPROS PA RNAMS 'JUG PA GA LA YOD DE, DE'I PHYIR DE BZHIN GSHEGS
PA SPROS PA LAS 'DAS PA YIN NO, ,SKYE BA MED PA'I RANG BZHIN YIN
PAS RANG BZHIN GZHAN DU MI 'GRO BA'I PHYIR ZAD PA MED PA'O, ,GANG
DAG RNAM PAR RTOG PA LOG PA DE RANG GIS BRTAGS PA'I DRI MAS SEMS

DRI MA CAN DU BYAS PAS YANG DAG PA MA YIN PA'I KUN TU RTOG PA'I
KHYAD PAR RNAM PA SNA TSOGS PA DAG GIS DE BZHIN GSHEGS PA SANGS
RGYAS BCOM LDAN 'DAS RNAM PA DE LTA BU DA SPROS PAR BYED PA DE
DAG LA NI RANG GI SPROS PA DAG GIS NYAMS PAR GYUR PAS, DE BZHIN
GSHEGS

@146B PA'I YON TAN PHUN SUM TSOGS PA LKOG TU GYUR PAR GNAS PAR
'GYUR RO, ,DE'I PHYIR RO DANG 'DRA BA DE DAG GIS GSUNG RAB 'DI LA
DE BZHIN GSHEGS PA MTHONG BAR MI 'GYUR TE, DMUS LONG GIS NYI MA
BZHIN NO, ,DE NYID KYI PHYIR BCOM LDAN 'DAS KYIS, ,GANG DAG NGA
LA

GZUGS SU MTHONG, ,GANG DAG NGA LA SGRAR SHES PA, ,LOG PAR SPONG
BAR ZHUGS PA STE, ,SKYE BO DE DAG NGA MI MTHONG, ,SANGS RGYAS
RNAMS NI CHOS NYID BLTA, ,'DREN PA RNAMS NI CHOS KYI SKU, ,CHOS
NYID SHES BYA MA YIN TE, ,DE NI SHES PAR NUS MA YIN, ,ZHES GSUNGS

SO; ;DE'I PHYIR DE BZHIN GSHEGS PA BRTAG PA 'DIR SEMS CAN GYI
'JIG RTEN BRTAG PA BYAS PA YIN NO, ,SEMS CAN GYI 'JIG RTEN 'DI JI
LTAR RANG BZHIN MED PA DE LTAR, ,SNOD KYI 'JIG RTEN YANG RANG
BZHIN MED PA YIN NO ZHES BSGRE BA'I PHYIR, DE BZHIN GSHEGS PA'I
RANG

BZHIN GANG, ,DE NI 'GRO 'DI'I RANG BZHIN YIN, ,DE BZHIN GSHEGS PA
RANG BZHIN MED, ,'GRO BA 'DI YIS RANG BZHIN MED, ,CES BYA BA
GSUNGS TE, 'GRO BA JI LTAR RANG BZHIN MED PA YIN PA DE LTAR NI
RKYEN BRTAGS PA LA SOGS PA DAG GIS BSTAN TO, ,DE NYID KYI PHYIR

MDO LAS, RTAG TU SKYE MED CHOS NI DE BZHIN GSHEGS, ,CHOS RNAMS
KUN KYANG BDE BAR GSHEGS DANG 'DRA, ,BYIS PA'I BLO CAN MTSAN MAR
'DZIN PA RNAMS, ,'JIG RTEN NA NI MED PA'I CHOS LA SPYOD, ,DE
BZHIN GSHEGS PA ZAG PA MED PA YI, ,DGE BA'I CHOS KYI

GZUGS BRNYAN LTA BU YIN, ,'DI NI DE BZHIN DANG DE GSHEGS PA MED,
,'JIG RTEN THAMS CAD KYIS NI GZUGS BRNYAN MTHONG, ,ZHES GSUNGS
SO, ,BCOM LDAN 'DAS MA LAS KYANG, ,DE NAS LHA'I BU DE DAG GIS
GNAS BRTAN TSE DANG LDAN PA RAB 'BYOR LA 'DI SKAD CES

SMRAS SO, ,'PHAGS PA RAB 'BYOR CI SEMS CAN DE DAG SGYU MA LTA BU
YIN GYI SGYU MA MA YIN NAM, DE SKAD CES SMRAS PA DANG, TSE DANG
LDAN PA RAB 'BYOR GYIS LHA'I BU DE DAG LA 'DI SKAD CES SMRAS SO,
,LTA'I BU DAG SEMS CAN DE DAG NI SGYU MA LTA BU'O, ,LHA'I BU DAG
SEMS CAN DE

@147A *, ,DAG NI RMI LAM LTA BU STE, LHA'I BU DAG DE LTAR NA SGYU
MA DANG SEMS CAN DE DAG NI GNYIS SU MED DE GNYIS SU BYAR MED DO,
,DE LTAR NA RMI LAM DANG SEMS CAN DE DAG NI GNYIS SU MED DE GNYIS
SU BYAR MED DO, ,LHA'I BU DAG CHOS THAMS CAD KYANG SGYU MA LTA BU
RMI

LAM LTA BU'O, ,RGYUN DU ZHUGS PA YANG SGYU MA LTA BU RMI LAM LTA
BU'O, ,RGYUN DU ZHUGS PA'I 'BRAS BU YANG RMI LAM LTA BU SGYU MA
LTA BU'O, ,DE BZHIN DU LAN CIG PHYIR 'ONG BA DANG, LAN CIG PHYIR
MI 'ONG BA'I 'BRAS BU DANG, PHYIR MI 'ONG BA DANG, PHYIR MI 'ONG
BA'I 'BRAS BU DANG, DGRA

BCOM PA YANG SGYU MA LTA BU RMI LAM LTA BU'O, ,DGRA BCOM PA'I
'BRAS BU YANG SGYU MA LTA BU RMI LAM LTA BU'O, ,RANG SANGS RGYAS
KYANG SGYU MA LTA BU RMI LAM LTA BU'O, ,RANG SANGS RGYAS NYID
KYANG SGYU MA LTA BU RMI LAM LTA BU'O, ,YANG DAG PAR RDZOGS PA'I
SANGS RGYAS KYANG SGYU MA LTA BU RMI

LAM LTA BU'O, ,YANG DAG PAR RDZOGS PA'I SANGS RGYAS NYID KYANG
SGYU MA LTA BU RMI LAM LTA BU'O, ,DE NAS LHA'I BU DE DAG GIS GNAS
BRTAN TSE DANG LDAN PA RAB 'BYOR LA 'DI SKAD CES SMRAS SO,
,'PHAGS PA RAB 'BYOR YANG DAG PAR RDZOGS PA'I SANGS RGYAS KYANG
SGYU MA LTA BU RMI LAM

LTA BU'O ZHES SMRA'AM, YANG DAG PAR RDZOGS PA'I SANGS RGYAS NYID
KYANG SGYU MA LTA BU RMI LAM LTA BU'O ZHES SMRA 'AM, RAB 'BYOR
GYIS SMRAS PA, LHA'I BU DAG MYA NGAN LAS 'DAS PA YANG SGYU MA LTA
BU RMI LAM LTA BUR SMRA NA, CHOS GZHAN LTA CI SMOS, LHA'I BU DAG
GIS SMRAS

PA; 'PHAGS PA RAB 'BYOR MYA NGAN LAS 'DAS PA YANG SGYU MA LTA BU
RMI LAM LTA BU ZHES SMRA 'AM, RAB 'BYOR GYIS SMRAS PA, LHA'I BU
DAG KHO BO NI GAL TE MYA NGAN LAS 'DAS PA BAS CHES KHYAD PAR DU
'PHAGS PA'I CHOS GZHAN 'GA' ZHIG YOD NA YANG, DE YANG BDAG SGYU
MA LTA BU RMI

LAM LTA BU'O ZHES SMRA'O, ,DE LTAR NA RMI LAM DANG MYA NGAN LAS
'DAS PA 'DI DAG NI GNYIS SU MED DE GNYIS SU BYAR MED DO ZHES
GSUNGS SO, ,SLOB DPON ZLA BA GRAGS PA'I ZHAL SNGA NAS SBYAR BA'I
TSIG GSAL BA LAS, ,DE BZHIN GSHEGS PA BRTAG PA ZHES BYA BA RAB TU
BYED PA

@147B NYI SHU GNYIS PA'I 'GREL PA'O,, ,,'DIR SMRAS PA, ,SRID PA'I
RGYUN NI YOD PA NYID DE, DE'I RGYU YOD PA'I PHYIR RO, ,'DI NA
NYON MONGS PA RNAMS LAS NI LAS 'BYUNG ZHING, LAS DANG NYON MONGS
PA'I RGYU CAN SKYE BA DANG 'CHI BA GCIG NAS GCIG TU BRGYUD PA
YANG NYE BAR ZHI NGA SKYE BAR 'BYUNG LA,,

DE YANG SRID PA'I RGYU NYID DU RTOG GO, ,RGYUN DU BSNYAD DO,
,DE'I GTZO BO'I RGYU NI NYON MONGS PA RNAMS YIN TE, NYON MONGS PA
SPANGS PA DAG LA DE MED PA'I PHYIR RO, ,NYON MONGS PA 'DOD CHAGS
LA SOGS PA DE RNAMS NI YOD PA YIN TE, DE'I PHYIR 'BRAS BUR 'GYUR
BA SRID PA'I RGYUN YANG YOD

PAR 'GYUR RO, ,BRJOD PAR BYA STE, GAL TE DE'I RGYUR GYUR PA NYON
MONGS PA DAG YOD NA NI, SRID PA'I RGYUN YANG YOD PAR 'GYUR NA,
YOD PA NI MA YIN NO, ,JI LTAR ZHE NA, 'DIR SANGS RGYAS BCOM LDAN
'DAS RNAMS KYIS, 'DOD CHAGS ZHE SDANG GTI MUG RNAMS, ,KUN TU RTOG

LAS 'BYUNG BAR GSUNGS, ,SDUG DANG MI SDUG PHYIN CI LOG ,BRTEN PA
NYID LAS KUN DU 'BYUNG, ,KUN TU RTOG PA NI RTOG PA'O, ,KUN TU
RTOG PA LAS 'BYUNG BAS NA KUN TU RTOG PA LAS 'BYUNG BA'O, ,'DOD
PA KHYOD KYI RTZA BA NI, ,SHES TE KUN TU RTOG LAS SKYE, ,ZHES
TSIGS SU BCAD DE

'BYUNG BA'I PHYIR, ,'DOD CHAGS ZHE SDANG GTI MUG RNAMS, ,KUN TU
RTOG LAS 'BYUNG BAR GSUNGS SO, ,'DI DAG KHO NA NYE BAR BZUNG BAS
NI, NYON MONGS PA GZHAN RNAMS 'DI DAG GI RGYU CAN YIN PAS GTZO
BOR GYUR PA'I PHYIR RO, ,NYON MONGS PA GSUM PO DE DAG NI, SDUG
DANG MI SDUG

PHYIN CI LOG ,BRTEN PA NYID LAS KUN TU 'BYUNG STE, DE LA YUL SDUG
PA'I RNAM PA LA BRTEN NAS NI 'DOD CHAGS 'BYUNG LA, MI SDUG PA LA
BRTEN NAS ZHE SDANG 'BYUNG NGO, ,PHYIN CI LOG LA BRTEN NAS NI GTI
MUG 'BYUNG NGO, ,KUN TU RTOG PA NI DE DAG GSUM CHAR YANG BSKYED
PAR BYA BA LA

RGYU THUN MONG PA YIN NO, ,YANG JI LTAR GTI MUG KUN TU RTOG PA
LAS 'BYUNG ZHE NA, BRJOD PAR BYA STE BCOM LDAN 'DAS KYIS RTEN
CING 'BREL PAR 'BYUNG BA LAS DGE SLONG DAG MA RIG PA NI RGYU DANG
BCAS PA GZHI DANG BCAS PA RKYEN DANG BCAS PA'O, ,DGE SLONG DAG MA
RIG PA'I RGYU GANG

@148A *, ,ZHE NA, TSUL BZHIN MA YIN PA'I YID LA BYED PA'O ZHES
BYA BA DANG, DE BZHIN DU YID LA BYED PA RNYOG PA CAN NI GTI MUG
LAS SKYE BA YIN NO ZHES GSUNGS SO, ,DE'I PHYIR MA RIG PA DANG KUN
TU RTOG PA LAS 'BYUNG BAR 'GYUR RO, ,DE'I PHYIR, ,GANG DAG SDUG
DANG

MI SDUG DANG, ,PHYIN CI LOG LA BRTEN 'BYUNG BA, ,DE DAG RANG
BZHIN LAS MED DE, ,DE PHYIR NYON MONGS YANG DAG MED, ,GAL TE 'DOD
CHAGS LA SOGS PA NYON MONGS PA RNAMS RANG BZHIN GYIS GRUB PA YIN
NA NI, ,RANG BZHIN NI BCOS MA MA YIN PA'I PHYIR DANG, ,GZHAN LA
LTOS

PA MED PA'I PHYIR, ,DE RNAMS SDUG PA DANG MI SDUG PA DANG PHYIN
CI LOG LA BRTEN NAS MI 'BYUNG BA ZHIG NA, SDUG PA DANG MI SDUG PA
DANG PHYIN CI LOG LA BRTEN NAS 'BYUNG BA YANG YIN TE, DE'I PHYIR
DE DAG RANG BZHIN MED PA NYID YIN GYI, YANG DAG PAR YOD PA NI MA
YIN TE, DON DAM

PAR RANG BZHIN GYIS YOD PA MA YIN NO ZHES BYA BA'I DON TO, ,GZHAN
YANG, BDAG GI YOD NYID MED NYID NI, ,JI LTA BUR YANG 'GRUB PA
MED, ,DE MED NYON MONGS RNAMS KYI NI, ,YOD NYID MED NYID JI LTAR
'GRUB, ,BDAG GI YOD PA NYID DANG MED PA NYID DAG JI LTAR YOD PA
MA YIN PA

DE LTAR NI RGYAS PAR BSHAD ZIN TO, ,DE'I PHYIR DE LA BRTEN PA'I
CHOS KYI YOD PA NYID DANG MED PA NYID YOD PAR GA LA 'GYUR, CI STE
GAL TE BDAG GI YOD PA NYID DANG MED PA NYID MED PA DE'I TSE GANG
LAS DE RNAMS KYI YOD PA NYID DANG MED PA NYID DAG MED PAR 'GYUR
BA, 'DIR NYON MONGS PA

RNAMS LAS CI ZHIG 'BYUNG SNYAM NA, BRJOD PA, NYON MONGS 'DI DAG
GANG GI YIN, ,DE YANG 'GRUB PA YOD PA YIN, ,'GA' MED PA NI GANG
GI YANG, ,NYON MONGS PA DAG YOD MA YIN, ,'DIR NYON MONGS PA 'DI
DAG RTZIG NGOS KYI RI MO DANG 'BRAS BU SMIN PA NYID BZHIN DU

BSKYED BAR BYA BA BRTEN PA LA LTOS PA YIN NO, ,DE'I PHYIR 'DI DAG
GANG ZHIG GI YIN PAR 'GYUR GYI RTEN 'GA' ZHIG MED PAR NI MA YIN
NO, ,RTEN DE YANG BRTAGS PA NA BDAG GAM SEMS SHIG YIN PA ZHIG NA,
DE DAG GI RTEN DE NI SNGAR BKAG ZIN PA'I PHYIR YOD PA MA YIN NO,,

@148B RTEN DE 'GA' YANG MED PAR NI GANG GI NYON MONGS PA YIN PAR
'GYUR, DE MED PA NYID KYI PHYIR GANG GI PHYIR YANG MA YIN NO ZHES
BSHAD PA, 'GA' MED PAR NI GANG GI YANG, ,NYON MONGS PA DAG YOD MA
YIN, ,'DIR NYON MONGS PA RNAMS KYI RTEN SNGAR GRUB PA NI 'GA'
YANG KHAS MI LEN

LA; GANG ZHIG RTEN NYID DU RNAM PAR GZHAG PA BDAG CES BYA BA 'GA'
YANG YOD PA MA YIN TE, RGYU MED PA'I PHYIR NAM MKHA'I AA MRA'I
SHING BZHIN NO, ,'O NA CI ZHE NA, NYON MONGS PA CAN GYI SEMS LA
BRTEN NAS NYON MONGS PA RNAMS SKYE BAR 'GYUR LA, SEMS DE YANG
NYON MONGS

PA RNAMS DANG LHAN CIG SKYE'O ZHES ZER RO, ,'DI YANG MI RIGS SO
ZHES BSHAD PA, RANG LUS LTA ZHING NYON MONGS RNAMS, ,NYON MONGS
CAN LA RNAM LNGAR MED, ,RANG LUS LTA ZHIG NYON MONGS CAN, ,NYON
MONGS PA LA RNAM LNGAR MED, ,RANG LUS ZHES BYA BA NI GZUGS LA

SOGS PA'I MTSAN NYID KYI TSOGS SO, ,RANG GI LUS LA LTA BA NI RANG
LUS LTA STE, BDAG DANG BDAG GI BA'I RNAM PAR 'DZIN PAR ZHUGS SO,
,JI LTAR 'DI, PHUNG MIN PHUNG PO LAS GZHAN MIN, ,DE LA PHUNG MED
DER DE MED, ,DE BZHIN GSHEGS PA PHUNG LDAN MIN, ,ZHES BYA

BA 'DIS RNAM PA LNGAR DPYAD PA NA, ,RANG GI LUS LA YOD PA MA YIN
PA DE BZHIN DU NYON MONGS PA RNAMS KYANG RNAM PA LNGAR DPYAD PA
NA NYON MONGS PA CAN LA YOD PA MA YIN NO, ,DE LA NYON MONGS PAR
BYED PAS NI NYON MONGS PA RNAMS SO, ,NYON MONGS PAR BYA BAS NA
NYON MONGS PA

CAN NO, ,DE LA NYON MONGS PA CAN GANG YIN PA DE NYID NYON MONGS
PA RNAMS YIN NO ZHES BYA BAR NI MI RIGS TE, SREG PA PO DANG BSREG
PAR BYA BA DAG KYANG GCIG NYID DU THAL BA'I PHYIR RO, ,NYON MONGS
PA CAN YANG GZHAN LA NYON MONGS RNAMS KYANG GZHAN YIN NO ZHES BYA
BAR YANG

MI RIGS TE, GZHAN LA LTOS PA MED PA'I PHYIR NYON MONGS PA RNAMS
NYON MONGS PA CAN GYI RGYU LAS MA BYUNG BAR THAL BAR 'GYUR BA'I
PHYIR RO, ,DE NYID DANG GZHAN NYID MED PA DE NYID KYI PHYIR,
,RTEN DANG BRTEN PA DANG DE DANG LDAN PA'I PHYOGS RNAMS MED PAS
NYON MONGS PA RNAMS LA

@149A *, ,NYON MONGS PA CAN MED LA, NYON MONGS PA CAN LA NYON
MONGS PA RNAMS MED CING, NYON MONGS PA CAN NYON MONGS PA RNAMS
DANG LDAN PA YANG MA YIN NO, ,DE LTAR NA RNAM PA LNGAS DPYAD PA
NA, NYON MONGS PA RNAMS NYON MONGS PA CAN LA YOD PA MA YIN

NO; ;JI LTAR NYON MONGS PA CAN GYI RGYU CAN NYON MONGS PA RNAMS
YOD PA MA YIN PA DE BZHIN DU, NYON MONGS PA'I RGYU CAN GYI NYON
MONGS PA CAN YANG RNAM PA LNGAS DPYAD PA NA NYON MONGS PA RNAMS
LA YOD PA MA YIN NO, ,'DI LTAR NYON MONGS PA RNAMS NYID NYON
MONGS PA CAN NI MA

YIN TE, BYED PA PO DANG LAS DAG GCIG PA NYID DU THAL BA'I PHYIR
RO, ,NYON MONGS PA RNAMS KYANG GZHAN LA, NYON MONGS PA CAN GZHAN
PA YANG MA YIN TE, LTOS PA MED PA NYID DU THAL BAR 'GYUR BA'I
PHYIR RO, ,NYON MONGS PA CAN LA NYON MONGS PA RNAMS MED LA, NYON
MONGS

PA RNAMS LA NYON MONGS PA CAN MED CING, NYON MONGS PA RNAMS NYON
MONGS PA CAN DANG LDAN PA YANG MA YIN NO, ,DE LTAR NA RANG GI LUS
LA LTA BA BZHIN DU NYON MONGS PA CAN YANG NYON MONGS PA RNAMS LA
RNAM PA LNGAR YOD PA MA YIN NO, ,GANG GI PHYIR DE LTA YIN PA DE'I
PHYIR NYON

MONGS PA DANG NYON MONGS PA CAN DAG PHAN TSUN LTOS NAS GRUB PA
YANG YOD PA MA YIN NO, ,'DIR SMRAS PA, GAL TE YANG KHYOD KYIS
NYON MONGS PA RNAMS BKAG MOD KYI, ,DE LTA NA YANG NYON MONGS PA'I
RGYU SDUG PA DANG MI SDUG PA DANG PHYIN CI LOG DAG NI RE ZHIG YOD
PA YIN NO, ,DE

YOD PAS NYON MONGS PA RNAMS KYANG YOD PAR 'GYUR RO, ,BRJOD PAR
BYA STE, GAL TE SDUG PA DANG MI SDUG PA DANG PHYIN CI LOG DAG
NYID YOD NA, NYON MONGS PA RNAMS YOD PAR 'GYUR NA, GANG GI PHYIR,
SDUG DANG MI SDUG PHYIN CI LOG ,DE DAG KYANG RANG BZHIN LAS NI
YOD

MIN NA STE, RTEN CING 'BREL PAR 'BYUNG BA'I PHYIR DANG, DGAG PA
CHAD PAR 'GYUR BA'I PHYIR RO, ,GANG GI TSE DE LTAR RANG BZHIN
GYIS YOD PA MA YIN PA DE'I TSE, SDUG DANG MI SDUG PHYIN CI LOG
,BRTEN NAS NYON MONGS GANG DAG YIN, ,DE'I RGYU SDUG PA DANG MI
SDUG PA DANG PHYIN

@149B CI LOG RNAMS MED PAS NYON MONGS PA RNAMS YOD PA MA YIN PA
NYID DO SNYAM DU DGONGS PA'O, ,'DIR SMRAS PA, NYON MONGS PA RNAMS
NI YOD PA NYID DE, ,DE DAG GI DMIGS PA YOD PA'I PHYIR RO, ,'DIR
YANG GANG MED PA DE LA NI DMIGS PA YOD PA MA YIN TE, DPER NA MO

GSHAM GYI BU BZHIN NO, ,GZUGS DANG, SGRA DANG DRI DANG RO DANG
REG DANG CHOS ZHES BYA BA DMIGS PA RNAM PA DRUG NI YOD PA YIN TE,
DE'I PHYIR DMIGS PA YOD PAS NYON MONGS PA RNAMS YOD PA NYID DU
BRJOD PAR BYA STE KHYED CAG GIS, GZUGS SGRA RO DANG REG PA DANG,
,DRI DANG CHOS

DAG RNAM DRUG NI, ,BZHI STE 'DOD CHAGS ZHE SDANG DANG, ,GTI MUG
GIS NI YIN PAR BRTAGS PA GANG YIN PA DE NI YOD DO, ,DE LA DE LAS
SKYE BA'I PHYIR 'DOD CHAGS LA SOGS PA 'DIR GNAS PAS BZHI STE
DMIGS PA'O, ,DMIGS PA DE YANG GZUGS DANG SGRA DANG DRI DANG RO
DANG

REG BYA DANG CHOS ZHES BYA BA DANG DRUG TU 'GYUR TE, YONGS SU
GCOD PAR BYED PA DBANG PO DRUG PHAN TSUN THA DAD PA'I PHYIR RO,
,DE LA 'DI NI 'DI NA'O, ,PHA GI NI PHA GI NA'O ZHES NGES PAR
BRTAG TU RUNG BA'I PHYIR DANG, ,GZUGS SU RUNG BAS NA GZUGS SO,
,'DIS DON

SGROGS SHING STON PAR BYED PAS NA SGRA'O, ,BRNGUB CING BSNAM PAR
BYA BAS NI DRI DAG STE, GANG DU PHYIN PA DE LAS GZHAN DU MI 'GRO
BA'I PHYIR RO, ,BRO ZHING RO MYANG BAR BYA BAS NA RO'O, ,REG PAR
BYA BAS NA REG PA'O, ,RANG GI MTSAN NYID 'DZIN PA'I PHYIR RAM,
CHOS KYI MCHOG MYA NGAN LAS 'DAS PA 'DZIN

PAS NA CHOS SO, ,RNAM PA DRUG PO DE DAG GZHI YIN NO, ,GANG GI ZHE
NA, 'DOD CHAGS DANG ZHE SDANG DANG GTI MUG GI'O, ,DE LA 'GAL BAS
NA 'DOD CHAGS TE, CHAGS PA DANG LHAG PAR ZHEN PA'O, ,YANG NA 'DIS
SEMS DGA' BAR BYED PAS NA 'DOD CHAGS SO, ,SUN 'BYIN

PAS NA ZHE SDANG STE, KUN NAS MNAR SEMS PA'O, ,YANG NA 'DIS SEMS
SUN 'BYIN PAR BYED PAS NA ZHE SDANG NGO, ,GTI MUG PAS NA GTI MUG
STE, KUN NAS GTI MUG PA'O, ,YANG NA 'DIS SEMS GTI MUG TU BYED PAS
NI GTI MUG GO, ,DE'I PHYIR GZUGS LA SOGS PA

@150A *, ,RNAM PA DRUG NI NYON MONGS PA 'DI DAG GI GZHI STE,
DMIGS PA YIN NO, ,DE LA GZUGS LA SOGS PA DAG LA SDUG PA'I RNAM
PAR SGRO BTAGS PAS NI 'DOD CHAGS SKYE'O, ,MI SDUG PA'I RNAM PAR
SGRO BTAGS PAS NI ZHE SDANG NGO, ,RTAG PA DANG BDAG LA LOG

PAR SGRO BTAGS PAS NI GTI MUG SKYE BAR 'GYUR RO, ,RNAM PA DRUG PO
'DI DAG GZHIR BTAGS PA BDEN MOD KYI, ,'ON KYANG RAB RIB CAN DAG
GIS YOD PA MA YIN PA'I SKRA SHAD LA SOGS PA LTAR, ,DE DAG YOD PA
MA YIN PA'I RANG BZHIN DU GYUR BA ZHIG KHYOD KYIS 'DOD CHAGS LA

SOGS PA RNAMS KYI DMIGS PAR YONGS SU BTAGS PA YIN NO ZHES BSTAN
PA'I PHYIR, GZUGS SGRA RO DANG REG PA DANG, ,DRI DANG CHOS DAG
'BA' ZHIG STE, ,ZHES GSUNGS SO, ,'BA' ZHIG STE ZHES BYA BA NI
BTAGS PA TZAM ZHIG TU ZAD DE, RANG BZHIN MED DO ZHES BYA BA'I

THA TSIG GO, ,GAL TE RANG BZHIN MED NA, 'O NA JI LTAR DMIGS PA
YIN ZHE NA, ,BRJOD PAR BYA STE, ,DMIGS PA DE DAG NI, ,DRI ZA'I
GRONG KHYER LTA BU DANG, ,SMIG RGYU RMI LAM 'DRA BA YIN, ,GANG GI
TSE DE DAG DRI ZA'I GRONG KHYER LA SOGS PA LTAR PHYIN CI LOG LAS
DMIGS

PA 'BA' ZHIG TU ZAD PA DE'I TSE, SGYU MA'I SKYES BU LTA BU DANG,
,GZUGS BRNYAN 'DRA BA DE DAG LA, ,SDUG PA DANG NI MI SDUG PA,
,'BYUNG BAR YANG NI GA LA 'GYUR, ,'DIS NI RTEN LOG PA LAS BYUNG
BA DANG SDUG PA DANG MI SDUG PA'I MTSAN MA DAG KYANG BRDZUN PA
NYID DU 'GYUR RO, ,

JI SKAD DU, ,NGAR 'DZIN LAS BYUNG PHUNG PO RNAMS, ,NGAR 'DZIN DE
NI DON DU BRDZUN, ,GANG GI SA BON BRDZUN PA DE'I, ,SKYE BA BDEN
PA GA LA ZHIG ,CES GSUNGS SO, ,RTEN LOG PA NYID YIN PAS SDUG PA
DANG MI SDUG PA'I MTSAN MA DAG BRDZUN PA 'BA' ZHIG TU MA ZAD KYI

'ON KYANG 'THAD PA 'DIS KYANG 'DI GNYIS BRDZUN PA NYID YIN NO
ZHES BSTAN PA'I PHYIR, GANG LA BRTEN NAS SDUG PA ZHES, ,GDAGS PAR
BYA BA MI SDUG PA, ,SDUG LA MA LTOS YOD MIN PAS, ,DE PHYIR SDUG
PA 'THAD MA YIN, ,ZHES GSUNGS TE, 'DI NA GAL TE SDUG PA

@150B ZHES BYA BA 'GA' ZHIG YOD NA NI, SDUG PA DANG 'BREL PA CAN
GZHAN LA LTOS PA DANG BCAS PA'I PHYIR NGES PAR RING THUNG NGAM
PHA ROL DANG TSU ROL LTAR MI SDUG PA LA LTOS PAR 'GYUR NA, MI
SDUG PA GANG LA BRTEN ZHING MI SDUG PA GANG LA LTOS NAS SDUG PA
ZHES GDAGS PAR BYA ZHING RNAM

PAR GZHAG PAR BYA BA LTOS PAR BYA BA MI SDUG PA DE YANG, SDUG PA
MED PAR YOD PA MA YIN ZHING, SDUG PA LA MA LTOS PAR MI SDUG PA
YOD PA MA YIN TE, SDUG PA LA LTOS PA MED PAR MI SDUG PA MED PA
YIN NO ZHES BYA BA'I DON TO, ,GANG LA'I SGRAS NI MJUG THOGS KYI
MI SDUG PA GZUNG

NGO; ;GDAGS PAR BYA BA ZHES BYA BA NI GONG GI SDUG PA DANG SBYAR
RO, ,GANG GI PHYIR DE LTAR NA SDUG PAR GDAGS PA LA, MI SDUG PA
ZHES BYA BAR LTOS PAR BYA BA DNGOS PO 'BREL BA CAN GZHAN YOD PA
MA YIN PA DE'I PHYIR SDUG PA 'THAD MA YIN, THUNG NGU MED PAS RING
PO 'AM, ,PHA ROL

MED PAS TSU ROL MI 'THAD PA BZHIN NO ZHES DGONGS PA YIN NO, ,DA
NI MI SDUG PA NI JI LTAR YOD PA MA YIN PA DE LTAR BSTAN PA'I
PHYIR, GANG LA BRTEN NAS MI SDUG PAR, ,GDAGS PAR BYA BA SDUG PA
NI, ,MI SDUG MA LTOS YOD MIN PAS, ,DE PHYIR MI SDUG 'THAD MA YIN,
,ZHES

GSUNGS TE, ,GAL TE MI SDUG PA ZHES BYA BA 'GA' ZHIG YOD NA NI,
,MI SDUG PA DNGOS PO 'BREL PA CAN GZHAN LA LTOS PA'I PHYIR DE
NGES PAR RING THUNG NGAM PHA ROL DANG TSU ROL LTAR SDUG PA LA
LTOS PAR 'GYUR NA, SDUG PA GANG LA BRTEN ZHING SDUG PA GANG LA
LTOS NAS MI SDUG PA ZHES GDAGS

PAR BYA ZHING, RNAM PAR GZHAG PAR BYA BA LTOS PAR BYA BA SDUG PA
DE YANG MI SDUG PA MED PAR YOD PA MA YIN ZHING, ,MI SDUG PA LA MA
LTOS PAR SDUG PAR YOD PA MA YIN TE, MI SDUG PA LA LTOS PA MED
PAR, SDUG PA MED PA YIN NO ZHES BYA BA'I DON TO, ,'DI YANG GANG
LA'I SGRAS NI MJUG THOGS KYI SDUG PA

GZUNG NGO, ,GDAGS PAR BYA BA ZHES BYA BA NI GONG GI MI SDUG PA
DANG SBYAR RO, ,GANG GI PHYIR DE LTAR NA MI SDUG PAR GDAGS PA LA
SDUG PA ZHES BYA BA LTOS PAR BYA BA DNGOS PO 'BREL PA CAN GZHAN
YOD PA MA YIN PA, DE'I PHYIR MI SDUG 'THAD MA YIN, ,ZHES BYA'O,
,GANG GI PHYIR DE LTAR

@151A *, ,SDUG PA DANG MI SDUG PA DAG YOD PA MA YIN PA DE'I
PHYIR, SDUG PA YOD PA MA YIN NA, ,'DOD CHAGS YOD PAR GA LA 'GYUR,
,MI SDUG YOD PA MA YIN NA, ,ZHE SDANG 'BYUNG BAR GA LA 'GYUR,
,SDUG PA DANG MI SDUG PA'I MTSAN MA MED NA RGYU MED PA'I PHYIR

SDUG PA DANG MI SDUG PA'I MTSAN MA'I RGYU CAN GYI 'DOD CHAGS DANG
ZHE SDANG DAG KYANG YOD PA MA YIN NO ZHES BYA BAR DGONGS PA'O,
,DE'I PHYIR DE LTAR SDUG PA DANG MI SDUG PA'I MTSAN MA MED PAS
'DOD CHAGS DANG ZHE SDANG GNYIS MED PAR BSTAN NAS, DA NI PHYIN CI
LOG MED PAR BSTAN PA'I

SGO NAS GTI MUG KYANG MED PAR BSTAN PA'I PHYIR, GAL TE MI RTAG
RTAG PA ZHES, ,DE LTAR 'DZIN PA LOG YIN NA, ,STONG LA MI RTAG YOD
MIN PAS, ,'DZIN PA JI LTAR LOG MA YIN, ,ZHES GSUNGS TE, 'DIR
PHYIN CI LOG NI BZHIR BRJOD DO, ,'DI LTA STE PHUNG PO LNGA PO
SKAD CIG RE RE LA 'JIG CING MI RTAG PA LA RTAG GO SNYAM DU

'DZIN PA GANG YIN PA DE NI PHYIN CI LOG YIN NO, ,DE BZHIN DU, MI
RTAG PA LA NGES PAR GNOD, ,GANG LA GNOD YOD DE BDE MIN, ,DE PHYIR
GANG ZHIG MI RTAG PA, ,DE NI THAMS CAD SDUG BSNGAL 'GYUR, ,ZHES
BYA BA'I TSUL 'DIS MI RTAG PA GANG YIN PA DE NI SDUG BSNGAL BA
YIN LA, 'DU

BYED THAMS CAD KYANG MI RTAG PA YIN TE, DE'I PHYIR PHUNG PO LNGA
PO SDUG BSNGAL GYI BDAG NYID CAN LA, BDE BA'O SNYAM DU LOG PAR
'DZIN PA GANG YIN PA DE NI PHYIN CI LOG GZHAN YIN NO, ,DE BZHIN
DU, KHU KHRAG PHRAD PA'I SA BON CAN, ,BSHAD DANG GCI BAS BSKYED
GYUR ZHING, ,MI GTZANG RANG

BZHIN SHES BZHIN DU, ,'DOD PA GANG GIS DE LA CHAGS, ,ZHES BYA BA
DE LTAR RTAG TU LUS 'DI BDAG NYID THAMS CAD DU MI GTZANG BA YIN
BZHIN DU RMONGS PAS DE LA GTZANG BA NYID DU 'DZIN PA GANG YIN PA
DE NI PHYIN CI LOG YIN NO, ,DE BZHIN DU PHUNG PO LNGA PO BDAG GI
MTSAN NYID DANG MI MTHUN PA MI RTAG

PA'I PHYIR DANG, ,SKYE ZHING 'JIG PA'I CHOS CAN YIN PA'I PHYIR,
BDAG MED CING BDAG GI RANG BZHIN GYIS STONG BZHIN DU, DE LA RTAG
TU 'DZIN PA DE NI BDAG MED PA LA BDAG TU MNGON PAR ZHEN PA'I
PHYIN CI LOG YIN NO, ,DE LTAR NA PHYIN CI LOG BZHI PO DE DAG NI
GTI MUG GI RGYUR GYUR PA YIN

@151B NO; ;DA NI 'DIR 'DI DPYAD PAR BYA STE, GAL TE PHUNG PO RTAG
PA NYID KYIS STONG PA DAG LA RTAG PAR 'DZIN PA LOG PA STE, PHYIN
CI LOG YIN NO ZHES DE LTAR RNAM PAR 'JOG NA, PHUNG PO RANG BZHIN
GYIS STONG PA LA MI RTAG PA YANG MED PA MA YIN NAM, DE'I PHYIR,
STONG LA MI RTAG

YOD MIN PAS, ,'DZIN PA JI LTAR LOG PA YIN, ,'DI LTAR PHYIN CI MA
LOG PA'I MI RTAG PA NYID LA LTOS NAS RTAG PA PHYIN CI LOG YIN NO
ZHES BYA BAR GZHAG PA YIN NA, GANG GI TSE STONG PA LA MI RTAG PA
NYID YOD PA MA YIN PA DE'I TSE MI RTAG PA NYID MED PAS DE DANG
'GAL BA'I RTAG PA

NYID PHYIN CI LOG TU GA LA 'GYUR, DE'I PHYIR PHYIN CI LOG MED DO,
,JI LTAR RANG BZHIN DANG BRAL ZHING RANG BZHIN GYIS MA SKYES PA'I
STONG PA LA MI RTAG PA NYID MED PA DE BZHIN DU SDUG BSNGAL PA
YANG MED CING MI GTZANG BA YANG MED LA BDAG MED PA YANG YOD PA MA
YIN NO, ,GANG GI TSE RANG BZHIN

GYIS STONG PAS SDUG BSNGAL LA SOGS PA MED PA DE'I TSE DE DAG GI
MI MTHUN PA'I PHYOGS SU GYUR PA'I RTAG PA DANG BDE BA DANG GTZANG
BA DANG BDAG KYANG PHYIN CI LOG TU LTA GA LA 'GYUR, ,DE'I PHYIR
PHYIN CI LOG RANG BZHIN GYIS MED DO, ,DE MED PA'I PHYIR NA MA RIG
PA YOD PAR GA LA 'GYUR TE, RGYU

MED PA'I PHYIR RO, ,JI SKAD DU BCOM LDAN 'DAS KYIS, MA RIG PA
DANG MA RIG RKYEN BYUNG GANG, ,NAM YOD YOD PAR 'GYUR BA MA YIN
TE, ,MA RIG PA DE 'JIG RTEN YOD MIN PA, ,DE YI PHYIR NA NGAS 'DI
MA RIG GSUNGS, ,ZHES BYA BA DANG, DE BZHIN DU, BCOM LDAN 'DAS JI
LTAR NA GTI

MUG GZUNGS KYI TSIG LAGS, BCOM LDAN 'DAS KYIS BKA' STZAL PA, 'JAM
DPAL GTI MUG NI RAB TU GROL BA STE, DES NA GTI MUG CES BYA'O ZHES
BYA BA LA SOGS PA GSUNGS SO, ,GZHAN YANG GAL TE YANG DAG PA MA
YIN PA NYID KYI PHYIR, MI RTAG PA LA RTAG GO ZHES BYA BA

DE LTAR 'DZIN PA PHYIN CI LOG YIN NO ZHES BYA BAR RNAM PAR 'JOG
NA, DE LTA NA DNGOS PO RANG BZHIN GYIS YOD PA MA YIN PA LA MI
RTAG PA'O SNYAM DU 'DZIN PA YANG YOD PA MA YIN PAS 'DI YANG CI'I
PHYIR PHYIN CI LOG MA YIN PAR RNAM PAR GZHAG CES BSTAN PA'I
PHYIR, GAL TE MI RTAG RTAG GO

@152A *, ,ZHES, ,DE LTAR 'DZIN PA LOG YIN NA, ,STONG LA MI RTAG
PA'O ZHES, ,'DZIN PA'ANG JI LTAR LOG MA YIN, ,ZHES GSUNGS TE,
GANG GI TSE RTAG PA NYID DANG MI RTAG PA NYID GNYI GA YANG PHYIN
CI LOG YIN PA DE'I TSE, ,GANG GI TSE PHYIN CI MA LOG PAR 'GYUR
BA, ,

DE DAG LAS THA DAD PA GSUM LAS GZHAN YOD PA MA YIN LA, ,GANG GI
TSE PHYIN CI MA LOG PA YOD PA MA YIN PA DE'I TSE CI LA LTOS NAS
PHYIN CI LOG TU 'GYUR, DE'I PHYIR RIGS PA 'DIS KYANG PHYIN CI LOG
YOD PA MA YIN NO, ,DE MED PA'I PHYIR MA RIG PA MED DO, ,JI LTAR
MI RTAG PA LA

RTAG PA'O ZHES BYA BAR 'DZIN PA 'DI PHYIN CI LOG TU MI 'GYUR BA
DE BZHIN DU PHYIN CI LOG LHAG MA YOD PA MA YIN PA LA YANG SBYAR
BAR BYA'O, ,DE NYID KYI PHYIR BCOM LDAN 'DAS KYIS 'PHAGS PA LHAG
PA'I BSAM PA BRTAN PAS ZHUS PA LAS, BCOM LDAN 'DAS KYIS BKA'
STZAL PA, RIGS KYI BU GANG LAM

GYI NGES PAR 'BYUNG BA YONGS SU TSOL BA DE NI DE BZHIN TE, RIGS
KYI BU DE BZHIN GSHEGS PAS NI CHAGS PAR 'GYUR PA'I CHOS RNAMS
SPANGS PAS 'DOD CHAGS SPANGS PAR MA GSUNGS SO, ,DE BZHIN DU ZHE
SDANG BAR 'GYUR BA DANG, GTI MUG PAR 'GYUR PA'I CHOS RNAMS SPANGS
NAS DE

BZHIN GSHEGS PAS ZHE SDANG DANG GTI MUG SPANG BAR MA GSUNGS SO,
,DE CI'I PHYIR ZHE NA, RIGS KYI BU DE BZHIN GSHEGS PAS NI CHOS
GANG YANG DOR BAR BYA BA'AM THOB PAR BYA BA'I PHYIR CHOS MI STON
TO, ,YONGS SU SHES PAR BYA BA DANG, YONGS SU SPANG BAR BYA BA
DANG, BSGOM

PAR BYA BA DANG, MNGON SUM DU BYA BA DANG, MNGON PAR RTOGS PAR
BYA BA DANG, 'KHOR BA LAS BSKYOD PAR BYA BA DANG, MYA NGAN LAS
'DAS PAR 'GRO BAR BYA BA DANG, BSAL BAR BYA BA DANG, GZHAG PAR
BYA BA DANG, DBYE BAR BYA BA'I PHYIR CHOS MI STON TO, ,RIGS KYI
BU GNYIS SU

DBYE BA NI DE BZHIN GSHEGS PA RNAMS KYI CHOS NYID MA YIN NO,
,GNYIS LA SPYOD PA GANG YIN PA DE DAG NI YANG DAG PA LA ZHUGS PA
MA YIN NO, ,RIGS KYI BU GNYIS GANG ZHE NA, BDAG GIS 'DOD CHAGS
SPANG BAR BYA'O SNYAM PA 'DI NI GNYIS SO, ,BDAG GIS ZHE SDANG
SPANG PAR BYA'O

@152B SNYAM PA 'DI NI GNYIS SO, ,BDAG GIS GTI MUG SPANG BAR BYA'O
SNYAM PA 'DI NI GNYIS SO, ,DE LTAR SBYOR BA GANG YIN PA DE DAG NI
YANG DAG PA LA ZHUGS PA MA YIN TE, DE DAG NI LOG PAR ZHUGS PA RIG
PAR BYA'O, ,RIGS KYI BU 'DI LTA STE, DPER NA MI LA LA ZHIG GIS
SGYU MA MKHAN GYI

ROL MO BYUNG BA'I TSE, SGYU MA MKHAN GYIS SPRUL PA'I BUD MED
MTHONG NAS 'DOD CHAGS KYI SEMS BSKYED DE, DE 'DOD CHAGS KYIS SEMS
DKRIS NAS 'KHOR GYIS 'JIGS NAS BAG TSA STE, STAN LAS LANGS NAS
SONG STE DE SONG NAS BUD MED DE NYID LA MI SDUG PAR YID LA BYED
CING, MI

RTAG PA DANG, SDUG BSNGAL BA DANG, STONG PA DANG BDAG MED PAR YID
LA BYED NA, RIGS KYI BU DE JI SNYAM DU SEMS, MI DE YANG DAG PAR
ZHUGS PA YIN NAM, 'ON TE LOG PAR ZHUGS PA YIN, GSOL PA, BCOM LDAN
'DAS GANG BUD MED MA MCHIS PA LA MI SDUG PAR YID

LA BGYID CING, MI RTAG PA DANG, SDUG BSNGAL PA DANG, STONG PA
DANG BDAG MED PAR YID LA BGYID PA'I MI DE'I MNGON PAR BRTZON PA
DE NI LOG PA LAGS SO, ,BCOM LDAN 'DAS KYIS BKA' STZAL PA, RIGS
KYI BU 'DI NA DGE SLONG DANG DGE SLONG MA DANG DGE BSNYEN DANG
DGE BSNYEN MA KHA CIG

MA SKYES SHING MA BYUNG BA'I CHOS RNAMS LA MI SDUG PAR YID LA
BYED CING MI RTAG PA DANG SDUG BSNGAL BA DANG, STONG PA DANG BDAG
MED PAR YID LA BYED PA GANG YIN PA DE DAG KYANG DE DANG 'DRA BAR
BLTA BAR BYA'O, ,NGA NI MI BLUN PO DE DAG LAM SGOM PA YIN NO ZHES
MI SMRA STE, DE DAG NI LOG

PAR ZHUGS PA ZHES BYA'O, ,RIGS KYI BU 'DI LTA STE, DPER NA MI LA
LA ZHIG GNYID LOG PA'I RMI LAM DU BDAG GI KHYIM DU RGYAL PO'I
BTZUN MO 'ONG BA MTHONG NAS DE DANG LHAN CIG NYAL BAR BYED DE,
DRAN PA NYAMS PA'I PHYIR BDAG NYID NI SAD DO SNYAM DU DE LTAR
SEMS NAS, RGYAL POS

MA TSOR GRANG, DES BDAG BSAD DU 'ONG NGO SNYAM NAS 'JIGS SHING
SKRAG STE BROS NA, 'DI JI SNYAM DU SEMS, CI MI DE 'JIGS SHING
SKRAG STE BROS PAS RGYAL PO'I BTZUN MO'I 'JIGS PA DE LAS THAR BAR
'GYUR RAM, GSOL PA BCOM LDAN 'DAS DE NI DE LTAR MA LAGS SO, ,

@153A *, ,DE CI'I SLAD DU ZHE NA, BCOM LDAN 'DAS 'DI LTAR MI DES
BUD MED MA MCHIS PAR BUD MED KYI 'DU SHES BSKYED DE YANG DAG PA
MA LAGS PAR KUN BRTAGS PA'I SLAD DU'O, ,BCOM LDAN 'DAS KYIS BKA'
STZAL PA, RIGS KYI BU 'DI NA DGE SLONG DANG DGE SLONG

MA DANG DGE BSNYEN DANG DGE BSNYEN MA KHA CIG 'DOD CHAGS MED PA
LA 'DOD CHAGS KYI 'DU SHES BSKYED NAS, 'DOD CHAGS KYI 'JIGS PAS
SKRAG STE 'DOD CHAGS LAS NGES PAR 'BYUNG BA YONGS SU TSOL BA
DANG, DE BZHIN DU ZHE SDANG MED PAR ZHE SDANG GI 'DU SHES BSKYED
GTI MUG MED PAR

GTI MUG GI 'DU SHES BSKYED NAS GTI MUG GI 'JIGS PAS SKRAG STE,
GTI MUG LAS NGES PAR 'BYUNG BA YONGS SU TSOL BA RNAMS KYANG DE
DANG 'DRA BAR BLTA BAR BYA'O, ,DA NI MI BLUN PO DE DAG LA LAM
SGOM PA YIN NO ZHES MI SMRA STE, DE DAG NI LOG PAR ZHUGS PA ZHES
BYA'O, ,

RIGS KYI BU 'DI LTA STE DPER NA MI DES MED BZHIN DU SGRO BTAGS
PAS 'JIGS PA MED PA LA 'JIGS PA'I 'DU SHES BSKYED PA DE BZHIN DU,
RIGS KYI BU BYIS PA SO SO'I SKYE BO RNAMS NI 'DOD CHAGS KYI MTHA'
MA SHES NAS 'DOD CHAGS KYI YOD PA'I MTHA'I 'JIGS PAS

SKRAG STE, 'DOD CHAGS KYI MTHA' LAS NGES PAR 'BYUNG BA TSOL LO,
,ZHE SDANG GI MTHA' CI YANG MED PA'I MTHA' MA SHES NAS ZHE SDANG
GI MTHA'I 'JIGS PAS SKRAG CING CI YANG MED PA'I MTHA' LA NGES PAR
'BYUNG BAR YONGS SU TSOL LO, ,GTI MUG GI MTHA' STONG PA

NYID KYI MTHA' MA SHES NAS GTI MUG GI MTHA'I 'JIGS PAS SKRAG STE,
STONG PA NYID KYI MTHA' LAS NGES PAR 'BYUNG BA YONGS SU TSOL BAR
BYED DO, ,DA NI MI BLUN PO DE DAG LA LAM SGOM PA YIN NO ZHES MI
SMRA STE, DE DAG NI LOG PAR ZHUGS PA ZHES BYA'O ZHES RGYA CHER
GSUNGS SO, ,

'DIR SMRAS PA, GAL TE YANG RTAG PA'O ZHES BYA BA DE LTAR 'DZIN
PA'I PHYIN CI LOG YOD PA MA YIN PA DE LTAR NA YANG RE ZHIG 'DZIN
PA DE NI YOD PA MA YIN NO, ,'DZIN PA ZHES BYA BA NI 'DZIN PA STE,
DNGOS PO BYA BA'I RANG BZHIN CAN YIN NO, ,DE LA YANG GDON MI ZA
BAR SGRUB BYED RTAG

@153B PA NYID LA SOGS PA BYED PA YOD PAR 'GYUR DGOS LA, BDAG GAM
SEMS CAN KYANG RUNG STE BYED PA PO YANG YOD DGOS SHING, GZUGS LA
SOGS PA'I YUL LAS KYANG YOD DGOS SO, ,DNGOS PO BYA BA DANG BYED
PA DANG, BYED PA PO DANG LAS RNAMS GRUB PA YIN NA NI THAMS CAD
GRUB PAS

KHO BO CAG GI 'DOD PA GRUB BO, ,BRJOD PAR BYA STE, KHYOD KYI REG
PA 'DI NI BRDZUN PA YIN TE, JI SKAD BSHAD PA'I TSUL GYIS, ,GANG
GIS 'DZIN DANG 'DZIN GANG DANG, 'DZIN PA PO DANG GANG GZUNG BA,
,THAMS CAD NYE BAR ZHI BA STE, ,DE PHYIR 'DZIN PA YOD MA YIN,
,'DIR 'DZIN PA PO

'GA' ZHIG RTAG PA NYID LA SOGS PA'I KHYAD PAR BYED PAR 'GYUR BA
GANG ZHIG GZUGS DANG SGRA LA SOGS PA'I DNGOS PO LAS SU GYUR PA
CUNG ZAD CIG 'DZIN PAR BYED PA DE JI LTAR YOD PA MA YIN PA DE
LTAR NI SNGAR BSTAN ZIN TO, ,JI LTAR ZHE NA, JI LTAR RTAG PA NYID
LA SOGS PA'I BYED PA PO YOD PA MA YIN PA DE

LTAR NI, GAL TE MI RTAG RTAG PA ZHES, ,DE LTAR 'DZIN PA LOG YIN
NA, ,ZHES BYA BA LA SOGS PAS BSTAN LA, ,JI LTAR 'DZIN PA PO MED
PA DE LTAR NI, ,BDAG GI YOD NYID MED NYID NI, ,JI LTA BUR YANG
GRUB PA MED, ,CES BYA BA 'DIS BSTAN PA YIN ZHING, GANG GZUNG BAR

BYA BA DE YANG JI LTAR MED PA DE LTAR NI, GZUGS SGRA RO DANG REG
PA DANG, ,DRI DANG CHOS DAG 'BA' ZHIG STE, ,ZHES BYA BAS BSTAN PA
YIN NO, ,GANG GI TSE DE LTAR BYED PA PO DANG BYED PA DANG LAS DAG
MA GRUB PA DE'I TSE GO RGYU MED PA'I 'DZIN PA YOD PAR GA LA
'GYUR, ,DE'I PHYIR, GANG GIS

'DZIN DANG 'DZIN GANG DANG, ,'DZIN PA PO DANG GANG GZUNG BA,
,THAMS CAD NYE BAR ZHI BA STE, ,RANG BZHIN GYIS MA SKYES PA'I
PHYIR THAMS CAD MYA NGAN LAS 'DAS PA YIN NO ZHES BYA BA'I DON TO,
,GANG GI PHYIR 'DI DE LTAR YIN PA, DE PHYIR 'DZIN PA YOD PA MA
YIN NO, ,RNAM PA GCIG TU NA

GANG GI PHYIR RKYEN BRTAG PA LA SOGS PA'I RAB TU BYED PA RNAMS
KYI BYED PA DANG DNGOS PO DANG BYED PA PO DANG LAS THAMS CAD RNAM
PA THAMS CAD DU MA SKYES PAR BSTAN PA DE'I PHYIR, 'DI DAG THAMS
CAD NYE BAR ZHI BA YIN TE, DE'I PHYIR 'DZIN PA YOD PA MA YIN NO
ZHES BYA BA'O, ,'DIR

@154A *, ,SMRAS PA, PHYIN CI LOG DAG NI YOD PA NYID DE, PHYIN CI
LOG DANG LDAN PA YOD PA'I PHYIR RO, ,'DI NA PHYIN CI LOG DANG
LDAN PA'I LHA SBYIN YOD PA MA YIN LA, PHYIN CI LOG DAG MED PAR NI
PHYIN CI LOG DANG LDAN PA SRID PA MA YIN NO, ,DE'I PHYIR PHYIN CI
LOG YOD PA

MA YIN NO, ,BRJOD PAR BYA STE, 'DIR BYED PA DANG BYED PA PO DANG
LAS RNAMS NI MED PAS 'DZIN PA NYID RNAM PAR THAMS CAD DU YOD PA
MA YIN NO ZHES NI KHO BO CAG GIS BSHAD ZIN TO, ,DE'I PHYIR, LOG
PA'AM YANG DAG NYID DU NI, ,'DZIN PA YOD PA MA YIN NA, ,GANG LA
PHYIN CI LOG YOD

CING; ;GANG LA PHYIN CI MA LOG YOD, ,'GA' ZHIG CUNG ZAD KYANG LOG
PA'AM YANG DAG PAR MI 'DZIN PA LA PHYIN CI LOG NYID DANG, PHYIN
CI MA LOG PA NYID CES BYA BA GA LA YOD, DE'I PHYIR PHYIN CI LOG
DAG MED DO, ,GZHAN YANG PHYIN CI LOG 'DI DAG 'GA' ZHIG LA 'DOD NA
NI,

PHYIN CI LOG TU GYUR PA ZHIG LA BRTAG GAM, PHYIN CI LOG TU MA
GYUR BA ZHIG GAM, PHYIN CI LOG TU 'GYUR BZHIN PA ZHIG LA BRTAG
GRANG NA, RNAM PA THAMS CAD DU 'THAD PA MA YIN NO ZHES BSTAN PA'I
PHYIR, PHYIN CI LOG TU 'GYUR PA LA, ,PHYIN CI LOG DAG MI SRID DE,
,PHYIN CI LOG

TU MA GYUR LA, ,PHYIN CI LOG DAG MI SRID DO, ,PHYIN CI LOG TU
'GYUR BZHIN LA'ANG, ,PHYIN CI LOG DAG MI SRID DO, ,GANG LA PHYIN
CI LOG SRID PA, ,BDAG NYID KYIS NI RNAM PAR DPYOD, ,CES BYA BA
GSUNGS SO, ,DE LA, RE ZHIG PHYIN CI LOG TU GYUR PA LA, ,PHYIN CI
LOG DAG

MI SRID DO, ,CI'I PHYIR ZHE NA, 'DI LTAR, GANG ZHIG PHYIN CI LOG
TU GYUR PA DE NI PHYIN CI LOG TU GYUR ZIN PA NYID YIN NA, DE LA
YANG PHYIN CI LOG DANG 'BREL PAS CI ZHIG BYA STE, DGOS PA MED
PA'I PHYIR RO, ,PHYIN CI LOG TU GYUR PA LA YANG PHYIN CI LOG DAG
MI RIGS TE, MI

SHES PA'I GNYID DANG BRAL BAS BLO GROS KYI SPYAN RGYAS PA SANGS
RGYAS RNAMS LA YANG PHYIN CI LOG YOD PAR THAL BAR 'GYUR PA'I
PHYIR RO, ,DE BZHIN DU PHYIN CI LOG TU 'GYUR BZHIN PA LA YANG
PHYIN CI LOG DAG YOD PA MA YIN TE, PHYIN CI LOG PAR 'GYUR BZHIN
PA MED PA'I PHYIR TE, GANG

@154B ZHIG PHYIN CI LOG TU GYUR BA DANG, PHYIN CI LOG TU MA GYUR
PA LAS MA GTOGS PA PHYIN CI LOG BZHIN PA ZHES BYA BA'I DNGOS PO
GZHAN PO DE GANG ZHIG YOD PAR 'GYUR, PHYIN CI LOG TU 'GYUR BZHIN
PA NI PHYED PHYIN CI LOG PA YIN NO ZHE NA, PHYED PHYIN CI LOG PA
ZHES BYA BA NI GANG ZHIG CUNG ZAD

CIG PHYIN CI LOG TU GYUR CING, CUNG ZAD CIG PHYIN CI LOG TU MA
GYUR PA YIN NA, DE LA 'DI'I CUNG ZAD CIG PHYIN CI LOG TU GYUR PA
GANG YIN PA DE LA NI PHYIN CI LOG GIS PHYIN CI LOG TU BYED PA MA
YIN TE, PHYIN CI LOG TU GYUR ZIN PA'I PHYIR RO, ,'DI'I CUNG ZAD
CIG PHYIN CI LOG TU MA GYUR

PA GANG YIN PA DE YANG PHYIN CI LOG GIS PHYIN CI LOG TU BYED PA MA
YIN TE, PHYIN CI LOG TU MA GYUR PA'I PHYIR RO, ,DE'I PHYIR PHYIN CI
LOG TU GYUR BZHIN PA 'GA' ZHIG LA YANG PHYIN CI LOG DAG SRID PA MA
YIN NO, ,PHYIN CI LOG TU GYUR PA DANG, PHYIN CI LOG TU MA GYUR PA
DANG, PHYIN CI LOG TU

'GYUR BZHIN PA GANG DAG LA DE LTA MI SRID LA MI SRID PAS DA GANG
DAG LA PHYIN CI LOG DAG SRID CES BDAG NYID GZU POR GYUR PAS SHES
RAB KYIS RNAM PAR DPYOD CIG ,DE'I PHYIR DE LTAR NA RTEN MED PAS
KYANG PHYIN CI LOG DAG YOD PA MA YIN NO, ,GZHAN YANG, PHYIN CI
LOG RNAMS MA

SKYES NA, ,JI LTA BUR NA YOD PAR 'GYUR, ,PHYIN CI LOG RNAMS SKYE
MED NA, ,PHYIN CI LOG CAN GA LA YOD, ,DE LA, DNGOS PO BDAG LAS MI
SKYE STE, ,GZHAN LAS SKYES PA NYID MA YIN, ,BDAG DANG GZHAN LAS
KYANG MIN NA, ,PHYIN CI LOG CAN GA LA YOD, ,PHYIN CI LOG DANG
LDAN

PA GA LA YOD CES BYA BA'I THA TSIG GO, ,DE'I PHYIR PHYIN CI LOG
DAG NI YOD PA NYID DE, PHYIN CI LOG DANG LDAN PA YOD PA'I PHYIR
RO ZHES GANG SMRAS PA DE MI RIGS SO, ,CI STE YANG PHYIN CI LOG
BZHI PO CUNG ZAD CIG YOD PA NYID DU KHAS LEN NA, DE LTA NA YANG,
PHYIN CI LOG NYID DU GZHAG PAR

MI NUS SO, ,CI'I PHYIR ZHE NA, 'DI LTAR, GAL TE BDAG DANG GTZANG
BA DANG, ,RTAG DANG BDE BA YOD NA NI, ,BDAG DANG GTZANG DANG RTAG
PA DANG, ,BDE BA PHYIN CI LOG MA YIN, ,GAL TE BDAG DANG GTZANG BA
DANG RTAG PA DANG BDE BA DE DAG PHYIN CI LOG YIN NO ZHES BYA BAR
RNAM PAR 'JOG

@155A *, ,NA NI, CI DE DAG YOD DAM 'ON TE MED, ,GAL TE YOD NA NI
'O NA PHYIN CI LOG MA YIN TE, YOD PA'I PHYIR BDAG MED PA LA SOGS
PA BZHIN NO, ,CI STE MED NA NI DE'I TSE DE DAG MED PA'I PHYIR
PHYIN CI LOG NYID YOD PA MA YIN PA 'BA' ZHIG TU MA ZAD KYI, 'GAL
ZLA

PHYIN CI LOG MED PA'I PHYIR BDAG MED PA LA SOGS PA PHYIN CI LOG
PA RNAMS KYANG YOD PA MA YIN NO ZHES BSTAN PA'I PHYIR, GAL TE
BDAG DANG GTZANG BA DANG, ,RTAG DANG BDE BA MED NA NI, ,BDAG MED
MI GTZANG MI RTAG DANG, ,SDUG BSNGAL YOD PA MA YIN NO, ,ZHES
GSUNGS TE,

GAL TE YOD PA MA YIN PA PHYIN CI LOG NYID DU MI SRID PAS BDAG
DANG GTZANG BA DANG RTAG PA DANG BDE BA MED DO SNYAM DU SEMS NA,
DE LTA YIN NA 'O NA BDAG LA SOGS PA RNAMS YOD PA MA YIN PA'I
PHYIR GANG BDAG MED PA LA SOGS PA PHYIN CI MA LOG PA NYID DU
GZUNG BA DE YANG DOR BAR BYA STE, DGAG

BYA MED NA BKAG PA MED PA'I PHYIR RO, ,GANG GI TSE DE LTAR BDAG
MED PA LA SOGS PA YOD PA MA YIN PA DE'I TSE DE YANG RANG GI NGO
BOS GRUB PA MED PA'I PHYIR BDAG LA SOGS PA LTAR JI LTAR PHYIN CI
LOG TU MI 'GYUR, DE'I PHYIR THAR PA 'DOD PA RNAMS PHYIN CI LOG DE
DAG BRGYAD CHAR YANG

SPANG BAR BYA'O, ,PHYIN CI LOG RNAM PAR DPYOD PA 'DI DAG JI SKAD
DU BSHAD PA 'DI NI MA RIG PA LA SOGS PA SPANG BA'I RGYU NYID YIN
PAS DON CHEN PO CAN NYID YIN PAR BSTAN PA'I PHYIR, DE LTAR PHYIN
CI LOG 'GAGS PAS, ,MA RIG PA NI 'GAG PAR 'GYUR, ,MA RIG 'GAGS PAR
GYUR NA NI, ,'DU BYED

LA SOGS 'GAG PAR 'GYUR, ,ZHES GSUNGS TE, GANG GI TSE RNAL 'BYOR
PA DES JI SKAD BSHAD PA'I RIGS PAS PHYIN CI LOG MA DMIGS PA DE'I
TSE, DE LTAR PHYIN CI LOG MA DMIGS PAS DE'I RGYU CAN GYI MA RIG
PA 'GAG PAR 'GYUR RO, ,DE 'GAGS PAS MA RIG PA'I RGYU CAN 'DU BYED
LA

SOGS PA RGA SHI'I MTHAR THUG PA'I CHOS RNAMS 'GAG PAR 'GYUR TE,
MA RIG PA NI NYON MONGS PA'I TSOGS MTHA' DAG DANG, SKYE BA LA
SOGS PA SDUG BSNGAL GYI RGYUR 'GYUR BA'I PHYIR RO, ,JI LTAR LUS
KYI DBANG PO'I RGYU CAN DBANG PO GZUGS CAN THAMS CAD NI LUS

@155B KYI DBANG PO 'GAGS PA NA 'GAG PAR 'GYUR BA DE BZHIN DU, 'DU
BYED LA SOGS PA MA RIG PA'I RGYU CAN SRID PA'I YAN LAG 'BYUNG BA
RNAMS NI NGES PAR MA RIG PA 'GAGS PA NA 'GAG PAR 'GYUR RO ZHES
BSTAN PA'I PHYIR, MA RIG 'GAGS PAR GYUR NA NI, ,'DU BYED LA SOGS

'GAG PAR 'GYUR, ,ZHES GSUNGS PA YIN NO, ,'DIR SMRAS PA, GAL TE
PHYIN CI LOG 'GAGS PAS MA RIG PA 'GAG NA, 'O NA NI GANG ZHIG DE
LTAR PHYIN CI LOG 'GAGS PAS 'GAG PAR 'GYUR BA, MA RIG PA YOD PA
YIN TE, NAM MKHA'I

AA MRA'I LCUG MA YOD PA MA YIN PA SPANG BA'I THABS TSOL BA NI YOD
PA MA YIN NO, ,DE'I PHYIR MA RIG PA YOD PA YIN TE, DE 'GAG PA'I
THABS TSOL BA YOD PA'I PHYIR RO, ,DE'I PHYIR 'DOD CHAGS LA SOGS
PA'I NYON MONGS PA DE'I RGYU CAN RNAMS YOD PA YIN LA, ,NYON MONGS
PA YOD

PA'I PHYIR SRID PA'I RGYUN YANG YOD PA NYID DO, ,BRJOD PAR BYA
STE, KYE MA GANG ZHIG DAM PA GZHAN GYI DON 'BYUNG BA LA CI LA
YANG RAG MA LAS PAR CHES PA RNAMS THABS DANG SHES RAB KYI STOBS
KYIS NYON MONGS PA'I DUG GI LJON SHING CHEN PO BDAG NYID THAMS
CAD DU SDUG BSNGAL SHIN TU

STOBS PA MA LUS PA DRUNGS 'BYIN PAR MDZAD PA LA, STOBS 'DEBS PAR
MI GNAS PA 'BA' ZHIG TU MA ZAD KYI 'ON KYANG DE DRUNGS 'BYIN PAR
MDZAD PA RNAMS DANG SHIN TU 'GAL BAR GNAS SHING GZU LUMS KYI NYON
MONGS PA'I DUG GI LJON SHING CHEN PO DE 'DZUGS PA LA CHES SHIN TU

GUS PA NI, PHA ROL PO DON MA YIN PA LA MKHAS PA SHIN TU CHEN PO
NYID YIN NO, ,GZHAN YANG GAL TE NYON MONGS PA MA RIG PA LA SOGS
PA RNAMS SPONG BA YOD NA NI, DE SPONG BA'I THABS TSOL BAR 'GYUR
NA, DE DAG SPONG BA NI YOD PA MA YIN NO, ,CI'I PHYIR ZHE NA, 'DI
NA

GAL TE YOD NA NI, DE'I TSE RANG GI NGO BOS YOD PA RNAMS LA 'AM,
,YOD PA MA YIN PA RNAMS LA YOD PAR 'GYUR BA ZHIG GO, ,DE LAS CIR
'GYUR ZHE NA, GAL TE NYON MONGS PA RANG BZHIN NGO BOS YOD PAR
GYUR BA RNAMS SPONG BAR 'DOD NA NI, DE MI 'THAD DO, ,CI'I PHYIR
ZHE NA,

@156A *, ,'DI LTAR, GAL TE LA LA'I NYON MONGS PA, ,GANG DAG RANG
BZHIN GYIS YOD NA, ,JI LTA BUR NA SPANG BAR 'GYUR, ,YOD PA SU
ZHIG SPONG BAR BYED, ,DNGOS PO RANG GI NGO BOS YOD PA RNAMS KYI
RANG BZHIN NI BZLOG PAR MI NUS TE, SA LA SOGS PA

RNAMS KYI RANG BZHIN SRA BA LA SOGS PA RNAMS NI LDOG PA MA YIN
NO, ,DE BZHIN DU GAL TE LA LA STE GANG ZAG GI GANG DAG STE MA RIG
PA LA SOGS PA'I NYON MONGS PA 'DI DAG KYANG RANG BZHIN GYIS YOD
NA NI JI LTA BUR NA SPONG BAR 'GYUR TE, ,GANG GIS KYANG SPONG BAR
MI 'GYUR BA NYID

DO; ;YANG CI'I PHYIR DE DAG NI SPONG ZHE NA, YOD PA SU ZHIG SPONG
BAR BYED, CES GSUNGS TE, RANG BZHIN BZLOG PAR MI NUS PA'I PHYIR,
NAM MKHA'I MI SGRIB PA NYID BZLOG TU MED PA BZHIN NO SNYAM DU
DGONGS PA YIN NO, ,CI STE RANG BZHIN GYIS MED PA ZHIG YIN NA ZHES
BYA BAR

RTOG NA, DE LTAR NA YANG SPONG BA YOD PA MA YIN PA NYID DO ZHES
GSUNGS PA, GAL TE LA LA'I NYON MONGS PA, ,GANG DAG RANG BZHIN
GYIS MED PA, ,JI LTA BUR NA SPONG BAR 'GYUR, ,MED PA SU ZHIG
SPONG BAR BYED, ,NYON MONGS PA RANG BZHIN GYIS MED PA STE MI BDOG
PA RNAMS

KYANG SPANG BAR MI NUS PA NYID DO, ,ME'I GRANG BA YOD PA MA YIN
PA NI BZLOG PAR NUS PA MA YIN NO, ,DE BZHIN DU NYON MONGS PA 'DI
DAG KYANG SU LA YANG GANG DAG KYANG RANG BZHIN GYIS MED PAS, DE
DAG SUS SPONG BAR BYED DE SUS KYANG SPONG BAR BYED PA MA YIN NO,
,DE'I PHYIR DE LTAR

PHYOGS GNYI GA LTAR YANG SPONG BA YOD PA MA YIN PAS NYON MONGS PA
RNAMS SPONG BA MED DO, ,SPONG BA MED PA'I PHYIR NA NYON MONGS PA
SPONG BA'I THABS TSOL BA LTA YOD PAR GA LA 'GYUR, DE'I PHYIR JI
SKAD DU, MA RIG PA LA SOGS PA RNAMS NI YOD PA NYID DE, ,DE SPONG
BA'I THABS

TSOL BA YOD PA'I PHYIR RO ZHES GANG SMRAS PA DE MI 'THAD DO, ,JI
SKAD DU, 'PHAGS PA TING NGE 'DZIN GYI RGYAL PO LAS KYANG, GZUGS
KYIS KYANG NI BYANG CHUB BSTAN, ,BYANG CHUB KYIS KYANG GZUGS
BSTAN TE, ,MI MTSUNGS PA YI SGRA RNAMS KYIS, ,CHOS KYI BLA MA RAB
TU BSTAN, ,

@156B SGRA YIS GZUGS KYI BLA MA STE, ,NGO BO NYID KYIS ZAB PA DAG
,GZUGS DANG BYANG CHUB MNYAM PA STE, ,THA DAD BYA BA DE MI RNYED,
,MYA NGAN 'DAS PA ZAB PAR YANG, ,SGRA YIS RAB TU BSTAN PA LTAR,
,MYA NGAN 'DAS PA DE MI RNYED, ,DE YI SGRA YANG MI RNYED DO,
,SGRA DANG MYA NGAN

'DAS PA NI, ,GNYI GA'ANG RNYED PAR MI 'GYUR TE, ,DE BZHIN STONG
PA'I CHOS RNAMS LA, ,MYA NGAN 'DAS PA RAB TU BSTAN, ,MYA NGAN
'DAS DANG 'DA' BA NI, ,MYA NGAN 'DAS PA MI RNYED DE, ,'DI NI CHOS
RNAMS 'JUG PA MED, ,PHYIS NI CI 'DRA DE BZHIN SNGON, ,CHOS RNAMS
THAMS

CAD RANG BZHIN GYIS, ,MYA NGAN 'DAS DANG MTSUNGS MNYAM PAR,
,SANGS RGYAS BSTAN LA BRTZON PA YI, ,'BYUNG BA DE DAG RNAMS KYIS
RIG ,CES GSUNGS PA DANG, DE BZHIN DU, YE SHES KYIS NI PHUNG PO
STONG NYID MKHYEN, ,MKHYEN NAS NYON MONGS RNAMS DANG MI 'GROGS

TE; ;BRJOD PA TZAM GYI SGO NAS BRJOD BYA ZHING, ,MYA NGAN 'DAS
BZHIN 'JIG RTEN 'DIR DPYAD BYA, ,ZHES BYA BA GSUNGS SO, ,SLOB
DPON ZLA BA GRAGS PA'I ZHAL SNGA NAS SBYAR BA'I TSIG GSAL BA LAS,
PHYIN CI LOG BRTAG PA ZHES BYA BA RAB TU BYED PA NYI SHU RTZA
GSUM PA'I 'GREL

PA'O,, ,,'DIR, GAL TE 'DI DAG KUN STONG NA, ,'BYUNG BA MED CING
'JIG PA MED, ,'PHAGS PA'I BDEN PA BZHI PO RNAMS, ,KHYED LA MED
PAR THAL BAR 'GYUR, ,GAL TE RIGS PAS MI 'THAD PA'I PHYIR PHYI
DANG NANG GI DNGOS PO'I RNAM PA 'DI DAG THAMS CAD STONG

PA NYID DO ZHES SGRUB NA, DE LTA NA KHYOD LA NYES PA CHEN PO DANG
MANG POR 'GYUR BA MA YIN NAM, JI LTAR ZHE NA, GAL TE 'DI DAG
THAMS CAD STONG PA NYID YIN NA DE'I TSE GANG STONG PA DE NI MED
PA YIN LA, GANG MED PA DE NI YOD PA MA YIN PA'I PHYIR MO GSHAM
GYI BU BZHIN DU SKYE BA MED CING 'GAG PA MED

PAS DNGOS PO GANG YANG 'BYUNG BA MED CING 'JIG PA MED PAR 'GYUR
RO, ,DE MED PAS 'PHAGS PA'I BDEN PA BZHI PO RNAMS STONG PAR SMRA
BA KHYOD LA MED PAR THAL BAR 'GYUR RO, ,JI LTAR ZHE NA, 'DI LTAR,
'DI NA NYE BAR LEN PA'I PHUNG PO LNGA PO SNGAR GYI RGYUS BSKYED
CING RTEN CING

@157A *, ,'BREL BAR 'BYUNG BA NI, SDUG BSNGAL GYI SDUG BSNGAL
NYID DANG, 'GYUR BA'I SDUG BSNGAL NYID DANG, 'DU BYED KYI SDUG
BSNGAL NYID KYIS MI MTHUN PAR GYUR PA'I PHYIR GNOD PA'I BDAG NYID
CAN NYID KYIS NA SDUG BSNGAL ZHES BYA'O, ,SDUG BSNGAL DE YANG

PHYIN CI LOG SPANGS PAS 'PHAGS PA RNAMS KHO NAS SDUG BSNGAL LO
SNYAM DU SHES KYI, PHYIN CI LOG DANG RJES SU 'BREL PA'I PHYIR
DANG, JI LTAR MTHONG BA BZHIN DNGOS PO'I RANG BZHIN RNAM PAR 'JOG
PA'I PHYIR 'PHAGS PA MA YIN PA DAG GIS NI MA YIN NO, ,DE LTAR
DNGOS PO DE DAG

GIS DNGOS PO DE DAG NYID DER DMIGS PA'I PHYIR RIMS LA SOGS PA'I
NAD KYIS BTAB PAS DBANG PO PHYIN CI LOG TU GYUR PA BU RAM MNGAR
BA'I RANG BZHIN YANG KHA BA NYID DU DMIGS PA RNAMS LA DE DAG GI
SHES PA LA LTOS NAS KHA BA NYID DU BDEN GYI, MNGAR BA NYID DU NI
MA YIN PA DE

BZHIN DU 'DIR YANG NYE BAR LEN PA'I PHUNG PO LNGA SDUG BSNGAL GYI
RANG BZHIN YIN MOD KYI, DE LTA NA YANG GANG DAG GIS 'DI DAG SDUG
BSNGAL GYI BDAG NYID DU MTHONG BA DE DAG NYID LA DE DAG SDUG
BSNGAL YIN PAR BZHAG GI, ,PHYIN CI LOG DANG RJES SU 'BREL BAS
RNAM PA GZHAN DU DMIGS PA

RNAMS LA NI MA YIN NO, ,DE'I PHYIR 'PHAGS PA RNAMS KHO NA LA DE
SDUG BSNGAL GYI BDAG NYID DU BDEN PA DE'I PHYIR SDUG BSNGAL
'PHAGS PA'I BDEN PA ZHES BYA'O, ,GAL TE 'PHAGS PA MA YIN PA RNAMS
KYIS KYANG TSOR BA SDUG BSNGAL LA SDUG BSNGAL LO ZHES BYA BAR
YONGS SU GCOD PA

NYID MA YIN NAM; DE'I PHYIR JI LTAR SDUG BSNGAL 'PHAGS PA RNAMS
KHO NA LA BDEN PA YIN ZHE NA, TSOR BA SDUG BSNGAL NYID 'BA' ZHIG
SDUG BSNGAL GYI BDEN PA MA YIN TE, 'O NA CI ZHE NA, NYE BAR LEN
PA'I PHUNG PO LNGA CHAR YIN NO, ,DE'I PHYIR 'PHAGS PA RNAMS KHO
NA LA DE BDEN PA'I

PHYIR 'PHAGS PA'I BDEN PA'O ZHES RNAM PAR GZHAG STE, JI SKAD DU,
LAG MTHIL SPU NYAG GCIG 'DUG PA, ,MI RNAMS KYIS NI MI RTOGS LA,
,DE NYID MIG TU SONG NA YANG, ,MI BDE BA DANG GNOD BSKYED LTAR,
,BYIS PA LAG MTHIL 'DRA BA YIS, ,'DU BYED SDUG BSNGAL

@157B SPU MI RTOGS, ,'PHAGS PA MIG DANG 'DRA BAS NI, ,DE YIS SHIN
TU YID KYANG 'BYUNG, ,ZHES BSHAD DO, ,DE'I PHYIR SDUG BSNGAL DE
NI 'PHAGS PA RNAMS KHO NA LA BDEN PAS SDUG BSNGAL 'PHAGS PA'I
BDEN PA'O ZHES RNAM PAR GZHAG GO, ,NAM ZHIG GI TSE NA 'DI SDUG
BSNGAL

'PHAGS PA'I BDEN PAR RIGS SHE NA, GANG GI TSE 'DUS BYAS RNAMS LA
'BYUNG BA DANG 'JIG PA YOD PA YIN NA, GANG GI TSE STONG PA'I
PHYIR CUNG ZAD KYANG SKYE BA MED CING CUNG ZAD KYANG 'GAG PA MED
PA DE'I TSE NI SDUG BSNGAL YOD PA MA YIN NO, ,SDUG BSNGAL MED PA
NA YANG KUN 'BYUNG GI BDEN

PA YOD PAR GA LA 'GYUR, 'DI LTAR RGYU GANG LAS SDUG BSNGAL KUN
'BYUNG ZHING SKYE BA SRED PA DANG LAS DANG NYON MONGS PA'I MTSAN
NYID CAN GYI RGYU DE LA NI KUN 'BYUNG ZHES BYA NA, GANG GI TSE
'BRAS BUR GYUR PA SDUG BSNGAL GYI BDEN PA YOD PA MA YIN PA DE'I
TSE 'BRAS BU DANG BRAL BA RGYU NYID DU MI

'THAD PA'I PHYIR KUN 'BYUNG YANG MED DO, ,SDUG BSNGAL DANG BRAL
ZHING YID MI SKYE BA LA NI 'GOG PA ZHES BYA NA, GANG GI TSE SDUG
BSNGAL NYID MED PA DE'I TSE GANG GANG GIS 'GOG PAR 'GYUR, DE'I
PHYIR SDUG BSNGAL 'GOG PA YANG MED DO, ,DE'I PHYIR SDUG BSNGAL
MED NA 'GOG PA'I BDEN

PA YANG MED DO, ,SDUG BSNGAL 'GOG PA MED NA YANG SDUG BSNGAL 'GOG
PAR 'GRO BA'I LAM 'PHAGS PA'I LAM YAN LAG BRGYAD KYANG YOD PAR GA
LA 'GYUR, DE'I PHYIR LAM GYI BDEN PA YANG MED DO, ,DE'I PHYIR DE
LTAR DNGOS PO RNAMS STONG PAR SMRA BAR KHYOD LA 'PHAGS PA'I BDEN
PA

BZHI PO DAG MED PAR THAL BAR 'GYUR RO, ,DE LAS NYES PA CIR 'GYUR
ZHE NA, BRJOD PAR BYA STE, 'PHAGS PA'I BDEN PA BZHI MED PAS,
,YONGS SU SHES DANG SPANG BA DANG, ,SGOM DANG MNGON DU BYA BA
DAG ,'THAD PAR 'GYUR BA MA YIN NO, ,'PHAGS PA'I BDEN PA BZHI PO
RNAMS

MED PAR THAL BA YIN DANG, MI RTAG PA LA SOGS PA NI RNAM PA DAG
GIS SDUG BSNGAL GYI BDEN PA YONGS SU SHES PA DE DANG, SDUG BSNGAL
KUN 'BYUNG GI BDEN PA SPANG BA DANG, SDUG BSNGAL 'GOG PAR 'GRO
BA'I LAM SGOM PA DANG, ,SDUG BSNGAL 'GOG PA MNGON DU BYA BA STE
MNGON SUM

@158A *, ,DU BYA BA MI 'THAD DO, ,GAL TE SDUG BSNGAL LA SOGS PA
'PHAGS PA'I BDEN PA RNAMS MED PAS YONGS SU SHES PA LA SOGS PA MED
PA DE'I TSE, NYES PA CI YOD CE NA, BRJOD PAR BYA STE, DE DAG YOD
PA MA YIN PAS, ,'BRAS BU BZHI YANG

YOD MA YIN, ,'BRAS BU MED NA 'BRAS GNAS MED, ,ZHUGS PA DAG KYANG
YOD MA YIN, ,GAL TE SKYES BU GANG ZAG BRGYAD, ,DE DAG MED NA DGE
'DUN MED, ,'PHAGS PA'I BDEN PA RNAMS MED PHYIR, ,DAM PA'I CHOS
KYANG YOD MA YIN, ,CHOS DANG DGE 'DUN YOD MIN

NA; ;SANGS RGYAS JI LTAR YOD PAR 'GYUR, ,GANG GI TSE DE LTAR SDUG
BSNGAL YONGS SU SHES PA LA SOGS PA MED PA DE'I TSE, DE MED PAS
RGYUN DU ZHUGS PA DANG, LAN CIG PHYIR 'ONG BA DANG, PHYIR MI 'ONG
BA DANG, DGRA BCOM PA'I 'BRAS BU DANG, BZHI YANG 'THAD PA MA

YIN NO, ,JI LTAR ZHE NA, 'DIR NYON MONGS PA RNAMS KYI SPANGS PA
BSDOMS PAS NI, 'BRAS BU'I MING 'THOB STE, 'DI LTA STE, KUN TU
SBYOR BA GSUM SPANGS PAS SKAD CIG MA BCU DRUG PA LAM LA RJES SU
SHES PA LA SOGS PA NYON MONGS PA'I SPANGS PA GANG YOD PA DE NI
RGYUN DU

ZHUGS PA'I 'BRAS BU'O, ,'DOD PA NA SPYOD PA'I NYON MONGS PA BSGOM
PAS SPANG BAR BYA BA RNAMS KYI CHEN PO DANG 'BRING DANG CHUNG
NGU'I RNAM PA RNAMS LA YANG RE RE ZHING CHEN PO DANG 'BRING DANG
CHUNG NGU'I DBYE BAS PHYE BA NA RNAM PA DGUR 'GYUR RO, ,DE LA
'DOD PA NA SPYOD PA'I RNAM PA DRUG PA ZAD PAS RNAM PAR

GROL PA'I LAM LA SPANGS PA GANG YOD PA DE NI LAN CIG PHYIR 'ONG
BA'I 'BRAS BU'O, ,'DOD PA NA SPYOD PA'I NYON MONGS PA DE DAG GI
NYON MONGS PA RNAM PA DGU PA ZAD PAS RNAM PAR GROL BA'I LAM LA
SPANGS BA GANG ZHIG YOD PA DE NI PHYIR MI 'ONG BA'I 'BRAS BU'O,
,GZUGS DANG GZUGS MED PA NA

SPYOD PA'I NYON MONGS PA BSGOM PAS SPANG PAR BYA BA, SA DANG SA
LA RNAM PA DGU'I DBYE BAS PHYE BA RNAMS LAS 'DU SHES MED 'DU SHES
MED 'DU SHES MED MIN SKYE MCHED KYIS PA'I NYON MONGS PA RNAM PA
DGU ZAD PAR ZAD PAS RNAM PAR GROL BA'I LAM LA SPANGS PA GANG ZHIG
YOD PA DE NI DGRA BCOM PA'I 'BRAS BU ZHES

@158B BYA STE, 'DI DAG NI 'BRAS BU BZHI'O, ,'DI DAG JI LTAR RIGS
SHE NA, GAL TE SDUG BSNGAL YONGS SU SHES PA YOD CING KUN 'BYUNG
SPANG BA DANG, 'GOG PA MNGON SUM DU BYA BA DANG LAM SGOM PA YOD
PAR 'GYUR BA YIN NA, GANG GI TSE SDUG BSNGAL LA SOGS PA 'PHAGS
PA'I BDEN PA

RNAMS MED PAS SDUG BSNGAL YONGS SU SHES PA LA SOGS PA MED PA DE'I
TSE NI 'BRAS BU BZHI PO DE DAG YOD PA MA YIN NO, ,'BRAS BU BZHI
PO DE DAG MED NA DE DAG LA GNAS PA'I 'PHAGS PA'I GANG ZAG 'BRAS
BU LA GNAS PA BZHI PO GANG DAG YIN PA DE DAG KYANG YOD PA MA YIN
NO, ,DE NYID KYI

PHYIR NA 'PHAGS PA'I GANG ZAG ZHUGS PA BZHI PO DAG KYANG YOD PA
MA YIN NO, ,'DIR SKAD CIG MA BCU DRUG PA LAM LA RJES SU SHES PA'I
SNGA ROL GYI SHES PA DANG, BZOD PA'I SKAD CIG MA BCVA LNGA GANG
DAG YIN PA 'DI LTA STE, KHAMS GSUM GYI SDUG BSNGAL MNGON PAR
RTOGS

PA DE'I TSE SDUG BSNGAL LA DMIGS PA'I BZOD PA DANG, SHES PA'I
SKAD CIG MA BZHIR 'GYUR RO, ,DE LA KHAMS GSUM GYI SDUG BSNGAL
MNGON PAR RTOGS PA'I DUS KYI BZOD PA DANG SHES PA'I SKAD CIG MA
BZHI GANG ZHE NA, 'DI LTA STE, 'DOD PA NA SPYOD PA'I SDUG BSNGAL
MTHONG

BAS SPANG BAR BYA BA 'JIG TSOGS DANG MTHAR 'DZIN PA DANG LOG PAR
LTA BA DANG, LTA BA MCHOG TU 'DZIN PA DANG, TSUL KHRIMS DANG
BRTUL ZHUGS MCHOG TU 'DZIN PA DANG, THE TSOM DANG, 'DOD CHAGS
DANG, KHONG KHRO BA DANG, NGA RGYAL DANG, MA RIG PA ZHES BYA BA

PHRA RGYAS BCU'I GNYEN POR GYUR CING, MI RTAG PA DANG, SDUG
BSNGAL BA DANG, STONG PA DANG, BDAG MED PA'I RNAM PAR SKYES PA,
'DOD PA NA SPYOD PA'I SDUG BSNGAL GYI BDEN PA LA DMIGS PA BAR
CHAD MED PA'I LAM GYI MTSAN NYID CAN, SDUG BSNGAL LA CHOS SHES
PA'I BZOD

PA'I SKAD CIG MA NI GCIG GO, ,DMIGS PA DANG RNAM PA DE KHO NA
DANG LDAN PA RNAM PAR GROL BA'I LAM GYI MTSAN NYID CAN SDUG
BSNGAL LA CHOS SHES PA'I SKAD CIG MA NI GNYIS PA'O, ,DE BZHIN DU
GZUGS DANG GZUGS MED PA NA SPYOD PA'I SDUG BSNGAL LA DMIGS PA,
KHONG KHRO

@159A *, ,MA GTOGS PA BSHAD MA THAG PA'I PHRA RGYAS BCO BRGYAD
KYI GNYEN POR GYUR CING, SDUG BSNGAL LA SOGS PA'I RNAM PAR SKYES
PA BAR CHAD MED PA'I LAM GYI MTSAN NYID CAN, SDUG BSNGAL LA RJES
SU SHES PA'I BZOD PA'I SKAD CIG MA NI GSUM PA'O, ,

DMIGS PA DANG RNAM PA DE KHO NA DANG LDAN PA'I RNAM PAR GROL BA'I
LAM GYI MTSAN NYID CAN, SDUG BSNGAL LA RJES SU SHES PA'I BZOD
PA'I SKAD CIG MA NI BZHI PA'O, ,KHAMS GSUM NA SPYOD PA'I SDUG
BSNGAL GYI BDEN PA MNGON PAR RTOGS PA DANG, BZOD PA DANG SHES
PA'I SKAD CIG MA BZHI

PO DE DAG JI LTA BA DE BZHIN DU, 'DOD PA NA SPYOD PA'I KUN 'BYUNG
MTHONG BAS SPANG PAR BYA BA LOG PAR LTA BA DANG, LTA BA MCHOG TU
'DZIN PA DANG, THE TSOM DANG, 'DOD CHAGS DANG, KHONG KHRO DANG,
NGA RGYAL DANG, MA RIG PA ZHES BYA BA PHRA RGYAS BDUN GYI GNYEN
POR GYUR CING,

RGYU DANG KUN 'BYUNG BA DANG RAB TU SKYES BA DANG RKYEN GYIS RNAM
PAR SKYES PA DANG, 'DOD PA NA SPYOD PA'I KUN 'BYUNG GI BDEN PA LA
DMIGS PA BAR CHAD MED PA'I LAM GYI MTSAN NYID CAN KUN 'BYUNG LA
CHOS SHES PA'I BZOD PA'I SKAD CIG MA NI GCIG GO, ,DMIGS PA DANG
RNAM PA DE KHO NA DANG LDAN PA

RNAM PAR GROL BA'I LAM GYI MTSAN NYID CAN KUN 'BYUNG LA CHOS SHES
PA'I SKAD CIG MA NI GNYIS PA'O, ,DE BZHIN DU GZUGS DANG GZUGS MED
PA NA SPYOD PA'I KUN 'BYUNG GI BDEN PA LA DMIGS PA KHONG KHRO BA
MA GTOGS PA BSHAD MA THAG PA'I PHRA RGYAS BCU GNYIS KYI GNYEN POR

GYUR CING, KUN 'BYUNG GI BDEN PA'I RNAM PAR SKYES PA, BAR CHAD
MED PA'I LAM GYI MTSAN NYID CAN KUN 'BYUNG LA RJES SU SHES PA'I
BZOD PA'I SKAD CIG MA NI GSUM PA'O, ,DMIGS PA DANG RNAM PA DE KHO
NA DANG LDAN PA RNAM PAR GROL BA'I LAM GYI MTSAN NYID CAN KUN
'BYUNG LA RJES SU SHES

PA'I SKAD CIG MA NI BZHI PA STE, DE DAG NI KHAMS GSUM NA SPYOD
PA'I SDUG BSNGAL KUN 'BYUNG GI BDEN PA MNGON PAR RTOGS PA'I SKAD
CIG MA BZHI YIN NO, ,KHAMS GSUM GYI SDUG BSNGAL KUN 'BYUNG GI
BDEN PA MNGON PAR RTOGS PA'I SKAD CIG MA BZHI PO 'DI DAG ,JI LTAR

@159B YIN PA DE BZHIN DU 'DOD PA NA SPYOD PA'I SDUG BSNGAL 'GOG
PA MTHONG BAS SPANG BAR BYA BA KUN 'BYUNG LA BSHAD PA PHRA RGYAS
BDUN GYI GNYEN POR GYUR ZHING 'GOG PA DANG, ZHI BA DANG GYA NOM
PA DANG NGES PAR 'BYUNG BA'I RNAM PAR SKYES PA, 'DOD PA NA SPYOD
PA'I SDUG BSNGAL 'GOG PA LA

DMIGS PA BAR CHAD MED PA'I LAM GYI MTSAN NYID CAN 'GOG PA LA CHOS
SHES PA'I BZOD PA'I SKAD CIG MA NI GCIG GO, ,DMIGS PA DANG RNAM
PA DE KHO NA DANG LDAN PA RNAM PAR GROL BA'I LAM GYI MTSAN NYID
CAN, SDUG BSNGAL 'GOG PA LA CHOS SHES PA'I SKAD CIG MA NI GNYIS
PA'O, ,RNAM

PA DE DANG DE DAG NYID KYIS GZUGS DANG GZUGS MED PA NA SPYOD PA'I
SDUG BSNGAL 'GOG PA'I BDEN PA LA DMIGS PA KHONG KHRO MA GTOGS PA
PHRA RGYAS BCU GNYIS KYI GNYEN POR GYUR BA BAR CHAD MED PA'I LAM
GYI MTSAN NYID CAN, GZUGS DANG GZUGS MED PA NA SPYOD PA'I SDUG
BSNGAL

'GOG PA LA RJES SU SHES PA'I BZOD PA'I SKAD CIG MA NI GSUM PA'O,
,DMIGS PA DANG RNAM PA DE KHO NA DANG LDAN PA, RNAM PAR GROL BA'I
LAM GYI MTSAN NYID CAN, GZUGS DANG GZUGS MED PA NA SPYOD PA'I
SDUG BSNGAL 'GOG PA LA RJES SU SHES PA'I SKAD CIG MA NI BZHI

PA'O, ,DE DAG NI KHAMS GSUM GYI SDUG BSNGAL 'GOG PA'I BDEN PA
MNGON PAR RTOGS PA'I SKAD CIG MA BZHI'O, ,KHAMS GSUM NA SPYOD
PA'I SDUG BSNGAL 'GOG PA'I BDEN PA MNGON PAR RTOGS PA'I SKAD CIG
MA BZHI PO 'DI DAG JI LTAR YIN PA DE BZHIN DU 'DOD PA NA SPYOD
PA'I

SDUG BSNGAL 'GOG PAR 'GRO BA'I LAM MTHONG PAS SPANG BAR BYA BA
'GOG PA LA BSHAD PA DAG LA, BRGYAD PA TSUL KHRIMS DANG BRTUL
ZHUGS MCHOG TU 'DZIN PA BSNAN TE, PHRA RGYAS BRGYAD KYI GNYEN POR
GYUR CING LAM DANG RIGS PA DANG SGRUB PA DANG, NGES PAR 'BYIN

PA'I RNAM PAR SKYES PA, 'DOD PA NA SPYOD PA'I SDUG BSNGAL 'GOG
PAR 'GRO BA'I LAM LA DMIGS PA, BAR CHAD MED PA'I LAM GYI MTSAN
NYID CAN, LAM LA CHOS SHES PA'I BZOD PA'I SKAD CIG MA NI GCIG GO,
,DMIGS PA DANG RNAM PA DE KHO NA DANG LDAN PA, RNAM PAR

@160A *, ,GROL BA'I LAM GYI MTSAN NYID CAN, LAM LA CHOS SHES PA'I
SKAD CIG MA NI GNYIS PA'O, ,RNAM PA DE DAG NYID KYIS GZUGS DANG
GZUGS MED PA NA SPYOD PA'I SDUG BSNGAL 'GOG PAR 'GRO BA'I LAM LA
DMIGS PA, KHONG KHRO MA GTOGS PA PHRA RGYAS

BCU BZHI'I GNYEN POR GYUR PA, BAR CHAD MED PA'I LAM GYI MTSAN
NYID CAN, LAM LA RJES SU SHES PA'I BZOD PA'I SKAD CIG MA NI GSUM
PA STE, SKAD CIG MA BCO LNGA PO DE DAG NI, MTHONG BA'I LAM ZHES
BYA BAR GYUR TO, ,DE DAG LA RNAM PAR GNAS PA'I 'PHAGS PA NI RGYUN

ZHUGS PA'I 'BRAS BU MNGON SUM DU BYA BA'I PHYIR, ZHUGS PAR ZHES
BYA BA LA, BCU DRUG PA LAM LA RJES SU SHES PA LA GNAS PA DE DAG
RGYUN DU ZHUGS PA ZHES BYA'O, ,PHRA RGYAS BRGYAD CU RTZA BRGYAD
PO DE DAG NI, SGOM PA LA LTOS PA MED PAR BDEN PA RNAMS MTHONG BA
TZAM GYIS SPONG

BA'I PHYIR, MTHONG BAS SPANG BA ZHES BYA BAR BRJOD DO, ,GANG DAG
BDEN PA'I RNAM PA JI LTAR MTHONG BA BZHIN, PHYIS BSGOM PAS SPONG
BAR 'GYUR BA DE DAG NI BSGOM PAS SPANG BAR BYA BA STE, DE DAG NI
PHRA RGYAS BCUR 'GYUR TE, 'DOD PA NA SPYOD PA'I 'DOD CHAGS DANG,
KHONG

KHRO BA DANG, NGA RGYAL DANG, MA RIG PA DAG DANG, GZUGS NA SPYOD
PA KHONG KHRO SPANGS PA GSUM PO DE DAG NYID DANG, GZUGS MED PA NA
SPYOD PA GSUM PO DE DAG NYID DE BCUR 'GYUR RO, ,DE DAG NI JI SKAD
BSHAD PA'I TSUL GYIS SA DANG SA LAS RNAM PA DGUR PHYE BA YIN TE,
'DOD PA'I

KHAMS DANG, BSAM GTAN BZHI DANG, GZUGS MED PA BZHI DE DAG TU'O,
,NYON MONGS PA'I RNAM PA RE RE SPANG BAR BYA BA'I PHYIR, BAR CHAD
MED PA DANG, RNAM PAR GROL BA'I DBYE BAS SHES PA'I SKAD CIG MA
GNYIS GNYIS NYON MONGS PA'I SKAD CIG LAS BZLOG NAS RNAM PAR

GZHAG GO, ,'DI LTAR NYON MONGS PA'I RNAM PA CHEN PO'I CHEN PO NI,
BAR CHAD MED PA DANG RNAM PAR GROL BA'I LAM CHUNG NGU'I CHUNG NGU
DAG GIS SPONG BA NAS NYON MONGS PA'I RNAM PA CHUNG NGU'I CHUNG
NGU NI SHES PA'I SKAD CIG MA CHEN PO'I CHEN PO'I BAR DAG GIS
SPONG STE, DRI MA RAGS PA NI

@160B 'BAD PA CHUNG DUS BSGRUB PAR BYA LA, PHRA MO NI 'BAD PA
CHEN POS BSGRUB PAR BYA BA YIN TE, KHRUS MKHAN GOS 'KHRU BA DANG
CHOS MTSUNGS PAR SHES PAR BYA'O, ,DE LA MTHONG BA'I LAM GYI 'OG
ROL DU, 'PHAGS PA 'DOD PA NA SPYOD PA'I NYON MONGS PA NA BSGOM
PAS SPANG BAR BYA

BA RNAM PA DRUG PO'I GNYEN PO, RNAM PAR GROL BA'I LAM ZHES BYA
BA'I YE SHES KYI SKAD CIG MA'I SNGA ROL GYI SHES PA'I SKAD CIG LA
GNAS PA NI, LAN CIG PHYIR 'ONG BA'I 'BRAS BU LA ZHUGS PA ZHES BYA
STE, 'JIG RTEN 'DIR LAN CIG PHYIR 'ONGS NAS YONGS SU MYA NGAN LAS
'DA'

BAS NA, LAN CIG PHYIR 'ONG BA ZHES BRJOD LA, DE'I 'BRAS BU'I DON
DU ZHUGS SHING SBYOR BA LA GNAS PA NI LAN CIG PHYIR 'ONG BA'I
'BRAS BU LA ZHUGS PA ZHES BYA'O, ,SKAD CIG MA DRUG PA LA NI LAN
CIG PHYIR 'ONG BA'O, ,SKAD CIG MA DRUG PA'I 'OG ROL DU 'PHAGS PA
NYON

MONGS PA DGU PA SPONG BA RNAM PAR GROL BA'I LAM GYI YE SHES KYI
SKAD CIG GI SNGA ROL GYI YE SHES KYI SKAD CIG LA GNAS PA NI,
PHYIR MI 'ONG BA'I 'BRAS BU LA ZHUGS PA ZHES BYA STE, 'JIG RTEN
'DIR PHYIR MI 'ONG BAR DE NYID DU YONGS SU MYA NGAN LAS 'DA' BAS
PHYIR MI 'ONG BA ZHES BRJOD LA

DE'I 'BRAS BU'I DON DU ZHUGS SHING SBYOR BA LA GNAS PA NI, PHYIR
MI 'ONG BA'I 'BRAS BU LA ZHUGS PA ZHES BYA'O, ,SKAD CIG MA DGU PA
LA NI PHYIR MI 'ONG BA ZHES BYA'O, ,SKAD CIG MA DGU PA'I 'OG ROL
TU 'PHAGS PA RNAM PAR GROL BA'I LAM ZHES BYA BA'I YE SHES KYI
SNGA

ROL GYI SKAD CIG SRID PA'I RTZE MO'I NYON MONGS PA DGU'I GNYEN PO
LA GNAS PA NI DGRA BCOM PA'I 'BRAS BU LA ZHUGS PA ZHES BYA STE,
LHA DANG MI DANG LHA MA YIN DU BCAS PA'I 'JIG RTEN GYIS MCHOD PAR
'OS PAS DGRA BCOM PA ZHES BRJOD LA, DE'I 'BRAS BU'I DON DU ZHUGS

SHING SBYOR BA LA GNAS PA NI, DGRA BCOM PA'I 'BRAS BU LA ZHUGS PA
ZHES BYA'O, ,SRID PA'I RTZE MO'I NYON MONGS PA RNAM PA DGU PA
SPANGS PA LAS RNAM PAR GROL BA'I LAM DGU PA LA GNAS PA NI, DGRA
BCOM PA ZHES BYA'O, ,ZHUGS PA'I GANG ZAG BZHI DANG 'BRAS BU LA
GNAS

@161A *, ,PA BZHI ZHES BYA BA GANG ZAG SKYES BU CHEN PO BRGYAD PO
YON GNAS SU 'OS PA DAM PA DE DAG NI, BCOM LDAN 'DAS KYIS DGE 'DUN
YIN NO ZHES GSUNGS TE, JI SKAD DU, DE LA BRGYA BYIN LHA YI RGYAL,
,DBANG BSGYUR GYIS NI ZHUS PA DANG, ,SROG CHAGS

ZHING PA RGYAL 'GYUR ZHING, ,DAD LDAN BSOD NAMS DAG 'DOD PA,
,RDZAS LAS BYUNG BA'I BSOD NAMS NI, ,RTAG TU BYED PA RNAMS KYIS
ZHING, ,GANG LA PHUL NA 'BRAS CHE BA, ,BZANG PO RAB TU BSHAD BYA
STE, ,RIG DANG ZHABS SU LDAN PA YIS, ,SBYIN GNAS GYUR ZHING DGE
'DUN

CHE; ;ZHUGS PA RNAM PA BZHI DANG NI, ,'BRAS LA GNAS PA BZHI RNAMS
SO, ,ZHES GSUNGS SO, ,DE'I PHYIR GAL TE 'PHAGS PA'I BDEN PA BZHI
DANG, DE DAG YONGS SU SHES PA LA SOGS PA MED NA DE'I TSE BDEN PA
MTHONG BA MED PAS 'BRAS BU RNAMS MTHONG BA'I PHYIR

ZHUGS PA DANG, 'BRAS BU LA GNAS PA'I GANG ZAG RNAMS MED PAS NA,
DGE 'DUN YOD PA MA YIN NO, ,DE LA RTOGS PA'I CHOS KYI CHOS MNGON
SUM DU GYUR PA NYID KYIS BDUD THAMS CAD KYIS KYANG, BCOM LDAN
'DAS LAS MI PHYED PAS DGE 'DUN YIN TE, DE YOD

PAR MI 'GYUR RO, ,GAL TE 'PHAGS PA'I BDEN PA RNAMS MED PA'I
PHYIR, SKYES BU GANG ZAG BRGYAD PO DE DAG NYID MED NA, 'PHAGS PA
DAM PA RNAMS KYI CHOS SU GYUR PA DAM PA'I CHOS KYANG YOD PA MA
YIN NO, ,DE LA 'GOG PA'I BDEN PA NI 'BRAS BU'I CHOS SO, ,LAM

GYI BDEN PA NI 'BRAS BU LA 'JUG PA'I CHOS TE 'DI NI RE ZHIG RTOGS
PA'I CHOS YIN NO, ,DE LA GSAL BAR BYED PA BSTAN PA NI, LUNG GI
CHOS YIN NA 'PHAGS PA'I BDEN PA RNAMS MED NA NI, 'DI DAG THAMS
CAD YOD PA MA YIN NO, ,'PHAGS PA'I BDEN RNAMS MED PA'I PHYIR, DAM

PA'I CHOS KYANG YOD MA YIN, ,CHOS DANG DGE 'DUN YOD MIN NA,
,SANGS RGYAS JI LTAR YOD PAR 'GYUR, ,GAL TE JI SKAD BSHAD PA'I
CHOS YOD NA NI, CHOS DANG RJES SU MTHUN PA'I CHOS KYI NAN TAN
GYIS CHOS THAMS CAD RNAM PA THAMS CAD DU MNGON PAR RDZOGS PAR
THUGS SU

@161B CHUD PA'I PHYIR, SANGS RGYAS YOD DO ZHES BYA BAR RIGS PAR
'GYUR ZHING, GAL TE DGE 'DUN YOD NA NI DE'I TSE DE'I NYE BAR
BSTAN PA DE DAG GIS YE SHES KYI TSOGS BSAGS SHING DE LA DBUL BA
DANG, RIM GRO DANG SKYABS SU 'GRO BA LA SOGS PA DAG GIS BSOD NAMS
KYI

TSOGS BSAGS PA NA, RIM GYIS SANGS RGYAS SU 'GYUR RO, ,YANG NA DGE
'DUN MED NA RGYUN DU ZHUGS PA'I 'BRAS BU LA ZHUGS PA LA SOGS PA
RNAMS MED DO, ,ZHUGS PA LA SOGS PA RNAMS MA THOB PAR NI SANGS
RGYAS NYID THOB PA MA YIN TE, BCOM LDAN 'DAS KYIS

KYANG SNGON GDON MI ZA BAR 'BRAS BU 'GA' ZHIG LA ZHUGS PAR 'GYUR
RO, ,'BRAS BU DE LA ZHUGS PAS, BCOM LDAN 'DAS DGE 'DUN GYI KHONGS
SU GTOGS PA YIN NO, ,DGE 'DUN MED NA NI NGES PAR SANGS RGYAS BCOM
LDAN 'DAS YOD PA MA YIN NO, ,YANG NA BCOM

LDAN 'DAS KYANG MI SLOB PA'I KHONGS SU GTOGS PA'I DGE 'DUN GYI
KHONGS SU 'DU BA NYID YIN NA, DE LTA YIN DANG KHA CIG NA RE,
SANGS RGYAS BCOM LDAN 'DAS LA SOGS PA DGE SLONG GI DGE 'DUN ZHES
BRJOD PA'I PHYIR, BCOM LDAN 'DAS DGE 'DUN GYI KHONGS SU 'DU BA
NYID DO

ZHES SMRAS TE, DE DAG GI LUGS LTAR NA, CHOS DANG DGE 'DUN YOD MIN
NA, ,SANGS RGYAS JI LTAR YOD PAR 'GYUR, ,ZHES BYA BA DE CHOS GSAL
BA YIN NO, ,BAR MA 'DON PAR BYED PA DAG NI, GZHI CHEN PO LAS SA'I
RNAM PAR GZHAG PA BSTAN PA LAS, BYANG CHUB SEMS

DPA' SA DANG PO LA GNAS PA MTHONG BA'I LAM SKYES PA YIN PAR SMRAS
PA NA, DGE 'DUN GYI KHONGS SU GTOGS PAR RJOD PAR BYED DO ZHES
BYA'O, ,DE LTA NA NI, DGE 'DUN YOD PA MA YIN NA, ,BYANG CHUB SEMS
DPA' YANG MED PAS, ,SANGS RGYAS JI LTAR YOD PAR 'GYUR, ,

ZHES BYA BA 'DI GSAL BA KHO NA YIN NO, ,DE'I PHYIR, DE SKAD STONG
PA NYID SMRA NA, ,DKON MCHOG GSUM LA GNOD PA NI, ,BYED CING STE,
STONG PA NYID KYI DON DE SKAD SMRA NA, RNYED PAR DKA' BA'I PHYIR
DANG, RES 'GA' ZHIG NA 'BYUNG BA'I PHYIR DANG, BSOD NAMS CHUNG BA
RNAMS KYIS

@162A *, ,DE DANG MI PHRAD PA'I PHYIR DANG, RIN THANG CHE BA'I
PHYIR NA, DKON MCHOG GSUM PO SANGS RGYAS DANG CHOS DANG DGE 'DUN
ZHES BYA BA DAG LA YANG GNOD PA BYED PA YIN NO, ,GZHAN YANG 'BRAS
BU YOD PA DANG, ,CHOS MA YIN PA CHOS NYID DANG, ,'JIG

RTEN PA YI THA SNYAD NI, ,KUN LA GNOD PA BYED PA YIN, ,STONG PA
NYID SMRA NA ZHES BYA BA DE DANG SBYAR RO, ,GAL TE 'DI DAG THAMS
CAD STONG ZHING GANG GI TSE 'DI DAG THAMS CAD MED NA, DE'I TSE
THAMS CAD KYI NANG DU 'DUS PA'I PHYIR, CHOS DANG CHOS MA YIN PA
GNYIS PO DE DAG GI RGYU CAN

'BRAS BU 'DOD PA DANG, MI 'DOD PA DANG BCAS PA MED PAR 'GYUR LA,
'JIG RTEN PA'I THA SNYAD KYIS SHIG ,'CHOS SHIG ,ZO SHIG ,'DUG
SHIG ,SONG SHIG ,SHOG SHIG CES BYA BA DE LTA BU LA SOGS PA 'DI
DAG THAMS CAD KYANG THAMS CAD KYI KHONGS SU 'DUS

PA'I PHYIR DANG, CHOS THAMS CAD KYANG STONG PA NYID YIN PA'I
PHYIR MI RIGS PA NYID DO, ,DE'I PHYIR DE SKAD BSTAN PA'I TSUL 'DI
NI MI LEGS SO ZHES 'DZER TO, ,DE LA BSHAD PA KHYOD KYIS NI,
,STONG NYID DGONGS DANG STONG NYID DANG, ,STONG NYID DON NI MA
RTOGS PAS, ,DE PHYIR DE

LTAR GNOD PA YIN, ,KHYOD NI RANG GI RNAM PAR RTOG PA KHO NAS MED
PA NYID NI STONG PA NYID KYI DON YIN NO ZHES DE LTAR DON PHYIN CI
LOG TU SGRO BTAGS NAS, ,GAL TE 'DI DAG KUN STONG NA, ,'BYUNG BA
MED CING 'JIG PA MED, ,CES BYA BA LA SOGS PAS KLAN KA SMRA ZHING,
,KHO BO

CAG LA CHER YID BYUNG BAR GYUR PA NI, SHIN TU GNOD PA YIN TE,
YANG DAG PA MA YIN PA'I KUN DU RTOG PA RNAM PA SNA TSOGS PA DAG
GIS NYAMS PA YIN NO ZHES BYA BA'I THA TSIG GO , ,KHYOD KYIS YONGS
SU BZUNG BA GANG YIN PA 'DI NI KHO BO CAG GIS BSTAN BCOS 'DIR
STONG

PA NYID KYI DON DU MA SMRAS LA, KHYOD KYIS NI STONG PA NYID KYI
DON MA SHES PAS STONG PA NYID KYANG MI SHES SHING, STONG PA NYID
KYI DGOS PA GANG YIN PA DE YANG MI SHES PA YIN NO, ,DE'I PHYIR
DNGOS PO'I RANG GI NGO BO JI LTAR GNAS PA'I DON MA SHES PAS KHYOD
KYIS KHO BO CAG

@162B GIS BSHAD PA DANG MA 'BREL ZHING MI RIGS PA RNAM PA MANG PO
'DI SMRAS PA YIN NO, ,DE NAS STONG PA NYID KYI DGOS PA CI ZHE NA,
'DI NI, LAS DANG NYON MONGS ZAD PAS THAR, ,LAS DANG NYON MONGS
RNAM RTOG LAS, ,DE DAG SPROS LAS SPROS PA NI, ,STONG PA NYID KYIS
'GAG

PAR 'GYUR, ,ZHES BDAG BRTAG PAR BSHAD ZIN TO, ,DE'I PHYIR SPROS
PA MA LUS PA NYE BAR ZHI BAR BYA BA'I PHYIR STONG PA NYID NYE BAR
STON PA YIN TE, DE'I PHYIR STONG PA NYID KYI DGOS PA NI SPROS PA
THAMS CAD NYE BAR ZHI BA YIN NA, KHYOD KYIS NI STONG PA NYID KYI
DON MED PA YIN

PAR RTOG CING SPROS PA'I DRA BA KHO NA SPEL BAR BYED PA NA, STONG
PA NYID KYI DGOS PA MA RTOGS PA YIN NO, ,DE NAS STONG PA NYID
GANG YIN ZHE NA, DE YANG, GZHAN LAS SHES MIN ZHI BA DANG, ,SPROS
PA RNAMS KYIS MA SPROS PA, ,RNAM RTOG MED DON THA DAD MIN, ,DE NI
DE NYID

MTSAN NYID DO, ,ZHES DE NYID DU BSHAD ZIN TO, ,DE'I PHYIR STONG
PA NYID SPROS PA THAMS CAD LOG PA'I RANG BZHIN LA MED PA NYID DU
GA LA YOD, DE'I PHYIR KHYOD KYIS STONG PA NYID KYANG MI SHES PA
YIN NO, ,DON GANG NYE BAR BZUNG NAS STONG PA NYID KYI SGRA 'JUG
PA DE YANG, RTEN

CING 'BREL BAR 'BYUNG BA GANG, ,DE NYID STONG PA NYID DU BSHAD,
,DE NI BRTEN NAS GDAGS PA STE, ,DE NYID DBU MA'I LAM YIN NO,
,ZHES 'DI NYID DU STON PAR 'GYUR TE, BCOM LDAN 'DAS KYIS KYANG,
GANG ZHIG RKYEN LAS SKYES PA DE MA SKYES, ,DE LA SKYE BA'I RANG

BZHIN YOD MA YIN, ,RKYEN LA RAG LAS GANG DE STONG PAR BSHAD,
,GANG ZHIG STONG NYID SHES DE BAG YOD MIN, ,ZHES TSIGS SU BCAD DE
GSUNGS PA'I PHYIR RO, ,DE LTAR NA RTEN CING 'BREL PAR 'BYUNG BA'I
SGRA'I DON GANG YIN PA DE NYID STONG PA NYID KYI SGRA'I DON YIN
GYI

DNGOS PO MED PA'I SGRA'I DON GANG YIN PA DE NI STONG PA NYID KYI
SGRA'I DON MA YIN NO, ,KHYOD NI DNGOS PO MED PA'I SGRA'I DON
STONG PA NYID KYI SGRA'I DON DU SGRO BTAGS NAS, KHO BO CAG LA
KLAN KA TSOL BA YIN NO, ,DE'I PHYIR STONG PA NYID KYI SGRA'I DON
YANG MI SHES PA YIN NO, ,MI SHES

@163A *, ,BZHIN DU KLAN KA TSOL BA NI NGES PAR KHYOD NYID LA GNOD
PA YIN NO, ,KHO BO CAG LA JI SKAD SMRAS PA'I KLAN KA TSOL BA DE
SU ZHIG CE NA, GANG ZHIG BCOM LDAN 'DAS KYI GSUNG RAB LAS, BSTAN
PA BDEN PA GNYIS KYIS RNAM PAR DBYE BA PHYIN CI MA LOG PAR MA

SHES PAR GZHUNG TZAM 'BA' ZHIG 'DON PA LHUR LEN PA'O, ,DE'I PHYIR
SLOB DPON GYIS GZHAN GYI GSUNG RAB KYI DON LOG PAR RTOG PA BZLOG
PAR BYA BA'I PHYIR, RE ZHIG BCOM LDAN 'DAS KYI GSUNG RAB LAS
BSTAN PA'I BDEN PA GNYIS KYIS PHYIN CI MA LOG PAR RNAM PAR

GZHAG PA'I DBANG DU MDZAD NAS, SANGS RGYAS RNAMS KYIS CHOS BSTAN
PA, ,BDEN PA GNYIS LA YANG DAG BRTEN, ,'JIG RTEN KUN RDZOB BDEN
PA DANG, ,DAM PA'I DON GYI BDEN PA'O, ,ZHES GSUNGS SO, ,'DI NI
SANGS RGYAS BCOM LDAN 'DAS RNAMS KYIS CHOS

BSTAN PA NI, BDEN PA GNYIS LA BRTEN NAS 'JUG GO , ,BDEN PA GNYIS
GANG ZHE NA, 'JIG RTEN KUN RDZOB KYI BDEN PA DANG, ,DON DAM PA'I
BDEN PA'O, ,DE LA, 'JIG RTEN PHUNG POR RAB GRAGS PA, ,DE LA 'JIG
RTEN NGES PAR BRTEN, ,ZHES 'BYUNG BA LAS NA PHUNG

PO LA BRTEN NAS BRTAGS PA'I GANG ZAG LA 'JIG RTEN ZHES BRJOD DO,
,KUN NAS SGRIB PAS NA KUN RDZOB STE, MI SHES PA NI DNGOS PO'I DE
KHO NA NYID LA KUN NAS 'GEGS PAR BYED PA'I PHYIR KUN RDZOB CES
BYA'O, ,YANG NA PHAN TSUN BRTEN PAS NA KUN RDZOB STE, PHAN TSUN
BRTEN

PA NYID KYIS NA ZHES BYA BA'I DON TO, ,YANG NA KUN RDZOB NI BRDA
STE, 'JIG RTEN GYI THA SNYAD CES BYA BA'I THA TSIG GO , ,DE YANG
BRJOD PA DANG, BRJOD BYA DANG, SHES PA DANG SHES BYA LA SOGS PA'I
MTSAN NYID CAN NO, ,'JIG RTEN GYI KUN RDZOB NI 'JIG RTEN GYI KUN
RDZOB BO ZHES 'JIG

RTEN KUN RDZOB CES GANG LAS DE LTAR KHYAD PAR DU BYED PA 'JIG
RTEN MA YIN PA'I KUN RDZOB KYANG YOD DAM ZHE NA, 'DI NI DNGOS PO
JI LTAR GNAS PA RJES SU BRJOD PA YIN GYI, 'DIR DPYAD PA DE MI
'JUG GO , ,RNAM PA GCIG TU NA, RAB RIB DANG LING TOG SNGON PO
DANG, MIG

@163B SER LA SOGS PAS DBANG PO NYAMS PAS MTHONG BA PHYIN CI LOG
LA GNAS PA DE DAG NI 'JIG RTEN MA YIN TE, DE DAG GI KUN RDZOB
GANG YIN PA DE NI, 'JIG RTEN KUN RDZOB BDEN PA MA YIN PAS, ,'JIG
RTEN KUN RDZOB BDEN PA DANG, ,ZHES DE LAS KHYAD PAR DU BYAS SO,
,'DI

YANG DBU MA LA 'JUG PA LAS RGYAS PAR BSHAD PAS DE LAS KHONG DU
CHUD PAR BYA'O, ,'JIG RTEN GYI KUN RDZOB TU BDEN PA NI, ,'JIG
RTEN KUN RDZOB BDEN PA STE, ,BRJOD BYA DANG, RJOD BYED DANG, SHES
PA DANG, SHES BYA LA SOGS PA'I THA SNYAD MA LUS PA 'DI DAG

THAMS CAD NI, 'JIG RTEN GYI KUN RDZOB KYI BDEN PA ZHES BYA'O,
,DON DAM PA LA NI 'DI DAG YOD PA MA YIN TE, DER NI BRJOD PAR BYA
BA BZLOG PA STE, SEMS KYI SPYOD YUL BZLOG PAS SO, ,MA SKYES PA
DANG MA 'GAGS PA, ,CHOS NYID MYA NGAN 'DAS DANG MTSUNGS PA

YIN PA DE'I PHYIR DON DAM PA DE LA TSIG GAM SHES PA 'JUG PA GA LA
YOD, ,DON DAM PA DE NI GZHAN LAS SHES PA MA YIN ZHING ZHI BA
DANG, 'PHAGS PA RNAMS KYIS SO SO RANG GIS RIG PAR BYA BA DANG,
SPROS PA THAMS CAD LAS 'DAS PA YIN GYI, DE NI BSTAN PAR BYA BA MA
YIN

ZHING, SHES PA YANG MA YIN TE, GZHAN LAS SHES MIN ZHI BA DANG,
,SPROS PA RNAMS KYIS MA SPROS PA, ,RNAM RTOG MED DON THA DAD MIN,
,DE NI DE NYID MTSAN NYID DO, ,ZHES SNGAR BSHAD ZIN TO, ,DON YANG
DE YIN LA DAM PA YANG DE YIN PAS NA DON DAM PA'O, ,DE NYID BDEN
PA YIN

PAS DON DAM PA'I BDEN PA'O, ,BDEN PA 'DI GNYIS KYI RNAM PAR DBYE
BA NI, RGYAS PAR DBU MA LA 'JUG PA LAS SHES PAR BYA'O, ,SANGS
RGYAS BCOM LDAN 'DAS RNAMS KYIS CHOS BSTAN PA NI, ,BDEN PA GNYIS
PO 'DI LA BRTEN NAS 'JUG PA YIN NO, ,BSTAN

PA'I TSUL DE LTAR RNAM PAR GNAS PA YIN DANG, GANG DAG BDEN PA
GNYIS KYIS NI, ,RNAM DBYE RNAM PAR MI SHES PA, ,DE DAG SANGS
RGYAS BSTAN PA NI, ,ZAB MO'I 'DI NYID RNAM MI SHES, ,ZHES BYA'O,
,'DIR SMRAS PA, GAL TE DON DAM PA SPROS PA DANG BRAL BA'I RANG
BZHIN

@164A *, ,YIN NA, 'O NA DE NYID YIN LA RAG MOD, PHUNG PO DANG,
KHAMS DANG, SKYE MCHED DANG, 'PHAGS PA'I BDEN PA DANG, RTEN CING
'BREL BAR 'BYUNG BA LA SOGS PA STON PA DON DAM PA MA YIN PA GZHAN
'DIS CI ZHIG DGOS, DE NYID MA YIN PA NI YONGS

SU SPANG BAR BYA BA YIN NA, GANG YONGS SU SPANG BAR BYA BA YIN PA
BSTAN PA DES CI ZHIG BYA, BRJOD PAR BYA STE, DE NI DE LTAR BDEN
MOD KYI, 'ON KYANG BRJOD PAR BYA BA DANG, RJOD PAR BYED PA DANG,
SHES PA DANG, SHES BYA LA SOGS PA'I MTSAN NYID CAN 'JIG RTEN PA'I
DON

DAM PA KHAS MA BLANGS PAR DON DAM PA BSTAN PAR MI NUS LA, MA
BSTAN NA YANG RTOGS PAR MI NUS SHING, DON DAM PA MA RTOGS PAR
YANG MYA NGAN LAS 'DAS PA'I GRONG KHYER DU PHYIN PAR MI NUS SO
ZHES BSTAN PA'I PHYIR, THA SNYAD LA NI MA BRTEN PAR, ,DAM PA'I
DON NI

BSTAN MI NUS, ,DAM PA'I DON NI MA RTOGS PAR, ,MYA NGAN 'DAS PA
'THOB MI 'GYUR, ,ZHES GSUNGS TE, DE'I PHYIR MYA NGAN LAS 'DAS PA
THOB PA'I THABS YIN PA'I PHYIR, CHU 'DOD PAS SNOD LTAR THOG MAR
GDON MI ZA BAR KUN RDZOB JI LTAR GNAS PA KHAS BLANG BAR BYA'O, ,

DE'I PHYIR DE LTAR, GANG ZHIG KUN RDZOB DANG, DON DAM PA'I BDEN
PA'I MTSAN NYID CAN BDEN PA GNYIS KYIS RNAM PAR GZHAG PA MA BYAS
PAR STONG PA NYID SMRA BAR BYED PA'I GANG ZAG RNAM PA DE LTA BU
NI, STONG PA NYID LA LTA NYES NA, ,SHES RAB CHUNG RNAMS PHUNG BAR
BYED, ,JI

LTAR SBRUL LA BZUNG NYES DANG, ,RIG SNGAGS NYES PAR BSGRUB PA
BZHIN, ,RNAL 'BYOR PA KUN RDZOB KYI BDEN PA MI SHES PA TZAM GYIS
BSKYED PA RANG BZHIN MED PAR RTOGS NAS DE'I STONG PA NYID DO,
,DON DAM PA'I MTSAN NYID RTOGS PA NI MTHA' GNYIS SU LHUNG BAR MI
'GYUR TE,

GANG ZHIG DA LTA MED PAR GYUR PA DE'I TSE NA, CI ZHIG YOD PAR
'GYUR ZHES DE LTAR SNGAR DNGOS PO'I RANG BZHIN MA DMIGS PAS PHYIS
KYANG MED PA NYID DU MI RTOGS LA, 'JIG RTEN GYI KUN RDZOB GZUGS
BRNYAN DANG 'DRA BA LA GNOD PA MA BYAS PAS, LAS DANG LAS KYI

@164B 'BRAS BU DANG CHOS DANG CHOS MA YIN PA LA YANG GNOD PA LA
MA YIN NO, ,DON DAM PA DNGOS PO NYID DU SGRO 'DOGS PAR BYED PA
YANG MA YIN TE, DNGOS PO RANG BZHIN DANG BCAS PA MA YIN PA RNAMS
KHO NA LA LAS KYI 'BRAS BU LA SOGS PA MTHONG BA'I PHYIR DANG,
DNGOS PO RANG BZHIN DANG

BCAS PA YOD PA MA YIN PA'I PHYIR DANG, DNGOS PO RANG BZHIN DANG
BCAS PAR SMRA BA RNAMS KYI LTAR YANG, LAS DANG LAS KYI 'BRAS BU
MA MTHONG BA DANG, RTEN CING 'BREL BAR 'BYUNG BA LA SOGS PA THAMS
CAD MA MTHONG BA'I PHYIR RO, ,GANG GIS DE LTAR BDEN PA GNYIS KYI
RNAM

BAR DBYE BA MA MTHONG BAR 'DU BYED RNAMS STONG PA NYID DU MTHONG
BA DES NI STONG PA NYID MTHONG BAS 'DU BYED RNAMS YOD PA MA YIN
PA NYID DU RTOG PAR BYED LA, YANG NA STONG PA NYID 'GA' ZHIG
DNGOS POR BRTAGS NAS, DE'I RTEN GYI CHED DU DNGOS PO'I RANG BZHIN
YANG RTOG PAR BYED DE,

DE NI GNYI GA LTAR YANG STONG PA NYID LA LTA NYES PAS NGES PAR
PHUNG BAR BYED PA YIN NO, ,JI LTAR ZHE NA, RE ZHIG ,GAL TE THAMS
CAD STONG PA STE, ,THAMS CAD YOD PA MA YIN NO, ,ZHES RTOG NA NI
DE'I TSE, 'DI LOG PAR LTA BAR 'GYUR TE, JI SKAD DU, CHOS 'DI LOG
PAR

BZUNG GYUR NA, ,MI MKHAS RNAMS NI CHUD KYANG ZA, ,'DI LTAR MED
PAR LTA BA YI, ,MI GTZANG DER NI BYING BAR 'GYUR, ,ZHES BSHAD DO,
,CI STE YANG THAMS CAD LA SKUR PA 'DEBS PAR MI 'DOD NA NI DE'I
TSE, JI LTAR DNGOS PO 'DI NGAG DMIGS SU ZIN KYANG STONG PA NYID
DU

JI LTAR 'GYUR TE, DE'I PHYIR RANG BZHIN MED PA'I DON NI STONG PA
NYID KYI DON MA YIN NO ZHES 'DI NGES PAR STONG PA NYID SPONG BAR
'GYUR TE, DE LTAR SPANGS NAS CHOS KYIS PHONGS PAR 'GYUR BA'I LAS
KYIS NGES PAR NGAN 'GROR 'GRO BAR 'GYUR RO, ,JI SKAD DU RIN PO
CHE'I PHRENG BA LAS,

GZHAN YANG 'DI NI LOG BZUNG NA, ,BLUN PO MKHAS PA'I NGA RGYAL
CAN, ,SPONG BAS MA RUNG BDAG NYID CAN, ,MNAR MED PAR NI SPYI
TSUGS 'GRO, ,ZHES BSHAD DO, ,DE LTAR NA RE ZHIG STONG PA NYID LA
DNGOS PO MED PAR BZUNG BAS NA, 'DZIN PA PO PHUNG BAR BYED PA YIN

@165A *, ,NO; ;CI STE BCOM LDAN 'DAS RNAMS KYI STONG PA NYID
DANG, DE'I RTEN 'DU BYED RNAMS YOD PA NYID DU RTOG PAR BYED PA DE
LTA NA YANG MYA NGAN LAS 'DAS PAR 'GRO BA'I LAM LA LOG PAR ZHUGS
PA'I PHYIR, STONG PA NYID BSTAN PA 'BRAS BU MED PA NYID DU 'GYUR

RO; ;DE'I PHYIR DE LTAR NA STONG PA NYID DNGOS PO'I NGO BOR GZUNG
BA NA YANG 'DZIN PA PO PHUNG BAR BYED DO, ,GAL TE PHAN 'DOGS PA
GANG YIN PA DE RNAM PA GZHAN DU GZUNG NA, PHAN 'DOGS PAR MA GYUR
MOD, GNOD PAR BYED PAR NI JI LTAR 'GYUR TE, 'BRU DAG GO

RIMS LAS NYAMS PAR BTAB PA NA, 'DEBS PA PO BRLAG PAR BYED PA NI
MA YIN NO ZHE NA, DE'I PHYIR SLOB DPON GYIS BRJOD PAR BZHED PA'I
DON STON PA'I DPE GSUNGS PA NI, JI LTAR SBRUL LA BZUNG NYES DANG,
,RIG SNGAGS NYES PAR BSGRUBS PA BZHIN, ,ZHES BYA

BA STE, JI LTAR SBRUL SMAN DANG SNGAGS KYI STOBS KYIS MAN NGAG JI
LTA BA BZHIN BZUNG NA NOR GYI PHUNG PO CHEN PO 'GUGS PAR BYED LA,
JI LTAR NYE BAR BSTAN PA BOR NAS 'DZIN NA NI 'DZIN PA PO NYID
PHUNG BAR BYED PA YIN NO, ,YANG JI LTAR MAN NGAG JI LTA BA BZHIN
RAB TU BSGRUBS

BA'I RIG SNGAGS KYIS NI SGRUB PA PO LA PHAN 'DOGS PAR BYED LA,
MAN NGAG LAS NYAMS PAR BSGRUBS NA NI SGRUB PA PO NYID BRLAG PAR
BYED PA YIN NO, ,DE BZHIN DU 'DIR YANG NYE BAR BSTAN PA JI LTA BA
BZHIN DU STONG PA NYID BZUNG NA NI, 'DZIN PA PO MYA NGAN LAS 'DAS
PA'I

BDE BA MCHOG LA SBYOR BAR BYED LA, JI LTAR NYE BAR BSTAN PAR
SPANGS NAS BZUNG NA NI, NGES PAR JI SKAD BSHAD PA'I TSUL GYIS
'DZIN PA PO NYID PHUNG BAR BYED PA YIN NO, ,GANG GI PHYIR DE LTAR
STONG PA NYID LA BZUNG NYES PAS 'DZIN PA PO PHUNG BAR BYED LA,
SHES RAB

ZHAN PA DAG GIS KYANG YANG DAG PAR 'DZIN PAR MI NUS PA, DE PHYIR
ZHAN PAS CHOS 'DI YI, ,GTING RTOGS DKA' BAR MKHYEN GYUR NAS,
,THUB PA'I THUGS NI CHOS BSTAN LAS, ,RAB TU LOG PAR GYUR PA YIN,
,GANG GI PHYIR PHYIN CI LOG TU BZUNG BAS, ,STONG

@165B PA NYID KYI MTSAN NYID KYI CHOS 'DIS SHES RAB CHUNG BA STE,
SEMS CAN SPOBS PA CHUNG BA PHUNG BAR BYED PA DE NYID KYI PHYIR,
BLA NA MED PA YANG DAG PAR RDZOGS PA'I BYANG CHUB TU MNGON PAR
RDZOGS PAR SANGS RGYAS NAS, SEMS CAN THAMS CAD KYI KHAMS DANG
CHOS SHIN TU ZAB

PA LA GZIGS TE, ZHAN PA DAG GIS CHOS 'DI'I DON RTOGS PAR DKA' BAR
MKHYEN PAR GYUR NAS THUB PA BCOM LDAN 'DAS KYI THUGS CHOS STON PA
LAS LOG PAR GYUR PA YIN NO, ,JI SKAD DU, MDO LAS, DE NAS BCOM
LDAN 'DAS MNGON PAR RDZOGS PAR SANGS RGYAS NAS

RING POR MA LON PAR 'DI SNYAM DU DGONGS TE, NGAS CHOS ZAB MO ZAB
PAR SNANG BA BRTAG PAR BYA BA MA YIN ZHING, RTOG GE'I SPYOD YUL
MA YIN PA, ZHIB MO MKHAS SHING MDZANGS PAR RIG PAR BYA BA THUGS
SU CHUD DE, DE GAL TE NGAS GZHAN DAG LA BSTAN NA, GZHAN GYIS
NGA'I

DE RTOGS PAR MI 'GYUR, DES NGA LA GNOD PAR 'GYUR ZHING ZHUM PAR
'GYUR, THUGS MI SPRO BAR 'GYUR BAS GANG BDAG NYID GCIG PU DGON PA
RAB TU DBEN PA MTHONG BA'I CHOS LA, BDE BA LA REG PAR GNAS PAR
RAB TU THOB PAS GNAS PAR BYA'O ZHES BYA BA RGYAS PAR

GSUNGS PA LTA BU'O, ,DE'I PHYIR DE LTAR BDEN PA GNYIS PHYIN CI MA
LOG PAR RNAM PAR GNAS PA MA SHES PAR, SKYON DU THAL BAR 'GYUR BA
NI, ,STONG LA 'THAD PA MA YIN PAS, ,KHYED NI STONG NYID SPONG
BYED PA, ,GANG DE NGA LA MI 'THAD DO, ,GANG GI PHYIR KHYOD KYIS
KHO BO CAG LA

GAL TE 'DI DAG KUN STONG LA, ,'BYUNG BA MED CING 'JIG PA MED,
,CES BYA BA LA SOGS PAS SKYON CHEN POR THAL BAR NYE BAR BKOD PA
GANG YIN PA DE NI, BDEN PA GNYIS KYI RNAM PAR GZHAG PA MNGON PAR
MA SHES PAS, STONG PA NYID DANG, STONG PA NYID KYI DON DANG,
STONG PA NYID

KYI DGOS PA JI LTA BA BZHIN KHONG DU MA CHUD PAS BKOD PA YIN PAS,
KHO BO CAG GI STONG PA LA STE, STONG PA NYID DU SMRA BA LA DE'I
'THAD PA MA YIN NO, ,GANG GI PHYIR MI 'THAD PA DE'I PHYIR KHYOD
STONG PA NYID LA NYE BAR THAL BAR BRJOD CING, STONG PA NYID SPONG
BAR BYED PA STE, 'DOR

@166A *, ,ZHING SEL LA ZLOG PAR BYED PA GANG YIN PA'I SPONG BA DE
NGED CAG LA MI 'THAD DO, ,'DI LTAR KHYED KYIS NI DNGOS PO MED
PA'I DON STONG PA NYID KYI DON DU SGRO BTAGS NAS THAL BA BRJOD PA
YIN NA, KHO BO CAG NI STONG PA NYID KYI DON DNGOS PO MED PA'I DON
DU MI 'CHAD

CING, 'O NA CI ZHE NA, RTEN CING 'BREL PAR 'BYUNG BA'I DON TO,
,DE'I PHYIR STONG PA NYID DU LTA BA LA SUN 'BYIN PA 'DI MI RIGS
SO, ,KHO BO CAG GI PHYOGS LA JI SKAD SMRAS PA'I SKYON DU THAL BA
MI 'JUG PA 'BA' ZHIG TU MA ZAD KYI, 'ON KYANG BDEN PA LA SOGS PA
RNAM PAR GZHAG PA

THAMS CAD CHES SHIN TU 'THAD PA YIN NO ZHES BSTAN PA'I PHYIR
GSUNGS PA, GANG LA STONG PA NYID RUNG BA, ,DE LA THAMS CAD RUNG
BAR 'GYUR, ,GANG LA STONG NYID MI RUNG BA, ,DE LA THAMS CAD MI
RUNG 'GYUR, ,GANG LA DNGOS PO THAMS CAD RANG BZHIN GYIS STONG PA
NYID 'DI

RUNG BA DE LA JI SKAD SMRAS PA DE DAG THAMS CAD RUNG BAR 'GYUR
RO, ,JI LTAR ZHE NA, GANG GI PHYIR KHO BO CAG NI RTEN CING 'BREL
PAR 'BYUNG BA LA STONG PA NYID CES SMRA STE, DE'I PHYIR, GANG LA
STONG PA NYID 'DI RUNG BA DE LA RTEN CING 'BREL PAR 'BYUNG BA
RUNG LA, GANG LA RTEN CING

'BREL PAR 'BYUNG BA RUNG BA DE LA 'PHAGS PA'I BDEN PA BZHI RNAMS
RUNG BAR 'GYUR RO, ,JI LTAR ZHE NA, GANG GI PHYIR RTEN CING 'BREL
PAR 'BYUNG BA NYID SDUG BSNGAL DU 'GYUR GYI, RTEN CING 'BREL PAR
MI 'BYUNG BA NI MA YIN NO, ,DE NI RANG BZHIN MED PAS STONG PAR
'GYUR

RO; ;SDUG BSNGAL YOD NA NI SDUG BSNGAL KUN 'BYUNG BA DANG, SDUG
BSNGAL 'GOG PA DANG, SDUG BSNGAL 'GOG PAR 'GRO BA'I LAM RUNG BAR
'GYUR RO, ,DE'I PHYIR SDUG BSNGAL YONGS SU SHES PA DANG, KUN
'BYUNG SPANG BA DANG, 'GOG PA MNGON DU BYA

BA DANG, LAM BSGOM PAR YANG RUNG NGO, ,SDUG BSNGAL LA SOGS PA'I
BDEN PA YONGS SU SHES PA LA SOGS PA YOD NA NI 'BRAS BU RNAMS RUNG
BAR 'GYUR RO, ,'BRAS BU RNAMS YOD NA 'BRAS BU LA GNAS PA DAG RUNG
NGO, ,'BRAS BU LA GNAS PA DAG YOD NA NI

@166B ZHUGS PA DAG KYANG RUNG BAR 'GYUR RO, ,'BRAS BU LA GNAS PA
DANG ZHUGS PA DAG YOD NA NI DGE 'DUN RUNG NGO, ,'PHAGS PA'I BDEN
PA RNAMS YOD NA, DAM PA'I CHOS KYANG RUNG BAR 'GYUR RO, ,DAM PA'I
CHOS DANG DGE 'DUN YOD NA NI SANGS RGYAS KYANG RUNG BAR 'GYUR RO,,

DE'I PHYIR DKON MCHOG GSUM YANG RUNG BAR 'GYUR RO, ,'JIG RTEN PA
DANG 'JIG RTEN LAS 'DAS PA'I CHOS THAMS CAD KHYAD PAR DU RTOGS PA
THAMS CAD KYANG RUNG LA, CHOS DANG CHOS MA YIN PA DAG DANG, DE'I
'BRAS BU DANG, 'JIG RTEN PA'I THA SNYAD DAG KYANG RUNG BAR 'GYUR

RO; ;DE'I PHYIR DE LTAR NA, GANG LA STONG PA NYID RUNG BA DE LA
THAMS CAD RUNG BAR 'GYUR RO, ,GANG LA STONG PA NYID MI RUNG BA DE
LA NI RTEN CING 'BREL PAR 'BYUNG BA NYID MED PAS, THAMS CAD MI
RUNG BAR 'GYUR RO, ,JI LTAR MI RUNG BA DE LTAR NI RGYAS PAR STON
PAR 'GYUR

RO; ;DE'I PHYIR DE LTAR KHO BO CAG GI PHYOGS CHOS YONGS SU DAG
CING, RNAM PAR GZHAG PA THAMS CAD DANG MI 'GAL BAR RNAM PAR GNAS
PA YIN PA DANG, RANG GI PHYOGS RAGS PA SHIN TU NYES PA'I SKYON
DANG BRAL BAR DE DAG DANG 'GAL BA LA SHIN TU BLUN PAS, YON TAN
DANG SKYON

JI LTAR GNAS PA DAG MA MTHONG BA, KHYOD NI RANG GI SKYON RNAMS
NI, ,NGA LA YONGS SU SGYUR BYED PA, ,RTA LA MNGON PAR ZHON BZHIN
DU, ,RTA NYID BRJED PAR GYUR PA BZHIN, ,JI LTAR 'GA' ZHIG RTA
GANG LA ZHON PA DE NYID BRJED NAS DE PHROGS PA'I NYES PAS GZHAN
LA KLAN KA TSOL

BA DE BZHIN DU, KHYOD KYANG STONG PA NYID RTEN CING 'BREL PAR
'BYUNG BA'I MTSAN NYID CAN GYI RTA LA ZHON PA KHO NA YIN BZHIN
DU, SHIN TU RNAM PAR G-YENGS PAS DE MA DMIGS PAS KHO BO CAG LA
YONGS SU RTZOD PA YIN NO, ,GANG DAG MI DMIGS PAS STONG PA NYID DU
SMRAS PA KHO NA

LA KLAN KA TSOL BA, GZHAN GYI SKYON DE DAG KYANG GANG ZHE NA, DE
DAG RGYAS PAR BSTAN PA'I PHYIR, ,GAL TE DNGOS RNAMS RANG BZHIN
LA, ,YOD PAR RJES SU LTA BYED NA, ,DE LTA YOD NA DNGOS PO RNAMS,
,RGYU RKYEN MED PAR KHYOD LTA'O, ,ZHES GSUNGS TE, GAL TE KHYOD

@167A *, ,DNGOS PO RNAMS RANG BZHIN GYIS YOD PAR LTA BAR BYED NA,
DE'I TSE RANG BZHIN NI RGYU DANG RKYEN LA MI LTOS PA'I PHYIR,
DNGOS PO RNAMS RGYU RKYEN MED PA STE, RGYU DANG RKYEN YOD PA MA
YIN ZHING, RGYU MED PAR KHYOD LTA BA MA YIN NO, ,RGYU MED PAR LTA
BA KHAS LEN

PA MA YIN NA YANG, 'BRAS BU DANG NI RGYU NYID DANG, ,BYED PA PO
DANG BYED DANG BYA, ,SKYE BA DANG NI 'GAG PA DANG, ,'BRAS BU LA
YANG GNOD PA BYED PA YIN NO, ,JI LTAR ZHE NA, GAL TE BUM PA RANG
BZHIN GYIS YOD DO ZHES RTOGS NA NI, DE'I TSE RANG BZHIN GYIS YOD
PA DE LA 'JIM

PA LA SOGS PA RGYU DANG RKYEN DAG GIS CI DGOS TE, DE'I PHYIR DE
DAG MED LA, BUM PA ZHES BYA BA'I 'BRAS BU RGYU MED PA YANG 'THAD
PA MA YIN NO, ,DE MED NA NI BYED PA PO RDZA MKHAN DANG, BYED PA
PO 'KHOR LO LA SOGS PA DANG, BUM PA BYED PA'I BYA BA YANG MED DO,
,DE DAG

MED PAS SKYE BA DANG 'GAG PA DAG KYANG MED LA, SKYE BA DANG 'GAG
PA DAG YOD PA MA YIN NA, 'BRAS BU YANG YOD PAR GA LA 'GYUR, DE'I
PHYIR DNGOS PO RANG BZHIN DANG BCAS PAR KHAS LEN NA, 'BRAS BU LA
SOGS PA DE DAG THAMS CAD LA GNOD PA BYED PA YIN NO, ,DE'I

PHYIR DE LTAR DNGOS PO RANG BZHIN DANG BCAS PAR KHAS LEN NA,
KHYOD LA THAMS CAD MI RUNG BA YIN NO, ,KHO BO CAG STONG PA NYID
DU SMRAS PA RNAMS LA 'DI DAG THAMS CAD 'THAD PA MA YIN NO, ,CI'I
PHYIR ZHE NA, 'DI LTAR KHO BO CAG GIS NI, ,RTEN CING 'BREL PAR
'BYUNG BA GANG, ,

DE NI STONG PA NYID DU BSHAD, ,DE NI BRTEN NAS GDAGS PA STE, ,DE
NYID DBU MA'I LAM YIN NO, ,RTEN CING 'BREL PAR 'BYUNG BA STE,
,RGYU DANG RKYEN DAG LA LTOS NAS, ,MYU GU DANG RNAM PAR SHES PA
LA SOGS PA RNAMS 'BYUNG BA GANG YIN PA DE NI, RANG BZHIN GYIS MA
SKYES PA YIN

NA; GANG RANG BZHIN GYIS MA SKYES PA DE NI STONG PA NYID YIN TE,
JI SKAD DU, BCOM LDAN 'DAS KYIS, GANG ZHIG RKYEN LAS SKYES PA DE
MA SKYES, ,DE LAS SKYE BA'I RANG BZHIN YOD MA YIN, ,RKYEN LA RAG
LAS GANG DE STONG PAR BSHAD, ,GANG ZHIG STONG NYID SHES DE

@167B BAG YOD YIN, ,ZHES GSUNGS PA DANG, JI SKAD DU 'PHAGS PA
LANG KAR GSHEGS PA LAS, BLO GROS CHEN PO RANG BZHIN GYIS MA SKYES
PA LA DGONGS NAS, NGAS CHOS THAMS CAD SKYE BA MED PAR GSUNGS SO
ZHES RGYAS PAR GSUNGS PA DANG, DE BZHIN DU 'PHAGS PA

BRGYA LNGA BCU PA LAS KYANG, CHOS THAMS CAD STONG PA STE RANG
BZHIN MED PA'I TSUL GYIS SO ZHES GSUNGS PA LTA BU'O, ,STONG PA
NYID GANG YIN PA DE NI BRTEN NAS GDAGS PA STE, STONG PA NYID DE
NYID NI BRTEN NAS GDAGS PA ZHES BYA BAR RNAM PAR GZHAG GO, ,'KHOR
LO LA

SOGS PA SHING RTA'I YAN LAG LA BRTEN NAS SHING RTAR 'DOGS LA,
DE'I RANG GI YAN LAG LA BRTEN NAS BTAGS PA GANG YIN PA DE NI,
RANG BZHIN GYIS MA SKYES PA YIN LA, GANG RANG BZHIN GYIS MA SKYES
PA DE NI STONG PA NYID YIN ZHING, RANG BZHIN GYIS MA SKYES PA'I
MTSAN

NYID CAN GYI STONG PA NYID DE NYID NI DBU MA'I LAM YIN ZHES BYA
BAR RNAM PAR GZHAG STE, 'DI LTAR GANG ZHIG RANG BZHIN GYIS MA
SKYES PA DE LA NI, YOD PA NYID MED LA, RANG BZHIN GYIS MA SKYES
PA LA 'JIG PA MED PAS MED PA NYID MED PA DE'I PHYIR, YOD PA DANG
MED PA'I

MTHA' GNYIS DANG BRAL BA DE'I PHYIR, RANG BZHIN GYIS MA SKYES
PA'I MTSAN NYID CAN GYI STONG PA NYID DE NYID NI DBU MA'I LAM
STE, DBU MA'I SHUL ZHES BYA'O, ,DE'I PHYIR DE LTAR NA STONG PA
NYID DANG, BRTEN NAS GDAGS PA DANG, DBU MA'I LAM ZHES BYA BA 'DI
DAG NI RTEN CING 'BREL

PAR 'BYUNG BA NYID KYI MING GI BYE BRAG YIN NO, ,RNAM PAR DPYAD
NA NI RNAM PA THAMS CAD DU, GANG PHYIR RTEN 'BYUNG MA YIN PA'I,
,CHOS 'GA' YOD PA MA YIN LA, ,DE PHYIR STONG PA MA YIN PA'I,
,CHOS 'GA' YOD PA MA YIN NO, ,GANG ZHIG RTEN CING 'BREL PAR
'BYUNG BA MA

YIN PA'I CHOS DE NI YOD PA MA YIN TE, JI SKAD DU BRGYA PA LAS,
GANG ZHIG GANG NA NAM GYI TSE 'ANG, ,MA BRTEN PAR NI YOD NYID
MED, ,DES NA NAM YANG 'GA' ZHIG TU, ,RTAG PA 'GA' YANG YOD MA
YIN, ,NAM MKHA' LA SOGS RTAG GO ZHES, ,SO SO'I SKYE BO

@168A *, ,DAG GIS RTOGS, ,MKHAS PA RNAMS KYIS DE DAG LA, ,'JIG
RTEN PAS KYANG DON MA MTHONG, ,ZHES BSHAD DO, ,BCOM LDAN 'DAS
KYIS KYANG, MKHAS PAS RTEN 'BYUNG CHOS RNAMS RTOGS 'GYUR TE,
,MTHAR LTA BA LA BRTEN PAR YOD MI BYED, ,RGYU

DANG BCAS SHING RKYEN BCAS CHOS SHES KYI, ,RGYU MED RKYEN MED
CHOS NYID YOD MA YIN, ,ZHES GSUNGS SO, ,DE LTAR RTEN CING 'BREL
PAR 'BYUNG BA MA YIN PA'I CHOS 'GA' YANG YOD PA MA YIN LA RTEN
CING 'BREL PAR 'BYUNG BA YANG STONG PA YIN PA DE'I PHYIR STONG BA
MA YIN PA'I CHOS 'GA'

YANG YOD PA MA YIN NO, ,GANG GI PHYIR 'DI DE LTAR YIN PA DE'I
PHYIR, KHO BO CAG GI LTAR NA CHOS THAMS CAD STONG PA YIN ZHING,
GZHAN GYIS SMRAS PA'I SKYON DU THAL BAR 'GYUR BA YANG MA YIN NO,
,DNGOS PO RANG BZHIN DANG BCAS PAR SMRA BA KHYOD KYI LTAR NA NI,
GAL TE

'DI KUN MI STONG NA, 'BYUNG BA MED CING 'JIG PA MED PA YIN NO,
,'BYUNG BA DANG 'JIG PA MED NA DE'I TSE NGES PAR, 'PHAGS PA'I
BDEN PA BZHI PO RNAMS, ,KHYOD LA MED PAR THAL BAR 'GYUR RO, ,CI'I
PHYIR ZHE NA, GANG GI PHYIR, RTEN CING 'BREL 'BYUNG MA YIN NA,
,SDUG

BSNGAL YOD PAR GA LA 'GYUR, ,MI RTAG SDUG BSNGAL GSUNGS PA DE,
,RANG BZHIN NYID LA YOD MA YIN, ,GANG ZHIG RANG BZHIN DANG BCAS
PA DE NI BRTEN NAS 'BYUNG BA MA YIN ZHING, GANG ZHIG RTEN CING
'BREL PAR 'BYUNG BA MA YIN PA DE NI MI RTAG PA MA YIN TE NAM
MKHA'I ME TOG

NI MI RTAG PA MA YIN NO, ,SDUG BSNGAL YANG MI RTAG PA YIN PAR NI,
GANG MI RTAG PA DE NI SDUG BSNGAL LO ZHES BCOM LDAN 'DAS KYIS
GSUNGS SO, ,DE BZHIN DU BRGYA PA LAS KYANG, MI RTAG PA LA NGES
PAR GNOD, ,GANG LA GNOD YOD DE BDE MIN, ,DE PHYIR GANG ZHIG

MI RTAG PA, ,DE NI THAMS CAD SDUG BSNGAL 'GYUR, ,ZHES BSHAD DO,
,MI RTAG PA DE YANG RANG BZHIN NYID LA STE, RANG BZHIN DANG BCAS
PA NYID DU KHAS LEN NA DNGOS PO RNAMS LA YOD PA MA YIN NO, ,DE
LTAR NA RE ZHIG DNGOS PO RNAMS RANG BZHIN DANG BCAS PA NYID YIN
NA,

@168B SDUG BSNGAL MI RUNG BA YIN NO, ,SDUG BSNGAL NYID MI RUNG BA
'BA' ZHIG TU MA ZAD KYI, RANG BZHIN DANG BCAS PAR KHAS BLANGS NA,
KUN 'BYUNG BA YANG MI RUNG NGO ZHES BSTAN PA'I PHYIR, RANG BZHIN
LAS NI YOD YIN NA, CI ZHIG KUN DU 'BYUNG BAR 'GYUR, ,DE PHYIR
STONG NYID GNOD

BYED LA, ,KUN 'BYUNG YOD PA MA YIN NO, ,ZHES GSUNGS TE, 'DIR 'DI
LAS SDUG BSNGAL KUN 'BYUNG BAS NA, SDUG BSNGAL GYI RGYU LAS KUN
'BYUNG ZHES BYA'O, ,DE'I PHYIR SDUG BSNGAL STONG PA NYID LA GNOD
PA BYED CING, SDUG BSNGAL RANG BZHIN DANG BCAS PAR KHAS

LEN PA DE'I LTAR NA, DE YANG SKYE BA DON MED PA'I PHYIR, DE'I
RGYU RTOG PA DON MED PA NYID DO, ,DE LTAR NA STONG PA NYID LA
GNOD PA BYED PA KHYOD LA KUN 'BYUNG YANG MI RUNG NGO, ,SDUG
BSNGAL RANG BZHIN GYIS YOD PA NYID DU KHAS LEN PA LA, SDUG BSNGAL
'GOG PA YANG MI RUNG

NGO ZHES BSTAN PA'I PHYIR, SDUG BSNGAL RANG BZHIN GYIS YOD LA,
,'GOG PA YOD PA MA YIN NO, ,RANG BZHIN NYID NI YONGS GNAS PHYIR,
,'GOG LA GNOD PA BYED PA YIN, ,ZHES GSUNGS TE, GAL TE SDUG BSNGAL
RANG BZHIN GYIS YOD NA, DE'I TSE RANG BZHIN LA LDOG PA

MED PA'I PHYIR 'GOG PA GA LA YOD, DE LTAR NA RANG BZHIN YONGS SU
GNAS PA'I PHYIR, RANG BZHIN YONGS SU BZUNG NAS PHYIR LDOG PAR
BYED PA NI, SDUG BSNGAL 'GOG PA LA YANG GNOD PAR BYED PA YIN NO,
,DA NI DNGOS PO RANG BZHIN DANG BCAS PAR SMRA BA LA, 'PHAGS PA'I

LAM YANG JI LTAR MI 'THAD PA DE LTAR BSTAN PA'I PHYIR, LAM LA
RANG BZHIN YOD NA NI, ,SGOM PA 'THAD PAR MI 'GYUR RO, ,CI STE LAM
DE BSGOM BYA NA, ,KHYED KYI RANG BZHIN YOD MA YIN, ,GAL TE DNGOS
PO RNAMS RANG BZHIN YOD PAR GYUR NA NI, DE'I TSE LAM YANG RANG

BZHIN DANG BCAS PA NYID YIN PA'I PHYIR MA BSGOMS PA NYID DU DE
YOD PAS, DE LA YANG BSGOMS PAS CI ZHIG BYA, DE LTAR NA RANG BZHIN
YOD NA LAM SGOM PA MI 'THAD DO, ,CI STE KHYOD LAM DE SGOM PAR
KHAS LEN NA, DE LTAR NA 'O NA KHYOD KYI 'PHAGS PA'I LAM RANG
BZHIN DANG

@169A *, ,BCAS PA NYID DU MI 'GYUR TE, BYA BA YIN PA NYID KYI
PHYIR RO SNYAM DU DGONGS PA YIN NO, ,GZHAN YANG SDUG BSNGAL 'GOG
PA THOB PAR BYA BA'I PHYIR DANG, KUN 'BYUNG BA SPANG BAR BYA BA'I
PHYIR LAM SGOM PAR 'DOD PA ZHIG NA, DNGOS PO RANG BZHIN DANG BCAS

PAR SMRA BA LTAR NA NI, SNGAR BSHAD PA'I TSUL GYIS, GANG TSE SDUG
BSNGAL KUN 'BYUNG DANG, ,'GOG PA YOD PA MA YIN NA, ,LAM GYI SDUG
BSNGAL 'GOG PA NI, ,GANG ZHIG 'THOB PAR 'GYUR BAR 'DOD, ,LAM
BSGOMS PAS 'GOG PA GANG ZHIG 'THOB PAR 'GYUR BA SDUG

BSNGAL 'GOG PA DE NI YOD PA MA YIN NO, ,DE'I PHYIR DE LTAR NA,
'PHAGS PA'I LAM YANG MI 'THAD DO, ,DE LTAR NA DNGOS PO RANG BZHIN
DANG BCAS PAR SMRA BA LA 'PHAGS PA'I BDEN PA BZHI PO RNAMS MED
PAR 'GYUR RO, ,DA NI GZHAN LA SDUG BSNGAL LA SOGS PA SHES

PA LA SOGS PA YANG JI SKAD MI SRID PA DE LTAR BSTAN PA'I PHYIR,
,GAL TE RANG BZHIN NYID KYIS NI, ,YONGS SU SHES PA MA YIN NA, ,DE
NI JI LTAR YONGS SHES 'GYUR, ,RANG BZHIN GNAS PA MA YIN NAM,
,ZHES GSUNGS TE, GAL TE SDUG BSNGAL SNGAR YONGS SU MA SHES PA'I

RANG BZHIN DU GYUR PA LAS, DE PHYIS YONGS SU SHES PA YIN NO ZHES
RTOGS NA, DE NI MI RIGS SO, ,CI'I PHYIR ZHE NA, 'DI LTAR RANG
BZHIN GNAS PA MA YIN NAM STE, RANG BZHIN GANG YIN PA DE NI, 'JIG
RTEN NA YANG DAG PAR GNAS SHING ME'I TSA BA LTAR GZHAN DU MI
'GYUR BA YIN

NO; ;GANG GI TSE RANG BZHIN LA GZHAN DU 'GYUR BA NYID YOD PA MA
YIN PA DE'I TSE, SDUG BSNGAL SNGAR YONGS SU SHES PA MA YIN PA'I
RANG BZHIN NI PHYIS KYANG YONGS SU SHES PAR MI 'THAD DO, ,DE'I
PHYIR SDUG BSNGAL YONGS SU SHES PA YANG MI SRID DO, ,GANG GI TSE
SDUG BSNGAL YONGS

SU SHES PA YOD PA MA YIN PA DE'I TSE, ,DE BZHIN DU NI KHYOD NYID
KYI, ,SPANG DANG MNGON DU BYA BA DANG, ,SGOM DANG 'BRAS BU BZHI
DAG KYANG, ,YONGS SHES BZHIN DU MI RUNG NGO, ,SDUG BSNGAL YONGS
SU SHES PA MI SRID PA DE BZHIN DU GANG KUN 'BYUNG BA SPANG BA
DANG, 'GOG PA MNGON

@169B DU BYA STE SPANG BA DANG MNGON DU BYA BA STE GNYIS DANG,
GANG YANG LAM SGOM PA 'DI DANG DE RNAMS MI RUNG NGO, ,KUN 'BYUNG
BA RANG BZHIN GYIS MA SPANGS PA'I RANG BZHIN NI, PHYIS KYANG
SPANG BAR MI 'THAD DO, ,LDOG PA MED PA'I PHYIR RO, ,DE BZHIN DU
MNGON DU BYA BA DANG, SGOM PA GNYIS

LA YANG SBYAR BAR BYA'O, ,DNGOS PO RANG BZHIN DANG BCAS PAR SMRA
NA, YONGS SU SHES PA LA SOGS PA MI RUNG BA 'BA' ZHIG TU MA ZAD
KYI, 'ON KYANG 'BRAS BU BZHI DAG KYANG, ,YONGS SU SHES PA BZHIN
DU MI RUNG NGO, ,JI LTAR SDUG BSNGAL RANG BZHIN GYIS YONGS SU
SHES PA MA YIN

PA YONGS SU SHES PAR MI RUNG BA DE BZHIN DU, RGYUN DU ZHUGS PA'I
'BRAS BU SNGAR RANG BZHIN GYIS YOD PA MA YIN PA YANG PHYIS YOD
PAR MI SRID DO, ,RGYUN DU ZHUGS PA'I 'BRAS BU JI LTA BA DE BZHIN
DU, LAN CIG PHYIR 'ONG BA DANG, PHYIR MI 'ONG BA DANG, DGRA BCOM
PA'I 'BRAS

BU RNAMS MI SRID PA YANG KHONG DU CHUD PAR BYA'O, ,YONGS SU SHES
PA BZHIN DU 'BRAS BU DE DAG MI RUNG BA, 'BA' ZHIG TU MA ZAD DE'O
NA CI ZHE NA, DE DAG 'THOB PA YANG MI RUNG NGO ZHES BSTAN PA'I
PHYIR, RANG BZHIN YONGS SU 'DZIN PA YIS, ,'BRAS BU RANG BZHIN
NYID KYI NI, ,THOB

PA YIN PA GANG YIN DES, ,JI LTAR THOB PAR NUS PAR 'GYUR, ,ZHES
BYA BA GSUNGS TE, RANG BZHIN DU SMRA BA KHAS LEN PAS, SNGAR THOB
PA MA YIN PA'I RANG BZHIN DU GYUR PA RNAMS PHYIS KYANG THOB PA MI
'THAD DE, RANG BZHIN LDOG PA MED PA'I PHYIR RO, ,DE'I PHYIR,

'BRAS BU MED NA 'BRAS GNAS MED, ,ZHUGS PA DAG KYANG YOD MA YIN,
,GAL TE SKYES BU GANG ZAG BRGYAD, ,DE DAG MED NA DGE 'DUN MED,
,'PHAGS PA'I BDEN RNAMS MED PA'I PHYIR, DAM PA'I CHOS KYANG YOD
MA YIN, ,CHOS DANG DGE 'DUN YOD MIN NA, ,SANGS

RGYAS JI LTAR YOD PAR 'GYUR, ,ZHES BYA STE, TSIGS SU BCAD PA 'DI
GNYIS KYI DON NI GONG MA BZHIN DU RIG PAR BYA'O, ,GZHAN YANG RANG
BZHIN DU SMRA BA KHAS LEN NA, KHYED KYIS SANGS RGYAS BYANG CHUB
LA, ,MA BRTEN PAR YANG THAL BAR 'GYUR, ,KHYED KYIS

@170A *, ,BYANG CHUB SANGS RGYAS LA, ,MA BRTEN PAR YANG THAL BAR
'GYUR, ,GAL TE SANGS RGYAS ZHES BYA BA DNGOS PO 'GA' ZHIG RANG
BZHIN GYIS YOD PAR GYUR NA NI BYANG CHUB STE, THAMS CAD MKHYEN
PA'I YE SHES LA MA BRTEN PAR TE, MA LTOS PAR YANG 'GYUR

TE; RANG BZHIN DAG NI BCOS MIN DANG, ,GZHAN LA LTOS PA MED PA
YIN, ,ZHES 'BYUNG BA'I PHYIR RO, ,DE BZHIN DU BYANG CHUB KYANG
SANGS RGYAS MED PAR 'GYUR TE, SANGS RGYAS LA MA LTOS PAR YANG
RTEN MED PA'I BYANG CHUB TU 'GYUR TE, RANG BZHIN GYIS GRUB PA'I
PHYIR RO, ,

GZHAN YANG, KHYOD KYI RANG BZHIN NYID KYIS NI, ,SANGS RGYAS MIN
PA GANG YIN DES, ,BYANG CHUB SPYOD LA BYANG CHUB PHYIR, ,BTZAL
KYANG BYANG CHUB 'THOB MI 'GYUR, ,'DIR SANGS RGYAS NYID KYANG
SNGA ROL DU SANGS RGYAS MA YIN PA'I RANG BZHIN GYIS GANG ZAG GIS
BYANG CHUB

SEMS DPA'I SPYOD PA SPYAD CING BYANG CHUB KYI DON DU BTZAL KYANG
BYANG CHUB THOB PAR MI 'GYUR PA NYID DE, SANGS RGYAS MA YIN PA'I
RANG BZHIN BZLOG PAR MI RUNG BA'I PHYIR RO, ,GZHAN YANG, 'GA'
YANG CHOS DANG CHOS MIN PA, ,NAM YANG BYED PAR MI 'GYUR TE, ,MI
STONG PA LA

CI ZHES BYA, ,RANG BZHIN LA NI BYA BA MED, ,RANG BZHIN DU SMRA BA
KHAS LEN NA, CHOS DANG CHOS MA YIN PA DAG BYED PAR MI 'THAD DO,
,STONG PA MA YIN PA LA BYA BA CI ZHIG YOD DE, YOD PA'I PHYIR
STONG PA MA YIN PA'I RANG BZHIN LA NI BYA BA 'THAD PA MA YIN NO,
,GZHAN YANG,

CHOS DANG CHOS MIN MED PAR YANG, ,'BRAS BU KHYED LA YOD PAR
'GYUR, ,CHOS DANG CHOS MIN RGYUS BYUNG BA'I, ,'BRAS BU KHYOD LA
YOD MA YIN, YID DU 'ONG BA DANG YID DU MI 'ONG BA'I 'BRAS BU CHOS
DANG CHOS MA YIN PA'I RGYU CAN GANG YIN PA DE, GAL TE RANG BZHIN
GYIS

YOD NA NI, CHOS DANG CHOS MA YIN PA DAG MED PAR YANG DE KHYOD LA
YOD PAR 'GYUR RO, ,GANG GI TSE CHOS DANG CHOS MA YIN PA DAG MED
PAR KHYOD LA 'BRAS BU YOD NA DE'I TSE, CHOS DANG CHOS MA YIN PA
DAG LAS SKYES PA'I 'BRAS BU KHYOD LA YOD PA MA YIN TE, CHOS DANG

@170B CHOS MA YIN PA LA SOGS PA DON MED PAR 'GYUR BAS, CHOS DANG
CHOS MA YIN PA'I RGYUS 'BYUNG BA'I 'BRAS BU KHYOD LA YOD PA MA
YIN NO ZHES BSHAD PA YIN NO, ,CI STE CHOS DANG CHOS MA YIN PA'I
RGYUS 'BYUNG BA'I 'BRAS BU YOD PA MA YIN NO ZHES RTOG NA, 'O NA
'BRAS BU DE MI

STONG PA MA YIN NO ZHES BSTAN PA'I PHYIR, CHOS DANG CHOS MIN
RGYUS 'BYUNG BA'I, ,'BRAS BU GAL TE KHYOD LA YOD, ,CHOS DANG CHOS
MIN LAS BYUNG BA'I, ,'BRAS BU CI PHYIR STONG MA YIN, ,ZHES GSUNGS
PA DANG, 'DI NI STONG PA YIN TE, RTEN CING 'BREL BAR 'BYUNG

BA'I PHYIR GZUGS BRNYAN BZHIN NO SNYAM DU DGONGS PA YIN NO,
,GZHAN YANG SONG SHIG ,BYOS SHIG TSOS SHIG ,LTOS SHIG 'DUG SHIG
,CES BYA BA LA SOGS PA 'JIG RTEN PA'I THA SNYAD RTEN CING 'BREL
BAR 'BYUNG BA DE DAG GAL TE KHYOD RANG BZHIN DANG BCAS PAR 'DOD
NA, DE'I

TSE KHYOD KYIS RTEN CING 'BREL BAR 'BYUNG BA LA GNOD PA BYAS PA
YIN LA, DE LA GNOD PA BYAS PAS 'JIG RTEN PA'I THA SNYAD DO COG LA
GNOD PA YIN NO ZHES BSTAN PA'I PHYIR, RTEN CING 'BREL BAR 'BYUNG
BA YI, ,STONG PA NYID LA GNOD BYED GANG, ,'JIG RTEN PA YI THA

SNYAD NI, ,KUN LA'ANG GNOD PA BYED PA YIN, ZHES GSUNGS PA LA,
GANG GI SGRA NI BYA BA'I KHYAD PAR TE, GNOD BYED CES BYA BA 'DI
DANG SBYAR RO, ,GZHAN YANG, STONG PA NYID LA GNOD BYED NA, ,BYA
BA CI YANG MED 'GYUR ZHING, ,RTZOM PA MED PA'I BYA BAR 'GYUR, ,

MI BYED PA YANG BYED PAR 'GYUR, ,GAL TE DNGOS PO RNAMS STONG PA
NYID MA YIN ZHING RANG BZHIN DANG BCAS PA NYID DU GYUR NA, DE'I
TSE RANG BZHIN NI YOD PA MA YIN PA'I PHYIR, ,SUS KYANG BYA BA CI
YANG MED PAR 'GYUR TE, NAM MKHA'I MI SGRIB PA NI SUS KYANG BYED
PA MA

YIN PA BZHIN NO, ,BYED BZHIN PA MA YIN PA YANG BYA BAR 'GYUR LA,
BYA BA MI BYED PA YANG BYED PA POR 'GYUR NA, DE DAG NI DE LTAR
YANG MA YIN TE, DE'I PHYIR DNGOS PO RNAMS MI STONG PA MA YIN NO,
,GZHAN YANG, RANG BZHIN YOD NA 'GRO BA RNAMS, ,MA SKYES PA

@171A *, ,DANG MA 'GAGS DANG, ,THER ZUG TU NI GNAS 'GYUR ZHING,
,GNAS SKABS SNA TSOGS BRAL BAR 'GYUR, ,GAL TE DNGOS PO RNAMS RANG
BZHIN DANG BCAS PAR GYUR NA, DE'I TSE, RANG BZHIN BCOS MA MA YIN
PA'I PHYIR DANG, LDOG PA MED PA'I PHYIR

'GRO BA 'DI DAG THAMS CAD SKYE BA MED PA DANG 'GAG PA MED PAR
'GYUR RO, ,SKYE BA MED PA DANG 'GAG PA MED PA NYID KYI PHYIR NA,
'GRO BA THER ZUG TU GNAS PAR 'GYUR RO, ,RGYU DANG RKYEN LA MI
LTOS PAS NA, STONG PA MA YIN PAR SMRA BA RNAMS LA, 'GRO BA RTEN
CING 'BREL PAR MI 'BYUNG

ZHING GNAS SKABS SNA TSOGS PA DANG BRAL PAR 'GYUR RO, ,JI SKAD
DU, BCOM LDAN 'DAS KYIS, MI STONG CUNG ZHIG YOD NA RGYAL BA YIS,
,'GA' YANG LUNG STON MI GSUNG 'GYUR MED PAR, ,RANG RANG DNGOS LA
THER ZUG GNAS DE LA, ,'PHEL BA MED CING YONGS SU

NYAMS PA MED, ,CES GSUNGS PA DANG, DE BZHIN DU 'PHAGS PA GLANG PO
RTZAL LAS KYANG, GAL TE CHOS RNAMS RANG BZHIN 'GA' YOD NA, ,RGYAL
BA NYAN THOS BCAS PAS DE MKHYEN 'GYUR, ,THER ZUG CHOS RNAMS MYA
NGAN 'DA' MI 'GYUR, ,MKHAS RNAMS NAM YANG

SPROS PA MED MI 'GYUR, ,ZHES GSUNGS PA LTA BU'O, ,DNGOS PO RANG
BZHIN DANG BCAS PAR KHAS LEN NA 'JIG RTEN PA'I THA SNYAD DAG MI
'THAD PA 'BA' ZHIG TU MA ZAD KYI, 'O NA CI ZHE NA, 'JIG RTEN LAS
'DAS PA DAG KYANG YIN NO ZHES BSTAN PA'I PHYIR, GAL TE STONG PA

YOD MIN NA, ,MA THOB THOB PAR BYA BA DANG, ,SDUG BSNGAL MTHAR
BYED LAS DANG NI, ,NYON MONGS THAMS CAD SPONG BA'ANG MED, ,CES
GSUNGS TE, GAL TE STONG PA YOD PA MA YIN ZHING, 'DI DAG THAMS CAD
RANG BZHIN DANG BCAS PAR 'GYUR NA, DE'I TSE GANG MA THOB PA DE NI
MI

THOB PA KHO NA YIN PAS, 'BRAS BU MA THOB PA 'THOB PAR MI 'GYUR
RO, ,DE BZHIN DU SNGAR SDUG BSNGAL MTHAR BYAD PAR MA GYUR PAS DE
LTAR YANG MA 'GYUR RO, ,SNGAR NYON MONGS PA THAMS CAD SPANGS PAR
MA GYUR PAS PHYIS KYANG SPONG PAR MI 'GYUR RO, ,DE LTAR NA GANG
GE PHYIR

@171B DNGOS PO RANG BZHIN DANG BCAS PAR SMRA BAR KHAS BLANGS PAR
GYUR NA, THAMS CAD MI RUNG BA DE'I PHYIR, GANG GIS RTEN CING
'BREL PAR 'BYUNG, ,MTHONG BA DE NI SDUG BSNGAL DANG, ,KUN 'BYUNG
DANG NI 'GOG PA DANG, ,LAM NYID DE DAG MTHONG BA YIN, ,GANG GIS
STONG PA NYID RTEN

CING 'BREL BAR 'BYUNG BA'I MTSAN NYID CAN YANG DAG PAR 'BYUNG BA
DES NI, 'PHAGS PA'I BDEN PA BZHI PO RNAMS DE KHO NA NYID DU YANG
DAG PA JI LTA BA BZHIN MTHONG BA YIN NO, ,JI SKAD DU 'PHAGS PA
CHOS THAMS CAD 'JUG PA MED PAR BSTAN PA'I MDO LAS, 'JAM DPAL GANG
GIS

CHOS THAMS CAD SKYE BA MED PAR MTHONG BA DES NI SDUG BSNGAL YONGS
SU SHES PA YIN NO, ,GANG GIS CHOS THAMS CAD MED PA NYID DU MTHONG
BA DES NI KUN 'BYUNG BA SPANGS PA YIN NO, ,GANG GIS CHOS THAMS
CAD SHIN TU MYA NGAN LAS 'DAS BAR MTHONG BA DES NI 'GOG PA MNGON
DU BYAS PA

YIN NO, ,'JAM DPAL GANG GIS CHOS THAMS CAD DNGOS PO MED PAR
MTHONG BA DES NI LAM BSGOMS PA YIN NO ZHES BYA BA RGYA CHER
GSUNGS PA LTA BU'O, ,'PHAGS PA BSAM GTAN PA'I DPE MKHYUD KYI MDO
LAS KYANG, ,DE NAS BCOM LDAN 'DAS KYIS 'JAM DPAL GZHON

NUR GYUR PA LA 'DI SKAD CES BKA' STZAL TO, ,'JAM DPAL 'PHAGS PA'I
BDEN PA RNAMS YANG DAG PA JI LTA BA BZHIN MA MTHONG BAS, SEMS CAN
PHYIN CI LOG PA ZHES SEMS PHYIN CI LOG TU GYUR PA RNAMS 'KHOR BA
YANG DAG PA MA YIN PA 'DI LAS 'DA' BAR MI 'GYUR RO, ,DE SKAD CES

BKA' STZAL PA DANG, BCOM LDAN 'DAS LA 'JAM DPAL GZHON NUR GYUR
PAS 'DI SKAD CES GSOL TO, ,BCOM LDAN 'DAS GANG LA NYE BAR DMIGS
PAS SEMS CAN RNAMS 'KHOR BA LAS 'DAS PAR MI 'GYUR BA BSTAN DU
GSOL, BCOM LDAN 'DAS KYIS BKA' STZAL

PA; 'JAM DPAL BDAG DANG BDAG GI BAR DMIGS PAS SEMS CAN RNAMS
'KHOR BA LAS MI 'DA'O, ,DE CI'I PHYIR ZHE NA, 'JAM DPAL BDAG DANG
GZHAN DU YANG DAG PAR MTHONG BA GANG YIN PA DE NI LAS MNGON PAR
'DU BYED PAR 'GYUR RO, ,'JAM DPAL BYIS PA SO SO'I

@172A *, ,SKYE BO THOS PA DANG MI LDAN PA NI CHOS THAMS CAD SHIN
TU MYA NGAN LAS 'DAS PAR MI SHES PAS BDAG DANG GZHAN DU DMIGS PAR
BYED DO, ,DMIGS NAS MNGON PAR ZHEN PAR 'GYUR RO, ,MNGON PAR ZHEN
PAS CHAGS PAR 'GYUR RO, ,SDANG BAR 'GYUR RO, ,RMONGS PAR 'GYUR
RO, ,DE CHAGS PA

DANG SDANG BA DANG RMONGS PAR GYUR PAS, LUS DANG NGAG DANG YID
KYI LAS RNAM PA GSUM MNGON PAR 'DU BYED DO, ,DE YOD PA MA YIN PA
LA SGRO 'DOGS PAS BDAG NI CHAGS SO, ,BDAG NI SDANG NGO, ,BDAG NI
RMONGS SO SNYAM DU RNAM PAR RTOG PAR BYED DO, ,DE DE BZHIN GSHEGS
PA'I BSTAN PA

LA RAB TU BYUNG NAS 'DI SNYAM DU SEMS TE, BDAG NI TSUL KHRIMS
DANG LDAN PA'O, ,BDAG NI TSANGS PAR SPYOD PA'O, ,BDAG NI 'KHOR BA
LAS YANG DAG PAR 'DA' BAR 'GYUR RO, ,BDAG GIS MYA NGAN LAS 'DAS
PA THOB PAR 'GYUR RO, ,BDAG NI SDUG BSNGAL RNAMS LAS THAR

BAR 'GYUR RO SNYAM DU RTOG PAR BYED CING, DE CHOS 'DI DAG NI DGE
BA'O, ,CHOS 'DI DAG NI MI DGE BA'O, ,CHOS 'DI DAG NI SPANG BAR
BYA BA'O, ,CHOS 'DI DAG NI MNGON DU BYA BA'O, ,SDUG BSNGAL YONGS
SU SHES PAR BYA'O, ,KUN 'BYUNG SPANG BAR BYA'O, ,'GOG PA MNGON DU
BYA'O, ,

LAM BSGOM PAR BYA'O SNYAM DU RTOG GO, ,DE NAS DE GANG ZHIG 'DU
BYED THAMS CAD LAS 'BYOL PAR 'GYUR RO, ,'DU BYED THAMS CAD NI MI
RTAG PA'O, ,'DU BYED THAMS CAD NI KUN TU 'BAR BA'O SNYAM DU RTOG
PAR BYED DO, ,DE LTAR RTOG PA DE LA SKYO BA DANG LHAN CIG TU GYUR
PA YID LA BYED

PA MTSAN MA MED PA SNGON DU 'GRO BA SKYE BAR 'GYUR RO, ,DE 'DI
SNYAM DU CHOS 'DI DAG YONGS SU SHES PA GANG YIN PA DE NI SDUG
BSNGAL YONGS SU SHES PA'O SNYAM DU SEMS SO, ,DE 'DI SNYAM DU GANG
BDAG GIS KUN 'BYUNG SPANG BAR BYA'O SNYAM DU SEMS PAR 'GYUR
ZHING, CHOS 'DI

DAG GIS NYEN PAR 'GYUR, CHES NGO TSA BAR 'GYUR, MI DGA' BAR
'GYUR, SMOD PAR 'GYUR, SKRAG CING DNGANG LA KUN TU DNGANG BAR
'GYUR RO, ,DE 'DI SNYAM DU GANG CHOS 'DI DAG GIS NYEN PO DE NI
CHOS 'DI DAG MNGON DU BYAS PA YIN ZHING, 'DI NI KUN 'BYUNG SPANG
BA'O

@172B SNYAM DU SEMS PAR 'GYUR RO, ,DE 'DI SNYAM DU 'GOG PA MNGON
DU BYA'O SNYAM DU SEMS TE, DE GNYIS SU BRTAGS NAS 'GOG PA MNGON
DU SHES PA YIN NO, ,DE 'DI SNYAM DU 'GOG PA MNGON DU BYAS PA DE
NI 'DI YIN NO SNYAM DU SEMS SO, ,DE 'DI SNYAM DU GANG BDAG GIS
LAM SGOM MO SNYAM

DU SEMS SHING, DE GCIG PU DBEN PAR SONG NAS CHOS DE DAG YID LA
BYED PA NA ZHI GNAS 'THOB PAR 'GYUR RO, ,SKYO BA DANG LHAN CIG TU
GYUR PA'I YID LA BYED PA DE DE LA ZHI GNAS SKYE BAR 'GYUR RO, ,DE
CHOS THAMS CAD LA SEMS PHYIR 'BYUNG BAR 'GYUR TE, PHYIR 'DREN

ZHING PHYIR LDOG PAR 'GYUR RO, ,DE DAG GIS NYEN PAR 'GYUR, CHES
NGO TSA BAR 'GYUR, MNGON PAR MI DGA' BA'I SEMS SKYE BAR 'GYUR RO,
,DE 'DI SNYAM DU BDAG SDUG BSNGAL THAMS CAD LAS GROL BAR 'GYUR
TE, YANG PHYIS BYA BA CI YANG MED CING BDAG NI DGRA BCOM PAR

GYUR TO ZHES BYA BAR BDAG NYID SHES SO, ,DE 'CHI BA'I DUS BYED
PA'I TSE BDAG NYID SKYE BAR MTHONG BAS, DE SANGS RGYAS KYI BYANG
CHUB LA THE TSOM DANG SOM NYI ZA BAR 'GYUR RO, ,DE SOM NYIR LHUNG
STE 'CHI BA'I DUS BYAS NAS DMYAL BA CHEN PO DAG TU LHUNG BAR
'GYUR RO, ,DE CI'I PHYIR ZHE NA,

JI LTAR SKYE BA MED PA'I CHOS RNAMS LA BRTAGS NAS, DE BZHIN
GSHEGS PA LA SOM NYI DANG YID GNYIS SKYED PAR BYED PA'I PHYIR RO,
,DE NAS BCOM LDAN 'DAS LA 'JAM DPAL GZHON NUR GYUR PAS 'DI SKAD
CES GSOL TO, ,BCOM LDAN 'DAS 'PHAGS PA'I BDEN PA

BZHI PO RNAMS LA JI LTAR 'KHUMS PAR BGYI, BCOM LDAN 'DAS KYIS
BKA' STZAL PA, 'JAM DPAL GANG GIS CHOS THAMS CAD MA SKYES PAR
MTHONG BA DES NI, SDUG BSNGAL YONGS SU SHES PA YIN NO, ,GANG GIS
CHOS THAMS CAD 'BYUNG BA MED PAR MTHONG BA DES

NI KUN 'BYUNG BA SPANGS PA YIN NO, ,GANG GIS CHOS THAMS CAD GTAN
MYA NGAN LAS 'DAS PAR MTHONG BA DES NI 'GOG PA MNGON DU BYAS PA
YIN NO, ,GANG GIS CHOS THAMS CAD SHIN TU MA SKYES PAR MTHONG BA
DES NI LAM BSGOMS PA YIN NO, ,'JAM DPAL GANG GIS DE LTAR

@173A *, ,'PHAGS PA'I BDEN PA BZHI PO MTHONG BA DES NI CHOS 'DI
DAG NI DGE BA'O, ,CHOS 'DI DAG NI MI DGE BA'O, ,CHOS 'DI DAG NI
SPANG BAR BYA'O, ,CHOS 'DI DAG NI MNGON DU BYA'O, ,SDUG BSNGAL
YONGS SU SHES PAR BYA, KUN 'BYUNG SPANG BAR BYA, 'GOG PA

MNGON DU BYA, LAM BSGOM PAR BYA'O ZHES MI RTOG RNAM PAR RTOG PAR
MI BYED DE, 'DI LTAR GANG BRTAG PAR BYA BA'I CHOS DE DES MA
MTHONG BA'I PHYIR RO, ,BYIS PA SO SO'I SKYE BO RNAMS NI CHOS DE
DAG LA RTOG PA NA CHAGS PAR 'GYUR RO, ,SDANG BAR 'GYUR RO,
,RMONGS PAR 'GYUR RO, ,DE

CHOS 'GA' YANG MI LEN MI 'DOR DE LTAR MI LEN MI 'DOR BA DE NI,
KHAMS GSUM LA SEMS CHAGS PAR MI 'GYUR RO, ,KHAMS GSUM THAMS CAD
MA SKYES PA DANG, SGYU MA LTA BU DANG, RMI LAM LTA BU DANG, BRAG
CA LTA BUR MTHONG NGO, ,CHOS THAMS CAD DE LTA

BU'I RANG BZHIN CAN DU MTHONG BAS SEMS CAN THAMS CAD LA RJES SU
CHAGS PA DANG, KHONG KHRO BA DANG BRAL BAR 'GYUR RO, ,DE CI'I
PHYIR ZHE NA, 'DI LTAR DES GANG LA RJES SU CHAGS PA DANG, KHONG
KHRO BAR 'GYUR BA'I CHOS DE MA DMIGS PA'I PHYIR RO, ,DES SEMS NAM

MKHA' DANG MNYAM PAS SANGS RGYAS KYANG YANG DAG PAR RJES SU MI
MTHONG, CHOS KYANG YANG DAG PAR RJES SU MI MTHONG, DGE 'DUN YANG
YANG DAG PAR RJES SU MI MTHONG ZHING, CHOS THAMS CAD STONG PA'O
ZHES BYA BAR MTHONG BAS CHOS GANG LA YANG SOM NYI SKYED PAR MI

BYED DO, ,SOM NYI MED PAS NYE BAR LEN PA MED PAR 'GYUR RO, ,NYE
BAR LEN PA MED PAS NYE BAR LEN PA MED PAR YONGS SU MYA NGAN LAS
'DA'O ZHES RGYA CHER GSUNGS SO, ,SLOB DPON ZLA BA GRAGS PA'I ZHAL
SNGA NAS SBYAR BA'I TSIGS GSAL BA LAS, 'PHAGS PA'I

BDEN PA BRTAG PA ZHES BYA BA RAB TU BYED PA NYI SHU BZHI PA'I
'GREL PA'O,, ,,'DIR SMRAS PA, GAL TE 'DI DAG KUN STONG NA,
,'BYUNG BA MED CING 'JIG PA MED, ,GANG ZHIG SPANG DANG 'GOG PA
LAS, ,MYA NGAN 'DA' BAR 'GYUR BAR 'DOD, ,'DI NA BCOM LDAN 'DAS

@173B KYIS GANG ZAG CHANGS PAR SPYOD PA BSTEN ZHING, DE BZHIN
GSHEGS PA'I BSTAN PA LA ZHUGS PA CHOS RJES SU MTHUN PA'I CHOS KYI
NAN TAN DANG LDAN PA RNAMS LA, MYA NGAN LAS 'DAS PA RNAM PA GNYIS
SU GSUNGS TE, PHUNG PO LHAG MA DANG BCAS PA DANG, PHUNG PO LHAG
MA MED PA'O, ,

DE LA MA RIG PA DANG 'DOD CHAGS LA SOGS PA NYON MONGS PA'I TSOGS
MA LUS PAR SPANGS PA LAS PHUNG PO LHAG MA DANG BCAS PA'I MYA NGAN
LAS 'DAS PAR 'DOD DO, ,DE LA 'DI LA BDAG LA CHAGS PA BSTEN PAS NA
PHUNG PO STE, BDAG TU GDAGS PA'I RGYU NYE BAR LEN PA'I PHUNG PO

LNGA LA PHUNG PO'I SGRAS BRJOD DO, ,LHAG MA LUS PAS NA LHAG MA'O,
,PHUNG PO NYID LHAG MA YIN PAS NA PHUNG PO LHAG MA'O, ,PHUNG PO
LHAG MA DANG LHAN CIG GNAS PAS NA PHUNG PO LHAG MA DANG BCAS
PA'O, ,DE CI YIN ZHE NA, MYA NGAN LAS 'DAS PA'O, ,DE YANG CHOM
RKUN GYI TSOGS

MA LUS PAR BSAD DE GRANG TZAM 'DUG PA DANG CHOS MTHUN PAR 'JIG
TSOGS LA LTA BA LA SOGS PA NYON MONGS PA'I CHOM RKUN DANG BRAL BA
PHUNG PO TZAM 'BA' ZHIG LUS PA STE, DE NI PHUNG PO LHAG MA DANG
BCAS PA'I MYA NGAN LAS 'DAS PA'O, ,CHOM RKUN GYI TSOGS MA LUS PAR
BSAD

DE GRONG TZAM PO YANG ZHIG PA DANG CHOS MTSUNGS PAR MYA NGAN LAS
'DAS PA GANG LA PHUNG PO TZAM YANG YOD PA MA YIN PA DE NI PHUNG
PO LHAG MA MED PA'I MYA NGAN LAS 'DAS PA STE, 'DI PHUNG PO'I LHAG
MA DANG BRAL BA'I PHYIR RO, ,DE NYID KYI DBANG DU MDZAD NAS, GANG
NA LUS ZHIG 'DU SHES

'GAGS, ,TSOR BA THAMS CAD BRAL GYUR ZHING, ,'DU BYED NYE BAR ZHI
BA DANG, ,RNAM PAR SHES PA NUB GYUR PA, ,ZHES BYA BA DANG, DE
BZHIN DU, MA ZHUM BA YI LUS KYIS NI, ,TSOR BA DANG DU LEN PA NA,
,DE YI SEMS NI RNAM PAR GROL, ,MAR ME SHI BAR GYUR PA BZHIN, ,

ZHES BSHAD DO, ,DE'I PHYIR PHUNG PO LHAG MA MED PA'I MYA NGAN LAS
'DAS PA DE NI PHUNG PO 'GAGS PA LAS 'THOB BO, ,MYA NGAN LAS 'DAS
PA RNAM PA GNYIS PO DE JI LTAR RUNG BAR 'GYUR ZHE NA, GAL TE NYON
MONGS PA RNAMS DANG PHUNG PO RNAMS 'GAGS PAR GYUR PA YIN NA, GANG

@174A *, ,GI TSE 'DI DAG THAMS CAD STONG PA YIN ZHING, CUNG ZAD
KYANG SKYE BA MED LA CUNG ZAD KYANG 'GAG PA YANG MED PA DE'I TSE,
GANG DAG 'GAGS PA LAS MYA NGAN LAS 'DA' BAR 'GYUR BA NYON MONGS
PA'ANG PHUNG PO RNAMS YOD PAR GAL 'GYUR, DE'I PHYIR DNGOS PO

RNAMS KYI RANG BZHIN YOD PA NYID DO ZHES 'DZER TO, ,BRJOD PAR BYA
STE, DE LTAR RANG BZHIN KHAS LEN NA YANG, GAL TE 'DI KUN MI STONG
NA, ,'BYUNG BA MED CING 'JIG PA MED, ,GANG ZHIG SPONG DANG 'GAGS
PA LAS, ,MYA NGAN 'DAS PAR 'GYUR BAR 'DOD, ,GANG LAS DE DAG LOG

PAS MYA NGAN LAS 'DA' BAR 'GYUR BA, NYON MONGS PA RNAMS DANG
PHUNG PO RANG BZHIN GYIS RNAM PAR GNAS PA LDOG PAR GA LA 'GYUR
TE, RANG BZHIN LA LDOG PA MED PA'I PHYIR RO, ,DE'I PHYIR RANG
BZHIN DANG BCAS PAR SMRA BA LA MYA NGAN LAS 'DAS PA MI 'THAD PA
NYID DO, ,GANG LAS

DE DAG LA NYES PA 'DIR 'GYUR BA, STONG PA NYID DU SMRA BA RNAMS
KYIS NI MYA NGAN LAS 'DAS PA NYON MONGS PA LDOG PA'I MTSAN NYID
CAN NAM PHUNG PO LDOG PA'I MTSAN NYID CAN 'DOD PA MA YIN NO,
,DE'I PHYIR STONG PA NYID DU SMRA BA RNAMS LA KLAN KA 'DIR MI
'GYUR BA NYID DO, ,GAL TE STONG PA

NYID DU SMRA BA RNAMS MYA NGAN LAS 'DAS PA PHUNG PO RNAMS SAM,
NYON MONGS PA RNAMS LOG PA'I MTSAN NYID CAN MI 'DOD NA, MTSAN
NYID GANG DANG LDAN PA ZHIG 'DOD CE NA, BRJOD PA, SPANGS PA MED
PA 'THOB MED PA, ,CHAD PA MED PA RTAG MED PA, ,'GAG PA MED PA
SKYE MED

PA; ,DE NI MYA NGAN 'DAS PAR BRJOD, ,GANG ZHIG 'DOD CHAGS LA SOGS
PA LTAR SPANGS PA MED CING, DGE SBYONG GI 'BRAS BU LTAR 'THOB PA
MED PA, PHUNG PO LA SOGS PA LTAR CHAD PA YANG MED LA, GANG YANG
MI STONG PA LTAR RTAG PA MA YIN PA, RANG BZHIN GYI 'GAG PA MED

PA SKYE BA MED PA SPROS PA THAMS CAD NYE BAR ZHI BA'I MTSAN NYID
CAN DE NI MYA NGAN LAS 'DAS PAR BSHAD DO, ,DE'I PHYIR RNAM PA DE
LTA BU DE LA NYON MONGS PA GANG DAG SPANGS PAS DE MYA NGAN LAS
'DA' BAR 'GYUR BA, NYON MONGS PAR RTOG PA GA LA YOD CING, PHUNG
PO GANG DAG

@174B 'GAGS PAS DE 'THOB BAR 'GYUR BA PHUNG POR RTOG PA YANG GA
LA YOD, JI SRID DU RTOG PA 'DI DAG 'BYUNG BA DE SRID DU MYA NGAN
LAS 'DAS PA THOB PA YOD PA MA YIN TE, SPROS PA THAMS CAD ZAD PA
NYID LAS DE 'THOB PA'I PHYIR RO, ,CI STE MYA NGAN LAS 'DAS PA LA
NYON MONGS PA RNAMS MED

CING PHUNG PO RNAMS KYANG MED MOD KYI, DE LTA NA YANG MYA NGAN
LAS 'DAS PA'I SNGA ROL NA YOD PA YIN NO, ,DE'I PHYIR DE DAG 'GAGS
PA NI SPROS PA ZAD PA LAS MYA NGAN LAS 'DAS PA YIN PAR 'GYUR RO
SNYAM NA, BRJOD PA, 'DZIN PA 'DI NI DOR BAR BYA'O, ,GANG GI PHYIR
MYA NGAN LAS

'DAS PA'I SNGA ROL NA RANG BZHIN GYIS YOD PA RNAMS NI YANG DNGOS
PO MED PAR BYA BAR MI NUS TE, DE'I PHYIR MYA NGAN LAS 'DAS PA
'DOD PAS RTOG PA 'DI DOR BAR BYA'O, ,MYA NGAN 'DAS MTHA' GANG YIN
PA, ,DE NI 'KHOR BA'I MTHA' YIN TE, ,DE GNYIS KHYAD PAR CUNG ZAD
NI, ,SHIN TU PHRA BA'ANG

YOD MA YIN, ,ZHES 'CHAD PAR 'GYUR RO, ,BCOM LDAN 'DAS KYIS KYANG,
,MYA NGAN 'DAS LA CHOS RNAMS YOD NYID MED, ,CHOS GANG DER MED DE
DAG GZHAR YANG MED, ,YOD DANG MED CES RTOG PA DANG LDAN ZHING,
,DE LTAR SPYOD RNAMS SDUG BSNGAL NYER MI ZHI, ,ZHES

GSUNGS PA YIN PAS SO, ,TSIGS SU BCAD PA 'DI'I DON NI 'DI YIN TE,
MYA NGAN LAS 'DAS PA STE PHUNG PO LHAG MA MED PA'I MYA NGAN LAS
'DAS PA'I DBYINGS NA'O, ,CHOS RNAMS NI NYON MONGS PA DANG LAS
DANG SKYE BA'I MTSAN NYID CAN RNAMS SAM PHUNG PO RNAMS TE, RNAM
PA THAMS

CAD DU BRAL PA'I PHYIR YOD PA NYID MED DO, ,'DI NI RGOL BA THAMS
CAD KYI 'DOD PA YIN NO, ,MAR ME GTANG BAS MUN PAR THAG PA LA
SBRUL DU DMIGS PA LTAR CHOS GANG DAG MYA NGAN LAS 'DAS PA 'DI LA
YOD PA MA YIN PA DE DAG NI GZHAR YANG MED DO, ,NYON MONGS PA DANG
LAS DANG SKYE BA'I

MTSAN NYID CAN GYI CHOS DE DAG NI 'KHOR BA'I GNAS SKABS KYI DUS
'GA' ZHIG NA YANG DE KHO NA NYID DU YOD PA MA YIN NO, ,'DI LTAR
MUN PA'I GNAS SKABS NA THAG PA LA SBRUL RANG GI NGO BOS YOD PA NI
MA YIN TE, YOD PAR GYUR PA'I SBRUL LTAR MUN PA DANG SNANG BAR
YANG 'DZIN PAR

@175A *, ,'GYUR BA'I PHYIR RO, ,'O NA JI LTAR 'KHOR BA YIN ZHE
NA, BRJOD PA, RAB RIB CAN RNAMS LA SKRA SHAD DANG SBRANG BU MCHU
RINGS LA SOGS PA SNANG BA LTAR DNGOS PO YOD PA MI YIN PA'I RANG
BZHIN CAN DAG KYANG BYIS PA BDAG DANG BDAG GI BAR YANG DAG PA MA
YIN PA'I

PHYIR CI LOG GI GDON GYIS BZUNG BA RNAMS BDEN BAR SNANG BA YIN NO
ZHES GSUNGS PA NI, YOD DANG MED CES RTOG PA DANG LDAN ZHING, ,DE
LTAR SPYOD RNAMS SDUG BSNGAL NYER MI ZHI, ,ZHES BYA'O, ,YOD DO
ZHES DNGOS PO YOD PAR RTOG PA DANG LDAN PA RGYAL DPOG PA DANG,
GZEGS ZAN

DANG SER SKYA LA SOGS PA BYE BRAG TU SMRA BA RNAMS LA THUG PA
RNAMS DANG, MED CES RTOG PA DANG LDAN PA MED PA PA RNAMS DANG, DE
DAG LAS GZHAN 'DU BYED 'DAS PA DANG MA 'ONGS PA DANG, RNAM PAR
RIG BYED MA YIN PA DANG, MI LDAN PA'I 'DU BYED MED PAR SMRA ZHING
DE LAS GZHAN YOD

PAR SMRA BA RNAMS DANG, KUN DU BRTAGS PA'I NGO BO NYID MED PAR
SMRA ZHING, GZHAN GYI DBANG DANG YONGS SU GRUB PA'I NGO BO NYID
YOD PAR SMRA BA RNAMS TE, DE LTAR YOD PA DANG MED PAR SMRA BA
RNAMS KYI SDUG BSNGAL TE 'KHOR BA ZHI BAR MI 'GYUR RO ZHES BYA'O,
,DE BZHIN DU, JI LTAR

DOGS PA'I 'DU SHES KYIS NI DUG LANGS PA, ,DUG DE KHONG DU SONG BA
MED KYANG BRGYAL BAR 'GYUR, ,DE BZHIN BYIS PA BDAG DANG BDAG GIR
KHAS LEN PA, ,BDAG DER 'DU SHES YANG DAG MIN RTAG SKYE ZHING
'CHI, ,ZHES KYANG GSUNGS SO, ,DE'I PHYIR DE LTA BAS NA, ,MYA NGAN

LAS 'DAS PA LA 'GA' YANG SPANGS PA MED LA, 'GA' YANG 'GAG PA MED
DO ZHES SHES PAR BYA'O, ,DE'I PHYIR RTOG PA THAMS CAD ZAD PA NYID
MYA NGAN LAS 'DAS PA YIN NO, ,JI SKAD DU 'PHAGS PA RIN PO CHE'I
PHRENG BA LAS KYANG, MYA NGAN 'DAS PA DNGOS MED PA'ANG, ,MIN NA

DE DNGOS GAL YIN, ,DNGOS DANG DNGOS PO MED 'DZIN PA, ,ZAD PA MYA
NGAN 'DAS ZHES BYA, ,ZHES BSHAD DO, GANG DAG MYA NGAN LAS 'DAS PA
KUN DU RTOG PA THAMS CAD NYE BAR ZHI BA'I NGO BO MA RTOGS SHING,
MYA NGAN LAS 'DAS PA DNGOS PO DANG DNGOS PO MED PA DANG DE GNYI
GA DANG, GNYI

@175B GAM YIN PA'I NGO BOR YONGS SU RTOG PAR BYED PA, DE DAG LA
BRJOD PA, RE ZHIG MYA NGAN 'DAS DNGOS MIN, ,RGA SHI'I MTSAN NYID
THAL BAR 'GYUR, ,RGA DANG 'CHI BA MED PA YI, ,DNGOS PO YOD PA MA
YIN NO, ,DE LA MYA NGAN LAS 'DAS PA DNGOS POR MNGON PAR ZHEN PA
KHA CIG NI 'DI SKAD DU,

'DIR MYA NGAN LAS 'DAS PA NI NYON MONGS PA DANG LAS DANG SKYE
BA'I RGYUN 'JUG PA NGES PAR 'GOG PAR 'GYUR BA, CHU'I RGYUN 'GOG
PA'I CHU LON DANG 'DRA BA'I DON DNGOS PO'I BDAG NYID CAN YIN TE,
YOD PA MA YIN PA'I RANG BZHIN GYI CHOS NI DE LTAR 'BRAS BU BYED
PAR YANG MA MTHONG NGO, ,

GAL TE 'DI DGA' BA'I 'DOD CHAGS DANG LHAN CIG TU 'GYUR PA'I SRID
PA ZAD CING 'DOD CHAGS DANG BRAL BA 'GOG PA GANG YIN PA DE NI MYA
NGAN LAS 'DAS PA'O ZHES GSUNGS PA MA YIN NAM, ZAD PA TZAM NI
DNGOS PO YIN PAR 'OS PA YANG MA YIN NO, ,DE BZHIN DU, MAR ME SHI
BAR

GYUR PA LTAR, ,DE YI SEMS NI RNAM PAR THAR, ,ZHES GSUNGS TE, MAR
ME SHI BA NI DNGOS PO YIN NO ZHES BYA BAR YANG MI 'THAD DO ZHE
NA, SMRAS PA, SRED PA ZAD PA NI SRED PA ZAD PA'O ZHES DE LTAR NI
SHES PAR MI BYA'O, ,'O NA CI ZHE NA, MYA NGAN LAS 'DAS PA ZHES
BYA BA'I CHOS DE

YOD NA SRED PA ZAD PAR 'GYUR BA DE NI SRED PA ZAD PA'O ZHES BYA
BAR RIG PAR BYA'O, ,MAR ME NI DPE TZAM DU ZAD DO, ,DER YANG GANG
YOD NA SEMS THAR PAR 'GYUR BA YIN NO ZHES BYA BAR RIG PAR BYA'O
ZHES SMRA'O, ,DE LTAR MYA NGAN LAS 'DAS PA DNGOS PO RNAM PAR

GNAS PA YIN DANG, RE ZHIG MYA NGAN 'DAS DNGOS MIN, ,ZHES SLOB
DPON NGES PAR RTOG PAR MDZAD DO, ,DE CI'I PHYIR ZHE NA, GANG GI
PHYIR, RGA SHI'I MTSAN NYID THAL BAR 'GYUR TE, DNGOS PO NI RGA
SHI'I MTSAN NYID LA MI 'KHRUL PA'I PHYIR RO, ,DE'I

PHYIR DE MYA NGAN LAS 'DAS PA NYID DU YANG MI 'GYUR TE, RGA SHI'I
MTSAN NYID CAN YIN PA'I PHYIR, RNAM PAR SHES PA LA SOGS PA BZHIN
NO ZHES BYA BAR DGONGS PA YIN NO, ,RGA SHI'I MTSAN NYID LA MI
'KHRUL BA DE NYID BSAL BAR BYA BA'I PHYIR, RGA DANG 'CHI BA MED
PA

@176A *, ,YI, ,DNGOS PO YOD PA MA YIN NO, ,ZHES BSHAD DE, RGA SHI
DANG BRAL BA GANG YIN PA DE NI DNGOS PO NYID MA YIN TE, RGA SHI
DANG BRAL BA'I PHYIR NAM MKHA'I ME TOG BZHIN NO, ,GZHAN YANG, GAL
TE MYA NGAN 'DAS DNGOS NA, ,MYA NGAN 'DAS PA 'DUS BYAS 'GYUR, ,

DNGOS PO 'DUS BYAS MA YIN PA, ,'GA' YANG GANG NA'ANG YOD MA YIN,
,GAL TE MYA NGAN LAS 'DAS PA DNGOS PO YIN NA NI DE'I TSE MYA NGAN
LAS 'DAS PA DE 'DUS BYAS SU 'GYUR TE, DNGOS PO YIN PA'I PHYIR
RNAM PAR SHES PA BZHIN NO, ,GANG 'DUS BYAS MA YIN PA DE NI DNGOS
POR MI 'GYUR TE,

DPER NA BONG BU'I RVA BZHIN NO, ,LDOG PA BSHAD PA'I PHYIR, ,DNGOS
PO 'DUS BYAS MA YIN PA, ,'GA' YANG GANG NA'ANG YOD MA YIN, ,ZHES
BYA BA GSUNGS TE, 'GA' YANG ZHES BYA BA NI BRTEN PA STE, NANG NGAM
PHYI'I BDAG NYID DO ZHES BYA BA'I DON TO, ,GANG NA'ANG ZHES BYA
BA NI RTEN TE, YUL

LAM DUS SAM GRUB PA'I MTHAR RO, ,GZHAN YANG, GAL TE MYA NGAN 'DAS
DNGOS NA, ,JI LTAR MYANG 'DAS DE BRTEN MIN, ,DNGOS PO BRTEN NAS
MA YIN PA, ,'GA' YANG YOD PA MA YIN NO, ,GAL TE KHYOD KYI LUGS
KYIS MYA NGAN LAS 'DAS PA DNGOS PO YIN NA NI, DE BRTEN NAS

YIN PAR 'GYUR TE, RANG GI RGYU'I TSOGS PA LA BRTEN NAS YIN NO
ZHES BYA BA'I DON TO, ,DE LTAR BRTEN NAS MYA NGAN LAS 'DAS PA
'DOD PA YANG MA YIN TE, 'O NA CI ZHE NA DE NI MA BRTEN PAR RO,
,GAL TE MYA NGAN LAS 'DAS PA DNGOS PO YIN NA, JI LTAR MYA NGAN
LAS 'DAS PA DE BRTEN NAS

MA YIN PAR 'GYUR TE, MI BRTEN PA YIN PAR MI 'GYUR BA NYID DE,
DNGOS PO YIN PA'I PHYIR RNAM PAR SHES PA LA SOGS PA BZHIN NO,
,LDOG PA BSHAD PA NI, DNGOS PO BRTEN NAS MA YIN PA, ,'GA' YANG
YOD PA MA YIN NO, ,ZHES BYA BA'O, ,'DIR SMRAS PA, JI SKAD BSHAD

BA'I NYES PAR THAL BAR 'GYUR PA'I PHYIR, MYA NGAN LAS 'DAS PA
DNGOS PO MA YIN PA DE NI BDEN TE, 'O NA CI ZHE NA, NYON MONGS PA
DANG SKYE BA LOG PA'I PHYIR, MYA NGAN LAS 'DAS PA DNGOS PO MED PA
KHO NA YIN NO, BRJOD PA, 'DI YANG MI RIGS TE, GANG GI PHYIR, GAL
TE

@176B MYA NGAN 'DAS DNGOS MIN, ,DNGOS MED JI LTAR RUNG BAR 'GYUR,
,GANG LA MYA NGAN 'DAS DNGOS MIN, ,DE LA DNGOS MED YOD MA YIN,
,GAL TE MYA NGAN LAS 'DAS PA DNGOS POR MI 'DOD CING MYA NGAN LAS
'DAS PA DNGOS PO'O SNYAM DU MI 'DOD NA, DE'I TSE MYA NGAN LAS
'DAS PA DNGOS PO

MED PAR JI LTAR RUNG BAR 'GYUR TE, DNGOS PO MED PAR YANG RUNG BAR
MI 'GYUR BA NYID DO SNYAM DU DGONGS PA YIN NO, ,CI'I PHYIR ZHE
NA, GANG GI PHYIR, GANG LA MYA NGAN 'DAS DNGOS MIN, ,DE LA DNGOS
MED YOD MA YIN, ZHES GSUNGS TE, 'DIR DNGOS PO'I RANG BZHIN BTANG

NAS GZHAN DU GYUR PA LA DNGOS PO MED PA ZHES BSNYAD NA, BSTAN ZIN
PA'I NYES PAS PHYOGS GANG LA MYA NGAN LAS 'DAS PA DNGOS PO MA YIN
PA'I PHYOGS DE LA MYA NGAN LAS 'DAS PA DNGOS PO MA YIN PA'I
PHYOGS DE LA MYA NGAN LAS 'DAS PA DNGOS PO MED PA YANG MA YIN TE,
DNGOS PO'I RANG BZHIN DU MA GRUB PA'I NGO BO LA DNGOS PO MED PA'I
NGO BO NYID

MI 'THAD PA'I PHYIR RO SNYAM DU DGONGS PA YIN NO, ,GAL TE MYA
NGAN LAS 'DAS PA NI NYON MONGS PA DANG SKYE BA MED PA YIN NO ZHE
NA, DE LTA NA 'O NA NYON MONGS PA DANG SKYE BA'I MI RTAG PA NYID
MYA NGAN LAS 'DAS PA YIN PAR 'GYUR TE, GANG GI PHYIR NYON MONGS
PA DANG SKYE BA MED PA NI MI RTAG PA

NYID YIN GYI GZHAN NI MA YIN TE, DE'I PHYIR MI RTAG PA NYID MYA
NGAN LAS 'DAS PA YIN PAR 'GYUR NA, DE NI 'DOD PA YANG MA YIN TE,
SGRIB PA MED PAR THAL BAR 'GYUR PA'I PHYIR RO, ,DE'I PHYIR 'DI NI
MI RIGS SO, ,GZHAN YANG, GAL TE MYA NGAN 'DAS DNGOS MIN, ,JI LTAR

MYANG 'DAS DE BRTEN MIN, ,GANG ZHIG BRTEN NAS MA YIN PA'I, ,DNGOS
MED YOD PA MA YIN NO, ,DE LA MI RTAG PA NYID DNGOS PO MED PA NYID
YIN ZHING DNGOS PO LA BRTEN NAS 'DOGS PA MA YIN TE, BONG BU'I RVA
LA SOGS PA RNAMS LA MI RTAG PA NYID MA DMIGS PA'I PHYIR RO,
,MTSAN

NYID LA BRTEN NAS MTSAN GZHI 'JUG LA, MTSAN GZHI LA BRTEN NAS
MTSAN NYID 'JUG PA DE'I PHYIR MTSAN NYID DANG, MTSAN GZHI 'JUG PA
PHAN TSUN LTOS PAS MTSAN GZHI'I DNGOS PO LA MA LTOS PAR MI RTAG
PA NYID YOD PA RAG LA 'GYUR, DE'I PHYIR DNGOS PO MED PA YANG
BRTEN

@177A *, ,NAS 'DOGS PA YIN NO, ,DE'I PHYIR GAL TE MYA NGAN LAS
'DAS PA DNGOS PO MED PA 'GA' ZHIG YIN NA NI, JI LTAR MYA NGAN LAS
'DAS PA DE BRTEN NAS MA YIN PAR 'GYUR, DE NI BRTEN NAS KHO NA YIN
TE, DNGOS PO MED PA YIN PA'I PHYIR 'JIG PA BZHIN NO, ,

DE NYID GSAL BAR BYA BA'I PHYIR, GANG ZHIG BRTEN NAS MA YIN PA'I,
,DNGOS MED YOD PA MA YIN NO, ,ZHES BSHAD DO, ,GAL TE MA BRTEN PAR
DNGOS PO MED PA YOD PA MA YIN NA, 'O NA DA CI LA BRTEN NAS MO
GSHAM GYI BU LA SOGS PA DAG DNGOS PO MED PAR 'GYUR ZHE NA, MO
GSHAM GYI BU

LA SOGS PA DNGOS PO MED PA YIN NO ZHES DE SKAD SUS SMRAS, 'DI
LTAR, GAL TE DNGOS PO MA GRUB NA, ,DNGOS MED 'GRUB PAR MI 'GYUR
RO, ,DNGOS PO GZHAN DU GYUR PA NI, ,DNGOS MED YIN PAR SKYE BO
SMRA, ,ZHES SNGAR BSHAD ZIN TO, ,DE'I PHYIR MO GSHAM GYI BU LA
SOGS PA RNAMS

DNGOS PO MED PA NYID MA YIN NO, ,YANG GANG DU, NAM MKHA'I RI BONG
RA DAG DANG, ,MO GSHAM GYI NI BU DAG KYANG, ,MED BZHIN TSIG TU
BRJOD PA LTAR, ,DNGOS LA RTOG PA'ANG DE BZHIN NO, ,ZHES GSUNGS PA
DER YANG, DNGOS POR RTOG PA BKAG PA TZAM ZHIG YIN GYI, DNGOS PO

MED PAR RTOG PA NI MA YIN TE, DNGOS PO NYID MA GRUB PA'I PHYIR RO
ZHES SHES PAR BYA'O, ,MO GSHAM GYI BU ZHES BYA BA 'DI NI SGRA
TZAM ZHIG TU ZAD KYI, DON GANG ZHIG DNGOS PO 'AM DNGOS PO MED PA
NYID DU 'GYUR BA 'DI'I DON MA DMIGS SO, ,DE'I PHYIR DMIGS PA MED
PA'I RANG BZHIN

LA DNGOS PO DANG DNGOS PO MED PAR BRTAGS PAR GA LA RIGS, DE'I
PHYIR MO GSHAM GYI BU DNGOS PO MED PA MA YIN NO ZHES SHES PAR
BYA'O, ,DE'I PHYIR, GANG ZHIG BRTEN NAS MA YIN PA'I, ,DNGOS MED
YOD PA MA YIN NO, ,ZHES BYA BA 'DI NI GNAS SO, ,'DIR GAL TE MYA
NGAN LAS

'DAS PA DNGOS PO MA YIN ZHING DNGOS PO MED PA YANG MA YIN NO, 'O
NA MYA NGAN LAS 'DAS PA GANG YIN ZHES ZER NA, BRJOD PA, 'DIR BCOM
LDAN 'DAS DE BZHIN GSHEGS PA RNAMS KYIS, ,'ONG BA DANG NI 'GRO
BA'I DNGOS, ,BRTEN TAM RGYUR BYAS GANG YIN PA, ,DE NI BRTEN MIN
RGYUR

@177B BYAS MIN, ,MYA NGAN 'DAS PA YIN PAR BSTAN, ,DE LA 'ONG BA
DANG 'GRO BA'I DNGOS PO NI 'ONG BA DANG 'GRO BA'I DNGOS PO STE,
SKYE BA DANG 'CHI BA GCIG NAS GCIG TU BRGYUD PA ZHES BYA BA'I THA
TSIG GO , ,'ONG BA DANG 'GRO BA'I DNGOS PO DE YANG RES 'GA' RGYU
DANG RKYEN GYI TSOGS PA LA BRTEN NAS

YOD DO ZHES BYA BAR 'DOGS TE RING PO DANG THUNG NGU BZHIN NO,
,RES 'GA' NI RGYUR BYAS NAS 'DOGS TE MAR ME'I 'OD BZHIN NO, ,GAL
TE 'DIR RGYUR BYAS NAS 'DOGS SAM, BRTEN NAS SKYE'O ZHES RNAM PAR
'JOG KYANG RUNG STE, RNAM PA THAMS CAD DU SKYE BA DANG 'CHI BA'I
RGYUN DE MA BRTEN

PA'AM RGYUR BYAS PA MA YIN PAR MI 'JUG PA GANG YIN PA DE MYA NGAN
LAS 'DAS PA YIN PAR RNAM PAR GZHAG GO , ,MI 'JUG PA TZAM NI DNGOS
PO 'AM DNGOS PO MED PA YIN NO ZHES BYA BAR BRTAG PAR YANG MI NUS
TE, DE LTAR NA MYA NGAN LAS 'DAS PA NI DNGOS PO DANG DNGOS PO MED
PA YANG MA YIN NO, ,

YANG NA 'DU BYED 'KHOR BA YIN NO ZHES BYA BA GANG DAG GI PHYOGS
YIN PA DE DAG GI LTAR NA RTEN CING BRTEN NAS SKYE BA DANG 'JIG PA
GANG YIN PA DE BRTEN PA MA YIN PAR MI 'JUG PA LA MYA NGAN LAS
'DAS PA ZHES BYA BAR BRJOD PA 'AM, GANG DAG GI LTAR NA GANG ZAG
'KHOR BA YIN PA DE DAG GI RTAG PA

DANG MI RTAG PA NYID DU BRJOD DU MED PA DE'I 'ONG BA DANG 'GRO
BA'I DNGOS PO MED PAR NYE BAR LEN PA DE DANG DE LA BRTEN NAS GANG
YIN PA DE NI RGYUR BYAS NAS 'JUG PA YIN LA, RGYUR BYAS SHING
RGYUR BYAS NAS 'JUG PA DE NYID DA LTAR RGYUR BYAS PA MA YIN PAR
MI 'JUG PA NI MYA NGAN LAS 'DAS

PA ZHES BYA BAR BSNYAD DO, ,'DU BYED RNAMS DANG GANG ZAG GI MI
'JUG PA TZAM NI DNGOS PO 'AM DNGOS PO MED PA YIN NO ZHES BYA BAR
BRTAG PAR NUS PA YANG MA YIN NO, ,DE'I PHYIR YANG MYA NGAN LAS
'DAS PA DNGOS PO DANG DNGOS PO MED PAR MI RIGS SO ZHES BYA BA'O,
,GZHAN

YANG, 'BYUNG BA DANG NI 'JIG PA DAG, ,SLANG BAR STON PAS BKA'
STZAL TO, ,DE PHYIR MYA NGAN 'DAS PA NI, ,DNGOS MIN DNGOS MED MIN
PAR RIGS, ,DE LA MDO LAS DGE SLONG DAG GANG DAG 'BYUNG BA'AM 'JIG
PAS SRID PA LAS NGES PAR 'BYUNG BA TSOL BA DE NI DE DAG GI YONGS

@178A *, ,SU MI SHES PA CHEN PO YIN NO ZHES GSUNGS SO, ,'BYUNG
BA'I SRED PA DANG 'JIG PA'I SRED PA DE NI GNYI GA YANG YONGS SU
SPANG BAR BYA BA YIN NA, MYA NGAN LAS 'DAS PA NI DE LTAR BCOM
LDAN 'DAS KYIS SPANG BAR BYA BA MA GSUNGS TE, 'O NA CI ZHE NA,
SPANG BAR

BYA BA MA YIN PAR RO, ,DE'I PHYIR GAL TE MYA NGAN LAS 'DAS PA
DNGOS PO'I RANG BZHIN CAN NAM, DNGOS PO MED PA'I RANG BZHIN DU
GYUR NA NI, DE YANG SPANG BAR BYA BA KHO NAR 'GYUR NA, SPANG BAR
BYA BA YANG MA YIN TE, DE'I PHYIR MYA NGAN LAS 'DAS PA DNGOS PO
MA YIN ZHING DNGOS PO MED

PA YANG MA YIN PAR MI RIGS SO, ,GANG DAG GI LTAR NA NYON MONGS PA
DANG SKYE BA GNYIS DE LA MED PAS, MYA NGAN LAS 'DAS PA DNGOS PO
MED PA'I RANG BZHIN YIN LA, RANG NYID DNGOS PO'I NGO BO YIN PAS
DNGOS PO'I RANG BZHIN YIN NO ZHES GNYIS KA'I RANG BZHIN YIN PA DE
DAG GI ,

GNYI GA'I RANG BZHIN CAN GYI MYA NGAN LAS 'DAS PA YANG MI 'THAD
DO ZHES BSTAN PA'I PHYIR GSUNGS PA, GAL TE MYA NGAN 'DAS PA NI,
,DNGOS DANG DNGOS MED GNYIS YIN NA, ,DNGOS DANG DNGOS PO MED PA
DAG ,THAR PAR 'GYUR NA DE MI RIGS, ,GAL TE MYA NGAN LAS 'DAS PA
DNGOS PO

DANG DNGOS PO MED PA GNYI GA'I RANG BZHIN DU GYUR NA NI, ,DE'I
TSE DNGOS PO DANG DNGOS PO MED PAR THAR PAR 'GYUR RO, ,DE'I PHYIR
'DU BYED RNAMS KYI BDAG NYID 'THOB PA DANG, DE DANG BRAL BA GANG
YIN PA DE NYID THAR PAR 'GYUR NA, 'DU BYED DAG NI THAR BA ZHES
BYA BAR RIGS PA YANG MA YIN

NO, ,DE NYID KYI PHYIR, DE MI RIGS SO ZHES BSHAD DO, ,GZHAN YANG,
GAL TE MYA NGAN 'DAS PA NI, ,DNGOS DANG DNGOS MED GNYIS YIN NA,
,MYA NGAN 'DAS PA MA BRTEN MIN, ,DE GNYIS BRTEN NAS YIN PHYIR RO,
,GAL TE MYA NGAN LAS 'DAS PA DNGOS PO DANG DNGOS PO MED

PA'I RANG BZHIN YIN NA NI, DE'I TSE RGYU DANG RKYEN GYI TSOGS PA
LA BRTEN CING LTOS NAS YIN GYI, MA BRTEN PAR NI MA YIN NO, ,CI'I
PHYIR ZHE NA, GANG GI PHYIR, DE GNYIS BRTEN NAS YIN PHYIR RO STE,
DNGOS PO LA BRTEN NAS DNGOS PO MED PA YIN ZHING, DNGOS PO MED PA
LA BRTEN NAS

@178B DNGOS PO YOD PA'I PHYIR, DNGOS PO DANG DNGOS PO MED PA DE
GNYI GA BRTEN NAS YIN GYI MA BRTEN PAR NI MA YIN NO, ,MYA NGAN
LAS 'DAS PA DNGOS PO DANG DNGOS PO MED PA'I RANG BZHIN YIN PA'I
PHYIR DE LTAR 'GYUR BA ZHIG NA, DE NI DE LTAR YANG MA YIN TE,
DE'I PHYIR 'DI NI MI RIGS SO, ,

GZHAN YANG, JI LTAR MYA NGAN 'DAS PA NI, ,DNGOS DANG DNGOS MED
GNYIS YIN TE, ,MYA NGAN 'DAS PA 'DUS MA BYAS, ,DNGOS DANG DNGOS
MED 'DUS BYAS YIN, ,DNGOS PO NI RANG GI RGYU DANG RKYEN GYI TSOGS
PA LAS BYUNG BA'I PHYIR 'DUS BYAS YIN LA, DNGOS PO MED PA YANG
DNGOS PO LA

BRTEN NAS 'BYUNG BA'I PHYIR DANG, SKYE BA'I RKYEN GYIS RGA SHI
ZHES 'BYUNG BA'I PHYIR 'DUS BYAS YIN NO, ,DE'I PHYIR GAL TE MYA
NGAN LAS 'DAS PA DNGOS PO DANG DNGOS PO MED PA'I RANG BZHIN YIN
NA NI, ,DE'I TSE DE 'DUS MA BYAS YIN GYI, 'DUS BYAS NYID DU 'GYUR
NA, ,'DUS BYAS SU NI 'DOD PA YANG MA YIN NO, ,

DE'I PHYIR MYA NGAN LAS 'DAS PA DNGOS PO DANG DNGOS PO MED PAR MI
RIGS SO, ,CI STE YANG MYA NGAN LAS 'DAS PA NI DNGOS PO DANG DNGOS
PO MED PA'I RANG BZHIN MA YIN TE, 'O NA CI ZHE NA, MYA NGAN LAS
'DAS PA LA DNGOS PO DANG DNGOS PO MED PA DE DAG YOD PA MA YIN NO
SNYAM NA, DE YANG MI RIGS

SO; ,GANG LAS SHE NA, GANG GI PHYIR, ,JI LTAR MYA NGAN 'DAS PA
LA, ,DNGOS DANG DNGOS MED GNYIS YOD DE, ,DNGOS DANG DNGOS PO MED
PA PHAN TSUN 'GAL BA DAG KYANG MYA NGAN LAS 'DAS PA GCIG LA YOD
PA MA YIN TE, DE'I PHYIR, JI LTAR MYA NGAN 'DAS PA LA, ,DNGOS
DANG DNGOS

MED GNYIS YOD DE, ,YOD PA MA YIN PA NYID DE SNYAM DU DGONGS PA
YIN NO, ,JI LTA BUR ZHE NA, DE GNYIS GCIG LA YOD MIN TE, ,SNANG
BA DANG NI MUN PA BZHIN, ,JI LTAR KHYIM GCIG TU DUS GCIG GI TSE,
PHAN TSUN 'GAL BAS, SNANG BA DANG MUN PA DAG YOD PA MA YIN PA DE
BZHIN DU

DE GNYIS KYANG MYA NGAN LAS 'DAS PA LA YOD PA MA YIN NO, ,DA NI
MYA NGAN LAS 'DAS PA DNGOS PO MA YIN ZHING DNGOS PO MED PA YANG
MA YIN PA YANG JI LTAR MI RIGS PA DE LTAR BSTAN PA'I PHYIR, DNGOS
MIN DNGOS PO MED MIN PA, ,MYA NGAN 'DAS PAR GANG STON PA, ,DNGOS
PO MED DANG DNGOS

@179A *, ,PO DAG ,GRUB NA DE NI 'GRUB PAR 'GYUR, ,ZHES GSUNGS TE,
GAL TE DNGOS PO ZHES BYA BA 'BA' ZHIG YOD NA NI, DE'I TSE DE BKAG
PA'I SGO NAS MYA NGAN LAS 'DAS PA DNGOS PO MA YIN PA ZHES BYA
BA'I RTOG PA 'DIR 'GYUR LA, GAL TE DNGOS PO MED PA 'GA'

ZHIG YOD NA NI, DE'I TSE DE BKAG PAS MYA NGAN LAS 'DAS PA DNGOS
PO MED PA MA YIN PAR 'GYUR BA ZHIG NA, GANG GI TSE DNGOS PO DANG
DNGOS PO MED PA DAG NYID YOD PA MA YIN PA DE'I TSE DE DAG BKAG PA
YANG YOD PA MA YIN NO, ,DE'I PHYIR MYA NGAN LAS 'DAS PA DNGOS PO
MA YIN ZHING, DNGOS

PO MED PA YANG MA YIN NO SNYAM DU RTOG PA GANG YIN PA DE YANG MI
'THAD PAS 'DI NI RIGS PA MA YIN NO, ,GZHAN YANG, GAL TE MYA NGAN
'DAS PA NI, ,DNGOS MIN DNGOS PO MED MIN NA, ,DNGOS MIN DNGOS PO
MED MIN ZHES, ,GANG ZHIG GIS NI DE MNGON BYED, ,GAL TE MYA NGAN
LAS 'DAS PA

DNGOS PO MA YIN ZHING DNGOS PO MED PA YANG MA YIN PA'I RANG BZHIN
DU YOD DO ZHES RTOG NA, DA NI GANG ZHIG GIS RNAM PA DE LTA BUR
GYUR PA MYA NGAN LAS 'DAS PA GNYI GA'I NGO BO MA YIN PA DE YOD DO
ZHES BYA BAR MNGON PAR BYED DE, 'DZIN PA'AM GSAL BAR BYED, CI MYA
NGAN LAS 'DAS PA

DE LA RNAM PA DE LTA BU'I RTOGS PA PO 'GA' ZHIG YOD DAM 'ON TE
MED, GAL TE YOD NA NI DE LTAR NA MYA NGAN LAS 'DAS PAR YANG BDAG
YOD PAR 'GYUR NA, 'DOD PA NI MA YIN TE, NYE BAR LEN PA MED PAR
BDAG YOD PA NYID MA YIN PA'I PHYIR RO, ,CI STE MED NA NI DE'I TSE
RNAM PA DE LTA BU'I MYA NGAN LAS

'DAS PA DE YOD PAR GANG GIS GCOD PAR BYED, GAL TE 'KHOR BA NA
GNAS PAS YONGS SU GCOD PAR BYED DO ZHE NA, 'KHOR BA NA GNAS PAS
YONGS SU GCOD PAR BYED NA DE CI RNAM PAR SHES PAS GCOD PAR BYED
DAM, 'ON TE YE SHES KYIS YIN GRANG NA, GAL TE RNAM PAR SHES PAS
YIN PAR RTOG NA, DE NI

MI RIGS SO, ,CI'I PHYIR ZHE NA, 'DI LTAR RNAM PAR SHES PA 'DI NI
MTSAN MA LA DMIGS PA YIN NO, MYA NGAN LAS 'DAS PA LA NI MTSAN MA
CUNG ZAD KYANG YOD PA MA YIN TE, DE'I PHYIR RE ZHIG DE NI RNAM
PAR SHES PAS DMIGS PAR BYED PA MA YIN NO, ,YE SHES KYIS KYANG
SPYOD PAR BYED PA

@179B MA YIN TE, YE SHES KYIS NI STONG PA NYID LA DMIGS PAR 'GYUR
DGOS LA DE YANG MA SKYES PA'I RANG BZHIN NYID YIN PAS, JI LTAR
YOD PA MA YIN PA'I RANG BZHIN DES MYA NGAN LAS 'DAS PA DNGOS PO
MA YIN ZHING, DNGOS PO MED PA MA YIN PA ZHES BYA BAR 'DZIN PAR
BYED, YE SHES

NI SPROS PA THAMS CAD LAS 'DAS PA'I RANG BZHIN YIN PA'I PHYIR RO,
,DE'I PHYIR MYA NGAN LAS 'DAS PA NI GANG GIS KYANG DNGOS PO MA
YIN ZHING, DNGOS PO MED PA MA YIN NO ZHES BYA BAR MNGON PAR MI
BYED LA, MNGON PAR MA BYAS SHING GSAL BAR MA BYAS LA, MA BZUNG BA
DE NI DE LTAR

YOD DO ZHES BYA BAR MI RIGS SO, ,JI LTAR MYA NGAN LAS 'DAS PA LA
RTOG PA BZHI PO 'DI DAG RNAM PA THAMS CAD DU MI SRID PA DE BZHIN
DU, MYA NGAN LAS 'DAS PA THUGS SU CHUD PA PO DE BZHIN GSHEGS PA
LA YANG RTOG PA 'DI DAG SRID PA MA YIN ZHES BSTAN PA'I PHYIR,
BCOM LDAN MYA NGAN

'DAS GYUR NAS, ,YOD PAR MI MNGON DE BZHIN DU, ,MED DO ZHE 'AM
GNYI GA 'AM, ,GNYIS MIN ZHES KYANG MI MNGON NO, ,ZHES GSUNGS TE,
'DI LTAR, ,GANG GIS 'DZIN STUG BZUNG GYUR PA, ,DE NI MYA NGAN
'DAS PA LA, ,DE BZHIN GSHEGS PA YOD CE 'AM, ,MED CES RNAM RTOG

RTOG PAR BYED, ,CES GONG DU BSHAD ZIN TO, ,DE LTAR NA RE ZHIG DE
BZHIN GSHEGS PA MYA NGAN LAS 'DAS PHAN CHAD YOD PA'AM MED DO ZHES
BYA BAR MI MNGON NO, ,'DI GNYIS MED PAS GNYI GA'O ZHES BYA BAR
YANG MI MNGON NO, ,GNYI GA MED PA NYID KYIS NA GNYI GA MA YIN PA
ZHES BYA BAR YANG MI

MNGON ZHING MI 'DZIN PA YIN NO, ,BCOM LDAN 'DAS MYA NGAN LAS 'DAS
NAS, RNAM PA BZHIR MI MNGON PA 'BA' ZHIG TU MA ZAD KYI, GZHAN
YANG, BCOM LDAN BZHUGS PAR GYUR NA YANG, ,YOD PAR MI MNGON DE
BZHIN DU, ,MED DO ZHE 'AM GNYI GA DANG, ,GNYIS MIN ZHES KYANG MI

MNGON NO, ,JI LTAR MI MNGON PA DE LTAR NI DE BZHIN GSHEGS PA
BRTAG PAR BSTAN ZIN PA NYID DO, ,DE NYID KYI PHYIR, 'KHOR BA MYA
NGAN 'DAS PA LAS, ,KHYAD PAR CUNG ZAD YOD MA YIN, ,MYA NGAN 'DAS
PA'ANG 'KHOR BA LAS, ,KHYAD PAR CUNG ZAD YOD MA YIN, ,GANG GI
PHYIR

@180A *, ,BCOM LDAN 'DAS ZHUGS PA NA YANG YOD DO ZHES BYA BA LA
SOGS PA MI MNGON LA, MYA NGAN LAS 'DAS PA NA YANG YOD DO ZHES BYA
BA LA SOGS PAR MI MNGON PA DE NYID KYI PHYIR 'KHOR BA DANG MYA
NGAN LAS 'DAS PA GNYIS LA PHAN TSUN KHYAD PAR 'GA' YANG YOD PA MA
YIN TE,

RNAM PAR DPYAD NA RANG BZHIN MTSUNGS PA'I PHYIR RO, ,GANG YANG
BCOM LDAN 'DAS KYIS 'DI SKAD DU, DGE SLONG DAG SKYE BA DANG RGA
SHI'I 'KHOR BA NI THOG MA DANG THA MA MED DO ZHES GSUNGS PA DE
YANG 'DI NYID KYI PHYIR 'THAD PA YIN TO, 'KHOR BA DANG MYA NGAN
LAS 'DAS PA GNYIS LA KHYAD PAR

MED PA'I PHYIR RO, ,'DI LTAR, MYANG 'DAS MTHA' DAG GANG YIN PA,
,DE NI 'KHOR BA'I MTHA' YIN TE, ,DE GNYIS KHYAD PAR CUNG ZAD NI,
,SHIN TU PHRA BA'ANG YOD MA YIN, ,MYA NGAN LAS 'DAS PA DANG 'KHOR
BA LA KHYAD PAR MED PA'I PHYIR, SNGON DANG PHYI MA'I MTHAR RTOG
PA YOD

PA MA YIN PA 'BA' ZHIG TU MA ZAD KYI, GANG 'DAS PHAN CHAD MTHA'
SOGS DANG, ,RTAG LA SOGS PAR LTA BA DAG ,MYA NGAN 'DAS DANG PHYI
MTHA' DANG, ,SNGON GYI MTHA' LA BRTEN PA YIN, ,DE DAG KYANG DE
NYID KYI PHYIR MI 'THAD PA YIN TE, 'KHOR BA DANG MYA NGAN LAS
'DAS PA DE

GNYIS KA YANG RANG BZHIN GYIS ZHI BA NYID DU RO GCIG PA'I PHYIR
RO, ,DE LA 'DAS PHAN CHAD CES BYA BA'I NYE BAR MTSON PA 'DIS NI
LTA BA BZHIN BZUNG NGO, ,'DI LTA STE, DE BZHIN GSHEGS PA GRONGS
PHAN CHAD PA YOD PA DANG, DE BZHIN GSHEGS PA GRONGS PHAN CHAD MED
PA DANG, DE

BZHIN GSHEGS PA GRONGS PHAN CHAD YOD KYANG YOD LA MED KYANG MED
PA DANG, DE BZHIN GSHEGS PA GRONGS PHAN CHAD YOD PA YANG MA YIN
MED PA YANG MA YIN NO ZHES BYA BA STE, LTA BA BZHI PO 'DI DAG NI
MYA NGAN LAS 'DAS PA LA MCHOG TU 'DZIN PAR ZHUGS SO, ,MTHA' LA
SOGS

PA YANG LTA BA BZHI'O, ,'DI LTA STE, 'JIG RTEN MTHA' DANG LDAN
NO, ,'JIG RTEN MTHA' DANG MI LDAN NO, ,'JIG RTEN MTHA' DANG LDAN
PA YANG YIN LA MTHA' DANG MI LDAN PA YANG YIN NO, ,MTHA' DANG
LDAN PA YANG MA YIN LA MTHA' DANG MI LDAN PA YANG MA YIN NO ZHES
BYA BA STE, LTA

@180B BA BZHI PO 'DI DAG NI PHYI MA'I MTHA' LA BRTEN TE 'JUG PA
YIN NO, ,DE LA BDAG DANG 'JIG RTEN LA MA 'ONGS PA'I SKYE BA MA
MTHONG BAS 'JIG RTEN MTHA' DANG LDAN NO ZHES DE LTAR NA RTOG PA
NA, PHYI MA'I MTHA' LA BRTEN NAS 'JUG PAR 'GYUR RO, ,DE BZHIN DU
MA 'ONGS PA'I SKYE BA MTHONG BAS

'JIG RTEN MTHA' DANG MI LDAN NO ZHES 'JUG CING, MTHONG BA DANG MA
MTHONG BAS NI GNYI GAR RTOGS PAR 'GYUR LA, GNYI GA BKAG PAS NI
MTHA' DANG LDAN PA YANG MA YIN MTHA' DANG MI LDAN PA YANG MA YIN
NO ZHES BYA BAR RTOGS PAR 'GYUR RO, ,'JIG RTEN RTAG GO , ,'JIG

RTEN MI RTAG GO , ,'JIG RTEN RTAG KYANG RTAG LA MI RTAG KYANG MI
RTAG GO , ,RTAG PA YANG MA YIN MI RTAG PA YANG MA YIN NO ZHES BYA
BA LTA BA BZHI PO 'DI DAG NI SNGON GYI MTHA' LA BRTEN NAS 'BYUNG
BA YIN NO, ,DE LA BDAG DANG 'JIG RTEN LAS 'DAS PAR SKYES PA
MTHONG BAS 'JIG RTEN RTAG

GO SNYAM DU RTOGS PAR 'GYUR LA, MA MTHONG BAS NI MI RTAG GO SNYAM
DU RTOGS PAR 'GYUR RO, ,MTHONG BA DANG MA MTHONG BAS NI RTAG
KYANG RTAG LA MI RTAG KYANG MI RTAG GO SNYAM DU RTOGS PAR 'GYUR
LA, MTHONG BA YANG MA YIN MA MTHONG BA YANG MA YIN PAS NI RTAG PA
YANG MA YIN MI

RTAG PA YANG MA YIN NO SNYAM DU RTOGS PAR 'GYUR RO, ,LTA BA 'DI
DAG JI LTAR RUNG BAR 'GYUR ZHE NA, GAL TE DNGOS PO GANG ZHIG LA
RANG BZHIN 'GA' ZHIG YOD NA NI, DE LA DNGOS PO DANG DNGOS PO MED
PAR BRTAGS PAS LTA BA 'DI DAG YOD PAR 'GYUR BA ZHIG NA, GANG GI
TSE 'KHOR BA

DANG MYA NGAN LAS 'DAS PA GNYIS LA KHYAD PAR MED PAR BSTAN PA
DE'I TSE, DNGOS PO THAMS CAD STONG PA LA, ,MTHA' YOD CI ZHIG
MTHA' MED CI, ,MTHA' DANG MTHA' MED CI ZHIG YIN, ,MTHA' DANG
MTHA' MED MIN PA CI, ,DE NYID CI ZHIG GZHAN CI YIN, ,RTAG PA CI
ZHIG MI RTAG CI, ,RTAG DANG MI RTAG GNYI GA CI, ,

GNYI GA YIN PA'ANG CI ZHIG YIN, ,LUNG DU MA BSTAN PA'I DNGOS PO
BCU BZHI PO 'DI DAG KYANG DNGOS PO'I RANG GI NGO BO MED NA MI
RIGS PA NYID DO, ,GANG ZHIG DNGOS PO'I RANG GI NGO BO SGRO BTAGS
TE, DE DANG BRAL BA DANG MA BRAL BA LAS LTA BA 'DI DAG BSKYED
NAS, MNGON PAR ZHEN PA DE'I MNGON

@181A *, ,PAR ZHEN PA 'DIS MYA NGAN LAS 'DAS PA'I GRONG KHYER DU
'GRO BA'I LAM 'GOG CING, 'KHOR BA'I SDUG BSNGAL DAG LA SBYOR BAR
BYED PA YIN NO ZHES SHES PAR BYA'O, ,'DIR SMRAS PA, GAL TE DE
LTAR KHYOD KYIS MYA NGAN LAS 'DAS PA YANG BKAG NA, DE LTAR YIN
NA, BCOM

LDAN 'DAS SEMS CAN GYI PHUNG PO SPYOD PA MTHA' YAS PA'I RJES SU
'JUG PA, 'GRO BA'I BSAM PA'I RANG BZHIN PHYIN CI MA LOG PAR THUGS
SU CHUD PA, THUGS RJE CHEN PO'I GZHAN DBANG DU GYUR PAS, 'JIG
RTEN GYI MYA NGAN LAS 'DAS PA THOB PAR MDZAD PA'I SLAD DU, SPYOD
PA'I

GNYEN POR RJES SU MTHUN PA'I CHOS BSTAN PA GANG YIN PA DE DON MED
PAR 'GYUR RO, ,BRJOD PAR BYA STE, GAL TE CHOS ZHES BYA BA 'GA'
ZHIG GAM, CHOS DE'I NYAN PA PO'I SEMS CAN 'GA' ZHIG GAM, SANGS
RGYAS BCOM LDAN 'DAS ZHES BYA BA STON PA PO 'GA' ZHIG YOD NA NI
DE'I TSE

'DI DE LTAR 'GYUR NA, GANG GI TSE, DMIGS PA THAMS CAD NYER ZHI
ZHING, SPROS PA NYER ZHI ZHI BA STE, ,SANGS RGYAS KYIS NI GANG DU
YANG, ,SU LA'ANG CHOS 'GA' MA BSTAN TO, ,MA GSUNGS PA DE'I TSE
KHO BO CAG LA JI SKAD SMRAS PA'I NYES PAR THAL BAR GAL 'GYUR,
'DIR SPROS PA

STE MTSAN MA RNAMS GANG NYE BAR ZHI BA STE, MI 'JUG PA GANG YIN
PA DE MYA NGAN LAS 'DAS PA YIN LA, NYE BAR ZHI BA DE NYID NI NYE
BAR ZHI BA STE RANG BZHIN GYIS NYE BAR ZHI BA'I PHYIR RO, ,YANG
NA TSIG MI 'JUG PAS SPROS PA NYER ZHI YIN LA, SEMS MI 'JUG PAS
ZHI BA'O, ,YANG NA NYON

MONGS PA RNAMS MI 'BYUNG BAS SPROS PA NYER ZHI YIN LA SKYE BA MI
'BYUNG PAS ZHI BA'O, ,YANG NA NYON MONGS PA SPANGS PAS SPROS PA
NYER ZHI YIN LA, BAG CHAGS MA LUS PAR SPANGS PAS ZHI BA'O, ,YANG
NA SHES BYA MA DMIGS PAS SPROS PA NYER ZHI YIN LA, SHES PA MA
DMIGS PAS ZHI

BA'O, ,GANG GI TSE DE LTAR SANGS RGYAS BCOM LDAN 'DAS RNAMS NAM
MKHA' LA DANG PA'I RGYAL PO DAG RANG GI GSHOG PA BRDABS PA'I
RLUNG LA GNAS PA'AM, NAM MKHA' CI YANG MA YIN PA NYID KYI PHYIR
RLUNG NAM MKHA' LA GNAS PA LTAR, MYA NGAN LAS 'DAS PA SPROS PA
THAMS CAD

@181B NYE PAR ZHI ZHING, ZHI BA'I NGO BO LA MI GNAS PA'I TSUL
GYIS GNAS PA, DE'I TSE MTSAN MA THAMS CAD NYE BAR MA DMIGS PA'I
PHYIR, GANG DU YANG RUNG STE LHA YUL LAM MI YUL DAG TU, LHA'AM MI
SU LA YANG KUN NAS NYON MONGS PA'AM RNAM PAR BYANG BA'I CHOS 'GA'
YANG MA BSTAN

TO ZHES BYA BAR SHES PAR BYA'O, ,JI SKAD DU, 'PHAGS PA DE BZHIN
GSHEGS PA'I GSANG BA'I MDO LAS, ZHI BA'I BLO GROS GANG GI NUB MO
DE BZHIN GSHEGS PA BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR SANGS RGYAS PA DANG, GANG GI NUB MO LEN
PA

MI MNGA' BAR YONGS SU MYA NGAN LAS 'DAS PAR 'GYUR BA DE'I BAR DU,
DE BZHIN GSHEGS PAS THA NA YI GE 'BRUG GCIG KYANG MA GSUNGS SO,
,GSUNG BAR MI 'GYUR RO ZHES GSUNGS SO, ,DE BZHIN DU, THAMS CAD
TSIG MED YI GE MED, ,GDOD NAS ZHI ZHING DRI MED STONG, ,

CHOS RNAMS DE LTAR SUS SHES PA, ,DE NI GZHON NU SANGS RGYAS
BRJOD, ,CES GSUNGS SO, ,GAL TE DE LTAR SANGS RGYAS KYIS GANG DU
YANG SU LA YANG CHOS 'GA' MA BSTAN NA, 'O NA JI LTAR GSUNG RAB
KYI THA SNYAD SHIN TU SNA TSOGS PA DE DAG MNGON PAR 'GYUR ZHE NA,
BRJOD

PAR BYA STE, BCOM LDAN 'DAS 'DIS KHO BO CAG LA CHOS 'DI DAG BSTAN
TO ZHES BYA BA 'DI NI, LUS CAN MA RIG PA'I GNYID DANG LDAN ZHING
RMI LAM RMI BZHIN PA RNAMS KYI RANG GI RNAM PAR RTOG PA LAS BYUNG
BA YIN NO, ,JI SKAD DU, BCOM LDAN 'DAS KYIS, DE BZHIN GSHEGS PA
ZAG

PA MED PA YIN, ,DGE BA'I CHOS KYI GZUGS BRNYAN LTA BU YIN, ,DE
BZHIN NYID DANG DE BZHIN GSHEGS PA MED, ,'JIG RTEN THAMS CAD KYI
NI GZUGS BRNYAN MTHONG, ,ZHES GSUNGS PA LTA BU'O, ,DE BZHIN DU
'DI NI DE BZHIN GSHEGS PA'I GSANG BA BSTAN PA'I LE'U LAS RGYA
CHER

BSTAN PA YIN TE, DE'I PHYIR MYA NGAN LAS 'DAS PA'I SLAD DU CHOS
BSTAN PA MED PAS CHOS BSTAN PA YOD PA'I PHYIR, MYA NGAN LAS 'DAS
PA YOD PA NYID DU GA LA 'GYUR, ,DE'I PHYIR MYA NGAN LAS 'DAS PA
YANG MED DO ZHES BYA BA GRUB PO, ,BCOM LDAN 'DAS KYIS KYANG, MYA
NGAN 'DAS

@182A *, ,MED MYANG 'DAS SU, 'JIG RTEN MGON GYIS BSTAN PA STE,
,NAM MKHA' MDUD PA BOR BA NI, ,NAM MKHA' NYID KYIS BKROL BA YIN,
,ZHES GSUNGS PA YIN NO, ,DE BZHIN DU, BCOM LDAN 'DAS GANG DAG
CHOS 'GA' ZHIG SKYE BA'AM 'GAG PAR 'TSAL BA DE DAG LA

NI SANGS RGYAS 'BYUNG BA MA LAGS SO, ,BCOM LDAN 'DAS GANG DAG
'KHOR BA DNGOS POR 'TSAL BA DE DAG NI, 'KHOR BA LAS 'DA' BA MA
LAGS SO, ,DE CI'I SLAD DU ZHE NA, BCOM LDAN 'DAS MYA NGAN LAS
'DAS PA ZHES BGYI BA NI, GANG MTSAN MA THAMS CAD RAB TU ZHI BA,
RNAM PAR

RTOG PA THAMS CAD 'GAGS PA LAGS NA, BCOM LDAN 'DAS SKYES BU BLUN
PO LEGS PAR GSUNGS PA'I CHOS 'DUL BA LA RAB TU BYUNG NAS, MU
STEGS KYI LTA BAR LHUNG BA DE DAG NI, 'DI LTA STE, TIL LAS TIL
MAR DANG, 'O MA LAS MAR GSAR LTAR MYA NGAN LAS 'DAS PA DNGOS PO
LAS

TSOL BAR BGYID DO, ,BCOM LDAN 'DAS GANG DAG CHOS THAMS CAD SHIN
TU MYA NGAN LAS 'DAS PA LA, MYA NGAN LAS 'DAS PA 'TSOL BA MNGON
PA'I NGA RGYAL CAN DE DAG NI, MU STEGS CAN YIN NO ZHES KHO BO
GLENG STE, BCOM LDAN 'DAS RNAL 'BYOR SPYOD PA YANG DAG PAR ZHUGS
PA NI, CHOS GANG

YANG SKYE BA'AM 'GAG PAR MI BGYID LA, CHOS GANG YANG 'THOB PA
DANG, MNGON PAR RTOGS PAR MI 'TSAL LO ZHES RGYA CHER GSUNGS SO,
,SLOB DPON ZLA BA GRAGS PA'I ZHAL SNGA NAS SBYAR BA'I TSIG GSAL
BA LAS, MYA NGAN LAS 'DAS PA BRTAG PA ZHES BYA BA RAB TU BYED PA
NYI SHU RTZA LNGA

PA'I 'GREL BA'O,, ,,'DIR, RTEN CING 'BREL BAR 'BYUNG BA GANG, ,DE
NI STONG PA NYID DU BSHAD, ,DE NI BRTEN NAS GDAGS PA STE, ,DE
NYID DBU MA'I LAM YIN NO, ,ZHES GANG BSHAD NA GANG ZHIG STONG PA
NYID CES BYA BAR BRJOD PA RTEN CING 'BREL BAR 'BYUNG BA DE GANG
YIN

ZHES SMRA'O, ,RNAM PA GCIG TU NA, GANG 'DI SKAD DU, GANG GI RTEN
CING 'BREL BAR 'BYUNG, ,MTHONG BA DES NI SDUG BSNGAL DANG, ,KUN
'BYUNG DANG NI 'GOG PA DANG, ,LAM NYID DE DAG MTHONG BA YIN,
,ZHES BSHAD PA, RTEN CING 'BREL BAR 'BYUNG BA DE GO GANG YIN
ZHE'O, ,DE'I PHYIR

@182B DE'I YAN LAG GI RAB TU DBYE BA BRJOD PAR BZHED NAS 'DI SKAD
DU, MA RIG BSGRIBS PAS YANG SRID PHYIR, ,'DU BYED RNAM PA GSUM PO
DAG ,MNGON PAR 'DU BYED GANG YIN PA'I, ,LAS DE DAG GIS 'GRO BAR
'GRO, ,ZHES GSUNGS SO, ,DE LA MA RIG PA NI MI SHES PA STE, MUN

PA DANG YANG DAG PA JI LTA BA LA SGRIB PAR BYED PA'O, ,MA RIG PA
DES BSGRIBS SHING BKAB PA'I GANG ZAG GIS YANG SRID PA'I PHYIR TE
YANG SRID PA'I DON DANG, YANG SRID PA 'BYUNG BAR BYA BA'I PHYIR
GANG DGE BA LA SOGS PA'I SEMS PA DAG MNGON PAR 'DU BYED CING
SKYED PAR BYED DO, ,'DU

BYED DE DAG NI YANG SRID PA MNGON PAR 'DU BYED PAS 'DU BYED DO,
,DE DAG KYANG RNAM PA GSUM STE, DGE BA DANG MI DGE BA DANG MI
G-YO BA'O, ,YANG NA LUS KYI DANG NGAG GI DANG YID KYI'O, ,GANG
ZAG MA RIG PAS BSGRIBS PAS LAS KYI MTSAN NYID CAN 'DU BYED RNAM
PA GSUM BYED LA,

MNGON PAR 'DU BYED PAS 'DU BYED LAS TE LAS KYI MING CAN DE DAG
GIS NI DE'I RGYUS BYUNG BA 'GRO BAR 'GRO BAR 'GYUR RO, ,DE NAS
DE'I, 'DU BYED RKYEN CAN RNAM PAR SHES, ,'GRO BA RNAMS SU 'JUG
PAR 'GYUR, ,GANG ZAG 'DU BYED BYAS SHING BSAGS PA DE'I RNAM PAR
SHES PA

'DU BYED KYI RGYU CAN 'KHOR BA DON MA YIN PA'I SA BON DU GYUR PA
NI 'GRO BA 'DU BYED DANG MTHUN PAR LHA LA SOGS PA RNAMS SU 'JUG
PA STE RAB TU 'JUG CING SKYE BAR 'GYUR RO, ,DE NAS DUS PHYIS,
RNAM PAR SHES PA ZHUGS GYUR NA, ,MING DANG GZUGS NI CHAGS PAR
'GYUR,,

DE LAS DANG NYON MONGS PAS BSGOS PAS SKYE BA'I GNAS DE DANG DER
BKRI BAS NA MING YIN PA'AM, YANG NA DON DAG LA MING GI DBANG GIS
RGYUG PAS NA MING STE, GZUGS CAN MA YIN PA'I PHUNG PO BZHI LA
MING ZHES BSNYAD DO, ,GZHIG TU RUNG PAS NA GZUGS TE GNOD PAR BYAR

RUNG ZHES BYA BA'I THA TSIG GO, ,GZUGS 'DI DANG SNGAR GYI MING
GNYIS PO 'DI DAG BSDOMS TE MING DANG GZUGS ZHES RNAM PAR GZHAG
GO, ,DE LA GZUGS DANG GZUGS BRNYAN GYI TSUL GYIS THA MA 'CHI BA'I
PHUNG PO RNAMS 'GAGS PA NA SKAD CIG MA GCIG KHO NA LA SRANG MA
BA'I MTHON

@183A *, ,DMAN GYI TSUL DU SKYE BA'I CHA'I PHUNG PO RNAMS LAS
KYIS JI LTAR 'PHANGS BA LTAR SKYE BAR 'GYUR RO, ,DE'I PHYIR DE
LTAR MA'I MNGAL DU RNAM PAR SHES PA BRGYAL BAR GYUR NA, RNAM PAR
SHES PA'I RKYEN CAN GYI MING DANG GZUGS CHAGS PAR 'GYUR TE, RED
CING 'BRU

BAR 'GYUR RO ZHES BYA BA'I DON TO, ,GAL TE 'GRO BAR RNAM PAR SHES
PA BRGYAL BAR MI 'GYUR NA NI DE'I TSE MING DANG GZUGS 'BYUNG BAR
MI 'GYUR TE, DGA' BO RNAM PAR SHES PA DE GAL TE MA'I MNGAL DU
ZHUGS PAR MA GYUR NA NI, DE'I TSE NUR NUR PO DE NUR NUR PO NYID
DU 'GRUB PAR MI

'GYUR RO ZHES 'BYUNG BA'I PHYIR RO, ,DE'I PHYIR DE LTAR NA, MING
DANG GZUGS NI CHAGS GYUR NA, ,SKYE MCHED DRUG NI 'BYUNG BAR
'GYUR, ,SDUG BSNGAL 'BYUNG BA LA SKYED PAR BYED PA NYID DU GYUR
PA'I PHYIR, ,SKYE BA'I SGO'I DNGOS PO NYID KYIS NA MIG DANG RNA
BA DANG SNA DANG LCE DANG LUS DANG

YID CES BYA BA SKYE MCHED DRUG PO MING DANG GZUGS KYI RGYU CAN
SKYE BAR 'GYUR RO, ,DES MIG GIS GZUGS RNAMS MTHONG NAS YID BDE
BA'I GNAS SU MNGON PAR ZHEN PAR 'GYUR RO ZHES BYA BA LA SOGS PAS
NA, SKYE MCHED DRUG NI SDUG BSNGAL 'BYUNG BA'I SKYE BA'I SGO NYID
YIN NO

DE'I PHYIR DE LTAR SKYE MCHED DRUG 'BYUNG BA YIN DANG, DUS PHYIS,
SKYE MCHED DRUG LA BRTEN NAS NI, ,REG PA YANG DAG 'BYUNG BAR
'GYUR, ,REG PA 'DI YANG GANG ZHIG YIN ZHING, JI LTAR SKYE BAR
'GYUR ZHE NA, BSTAN PA'I PHYIR, MIG DANG GZUGS DANG DRAN BYED LA,
,BRTEN

NAS SKYE BA KHO NA STE, ,DE LTAR MIG GZUGS BRTEN NAS NI, ,RNAM
PAR SHES PA SKYE BAR 'GYUR, ,MIG DANG GZUGS DANG RNAM PAR SHES,
,GSUM PO 'DUS PA GANG YIN PA, ,DE NI REG PA'O, ,ZHES GSUNGS SO,
,DE LA MIG DANG GZUGS DAG DANG DRAN BYED DE, YID LA BYED

PA YUL LA SOGS PA DANG MI MTHUN PA RNAM PAR SHES PA'I SA BON DU
GYUR PA MTSUNGS PA DE MA THAG PA'I RKYEN LA BRTEN NAS MIG GI RNAM
PAR SHES PA SKYE BA YIN NO, ,DE LA MIG DANG GZUGS KYI SKYE MCHED
NI GZUGS SO, ,DRAN BYED PHUNG PO BZHI'I MTSAN NYID CAN NI MING
STE, DE'I PHYIR

@183B GSUM PO 'DI LA BRTEN NAS SKYE BA'I MIG GI RNAM PAR SHES PA
DE NI MING DANG GZUGS LA BRTEN NAS SKYE BA YIN NO, ,DE'I PHYIR
DBANG PO DANG YUL DANG RNAM PAR SHES PA GSUM PO 'DI DAG 'DUS PA
GANG YIN PA STE, LHAN CIG SKYE ZHING PHAN TSUN PHAN 'DOGS PAS
'DRA BAR ZHUGS PA GANG

YIN PA DE NI REG PA'I MTSAN NYID KYI REG PA'O, ,DE NAS DUS PHYIS,
REG DE LAS, TSOR BA KUN DU 'BYUNG BAR 'GYUR, ,YUL YID DU 'ONG BA
DANG YID DU MI 'ONG BA DANG GNYI GA LAS BZLOG PA NYAMS SU MYONG
BA YUL GYI MYONG BA RIG PAS NA, TSOR BA YIN PA NI TSOR BA ZHES
BYA STE, BDE BA DANG SDUG BSNGAL

DANG, BDE BA YANG MA YIN SDUG BSNGAL BA YANG MA YIN PA'O, ,GZUGS
DANG RNAM PAR SHES PA DANG, MIG DANG GSUM PO 'DI DAG 'DUS PA'I
MTSAN NYID CAN REG PA LA BRTEN NAS TSOR BA YIN PAR JI SKAD DU
BSHAD PA DE BZHIN DU, DBANG PO DANG YUL DANG RNAM PAR SHES PA
LHAG

MA DAG GSUM 'DUS PA'I MTSAN NYID KYI REG PA'I RGYU CAN GYI TSOR
BA YANG BSHAD PAR RIG PAR BYA'O, ,DE NAS DUS PHYIS, TSOR BA'I
RKYEN GYIS SRED PA STE, ,KUN DU 'BYUNG BAR 'GYUR ZHES BSNYEGS SO,
,SRED PA GANG LA TSOR BA'I RKYEN YOD PA DE NI TSO BA'I RKYEN GYIS
SO, ,SRED

PA DE YANG CI'I YUL CAN ZHIG YIN ZHE NA, TSOR BA'I YUL CAN NYID
DO, ,CI'I PHYIR ZHE NA, GANG GI PHYIR SRED PA CAN DE, ,TSOR BA'I
DON DU SRED PAR 'GYUR, ,TSOR BA'I CHED DU MNGON PAR 'DOD PA SKYED
DO ZHES BYA BA'I DON TO, ,JI LTAR ZHE NA, RE ZHIG GAL TE DE LA
TSOR BA BDE

BA SKYES NA NI DE YANG DANG YANG DU DE DANG MI 'BRAL BAR BYA BA'I
PHYIR SRED PAR 'GYUR RO, ,CI STE SDUG BSNGAL SKYES NA NI DE'I TSE
DE DANG BRAL BAR BYA BA'I PHYIR SRED PAR 'GYUR RO, ,'ON TE BDE BA
YANG MA YIN SDUG BSNGAL BA YANG MA YIN PA SKYES NA NI, DE MI
NYAMS PAR BYA BA'I PHYIR

SRID PAR 'GYUR TE, DE LTAR NA TSOR BA'I DON DU SRED PAR 'GYUR RO,
,DE DE LTAR, SRED PAR 'GYUR NA NYE BAR LEN, ,RNAM PA BZHI BO NYER
LEN 'GYUR, ,DE LTAR TSOR BA DAG LA MNGON PAR ZHE NA ZHING CHAGS
PA DE NI SRED PA'I RKYEN CAN LAS 'PHEL BA'I RGYU 'DOD PA DANG,
LTA BA DANG

@184A *, ,TSUL KHRIMS DANG BRTUL ZHUGS DANG BDAG TU SMRA BA ZHES
BYA BA RNAM PA BZHI PO YONGS SU 'DZIN PAR 'GYUR TE, DE NI DE'I
SRID PA'I RKYEN GYIS LEN PA YIN NO, ,DE NAS DUS PHYIS, NYER LEN
YOD NA LEN PA PO'I, ,SRID PA RAB TU 'BYUNG BAR 'GYUR, ,GAL TE NYE
BAR

LEN MED NA, ,GROL BAR 'GYUR TE SRID MI 'GYUR, ,SRID PA DE YANG
PHUNG PO LNGA, ,NYE BAR LEN PA JI SKAD DU BSHAD PA RNAM PA BZHI'I
LEN PA PO STE, 'DZIN PA PO SKYED PAR BYED PA'O, ,NYE BAR LEN PA
PO DE'I NYE BAR LEN PA'I RKYEN GYIS SRID PA SKYES PAR 'GYUR RO,
,CI'I PHYIR ZHE NA, GANG

GI PHYIR GAL TE NYE BAR LEN PA PO GANG GIS TSOR BA LA SRED PA MA
SKYED CING, SO SOR RTOG PA'I STOBS KYIS SRED PA BDAG GIR MA BYAS
PAR LEN PA RNAM PA BZHI PO SPANGS NAS GNYIS SU MED PA'I YE SHES
DRI MA MED PA MNGON DU BYAS PA LAS NYE BAR LEN PA MED PAR GYUR NA
NI, DE GROL BAR

'GYUR ZHING DE'I TSE DE'I SRID PA YOD PAR MI 'GYUR RO, ,SRED PA
DE YANG GANG ZHIG CE NA, SRID PA DE YANG PHUNG PO LNGA STE, GANG
ZHIG NYE BAR LEN PA LAS RAB TU 'BYUNG BA DE NI PHUNG PO LNGA'I
RANG BZHIN DU RIG PAR BYA'O, ,LUS DANG NGAG DANG YID KYI LAS RNAM
PA GSUM CHAR YANG 'DI

LAS MA 'ONGS PA'I PHUNG PO LNGA 'BYUNG BAS NA SRID PA ZHES BYA
BAR BSNYAD DO, ,DE LA LUS DANG NGAG GI LAS NI GZUGS KYI PHUNG
PO'I RANG BZHIN YIN LA, YID KYI LAS NI PHUNG PO LNGA'I RANG BZHIN
YIN TE, DE LTAR NA SRID PA DE PHUNG PO LNGA YIN NO ZHES SHES PAR
BYA'O, ,SRID PA DE LAS SKYE

BA 'BYUNG STE, MA 'ONGS PA'I PHUNG PO 'BYUNG BA NI SKYE BA YIN
LA, DE YANG SRID PA LAS RAB TU 'BYUNG NGO, ,DE NAS DUS PHYIS,
,RGA SHI DANG NI MYA NGAN DANG, ,SMRE SNGAGS 'DON BCAS SDUG
BSNGAL DANG, YID MI BDE DANG 'KHRUG PA RNAMS, ,DE DAG SKYE LAS
RAB TU 'BYUNG, SKYE BA'I

RGYU CAN RGA SHI LA SOGS PA DE DAG 'BYUNG BAR 'GYUR RO, ,DE DAG
GI BSHAD PA NI MDO JI LTA BA BZHIN RIG PAR BYA STE, DE LA RGA BA
NI PHUNG PO YONGS SU SMIN PA'O, ,'CHI BA NI RGAS PA'I PHUNG PO
'JIG PA'O, ,MYA NGAN NI 'GRO ZHING 'CHI BZHIN PA'I KUN DU RMONGS
PA'I MNGON

@184B PAR CHAGS PA DANG BCAS PA'I SNYING GI GDUNG BA'O, ,SMRE
SNGAGS 'DON PA NI MYA NGAN GYIS KUN NAS BSLANG PA'I NGAG GI BRJOD
PA'O, ,SDUG BSNGAL NI DBANG PO LNGA LA GNOD BA'O, ,YID MI BDE BA
NI YID DU MI 'ONG BA 'BAB PA'O, ,'KHRUG PA NI SDUG BSNGAL BA DANG
YID MI BDE BA

MANG PO 'BYUNG BA'O ZHES BYA'O, ,DE'I PHYIR DE LTAR JI SKAD BSHAD
PA'I TSUL GYIS, ,DA LTAR SDUG BSNGAL PHUNG PO NI, ,'BA' ZHIG PO
'DI 'BYUNG BAR 'GYUR, ,DE LTAR ZHES BYA BA NI RGYU DANG RKYEN
TZAM GYI STOBS KYIS ZHES BYA BA'I DON TO, ,SDUG BSNGAL PHUNG PO
NI ZHES BYA BA NI

SDUG BSNGAL GYI TSOGS DANG KHYU STE, SDUG BSNGAL SPUNGS PA ZHES
BYA BA'I THA TSIG GO, ,'BA' ZHIG PA ZHES BYA BA NI BDAG DANG BDAG
GI BA'I RANG BZHIN DANG BRAL BA ZHES BYA BA'I DON DANG, BYIS PA'I
SKYE BOS BRTAGS PA TZAM SDUG BSNGAL GYI BDAG NYID BDE BA DANG MA
'DRES BZHES BYA

BA'I THA TSIG GO, ,GANG GI PHYIR DE LTAR MA RIG PA LA SOGS PA LAS
SRID PA'I YAN LAG RNAMS 'BYUNG BA DE'I PHYIR, 'KHOR BA'I RTZA BA
'DU BYED DE, ,DE PHYIR MKHAS RNAMS 'DU MI BYED, ,DE PHYIR MI
MKHAS BYED PO YIN, ,MKHAS PAS DE NYID MTHONG PHYIR RO, ,DE LA

'KHOR BA RNAM PAR SHES PA LA SOGS PA 'JUG PA'I MTSAN NYID CAN GYI
RTZA BA STE, RGYU'I GTZO BO NI 'DU BYED RNAMS YIN TE, DE'I PHYIR
MI MKHAS PA NI 'KHOR BA'I RTZA BA 'DU BYED RNAMS 'DU BYED DE, DGE
SLONG DAG MA RIG PA DANG RJES SU 'BREL BAR SKYES BU GANG ZAG NI
BSOD

RNAMS MNGON PAR 'DU BYA BA YANG MNGON PAR 'DU BYED DO, ,BSOD NAMS
MA YIN PA MNGON PAR 'DU BYA BA YANG MNGON PAR 'DU BYED DO, ,MI
G-YO BA MNGON PAR 'DU BYA BA YANG MNGON PAR 'DU BYED DO ZHES BCOM
LDAN 'DAS KYIS GSUNGS PA'I PHYIR RO, ,GANG GI PHYIR DE LTAR

NA; MI MKHAS PA BYED PA PO YIN PA DE'I PHYIR, MA RIG PA DANG LDAN
PA'I GANG ZAG KHO NA 'DU BYED RNAMS KYI BYED PA POR 'GYUR GYI,
MKHAS PA DE NYID MTHONG BA MA RIG PA SPANGS PA DE NI MA YIN NO,
,CI'I PHYIR ZHE NA, DE NYID MTHONG PHYIR RO STE DE NYID MTHONG NA
NI DNGOS PO

@185A *, ,THAMS CAD MI DMIGS PAS GANG LA DMIGS NAS LAS BYED PAR
'GYUR BA DE, CUNG ZAD KYANG YOD PA MA YIN NO, ,DE'I PHYIR DE NYID
MTHONG BA'I PHYIR MKHAS PA BYED PA PO MA YIN NO, ,GANG GI PHYIR
DE LTAR MA RIG PA YOD NA 'DU BYED RNAMS 'BYUNG LA MED NA MI

'BYUNG BA DE'I PHYIR, MA RIG 'GAGS PAR GYUR NA NI, ,'DU BYED
RNAMS KUN 'BYUNG MI 'GYUR TE, ,RGYU MA TSANG BA'I PHYIR RO, ,MA
RIG PA DE GANG LAS 'GAG PAR 'GYUR ZHE NA, MA RIG 'GAGS PAR GYUR
NA NI, ,SHES PAS DE NYID BSGOMS PAS SO, ,RTEN CING 'BREL BAR

'BYUNG BA DE NYID PHYIN CI MA LOG PA JI LTA BA BZHIN BSGOMS PAS
MA RIG PA RAB TU SPONG BAR 'GYUR RO, ,'DI LTAR GANG GIS RTEN CING
'BREL BAR 'BYUNG BA YANG DAG PAR MTHONG BA DES NI DNGOS PO PHRA
MO'I YANG RANG GI NGO BO DMIGS PA MA YIN TE, GZUGS BRNYAN LTAR
DNGOS PO RNAMS RANG

BZHIN GYIS STONG PA NYID DU 'JUG PAR 'GYUR RO, ,DE DE LTAR DNGOS
PO THAMS CAD RANG BZHIN GYIS STONG PA NYID DU ZHUGS PAS CHOS CUNG
ZAD KYANG DMIGS PAR MI 'GYUR RO, ,DE MA DMIGS PAS 'GAR YANG MI
RMONGS SO, ,MA RMONGS PAS LAS MI BYED DO, ,DE LTAR NA RTEN CING

'BREL BAR 'BYUNG BA BSGOMS PAS DE KHO NA NYID LA 'JUG PAR 'GYUR
LA, DE NYID MTHONG BA'I RNAL 'BYOR PA'I MA RIG PA NGES PAR SPONG
BAR 'GYUR RO, ,MA RIG PA SPANGS PAS 'DU BYED 'GAG PAR 'GYUR RO,
,DE LTAR MA RIG PA 'GAGS PAS 'DU BYED RNAMS JI LTAR 'GAG PA

DE BZHIN DU, DE DANG DE NI 'GAGS GYUR PAS, ,DE DANG DE NI MNGON
MI 'BYUNG, ,SDUG BSNGAL PHUNG PO 'BA' ZHIG PO, ,DE NI DE LTAR
YANG DAG 'GAG , ,YAN LAG SNGA MA SNGA MA 'GAGS PAS YAN LAG PHYI
MA PHYI MA 'GAG PAR 'GYUR RO ZHES SHES PAR BYA'O, ,RIM PA

'DIS NI RNAL 'BYOR BA'I SDUG BSNGAL GYI PHUNG PO SDUG BSNGAL GYI
TSOGS BDAG DANG BDAG GI BA LA SOGS PA YANG DAG PA MA YIN PAR LTA
BA DANG BRAL BA, BYED PA PO DANG TSOR BA PO DANG BRAL BA RANG
BZHIN GYIS STONG PA SLAR MI 'BYUNG BAS YANG DAG PAR 'GAG PAR
'GYUR RO, ,JI

@185B SKAD DU 'PHAGS PA S'A LU LJANG PA'I MDO LAS, DE BZHIN DU
NANG GI RTEN CING 'BREL BAR 'BYUNG BA GNYIS KYI PHYIR 'BYUNG STE,
GNYIS GANG ZHE NA, 'DI LTA STE, RGYU DANG 'BREL BA DANG RKYEN
DANG 'BREL PA'O, ,DE LA NANG GI RTEN CING 'BREL BAR 'BYUNG BA
RGYU DANG 'BREL BAR 'BYUNG BA GANG ZHE NA, GANG

'DI MA RIG PA'I RKYEN GYIS 'DU BYED RNAMS, 'DU BYED KYI RKYEN
GYIS RNAM PAR SHES PA, RNAM PAR SHES PA'I RKYEN GYIS MING DANG
GZUGS, MING DANG GZUGS KYI RKYEN GYIS SKYE MCHED DRUG ,SKYE MCHED
DRUG GI RKYEN GYIS REG PA, REG PA'I RKYEN GYIS TSOR BA, TSOR BA'I
RKYEN GYIS

SRED PA, SRED PA'I RKYEN GYIS LEN PA, LEN PA'I RKYEN GYIS SRID
PA, SRID PA'I RKYEN GYIS SKYE BA, SKYE BA'I RKYEN GYIS RGA SHI
DANG MYA NGAN DANG SMRE SNGAGS 'DON PA DANG, SDUG BSNGAL BA DANG
YID MI BDE BA DANG, 'KHRUG PA RNAMS 'BYUNG STE, DE LTAR NA SDUG
BSNGAL GYI PHUNG PO CHEN

PO 'BA' ZHIG PO 'BYUNG BAR 'GYUR RO, ,GAL TE MA RIG PA MA BYUNG
NA 'DU BYED RNAMS KYANG MI MNGON PA ZHIG GO, ,DE BZHIN DU SKYE BA
MA BYUNG DU ZIN NA RGA SHI'I BAR DU MI MNGON PA ZHIG NA, 'ON
KYANG MA RIG PA YOD PA LAS 'DU BYED RNAMS MNGON PAR 'GRUB PAR
'GYUR BA NAS,

DE BZHIN DU SKYE BA YOD PA LAS RGA SHI'I BAR DU MNGON PAR 'GRUB
PAR 'GYUR RO, ,DE LA YANG MA RIG PA YANG 'DI SNYAM DU BDAG GIS
'DU BYED RNAMS MNGON PAR SGRUB PO SNYAM DU MI SEMS SO, ,'DU BYED
RNAMS KYANG 'DI SNYAM DU BDAG CAG NI MA RIG PAS MNGON PAR SGRUB
PO SNYAM

DU MI SEMS PA NAS DE BZHIN DU SKYE BA YANG 'DI SNYAM DU BDAG GIS
RGA SHI MNGON PAR SGRUB PO SNYAM DU MI SEMS SHING, RGA SHI YANG
'DI SNYAM DU BDAG NI SKYE BAS MNGON PAR BSGRUBS SO SNYAM DU MI
SEMS PA'I BAR DU STE, 'ON KYANG MA RIG PA YOD PA LAS 'DU BYED

RNAMS MNGON PAR SGRUB PA'I 'BYUNG BAR 'GYUR BA NAS, DE BZHIN DU
SKYE BA YOD PA LAS RGA SHI'I BAR DU MNGON PAR SGRUB CING 'BYUNG
BAR 'GYUR TE, DE LTAR NA NANG GI RTEN CING 'BREL BAR 'BYUNG BA
RGYU DANG 'BREL BAR BLTA'O, ,NANG GI RTEN CING 'BREL BAR 'BYUNG
BA RKYEN DANG

@186A *, ,'BREL BAR JI LTAR BA LTA ZHE NA, KHAMS DRUG 'DUS PA'I
PHYIR TE, KHAMS DRUG PO GANG DAG 'DUS PA YIN ZHE NA, 'DI LTA STE,
SA DANG CHU DANG ME DANG RLUNG DANG NAM MKHA' DANG, RNAM PAR SHES
PA'I KHAMS 'DUS PA LAS NANG GI RTEN CING 'BREL BAR

'BYUNG BA RKYEN DANG 'BREL BAR BLTA'O, ,DE LA NANG GI RTEN CING
'BREL BAR 'BYUNG BA'I SA'I KHAMS GANG ZHE NA, GANG 'DI 'DUS NAS
LUS KYI SRA BA'I DNGOS PO MNGON PAR GRUB PAR BYED PA 'DI NI SA'I
KHAMS ZHES BYA'O, ,GANG LUS SDUD PA'I BYA BA BYED PA 'DI NI CHU'I
KHAMS ZHES BYA'O, ,

GANG LUS KYI ZOS PA DANG 'THUNGS PA DANG 'CHOS PA DANG MYANGS PA
RNAMS 'JU BAR BYED PA 'DI NI ME'I KHAMS ZHES BYA'O, ,GANG LUS KYI
DBUGS PHYI NANG DU RGYU BA'I BYA BA BYED PA DE NI RLUNG GI KHAMS
ZHES BYA'O, ,GANG LUS KYI NANG SBUBS YOD PAR BYED PA 'DI NI NAM
MKHA'I KHAMS ZHES

BYA'O, ,GANG MDUNG KHYIM GYI TSUL DU MING DANG GZUGS MNGON PAR
'GRUB PAR BYED PA RNAM PAR SHES PA'I TSOGS LNGA 'DUS PA DANG, ZAG
PA DANG BCAS PA'I YID KYI RNAM PAR SHES PA 'DI NI RNAM PAR SHES
PA'I KHAMS ZHES BYA'O, ,RKYEN DE DAG MED PAR LUS SKYE BAR MI
'GYUR

GYI, NANG GI SA'I KHAMS TSANG ZHING, DE BZHIN DU SA DANG CHU DANG
ME DANG RLUNG DANG NAM MKHA' DANG RNAM PAR SHES PA'I KHAMS RNAMS
KYANG TSANG BAR GYUR LA, THAMS CAD 'DUS PA DE LAS LUS MNGON PAR
'GRUB PAR 'GYUR RO, ,DE LA SA'I KHAMS KYANG 'DI SNYAM DU BDAG

GIS 'DUS NAS LUS KYI SRA BA'I DNGOS PO MNGON PAR SGRUB PO SNYAM
DU MI SEMS SO, ,CHU'I KHAMS KYANG 'DI SNYAM DU BDAG GIS LUS KYI
SDUD PA'I BYA BA BYA'O SNYAM DU MI DMIGS SO, ,ME'I KHAMS KYANG
'DI SNYAM DU BDAG GIS LUS KYI ZOS PA DANG 'THUNGS PA DANG 'CHOS
PA DANG MYANGS BA

RNAMS 'JU BAR BYA'O SNYAM DU MI SEMS SO, ,RLUNG GI KHAMS KYANG
'DI SNYAM DU BDAG GIS LUS KYI DBUGS PHYI NANG DU RGYU BA'I BYA BA
BYA'O SNYAM DU MI SEMS SO, ,NAM MKHA'I KHAMS KYANG 'DI SNYAM DU
BDAG GIS LUS KYI NANG SBUBS YOD PAR BYA'O SNYAM DU MI SEMS SO,
,RNAM PAR

@186B SHES PA'I KHAMS KYANG 'DI SNYAM DU BDAG GIS LUS KYI MING
DANG GZUGS MNGON PAR SGRUB PO SNYAM DU MI SEMS SO, ,LUS KYANG 'DI
SNYAM DU BDAG NI RKYEN 'DI DAG GIS BSKYED DO SNYAM DU MI SEMS MOD
KYI, 'ON KYANG RKYEN 'DI DAG YOD NA LUS SKYE BAR 'GYUR RO, ,DE LA
SA'I KHAMS NI

BDAG MA YIN SEMS CAN MA YIN SROG MA YIN SKYE BA PO MA YIN SHED
LAS SKYES PA MA YIN, SHED BU MA YIN, BUD MED MA YIN, SKYES PA MA
YIN, MA NING MA YIN, NGA'I MA YIN, BDAG GI MA YIN TE, GZHAN SU'I
YANG MA YIN NO, ,DE BZHIN DU CHU'I KHAMS DANG,

ME'I KHAMS DANG, RLUNG GI KHAMS DANG, NAM MKHA'I KHAMS DANG, RNAM
PAR SHES PA'I KHAMS KYANG BDAG MA YIN, SEMS CAN MA YIN, SROG MA
YIN, SKYE BA PO MA YIN, SHED LAS SKYES MA YIN, SHED BU MA YIN,
BUD MED MA YIN, SKYES PA MA YIN, MA

NING MA YIN, NGA MA YIN, BDAG GI MA YIN, GZHAN SU'I YANG MA YIN
NO, ,DE LA MA RIG PA GANG ZHE NA, KHAMS DRUG PO 'DI DAG NYID LA
GANG GCIG PUR 'DU SHES PA DANG, RIL POR 'DU SHES PA DANG, RTAG
PAR 'DU SHES PA DANG, BRTAN PAR 'DU SHES PA DANG,

THER ZUG TU 'DU SHES PA DANG, BDE BAR 'DU SHES PA DANG, BDAG TU
'DU SHES PA DANG, SEMS CAN DU 'DU SHES PA DANG, SROG TU 'DU SHES
PA DANG, SKYE BA PO DANG, GSO BA DANG, SKYES BU DANG, GANG ZAG TU
'DU SHES PA DANG, SHED LAS SKYES PA DANG, SHED

BUR 'DU SHES PA DANG, NGA ZHES BYA BA DANG, BDAG GO ZHES BYA BAR
'DU SHES PA STE, 'DI LTA BU LA SOGS PA MI SHES PA RNAM PA SNA
TSOGS PA 'DI NI MA RIG PA ZHES BYA'O, ,DE LTAR MA RIG PA YOD PAS
YUL RNAMS LA 'DOD CHAGS DANG ZHE SDANG DANG GTI MUG 'JUG STE, DE
LA

YUL RNAMS LA 'DOD CHAGS DANG ZHE SDANG DANG GTI MUG GANG YIN PA
'DI NI MA RIG PA'I RKYEN GYIS 'DU BYED RNAMS ZHES BYA'O, ,DNGOS
PO SO SOR RNAM PAR RIG PA NI RNAM PAR SHES PA'O, ,RNAM PAR SHES
PA DANG LHAN CIG 'BYUNG BA GZUGS CAN MA YIN PA NYE BAR LEN PA'I
PHUNG

@187A *, ,PO BZHI PO DE DAG NI MING YIN LA, 'BYUNG BA CHEN PO
BZHI DANG, DE DAG RGYUR BYAS PA NI GZUGS TE, MING DE DANG GZUGS
DE GCIG TU BSDUS PA DE NI MING DANG GZUGS SO, ,MING DANG GZUGS LA
BRTEN PA'I DBANG PO RNAMS NI SKYE MCHED DRUG GO, ,GSUM

'DUS PA NI REG PA'O, ,REG PA MYONG BA NI TSOR BA'O, ,TSOR BA LA
ZHEN PA NI SRED PA'O, ,SRED PA'I 'PHEL BA NI LEN PA'O, ,LEN PA
LAS SKYES PA YANG SRID PA SKYED PA'I LAS NI SRID PA'O, ,RGYU DE
LAS PHUNG PO BYUNG BA NI SKYE BA'O, ,SKYES NAS PHUNG PO SMIN PA
NI RGA BA'O, ,RGAS NAS PHUNG PO

'JIG PA NI 'CHI BA'O, ,'CHI ZHING MYOS TE MNGON PAR CHAGS PA DANG
BCAS PA'I NANG GI YONGS SU GDUNG BA NI MYA NGAN NO, ,MYA NGAN LAS
BYUNG BA'I TSIG TU SMRA BA NI SMRE SNGAGS 'DON PA'O, ,RNAM PAR
SHES PA'I TSOGS LNGA DANG MTSUNGS PAR LDAN PA'I YID MI BDE BA
MYONG BA NI SDUG BSNGAL LO, ,

YID DANG MTSUNGS PAR LDAN PA'I YID KYI SDUG BSNGAL NI YID MI BDE
BA'O, ,GZHAN YANG 'DI LTA BU LA SOGS PA NYE BA'I NYON MONGS PA
GANG YIN PA DE DAG NI 'KHRUG PA ZHES BYA'O, ,DE LA MUN PA CHEN
PO'I PHYIR MA RIG PA'O, ,MNGON PAR 'DU BYED PA'I PHYIR 'DU BYED
RNAMS SO, ,RNAM PAR

RIG PA'I PHYIR RNAM PAR SHES PA'O, ,PHAN TSUN BRTEN PA'I PHYIR
MING DANG GZUGS SO, ,SKYE BA'I SGO'I PHYIR SKYE MCHED DRUG GO,
,REG PA'I PHYIR REG PA'O, ,MYONG BA'I PHYIR TSOR BA'O, ,SKOM PA'I
PHYIR SRED PA'O, ,NYE BAR LEN PA'I PHYIR LEN PA'O, ,YANG SRID PA
SKYED PA'I PHYIR SRID

PA'O, ,PHUNG PO 'BYUNG BA'I PHYIR SKYE BA'O, ,PHUNG PO SMIN PA'I
PHYIR RGA BA'O, ,'JIG PA'I PHYIR 'CHI BA'O, ,MYA NGAN BYED PA'I
PHYIR MYA NGAN NO, ,TSIG GIS SMRA BA'I PHYIR SMRE SNGAGS 'DON
PA'O, ,LUS LA GNOD PA'I PHYIR SDUG BSNGAL LO, ,SEMS LA GNOD PA'I
PHYIR YID MI BDE

BA'O, ,NYON MONGS PA'I PHYIR 'KHRUG PA'O, ,YANG NA DE KHO NA NYID
MI RTOGS SHING LOG PAR SHES TE MI SHES PA NI MA RIG PA'O, ,DE
LTAR MA RIG PA YOD NA 'DU BYED RNAM PA GSUM MNGON PAR 'GRUB STE,
BSOD NAMS SU NYE BAR 'GRO BA DANG, BSOD NAMS MA YIN PAR NYE BAR
'GRO BA DANG,

@187B MI G-YO BAR NYE BAR 'GRO BA'O, ,DE LA BSOD NAMS SU NYE BAR
'GRO BA'I 'DU BYED RNAMS LAS BSOD NAMS SU NYE BAR 'GRO BA'I RNAM
PAR SHES PA NYID DU 'GYUR BA DANG, BSOD NAMS MA YIN PAR NYE BAR
'GRO BA'I 'DU BYED RNAMS LAS BSOD NAMS MA YIN PAR NYE BAR 'GRO
BA'I RNAM

PAR SHES PA NYID DU 'GYUR BA DANG, MI G-YO BAR NYE BAR 'GRO BA'I
'DU BYED RNAMS LAS MI G-YO BAR NYE BAR 'GRO BA'I RNAM PAR SHES PA
NYID DU 'GYUR BA 'DI NI RNAM PAR SHES PA ZHES BYA'O, ,RNAM PAR
SHES PA'I RKYEN GYIS MING DANG GZUGS ZHES BYA BA LA, TSOR BA LA
SOGS PA

GZUGS CAN MA YIN PA'I PHUNG PO BZHI NI SRID PA DE DANG DE RA
GZHOL BAS NA MING YIN NO, ,GZUGS KYI PHUNG PO DANG, LHAN CIG TU
MING DANG GZUGS ZHES BYA BA YIN PAS NA MING DANG GZUGS ZHES BYA
BA YIN NO, ,MING DANG GZUGS RNAM PAR 'PHEL BAS SKYE MCHED DRUG GI
SGO NAS

BYA BA BYED PA RNAMS 'BYUNG STE, DE NI MING DANG GZUGS KYI RKYEN
GYIS SKYE MCHED DRUG CES BYA'O, ,SKYE MCHED DRUG PO DAG LAS REG
PA'I TSOGS DRUG 'BYUNG STE, DE NI SKYE MCHED DRUG GI RKYEN GYIS
REG PA'I ZHES BYA'O, ,JI LTA BUR REG PA 'BYUNG BA DE LTA BUR TSOR
BA 'BYUNG STE, DE

NI REG PA'I RKYEN GYIS TSOR BA ZHES BYA'O, ,TSOR BA'I BYE BRAG DE
DAG MYANG BA DANG MNGON PAR DGA' BA DANG, LHAG PAR ZHEN PA DANG,
LHAG PAR ZHEN NAS 'JUG PA DE NI TSOR BA'I RKYEN GYIS SRED PA ZHES
BYA'O, ,MYONG BA DANG MNGON PAR DGA' BA DANG, LHAG PAR ZHEN PA
DANG, LHAG

PAR ZHEN NAS 'DUG PA LAS BDAG SDUG PA'I NGO BO DANG, BDE BA'I NGO
BO DANG BRAL BAR MA GYUR CIG SNYAM DU MI GTONG BAR PHYIR ZHING
SMON PA 'DI NI SRED PA'I RKYEN GYIS LEN PA ZHES BYA STE, DNGOS PO
GANG LA SRED PA DANG BCAS PA'I DNGOS PO DE BSAG CING SGRUB PA'I
PHYIR NYE BAR LEN PA LEN ZHING, DE DANG DE

LA SMON PA'O, ,DE LTAR SMON ZHING YANG SRID PA BSKYED PA'I LAS
LUS DANG NGAG DANG YID KYIS KUN NAS SLONG BA DE NI LEN PA'I RKYEN
GYIS SRID PA ZHES BYA'O, ,LAS DE LAS SKYES PA'I PHUNG PO RNAMS
MNGON PAR 'GRUB PA GANG YIN PA DE NI SRID PA'I RKYEN GYIS SKYE BA
ZHES BYA'O, ,SKYE BA MNGON

@188A *, ,PAR 'GRUB PA'I PHUNG PO RNAMS KYI 'PHEL BA YONGS SU
SMIN PA DANG, 'JIG PAR 'GYUR BA DE NI SKYE BA'I RKYEN GYIS RGA
SHI ZHES BYA'O, ,DE LTAR RTEN CING 'BREL BAR 'BYUNG BA'I YAN LAG
BCU GNYIS PO 'DI DAG NI, RGYU GZHAN DANG GZHAN LAS BYUNG BA,
RKYEN

GZHAN DANG GZHAN LAS BYUNG BA, RTAG PA MA YIN MI RTAG PA MA YIN,
'DUS BYAS MA YIN 'DUS MA BYAS MA YIN, RGYU MED PA MA YIN RKYEN
MED PA MA YIN, MYONG BA PO YOD PA MA YIN, ZAD PA'I CHOS MA YIN,
'JIG PA'I CHOS MA YIN, 'GOG PA'I CHOS MA YIN TE, THOG

MA MED PA'I DUS NAS ZHUGS PA RGYUN MA CHAD PAR KLUNG GI RGYUN
BZHIN DU RJES SU ZHUGS PA'O, ,RTEN CING 'BREL BAR 'BYUNG BA'I YAN
LAG BCU GNYIS PO DE DAG NI RGYU GZHAN DANG GZHAN LAS BYUNG BA,
RKYEN GZHAN DANG GZHAN LAS BYUNG BA, RTAG PA MA YIN MI RTAG PA MA
YIN, 'DUS

BYAS MA YIN 'DUS MA BYAS MA YIN, RGYU MED PA MA YIN RKYEN MED PA
MA YIN, MYONG BA YOD PA MA YIN ZAD PA'I CHOS MA YIN, 'JIG PA'I
CHOS MA YIN, 'GOG PA'I CHOS MA YIN TE, THOG MA MED PA'I DUS NAS
ZHUGS PA, RGYUN MA CHAD PAR KLUNG GI RGYUN BZHIN DU RJES

SU ZHUGS MOD KYI, 'ON KYANG YAN LAG BZHI PO 'DI DAG NI RTEN CING
'BREL BAR 'BYUNG BA'I YAN LAG BCU GNYIS PO DE DAG BSDU BAR BYA
BA'I PHYIR RGYUR 'GYUR RO, ,BZHI PO GANG ZHE NA, 'DI LTA STE, MA
RIG PA DANG SRED PA DANG, ,LAS DANG RNAM PAR SHES PA'O, ,DE LA
RNAM PAR

SHES PA NI SA BON GYI RANG BZHIN NYID KYI RGYU BYED DO, ,LAS NI
ZHING GI RANG BZHIN GYI RGYU BYED DO, ,MA RIG PA DANG, SRED PA NI
NYON MONGS PA'I RANG BZHIN GYI RGYU BYED DO, ,LAS DANG NYON MONGS
PA DAG GIS NI SA BON RNAM PAR SHES PA BSKYED DO, ,DE LA LAS NI SA
BON RNAM PAR SHES PA'I

ZHING GI BYA BA BYED DO, ,SRID PAS NI SA BON RNAM PAR SHES PA
BRLAN PA'I BYA BA BYED DO, ,MA RIG PAS NI SA BON RNAM PAR SHES PA
'DEBS TE, RKYEN 'DI DAG MED NA SA BON RNAM PAR SHES PA MNGON PAR
'GRUB PAR MI 'GYUR RO, ,DE LA LAS KYANG 'DI SNYAM DU BDAG GIS SA
BON

@188B RNAM PAR SHES PA'I ZHING GI BYA BA BYA'O SNYAM DU MI SEMS
SO, ,SRED PA YANG 'DI SNYAM DU BDAG GIS SA BON RNAM PAR SHES PA
BRLAN PAR BYA'O SNYAM DU MI SEMS SO, ,MA RIG PA YANG 'DI SNYAM DU
BDAG GIS SA BON RNAM PAR SHES PA GDAB PO SNYAM DU MI SEMS SO, ,SA
BON RNAM PAR

SHES PA YANG 'DI SNYAM DU BDAG NI RKYEN 'DI DAG GIS BSKYED DO
SNYAM DU MI SEMS SO, ,'ON KYANG SA BON RNAM PAR SHES PA LAS KYI
ZHING LA BRTEN PA, SRED BA'I RLAN GYIS BRLAN PA MA RIG PAS LEGS
PAR BTAB PA LAS SKYE BA NA, SKYE BA'I GNAS DE DANG DER NYING
MTSAMS SBYOR BA NI MA'I

MNGAL DU MING DANG GZUGS KYI MYU GU MNGON PAR 'GRUB STE, MING
DANG GZUGS KYI MYU GU DE YANG BDAG GIS MA BYAS GZHAN GYIS MA
BYAS, GNYI GAS MA BYAS, DBANG PHYUG GIS MA BYAS, DUS KYIS MA
BSGYUR, RANG BZHIN LAS MA BYUNG, RGYU GCIG LA RAG LAS PA

MA YIN, RGYU MED PA LAS KYANG MA SKYES TE, 'ON KYANG PHA DANG MA
PHRAD PA DANG ZLA MTSAN DANG LDAN PA DANG RKYEN GZHAN YANG 'TSOGS
NA BDAG PO MED PA'I CHOS BDAG GI MED PA 'DZIN PA MED PA NAM MKHA'
DANG MTSUNGS PA, SGYU MA'I MTSAN NYID KYI RANG BZHIN DAG LA RGYU
DANG RKYEN

RNAMS MA TSANG BA MED PA'I PHYIR, SKYE BA'I GNAS DE DANG DER
NYING MTSAMS SBYOR BA NA MA'I MNGAL DU RO MYANG BA DANG LDAN PA'I
SA BON RNAM PAR SHES PA MING DANG GZUGS KYI MYU GU MNGON PAR
SGRUB PO, ,'DI LTA STE, MIG GI RNAM PAR SHES PA NI RGYU LNGA LAS
'BYUNG STE, LNGA GANG

ZHE NA, 'DI LTA STE, MIG LA BRTEN PA DANG, GZUGS DANG, SNANG BA
DANG, NAM MKHA' DANG, DE BSKYED PA'I YID LA BYED PA LA YANG BRTEN
NAS MIG GI RNAM PAR SHES PA 'BYUNG NGO, ,DE LA MIG NI MIG GI RNAM
PAR SHES PA'I RTEN GYI BYA BA BYED DO, ,GZUGS NI MIG

GI RNAM PAR SHES PA'I DMIGS PA'I BYA BA BYED DO, ,SNANG BA NI
MNGON PA'I BYA BA BYED DO, ,NAM MKHA' NI MI SGRIB PA'I BYA BA
BYED DO, ,DE SKYED PA'I YID LA BYED PA NI BSAM PA'I BYA BA BYED
DO, ,RKYEN DE DAG MED NA MIG GI RNAM PAR SHES PA 'BYUNG BAR MI
'GYUR GYI, GANG GI TSE

@189A *, ,MIG GI NANG GI SKYE MCHED MIG MA TSANG BAR MA GYUR LA,
DE BZHIN DU GZUGS DANG, SNANG BA DANG, NAM MKHA' DANG, DE SKYED
PA'I YID LA BYED PA DAG MA TSANG BAR MI 'GYUR TE, THAMS CAD 'DUS
PA DE LAS MIG GI RNAM PAR SHES PA 'BYUNG BAR 'GYUR RO, ,,

DE LA MIG NI 'DI SNYAM DU BDAG GIS MIG GI RNAM PAR SHES PA'I RTEN
GYI BYA BA BYA'O SNYAM DU MI SEMS SO, ,GZUGS KYANG 'DI SNYAM DU
BDAG GIS MIG GI RNAM PAR SHES PA'I DMIGS PA'I BYA BA BYA'O SNYAM
DU MI SEMS SO, ,SNANG BA YANG 'DI SNYAM DU BDAG GIS MIG GI RNAM
PAR

SHES PA'I MNGON PA'I BYA BA BYA'O SNYAM DU MI SEMS SO, ,NAM MKHA'
YANG 'DI SNYAM DU BDAG GIS MIG GI RNAM PAR SHES PA'I MI SGRIB
PA'I BYA BA BYA'O SNYAM DU MI SEMS SO, ,DE SKYED PA'I YID LA BYED
PA YANG 'DI SNYAM DU BDAG GIS MIG GI RNAM PAR SHES PA'I SEMS PA'I
BYA BA

BYA'O SNYAM DU MI SEMS SO, ,MIG GI RNAM PAR SHES PA YANG 'DI
SNYAM DU, ,BDAG NI RKYEN 'DI DAG GIS SKYED DO SNYAM DU MI SEMS
TE, 'ON KYANG RKYEN 'DI DAG YOD PA LAS MIG GIS RNAM PAR SHES PA
SKYE BAR 'GYUR RO, ,DE BZHIN DU DBANG PO LHAG MA DANG BCAS PA
RNAMS

LA YANG CI RIGS SU SBYAR RO, ,DE LA CHOS GANG YANG 'JIG RTEN 'DI
NAS 'JIG RTEN PHA ROL DU MI 'PHO MOD KYI RGYU DANG RKYEN RNAMS MA
TSANG BA MED PA'I PHYIR LAS KYI 'BRAS BUR MNGON PA YANG YOD DO,
,'DI LTA STE, DPER NA RAB TU PHYIS PA'I ME LONG GI DKYIL 'KHOR LA
BZHIN GYI

GZUGS BRNYAN SNANG BA YANG BZHIN ME LONG GI DKYIL 'KHOR DU MA
'PHOS MOD KYI, RGYU DANG RKYEN MA TSANG BA MED PA'I PHYIR BZHIN
DU MNGON PA YANG YOD DO, ,DE BZHIN DU 'DI NAS KYANG SU YANG SHI
'PHOS PA MED LA, GZHAN DU YANG MA SKYES TE, RGYU DANG RKYEN RNAMS
MA TSANG BA MED PA'I

PHYIR LAS KYI 'BRAS BUR MNGON PA YANG MED DO, ,'DI LTA STE, DPER
NA ZLA BA'I DKYIL 'KHOR NI DPAG TSAD BZHI KHRI'I STENG NAS 'GRO
STE, 'ON KYANG SNOD CHUNG NGU CHUS GANG BAR ZLA BA'I DKYIL
'KHOR GYI GZUGS BRNYAN SNANG BA YANG, ZLA BA'I DKYIL 'KHOR NI
GNAS DE NAS MA

@189B 'PHOS TE, SNOD CHUNG NGU CHUS GANG BA'I NANG DU SON PA
YANG MED MOD KYI, RGYU DANG RKYEN RNAMS MA TSANG BA MED PA'I
PHYIR, ZLA BA'I DKYIL 'KHOR DU MNGON PA YANG YOD DO, ,DE BZHIN DU
'DI NAS KYANG SU YANG SHI 'PHOS PA MED LA, GZHAN DU MA SKYES MOD
KYI, RGYU DANG RKYEN RNAMS MA TSANG BA

MED PA'I PHYIR LAS KYI 'BRAS BUR MNGON PAR YANG YOD DO, ,'DI LTA
STE, DPER NA ME DE RGYU DANG RKYEN MA TSANG NA MI 'BAR GYI, RGYU
DANG RKYEN TSOGS PA LAS 'BAR RO, ,DE BZHIN DU CHOS RNAMS NI BDAG
PO MED PA'I CHOS BDAG GI MED PA 'DZIN PA MED PA NAM MKHA' DANG
MTSUNGS PA,

SGYU BA'I MTSAN NYID KYI RANG BZHIN DAG LA RGYU DANG RKYEN RNAMS
MA TSANG BA MED PA'I PHYIR RO, ,SKYE BA'I GNAS DE DANG DER NYID
MTSAMS SBYOR BA NA MA'I MNGAL DU SA BON RNAM PAR SHES PA LAS DANG
NYON MONGS PA RNAMS KYIS BSKYED PA'I MING DANG GZUGS KYI MYU GU
MNGON PAR GRUB STE,

DE LA NANG GI RTEN CING 'BREL PAR 'BYUNG BA LNGAR BLTA BAR BYA
STE, LNGA GANG ZHE NA, RTAG PAR MA YIN PA DANG, CHAD PAR MA YIN
PA DANG, 'PHO BAR MA YIN PA DANG, RGYU CHUNG NGU LAS 'BRAS BU
CHEN PO 'BYUNG BA DANG, DE DANG 'DRA BA'I RGYUD DU'O, ,JI LTAR
RTAG PAR MA YIN ZHE NA,

GANG GI PHYIR THA MA 'CHI BA'I PHUNG PO RNAMS KYANG GZHAN LA,
SKYE BA'I CHAR GTOGS PA'I PHUNG PO RNAMS KYANG GZHAN TE, THA MA
'CHI BA'I PHUNG PO GANG YIN PA DE NYID SKYE BA'I CHAR GTOGS PA
RNAMS MA YIN GYIS, THA MA 'CHI BA'I PHUNG PO RNAMS KYANG 'GAGS LA
DE NYID KYI TSE SKYE

BA'I CHAR GTOGS PA'I PHUNG PO RNAMS 'BYUNG BAS DE'I PHYIR RTAG
PAR MA YIN NO, ,JI LTAR CHAD PAR MA YIN ZHE NA, THA MA 'CHI BA'I
DUS KYI PHUNG PO RNAMS SNGON 'GAGS PA LAS SKYE BA'I CHAR GTOGS
PA'I PHUNG PO RNAMS 'BYUNG BA MA YIN LA, MA 'GAGS PA LAS KYANG
MA

YIN GYI, THA MA 'CHI BA'I PHUNG PO RNAMS KYANG 'GAGS LA, DE NYID
KYI TSE SKYE BA'I CHAR GTOGS PA'I PHUNG PO RNAMS SRANG MDA'I
MTHON DMAN BZHIN 'BYUNG BAR 'GYUR TE, DE'I PHYIR CHAD PAR YANG MA
YIN NO, ,JI LTAR 'PHO BA MA YIN ZHE NA, SEMS CAN RIGS MI 'DRA BA

@190A *, ,RNAMS SKAL BA MNYAM PA'I SKYE BAR SKYE BA MNGON PAR
'GRUB PAR MI BYED PA'O, ,DE'I PHYIR 'PHO BAR YANG MA YIN NO, ,JI
LTAR RGYU CHUNG NGU LAS 'BRAS BU CHEN PO 'BYUNG ZHE NA, LAS CHUNG
NGU BYAS PA LAS 'BRAS BU CHEN PO RNAM PAR SMIN PA MYONG STE, DE'I
PHYIR RGYU CHUNG

NGU LAS 'BRAS BU CHEN POR 'BYUNG BA YIN NO, ,JI LTAR MYONG BAR
'GYUR PA'I LAS BYAS PA DE LTAR MYONG PAR 'GYUR BA'I RNAM PAR SMIN
PA MYONG BA DE'I PHYIR, DE DANG 'DRA BA'I RGYUD DU'O ZHES BYA BAR
RGYA CHER GSUNGS PA LTA BU'O, ,SLOB DPON ZLA BA GRAGS PA'I ZHAL
SNGA NAS SBYAR BA'I TSIG

GSAL BA LAS, SRID PA'I YAN LAG BCU GNYIS BRTAG PA ZHES BYA BA RAB
TU BYED PA NYI SHU DRUG PA'I 'GREL PA'O,, ,,GANG GIS DE LTA BU'I
RTEN CING 'BREL PAR 'BYUNG BA JI LTA BUR GYUR PA YANG DAG PAR
MTHONG BA DE NI SNGON GYI MTHA' LA RTEN PAR MI BYED, PHYI MA'I
MTHA' LA

RTEN PAR MI BYED DO ZHES MDO LAS 'DON PA YIN NA, DE LA SNGON GYI
MTHA' LA RTEN PA NI GANG ZHIG YIN ZHING, PHYI MA'I MTHA' YANG
GANG ZHIG YIN LA, JI LTAR NA RTEN PAR MI BYED PA YIN ZHE NA, DE
DAG BSTAN PA'I PHYIR 'DI BRJOD DO, ,DE LA DA LTAR GYI BDAG GI
DNGOS PO LA LTOS TE 'DAS PA'I

DUS DAG LA SNGON GYI MTHA' ZHES BYA STE, SKYE BA GCIG NAS GCIG TU
BRGYUD PA'I CHA SNGA MA NI SNGON GYI MTHA'O, ,DE LA RTEN PAR MI
BYED PA NI LTA BA'I RNAM PA DAG GIS DMIGS PAR MI BYED PA RTEN
CING 'BREL PAR 'BYUNG BA'I DE NYID JI LTAR GNAS PA BZHIN MTHONG
BA'I PHYIR RNAM PA GZHAN DU

GNAS PA'I DNGOS PO LA RNAM PA GZHAN DU MNGON PAR ZHEN PAR MI BYED
PA'O, ,DE LA LTA BA BRGYAD NI SNGON GYI MTHA' LA DMIGS NAS RNAM
PA GZHAN DU 'JUG STE, 'DI LTA STE, 'DAS DUS BYUNG MA BYUNG ZHES
DANG, ,'JIG RTEN RTAG PA LA SOGS PAR, ,LTA BA GANG YIN DE DAG NI,
,SNGON

GYI MTHA' LA BRTEN PA YIN, ,DE LA ZHES KYI SGRA NI SOGS PA'I DON
LA'O, ,YANG NA LTA BA GNYIS NYE BAR BKOD PA NI NYE BAR MTSON PA'I
DON DU YIN NO, ,LTA BA 'DI DAG NI BZHI STE, 'DI LTA STE, CI BDAG
'DAS PA'I DUS NA BYUNG BA ZHIG GAM, MA BYUNG BA ZHIG GAM, BYUNG
YANG

@190B BYUNG LA MA BYUNG YANG MA BYUNG BA ZHIG GAM, BYUNG BA YANG
MA YIN LA MA BYUNG BA YANG MA YIN PA ZHIG CES BYA BA LTA BA BZHI
PO 'DI DAG NI SNGON GYI MTHA' LA BRTEN PA YIN NO, ,GZHAN YANG
BZHI STE ZHES SNGAR ZHAR LA BSHAD LA, 'JIG RTEN RTAG PA LA SOGS
PAR, ,LTA BA GANG YIN DE DAG

KYANG, ,SNGON GYI MTHA' LA BRTEN PA MA YIN NO, ,DE LA LTA BA
BZHI TSAN GONG MA LA MJUG THOGS KYI LTA BA BZHI TSAN LA THA DAD
PA CHER MED MOD KYI, DE LTA NA YANG KHYAD PAR CUNG ZAD TZAM LA
BRTEN NAS LOGS SHIG TU NYE BAR BKOD DE, DE YANG PHYI NAS BSHAD
PAR BYA'O, ,DE LA 'JIG

RTEN RTAG GO ZHES BYA BA 'DI NI 'DAS PA'I DUS NA BYUNG BA ZHIG
GAM ZHES BYA BA 'DI LAS THA DAD PA CHER MED DO, ,RNAM PA GCIG TU
NA KHYAD PAR NI 'DI YIN TE, 'JIG RTEN RTAG GO ZHES BYA BA'I LTA
BA BZHI PO GANG YIN PA DE NI SPYIR SNGON GYI MTHA' LA BRTEN PA
YIN LA, 'DAS PA'I DUS NA

BYUNG BA ZHIG GAM ZHES BYA BA 'DI NI BDAG KHO NA LA SNGON GYI
MTHA' BZUNG NAS ZHUGS PA YIN GYI, PHYIR NI MA YIN NO ZHES BYA
BA'O, ,DE BZHIN DU LTA BA GZHAN DAG LA YANG KHYAD PAR BRJOD PAR
BYA'O, ,DE LTAR NA RE ZHIG LTA BA BRGYAD PO DE DAG NI SNGON GYI
MTHA' LA BRTEN PA YIN NO,,

SNGON GYI MTHA' DE NI DE LA DMIGS PAR BYED PA'I LTA BA DAG DANG
LHAN CIG BSHAD ZIN TO, ,DA NI PHYI MA'I MTHA' BRJOD PAR BYA STE,
DE LA DA LTAR BA'I BDAG GI DNGOS PO LA LTOS NAS 'BYUNG BAR 'GYUR
BA'I LUS LA PHYI MA'I MTHA' ZHES BYA STE, SKYE BA GCIG NAS GCIG
TU BRGYUD

PA'I CHA PHYI MA NI PHYI MA'I MTHA'O, ,DE LA RTEN PAR MI BYED PA
NI LTA BA'I RNAM PA DAG GI DMIGS PAR MI BYED PA STE, RTEN CING
'BREL PAR 'BYUNG BA'I DE NYID JI LTAR GNAS PA LTAR MTHONG BA'I
PHYIR RNAM PA GZHAN DU GNAS PA'I DNGOS PO LA RNAM PA GZHAN DU
MNGON PAR ZHEN PAR MI

BYED PA'O, ,DE LA LTA BA BRGYAD NI PHYI MA'I MTHA' LA DMIGS PA
NAS RNAM PA GZHAN DU 'JUG STE, 'DI LTA STE, MA 'ONGS DUS GZHAN
'BYUNG 'GYUR DANG, ,MI 'BYUNG 'JIG RTEN MTHA' SOGS PAR, ,LTA BA
GANG YIN DE DAG NI, ,PHYI MA'I MTHA' LA BRTEN PA YIN, ,'DIR YANG

@191A *, ,LTA BA GNYIS NYE BAR BKOD PA NI NYE BAR MTSON PA'I DON
DU YIN NO, ,LTA BA 'DI DAG NI BZHI STE, 'DI LTA STE, CI BDAG MA
'ONGS PA'I DUS NA 'BYUNG BAR 'GYUR BA ZHIG GAM MI 'BYUNG BAR
'GYUR BA ZHIG GAM, 'BYUNG YANG 'BYUNG LA MI 'BYUNG YANG MI 'BYUNG
BAR 'GYUR BA

ZHIG GAM, MA 'ONGS PA'I DUS NA 'BYUNG BA YANG MA YIN MI 'BYUNG BA
YANG MA YIN PA ZHIG CES BYA BA LTA BA BZHI PO 'DI DAG NI PHYI
MA'I MTHA' LA BRTEN PA YIN NO, ,CI LTA BA BZHI PO DE DAG KHO NA
ZHIG PHYI MA'I MTHA' LA BRTEN TAM ZHE NA, BSHAD PA, MA YIN NO,
,'O NA CI ZHE NA, 'JIG RTEN MTHA' LA

SOGS PAR LTA BA PHYI MA'I MTHA' LA BRTEN PA GZHAN BZHI YANG YOD
PA YIN NO, ,DE LA MTHA' YOD PA LA SOGS PA LTA BA BZHI NI SPYIR
PHYI MA'I MTHA' LA BRTEN NAS 'JUG PA YIN LA, CI BDAG MA 'ONGS
PA'I DUS NA 'BYUNG BAR 'GYUR BA ZHIG GAM ZHES BYA BA DE DAG NI
BDAG KHO NA LA PHYI MA'I MTHA'

LA BRTEN NAS ZHUGS PA YIN TE, DE NI LNGA BA BZHI TSAN GNYIS KYI
KHYAD PAR YIN PAR KHONG DU CHUD PAR BYA'O, ,DE LA RE ZHIG SNGON
GYI MTHA' LA DMIGS PA'I LTA BA BZHI TSAN DANG PO JI LTAR MI SRID
PA DE LTAR BSTAN PA'I PHYIR, 'DAS PA'I DUS NA BYUNG GYUR ZHE,
,BYA BA DE NI MI 'THAD DO, ,SNGON TSE

RNAMS SU GANG BYUNG BA, ,DE NYID 'DI NI MA YIN NO, ,ZHES BYA BA
GSUNGS SO, ,DE LA GAL TE 'DAS PA'I TSE RABS RNAMS SU GANG BYUNG
BA DE NYID DA LTAR YOD PAR GYUR NA NI DE'I TSE 'DI 'DAS PA'I DUS
NA BDAG BYUNG BA ZHIG GAM ZHES BYA BAR BZUNG BAR RIGS PA ZHIG NA,
DE NI DE LTAR SRID PA YANG MA YIN TE,

RTAG PAR THAL BAR 'GYUR BA'I PHYIR RO, ,RTAG PA NI 'KHOR BAR MI
RIGS PA'I PHYIR TE, 'GRO BA GCIG LA GNAS PA YANG 'GRO BA SNA
TSOGS KYIS BZUNG BA NYID DU THAL BAR 'GYUR BA'I PHYIR RO, ,'DIR
GAL TE SNGAR DMYAL BA LA SOGS PA'I 'GRO BAR GYUR NAS DA LTA MI
DAG TU SKYES PAS

BDAG KHO NA DMYAL BA LA SOGS PAR GYUR TO ZHES DE LTAR RTOG PAR
BYED NA DE NI DE LTAR MI RIGS TE, JI LTAR NA, MI YIN BZHIN DU
DMYAL BA LA SOGS PA YANG YIN PAR 'GYUR, 'O NA GANG MDO LAS 'DI
SKAD DU NGA NYID DE'I TSE DE'I DUS NA 'KHOR LOS SGYUR BA'I RGYAL
PO MANG POS BKUR

@191B BA ZHES BYA BAR GYUR TO ZHES 'DON PA DE JI LTAR RIG PAR BYA
ZHE NA, BKA' 'DI NI GZHAN NYID YIN PA 'GOG PA LHUR BYED PA YIN
GYI GCIG NYID DU STON PAR BYED PA NI MA YIN NO ZHES SHES PAR
BYA'O, ,DE NYID KYI PHYIR DE'I TSE DE'I DUS NA DE GZHAN NA MA YIN
NO ZHES 'DON PA YIN NO, ,GAL TE DE NYID

'DI YIN NO, ,ZHES SNGAR GYI DANG DA LTAR BA GCIG NYID DU 'GYUR NA
NYES PA CIR 'GYUR ZHE NA, RTAG PA NYID DU 'GYUR RO ZHES DE LA
NYES PA BSHAD ZIN TO, ,DE LTA MOD KYI GZHAN YANG BRJOD PAR BYA
STE, DE NYID BDAG TU 'GYUR SNYAM NA, ,NYE BAR LEN PA THA DAD
'GYUR, ,GAL TE SNGON GYI

DE NYID DA LTAR GYI BDAG 'DIR 'BYUNG NA NI DE'I TSE SNGAR GYI
GNAS SKABS LTAR NYE BAR LEN PA PO THA DAD PA MED PA'I PHYIR PHUNG
PO LNGA'I MTSAN NYID KYI NYE BAR LEN PA THA DAD PAR MI 'GYUR
BA ZHIG NA, BDAG GI NYE BAR LEN PA NI DE LTAR THA DAD PA MED PA MA
YIN TE, 'O NA CI ZHE NA, NYE BAR

LEN PA NI THA DAD PA KHO NA STE, NYE BAR LEN PA'I RGYU THA DAD
PA'I PHYIR DANG, DUS THA DAD PA'I PHYIR RO, ,DE'I PHYIR NYE BAR
LEN PA THA DAD PA'I PHYIR DE NYID BDAG 'DI YIN NO ZHES MI RIGS
SO, ,CI STE NYE BAR LEN PA LA THA DAD PA YOD MOD BDAG NI GCIG
NYID YIN TE, DE'I PHYIR BDAG LA THA DAD PA

MED PA'I PHYIR 'DAS PA'I DUS NA BYUNG BA ZHIG GAM ZHES BYA BA DER
YANG 'BYUNG BA NYID DO SNYAM NA, BRJOD PA, NYE BAR LEN PA MA
GTOGS PAR, ,KHYOD KYI BDAG NI GANG ZHIG YIN, ,GAL TE NYE BAR LEN
PA GZHAN LA BDAG KYANG GZHAN YIN NA NI DE'I TSE NYE BAR LEN PA
THA DAD KYANG

BDAG LA THA DAD PA MED PAS DE DE LTAR 'GYUR NA, 'DI NI BDAG GO,
,'DI NI BDAG GI NYE BAR LEN PA'O ZHES DE DAG NI THA DAD PAR BSTAN
PAR MI NUS TE, NYE BAR LEN PA LAS THA DAD PA'I RANG BZHIN YIN PA
NYID KYIS BDAG RGYU MED PAR THAL PA'I PHYIR DANG, SO SOR GZUNG DU
YOD PAR

THAL BAR 'GYUR BA'I PHYIR RO, ,GANG GI TSE DE LTAR NYE BAR LEN PA
MA GTOGS PAR BDAG BSTAN PAR MI NUS PA DE'I TSE, NYE BAR LEN PA
THA DAD KYANG BDAG LA THA DAD MED DO ZHES BRTAG PAR MI NUS SO,
,CI STE YANG NYE BAR LEN PA MA GTOGS PAR BDAG YOD PA MA YIN PA
BDEN MOD

@192A *, ,KYI; 'ON KYANG NYE BAR LEN PA NYID BDAG TU BRTAG GO
ZHES KHA CIG RTOG PAR BYED NA, DE YANG RIGS PA MA YIN NO ZHES
BSTAN PA'I PHYIR, NYE BAR LEN PA MA GTOGS PA'I, ,BDAG YOD MA YIN
BYAS PA'I TSE, ,NYE BAR LEN NYID BDAG YIN NA, ,KHYOD KYI BDAG NI

MED PA YIN, ,ZHES GSUNGS SO, ,RE ZHIG NYE BAR LEN PA NYID BDAG JI
LTAR MA YIN PA DE LTAR BSTAN PA'I PHYIR GSUNGS PA, ,NYE BAR LEN
NYID BDAG MA YIN, ,DE 'BYUNG BA DANG 'JIG PA YIN, ,NYE BAR BLANG
BA JI LTA BUR, ,NYE BAR LEN PO YIN PAR 'GYUR, ,DE LA NYE BAR LEN
PA'I

PHUNG PO LNGA ZHES BYA BA NYE BAR LEN PA GANG YIN PA DE NI SKAD
CIG RE RE LA 'BYUNG BA DANG 'JIG PA YIN LA, BDAG NI DE LTAR SKAD
CIG RE RE LA 'BYUNG BA DANG 'JIG PA MA YIN NO, ,BDAG NI PHUNG PO
DAG LAS DE NYID DANG GZHAN NYID LA SOGS PA DANG, RTAG PA DANG MI
RTAG PA NYID DU YANG BRJOD PAR

MI NUS TE, NYES PA DU MAR THAL BAR 'GYUR BA'I PHYIR RO, ,BDAG
RTAG PA NYID YIN PAS NI RTAG PAR SMRA BAR 'GYUR LA, MI RTAG PA
NYID YIN PAS NI CHAD PAR SMRA BAR THAL BAR 'GYUR TE, RTAG PA DANG
CHAD PA ZHES BYA BA 'DI NI GNYI GA YANG DON MA YI PA CHEN PO BYED
PA YIN PAS KHAS BLANG

BAR MI BYA'O, ,DE'I PHYIR RE ZHIG NYE BAR LEN PA DE NYID BDAG YIN
NO ZHES BYA BAR MI RIGS SO, ,GZHAN YANG NYE BAR BLANG BA JI LTA
BUR, ,NYE BAR LEN PA YIN PAR 'GYUR TE, ,'DIR NYE BAR BLANG BAR
BYA BA YIN PAS NI NYE BAR BLANG BA STE LAS YIN LA, DE LA NI GDON
MI ZA BAR

NYE BAR LEN PA PO NYE BAR SOGS PA PO YOD PAR 'GYUR DGOS SO, ,NYE
BAR LEN PA DE GAL TE BDAG NYID YIN PAR 'DOD NA NI, DE'I TSE NYE
BAR BLANG BA NYID NYE BAR LEN PA PO YIN PAR 'GYUR RO, ,DE'I PHYIR
LAS DANG BYED PA PO DAG GCIG YIN PAS GCOD PA PO DANG GCAD PAR BYA

BA DANG, BUM PA DANG RDZA MKHAN DANG, ME DANG BUD SHING LA SOGS
PA RNAMS KYANG GCIG NYID DU 'GYUR NA, DE NI MTHONG BA'AM RIGS
PA'ANG MA YIN NO ZHES BSTAN PA'I PHYIR, NYE BAR BLANG BA JI LTA
BUR, ,NYE BAR LEN PO YIN PAR 'GYUR, ,ZHES BSHAD DE, PHYOGS DE NI
GTAN MI SRID PA NYID DO, ,

@192B ZHES BYA BAR DGONGS PA YIN NO, ,'DIR NYE BAR LEN PA TZAM
YANG BDAG YIN PAR MI RIGS PA NI BDEN MOD KYI 'ON KYANG NYE BAR
LEN PA PO NYE BAR LEN PA LAS THA DAD PA NYID YIN PAR 'GYUR RO
ZHES ZER RO, ,'DI YANG MI RUNG STE, GANG GI PHYIR, BDAG NI NYE
BAR LEN PA LAS, ,GZHAN DU 'THAD

PA NYID MA YIN, ,GAL TE GZHAN NA LEN MED PAR, ,GZUNG YOD RIGS NA
GZUNG DU MED, ,GAL TE NYE BAR LEN PA LAS BDAG THA DAD PA YIN NA
NI BUM PA LAS SNAM BU LTAR DE NYE BAR LEN PA LAS THA DAD PAR
GZUNG DU YOD PAR 'GYUR NA, DE LTAR GZUNG DU NI MED DO, ,DE'I
PHYIR NYE BAR

LEN PA LAS THA DAD PAR NYE BAR LEN PA PO YANG YOD PA MA YIN TE,
NAM MKHA'I ME TOG LTAR NYE BAR LEN PA LAS THA DAD PAR GZUNG DU
MED PA'I PHYIR RO SNYAM DU DGONGS PA YIN NO, ,DA NI JI SKAD BSTAN
PA'I DON GYI MJUG BSDU BA'I PHYIR, ,DE LTAR LEN LAS GZHAN MA YIN,,

DE NI NYER LEN NYID KYANG MIN, ,BDAG NI NYE BAR LEN MED MIN,
,ZHES BYA BA GSUNGS SO, ,CI STE NYE BAR BLANG BA DANG NYE BAR LEN
PA PO GCIG TU THAL BAR 'GYUR BA'I PHYIR DANG, 'BYUNG BA DANG 'JIG
PA NYID DU THAL BAR 'GYUR BA'I PHYIR BDAG NYE BAR LEN PA'I RANG
BZHIN CAN MA

YIN LA, NYE BAR LEN PA LA MA LTOS PAR THA DAD PAR GZUNG DU YOD
PAR THAL BAR 'GYUR BA'I PHYIR GZHAN PA YANG MA YIN ZHING, NYE BAR
LEN PA LA MA LTOS PAR GZUNG DU YOD PAR THAL BAR 'GYUR PA'I PHYIR
NYE BAR LEN PA MED PA YANG MA YIN NA, DE LTA NA 'O NA BDAG MED DO
ZHES BYA BA

YIN LA RAG GO SNYAM NA, BRJOD PA, MED PA NYID DU 'ANG DE MA NGES,
,GANG ZHIG PHUNG PO LA BRTEN NAS GDAGS PA MED DO ZHES BYA BAR JI
LTAR 'GYUR, YOD PA MA YIN PA'I MO GSHAM GYI BU NI PHUNG PO DAG LA
BRTEN NAS 'DOGS PA MA YIN NO, ,NYE BAR LEN PA YOD PA BZHIN

DU NYE BAR LEN PA PO MED DO ZHES BYA BAR JI LTAR RIGS PAR 'GYUR
TE, DE'I PHYIR DE NI MED PA NYID DU YANG MI RIGS SO, ,DE'I PHYIR
BDAG MED DO SNYAM PA'I NGES PA 'DI YANG MI 'THAD DO, ,BDAG DE'I
RNAM PAR GZHAG PA NI RGYAS PAR DBU MA LA 'JUG PA LAS

@193A *, ,NGES PAR BYA'O, ,'DIR YANG SNGAR SKABS SKABS DAG TU
RNAM PAR GZHAG PA BYAS ZIN PA'I PHYIR YANG 'DIR DE RNAM PAR GZHAG
PA'I 'BAD PA MI BYA'O, ,DE LTAR NA RE ZHIG 'DAS PA'I DUS NA BYUNG
BAR GYUR BA ZHIG GAM ZHES BYA BA DE MI 'THAD DO, ,DA NI

'DAS PA'I DUS NA MA BYUNG BA ZHIG GAM ZHES BYA BA DE YANG JI LTAR
MI 'THAD PA DE LTAR BSTAN PA'I PHYIR GSUNGS PA, 'DAS PA'I DUS NA
MA BYUNG ZHES, ,BYA BA DE YANG MI 'THAD DO, ,SNGON TSE RNAMS SU
GANG BYUNG LA, ,DE LAS 'DI GZHAN MA YIN NO, ,GAL TE DA LTAR GYI
'DI SNGON GYI

BDAG LAS GZHAN NYID YIN NA NI DE'I TSE 'DAS PA'I DUS NA MA BYUNG
BA ZHIG GAM ZHES BYA BAR 'GYUR BA ZHIG NA, DE NI DE LTAR SRID PA
YANG MA YIN NO, ,DE'I PHYIR 'DAS PA'I DUS NA MA BYUNG ZHES BYA BA
DE YANG MI 'THAD DO, ,GAL TE 'DI SNGON GYI BDAG LAS GZHAN NYID DU
GYUR NA NYES PA CI

YOD CE NA, BRJOD PA, GAL TE 'DI NI GZHAN 'GYUR NA, ,DE MED PAR
YANG 'BYUNG BAR 'GYUR, ,DE BZHIN DE NI GNAS 'GYUR ZHING, ,DER MA
SHI BAR SKYE BAR 'GYUR, ,GAL TE DA LTAR GYI BDAG 'DI SNGAR GYI
BDAG LAS GZHAN YIN NA NI DE'I TSE SNGAR GYI BDAG DE MED PAR DE
SPANGS NAS KYANG DE LA LTOS

PA MED CING DE'I RGYU CAN MA YIN PAR 'BYUNG BAR 'GYUR RO, ,GZHAN
YANG, DE BZHIN DE NI GNAS 'GYUR ZHING STE, DE LA GAL TE 'DI SNGAR
GYI BDAG LAS GZHAN NYID YIN NA NI, DE'I TSE GZHAN NYID YIN PA'I
PHYIR BUM PA BYAS PA'I TSE SNAM BU MI 'JIG PA LTAR BDAG PHYI MA
SKYES PA NA YANG

SNGAR GYI BDAG MI 'GAG PAR 'GYUR RO, ,MA 'GAGS PA NYID KYI PHYIR
NA SNGAR LHA DANG MI LA SOGS PAR SKYE BA GANG DANG GANG DU SKYES
PA DE SNGAR GYI KHA DOG DANG DBYIBS LA SOGS PA GANG DU DMIGS PA'I
RNAM PA DE NYID KYIS DE BZHIN DU DE DER GNAS PAR 'GYUR ZHING,

SNGAR MA SHI BA KHO NAR 'DIR SKYE BAR 'GYUR NA, MIR 'GYUR BA
'DI'I SNGAR GYI LHA LA SOGS PA'I BDAG DE BZHIN DU GNAS PAR 'GYUR
BA ZHES BYA BA GANG YIN PA 'DI NI YOD PA MA YIN NO, ,DE'I PHYIR
'DAS PA'I DUS NA MA BYUNG BA ZHIG GAM ZHES BYA BA 'DI NI 'THAD PA
MA

@193B YIN NO, ,'DIR SMRAS PA, GAL TE 'DI NI GZHAN 'GYUR NA, ,DE
MED PAR YANG 'BYUNG BAR 'GYUR, ,ZHES BRJOD NA, GAL TE SNGAR GYI
BDAG MED PA 'DI 'DIR 'BYUNG BAR 'GYUR NA NYES PA CIR 'GYUR, DE LA
NYES PA MANG POR 'GYUR RO, ,JI LTAR ZHE NA, GANG GI PHYIR DE LTAR
YIN

NA; ,CHAD DANG LAS RNAMS CHUD ZA DANG, ,GZHAN GYIS BYAS PA'I LAS
RNAMS KYI, ,GZHAN GYIS SO SOR MYONG BA DANG, ,DE LA SOGS PAR THAL
BAR 'GYUR, ,GAL TE BDAG 'DI SNGAR GYI BDAG MED PAR 'BYUNG BAR
'GYUR NA NI, DE'I TSE SNGAR GYI BDAG DE DER ZHIG PA'I PHYIR DANG,

'DIR GZHAN ZHIG KHO NA SKYES PA'I PHYIR SNGAR GYI BDAG CHAD PAR
'GYUR RO, ,BDAG DE CHAD NA NI LAS KYI 'BRAS BU MJUG THOGS PA
RNAMS RTEN CHAD PAS RNAM PAR CHAD PA'I PHYIR DANG, ZAB PO YANG
MED PA'I PHYIR 'BRAS BU CHUD ZA BA KHO NAR 'GYUR RO, ,CI STE
SNGAR GYI BDAG GIS

BYAS PA'I LAS KYI 'BRAS BU BDAG PHYI MAS YONGS SU LONGS SPYOD PAR
RTOG NA, DE LTA NA YANG GZHAN GYIS BYAS PA'I LAS KYI 'BRAS BU
GZHAN GYIS LONGS SPYOD PAR 'GYUR RO, ,DE'I PHYIR, CI STE LAS NI
MA BYAS NA, ,MA BYAS PA DANG PHRAD 'JIGS 'GYUR, ,ZHES BYA BA DE
LTA

BU LA SOGS PA'I MI 'DOD PAR 'GYUR RO, ,GZHAN YANG GAL TE BDAG 'DI
NI SNGAR GYI BDAG LAS GZHAN DU GYUR PA 'DIR SKYES PA YIN NA NI,
DE'I TSE SNGAR MA BYUNG BA LAS PHYIS 'BYUNG BA ZHES BYA BAR 'GYUR
NA, DE NI RIGS PA YANG MA YIN NO ZHES BSTAN PA'I PHYIR, MA

BYUNG BA LAS BYUNG MIN TE, ,'DI LA SKYON DU THAL BAR 'GYUR, ,BDAG
NI BYAS PAR 'GYUR BA DANG, ,'BYUNG BA'ANG RGYU MED CAN DU 'GYUR,
,ZHES GSUNGS TE, GAL TE BDAG SNGAR MA BYUNG BA LAS PHYIS 'BYUNG
BAR 'GYUR NA NI DE'I TSE BDAG NI BYAS PAR 'GYUR NA, BDAG NI

BYAS PAR 'DOD PA YANG MA YIN TE, MI RTAG PA NYID DU THAL BAR
'GYUR BA'I PHYIR RO, ,DE SGRUB PAR BYED PA DE LAS THA DAD PA'I
BYED PA PO MED PA'I PHYIR BDAG GI BYAS PA NYID DU RIGS PAR GA LA
'GYUR, BDAG BYAS PAR RTOG NA NI 'KHOR BA THOG MA DANG LDAN PA
DANG, SNGA NA

@194A *, ,MED PA'I SEMS CAN 'BYUNG BAR YANG 'GYUR NA, DE NI DE
LTAR YANG MA YIN TE, DE'I PHYIR BDAG BYAS PA YANG MA YIN NO,
,GZHAN YANG, 'BYUNG BA'ANG RGYU MED CAN DU 'GYUR, ,BDAG MA BYUNG
BA LAS BYUNG NA RGYU MED CAN KHO NAR 'GYUR TE, SNGAR BDAG MED

PAS BYED PA PO MED PA NI RGYU MED PA CAN DU 'GYUR RO, ,'ANG GI
SGRA NI RNAM PAR RTOG PA STE, BDAG NI BYAS PAR 'GYUR BA'AM, YANG
NA 'DAS PA'I DUS NA MA BYUNG BA ZHIG GAM ZHES BYA BA 'DI NI KHAS
MI BLANG NGO ZHES BYA BA DANG, BDAG 'BYUNG BA RGYU MED PA CAN DU
'GYUR BA'AM, YANG NA

'DAS PA'I DUS NA MA BYUNG BA ZHIG GAM ZHES BYA BA DE MI 'THAD DO
ZHES BYA BA 'DI KHAS BLANG BAR BYA'O ZHES BYA BA'O, ,DA NI JI
SKAD BSTAN PA'I DON DE NYID MJUG BSDU BA'I PHYIR, DE LTAR BDAG
BYUNG BDAG MA BYUNG, ,GNYI GA GNYI GA MA YIN PAR, ,'DAS LA LTA BA
GANG YIN PA, ,DE NI 'THAD PA MA

YIN NO, ,ZHES GSUNGS TE, DE LTAR JI SKAD BSTAN PA'I TSUL DU 'DAS
PA'I DUS NA BYUNG BA ZHIG GAM ZHES BYA BAR LTA BA GANG YIN PA
DANG, 'DAS PA'I DUS NA MA BYUNG BA ZHIG GAM ZHES BYA BA LTA BA
GANG YIN PA DE 'THAD PA MA YIN PA NYID DO, ,DE GNYIS MED PA'I
PHYIR NA GNYI GA YANG MI

'THAD DO, ,CI'I PHYIR ZHE NA, 'DI LTAR, DE GNYIS 'DUS PA LA GNYI
GA ZHES BYA BAR BRTAG PAR BYA NA, RE RE SO SO SO SOR MED PAS DE
DAG 'DUS PA GA LA YOD DE, DE'I PHYIR GNYI GA YANG YOD PA MA YIN
NO, ,GNYI GA MED PA'I PHYIR NA DE DAG BKAG PA'I SGO NAS GNYIS KA
MA YIN PA

YANG YOD PAR GA LA 'GYUR, DE'I PHYIR BYUNG BA YANG MA YIN MA
BYUNG BA YANG MA YIN PA ZHIG GAM ZHES BYA BA DE YANG 'THAD PA MA
YIN NO, ,DE'I PHYIR DE LTAR SNGON GYI MTHA' LA BRTEN PA'I LTA BA
BZHI MI SRID PAR BSTAN NAS, DA NI PHYI MA'I MTHA' LA BRTEN PA
DGAG PA GSUNGS PA, MA

'ONGS DUS GZHAN 'BYUNG 'GYUR DANG, ,'BYUNG BAR MI 'GYUR ZHES BYA
BAR, ,LTA BA GANG YIN DE DAG NI, ,'DAS PA'I DUS DANG MTSUNGS PA
YIN, ,JI LTAR 'DAS PA'I DUS LA LTA BA BZHI BKAG PA DE LTAR MA
'ONGS PA'I DUS LA BKAG PA BZHI YANG BSHAD ZIN PA'I 'DON

@194B PA GO BSNOR BAS DGAG PAR BYA'O, ,'DI LTA STE, MA 'ONGS DUS
NA 'BYUNG 'GYUR ZHES, ,BYA BA DE NI MI 'THAD DO, ,MA 'ONGS TSE LA
GANG 'BYUNG LA, ,DE NYID 'DI NI MA YIN NO, ,ZHES BYA BA LA SOGS
PAS GCIG NYID DGAG PA'I SGO NAS THAMS CAD MTSUNGS PAR SBYAR BAR
BYA'O, ,DE BZHIN

DU; MA 'ONGS DUS NA MI 'BYUNG ZHES, ,BYA BA DE YANG MI 'THAD DO,
,MA 'ONGS TSE LA GANG 'BYUNG BA, ,DE LAS 'DI GZHAN MA YIN NO,
,ZHES BYA BA LA SOGS PAS TSIGS SU BCAD PA SNGA MA'I 'DON PA BSNOR
TE GZHAN NYID DGAG PA LA YANG MTSUNGS PAR SBYAR BAR BYA'O, ,DA NI
RTAG PA LA

SOGS PAR LTA BA SNGON GYI MTHA' LA BRTEN PA BZHI YANG DGAG PA'I
PHYIR, GAL TE LHA DE MI DE NA, ,DE LTA NA NI RTAG PAR 'GYUR, ,LHA
NI MA SKYES NYID 'GYUR TE, ,RTAG LA SKYE BA MED PHYIR RO, ,ZHES
GSUNGS TE, 'DI NA MI'I 'GRO BAR GNAS PA KHA CIG DGE BA'I LAS BYAS
NAS LHA'I

'GRO BAR 'GRO BAR 'GYUR RO, ,DE LA GAL TE LHA DE NYID MI DE NYID
YIN NO ZHES DE LTAR GNYI GA GCIG NYID DU 'GYUR NA NI, DE'I TSE
RTAG PAR 'GYUR NA, GANG LHA NYID MI YIN PA ZHES BYA BA 'DI NI DE
LTAR YANG MA YIN NO, ,DE'I PHYIR RTAG PA MED DO, ,GZHAN YANG RTAG
PAR SMRA BA YIN NA,

LHA NI MA SKYES NYID 'GYUR TE, CI'I PHYIR ZHE NA, GANG GI PHYIR,
RTAG PA SKYE BA MED PHYIR RO, ,ZHES GSUNGS TE, RTAG PA GANG YIN
PA DE NI YOD PA YIN PA'I PHYIR SKYE BA MED PA NYID DO, ,DE'I
PHYIR LHA NI MA SKYES PA NYID DU 'GYUR NA, LHA MA SKYES PAR NI
RIGS PA YANG

MA YIN NO, ,DE LTAR RE ZHIG RTAG PA MI RIGS SO, ,DA NI MI RTAG PA
YANG JI LTAR MI SRID PA DE LTAR BSTAN PA'I PHYIR GSUNGS PA, GAL
TE LHA LAS MI GZHAN NA, ,DE LTAR NA NI MI RTAG 'GYUR, ,GAL TE LHA
MI GZHAN YIN NA, ,RGYUD NI 'THAD PAR MI 'GYUR RO, ,GAL TE LHA LAS
MI GZHAN YIN NA NI DE'I

TSE AA MRA'I SHING NIM PA'I RGYUR MA YIN PA DE BZHIN DU LHA YANG
MI'I RGYUD GCIG TU GTOGS PAR MI 'GYUR RO, ,DE'I PHYIR SNGAR GYI
'JIG PAS MI RTAG PA NYID DU 'GYUR BA ZHIG GO, ,CI STE LHA LAS MI
GZHAN YIN NA NI DE'I TSE RGYUD RJES SU 'JUG PAR MI 'GYUR BA ZHIG

@195A *, ,NA, LHA NI MI DANG RGYUD GCIG TU GTOGS PA YIN NO ZHES
RGYUD RJES SU 'JUG PA 'DI NI YOD PA YIN NO, ,DE'I PHYIR RGYU MED
PAR THAL BAR 'GYUR BA'I PHYIR NA, LHA LAS MI GZHAN MA YIN NO,
,GANG GI PHYIR DE LTAR YIN PA DE'I PHYIR MI RTAG PA YANG YOD

PA MA YIN NO, ,DA NI RTAG PA YANG YIN LA MI RTAG PA YANG YIN PA
DGAG PAR BYA BA'I PHYIR, GAL TE PHYOGS GCIG LHA YIN LA, ,PHYOGS
GCIG MI NI YIN GYUR NA, ,RTAG DANG MI RTAG 'GYUR BA YIN, ,DE YANG
RIGS PA MA YIN NO, ,ZHES GSUNGS TE, GAL TE MI 'DI CHA

SHAS KYIS MI NYID BTANG LA, MI BTANG NAS CHA SHAS KYIS LHA'I LUS
LEN NA NI, DE'I TSE PHYOGS GCIG ZHIG PAS MI RTAG PAR 'GYUR LA,
PHYOGS GCIG GNAS PAS RTAG PAR 'GYUR BA ZHIG NA, GANG GI PHYIR,
PHYOGS GCIG LHA'I 'GRO BAS YANG DAG PAR

BSDUS SHING, PHYOGS GCIG MI YIN PAR 'GYUR BA DE NI RIGS PA MA YIN
NO, ,DE'I PHYIR RTAG PA DANG MI RTAG PA GNYI GA YIN PA 'DI NI
'THAD PA MA YIN NO, ,DA NI RTAG PA YANG MA YIN MI RTAG PA YANG MA
YIN PAR LTA BA DGAG PA GSUNGS PA, GAL TE RTAG DANG MI RTAG PA, ,

GNYI GA GRUB PAR 'GYUR NA NI, ,RTAG PA MA YIN MI RTAG MIN, ,GRUB
PAR 'GYUR BAR 'DOD LA RAG ,GAL TE RTAG PA CUNG ZAD CIG YOD NA NI
DE PHYIS MI RTAG PAR MTHONG BA LAS RTAG PA MA YIN PA ZHES BYA BAR
'GYUR LA, DE BZHIN DU GAL TE MI RTAG PA CUNG ZAD CIG YOD NA NI
DE'I TSE

DE PHYIS RTAG PAR 'GYUR BA LAS MI RTAG PA MA YIN PAR 'GYUR BA
ZHIG NA, GANG GI TSE RTAG PA DANG MI RTAG PA NYID MA GRUB PA DE'I
TSE, DE DAG BKAG PA'I SGO NAS RTAG PA YANG MA YIN MI RTAG PA YANG
MA YIN PA GA LA YOD, DE'I PHYIR DE YANG MI RIGS SO, ,CI STE 'KHOR

BA'I RGYUN THOG MA MED PA NAS SKYE BA DANG 'CHI BA GCIG NAS GCIG
TU BRGYUD PAR 'JUG PA'I RIM PA RNAM PAR CHAD PA MED PAR DMIGS
NAS, GANG ZHIG DE LTAR THOG MA DANG MI LDAN PA'I 'KHOR BAR YONGS
SU 'KHYAMS SHING DA RUNG DU YANG DMIGS PA

@195B DNGOS PO RTAG PA DE NI 'GA' ZHIG YOD PA YIN NO ZHES BDAG
RTAG PA GZHAN BRTAG PAR BYA'O SNYAM NA, DE YANG MI 'THAD DO, ,DE
CI'I PHYIR ZHE NA, 'DI LTAR, GAL TE GANG ZHIG GANG NAS GAR,
,'ONGS SHING GANG DU'ANG 'GRO 'GYUR NA, ,DE PHYIR 'KHOR BA THOG
MED PA, ,

'GYUR NA DE NI YOD MA YIN, ,GAL TE BDAG GAM 'DU BYED RNAMS 'GYUR
BA GZHAN GANG NAS GAR 'GRO STE 'GRO BA GZHAN DU 'ONG BAR 'GYUR
ZHING, 'GRO BA GZHAN DE NAS SLAR YANG GANG DU 'GRO BAR 'GYUR NA
NI DE'I TSE 'KHOR BA THOG MA MED PAR 'GYUR BA ZHIG NA, GANG

ZHIG GANG NAS GAR 'ONG BA NI YOD PA MA YIN TE, RTAG PA DANG MI
RTAG PA 'ONG BAR 'ANG MI 'THAD PA'I PHYIR RO, ,GANG ZHIG 'DI NAS
YANG GANG ZHIG TU 'GRO BA YANG YOD PA MA YIN TE, RTAG PA'AM MI
RTAG PA 'GRO BAR MI 'THAD PA'I PHYIR RO, ,GANG GI TSE DE YOD PA
MA YIN PA

DE'I TSE, SKYE BA DANG 'CHI BA GCIG NAS GCIG TU BRGYUD NAS YUN
SHIN TU RING BA NYID KYIS THOG MA MA DMIGS PA LAS 'KHOR BA THOG
MA MED PAR GA LA 'GYUR, 'KHOR BA PO MED PA'I PHYIR NA 'KHOR BA
THOG MA DANG MI LDAN PA'AM, THOG MA DANG LDAN PAR GA LA 'GYUR, ,

GANG GI TSE MI 'GYUR BA DE'I TSE GANG ZHIG DE LTAR THOG MA DANG
MI LDAN PA'I 'KHOR BAR YONGS SU 'KHYAMS ZHING DA DUNG DU YANG
DMIGS PA'I DNGOS PO RTAG PA DE NI 'GA' ZHIG YOD PA YIN NO ZHES
GANG SMRAS PA DE RIGS PA MA YIN NO, ,GANG GI PHYIR DE LTAR JI
SKAD BSHAD PA'I TSUL

GYIS, GAL TE RTAG PA 'GA' MED NA, ,MI RTAG GANG ZHIG YIN PAR
'GYUR, ,RTAG PA DANG NI MI RTAG DANG, ,DE GNYIS BSAL BAR 'GYUR
BA'O, ,GANG GI TSE DE LTAR DNGOS PO RTAG PA NYID YOD PA MA YIN PA
DE'I TSE GANG ZHIG RTAG PAS MI RTAG PAR 'GYUR, RTAG PA

DANG MI RTAG PA MA DMIGS PAS NA GNYIS KA DANG GNYIS KA MA YIN PA
DE YANG GA LA YOD, DE'I PHYIR DE LTAR NA RTAG PA LA SOGS PAR LTA
BA BZHI SNGON GYI MTHA' LA SRID PA MA YIN NO, ,DA NI MTHA' DANG
LDAN PA DANG MTHA' DANG MI LDAN PA LA SOGS PA BZHI YANG PHYI MA'I
MTHA' LA

@196A *, ,JI LTAR MI SRID PA DE LTAR BSTAN PA'I PHYIR GSUNGS PA,
GAL TE 'JIG RTEN MTHA' YOD NA, ,'JIG RTEN PHA ROL JI LTAR 'GYUR,
,GAL TE 'JIG RTEN MTHA' MED NA, ,'JIG RTEN PHA ROL JI LTAR 'GYUR,
,GAL TE 'JIG RTEN MTHA' YOD PA STE ZHIG NAS

PHYIS MED PAR 'GYUR NA NI DE'I TSE 'JIG RTEN PHA ROL MED PAR
'GYUR NA, 'JIG RTEN PHA ROL NI YOD PA YANG YIN TE, DE'I PHYIR
'JIG RTEN MTHA' YOD CES BYA BA 'THAD PA MA YIN NO, ,CI STE YANG
'JIG RTEN MTHA' MED PAR 'GYUR NA NI, DE'I TSE YANG 'JIG RTEN PHA
ROL JI LTAR 'GYUR

TE; 'JIG RTEN PHA ROL MED PAR 'GYUR RO SNYAM DU DGONGS SO, ,'JIG
RTEN PHA ROL NI MED PA YANG MA YIN TE, DE'I PHYIR 'JIG RTEN PHA
ROL YOD PAS 'JIG RTEN MTHA' MED PAR YANG MI 'GYUR RO, ,DA NI 'JIG
RTEN MTHA' YOD PA NYID DANG MTHA' MED PA NYID 'DI GNYI GA YANG

JI LTAR 'JIG RTEN LA MI SRID PA DE LTAR BSTAN PA'I PHYIR, GANG
PHYIR PHUNG PO RNAMS KYI RGYUN, ,'DI NI MAR ME'I 'OD DANG
MTSUNGS, ,DE PHYIR MTHA' YOD NYID DANG NI, ,MTHA' MED NYID KYANG
MI RIGS SO, ,ZHES GSUNGS TE, GANG GI PHYIR PHUNG PO RNAMS KYI
RGYUN RGYU DANG 'BRAS

BU'I DNGOS PO SNGA PHYI 'BREL ZHING BAR MTSAMS MED PAS, RIM PA
RNAM PAR CHAD PA MED PAR 'JUG PA SKAD CIG RE RE LA 'JIG PA 'DI NI
MAR ME DANG 'DRA BAR 'JUG PA YIN TE, DE'I PHYIR RGYU DANG 'BRAS
BU'I 'JUG PA MTHONG BAS MTHA' YOD PA NYID DANG MTHA' MED PA NYID
KYANG

MI RIGS SO, ,JI LTAR ZHE NA, GAL TE SNGA MA 'JIG 'GYUR ZHING,
,PHUNG PO 'DI LA BRTEN BYAS NAS, ,PHUNG PO DE NI MI 'BYUNG NA,
,DES NA 'JIG RTEN MTHA' YOD 'GYUR, ,GAL TE SNGA MA MI'I PHUNG PO
'JIG CING, DE LA BRTEN NAS LTA'I 'GRO BAR SKYE BAS BSDUS PA PHYI
MA MI

'BYUNG NA, DE'I TSE TIL MAR DANG SNYING PO ZAD PAS 'GAGS PA'I MAR
ME LTAR 'JIG RTEN MTHA' YOD PAR 'GYUR NA, LUS PHYI MA MI 'BYUNG
BA'I PHYIR NA MTHA' YOD PA NYID MA YIN NO, ,GAL TE SNGA MA MI
'JIG CING, ,PHUNG PO 'DI LA BRTEN BYAS NAS, ,PHUNG PO DE NI MI
'BYUNG NA, ,DES NA 'JIG

@196B RTEN MTHA' MED 'GYUR, ,CI STE PHUNG PO SNGA MA 'JIG PAR MI
'GYUR ZHING, DE LA BRTEN NAS PHUNG PO 'BRAS BUR 'GYUR BA PHYI MA
MI 'BYUNG NA, DE'I TSE RANG GI NGO BO LAS MA NYAMS PA'I PHYIR
'JIG RTEN MTHA' MED PA STE, MI 'JIG PAR 'GYUR BZHIG NA, GANG GI
TSE PHUNG PO SNGA MA RNAMS 'GAG CING DE'I RGYU CAN

PHUNG PO PHYI MA RNAMS SKYES PA DE'I TSE SNGA MA RNAMS MI GNAS
PAS 'KHOR BA MTHA' MED PA NYID DU GA LA 'GYUR, DA NI GSUM PA
GNYIS KA'I PHYOGS MED PAR BSTAN PA'I PHYIR, GAL TE PHYOGS GCIG
MTHA' YOD LA, ,PHYOGS GCIG MTHA' NI MED GYUR NA, ,'JIG RTEN MTHA'
YOD MTHA' MED 'GYUR, ,

DE YANG RIGS PA MA YIN NO, ,ZHES GSUNGS TE, GAL TE 'GA' ZHIG GI
PHYOGS GCIG 'JIG PAR 'GYUR LA, PHYOGS GCIG 'GRO BA GZHAN DU 'GRO
BAR 'GYUR NA NI, DE'I TSE 'JIG RTEN 'DI'I MTHA' YOD PA YANG YIN
LA, MTHA' MED PA YANG YIN PAR 'GYUR NA, GANG ZHIG PHYOGS GCIG
'JIG CING PHYOGS

GCIG MI 'JIG PA ZHES BYA BA 'DI NI DE LTAR YOD PA YANG MA YIN NO,
,DE'I PHYIR 'JIG RTEN MTHA' YOD PA YANG YIN LA, MTHA' MED PA YANG
YIN ZHES BYA BA 'DI NI MI RIGS SO, ,YANG CI'I PHYIR PHYOGS GCIG
'JIG LA PHYOGS GCIG GNAS PAR MA RIGS SHE NA, DE BSTAN PA'I PHYIR,
JI LTA BUR NA NYER

LEN PO, ,PHYOGS GCIG RNAM PAR 'JIG 'GYUR LA, ,PHYOGS GCIG RNAM
PAR MI 'JIG 'GYUR, ,DE LTAR DE NI MI RIGS SO, ,ZHES GSUNGS TE,
'DIR PHYOGS GCIG 'JIG CING PHYOGS GCIG GNAS PAR RTOG PA NA, GAL
TE NYE BAR LEN PA PO LA PHYOGS GCIG 'JIG CING PHYOGS

GCIG GNAS PAR RTOG GAM, YANG NA NYE BAR LEN PA LA YIN GRANG, ,DE
LA RE ZHIG NYE BAR LEN PA PO LA PHYOGS GCIG 'JIG CING PHYOGS GCIG
GNAS PAR RTOG NA NI DE NI MI RIGS SO, ,DE CI'I PHYIR ZHE NA, GANG
GI PHYIR DE, JI LTA BUR NA NYER LEN PO, ,PHYOGS GCIG RNAM PAR
'JIG

'GYUR LA, ,PHYOGS GCIG RNAM PAR 'JIG MI 'GYUR, ,'DIR GANG GI
PHYOGS GCIG RNAM PAR 'JIG LA, PHYOGS GCIG RNAM PAR 'JIG PAR MI
'GYUR BAR RTOG PAR 'GYUR BA 'THAD PA NI 'GA' YANG YOD PA MA YIN
NO, ,DE NYID KYI PHYIR NA 'THAD PA 'GA' YANG MA GZIGS SHING,

@197A *, ,SLOB DPON GYIS DE LTAR DE NI MI RIGS SO ZHES GSUNGS SO,
,YANG NA NYE BAR LEN PA PO ZHES BYA BA NI BDAG YIN LA, DE LA
PHUNG PO DAG LA RNAM PA LNGAS BTZAL BA NI YOD PA MA YIN LA, GANG
ZHIG YOD PA MA YIN PA DE JI LTAR PHYOGS GCIG 'JIG CING, PHYOGS
GCIG MI

'JIG PAR 'GYUR, DE NYID KYI PHYIR, DE LTAR DE NI MI RIGS SO ZHES
GSUNGS SO, ,RNAM PA GCIG TU NA, GAL TE NYE BAR LEN PA PO PHYOGS
GCIG 'JIG LA, ,PHYOGS GCIG MI 'JIG NA DE'I TSE NYE BAR LEN PA PO
GCIG ,CHA GCIG GIS LHA NYID DU 'GYUR ZHING, CHA GCIG GIS MIR
'GYUR

NA, DE NI 'DOD PA YANG MA YIN NO ZHES GSUNGS PA, DE LTAR DE NI MI
RIGS SO ZHES BYA BA'O, ,DE LTAR NA RE ZHIG NYE BAR LEN PA PO
MTHA' YOD PA YANG YIN LA, MTHA' MED PA YANG YIN PA NI MI RIGS SO,
,DA NI NYE BAR BLANG BA LA YANG JI LTAR YOD PA MA YIN PA DE LTAR
BSTAN PA'I PHYIR, JI LTA BUR NA NYER

BLANG BA, ,PHYOGS GCIG RNAM PAR 'JIG 'GYUR LA, ,PHYOGS GCIG RNAM
PAR 'JIG MI 'GYUR, ,DE LTAR DE YANG MI RIGS SO, ,ZHES GSUNGS TE,
'DI YANG NYE BAR LEN PA PO LTAR RNAM PAR BSHAD PAR BYA'O, ,DE'I
PHYIR DE LTAR GNYIS KA LTAR YOD PA MA YIN PAR BSTAN NAS, DA NI
GNYIS KA

MA YIN PA YANG JI LTAR YOD PA MA YIN PA DE LTAR BSTAN PA'I PHYIR,
GAL TE MTHA' YOD MTHA' MED PA, ,GNYI GA GRUB PAR GYUR NA NI,
,MTHA' YOD MA YIN MTHA' MED MIN, ,GRUB PAR 'GYUR BAR 'DOD LA RAG
,CES GSUNGS TE, DGAG PAR BYA BAR YOD PA MA YIN PAS BKAG PA

YANG MED DE, DE'I PHYIR MTHA' YOD PA DANG MTHA' MED PA GNYIS KA
YANG MA GRUB PAR, GANG ZHIG BKAG NAS 'JIG RTEN MTHA' YOD PA YANG
MA YIN, MTHA' MED PA YANG MA YIN ZHES BYA BAR LTA YOD PAR GA LA
'GYUR, DE LTAR NA RE ZHIG NYE BAR LEN PA PO DANG NYE BAR LEN PA
KUN RDZOB PA

GZUGS BRNYAN LTA BU'I RNAM PA CAN ZHAL GYIS BZHES NAS KYANG, RTAG
PA LA SOGS PAR LTA BA MI SRID PAR BSTAN NAS, DA NI RNAM PA THAMS
CAD DU DNGOS PO'I RANG BZHIN MA DMIGS PAS MO GSHAM GYI BU'I SNGO
BSANGS DANG DKAR SHAM NYID LTAR RTAG PA LA SOGS PAR LTA BA RNAMS
MI SRID PAR

@197B BSTAN PAR BZHED NAS, YANG NA DNGOS PO THAMS CAD DAG ,STONG
PHYIR RTAG LA SOGS LTA BA, ,GANG DAG GANG DU GANG LAS NI, ,CI LAS
KUN DU 'BYUNG BAR 'GYUR, ,ZHES GSUNGS TE, 'DIR DNGOS PO THAMS CAD
NI RTEN CING 'BREL BAR 'BYUNG BA'I PHYIR, STONG PA NYID YIN PAR
BSTAN BCOS MTHA'

DAG GIS BSTAN TO, ,DE'I PHYIR DNGOS PO THAMS CAD STONG PA NYID
YIN PA GANG DAG SU ZHIG GIS 'DZIN PAR 'GYUR ZHING, GANG LAS KHO
BO CAG DE DAG DGAG PA RTZOM PAR 'GYUR BA, RTAG PA LA SOGS PAR LTA
BA, DNGOS PO THAMS CAD LAS PHYI ROL DU GYUR PA DE DAG GANG ZHIG
YOD PAR 'GYUR, DE

BZHIN DU GANG DU LTA BA DE DAG 'BYUNG ZHING LTA BA DE DAG GANG DU
BZLOG PAR BYA BA GANG ZHIG DMIGS PA RTAG PA LA SOGS PA DNGOS PO
THAMS CAD KYI KHONGS SU MA CHUD PA DE DAG GANG ZHIG YOD, GANG LA
LTA BA DE DAG SKYE BAR 'GYUR ZHING, GANG ZHIG KHO BO CAG GIS LTA
BA DE DAG LAS BZLOG PAR BYA BA DNGOS PO 'AM

GANG ZAG GI DNGOS PO THAMS CAD LA PHYI ROL DU GYUR PA DE YANG
GANG ZHIG YOD, RGYU MTSAN GANG LAS RTAG PA LA SOGS PAR LTA BA
SKYES PAS NA, BZLOG PAR BYA BA LTA BA RNAMS SKYE PA'I RGYU DMIGS
PA'I RGYU MTSAN DNGOS PO THAMS CAD LAS PHYI ROL DU GYUR PA, DE
YANG GANG ZHIG YOD DE, DON

THAMS CAD DNGOS PO THAMS CAD KYI KHONGS SU GTOGS PA'I PHYIR,
STONG PA NYID YIN LA STONG PA NYID YIN PA'I PHYIR DON DE DAG
THAMS CAD MI DMIGS PAS, LTA BA, GANG DAG GANG DU GANG LA NI, ,CI
LAS KUN DU 'BYUNG BAR 'GYUR TE, GANG DAG KYANG MA YIN LA, GANG DU
YANG MA YIN

ZHING, GANG LA YANG MA YIN LA, RGYU GANG LAS KYANG 'BYUNG BA MA
YIN NO ZHES BYA BA'I THA TSIG GO, ,DE DAG YOD PA MA YIN NA NI
RTAG PA NYID 'THAD PA MA YIN TE, DE'I PHYIR LTA BA DE DAG NI MI
RIGS PA NYID DO, ,JI SKAD DU MDO LAS GANG LA LA ZHIG GIS YANG DAG
PA'I SHES RAB

KYIS, DE LTAR RTEN CING 'BREL PAR 'BYUNG BA YANG DAG PA JI LTA BA
BZHIN DU RTAG PAR RGYUN DU SROG MED PA DANG JI LTA BU NYID DANG
MA NOR BA NYID DANG MA SKYES PA DANG MA BYUNG BA DANG, MA BYAS PA
DANG, 'DUS MA BYAS PA DANG, THOGS PA MED PA DANG, SGRIB

@198A *, ,PA MED PA DANG, ZHI BA DANG 'JIG PA MED PA DANG MI
'PHROGS PA DANG ZAD PA MED PA DANG, RNAM PAR ZHI BA MA YIN PA'I
RANG BZHIN DU MTHONG BA DANG, MED PA DANG GSOG DANG GSOG DANG
SNYING PO MED PA DANG, NAD DANG 'BRAS DANG ZUG RNGU DANG, SDIG PA
DANG MI RTAG

PA DANG SDUG BSNGAL BA DANG, STONG PA DANG, BDAG MED PAR YANG DAG
PAR RJES SU MTHONG BA DE NI CI BDAG 'DAS PA'I DUS NA BYUNG BA
ZHIG GAM, 'ON TE 'DAS PA'I DUS NA MA BYUNG BA ZHIG GAM, BDAG 'DAS
PA'I DUS NA CIR GYUR PA ZHIG ,BDAG 'DAS PA'I DUS NA JI LTA BUR

GYUR PA ZHIG SNYAM DU SNGON GYI MTHA' LA RTEN PAR MI BYED DO, ,CI
BDAG MA 'ONGS PA'I DUS NA 'BYUNG BAR 'GYUR RAM, 'ON TE MA 'ONGS
PA'I DUS NA 'BYUNG BAR MI 'GYUR, MA 'ONGS PA'I DUS NA CIR 'GYUR,
MA 'ONGS PA'I DUS NA JI LTA BU ZHIG TU 'GYUR SNYAM DU PHYI MA'I
MTHA'

LA RTEN PAR MI BYED DO, ,'DI CI ZHIG ,'DI JI LTA BU ZHIG ,CI ZHIG
,CIR 'GYUR, SEMS CAN 'DI DAG GANG NAS 'ONGS, ,DE 'DI NAS SHI
'PHOS NAS GANG DU 'GRO BAR 'GYUR ZHES DE LTAR BYUNG BA LA YANG
RTEN PAR MI BYED DO, ,'JIG RTEN NA DGE SBYONG DANG BRAM ZE DAG GI
LTA

BAR SONG BA GANG DAG YOD PA 'DI LTA STE, BDAG TU SMRA BA DANG
LDAN PA'AM, SEMS CAN DU SMRA BA DANG LDAN PA'AM, SROG TU SMRA BA
DANG LDAN PA'AM, GANG ZAG TU SMRA BA DANG LDAN PA'AM, DGE MTSAN
DANG BKRA SHIS SU SMRA BA DANG LDAN PA DAG KYANG RUNG STE, LHAG
PAR G-YO BA DANG

BRAL BAR G-YO BA DE DAG ,DE'I TSE NA DES SPANG BAR 'GYUR TE,
YONGS SU SHES NAS, RTZA BA NAS BCAD DE TA LA'I MGO BZHIN MI SNANG
BA'I RANG BZHIN DU, PHYIS MI SKYE MI 'GAG PA'I CHOS CAN DU 'GYUR
RO, ,DE NAS TSE DANG LDAN PA SH'A RI'I BU, BYANG CHUB SEMS DPA'

SEMS DPA' CHEN PO BYAMS PAS BSHAD PA LA MNGON PAR BSTOD CING RJES
SU YI RANG STE, STAN LAS LANGS TE DONG NGO ZHES GSUNGS PA LTA
BU'O, ,DE'I PHYIR DE LTAR, ,GANG GIS THUGS BRTZE NYER BZUNG NAS,
,LTA BA THAMS CAD SPANG BA'I PHYIR, ,DAM PA'I CHOS NI

@198B BSTAN MDZAD PA, ,GOO TA MA DE LA PHYAG 'TSAL LO, ,DE LA 'KHOR
BA DANG MYA NGAN LAS 'DAS PA SPANG BA DANG 'THAB PA'I DMIGS PA'I
G-YANG SA LAS 'DZIN PAS NA CHOS SO, ,'PHAGS PA DAM PA RNAMS KYI
CHOS NI DAM PA'I CHOS TE, 'KHOR BA'I SDUG BSNGAL MTHA' DAG

ZAD PAR BYED PA NYID KYIS BSNGAGS PAR 'OS PA'I PHYIR RO, ,YANG NA
CHOS BZANG PO NI DAM PA'I CHOS TE, DAM PA'I CHOS RTEN CING 'BREL
PAR 'BYUNG BA ZHES BYA BA 'GAG PA MED PA, SKYE BA MED PA, RTAG PA
MED PA, CHAD PA MED PA, 'ONG BA MED PA, 'GRO BA MED PA

DON THA DAD PA MA YIN PA, DON GCIG PA MA YIN PA, SPROS PA NYE BAR
ZHI ZHING ZHI BA, GANG GIS 'GRO BA RNAMS LA THUGS BRTZE BA NYE
BAR BZUNG NAS TE, RNYED PA DANG BKUR STI BZHED PA DANG, LAN DU
PHAN 'DOGS PA BZHED PAS MA YIN GYI, THUGS RJE CHEN PO KHO NA LA

BRTEN NAS, LTA BA THAMS CAD SPANG BA'I PHYIR BSTAN PAR 'GYUR BA,
STON PA BLA NA MED PA ZLA MED PA DE LA PHYAG 'TSAL LO, ,MTSAN CI
ZHIG CE NA, GOO TA MA STE, DRANG SRONG GOO TA MA'I RIGS SU
'KHRUNGS ZHES BYA BA'I THA TSIG GO, ,SLOB DPON ZLA BA GRAGS PA'I
ZHAL SNGA

NAS SBYAR BA TSIG GSAL BA LAS, LTA BA BRTAG PA ZHES BYA BA RAB TU
BYED PA'I NYI SHU RTZA BDUN PA'I 'GREL PA'O,, ,,SANGS RGYAS RNAMS
KYI MDO SDE LA SOGS BDEN PA GNYIS BRTEN BSTAN PA RNAM PA DGU,
,'JIG RTEN RNAMS KYI SPYOD NGOR RGYA CHER GANG ZHIG

'DIR NI YANG DAG BSGRAGS GYUR PA, ,DER NI 'DOD CHAGS BSAL BAR BYA
PHYIR GSUNGS PAS ZHE SDANG ZAD PAR BYED MI 'GYUR, ,ZHE SDANG BSAL
BAR BYA PHYIR GSUNGS PAS KYANG NI 'DOD CHAGS ZAD PAR BYED 'GYUR
MIN, ,GANG PHYIR NGA RGYAL SOGS

ZAD BYA PHYIR GSUNGS PA DES KYANG DRI MA GZHAN MI 'JOMS, ,DE
PHYIR DE NI CHOS KHYAB MA YIN GSUNG DE DAG DANG DE DAG DON CHEN
MIN, ,GTI MUG ZAD PAR BYA PHYIR GSUNGS PA GANG YIN DES NI NYON
MONGS MA LUS 'JOMS, ,NYON MONGS

@199A *, ,MTHA' DAG GTI MUG LA NI YANG DAG BRTEN PAR RGYAL BA
RNAMS KYIS BSHAD, ,GANG PHYIR RTEN 'BYUNG GTI MUG DE ZAD BYED PAR
MTHONG STE DE NI DE NYID YIN, ,DE NYID BDE BAR GSHEGS PA RNAMS
KYIS DBU MA'I LAM DU YANG DAG BSGRAGS PAR

GYUR, ,DE NI THUB PA'I CHOS KYI RANG BZHIN SKUR 'DOD DE NI STONG
PA NYID DU BRJOD, ,SANGS RGYAS RNAMS KYI THUGS YIN DE NI RIGS PA
CHEN PO YIN NO ZHES KYANG BSGRAGS, GANG PHYIR YON TAN KUN GYI
'BYUNG GNAS 'DI NI SANGS RGYAS RNAMS KYIS BSTAN GYUR PA, ,DE
PHYIR

DE'I GTAM SHIN TU RGYAS PAR THUGS RJES BRLAN PA'I THUGS MNGA'
ZHING, ,SANGS RGYAS RNAMS KYI SRAS PO BLO BZANG KLU SGRUB DE YI
GSUNG RAB JI LTA BAR, ,GNAS PA BZHIN DU MKHYEN NAS GUS PAS BSTAN
BCOS DBU MAR GTZO BO'I NGO BOR BSTAN, ,SKYE BO GANG GIS RGYAL

PA'I BSTAN PA ZAB MO MA RTOGS PA DES RTOGS PHYIR DANG, ,GANG DAG
THUB PA'I DBANG PO'I GSUNG LAS GZHAN DU DE NYID BSTAN PAR 'DOD PA
DANG, ,BLO GROS NGAN PA GZHAN GANG GSUNG RAB RNAM PA GZHAN DU
'CHAD PAR BYED GYUR PA, DE DAG KYANG NI BZLOG PAR BYA PHYIR MTHA'

GNYIS SEL BA'I BSTAN BCOS 'DI MDZAD DO, ,KLU SGRUB SGRA GCAN
'DZIN NI BZANG PO'I ZHAL SNGA NAS BCOS LHAS KYANG GSUNG RJES SU,
,'BRANGS PA SA DE YI TSUL LUGS DUS NI YUN RING ZHIG TU GSAL BAR
BSTAN PAR MDZAD, ,DE YI SLOB MA BSTAN BCOS DE LA RNAM PAR 'BYED

PAS RNAM NGES BLO LDAN PA, ,RNAMS KYIS KYANG NI MU STEGS MA LUS
PHAM BYAS THUB MCHOG BSTAN PA YUN RING BSHAD, ,DBU NI DON DU
GNYER BA 'ONGS LA THUGS RJES DBU NI BCAD DE STZAL MDZAD NAS, ,BDE
BA CAN DU RGYAL BA'I SRAS PO KLU SGRUB GSHEGS PAR GYUR PA DES
MDZAD

PA'I, ,GZHUNG RNAMS DANG NI DE YI SLOB MA'I TSOGS DE DAG KYANG
DUS MANG ZHIG NA NYAMS PAR GYUR, ,DE NYID NYI MA NUB PAS DENG
SANG GZHUNG LUGS GSAL PO DE NI GANG NA'ANG MED, ,DE LTAR 'JIG
RTEN PHAL CHER RTOG PAS SBYAR BA'I DON TZAM LA NI MKHAS GYUR LA,,

@199B DAM PA'I LAM LAS RING ZHING RTOG GE'I CHANG 'THUNGS PA YIS
MYOS PA DANG, ,SANGS RGYAS GZHUNG LUGS THAMS CAD MKHYEN PAS
GSUNGS PA'I DE NYID BRAL ZHING 'KHRUGS PA'I TSE, ,GANG ZHIG SKAD
CIG TZAM YANG YID GNYIS BSAL NAS STONG NYID RTOGS DE SKAL BAR
LDAN, ,DNGOS

PO'I 'CHING BAS NYER SBYAR BSTAN BCOS ZHAGS PAS DKRIS SHING 'JIGS
PAS BCAD BYAS NAS, ,DNGOS PO'I RA BAR MCHONGS TE 'GRO BA'I RI
DAGS MKHAS GANG DE NI CHEN PO STE, ,DE LTOS BRTZAMS PAS BDAG LA
YON TAN 'DI MED DENG SANG MI MKHAS GANG YIN PA, ,DE

CHED KHO NAR DE LAS GZHAN PA'I BSTAN BCOS 'JOMS PA'I 'GREL 'DI
BDAG GIS BYAS, ,MDO SDE KUN LAS BTUS DANG GTAM BYA RIN CHEN
PHRENG DANG YANG DAG BSTOD PA DANG, ,'BAD PAS SHIN TU YUN RING
'PHAGS PA'I BSTAN BCOS LAS BSTAN TSIG LER BYAS DE DANG, ,RIGS

PA DRUG CU ZHES BYA RNAM PAR 'THAG BCAS STONG NYID BDUN CU PA DE
DANG, ,GANG YANG RTZOD PA RNAM PAR BZLOG PA BKOD PA DE DAG KYANG
NI MTHONG GYUR ZHING, ,BRGYA PA LA SOGS DE DAG DANG NI DE BZHIN
MDO SDE ZAB MO RNAM MANG DANG, ,SANGS RGYAS BSKYANGS KYIS MDZAD
PA'I 'GREL

PA MTHONG NAS LEGS LDAN BYED KYIS LEGS BSHAD GANG, ,GCIG NAS GCIG
TU BRGYUD LAS 'ONGS DANG BDAG GIS RNAM PAR PHYE LAS RNYED PA
GANG, ,DE DAG BSDAMS TE BLO CHEN LDAN RNAMS MGU BAR BYA PHYIR
YANG DAG BSTAN PA YIN, ,DPYOD PA'I DKYIL 'KHOR DANG

LDAN RTOG GE 'JOMS BYED BLO GSAL RNAMS LA TSIG GI NI, ,'OD ZER
DAG GIS 'DI NA GNAS DON YANG DAG MA DKRUGS DNGOS SU GSAL BYED
CING, ,'GREL PA CHA GSAL 'DI YANG BYED PA'I ZLA BA GRAGS LDAN 'DI
DENG SHAR BA YIS, ,'JIG RTEN RNAMS KYI YID

GNYIS MUN PA STUG PO DAG DANG LHAN CIG SEL BA YIN, ,LUNG DANG
RIGS PA LA BRTEN 'GREL PA BSDEBS LEGS MA DKRUGS TSIG DANG LDAN PA
'DI, ,BLO BZANG DAD LDAN RNAMS LA NGES PAR BSGRUB PAR BYA PHYIR
GUS PAR BYAS NAS NA, ,BDAG GIS

@200A *, ,BSOD NAMS STONG PA NYID LTAR YANGS PAR GYUR PA GANG
ZHIG BSAGS PA DES, ,'JIG RTEN MA LUS LHA TSOGS SPANGS NAS SPROS
KUN CHAD PA'I GO 'PHANG BGROD PAR SHOG ,STON PA GOO TA MA DANG NI
DE'I CHOS LA ZHUGS RDZOGS PA'I SANGS RGYAS

MTHA' DAG DANG, RGYAL BA'I SRAS PO'I TSOGS DANG DE DAG GIS GSUNGS
CHOS LA PHYAG 'TSAL NAS, ,SANGS RGYAS GSUNG MTHA' YAS LA BLTA
PHYIR LUS CAN RNAMS KYI MIG GYUR DBU MA NI, ,GANG GI THUGS RJE'I
SGO NAS MDZAD PA'I KLU SGRUB DE LA BDAG NI PHYAG

'TSAL LO, ,BSTAN BCOS DBU MA RTZA BA'I 'GREL PA TSIG GSAL BA ZHES
BYA BA, SLOB DPON ZLA BA GRAGS PA THEG PA MCHOG LA THUGS GZHOL
BA, MI 'PHROGS PA'I MKHYEN RAB DANG THUGS RJE MNGA' BA, RI MOR
BRIS PA'I BA DRUS LAS 'O MA BZHOS PAS

BDEN PAR ZHEN PA BZLOG PAR MDZAD PAS SBYAR BA YONGS SU RDZOGS
SO,, ,,GSUNG RAB RGYA MTSO BSRUBS BYUNG DE NYID BDUD RTZI'I SNOD,
,SHES RAB CES BYA SNANG BYED TSIG GSAL RIN CHEN SGRON, ,BSGYUR
LAS DGE BA GANG BSAGS DE YIS NYI MA

GRAGS, ,LTA THIBS SPANGS TE SPROS BRAL MKHA' LA 'GRO BAR SHOG
,KHA CHE'I GRONG KHYER DPE MED KYI DBUS, ,RIN CHEN SBAS PA'I
GTZUG LAG KHANG GI 'DEBS SU, RGYA GAR GYI MKHAN PO RTOG GE BA
CHEN PO, MA H'A SU MA TI'I ZHAL SNGA NAS DANG,

BOD KYI LO TZ'A BA PA TSA BA NYI MA GRAGS KYIS KHA CHE'I DPE DANG
MTHUN PA LTAR BSGYUR, PHYIS RA SA RA MO CHE'I GTZUG LAG KHANG DU
KHA CHE'I MKHAN PO KA nA KA BA RA MA DANG, BOD KYI LO TZ'A BA DE
NYID KYIS NYI 'OG SHAR PHYOGS KYI DPE DANG

GTUGS SHING LEGS PAR BCOS TE GTAN LA PHAB PA'O,, ,,KHUNGS RNAMS
JI LTAR GRAGS BZHIN PHRIS, ,PHYIN CHANG SKAD GNYIS 'BYUNG SRID
NA, ,'GREL PA SGRA DON BZHIN BSGYUR LA, ,GZU BOR BYOS LA DPYAD
PAR RIGS,, ,,

@200B [BP]

