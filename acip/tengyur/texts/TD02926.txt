@329A #,
,RGYA GAR SKAD DU, BADZRA BI D'A RA nA N'A MA DH'A RA n'I AE KA
B'I RA S'A DHA NA N'A MA, BOD SKAD DU, RDO RJE RNAM PAR 'JOMS PA
ZHES BYA BA'I GZUNGS KYI SGRUB THABS DPA' BO GCIG TU SGRUB PA
ZHES BYA

BA, 'PHAGS PA 'JAM DPAL LA PHYAG 'TSAL LO, ,GANG ZHIG RDO RJE
BDAG GZHAN DON, ,RDZOGS NAS MTHAR PHYIN SKUR GNAS PA, ,RDO RJE
RNAM 'JOMS PHYAG 'TSAL TE, ,BYA BA NYUNG BA'I SGRUB THABS BRI,
,GANG ZHIG SHES RAB CHUNG GYUR LA, ,SPROS LA MI DGA' RNAL 'BYOR
PA, ,DAM TSIG

@329B DBANG THOS RJES GNANG CAN, ,DES NI DON GNYIS PHYIR 'DI
SGRUB, ,RGYAS PAR YAN LAG BYA BA KUN, ,SGRUB THABS CHE LAS 'BYUNG
BZHIN BYA, ,KHYAD PAR MAN NGAG 'DI LTA STE, ,RAB TU DBEN PA'I
GNAS DAG TU, ,RNAL 'BYOR 'KHOR DANG BCAS PA YI, ,DUS NGAN BAR
CHAD BSAL BYAS TE, ,MAndAL

LA BRTEN MCHOD PA DANG, ,BUM PA GNYIS DAG LEGS BYAS TE, ,SNGON DU
RDO RJE NUS PAS MNYES, ,THO RANGS DUS SU KHRUS GNYIS BYA, ,SHA
SOGS SPANGS TE STAN BDE LA, ,GNAS PAS YANG SNYING GIS BGEGS
BSKRAD, ,LHA GNYIS BLA MA MDUN BLTAS TE, ,BDUN PO DAG BYAS

STONG PAR BSAMS, ,DE LA RDO RJE'I KHANG PA STE, ,GDAN BCAS STENG
DU LHA DRUG GI ,BDAG NYID PHYAG NA RDO RJER BSAM, ,BUM PA STONG
SOGS GDAN DAG LA, ,H'Um LAS RDO RJE RNAM 'JOMS TE, ,YUM DANG KHRO
BO BCAS PAR BSAM, ,SPYAN DRANGS BGEGS BSKRAD YON PHUL NAS, ,PHYAG
RGYA

SNGAGS KYIS BSTIM PAR BYA, ,MCHOD DE BSTOD LA GSOL BA GDAB,
,PHRENG BA BYIN BRLAB THUGS ZLA LA, ,RDO RJE LTE BAR SNGAGS BSAMS
TE, ,NGAG GSANG GSUM BZLAS DON GNYIS BYAS, ,BAR CHAD BYUNG NA
BSAL LA BSKYAR, ,SPYOD LAM LEGS BYAS 'BAD PA YIS, ,RTAGS BYUNG

NUS PA THOB PA'O, ,DE NAS GZHAN DON SGRUB PA NI, ,NAD SOGS ZHI
BAR BYA BA'I PHYIR, ,STA GON GNAS LAS CHO GA BYA, ,DKYIL 'KHOR
BRI ZHING RDZAS DGOD PA, ,THIG GDAB PHO BRANG ZLUM PO LA, ,RIN
CHEN PHRENG BA LHA GNAS GNYIS, ,SGO LDAN BRIS TE RGYAN BKRAM NAS,
,BUM PA DBUS

NAS NUB SGOR TE, ,KHRUS SOGS SNGAR BZHIN SHES PAR BYA, ,SNGAGS
GNYIS GRANGS LDAN GRAGS PA'I SGRAS, ,RDO RJE NAD SOGS 'JOMS PAR
BSAM, ,DE NAS KHRUS KYI LAS LA SBYAR, ,MTSAN MA PHYI NAS NUB SGO
NAS, ,DBUS SU BZHAG NAS BGEGS BSKRAD NAS, ,BYA BA DANG BSRUNG

BA KUN BYA STE, ,BUM CHU SNGAGS DANG BKRA SHIS SGRAS, ,DBANG
BSKUR KHRUS BYA NAD SOGS ZHI, ,BSAMS TE RDZAS BRGYAD BYIN BYA
STE, ,NUB NAS BTON TE LAS KYANG BSLAB, ,YON PHUL LAN GSUM GYIS
RDZOGS 'BAR, ,SNGON GYI LAS KYANG NGES PAR 'JIG ,'PHRAL GYI RKYEN

@330A *, ,DAG SMOS CI DGOS, ,GSHEGS BSDU PHYI LA LEGS PAR GNAS,
,'DI NI BSDUS PAR GYUR PA STE, ,LHA GNYIS BUM PA GCIG PA NI,
,'BYOR PA CUNG ZAD SHES BYA ZHES, ,BLA MAS GSUNGS TE DE BSTEN
BYAS, ,BDAG GIS 'DI BYAS DGE RTZA YIS, ,KHAMS GSUM

SEMS CAN NAD GNYIS CAN, ,DE LAS GROL TE GSANG BDAG GI, ,GO 'PHANG
RNAM GNYIS THOB PAR SHOG ,'PHAGS PA RDO RJE RNAM PAR 'JOMS PA'I
GZUNGS KYI SGRUB PA'I THABS DPA' BO GCIG PA ZHES BYA BA MKHAS PA
CHEN PO SANGS RGYAS GSANG BAS RI GANGS CAN DU MDZAD PA RDZOGS

SO,, ,,MKHAN PO DE NYID DANG, LO TZ'A BA DPA' MANYDZU SHR'I
WARMAS BSGYUR BA'O,,