@329B #, ,RGYA GAR

SKAD DU, SHR'I HE RU KO PA DE SHA N'A MA SV'A DHI shth'A NA KRA
MA, BOD SKAD DU, DPAL HE RU KA'I MAN NGAG RANG BYIN GYIS BRLAB
PA'I RIM PA ZHES BYA BA, DPAL HE RU KA LA PHYAG 'TSAL LO, ,DNGOS
PO MA YIN DNGOS PO'I NGO BO BRAL BA MA YIN GCIG MIN DU MA MA YIN
GTZO, ,THAMS CAD ZHI BAR GYUR

CING NAM MKHA'I DKYIL DANG MTSUNGS PA DAM PA PHUN SUM TSOGS PA'I
GZHI, ,GOS PA MED CING 'GYUR BA MED PA SPROS PA DANG BRAL SO SO
RANG GI RIG PA MCHOG ,BLA MED CHOS KYI BDAG NYID ZHI BA'I BDE BA
HE RU KA DPAL KHYOD KYIS STZOL GYUR CIG ,SHES RAB LHAN CIG SKYES
PAS 'KHYUD, ,DGYES RDOR

LHAN SKYES PHYAG 'TSAL TE, ,LHAN CIG SKYES PA'I BDAG NYID MCHOG
,HE RU KA DPAL MAN NGAG BSHAD, ,DPAL LDAN AO dYA NA GNAS LAS
BYUNG, ,BLA MA BRGYUD PA LAS 'ONGS PA, ,RNAL 'BYOR CHEN MO'I
SNYING PO NYID, ,SNYING PO MCHOG TU GSANG BA NYON, ,DE YANG AU
DUMW'A RA CHEN PO'I ME TOG

BZHIN RNYED PAR DKA' BA DANG, DPAG BSAM GYI SHING BZHIN 'DOD PA'I
'BRAS BU SKYED PAR BYED PA DANG, MI'I DBANG PO BZHIN BSTAN PAS
'BRAS BU STER BAR BYED PA DANG, GSANG BA'I SNGAGS KYANG NGO,
,RGYA MTSO LEGS PA'I RLABS BZHIN ZAB MO DANG LDAN PA DANG, ZLA BA
BZHIN SNANG BAR

BYED CING TSIM PAR BYED PA DANG, NYI MA BZHIN MUN PA'I TSOGS SEL
BAR BYED CING SNYING GI PADMA RAB TU SAD PAR BYED PAR RIG NAS 'DI
LAS DANG BA BSKYED PAR BYA'O ZHES BSTAN TO, ,'DIR DBANG BYAS PA'I
SNGAGS PA BLO DANG LDAN PA SNYING RJE DANG LDAN PA MOS PA BRTAN
PA BYANG CHUB KYI SEMS BRTAN PA,

@330A *, ,BLA MA DAM PA'I ZHABS KYI PADMA LA SHIN TU YUN RING DU
BSTEN PAS SNANG BA THOB PA, TSOGS BSAGS PA, PHYAG RGYA CHEN PO'I
DNGOS GRUB KUN NAS 'DOD PAS, DBEN ZHING NYE BAR 'TSE BA MED PA
RJES SU MTHUN PAR DRI MA MED PA'I CHU PHUN SUM TSOGS PA DANG LDAN
PA,

ME TOG DANG 'BRAS BU DANG 'DAB MA'I KHUR GYIS LCI BA'I MCHOG GI
SHING GIS MDZES PA'I NAGS KYI PHYOGS SAM, RI'I PHUG GAM CHU KLUNG
GI NGOGS SAM, RGYA MTSO LA SOGS PA'AM, DUR KHROD DAM SHING GI
RTZA BA'AM, LHA'I GNAS SAM, LHA KHANG NGAM, YID DU 'ONG BA'I GNAS
SU

GNAS PAR BYA STE, STAN LA 'DUG NAS GNAS DANG BDAG DANG RNAL 'BYOR
SRUNG BA BYAS NAS, YOD PA'I DNGOS PO BDUD RTZI LNGA LA SOGS PAS
BSRES PA'I CHUS DKYIL 'KHOR BYUGS LA ME TOG DGRAM PA BYAS TE, SVA
BH'A BA SHUDDHA: SARBA DHARM'A: SV'A BH'A BA SHUDDHO&HAm ZHES
BRJOD PAR BYA'O, ,DE

NAS MNYAM PAR GZHAG PAS BDAG NYID DPAL HE RU KAR BSGOM PA'AM MOS
PAR BYA'O, ,LTE BA'I DKYIL 'KHOR DU RTEN GYI DKYIL 'KHOR GYI BDAG
NYID SKAR MA'I BDAG PO DANG, GSHIN RJE'I BDAG PO'I DKYIL 'KHOR
KHA SBYOR MTHA' SKOR MTSAMS MED PA THABS DANG SHES RAB KYI

BDAG NYID LAS SPROS PA'I 'OD ZER GYI PHRENG BAS BSKOR BA'I RNAM
PA SNA TSOGS LA SOGS PA'I SKAD CIG GI KHYAD PAR BSGOM PAR BYA'O,
,DE'I DBUS SU BRTEN PA'I DKYIL 'KHOR GYI BDAG NYID, DANG ZHING
ZLUM PA MU TIG GI 'BRAS BU LTA BU PHYOGS DANG MTSAMS DANG DBUS
KYI THIG

LE DGU BSGOM PAR BYA STE, DE LA LUS KYI DE KHO NA NYID LA SO SOR
RTOG PA'I BDAG NYID DKAR MO'I RANG BZHIN NI SHAR GYI THIG LE'O,
,SEMS KYI DE KHO NA NYID LA SO SOR RTOG PA'I BDAG NYID CHOM RKUN
MA'I RANG BZHIN NI LHO'I THIG LE'O, ,NGAG GI DE KHO NA NYID LA SO
SOR RTOG PA'I BDAG

NYID RO LANGS MA'I RANG BZHIN NI NUB KYI THIG LE'O, ,YE SHES KYI
DE KHO NA NYID LA SO SOR RTOG PA'I BDAG NYID ZA PHOD MA'I RANG
BZHIN NI BYANG GI THIG LE'O, ,LUS KYI DE KHO NA NYID KYI YANG DAG
PA'I YE SHES KYI BDAG NYID SBOS MO'I RANG BZHIN NI DBANG LDAN GYI
THIG LE'O, ,SEMS

@330B KYI DE KHO NA NYID KYI YANG DAG PA'I YE SHES KYI BDAG NYID
RI KHROD MA'I RANG BZHIN NI ME'I THIG LE'O, ,NGAG GI DE KHO NA
NYID KYI YANG DAG PA'I YE SHES KYI BDAG NYID GTUM MO'I RANG BZHIN
NI BDEN BRAL GYI THIG LE'O, ,YE SHES KYI DE KHO NA NYID YANG DAG
PA'I YE SHES KYI BDAG NYID

G-YUNG MO'I RANG BZHIN NI RLUNG GI THIG LE'O, ,THIG LE BRGYAD PO
'DI RNAMS KYANG LAS KYI RANG BZHIN DU BSGOM PAR BYA'O, ,DBUS KYI
THIG LE DGU PA'I 'BRAS BU'I NGO BO YANG DAG PAR RDZOGS PA'I BYANG
CHUB KYI RANG BZHIN DPAL HE RU KA'I BDAG NYID DU BSGOM PAR BYA'O,
,DE

NAS GO RIMS BZHIN PHYOGS MTSAMS KYI THIG LE BSKUL BAS GSER 'GYUR
MKHAN GYIS LCAGS BRGYAD GSER DU GRUB PA BZHIN PHYOGS MTSAMS
BRGYAD KYI THIG LE THIM PAR YUN RING DU BSAM PAR BYA'O, ,DE NAS
DE LAS SPROS PA'I 'OD ZER GYI RI MOS BDE BA CHEN PO NA GNAS

PA'I DE BZHIN GSHEGS PA THAMS CAD BSKUL BAR BYA'O, ,BSKUL BAS DE
ZHU ZHING BDUD RTZIR GYUR PAS THIG LE'I NGO BO BCOM LDAN 'DAS DE
DBANG BSKUR BAR BYA'O, ,DE YANG SHES RAB KYI CHAGS PA GYEN DU
SONG BA DE NI GUR GUM GYI CHAR DANG, GANG GZHOM DU MED PA'I SGRA
TZAM DE NI RNGA'I SGRA

DANG, SPYAN LA SOGS PA'I GLU YANG YIN NO, ,GANG YANG DBANG BSKUR
BA'I LHAN CIG SKYES PA'I YE SHES PHYOGS BCU'I DNGOS PO THAMS CAD
LA SPROS PA DES TSIM PA NI MCHOD PA'O, ,DE NYID SNA TSOGS PA'I
BDAG NYID DU BYED PA NI BSTOD PA STE, DAM PAR GYUR PA'I YON TAN

GSAL BAR BYED PA'I BSTOD PA'O, ,DE KHO NA NYID DE'I BDAG NYID DU
BYAS PA'I RANG RIG PA'I NGO BO NYID NYAMS SU MYONG BA NI BDUD
RTZI MYANG BA'O, ,DE NYID YANG DANG YANG DU BRJOD PA NI SNGAGS
BZLAS PA'O, ,DE LTAR SHES NAS BCOM LDAN 'DAS DE DGA' BA'I TSOGS
KYI RTEN MCHOG GI MYA NGAN

LAS 'DAS PA'I NGO BO GUS PA DANG RGYUN MI 'CHAD PAR GOMS PA'I
SBYOR BAS MNGON DU BYA'O, ,DE MNGON DU BYAS PAS NYON MONGS PA
THAMS CAD SPANG BA DANG, MNGON PAR SHES PA LA SOGS PA YON TAN
THAMS CAD MNGON DU BYED PA DANG, YANG DAG PAR RDZOGS PA'I BYANG
CHUB TU 'GRO

@331A *, ,BAR 'GYUR RO, ,DE DAG NI HE RU KA'I MAN NGAG LAS NANG
GI BDAG NYID KYI THIG LE HE RU KA'I DKYIL 'KHOR BSGOM PA'I CHO GA
STE DANG PO'O,, ,,DE NAS SNGA MA BZHIN BSAM GTAN GYI GNAS SU
ZHUGS LA, GNAS DANG BDAG LA SOGS PA'I PHUN SUM TSOGS PA DANG LDAN
PA

GNAS DANG BDAG DANG RNAL 'BYOR SRUNG BA'I CHO GA BYAS LA BYA BA
BYAS PA'I SNGAGS PAS BDE BA'I STAN LA 'DUG STE, SPRUL PAR BRJOD
PA RGYAL BA'I GNAS SU CHU SKYES RGYA MTSO'I 'DAB MA'I LTE BA LA
MCHOG GI THABS DANG SHES RAB KYI RANG BZHIN BDUD LAS RGYAL BA
DANG, RI DAGS KYIS

MTSAN PA'I DKYIL 'KHOR MTHA' SKOR MTSAMS MED PA BSGOM MO, ,DE'I
NANG DBUS KYI PHYOGS SU YUNGS KAR PHRA MO DANG ZHING DAG PA SHEL
LTA BU BDE BA CHEN PO'I BDAG NYID DPA' BO CHEN PO YE SHES KYI
THIG LE'I NGO BO DPAL HE RU KA BSAM PAR BYA'O, ,DE NAS DE LAS
LANGS PA DKAR ZHING

DRI MA MED PA PADMA'I RTZA BA'I SKUD PA LTA BU 'OD ZER GYI RI MOR
ZLA BA'I DBUS NAS BYUNG STE, ZLA NYI KHA SBYAR DKRIS PA GSUM GYIS
YANG DAG PAR DKRIS PAR GNAS PAR BSGOM PAR BYA'O, ,ZLA BA'I STENG
DU DKRIS PA GSUM GYI PHYED LA YI GE BCU DRUG SO SOR BRGYUS PA
BLTA BAR BYA'O, ,DE

LA DBUS KYI DKRIS PA PHYED LA AA LA SOGS PA'O, ,G-YON NGOS GYI
DKRIS PA PHYED PA NGA NYA SPANGS PA'I KA LA SOGS PA DA YIG GI
MTHAR THUG PA'O, ,G-YAS NGOS KYI DKRIS PA'I PHYED LA HA YIG LA
SOGS PA SHA KshA YIG GI MTHAR THUG PA BSGOM PAR BYA'O, ,DE NAS
BCOM LDAN 'DAS

DE BSTAN PAR BSGOMS PAS BSGOM PA YONGS SU SMIN PA THOB PAR MOS
PAR BYA'O, ,DE NYID LAS GNYIS PA SHIN TU PHRA BA'I 'OD ZER RI MO
'BAR ZHING GCIG TU 'BAR BA GNAS PAR BSAM PAR BYA'O, ,DE NAS DE'I
NUS PAS 'DZAG PA'I BDUD RTZI'I CHU RGYUN GYIS GANG BA'I BYANG
CHUB SEMS KYI THIG

LE'I NGO BO DE BSAM PAR BYA'O, ,'OD ZER GYI RI MO BSIL BAR GYUR
PA DE DE NYID ZHUGS PAR BLTA BAR BYA'O, ,DE NAS BCOM LDAN 'DAS DE
LA NGES PAR SEMS KYI 'JUG PA SEMS BRTAN PA MA THOB KYI BAR DU
BSGOM PAR BYA'O, ,DE YANG BRTAN PA'I MTSAN MA NYE BAR MTSON PAR
BYA'O, ,

@331B MTSAN MA YANG, DANG PO SMIG RGYU LTA BU STE, ,GNYIS PA DU
BA LTA BU YIN, ,GSUM PA SRIN BU ME KHYER 'DRA, ,BZHI PA MAR ME
LTAR 'BAR BA, ,SPRIN MED NAM MKHA' LTA BU STE, ,RTAG TU SNANG BA
LNGA PO'O, ,SEMS KYI BRTAN PA THOB PA STE, ,MTSAN MA RNAM PA LNGA
ZHES BYA, ,MTSON PA'I YID NI BRTAN PA

LAS; ,THIG LE GSAL BA SNANG BA CHE, ,SNA TSOGS SNANG BAR BLTA BAR
BYA, ,'GRO BA RNAMS NI GSAL BAR MTHONG, ,TING NGE 'DZIN NI THAMS
CAD DE'I, ,DNGOS GRUB LEGS PAR MNGON DU GYUR, ,NGES PAR TING NGE
'DZIN THOB PAS, ,BYANG CHUB CHEN PO NYE BA YIN, ,DE DAG NI DPAL
HE RU KA'I MAN NGAG

LAS DPAL BO CHEN PO YE SHES KYI THIG LE BSGOM PA'I CHO GA STE
GNYIS PA'O,, ,,DE NAS SNGA MA BZHIN DU BSAM GTAN GYI GNAS SU STAN
LA 'DUG NAS, LAS DANG BYA BA THAMS CAD BYAS PA'I SNGAGS PAS YID
MNYAM PAR GZHAG PAS LTE BA'I RTZA BAR 'BYUNG BA BZHI BSDUS PA'I
NGO BO RIG BYED KYI

'DAB MA'I CHU SKYES KYI LTE BA LA SNA TSOGS RDO RJE RTZE LNGA PA
BSGOM PAR BYA'O, ,DE YANG ME LONG LTA BU'I YE SHES KYI BDAG NYID
RTAG PA'I RANG BZHIN DKAR PO NI SHAR GYI RTZE MO'O, ,MNYAM PA
NYID KYI YE SHES KYI BDAG NYID RIN CHEN RGYAL PO'I RANG BZHIN
GSER GYI MDOG NI LHO'I RTZE MO'O, ,SO SOR RTOG PA'I

YE SHES KYI BDAG NYID SNANG BA MTHA' YAS KYI RANG BZHIN DMAR PO
NI NUB KYI RTZE MO'O, ,BYA BA GRUB PA'I YE SHES KYI BDAG NYID DON
YOD GRUB PA'I RANG BZHIN MARGATA'I NOR BU NI BYANG GI RTZE MO'O,
,SHIN TU RNAM PAR DAG PA'I CHOS KYI DBYINGS KYI YE SHES KYI BDAG
NYID MI BSKYOD PA'I RANG BZHIN NAG PO NI

DBUS KYI MU KHYUD DU BSAM PAR BYA'O, ,DE NAS DE'I DBUS SU SHIN TU
RNAM PAR DAG PA'I CHOS KYI DBYINGS KYI NGO BO RDO RJE 'DZIN PA'I
RANG BZHIN RDO RJE RTZE LNGA PAR BSGOMS NAS, DE'I DBUS KYI RTZE
MO'I STENG DU DANG PO MCHOG GI SNYING PO'I NGO BO DE NYID GSUM RO
GCIG PA'I NGO BO DRAG PO BSGOM PAR BYA'O, ,

DE NAS DE'I SNYING POR GYUR PA DPAL HE RU KA'I RANG BZHIN BDE BA
CHEN PO'I BDAG NYID ZLA BA'I DKYIL 'KHOR LTA BU BDUD RTZI'I BDAG
NYID 'OD ZER GYI TSOGS KYIS PHYOGS DANG NAM MKHA' THAMS CAD KHYAB
PA, ZLUM ZHING DRI MA MED PA CHA DANG BRAL BA MU TIG GI 'BRAS BU
LTA BU'I THIG LE BSGOM PA NI JI

@332A *, ,SRID SEMS BRTAN PA'I BAR DU BSGOM PAR BYA'O, ,SEMS
BRTAN PA'I MTSAN MA NYE BAR MTSAN NAS DE NAS BSLANGS NAS GZHAN
RNAMS SU DGOD PAR BYA'O, ,DE LA MIG TU DE BKOD PAS LHA'I MIG SKYE
BA'O, ,RNA BA DAG GIS LHA'I RNA BA DANG SKAD THAMS CAD SHES
PA'O,,

SNA DAG GIS NI LHA'I SNA'O, ,LCE YIS RO DANG RO MCHOG DANG LHA'I
GSUNG NGO, ,PAGS PAS LHA'I LUS SO, ,DE BZHIN DU MGO BOS LUS 'PHO
BA DANG, MI SNANG BAR BYED PA DANG, DUS GSUM SHES SO, ,MGRIN PAS
SNYAN NGAG MKHAN DANG, SMRA NUS PA DANG, RANG DANG GZHAN GYI GRUB
PA'I

MTHA' SHES PA'O, ,SNYING GAS MNGON PAR SHES PA THAMS CAD DO, ,LTE
BAS SEMS CAN THAMS CAD KYI DON BYED PAR BZOD PA NYID DANG, THAMS
CAD SHES PA'O, ,DE LTAR SEMS BRTAN PA MA THOB PAR GYUR PAS YON
TAN MTHA' DAG GI RIN PO CHE SANGS RGYAS NYID THOB PAR 'GYUR RO,
,DE DAG

NI HE RU KA'I MAN NGAG LAS DE BZHIN GSHEGS PA THAMS CAD KYI
SNYING PO SGOM PA'I CHO GA STE GSUM PA'O,, ,,DE NAS SNGAGS PA CHO
GA BZHIN BSAM GTAN GYI GNAS SU BDE BA'I STAN LA 'DUG STE, SHIN TU
RNAM PAR DAG PA'I SNGAGS BRJOD NAS BDAG NYID DPAL HE RU KAR MOS
PAR BYA'O, ,'KHOR

LO GRU BZHI'I BDAG PO STE 'JIG RTEN MTHA' DAG CHOS KYI SKU'I BDAG
NYID 'BAR BA YUN RING DU BSGOM PAR BYA'O, ,DE NAS SNYING PO'I
GNAS SU H'Um GI SGRA TZAM BSKYOD PAS YE SHES KYI RGYA MTSO RLABS
CHEN PO BSNUN TE, CHANG 'THUNGS NAS MYOS CING SKYUGS PA LTAR MGO
MED RTZA'I CHU RLUNG LAS BDUD

RTZI'I CHU'I DBANG BSKUR BA DANG, 'THUNGS PA'I H'Um BSGOM PAR
BYA'O, ,DE LAS BYUNG BA'I BDE BA CHEN PO'I BDAG NYID MCHOG GI
BDUD RTZIR GYUR PA 'OD ZER GYI PHRENG BA SPROS PAS PHYOGS DANG
NAM MKHA' THAMS CAD SNANG BAR BYED PA, GRUB PA'I GSER 'GYUR RTZIS
BSNUN PA BZHIN 'JIG RTEN

GSUM BLTA BAR BYA'O, ,RANG GI SEMS KYANG DE DANG THA MI DAD PA
GNYIS SU MED PAR GYUR PA DMIGS PA MED PA BSGOM PA NI JI SRID
BRTAN PAR 'GYUR GYI BAR RO, ,DE LTAR BSGOM PA'I RNAL 'BYOR PAS
SANGS RGYAS KYI YON TAN STOBS BCU DANG, MI 'JIGS PA BZHI LA SOGS
PA MNGON DU BYED PAR 'GYUR RO, ,YON

@332B TAN GYI TSOGS MNGON DU GYUR PA DES DPAL HE RU KA NYID YANG
DAG PAR THOB PA YIN NO, ,HE RU KA NYID THOB PA NYID KYIS 'GRO BA
THAMS CAD KYI DON BYED PAR NUS PA YIN NO, ,'GRO BA THAMS CAD KYI
DON BYAS PAS KHAMS GSUM DU GTOGS PA'I 'JIG RTEN PA RNAMS KYIS
MCHOG TU GUS PAS MCHOD PA

YIN NO, ,DE DAG NI DPAL HE RU KA'I MAN NGAG LAS CHOS KYI YI GE
BSGOM PA'I CHO GA STE BZHI PA'O,, ,,DE NAS JI SKAD GSUNGS PA'I
MTSAN NYID DANG LDAN PA'I SNGAGS PAS SNGA MA BZHIN BSAM GTAN GYI
GNAS SU ZHUGS LA, RJES SU MTHUN PA'I STAN LA 'DUG STE, RJES SU
MTHUN PA'I BYA BA

THAMS CAD BYAS LA, YID MNYAM PAR GZHAG PAS BDAG NYID DPAL HE RU
KAR MOS PAR BYA'O, ,CHOS KYI 'KHOR LOR SA'I KHAMS KYI RANG BZHIN
RIG BYED KYI CHU SKYES BSGOM PAR BYA'O, ,DE NAS DE'I DBUS SU
CHU'I KHAMS KYI RANG BZHIN SMAN GYI GTZO BOR BSGOM PAR BYA'O,
,DE'I STENG DU ME'I

KHAMS KYI RANG BZHIN NYIN MO'I DBANG PHYUG BSAM PAR BYA'O, ,DE
NAS DE DAG MTHA' SKOR MTSAMS MED PA'I NANG DU RLUNG GI KHAMS KYI
RANG BZHIN NOR BU STE, DBANG CHEN SNGON PO PHRA MO'I THUR MA LTAR
RING PO MA YIN PA GYEN DU LANGS PA'I 'OD ZER GYI RI MO SNANG
BA'O, ,DE'I STENG DU NAM MKHA'I

KHAMS KYI RANG BZHIN CHOS KYI SKU'I NGO BO NYID BDE BA CHEN PO'I
RANG BZHIN RDO RJE 'DZIN PA CHEN PO'I SNYING PO'I BDAG NYID, DPAL
HE RU KA'I RANG BZHIN BDE BA SPROS PA'I RGYUN GYIS SRID PA MTHA'
DAG KHYAB PAR BYED PA, MCHOG TU GSANG BA'I NGO BO SHIN TU DANG
BA'I MU TIG GI 'BRAS BU LTA BU'I THIG LE

PHRA MO BLTA BAR BYA'O, ,DER YID GTAD PA'I SNGAGS PAS JI SRID
SEMS BRTAN PAR 'GYUR BA DE SRID DU BLTA BAR BYA'O, ,SEMS BRTAN
PAR GYUR PA'I MTSAN MA SNGA MA BZHIN DU MTSON PAR BYA'O, ,GANG GI
TSE SEMS BRTAN PA YIN PA DE'I TSE THIG LE DE YAN LAG GZHAN LA
DGOD PAR

BYA'O, ,DE LA MDZOD SPUR BKOD PA DE NYI MA BZHIN SRID PA SNANG
BAR BYED PA DANG, NYON MONGS PA'I 'DAM YANG SKAM PAR BYED DO,
,DPRAL BAS NI PHYI DANG NANG DU BCAS PA'I MUN PA'I PHUNG PO 'JOMS
PAR BYED PA DANG, DGE BA'I 'BRAS BU YANG YONGS SU GSO BAR BYED
DO, ,DE'I STENG GI SKAR MA

@333A *, ,BZHIN DU SPROS TE NAM MKHA' 'GENGS PAR BYED DO, ,LCE
YIS JI SRID 'DOD PA DE SRID 'PHEL BAR 'GYUR RO, ,DPUNG PA'I RTZA
BAS LAG PA'O, ,MGO BOS LUS THAMS CAD DO, ,MANG DU SMRA BA CI
DGOS, GANG DU 'DI GNAS PA DE 'PHEL BAR 'GYUR STE, RIM GYIS RDO
RJE

'DZIN PA NYID 'BYUNG BAR 'GYUR RO, ,DE DAG NI DPAL HE RU KA'I MAN
NGAG LAS 'BYUNG BA LNGA'I SNYING PO DE KHO NA NYID KYI THIG LE
BSGOM PA'I CHO GA STE LNGA PA'O,, ,,DE NAS MNYAM PAR GZHAG PA'I
SNGAGS PAS SNGA MA BZHIN BSAM GTAN GYI KHANG PAR BDE BA'I STAN LA
'DUG STE, BYA BAR

'OS PA LA SOGS PA BYAS NAS BDAG NYID DPAL HE RU KAR MOS PAR
BYA'O, ,SPRUL PA'I 'KHOR LO LA A'A LI K'A LI YONGS SU GYUR PA'I
RI BONG CAN DANG NYI MA KHA SBYOR BA'I DBUS SU CHOS KYI SGO AAm
LAS BYUNG BA BDAG MED MA'I RANG BZHIN MCHOG GI SHES RAB KYI BDAG
NYID CHOS KYI DBYINGS KYI

NGO BO YONGS SU RDZOGS PA'I ZLA BA'I DKYIL 'KHOR BSGOM PAR BYA'O,
,DE'I DBUS SU SA LAS GZHAN PA DBYANGS YIG BCU DRUG PA LA BSKYON
BZLA BA PHYED DANG THIG LES BRGYAN PA, DBANG SNGON CHEN PO'I NOR
BU LTA BU DPAL HE RU KA'I RANG BZHIN MCHOG GI THABS KYI NGO BO
CHOS KYI DBYINGS LA

DMIGS PA'I BDAG NYID SGRIB PA THAMS CAD 'BIGS PAR BYED PA 'BAR BA
BSGOM PAR BYA'O, ,DE NAS DE'I 'OD ZER GYI LCAGS KYUS BKUG PA'I
PHYOGS BCU'I 'JIG RTEN GYI KHAMS NA GNAS PA'I RNAL 'BYOR MA THAMS
CAD ZLA BA'I DKYIL 'KHOR DU GZHUG PAR BYA'O, ,DE BZHIN

GSHEGS PA THAMS CAD DPAL HE RU KA'I RNAM PAS DE'I STENG NA GNAS
PA JI SKAD GSUNGS PA'I YI GE LA THIM PAR BYA'O, ,DE NAS GDAN DANG
SA BON DE DAG RJES SU CHAGS PA DANG, KUN DU CHAGS PAR BSAMS NAS
CHOS RNAM PAR DPYAD PA'I SGO NAS NGES PAR RNAM PAR DPYAD PAR

BYA'O; ,GAL TE BDAG GIS GDAN DANG SA BON LA SOGS PA 'DI DAG GZUNG
BA DANG 'DZIN PAR SNANG BA NI BDAG GI SEMS TZAM STE RANG GI SEMS
LAS GZHAN DU SNANG BA MA RIG PA'I PHYIR GDAN SA BON LAS GZHUG PAR
BYA'O, ,DE NAS SEMS TZAM DE YANG DON DAM PAR GSAL BA TZAM

@333B GNYIS SU MED PA RNAM PA'I DBYE BA BRDZUN PA NYID KYIS DON
DAM PA MTHONG BA LA NUB PA'I PHYIR YI GE THIG LER NUB PAR BYA'O,
DE YANG RTOG PA MED PA BDE BA CHEN PO'I RANG BZHIN JI SRID 'DOD
PAR BSGOMS LA, PHYOGS BCU'I DNGOS PO THAMS CAD DU SPRO BAR BYA'O,
,SPROS NAS SNA

TSOGS DE'I BDAG NYID DU BYA STE, DE'I BDAG NYID DU BYAS PA YANG
SNANG BA MED PA GSAL BA TZAM GNYIS SU MED PA NAM MKHA' BZHIN RO
MNYAM PA MTHA' YAS PA, DE BZHIN NYID DU RO GCIG PA GSANG BA DPE
LAS BYUNG BA'I LHAN CIG SKYES PA BDE BA'I NGO BO DE LA YID DGA'
BA'I SNGAGS

PAS JI SRID NUS PA DE SRID BLTA BAR BYA'O, ,DE DAG NI DPAL HE RU
KA'I MAN NGAG LAS THABS SHES RAB GNYIS SU MED PA'I THIG LE BSGOM
PA'I CHO GA STE DRUG PA'O,, ,,DE NAS SNGA MA BZHIN BSAM GTAN GYI
GNAS SU BDE BA'I STAN LA 'DUG STE, BYA BA BYAS PA'I RNAL 'BYOR PA

BDAG NYID DPAL HE RU KAR MOS PAR BYA'O, ,SPRUL PA'I 'KHOR LO'I
DBUS SU GNAS PA'I ZLA BA'I DKYIL 'KHOR LA YI GE MCHOG LAS BYUNG
BA BA THAG PHRA MO LTAR PHRA BA, LHAN CIG SKYES PA SHES RAB KYI
NGO BO 'OD ZER GYI RI MO 'BAR BA BZHIN DU BSGOM PAR BYA'O, ,DE
NAS DE RIN PO

CHE PADMA R'A GA'I 'OD ZER GYI RI MO BZHIN CHAGS PA DANG BCAS
PAS, 'DOD CAN MA BZHIN CHAGS PA DANG BCAS PA 'DOD PA CAN GYI LUS
LA SKYES PA CHAGS PA'I RLUNG BTANG BAS MTHONG BA RJES SU CHAGS PA
BLTA BAR BYA'O, ,DE NAS BDE BA'I GNAS NA GNAS PA YANG THABS CHEN
PO'I NGO BO SNYING PO CHEN

PO'I BDAG NYID 'DOD PA CAN DANG 'DOD PA CAN MA NYE BAR GNAS PA
LAS RJES SU CHAGS SHING 'DOD PAR BLTA BAR BYA'O, ,CHAGS MA THAG
TU NYE BAR 'GRO BAS DE DANG RJES SU MTHUN PA'I YAN LAG THAMS CAD
DANG, DE'I YAN LAG THAMS CAD 'KHYUD PA BZHIN 'DOD PA CAN DANG

'DOD PA CAN MA BLTA BAR BYA'O, ,DE'I RJES LA SBU GU'I 'KHRUL
'KHOR PHRA MO NAS 'O MA'I RGYUN BZHIN DU RGYU BA DANG, RLUNG MED
CING G-YO BA MED PA'I SPOS KYI RENG BU'I DU BA'I RI MO BZHIN
STENG 'OG TU GNAS PA DANG, SKAR MA'I BDAG PO'I 'OD ZER BZHIN MUN
PA'I TSOGS MTHA'

@334A *, ,DAG 'JOMS PAR BYED PA, GDUNG PA MA LUS PA RAB TU ZHI
BAR BYED CING TSIM PAR BYED PA, BDE BA CHEN PO'I NGO BO BDUD
RTZI'I 'OD ZER PHRENG BA SPROS PA'I BDAG NYID DU BYAS TE, 'JIG
RTEN MTHA' DAG SNANG BA'I NGO BO MDZES PA'I DGA' BA'I TSOGS CAN,
BLA NA MED PA'I

MYA NGAN LAS 'DAS PA'I GRONG KHYER DU 'JUG PA'I SGO GLEGS BYED PA
GSAL ZHING KHYAD PAR DU GYUR PA'I LDE KYOG GI RTZE MO BZHIN THABS
CHEN PO THAMS CAD KYI MCHOG LA SNGAGS PAS YID GTAD PAS, JI SRID
SEMS BRTAN PA YIN PA DE SRID BSGOM PAR BYA'O, ,DE LA SEMS BRTAN
PAR GYUR PAS,

SNANG BA LA SOGS PA MTHONG BA SKYE BAR 'GYUR RO, ,DE MTHONG NAS
TING NGE 'DZIN THAMS CAD DANG, DNGOS GRUB THAMS CAD DANG, YON TAN
THAMS CAD MNGON DU BYED PAR 'GYUR RO, ,DE DAG NI DPAL HE RU KA'I
MAN NGAG LAS THABS DANG SHES RAB GNYIS SU MED PA LA SEMS 'DZIN PA
BSGOM PA'I CHO GA STE

BDUN PA'O,, ,,DE NAS SNGAR BSNGAGS PA'I MTSAN NYID DANG LDAN PA'I
SNGAGS PAS BDE BA'I STAN LA 'DUG STE, SNGAR GYI CHO GA MA LUS
PA'I BYA BA BYAS NAS BDAG NYID DPAL HE RU KA'I BDAG NYID DU MOS
PAR BYA'O, ,CHOS KYI 'KHOR LO LA 'BYUNG BA BZHIS BSDUS PA'I NGO
BO MCHOG GI THAR PA CHEN PO'I GRONG KHYER GYI

RANG BZHIN ZLA BA DANG NYI MA MNYAM PAR SBYAR BA BSGOM PAR BYA'O,
,DE'I DBUS SU SHES RAB CHEN PO'I NGO BO CHOS KYI SKU'I BDAG NYID
BDAG MED MA'I RANG BZHIN YI GE MCHOG LA 'KHYUD PAR GNAS PA THABS
CHEN PO'I NGO BO LONGS SPYOD RDZOGS SKU'I BDAG NYID DPAL HE RU
KA'I RANG BZHIN H'Um YIG BSGOM PAR BYA'O, ,DE NAS

PHAN TSUN DU CHAGS PA CHEN PO LAS SHES RAB DANG BCAS PAR ZHU BAR
GYUR PA LAS BDE BYED KYI KHU BA BZHIN THIG LE'I NGO BOR SONG NAS
RTOG PA MED PA'I TING NGE 'DZIN LA SNYOMS PAR ZHUGS PA'I GNAS
SKABS DE BLTA BAR BYA'O, ,DE NAS DE LAS BYUNG BA BYAMS PA LA SOGS
PA YUN RING DU BSGOM PA RGYU MTHUN

PA'I NGO BO SA LA SOGS PA'I KHAMS KYI RANG BZHIN SPOS MO LA SOGS
PA'I RNAL 'BYOR MA'I NGO BO DBANG LDAN LA SOGS PA'I GRVA BZHIR
GNAS PA'I PAm YIG LA SOGS PA'I YI GE BZHI BLTA BAR BYA'O, ,DE LAS
RIM GYIS SPROS PA'I 'OD ZER GYI RI MO RNAMS KYIS GRU BZHIS BSKUL
BA'I NGO BOS SEMS

@334B SAD PAR BYED PA SKUL BAR BYED PAR BSAM PAR BYA'O, ,DE NAS
DE'I NUS PAS SAD PA'I THIG LE'I NGO BO BCOM LDAN 'DAS SPROS NAS
REG NAS ZHU BA'I THIG LE'I NGO BO THOB NAS RIM GYIS DER NUB PAR
BSGOM PAR BYA'O, ,DE NAS CHOS THAMS CAD KYI RTEN BDE BA CHEN PO'I
BDAG NYID GNYIS SU MED PA MTHA'

YAS PA NAM MKHA' LTA BU'I RO GCIG PA GSAL BA CAN BSGOMS TE DON
DAM PAR MNGON DU BYA'O, ,MNGON DU BYAS NAS KYANG PHYOGS BCU'I
DNGOS PO THAMS CAD DU SPRO BAR BYA'O, ,SPROS NAS SNA TSOGS DE'I
BDAG NYID DU BYA'O, ,LHAG MA NI SNGA MA SNGA MA'I RJES SU 'BRANGS
NAS BSGOM PAR BYA'O, ,DE DAG NI

DPAL HE RU KA'I MAN NGAG LAS THIG LE SAD PAR BYED PA BSGOM PA'I
CHO GA STE BRGYAD PA'O,, ,,DE NAS CHO GA BZHIN DU SNGAGS PAS JI
SKAD GSUNGS PA'I BSAM GTAN GYI GNAS SU STAN LA 'DUG STE TSOGS
BSAGS PAS BDAG NYID RTEN DANG BRTEN PA'I DKYIL 'KHOR DU MOS PAR
BYA'O, ,DE LA GANG

BDAG GI LUS 'DI NYID DE'I RTEN GYI DKYIL 'KHOR 'BYUNG BA CHEN PO
BZHI'I NGO BO THAR PA CHEN PO'I GNAS KYI RANG BZHIN GZHAL YAS
KHANG NGO, ,GANG YE SHES DANG BCAS PA'I RTZA'I 'KHOR LO DE BRTEN
PA'I DKYIL 'KHOR DANG BCAS PA'I DKYIL 'KHOR GYI BDAG PO STE, DE
LA GANG BDAG GI LUS LA

GNAS PA RTOG PA THAMS CAD SPANGS PA, RTZA BA'I 'KHOR LO MTHA' DAG
LA KHYAB PAR BYED PA, LHAN CIG SKYES PA GNYIS KYI BDAG NYID BDE
BA CHEN PO'I NGO BO YE SHES CHEN PO STE, BCOM LDAN 'DAS DPAL HE
RU KA'I CHOS KYI SKU'O, ,GANG YANG BDAG LA BYANG CHUB SEMS 'BAB
PA 'DI RDO RJE MA LA

SOGS PA RNAL 'BYOR MA BCO LNGA'I RANG BZHIN, SPYI GTZUG BO LLA GO
RI LA SOGS PA GNAS LA RTZA SUM CU RTZA GNYIS PO DE NI LONGS SPYOD
RDZOGS PA'I SKU'O, ,GANG 'DI SEN MO DANG SO NAS KHAMS DANG LTE
BA'I KHAMS 'BAB PA DE SPRUL PA'I SKU'O, ,GANG JI SKAD GSUNGS PA
DE RNAMS KYI RTEN DANG BRTEN

PA'I DKYIL 'KHOR GYI CHOS NYID DE BZHIN NYID GNYIS KYIS STONG PA
NYID DON DAM PA DE BDE BA CHEN PO'I SKU ZHES BYA BAR MOS PAR
BYA'O, ,SEMS BRTAN PAR BYED CING SEMS BRTAN PAR GYUR PAS YANG DAG
PA JI LTA BA BZHIN RAB TU SHES PAR 'GYUR RO, ,YANG DAG PA JI LTA
BA BZHIN YONGS SU SHES PAS

@335A *, ,SKU BZHI MYUR DU THOB PAS DPAL HE RU KA 'BYUNG BAR
'GYUR RO, ,DE DAG NI DPAL HE RU KA'I MAN NGAG LAS, YE SHES DANG
BCAS PA'I RTZA'I 'KHOR LO MNGON PAR BYANG CHUB PA BSGOM PA'I CHO
GA STE DGU PA'O,, ,,DE NAS MNYAM PAR BZHAG PA'I SNGAGS PAS SNGA
MA BZHIN BSAM

GTAN GYI GNAS SU BDE BA'I STAN LA 'DUG STE, SRUNG BA DANG MCHOD
PA LA SOGS PA'I CHO GA BYAS PA DANG BDAG NYID DPAL HE RU KAR MOS
PAR BYAS LA, SNA RTZER BLTA ZHING LUS DRANG POR GYUR PAS SKAD CIG
TZAM GYIS RTZA SBYONG BAR BYED PAR GNAS PAR BYA'O, ,DE NAS THABS
DANG SHES RAB KYI BDAG

NYID MED PA DANG, DPAL HE RU KA'I RANG BZHIN TE STENG 'OG TU GNAS
PA GTZUB SHING DANG GTZUB GTAN DAG GI RLUNG GANG LAS YANG DAG PAR
SBYONG BA STONG PA NYID DANG, SNYING RJE THA MI DAD PA BYANG CHUB
SEMS KYI NGO BO MCHOG GI YE SHES KYI 'OD ZER BSKYED NAS MAN NGAG
BZHIN DU SBAR BAR BYA'O, ,'BAR

BA DES PHUNG PO'I BUD SHING DANG, DNGOS PO THAMS CAD KYI RTZA
DANG 'KHRI SHING DANG LCUG MTHAL BAR BYAS NAS SNA TSOGS DE'I BDAG
NYID DU BYAS SO, ,SNA TSOGS DE'I BDAG NYID DU BYAS PA DANG, BDAG
GI SEMS TZAM DU MOS PAR BYA'O, ,SEMS TZAM YANG GSAL BA TZAM MTHA'
YAS PA GNYIS SU

MED PA'I BDE BA CHEN PO'I NGO BO NAM MKHA' DRI MA MED PAR BLTA
BAR BYA'O, ,DE LTAR GOMS PA'I RNAL 'BYOR PAS RIM GYIS 'KHOR BAR
BCINGS PA'I NGO BO SNYING GI MDUD PA PHUG CING BCAD PAS SOM NYI
THAMS CAD MED CING, SDIG PA THAMS CAD DANG 'CHING BA DANG NYON
MONGS PA THAMS CAD KYI RNAM PAR RTOG PA YONGS SU

ZAD PAR BYED DO, ,PHUN SUM TSOGS PA THAMS CAD 'BYUNG BA DANG,
'JIG RTEN DANG 'JIG RTEN LAS 'DAS PA'I DNGOS GRUB NYID DANG,
SANGS RGYAS DANG, RDO RJE 'DZIN PA NYID THOB PAR 'GYUR RO, ,DE
DAG NI DPAL HE RU KA'I MAN NGAG LAS RLUNG GI KHA SBYOR YE SHES
KYI 'OD ZER BSGOM PA'I CHO GA STE BCU PA'O,, ,,

DE NAS JI SKAD GSUNGS PA'I MTSAN NYID DANG LDAN PA'I SNGAGS PAS
BSAM GTAN GYI GNAS SU BDE BA'I STAN LA 'DUG STE, SNGA MA BZHIN DU
SRUNG BA DANG, MAndALA DANG MCHOD PA'I CHO GA BYAS NAS, DAG PA'I
SNGAGS BRJOD NAS, BDAG NYID BDAG MED MA'I MGRIN PA NAS 'KHYUD
PA'I DPAL HE RU KAR BSGOM PAR BYA'O, ,

@335B DE NAS RANG GI SNYING GAR NYI MA DANG ZLA BA KHA SBYAR BA'I
NANG DU H'Um YIG DBANG SNGON LTA BU SPRO BA DANG BSDU BA'I LUS
BSAMS NAS, BDAG MED MA'I SNYING GAR YI GE MCHOG BLTA BAR BYA'O,
,DE NAS BCOM LDAN 'DAS MA DE CHAGS PA CHEN POS ZHU BAR GYUR TE,
RANG GI SNYING GAR ZHUGS PAR BSGOMS LA BDAG NYID

KYANG DE NAS ZHU STE, SHIN TU GRUB PA'I GSER 'GYUR RTZI BZHIN SA
BON GYI YI GE LA ZHUGS PAR BSAM PAR BYA'O, ,DE NAS DE'I NUS PA
NYID KYIS ZLA BA DANG NYI MA DAG LHAN CIG SA BON GYI YI GE'I NGO
BO, ,BDAG NYID THIG LE'I NGO BOR GYUR PA NI 'OD GSAL BA MCHOG GI
BDUD RTZIR GYUR PA BDE BA CHEN PO RO GCIG PA

BSGOM PAR BYA STE, RIM GYIS SHIN TU SNYAM ZHING ZHEN PA'I 'OD ZER
BDUN PA BZHIN 'BAR BA SPROS PAS RGYA CHE ZHING KHYAD PAR DU
'PHAGS PA'I BDE BA'I 'OD ZER GYI RGYUN GYIS 'JIG RTEN MTHA' DAG
MNYAM PAR BYAS SHING LHUN GYIS GRUB PA BSAM PAR BYA'O, ,DE LTAR
GUS PAS RGYUN MI 'CHAD PAR BSGOMS PAS

RNAL 'BYOR PA PHYAG RGYA CHEN PO'I DNGOS GRUB MNGON DU BYED PAR
'GYUR RO, ,DE DAG NI DPAL HE RU KA'I MAN NGAG LAS, THABS SHES RAB
GNYIS SU MED PA'I THIG LE BSGOM PA'I CHO GA STE BCU GCIG PA'O,,
,,DE NAS YID MNYAM PAR GZHAG PA'I SNGAGS PAS BSAM GTAN GYI GNAS
SU 'DUG STE, BYA BAR 'OS

PA MTHA' DAG BYAS NAS BDAG NYID DPAL HE RU KAR MOS PAR BYAS LA,
SNA RTZER LTA ZHING BRANG DU DPUNG BA GNYIS BSNOL LA, MGRIN PA
BSKUM NAS LCE GYEN DU BKUG STE, RKAN GYI DKYIL DU 'KHOR BAR
BYA'O, ,DE NAS DES REG PA LAS BYUNG BA'I CHU RGYUN MTHUN PA'I
'BRAS BU SPRUL PA'I SKU SKYED PAR BYED PA, BUM

PA'I DBANG GI RANG BZHIN GYIS BSDUS PA'O, ,DE YANG CUNG ZAD ZHUGS
PA DES GSANG BA'I GNAS NA GNAS PA'I LCE CHUNG BSKUL BAR BYA'O,
,DE NAS DE LAS 'DZOG PA'I BDUD RTZI'I THIG LE'U TSOGS RNAM PAR
SMIN PA'I 'BRAS BU'I NGO BO LONGS SPYOD RDZOGS PA'I SKU THOB PAR
BYED PA, GSANG BA'I DBANG GI RANG BZHIN

MYANG BAR BYA'O, ,DE'I RJES LA DE NYID RING DU ZHUGS PAS GSANG
BA'I GNAS SU RANG BYUNG BA NI MCHOD RTEN TE, CHOS KYI DBYINGS KYI
NGO BO DE BZHIN NYID KYI BDAG NYID DES 'KHYUD PA YUN RING DU GNAS
PAR BYA'O, ,DE NAS DE DANG SBYANG BA LHAN CIG SKYES PA'I BDE BA
SKYES BU'I NGO BO CHOS KYI SKUR STER BAR BYED

@336A *, ,PA; SHES RAB YE SHES KYI DBANG GIS RANG BZHIN YONGS SU
GZUNG BAR BYA'O, ,DE NAS DE'I LUS DANG YAN LAG THAMS CAD DANG,
PHYOGS BCU'I DNGOS PO RNAMS SU SPROS TE, SNA TSOGS DE'I BDAG NYID
DU BYA'O, ,DE'I BDAG NYID DU BYAS PA DE YANG 'DI DAG BDAG GI SEMS
TZAM ZHES

BYA BAR BSAM PAR BYA'O, ,SEMS TZAM DE YANG GNYIS MED PA, MTHA'
YAS PA, GSAL BA TZAM, SNANG BA MED PA, NAM MKHA' LTA BU, RO MNYAM
PA, BDE BA CHEN PO'I BDAG NYID DRI MA MED PA'I 'BRAS BU'I NGO BO,
,BDE BA CHEN PO SKU SKYED PAR BYED PA, DBANG BZHI PA'I RANG BZHIN
DE DAG NYID KYI NGO BOR YID

LA BYA'O, ,DE LTAR GOMS PAS MYUR DU PHYAG RGYA CHEN PO'I DNGOS
GRUB NYE BA YIN NO, ,DE DAG NI DPAL HE RU KA'I MAN NGAG LAS LCE
CHUNG DANG SBYOR BA LAS BYUNG BA BDUD RTZIS DBANG BSKUR BA'I CHO
GA STE BCU GNYIS PA'O,, ,,DE NAS SNGAR GSUNGS PA'I MTSAN NYID
DANG LDAN PA'I SNGAGS PAS BSAM GTAN GYI

KHANG PAR BDE BA'I STAN LA 'DUG NAS, SRUNG BA DANG MCHOD PA LA
SOGS PA'I CHO GA BYAS NAS, ,BDAG NYID DPAL HE RU KAR MOS PAR
BYA'O, ,DE NAS SPRUL PA'I RTZIBS LA CHU SKYES KYI LTE BAR GNAS PA
MCHOG GI YI GE'I NGO BO BCOM LDAN 'DAS MA BDAG MED MA THIG LE'I
NGO BO NAM MKHA'I KHAMS

KYI 'OD ZER LAS RI MO GSUM NI BRKYANG MA LA SOGS PA'I RTZA GSUM
GYI GZUGS SBYOR BA'I RJES SU CHAGS PAS GSAL BAR BLTA'O, ,DE NAS
BDE BA CHEN POR GNAS PA YANG MGO MED KYI NGO BO BCOM LDAN 'DAS
DPAL HE RU KAS 'DOD CAN MA LA RJES SU CHAGS PA SPROS PA'I RI MO
GSUM GYI

NGO BO RTZOM PA DANG, SO SOR RTOG PA DANG, DPYOD PA'I STOBS LAS
THIG LE BZHI'I GZUGS CAN, SBYOR BA DANG, DNGOS DANG, YONGS SU
GCOD PA DANG, DON DAM PA'I BDE BA BYED PAR BSAM PAR BYA'O, ,DE
LTAR NYI MA RE RE 'AM, THUN MTSAMS SO SO'AM, SKABS JI LTA BAR GUS
PAS YID

MNYAM PAR GZHAG PAS JI SRID SEMS BRTAN PA THOB PA DE SRID BSGOM
PAR BYA'O, ,SNGA MA BZHIN SNANG BA LA SOGS PA MTHONG NAS SEMS
BRTAN PA THOB PAR SHES PAR BYA'O, ,BRTAN PA THOB PA YOD NA MNGON
PAR 'DOD PA'I DNGOS GRUB 'BYUNG NGO, ,DE DAG NI DPAL HE RU KA'I
MAN NGAG LAS BYUNG

@336B BA'I THIG LE BZHI BSGOM PA'I CHO GA STE BCU GSUM PA'O,,
,,DE NAS YID G-YENG BA MED PA'I SNGAGS PA BSAM GTAN GYI GNAS SU
ZHUGS TE, BSRUNG BA DANG MCHOD PA LA SOGS PA'I CHO GA BYAS PAS,
BDE BA'I STAN LA 'DUG NAS RDO RJE'I GUR DANG, RA BA DANG, SA
GZHI'I DBUS SU GYUR PA'I

CHOS 'BYUNG LA DUR KHROD BRGYAD KYIS BSKOR BA, KHYAD PAR DU GYUR
PA'I SNA TSOGS PADMA'I LTE BAR GNAS PA, SNA TSOGS RDO RJE'I LTE
BAR 'BYUNG BA BZHI YONGS SU GYUR PA'I GZHAL YAS KHANG BSAM PAR
BYA'O, ,DE NAS DE'I DBUS SU PADMA DMAR PO 'DAB MA BRGYAD LA GNAS
PA, RNAL 'BYOR MA BRGYAD

KYIS YONGS SU BSKOR BA, BDUD BZHI'I SNYING GAR NYI MA'I GDAN LA
SKYIL KRUNG PHYED PA'I GAR GYIS BSGYINGS PA, BDAG MED MAS MGUL NA
'KHYUD PA, ZHAL DANG PHYAG DANG, KHA DOG DANG MTSAN MA LA SOGS PA
RNAMS KYIS SGRUB PA'I THABS LAS GSUNGS PA'I MTSAN NYID DANG LDAN
PA, DGA' BA'I

TSOGS KYIS MDZES PA, BDAG NYID DPAL HE RU KAR BSGOM PAR BYA'O,
,DE NAS RANG GI SNYING GA'I SNGAGS KYI PHRENG BA'I SGO NAS, DE
BZHIN GSHEGS PA THAMS CAD RNAL 'BYOR MA'I DKYIL 'KHOR GYI RNAM
PAR 'BYUNG BA'I LAM NAS PHYUNG STE, PHYOGS THAMS CAD DANG NAM
MKHA' RNAMS SU SPRO BAR

BYA'O; ,SPROS PA DES KYANG 'JIG RTEN PA MTHA' DAG RDZOGS PA'I
SANGS RGYAS SU BYA STE, SHIN TU GRUB PA'I RNAL 'BYOR MA RNAMS
KYIS LHAN CIG RO MNYAM PAR GYUR PA BSDUS NAS 'JUG PA'I LAM NAS DE
NYID DU ZHUGS TE NUB PAR BYA'O, ,DE'I RJES LA RDO RJE GUR RDO RJE
RA BA LA'O, ,RDO RJE RA BA CHOS 'BYUNG NGO, ,

CHOS 'BYUNG DUR KHROD LA'O, ,DUR KHROD SNA TSOGS PADMA'I 'DAB MA
LA'O, ,SNA TSOGS PADMA'I 'DAB MA SNA TSOGS RDO RJE LA'O, ,SNA
TSOGS RDO RJE GZHAL YAS KHANG LA'O, ,GZHAL YAS KHANG RNAL 'BYOR
MA RNAMS LA'O, ,RNAL 'BYOR MA RNAMS PADMA DMAR PO 'DAB MA BRGYAD
LA'O, ,PADMA DMAR PO 'DAB MA BRGYAD DE

BDUD BZHI LA'O, ,BDUD BZHI NYI MA'I GDAN LA THIM PAR BSAM PAR
BYA'O, ,DE NAS DE'I NUS PA CHAGS PA CHEN PO'I NGO BOS RIG PA ZHU
BAR GYUR PA RIG MA DANG BCAS PA'I DPAL HE RU KA SHIN TU DKAR
ZHING MKHREGS PA MAndALA GYI RNAM PAR GNAS PA BLTA BAR BYA'I, ,DE
NAS YONGS SU GYUR PAS SRIN PO'I YI GE MA SBOS MOS

@337A *, ,BRGYAN PA, ZLA BA PHYED PA DANG, THIG LE'I N'A DAS MNAN
PA 'BAR BA BSGOM PAR BYA'O, ,DE NYI MA'I GDAN LA BZHUGS PAR BSAM
PAR BYA'O, ,DE NAS DBYANGS YIG DRUG PA'I 'OG MA'O, ,SA LAS GZHAN
PA ZLA BA PHYED PA LA'O, ,ZLA BA PHYED PA THIG LE'O, ,THIG LE
SGRA TZAM LA'O, ,SGRA TZAM THIM PAR

BSAMS NAS DE YANG SKRA'I RTZE MO BRGYA DANG STONG GI CHAR 'GYUR
BA DE BSAM PAR BYA'O, ,DE YANG RIM GYIS MI DMIGS PA'I NGO BO THOB
NAS BSAM GYIS MI KHYAB PAR BRJOD DU MED PA, SPROS PA MED PA,
BSGYUR DU MED PA, BDE BA CHEN PO RO GCIG PA, GNYIS SU MED PA,
MTHA' YAS PA, LHUN GYIS GRUB PA JI SRID SEMS

BRTAN PAR GYUR PAR BSAM PAR BYA'O, ,SEMS BRTAN PAS DNGOS GRUB
THAMS CAD MNGON DU BYED PAR 'GYUR RO, ,DE DAG NI DPAL HE RU KA'I
MAN NGAG LAS SHIN TU PHRA BA LAS BSGOM PA'I CHO GA STE BCU BZHI
PA'O,, ,,DE NAS MNYAM PAR GZHAG PA'I SNGAGS PAS BSAM GTAN GYI
GNAS SU BDE BA'I STAN

LA 'DUG STE, DGA' BO'I SNGAGS BRJOD NAS BDAG NYID DPAL HE RU KAR
MOS PAR BYA'O, ,DE NAS CHOS KYI DBYINGS KYI NGO BO LA NI RIG MA
STE KHU TSUR GYI PADMA NGA, CHOS KYI DBYINGS LA DMIGS PA'I YE
SHES KYI BDAG NYID RDO RJE'I RTZE MOS DER ZHUGS PAR BSGOM PAR
BYA'O, ,BSGOM PA YONGS SU SMIN PA'I

DUS SU MAN NGAG JI LTA BA BZHIN MNAN PA LAS BYUNG BA'I STOBS
KYIS, DON DAM PA DRI MA MED PA'I 'BRAS BU'I NGO BO, CHOS DANG
LONGS SPYOD RDZOGS PA'I SKU'I RANG BZHIN NAM MKHA' DANG ZLA BA
LTA BU MNGON DU BYED DO, ,MNGON DU BYED NAS YANG PHYOGS THAMS CAD
DNGOS PO THAMS CAD DU SPROS TE, SNA TSOGS DE'I BDAG

NYID DU BYAS PA DE YANG 'DI DAG BDAG GI SEMS TZAM MO ZHES BSAM
PAR BYA'O, ,RANG GI SEMS TZAM YANG NAM MKHA' LTA BU GNYIS SU MED
PA BRJOD DU MED PA, RO MNYAM PA, BSAM GYIS MI KHYAB PA, GOS PA
MED PA, BDE BA CHEN PO RO GCIG PA, LHUN GYIS GRUB PAR BSGOM PAR
BYA'O, ,DE LTAR GRUB

PAS RGYUN MI 'CHAD PAR BSGOMS NAS KUN DU BZANG PO NYID TSE 'DI
NYID LA 'BYUNG BAR 'GYUR RO, ,DE DAG NI DPAL HE RU KA'I MAN NGAG
YAS RANG GI LAN LAG GNYIS SBYOR BA LAS BYUNG BA'I LHAN CIG SKYES
PA'I BSGOM PA'I CHO GA STE BCO LNGA PA'O,, ,,DE NAS RJES SU MTHUN
PA'I BSAM GTAN GYI GNAS

@337B SU BDE BA'I STAN LA 'DUG STE RJES SU MTHUN PAR BYED PAS
GNAS PA YID G-YENG BA MED PA'I SNGAGS PAS, MGRIN PA'I PHYAG
RGYA'I RTZA'I SGO'I MTSO SKYES LA, DPUNG PA'I THABS KYIS LAG PA'I
MTHE BO'I YAL GA RDO RJE RTZE MOS MAN NGAG JI LTA BA BZHIN BRTEN
PAS DON DAM PA YID LA BYAS TE GNAS PAR BYA'O,,

DE NAS RNAL 'BYOR GYI STOBS LAS BYUNG BA BDE BA CHEN PO'I NGO BO,
,CHOS KYI SKU'I BDAG NYID MTSAN MA MED PA, GZHI MED PA SPROS PA
MED PA, GSAL ZHING RO GCIG PA MNGON DU BYAS NAS PHYOGS THAMS CAD
DANG NAM MKHA'I NGOS DANG DNGOS PO THAMS CAD DU SPRO STE, DE'I
BDAG NYID DU'O, ,LHAG MA NI SNGA MA BZHIN NO, ,GAL

TE YANG GANG GI TSE RNAL 'BYOR PA DKYIL 'KHOR GYI 'KHOR LO LA
SOGS PA'AM, 'JIG RTEN GYI KHAMS LA SOGS PA MNGON SUM BZHIN DU
BYED PAR 'DOD PA DE'I TSE DE LA DMIGS NAS YID MNYAM PAR GZHAG PAS
GNAS NA, 'DIS NGES PAR MNGON SUM LTAR DE MTHONG NGO, DA LTA DE
LTAR BYAS TE GNAS NA

BTUNG BAR 'DOD PAS BTUNG BA'O, ,BZA' BAR 'DOD PAS BZA' BA'O,
,MANG DU SMRAS PAS CI ZHIG BYA, ,MNGON SUM DU GANG 'DOD PA DE
BYED DO, ,DE DAG NI DPAL HE RU KA'I MAN NGAG LAS, THABS DANG SHES
RAB LAS BYUNG BA'I YE SHES LA SOGS PA BSGOM PA'I CHO GA STE BCU
DRUG PA'O,, ,,DE NAS

YID MNYAM PAR GZHAG PA'I SNGAGS PA DBEN ZHING NYE BAR 'CHE BA MED
PA YID DU 'ONG BA'I GNAS SU BDE BA'I STAN LA 'DUG STE, PRA KRi TI
PA RI SHU DDHA SARBA DHA RM'A: PRA KRi TI PRA RI SHU DDHO&HAm
ZHES BRJOD PAS BDAG NYID DPAL HE RU KAR MOS PAR BYA'O, ,SEMS KYIS
GANG YANG RUNG BA BDAG MED MAR MOS PA BYAS

LA DE'I GZUGS BLTA BA DANG NU MA LA REG PA DANG, SGRA NYAN PA
DANG, MA MCHU'I RO MYANG BA DANG, LUS SU GTOGS PA'I DRI BSNAMS
PA'O, ,DE RNAMS SGYU MA LTA BUR BRTAGS NAS, DE DANG LHAN CIG
SKYES PA'I DGA' BA DE TSOGS KYI LAM GYIS BSDUS PA RTZOM PA NYID
DU MTSON PAR BYA'O, ,GANG DE'I DAM DU 'KHYUD PA YAS

BLANGS PA GANG YANG NU MA SRA BA LA SOGS PA SA'I KHAMS KYI RANG
BZHIN REG BYA SHES PA'I DMIGS PAR GYUR PA SNANG BA PHYI'I DON LA
MA DMIGS PAR SEMS GZHAN DU 'JUG PA MED PA SHES PA LHAN CIG SKYES
PA'I DGA' BA DES, DROD LA SOGS PA NGES PAR 'BYED PAS BSDUS PA DE
MA THAG TU MTSON PAR BYA'O,,

@338A *, ,DE NAS DE NYID KYI NAM MKHA'I KHAMS LA DMIGS PAR 'GYUR
BAR SHIN TU RNAM PAR DAG PA'I CHOS KYI DBYINGS KYI NGO BO NAM
MKHA' LTA BU STONG PA NYID LA DMIGS PAS BYED PA DBYER MI BYED
PA'I YANG DAG PA'I YE SHES KYI RANG BZHIN RGYAL MTSAN NI MTHONG
BA'I CHOS KYI DBYINGS MTHONG BA'I BDAG

NYID ZAG PA MED PA LAM GYI RANG BZHIN THAMS CAD DU 'GRO BA'I CHOS
KYI DBYINGS RTOGS PA'I MTSAN NYID GZHUG PAR BYA'O, ,DE NAS DE DAG
THA DAD PA DE LA DMIGS PAR 'GYUR BA CHU'I KHAMS KYI RANG BZHIN
ZHE SDANG CHEN PO MI BSKYOD PA'I BDAG NYID RNAM PAR SMIN PA CHUNG
NGU ZHU BA MTSON PAR BYA BA DANG SGRA'I

KHAMS KYI RANG BZHIN DGA' BA CHUNG NGU'I MTSAN NYID DE DANG LHAN
CIG SKYES PA'I DGA' BA MTSON PAR BYA'O, ,DE NAS NAM MKHA'I KHAMS
SU RDO RJE YANG DANG YANG DU BCUG PAR BYAS SHING SO SOR RTOG PA
NI ZAG PA MED PA'I SGOM PA'I LAM GYI RANG BZHIN RNAM PAR SMIN
PA'I 'BRAS BU DE'I STOBS LAS BYUNG BA,

ME'I KHAMS KYI RANG BZHIN 'DOD CHAGS CHEN PO SNANG BA MTHA' YAS
KYI NGO BO DRI MA DANG BRAL BA NYID MTSON PAR BYA BA DANG, RO'I
BDAG NYID DANG, MCHOG DGA' 'BRING PO'I MTSAN NYID DE DANG LHAN
CIG SKYES DGA' DE NYE BAR MTSON PAR BYA'O, ,DE NYID KYI GNAS
SKABS THABS SHES RAB SNYOMS PAR ZHUGS

PA LAS BYUNG BA'I BDE BA RIG PA SEMS KHENGS SHING SPRO BA NGA
RGYAL DANG RGYAGS PA RIN CHEN 'BYUNG LDAN GYI RANG BZHIN KHYAD
PAR GYI LAM GYIS BSDUS PA NYE BAR MTSON PAR BYA'O, ,DE'I RJES LA
THABS SHES GNYIS SU MED PAR SNANG BA, RNAM PAR SMIN PA CHEN PO
LAS BYUNG BA CHEN PO'I MCHOG TU DGA' BA GTI MUG LA SOGS

PA'I RGYU BA RO MNYAM PAR GYUR PA, SHIN TU RNAM PAR DAG PA'I CHOS
KYI DBYINGS LA DMIGS PA, MCHOG GI BDE BA'I RTZOL BA BSGRUB BYA
MNGON DU BYED PA'I LAM GYI MTSAN NYID, MTHAR BYIN PA'I LAM BSDUS
PA MTSON PAR BYA'O, ,DE YANG DE LA RDO RJE RIN PO CHE'I RTZER
BYANG CHUB KYIS STONG PAR BYED PA, RLUNG GI KHAMS BYANG CHUB KYI

SEMS G-YO BA LA DMIGS PA'I REG BYA SHES PA, 'DOD PA'I BSTAN BCOS
KYI RTZOL BAS MI 'JUG PA RDO RJE NYID DU BSGRUB BYA MNGON DU BYED
PA'I LAS CAN GTONG BAR BYED PA'I RTEN PAR TSAD MED PA'I 'BRAS BU
MNGON DU 'JUG PAR BYED PA, 'DOD CHAGS LA SOGS PA RO MNYAM PA'I
RANG GI NGO BO, ,RANG GI REG BYA NYAMS SU MYONG BA'I

@338B MTSAN NYID CHEN PO MCHOG DGA'I RANG BZHIN 'DOD PA DANG,
PHRAG DOG CHEN PO DANG DON YOD GRUB PA'I RANG BZHIN MTSON PAR BYA
BA DANG, REG BYA'I RANG BZHIN DE DANG LHAN CIG SKYES PA'I DGA' BA
NYE BAR MTSON PAR BYA'O, ,DE NAS DE LTAR GTI MUG LA SOGS PA DANG,
DE'I BAG CHAGS KYI GNYEN POR GYUR PA NI TSOGS DANG, SBYOR BA
DANG,

MTHONG BA DANG BSGOM PA'I LAM GYIS BSDUS PA, MOS PAS SPYOD PA
DANG, LHAG PA'I BSAM PA RNAM PAR DAG PA DANG, RNAM PAR SMIN PA
DANG, SGRIB PA THAMS CAD SPANGS PA'I SAR GYUR PA SKU GNYIS THOB
PA'I RGYU MTSAN RNAM PA SNA TSOGS PA'I KHYAD PAR CI RIGS PA MTSON
PAR BYA'O, ,NGES PAR RNAL 'BYOR PAS MYUR DU YE SHES LNGAS

BSDUS PA SKU GNYIS 'THOB BO, ,YAN LAG MCHOG DANG 'DAS PA'I NOR
BUR GNAS PA'I BYANG CHUB KYI SEMS LONGS SPYOD RDZOGS PA'I SKU'I
BDAG NYID DPAL HE RU KA'I RANG BZHIN MAN NGAG GIS MNAN PA'I CHO
GA'AM, RLUNG RNAM PAR RGYAL BA GOMS PA'I CHO GA 'AM, PHYI ROL
GYIS GZUNG BA'AM, PA tA YIG LA SOGS PA BSGOM

NUS PA JI LTA BA BZHIN GZUNG BAR BYA'O, ,DE DANG LHAN CIG SKYES
PA BDAG DANG GZHAN DU DBYE BA'I SNANG BA DANG BRAL BA, MCHOG GI
BDE BA CHEN PO TZAM GNYIS MED DU SNANG BA RTZOL BA THAMS CAD NUB
PA DAG GI RTOG PA 'DAS PA'I NGO BO, RANG RIG PA MTHAR PHYIN PA
NAM MKHA' LTA BU, BDE BA YANG DAG PAR RIG PA RNAL 'BYOR MA'I
'KHOR LO'I

BDAG NYID BDAG MED MA'I RANG BZHIN CHOS KYI SKU'I MTSAN NYID DON
DAM PA MNGON DU BYA'O, ,MNGON DU GYUR PA DE YANG LUS DANG YAN LAG
THAMS CAD LA KHYAB PAR BYA'O, ,LUS DANG YAN LAG THAMS CAD LA
KHYAB PA YANG RIM GYIS GOMS PAR BRTAN PA DANG G-YO BA MTHA' DANG
DNGOS PO THAMS CAD LA SPROS NAS SNA TSOGS DE'I

BDAG NYID DU BYA'O, ,DE'I BDAG NYID DU BYAS BA YANG SNA TSOGS PA
DE LAS GZHAN PA'I SNANG BA'I NGO BO 'GAGS PAS, DE NYID BDE BA
CHEN PO BLA MA'I MAN NGAG LAS YANG DANG YANG DU MCHOD PAR BYA'O,
,MCHOD PA YANG DE NAS RANG GI SEMS TZAM NYID DU MOS PAR BYA'O,
,RANG GI SEMS TZAM YANG, GSAL BA TZAM BDE BA CHEN PO

MTHA' YAS PA NAM MKHA' LTA BU RO MNYAM PA'I GOS PA MED PA JI SRID
NUS PA DE SRID DU BLTA BAR BYA'O, ,YANG NA K'A LI BSDUS PA'I NGO
BO THABS KYI BDAG NYID DPAL HE RU KA'I RANG BZHIN LONGS SPYOD
RDZOGS PA'I SKU'I NGO BO CHOS KYI 'KHOR LOR CHOS KYI YI GE BSGOM
PAR BYA'O, ,A'A LI BSDUS PA'I NGO BO SHES RAB KYI BDAG NYID BDAG
MED

@339A *, ,MA'I RANG BZHIN CHOS KYI SKU'I NGO BO SPRUL PA'I 'KHOR
LOR CHOS KYI SKU BSGOM BAR BYA'O, ,DE NAS DE RANG GI GNAS NAS
SHES RAB MA DANG LHAN CIG 'ONGS TE, RIN PO CHE'I RI'I RTZE MOR
'DZEGS NAS CHAGS PAS ZHU BA'I THIG LE NGO BO THOB PAR BSGOM PAR
BYA'O, ,BLA MA'I MAN NGAG LAS BRTEN PA DE KHYER NAS DON DAM PA

MNGON DU BYA'O, ,LHAG MA NI SNGA MA BZHIN NO, ,LANGS NAS YANG
DNGOS PO THAMS CAD BDE BA CHEN PO'I BDAG NYID CHOS KYI SKU'I NGO
BOR MOS PAR BYA'O, ,YANG MNYAM PAR GZHAG PA'I SBYOR BA DANG, YANG
MNYAM PAR LANGS PA'I SBYOR BA G-YENG BA MED PAS BYA'O, ,DE LTAR
RNAL 'BYOR GNYIS KYIS CHU BO'I RGYUN DANG, MAR ME

'BAR PA'I RGYUN BZHIN RNAL 'BYOR PAS NYIN DANG MTSAN DU GNAS PAR
BYA'O, ,DE LTANG [?] GOMS PA'I RNAL 'BYOR PAS BSOD NAMS CHUNG
YANG MYUR BA NYID DU PHYAG RGYA CHEN PO'I DNGOS GRUB 'BYUNG BAR
'GYUR RO, ,DE YANG 'DOD NAS 'OG TU 'JUG CING STENG DU 'BYUNG BA
DANG, RTZIG PA'I NGOS DANG, RI'I NGOS LA 'GRO BA DANG, CHU'I

STING DU GNAS PA DANG NYAMS PA DANG, CHAR GYIS NYON MONGS PA MED
PA DANG, RLUNG GIS GNOD PA MED PA DANG, ME'I PHUNG POS MI'I TSIG
PA DANG, NAM MKHA' LA 'PHAGS PA DANG, BDAG DANG GZHAN GYI SEMS
SHES PA DANG, 'JIG RTEN GSUM LUS GCIG TU GYUR PA DANG, BDAG DANG
GZHAN GYI DNGOS PO RTOGS PAS KHAMS

GSUM GYI GNOD PA MED PAR BLTA BAR BYA'O, ,DE DAG NI DPAL HE RU
KA'I MAN NGAG LAS LHAN CIG SKYES PA'I CHO GA STE BCU BDUN PA'O,,
,,DE NAS 'DIR DBANG DU BYAS PA'I SNGAGS PAS BSAM GTAN GYI GNAS SU
BDE BA'I STAN LA GNAS NAS BDAG NYID DPAL HE RU KAR MOS PAR BYA'O,
,DE NAS RDO RJE RA BA DANG RDO RJE'I

GUR GYI DBUS SU GYUR PA CHOS 'BYUNG GI NANG DUR KHROD BRGYAD KYIS
BSKOR BA'I GZHAL YAS KHANG GI DBUS SU PADMA DANG NYI MA'I DKYIL
'KHOR LA BDUD BZHI PO GONG NAS GONG DU BKAN PA'I SNYING GAR NYI
MA LA GNAS PAR BDAG NYID BLTA BAR BYA'O, ,SNYING GAR NYI MA LA
GNAS PA'I THONG BAR GTUM PO'I 'OD ZER LA RANG

GE SEMS NYID DPAL HE RU KA'I THUGS DBANG SNGON CHEN PO LTA BU'I
DRAG POR LTA BAR BYA'O, ,DE NAS DE'I RNAM PA'I SEMS KYIS RNAL
'BYOR MA'I DKYIL 'KHOR THAMS CAD KYI LHA'I DE KHO NA NYID DU
BRTAG PAR BYA'O, ,SNYING GA'I SNGAGS KYI 'OD ZER GYI PHRENG BA
SPROS PA ZHES BYA BA SNANG BA THOB PA'I TING NGE 'DZIN TO, ,'OD
ZER GYI PHRENG

@339B BA DES RNAL 'BYOR MA'I 'KHOR LO MTHA' DAG LA KHYAB PA DE
NAM MKHA'I NGOS LA BLTA BA ZHES BYA BA SNANG BA MCHED PA'I TING
NGE 'DZIN TO, ,DE NAS RNAL 'BYOR MA'I DKYIL 'KHOR DE NYID 'DI DAG
THAMS CAD SEMS NYID PAS SEMS LA GZHUG PAR BYA'O ZHES BYA BA
SNGAGS LA DMIGS PA STE DE KHO NA NYID KYI DON LA PHYOGS

GCIG PA'I TING NGE 'DZIN TO, ,DE NAS SEMS DE YANG SEMS MA YIN TE,
GZUNG BA MED PAS 'DZIN PA MED PA ZHES BYA BA SEMS LA DMIGS PA STE
BAR CHAD MED PA'I TING NGE 'DZIN TO, ,DE'I RJES LA SNGAGS YONGS
SU GYUR PA LAS DPAL HE RU KA'I SGRUB THABS LAS GSUNGS PA'I MTSAN
NYID DU BDAG NYID BSGOM PAR BYA'O ZHES BYA BA NI MAN NGAG LA

DMIGS PA STE DE LTAR GOMS PA'I RNAL 'BYOR PA DPAL HE RU KA'I
BYANG CHUB BO, ,DE NAS RANG GI BYANG CHUB RNAM PAR DPYAD PAR BYA
STE, GANG SEMS DE LUS DANG NGAG DANG SEMS LHA'I RNAM PAR SNANG BA
DE THAMS CAD SKYE BA MED PA NAM MKHA' LTA BU NI BDAG MED MA ZHES
BYA BA'I BYANG CHUB RAGS PA'O, ,DE NAS MAN NGAG JI

LTA BA BZHIN LTE BA DANG SNYING GA DANG MGRIN PA DANG MGO BO'I
'KHOR LO BZHI BYIN GYIS BRLAB PA BSGOM PAR BYA'O, ,SNYING GAR
THOD PA'I NANG DU NYI MA LA GNAS PA'I SA BON GYI THIG LER H'Um
YIG PHRA MO YONGS SU GYUR PA LAS SRAN MA PHYED TZAM SHIN TU DKAR
BA NANG DMAR BA'I THOD PA'I DUM BU BSAM PAR BYA'O, ,MTSAN MA DE
NYID

SPRIN SPROS PAS RGYU BA DANG MI RGYU BA SNA TSOGS MTSAN MA MED PA
DE'I BDAG NYID DU BYA'O, ,SNA TSOGS DE YANG GONG BUR BYAS LA SHIN
TU PHRA BA'I NYI MA'I DKYIL 'KHOR GYI RNAM PAS MTSAN MA PHRA MO
LA BSDU BAR BYA'O, ,DE LA NYI MA'I DKYIL 'KHOR LA MCHOG TU PHRA
BA'I BCOM LDAN 'DAS DPAL HE RU KA'I SA BON BSAM PAR BYA'O, ,DE
DAG

NI TING NGE 'DZIN BYANG CHUB DANG YANG DAG PAR SBYOR BA SNGAGS
KYIS BRTAG PA'I BYANG CHUB PHRA BA'O, ,DE NAS DGA' BA'I MCHOD PA
RNAM PA GSUM STE, SNGAGS KYI DAM TSIG DANG DAM TSIG GI DKYIL
'KHOR DANG BYANG CHUB DAM TSIG CES BYA'O, ,DE LA MTSAN MA MED PA
PHRA MO LAS DE BZHIN GSHEGS PA THAMS CAD DKAR MO LA SOGS PA'I
RNAL

'BYOR MA'I MTSAN MA'I GZUGS NAM MKHA'I NGOS LA KHYAB PAR SPRO BA
ZHES BYA BA SNGAGS KYI DAM TSIG GO, ,DE BSDUS TE GDAN PHRA MO'I
GZUGS SU BDAG MED MA LA BCUG NAS, DE'I STENG DU DPAL HE RU KA'I
GZUGS SA BON DE NYID RJES SU CHAGS PA DANG, KUN DU CHAGS PA'O,
,DE YANG RJES SU CHAGS PA DANG, KUN DU CHAGS PAR BSGOM

@340A *, ,PAR BYA ZHES BYA BA NI DAM TSIG GI DKYIL 'KHOR RO, ,DE
NAS LHA MO DE LAS RNAL 'BYOR MA MTHA' DAG GI LUS KYI SPRIN SPROS
NAS DE NYID DU BSDU BAR BYA'O, ,DER GNAS PA'I SNGAGS KYI YI GE
LAS DE BZHIN GSHEGS PA THAMS CAD KYI SPRIN SPROS PA DE NYID DPAL
HE RU KA'I RNAM PAR BSDU BA ZHES BYA BA NI BYANG CHUB

DAM TSIG GO, ,DE NAS THAMS CAD BSDU STE BDE BA CHEN PO'I BDAG
NYID CHOS KYI DBYINGS KYI NGO BO, ,DON DAM PA GNYIS SU MED PA
GSAL BAR RO GCIG PA, SPROS PA'I 'OD ZER GYI PHRENG BAS NAM MKHA'
MA LUS PAR KHYAB PA SHIN TU PHRA BA'I THIG LE TZAM BLTA BAR
BYA'O, ,DE DAG NI DPAL HE RU KA'I MAN NGAG LAS

SHIN TU PHRA BA'I SA BON DANG THIG LE BSGOM PA'I CHO GA STE BCO
BRGYAD PA'O,, ,,DE NAS BSAM GTAN GYI GNAS SU BDE BA'I STAN LA
'DUG STE, SNGAGS PAS SKAD CIG LA RDO RJE RA BA DANG GUR LA SOGS
PA NAS BDUD KYI SNYING GAR NYI MA'I DKYIL 'KHOR GYI MTHAR BSGOMS
LA, DE'I STENG DU H'Um YIG BSGOM PAR BYA'O, ,DE NAS 'OD ZER GYI
PHRENG

BA SPROS PAS RNAL 'BYOR MA'I DKYIL 'KHOR GYI NAM MKHA'I NGOS
KHYAB PA DE NYID DU BSDU BAR BYA'O, ,DE BSDUS PA LAS BYUNG BA'I
BCOM LDAN 'DAS DPAL HE RU KA'I SNGAGS GSUNGS PA'I MTSAN NYID
'KHOR LO BZHIS BYIN GYIS BRLABS PA'I SKU KHA DOG LNGA'I 'OD ZER
GYI SGO LAS SPROS PA RNAL 'BYOR MA'I DKYIL 'KHOR GYI 'KHOR LO

RNAMS DE BZHIN GSHEGS PA'I SPRIN GYIS NAM MKHA'I NGOS G-YOGS PAR
BDAG NYID BLTA BAR BYA'O, ,DE NAS 'BYUNG BA LNGAS BSDUS PA NAM
MKHA'I KHAMS BSGOM PAR BYA ZHING DE'I RJES LA RAB TU ZHUGS SHING,
'BYUNG BA LA DBANG PO LNGAS BSDUS PA'I RGYAL MTSAN BSAM PAR
BYA'O, ,DE'I NOR BU'I NANG DU CHOS KYI DBYINGS KYI BDAG NYID NYI
MA'I

DKYIL 'KHOR LA GNAS PA'I H'Um YIG BSGOM PAR BYA'O, ,DE'I RJES LA
RIG BYA DANG RIG PA THA MI DAD PA'I SBYOR BAS H'Um YIG DANG DE'I
GDAN THA MI DAD PAR BSTAN PAR BYA'O, ,DE NAS H'Um YIG GI RANG GI
GDAN LAS NYI MA DANG ZLA BA'I DKYIL 'KHOR GYI RNAM PA GZUGS DANG,
SGRA DANG, DRI DAG RO DANG, REG BYA RIM BZHIN SPROS TE, NOR BU'I
BU GNAS BTON

LA PADMA'I LTE BA'I NANG DU DBUS DANG SHAR DANG LHO DANG NUB DANG
BYANG GI CHA LA DGOD PAR BYA'O, ,DE NAS RANG NYID LAS AA A'A AI
A'I AU A'U'I SNGAGS KYI YI GE'I RNAM PA BDAG MED MA DANG RDO RJE
MA DANG, DKAR MO DANG, CHU'I RNAL 'BYOR MA DANG, RDO RJE MKHA'
'GRO MA RNAMS RIM GYIS SPROS TE GDAN LA DGOD PAR BYA'O, ,DE NAS
DE BZHIN GSHEGS PA LNGA

@340B BDAG MED MA LA SOGS PA'I RNAM PA MTHA' YAS PA RANG GI RIG
PA DANG LHAN CIG PHYOGS RNAMS SU 'ONGS TE, RANG GI SA BON LA
ZHUGS PAR BLTA BAR BYA'O, ,DE LTAR DKYIL 'KHOR LNGA'I BDAG NYID
JI SRID 'DOD PAR BSGOMS LA, H'Um GI GDAN LA AA LA SOGS PA'I GDAN
DANG, H'Um YIG LA AA YIG LA SOGS PA BSDU BAR BYA'O,

DE NAS H'Um YIG LAS NAG PO DANG DMAR PO DANG, SER PO DANG LJANG
GU'I KHA DOG GRI GUG DANG CANG TE'U DANG, RUS SBAL DANG, SBRUL
SPROS LA, PADMA'I LTE BA'I NANG DU DBUS DANG GRVA GSUM GYI CHA LA
DGOD PAR ZHES BYA BA RTOG PA DANG DPYOD PA ZHES BYA BA BSAM GTAN
DANG PO'O, ,DE NAS H'Um YIG NYID GA% TZA% BA% GHA% BA% SHA% LA%
dA% RNAM PAR DAG PA'I RANG BZHIN

SPROS TE, MTSAN MA BZHI'I LTE BAR BKOD PA DGA' BA ZHES BYA BA
BSAM GTAN GNYIS PA'O, ,DE NAS SBRUL GYI MGO BO'I DBUS GAm LA SOGS
PA LAS BSDUS PA LAS BYUNG BA DRI MA MED PA MU TIG GI 'BRAS BU LTA
BU'I THIG LE PHRA MO BLTA BAR BDE BA CHEN PO ZHES BYA BA BSAM
GTAN GSUM PA'O, ,DE NAS GRI GUG LA SOGS PA BZHI BSDUS PA LAS

BYUNG BA SEMS KYI THIG LE BDE BA'I THIG LE'I DBUS SU BSAM PA NI
SEMS RTZE GCIG CES BYA BA BSAM GTAN BZHI PA'O, ,DE NAS GDAN DANG
LDAN PA'I H'Um YIG GDON TE, BDE BA'I THIG LE'I DBUS SU YUNGS KAR
PHRA MO'I RIN PO CHE'I GONG BU'I SBYOR BA BSKYED PAR BYA'O, ,AOm
DHARMA DH'A TU SVA BH'A WA A'A TMA KO&HAm ZHES BYA BAS BYIN GYIS
BRLAB PAR

BYA'O; ,DE NAS RIN PO CHE DE GYEN DU BTEG STE, SNA'I RTZE MOR
BKOD LA BSGOM PAR BYA'O, ,DE NAS RANG GI SNYING GA'I THIG LE LA
RIN PO CHE PHRA MO PHAB LA BSGOM PAR BYA'O, ,DE'I RJES LA H'Um
YIG LA BDE BA CHEN PO'I YI GE GZHUG CING, LONGS SPYOD KYI YI GE
YANG GZHUG PAR BYA'O, ,DE NAS SPRUL PA'I YI GE GZHUG CING, H'Um
YIG DE YANG RIN PO CHE

PHRA MO LA GZHUG PAR BYA'O, ,RIN PO CHE PHRA MO DE YANG SKU BZHI
RO GCIG PA GSANG BA'I NGO BO, BDE BA CHEN PO'I BDAG NYID JI SRID
BRTAN PA DE SRID DU BLTA BAR BYA'O, ,SEMS BRTAN PAR GYUR PA YANG
MTSAN MA LAS NYE BAR MTSON DE RIN PO CHE CHEN PO LAS MTSAN MA
SPRO BAR BYA'O, ,DE LA RIN CHEN CHEN PO RDO RJE NOR BUR PHAB LA,
DE LAS BYUNG BA 'OD

ZER GYI THIG LE PADMA'I NANG GRI GUG PHRA MO SPRUL TE, SPROS PA'I
SBYOR BAS LUS KHYAB PAR BYAS LA, DE LAS BYUNG BAS NAM MKHA'I NGOS
G-YOGS PA DE BLTA BAR BYA'O, ,DE BZHIN DU CANG TE'U DANG, RUS
SBAL DANG, SBRUL DANG, SENG GE DANG, DGE SLONG DANG 'KHOR LO
DANG, RDO RJE SPRO BAR BYA'O, ,DE NAS RIN PO CHE CHEN PO DE NYID
LAS BYUNG BA'I 'OD ZER GYI

@341A *, ,THIG LES MTSAN MA BRGYAD PO DE NYID KYI DBUS SU BCOM
LDAN 'DAS KYI MTSAN MA DANG, LHAG MA NI PHYOGS MTSAMS SU SPRUL LA
DE SNGA MA BZHIN SPRO BAR BYA'O, ,SPROS PA DE RNAMS SNA TSOGS
GCIG TU GYUR NAS NAM MKHA'I NGOS LAS KHYAB PA'I 'OD ZER GYI DKYIL
'KHOR SNYING GAR NYI MA GYEN DU BTEG LA RIN CHEN PHRA

MO'I DBUS SU BCOM LDAN 'DAS KYI GDAN RNAM PAR BSDUS TE RING DU
BSGOM PAR BYA'O, ,DE LTAR BSGOMS PAS RNAL 'BYOR PA'I SNGAGS SNGA
MAR GSUNGS PA'I YON TAN DANG, DNGOS GRUB MNGON DU BYED PAR 'GYUR
RO, ,DE DAG NI DPAL HE RU KA'I MAN NGAG LAS RNAM PA SNA TSOGS PA
SBYOR BA BSGOM PA'I CHO GA STE BCU DGU PA'O,, ,,

DE NAS MNYAM PAR GZHAG PA'I SNGAGS PAS BDE BA'I STAN LA 'DUG STE,
SEMS LA SEMS GZUNG BA BSGOM PAR BYA'O, ,SEMS LAS PHYI ROL DU SEMS
KYI GZUNG BA'I DON DU CUNG ZAD YOD PA MA YIN TE, GCIG DANG DU
MA'I RANG BZHIN DANG BRAL BA'I PHYIR RO, ,GZUNG BA MED PAS DE LA
LTOS PA'I 'DZIN PA'I SEMS KYANG

MED DO; ,DE'I PHYIR GNYIS MED PA DNGOS PO DANG DNGOS PO MED PA
DANG BRAL BA LA DMIGS PA SNA TSOGS GNYIS MED PA, STONG PA RNAM PA
THAMS CAD KYI MCHOG DANG LDAN PA'I MTSAN NYID SEMS TZAM RGYU'I
DGYES PA RDO RJE'I RANG BZHIN BSGOM PAR BYA'O, ,DE NAS DE NYID
BSGOM PAR BYA STE, GANG SNGON PO DANG, SER PO LA SOGS PA'I

RNAM PA DE PHYI DANG NANG GI DNGOS POR MED PA STE, GCIG DANG DU
MA'I RANG BZHIN DANG BRAL BA'I PHYIR SNGA MA BZHIN NO, ,THOG MA
MED PA NAS MA RIG PA'I BAG CHAGS KYI STOBS KYIS DKRUGS PA, BYIS
PA RNAMS KYIS BLO MED PA'I RNAM PA DE DANG DES 'BA' ZHIG PA SNANG
BA'O, ,RNAM PA DE RGYU MTSAN DU BYAS, DMIGS PAR BYAS NAS,

'JIG RTEN PA RNAMS GNYIS SU BRTAG PA DANG, GNYIS SU GZUNG BA
THAMS CAD DON MED PA'I RGYUR GYUR PA 'JUG PA, JI SRID 'DI'I RNAM
PAR SNANG BA DE SRID DON DAM PA MTHONG BA MA YIN TE, RAB RIB CAN
GYIS SKRA SHAD DANG SBRANG BU LA SOGS PAS STONG PA BZHIN MTHONG
BA RNAMS SKRA SHAD LA SOGS PAS STONG PA BZHIN BSAMS LA MING

THAMS CAD DANG MTSAN MA THAMS CAD YONGS SU SPANG BAR BYA'O, ,DE
NAS CHOS THAMS CAD LA DMIGS TE BRJOD DU MED CING SNANG BA MED
PA'I TING NGE 'DZIN LA GNAS NAS SNGAR GYI SBYOR BA'I BAG CHAGS
KYI STOBS LAS LHUN GYIS GRUB PA MNGON PAR 'DU BYED PA MED PA,
SPROS PA THAMS CAD NUB PA, RTOG PA MED PA, SNANG BA MED PA, CHOS
THAMS CAD

@341B KYI STONG PA NYID MTHONG BA'I BDAG NYID 'BA' ZHIG PA MTHA'
YAS PA STON KA'I NYI MA DANG NAM MKHA' LTA BU, 'JIG RTEN LAS 'DAS
PA'I YE SHES, DON DAM PA CAN BYANG CHUB KYI SEMS SGRIB PA THAMS
CAD KYI GNYEN PO'I LAM GYI MTSAN NYID SHES RAB CHEN PO DANG
SNYING RJE CHEN PO RO GCIG PA DPAL HE RU KA'I RANG BZHIN BSKYED
PAR BYA'O, ,

GNYEN PO DES KUN GZHI RNAM PAR SHES PA LA YOD PA'I KUN NAS NYON
MONGS PA THAMS CAD KYI SA BON GYI BAG CHAGS ZAD PAR BYAS PAS,
GNAS DANG LUS DANG LONGS SPYOD DU SNANG BA'I RNAM PAR SHES PA
'GOG PAR BYED DO, ,DE NAS KUN GZHI'I RNAM PAR SHES PA DE YONGS SU
SPANGS NAS ZAG PA MED PA'I DBYINGS KYI MTSAN NYID CHOS

KYI RANG GI NGO BO 'BRAS BUR GYUR PAS DPAL HE RU KA MNGON DU BYED
CING, DE'I STOBS KYIS LONGS SPYOD RDZOGS PA DANG SPRUL PA'I SKU
YANG MNGON DU BYED DO, ,YANG BSGOM PA 'DIS BSGOM PA THAMS CAD
RNAM PAR DAG PA'I NGO BO 'BAD NAS BSGOMS NA MYUR DU MCHOG TU BDE
BA'I BYANG CHUB 'THOB PO, ,GAL TE BSGOM PHA 'DIS MYUR DU

MCHOG GI BDE BA YANG DAG PAR RDZOGS PA'I BYANG CHUB THOB NA,
GZHAN HE RU KA DANG, RNAL 'BYOR MA'I GZHAL YAS KHANG DANG MTSAN
MA DANG SA BON DANG, ZLA BA PHYED DANG SGRA TZAM LA SOGS PA PHYIN
CI LOG GI MTSAN NYID CI DGOS SHE NA, DGOS PA YOD DE DE 'DI LTAR
GAL TE RNAM PAR SHES PA TZAM BSGOM PAR BYA BA YIN NA 'JIG RTEN
PA'I TING NGE

'DZIN TZAM THOB STE, RNAM SHES MTHA' YAS SKYE MCHED BZHIN NO, ,DE
NAS STONG PA NYID RGYA CHER BSGOM PAR BYA BA YIN NA, MYA NGAN LAS
'DAS PA TZAM YIN ZHING YANG DAG PAR RDZOGS PA'I BYANG CHUB MA YIN
TE, SANGS RGYAS KYI CHOS KYI YAN LAG MED PA'I PHYIR RO, ,DE NAS
YANG LHA DANG SNGAGS DANG SA BON DANG THIG LE DANG SGRA TZAM GYI
BDAG NYID BSGOM

PAR BYA BA YIN NO, ,DE KHO NAS KYANG SANGS RGYAS NYID MA YIN TE,
YAN LAG STONG PA'I PHYIR RO, ,DE NAS YANG LHA RNAMS KYI DE KHO NA
NYID BSGOM PAR BYA BA YIN NA, LHA LA SOGS PA MA YIN TE, DE BZHIN
DU YANG BSKAL PA GRANGS MED PA MANG POS SANGS RGYAS NYID 'THOB
KYI MYUR BAR MA YIN NO, ,DE'I PHYIR GNYIS GA BSGOM PA YIN NA SHIN
TU MDZES

PA'I PHYIR DANG, BYIN RLABS KYI KHYAD PAR LAS SHIN TU MYUR BAR
BLA NA MED PA YANG DAG PAR RDZOGS PA'I BYANG CHUB 'THOB PO, ,DE'I
PHYIR RNAM PA DANG BCAS PA BSGOMS NAS RNAM PA MED PA BSGOM PAR
BYA'O, ,GANG GI PHYIR RNAM PA MED PA BSGOMS NAS YE SHES KYI TSOGS
KYI NGO BO YIN PA DE'I PHYIR GTZOR CHOS KYI SKU 'THOB PO, ,RNAM
PA DANG BCAS PA

@342A *, ,BSGOMS PAS KYANG BSOD NAMS KYI TSOGS KYI NGO BO, ,GTZO
BO MA YIN PA'I LONGS SPYOD RDZOGS PA DANG, SPRUL PA'I SKU 'THOB
BO, ,DE LTAR TSOGS GNYIS KYIS SKU GSUM THOB PAR BYED PA'I BDAG
NYID BYANG CHUB THOB PAR BYED PA YIN GYI GCIG GIS NI MA YIN NO,
,DE'I PHYIR RDZOGS PA'I BYANG CHUB

THOB PAS GZHAN GYI YID LA BYED PAS GZHAN GYI DON LA YID BRTZON
PAS 'BAD DE TSOGS GNYIS RDZOGS PAR BYA'O, ,DE DAG NI DPAL HE RU
KA'I MAN NGAG LAS RNAM PAR DAG PA BSGOM PA'I CHO GA STE NYI SHU
PA'O,, ,,MKHAS KYANG RANG GI BLO MI RIG ,HE RU KA DPAL MAN NGAG
LA, ,NGA RGYAL POR NAS DE YI PHYIR, ,'BAD PAS

DE SHES GUS PAR BYA, ,LAS NI MTHA' DAG POR BYAS LA, ,CHO GAS BLA
MA DAM PA MCHOD, ,KUN MKHYEN YE SHES NGO BO DE, ,BLA MA DGYES PAS
STER BAR BYED, ,MAN NGAG RIN CHEN THOB PA LAS, ,RANG BYIN BRLABS
NAS RNAL 'BYOR CHE, ,NGES PAR DGYES PA 'DI NYID DE, ,BLA MA DGYES
LA BYANG CHUB THOB, ,DE PHYIR BLA MA NYID NI RGYAL BA STE, ,'DIR

NI RDO RJE 'DZIN PA CHOS DBYINGS MCHOG ,BLA MA RNAMS KYIS LEGS
SPYOD LAS, ,DGYES PAR MI 'GYUR CI YANG MED, ,GANG 'DIR LAS DANG
POR BYED PAS, ,'DOD PA'I LHA LA DES MCHOD BYA, ,SBYIN SREG LAS
DANG TSES DANG NI, ,GZA' SKAR NGES PAR BYAS LA DBYE, ,RNAL 'BYOR
YID MTHAR PHYIN PAS NI, ,MCHOD BSGOM BZLAS PA NGES PA MED, ,TSES
SBYOR

GZA' SKAR DBYE BA DANG, ,PHAN PAR BYED PA'I BLO YANG MED, ,SBYOR
BA GANG MCHOD BSAM GTAN TE, ,DE BZLAS ME YI MCHOD PA STE, ,DE NI
NGES DANG SBYOR BA DE, ,DE NYID TSES SOGS DBYE BA'O, ,DE PHYIR
RNAL 'BYOR MNGON DGA' BYA, ,RGYUN MI 'CHAD PAR BKUR STI BYA, ,BLA
MA'I ZHABS KYI PADMA LA, ,GUS PA CHEN PO RTAG TU BYA, ,HE RU KA
DPAL MAN NGAG BYAS, ,

GANG ZHIG BDAG DGE LAS BYUNG BA, ,MAN NGAG RIN CHEN RNYED PA DES,
,'GRO BA HE RU KAR 'GYUR SHOG, DPAL HE RU KA'I MAN NGAG CES BYA
BA RANG BYIN GYIS BRLAB PA RDZOGS SO,, ,,BLA MA'I MAN NGAG RNYED
PA DE, ,'KHRUL BAS 'JIGS NAS BDAG 'DIR BRIS, ,DE LA SKYES BU YON
TAN CAN, ,SNGAGS RIG PAS NI BZOD PAR RIGS, ,DPAL 'JAM DPAL

DBYANGS KYIS BYIN GYIS BRLABS PA MKHAS PA CHEN PO SLOB DPON DPAL
BZANG PO ZHABS KYI PADMA'I RDUL LA GUS PA DPAL TING NGE 'DZIN RDO
RJES MDZAD PA'O,, ,,BAL PO'I PAndI TA DANG, BOD KYI LO TZ'A BA
DGE SLONG SHES RAB YE SHES DANG, DPYAL SE TZE BSOD NAMS RGYAL
MTSAN GYIS BSGYUR,, ,,