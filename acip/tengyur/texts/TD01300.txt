@198B #, ,RGYA GAR SKAD DU, SARBA BH'U TA BA
LIm BI DHI N'A MA, BOD SKAD DU, 'BYUNG PO THAMS CAD KYI GTOR
MA'I CHO GA

ZHES BYA BA, DPAL KYE'I RDO RJE LA PHYAG 'TSAL LO, ,AE WAm RNAM
PAR NGES BZHUGS PA'I, ,RDO RJE SEMS DPAR PHYAG BYA STE, ,RNAM
'TSE LOG 'DREN LA SOGS LAS, ,SEMS CAN BSRUNG PHYIR GTOR MA
BRTZAM, ,KYE YI RDO RJER LDAN PA YI, ,RNAL 'BYOR PA YIS BSGOM
BYA BA, ,CHOS KYI

'BYUNG GNAS NANG DU NI, ,PADMA 'DAB BRGYAD SUM BRTZEGS LA, ,DKAR
NAG DMAR PO'I AOm H'Um A'A:, ,RIM PAR LHA CHEN BRGYAD DANG NI,
,PHYOGS SRUNG BRGYAD DANG KLU CHEN BRGYAD, ,PADMA'I 'DAB LTAR
BSKYED BYA STE, ,MDUN DU DBANG PHYUG CHEN PO BSKYED, ,G-YAS SU
LHA YI DBANG BO BSAM, ,

@199A *, ,RGYAB TU TSANGS PA BSKYED BYA STE, ,G-YON GYI PHYOGS
SU KHYAB 'JUG GO, ,ME RU 'DOD PA'I DBANG PHYUG BSKYED, ,SRIN POR
TSOGS KYI BDAG PO STE, ,BHRim GI RI TI RLUNG MTSAMS SU, ,DBANG
LDAN MTSAMS SU KARTI KA ,MDUN GYI 'DAB MAR BRGYA BYIN BSAM,
,G-YAS SU MTHAR

BYED DGOD PAR BYA'O, ,CHU LHA RGYAB KYI 'DAB MA LA'O, ,DE LTAR
G-YON DU NOR SBYIN DGOD, ,ME YI MTSAMS SU ME LHA CHE, ,BDEN
BRAL DU NI SRIN PO'O, ,RLUNG GI MTSAMS SU RLUNG LHA'O, ,DBANG
LDAN MTSAMS SU 'BYUNG PO'I BDAG ,STOBS KYI RGYU DANG DUNG SKYONG
DANG, ,MTHA' YAS NOR RGYAS

DE BZHIN TE, ,'JOG PO DANG NI RIGS LDAN DANG, ,PAD CHEN SHIN TU
PAD CHEN PO, ,THAMS CAD ZHAL GCIG PHYAG GNYIS TE, ,RDO RJE DRIL
BU PHYAG NA 'CHANG, ,RANG 'OD RIG MAS YANG DAG 'KHYUD, ,GDAN LA
G-YAS BRKYANG PA YIS BZHUGS, ,RANG RANG THUGS KA'I SA BON LAS,
,'OD ZER

LCAGS KYU LTAR 'PHROS PAS, ,LHA CHEN BRGYAD LA GZUGS KHAMS DANG,
,GZUGS MED GNAS PA'I LHA BSDU'O, ,'DOD PA'I KHAMS KYI LHA DANG
MI, ,PHYOGS SRUNG BRGYAD LA RAB TU BSDU, ,NGAN 'GRO GSUM DANG
LHA MA YIN, ,KLU CHEN BRGYAD LA BSDU BAR BYA, ,RANG BZHIN GNAS
LA

BZHUGS PA YI, ,DKYIL 'KHOR BA RNAMS SPYAN DRANG PHYIR, ,GOO R'I
YIS NI DGUG BYAS LA, ,TZOO R'I YIS NI ZHAGS PAS BCINGS, ,PE T'A
L'I YIS LCAGS SGROG BSDAM, ,DRIL BUS MNYES BYED GHASMA R'I,
,RNAL 'BYOR PA YI THUGS KA NAS, ,'OD ZER LCAGS KYU LTAR 'PHROS
NAS, ,PHYOGS

BCU'I RGYAL BA SRAS BCAS DGUG ,DE LA PHYI NANG GSANG MCHOD DE,
,DE RNAMS KYIS NI DBANG BSKUR MTHAR, ,RANG RANG BDAG POS DBU LA
BRGYAN, ,LHA CHEN BRGYAD LA RTAG PA YIS, ,RDO RJE YIS NI PHYOGS
SKYONG BRGYAD, ,GAR DBANG GIS NI KLU CHEN BRGYAD, ,DE LA CHO GAS
GTOR MA BSGRUB, ,

RLUNG DANG ME YI DKYIL 'KHOR LAS, ,A'A: LAS BYUNG BA'I PAD SNOD
BSAM, ,DENG NI BHR'Um A'Am DZR'im KHAm H'Um, ,GO KU NGA HA NA
LAS NI, ,SANGS RGYAS LNGA DANG SEMS CAN LNGA, ,ZLA BA NYI MA'I
BAR DU BSAM, ,NYI DBUS H'Um BYUNG RDO RJE STE, ,'BAR BA DANG NI
SPROS PA YIS, ,'CHI MED RAB TU BSGRUB

@199B PAR BYA, ,CHANG GI RANG BZHIN 'DI BSGOMS NAS, ,AOm A'A:
H'Um GIS BYIN BRLABS DBUL, ,DE NAS GTOR MA GTANG BA'I SNGAGS,
,AOm AINDA, DZA MA, DZA LA, DZA KKHA, BH'U TA, BAHNI, BA AU,
RAKHKHA, TZADNA, S'U DZDZA, M'A MA, PAPPA, TA LA, P'A T'A LI,
A'A: GHA SR'A H'A, DE NI GTOR MA'I MGRON NO, ,

AI DAm, BA LIm, BHU NYDZA, DZI GHA, PHULLA, DH'U PPA, M'Am SA,
BAm GHA, DE NI GSOL BAR ZHU BA'O, ,AAMBA SARBA K'ADZDZA S'A DHA
KHANTI KHU nnI PHEt GANG, DE NI DON ZHU BA'O, ,AOm AA K'A RO MU
KHA SARBA DHA RM'A n'Am, A'ADYA NU TPANNA T'A TA, AOm A'A: H'Um
PHAt SV'A H'A, DE NI BYIN GYIS BRLABS PA'I SNGAGS SO, ,DE NAS
DGYES PAR

BYAS NAS GSHEGS SU GSOL, YI GE BRGYA PA BRJOD PAR BYA STE, AOm
BADZRA SATVA SA MA YA, MA NU P'A LA YA, BADZRA SA TRA TVE NO PA
TIshthA, DRi dHO ME BHA BA, SU TOshDYO ME BHA BA, AA NU RAKTO ME
BHA BA, SU POshDYO ME BHA BA, SARBA SIDDHI MME PRA YATZTSA,
SARBA KARMASU TZTSA ME, TZITTAm SHRE YA:, KU RU H'Um, HA HA HA
HA HO: BHA GA B'AN,

SARBA TA TH'A GA TA BADZRA M'A ME MUNYTZA, BADZR'I BHA BA MA H'A
SA MA YA SATVA A'A:, GTOR MA 'DI SBYIN ZHING RAB TU MCHOD PAR
BYED NA, RNAL 'BYOR BA LA 'BYUNG PO THAMS CAD KYIS LEGS PAR BYED
PAR 'GYUR RO, ,DE TSE DE LA BDE BA RNYOG PA MED PA NYID DANG,
LHA MNYES PA DANG, 'KHOR DGE BAR 'GYUR RO, ,GAL

TE 'BYUNG PO'I TSOGS DE LA GTOR MA BYIN NA, DBANG DANG MNGON
SPYOD DANG DGRA'I SDE GZHIG PA DANG, BSKRAD PA DANG, DGUG PA
DANG, ZHI BA DANG, BDE BA DANG, RGYAS PAR BYED PAR 'GYUR RO,
,'BYUNG PO THAMS CAD KYI GTOR MA'I CHO GA SLOB DPON NAG PO ZHABS
KYIS MDZAD PA RDZOGS SO,, ,,

LO TZ'A BA SH'A KYA'I DGE SLONG NYI MA RGYAL MTSAN DPAL BZANG
POS, DPAL THAR PA GLING GI GTZUG LAG KHANG CHEN POR LEGS PAR
BSGYUR CING GTAN LA PHAB PA'O,, 