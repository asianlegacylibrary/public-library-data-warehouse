@87A #, ,RGYA GAR SKAD DU, ,SU KU SU MA N'A MA DVI KRA MA TA TVA BHA
BA NU KHA

A'A GA MA SA DA BYA PRiTTI, BOD SKAD DU, MDZES PA'I ME TOG CES
BYA BA RIM PA GNYIS PA'I DE KHO NA NYID BSGOM PA ZHAL GYI LUNG GI
'GREL PA, THAMS CAD MKHYEN PA LA PHYAG 'TSAL LO, ,DPAL LDAN BDE
RDZOGS ZAB GSAL GNYIS MED 'OD ZER LDAN, ,DE YI RANG BZHIN ZHI BA
BCU

DRUG PHYED CHA 'BAR, ,DON DAM SNYING PO DE STON BLA MA GSUM PO
RAB, ,DE LA BYA BYED GSUM MNYAM PA YIS RTAG TU 'DUD, ,CES BYA
BA'I TSIG DANG PO 'DIS NI BDAG CAG GI BLA MA CHEN PO LHA SANGS
RGYAS DPAL GYI YE SHES ZHABS KYI ZHAL SNGA NAS KYIS BYANG CHUB
SEMS DPA' 'JAM PA'I DBYANGS KYI

LUNG BSDU BAR BYA BA'I PHYIR KHYAD PAR GYI RIN PO CHE GSUM LA
SKYABS SU 'GRO BAS BGEGS KYI BAR CHAD MI 'ONG ZHING BSAM PA
RDZOGS PAR BYED PA'I CHED DU MCHOD PA BRTZAM STE, YA RABS RNAMS
KYI RJES SU 'BRANG BA'I PHYIR RO, ,DE LA DPAL LDAN ZHES BYA BA LA
SOGS PA'I TSIG GIS NI MCHOD

PA'I YUL GO RIMS BZHIN DU SANGS RGYAS DANG, DE'I RANG BZHIN GYI
CHOS DANG, DE STON PA'I DGE 'DUN RIN PO CHE STON TO, ,DE LA BYA
BYED CES BYA BA LA SOGS PA'I TSIG GIS MCHOD PA'I THABS STON PAR
BYED DE, ,DE LA DANG PO DPAL LDAN ZHES PAS NI RGYU PHUN SUM TSOGS
PA GSUNGS

@87B SO; ,BDE RDZOGS ZHES PA LA SOGS PA'I TSIG GIS NI 'BRAS BU
PHUN SUM TSOGS PA GSUNGS SO, ,DE YANG BDE RDZOGS ZHES PA NI LONGS
SPYOD RDZOGS PA'I SKU STON TO, ,ZAB GSAL GNYIS MED CES PAS NI
CHOS KYI SKU STON TO, ,'OD ZER LDAN ZHES PAS NI SPRUL PA'I SKU
STON TO, ,DE YI RANG

BZHIN ZHI BA ZHES PAS NI RANG BZHIN GYI CHOS STON TO, ,BCU DRUG
PHYED CHA 'BAR ZHES PAS NI MTSON BYED KYI CHOS STON TO, ,DON DAM
SNYING PO DE ZHES PAS NI KHYAD PAR DU BYED PA BSTAN TO, ,BLA MA
GSUM PO RAB CES PAS NI KHYAD PAR DU BYAS PA'I DGE 'DUN STON TO,
,DE LA BYA BYED GSUM MNYAM PA

YIS ZHES PAS NI KHYAD PAR DU 'PHAGS PA'I THABS STON TO, ,RTAG TU
'DUD CES PAS NI MI 'GYUR BA'I THABS STON PAR BYED DO, ,DE NI RE
ZHIG SPYI'I DON TO, ,YAN LAG GI DON BRJOD PAR BYA STE, DE LA DPAL
ZHES PAS NI BSOD NAMS DANG YE SHES KYI TSOGS SO, ,DE YANG GANG
ZHE NA,

SBYIN PA LA SOGS PA STE, PHA ROL TU PHYIN PA'I LUGS SO, ,RTEN
DANG RTEN CAN DE BZHIN NYID DANG BCAS PA STE, LAS DANG PO PA LA
SOGS PA'I RNAL 'BYOR PA RNAMS KYI'O, ,SHIN TU LEGS PAR SBYANGS
PA'I PHYAG RGYA PHUL DU BYUNG BA'I CHOG DANG BCAS PA STE, RDZOGS
PA'I RNAL 'BYOR PA RNAMS

KYI'O, ,'DI NI GZHAN DU'ANG SHES PAR BYA BA STE, DE RNAMS GANG LA
YOD PA DE LA DPAL LDAN ZHES BYA'O, ,RNAM PA THAMS CAD MKHYEN PA'I
YE SHES NI TSOGS GNYIS LAS BYUNG BA'I PHYIR RO, ,BDE RDZOGS ZHES
PA NI BDE BA THAMS CAD KYI PHUL DU BYUNG BA STE, DE YANG DGA'
BA'I YE SHES LAS

SKYES SHING, ,DE RNAM PAR DAG PA MTSAN DANG DPE BYAD KYIS RNAM
PAR BRGYAN PA BYANG CHUB KYI SNYING PO'I SKU BZHIN DU YONGS SU
DAG PA'I GDUL BYA RNAMS LA BLA NA MED PA'I LONGS SPYOD RGYUN DU
RDZOGS PAR MDZAD CING RTAG TU BZHUGS PA'O, ,ZAB GSAL GNYIS MED
CES PA NI 'DUS MA BYAS DANG 'DUS

BYAS GNYIS SU MED PA STE, DE YANG NYAMS GCIG GIS RTOGS PA'I SPYOD
YUL NI YIN GYI, BYED PA NI MA YIN PA DUS GSUM DU YANG 'GYUR BA
MED PA GTING DPAG DKA' BA DE NI 'DUS MA BYAS PA'O, ,YE SHES SKAD
CIG MA RGYUN MI 'CHAD PAR GNAS SHING RIGS PAS RNAM PAR BSKYED
CING RANG

@88A *, ,BZHIN LA RTAG TU 'JUG PA NI 'DUS BYAS SO, ,DE GNYIS CHU
DANG 'O MA LTAR NAM ZHIG NA DBYER MED PA DE NI DGA' BA BAR MA'I
YE SHES TE DE RNAMS PAR DAG PA'O, ,'OD ZER LDAN ZHES PA NI SPRUL
PA ZHES PA'I THA TSIG GO, ,DE YANG SRID PA JI SRID YOD PA DE SRID
DU DAG

PA 'ANG RUNG, MA DAG PA'ANG RUNG STE, DE RNAMS KYI YID DANG MTHUN
PAR 'JUG PA STE, SH'AKYA THUB PA LA SOGS PA'I GZUGS SAM, DKYIL
'KHOR GYI 'KHOR LO'I THABS LA SOGS PA SPRO BA STE, DGA' BRAL GYI
YE SHES RNAM PAR DAG PA GANG LA YOD PA DE LA DE SKAD CES BYA'O, ,

DE YI RANG BZHIN ZHI BA ZHES PA NI CHOS KYI DBYINGS 'DUS MA BYAS
PA STE, DE RNAMS KYI RANG BZHIN DU GNAS PA RTEN CING 'BREL PAR
'BYUNG BA LA SOGS PA'I MTSAN NYID RNAMS GZOD MA NAS ZHI BA STE,
LAM GYIS MA YIN PA'O, ,BCU DRUG PHYED CHA 'BAR ZHES PA NI THIG LE
ZHES PA'I DON TO, ,

DE YANG BCU DRUG NI DBYANGS YIG RNAMS SO, ,DE YI PHYED CHA NI THA
MA'I THIG LE GCIG CES PA'I THA TSIG GO, ,DE YANG BSGRUB PAS GNAS
RNAMS DKRUGS PA LAS YI GE RNAMS BCU DRUG PAR GYUR, DE YANG NYI
ZLAR GYUR, ,DE LTA BU'I THIG LER GYUR NAS RDO RJE'I RTZE MOR 'GRO
BA STE, DE NYID

'OD ZER STONG DU 'BAR BA'I GZUGS SU RNAL 'BYOR PA RNAMS KYIS 'OG
NAS 'BYUNG BA'I CHO GAS BSGOMS NAS, ,JI SKAD DU GSUNGS PA'I DE
KHO NA NYID RTOGS PAR 'GYUR BA'I PHYIR RO, ,DON DAM SNYING PO DE
ZHES PA NI 'DAS MA THAG PA'I CHOS RNAMS SO, ,DE STON PAR BYED
PA'I BLA MA NI GSUM STE,

PHUL DU BYUNG BA'I LAM STON PAR BYED PAS NA RAB CES BYA STE,
MCHOG CES BYA BA'I THA TSIG GO, ,DE YANG GSUM STE, RGYU DANG
RKYEN DANG, LHAN CIG BYED PA'I SLOB DPON NO, ,DE NYID BLA MA'I
ZHAL SNGA NAS GZHUNG 'DIS BSTAN TE, 'DI SKAD DU, THUN MONG THUN
MIN DAM TSIG GNANG, ,CHU

SOGS RIM PAS RANG GI RGYUD, ,DAG BYED SLOB DPON NYID DU BSGRUB,
,RGYU YI SLOB DPON CHEN PO'O, ,DE DANG LHAN CIG RTZEN BYED CING,
,BCU DRUG CHA YI RANG RGYUD LA, ,ZHING DAG BYED PA'I LHA MO CHE,
,RKYEN GYI SLOB DPON NYID DU BSHAD, ,DE YIS GNANG BYAS RANG GI
RIGS, ,LHAN CIG

@88B RTZEN PAS BYIN RLOB PAS, ,DGA' BA'I LHAN CIG SKYES RTOGS
PAS, ,LHAN CIG BYED PA'I SLOB DPON NO, ,ZHES GSUNGS SO, ,DE RNAMS
KYANG DON DAM PA'I SNYING POS RNAM PAR SBYANGS PA STE, THOS PA LA
SOGS PA'I STOBS KYIS GROL BA'I NUS PA RNYED PA'O, ,JI SKAD DU,
SHING

LAS 'GRED PA'I MI GANG ZHIG ,MI 'DOD KYANG NI RAB TU LTUNG, ,DE
BZHIN BCOM LDAN 'DAS GSUNGS PA'I, ,STOBS KYIS DE BZHIN NYID THOB
PO, ,ZHES GSUNGS SO, ,DE RNAMS LA BYA BYED GSUM MNYAM PAS SHES
TE, ,BYA BA GSUM NI RIN PO CHE GSUM MO, ,BYED PA GSUM NI

LUS LA SOGS PA GSUM MO, ,DE MNYAM PA NI GCIG TU 'DRES PAS BLOS
ZIN PA STE, BSGOM PA LA SOGS PAS ZHES PA'I THA TSIG GO, ,DE NYID
KYIS DE RNAMS MNYES PAR GYUR PA'I PHYIR RO, ,RTAG TU 'DUD CES PA
NI MNGON PAR RTOGS PA NAS BZUNG STE MTHA' MED PA'I 'KHOR

BA YAN CHAD KYI BAR DU DBYER MED PA'I BLOS ZIN PA STE, ,GZHAN
LTAR JI SRID 'TSO'I BAR DU ZHES PA NI MA YIN NO, ,GANG GI PHYIR
RTOG PA SNGON DU GTONG BA'I NYAN PA PO RNAMS KHAS MI LEN PA DE'I
PHYIR, ,'JIG RTEN GSUM GYI SGRON MA LA SOGS PAS BSHAD PAR KHAS
'CHES PAS DE RNAMS KYI

'JUG PA'I YAN LAG GSUNGS SO, ,'JIG RTEN GSUM ZHES PA NI SA 'OG LA
SOGS PA NA GNAS PA'I SEMS CAN RNAMS SO, ,DE RNAMS KYI NANG NA MAR
ME LTA BU RANG DANG GZHAN GSAL BAR BYED PA'I PHYIR SGRON MA'O,
,DE RNAMS KYIS 'DAS PA LA SOGS PA'I DUS SU 'DI 'BA' ZHIG

STON PA'I PHYIR RAB TU BSNGAGS PA'O, ,DE GANG ZHE NA, CHOS RNAMS
KUN GYI SNYING PO ZHES TE, GZUGS LA SOGS PA RNAMS DE LAS BYUNG
BA'I PHYIR DANG, ,MI 'GYUR BA'I PHYIR DANG, 'DOD PA'I 'BRAS BU
'BYIN PA'I PHYIR RO, ,DNGOS KUN DE NYID CES PA NI, ,CHOS THAMS
CAD LA

DUS GSUM DU YANG MI G-YO BA'I PHYIR RO, ,SRID PA'I DUG CHU ZHES
PA NI RNAM PAR RTOG PA NI SRID PA STE, DE NYID KYIS ZIN PA RNAMS
'CHI BAR 'GYUR BA'I PHYIR, ,DUG CHU DANG 'DRA'O, ,DE YANG THOG MA
MED PA'I DUS NAS GNYIS SU MED PA'I YE SHES LA 'KHRUL PA STE, SNA
YANG MED

@89A *, ,PA NYID DO, ,THABS DANG BCAS PA'I DE NYID KYIS BLO 'JIG
PAR 'GYUR BA'I PHYIR ZLOG BYED CES BYA'O, ,THABS DE YANG GANG ZHE
NA, GSUM KHONG BAm STENG 'BAR ZHES TE, GSUM NI CHOS 'BYUNG GI
PHYAG RGYA STONG PA NYID LA SOGS PA'I RANG BZHIN GRU GSUM

DANG LDAN PA GSANG BA'I PADMA'O, ,DE'I KHONG PA NI NANG STE, 'DAB
MA BRGYAD PA STE LTE BA DANG GE SAR GYIS BSKOR BA NAM MKHA'
LNGA'I RGYAN DANG LDAN PA'O, ,BAm NI RDO RJE DE'I STENG NI NOR
BU'I CHA STE, DE NA 'OD ZER 'BAR BA'I KUN RDZOB BYANG CHUB KYI
SEMS JI BZHIN PA'I DON LA MI SLU BA'I THIG

LE'O; ,DE NYID LAS DANG PO LA SOGS PA BLO GZHAG PAS JI SKAD DU
GSUNGS PA RNAMS RTOGS PAR 'GYUR BA'I PHYIR RO, ,DE BSHAD PAR
BYA'O ZHES SBYAR RO, ,GANG GIS SHE NA, 'JAM DBYANGS BLA MA'I LUNG
GI ZHES TE RANG BZO DGAG PA'O, ,'JAM ZHING MNYEN PA'I DBYANGS
GANG

LA YOD PA DE NI 'JAM DBYANGS TE, DE'I LUNG NI DE LAS 'ONGS PA'O,
,CI'I PHYIR BSHAD CHE NA, RTOGS PA'I PHYIR ZHES TE, SKAL BA DANG
LDAN PA 'BA' ZHIG GIS MI BRJED PA'I PHYIR GZUGS SU BYA BA'I PHYIR
RO, ,DE RNAMS KYIS BLO GROS CAN RNAMS 'JUG PA'I YAN LAG RNAMS
STON

TO; ,DE YANG GANG ZHE NA, CHOS THAMS CAD KYI DE BZHIN NYID THABS
DANG BCAS PA NI BRJOD PAR BYA'O, ,SEMS CAN 'GA' ZHIG GI RTOGS PA
NI DGOS PA'O, ,DE DANG LUNG GNYIS THABS DANG THABS LAS BYUNG BA'I
MTSAN NYID DU GNAS PA NI 'BREL PA'O, ,DGOS PA NAN TAN DU BYAS

PAS SRID PA'I DUG CHU BZLOG NAS BDUD RTZI'I RO RNYED PA NI DGOS
PA'I YANG DGOS PA'O, ,DE BAS NA BSHAD PAR BYA ZHES TE NGES PA'I
TSIG LA SOGS PA DANG LDAN PAR RO, ,DE RNAMS DANG LDAN PA NI CHOS
YANG DAG PA'O, ,ZHES GSUNGS PA'I PHYIR RO, ,DA NI 'GRO BA RNAMS
DAD PAR BYA BA'I

PHYIR; RDZE BTZUN BDAG NYID KYIS DE KHO NA NYID MNYES PA'I LO
RGYUS GSUNGS PA, DBUS KYI YUL CHEN ZHES PA LA SOGS PA'O, ,DE LA
BDAG CAG GI BLA MA CHEN POS DANG POR YUL KHAMS NI DBUS ZHES BYA
BA STE, NA LENDRA'I PHYOGS SO, ,YUL GYI MING NI KHA BIR ZHES
BYA'O, ,DE NA GRONG KHYER

@89B RDO 'JOG CES BYA BA YOD DO, ,DE YI PHYOGS GCIG NA 'PHAGS PA
MANG POS BKUR BA'I SDE PA GZHUNG SNA TSOGS KYIS DUB PA LAS, SHES
RAB KYI PHA ROL TU PHYIN PA LA SOGS PA THOB PA, BZANG PO SENG GE
ZHES BYA BAR GRAGS PA RAB TU THOB PA ZHIG YOD PA DE MNYES PAR
BYAS NAS PHA ROL TU PHYIN

PA'I LUNG THOB NAS DE LAS GZHAN PA'I GZHUNG YANG MANG DU THOS PAS
DE NYID LA 'THAD BSGRUB KYIS RNAM PAR DPYAD CING GNAS PA LA SHR'I
NA LENDRA RIG PA'I CHOS GRVA CHEN PO NA GNAS PA'I DGE SLONG MA
YON TAN BSHES GNYEN ZHES BYA BA, ,BRAM ZE'I RIGS SU SKYES PA DAD
PA BRTAN BA ZHIG YOD

PA DE'I NGOR, BLUN BLOS ZHES TE PHA ROL TU PHYIN PA'I BLOS GNAS
PAS DE BZHIN NYID JI LTA BA BZHIN DU MA RTOGS PA'I PHYIR RO, ,RAB
TU BYED PA PHYOGS 'GA' RTZOM BYED PA'I, ,ZHES PA NI SHES RAB KYI
PHA ROL TU PHYIN PA'I BSDUS DON LA SOGS PA NYUNG SHAS CIG LA BLO
'PHROD PAS RTZOM PA

DANG STON PA BYAS TE, PHA ROL TU PHYIN PA'I GZHUNG DES PHAN GDAGS
PAR BYA BA'I PHYIR RO, ,DE NAS YUL DBUS LAS BYANG DU DPAG TSAD
NYIS BRGYA SUM CU'I PHYOGS NA YON TAN KUN 'BYUNG ZHES TE MKHA'
'GRO MAS BYIN GYIS RLOB PA PHAL CHER DE LAS 'BYUNG BA'I PHYIR,
,AU RGYAN GYI YUL LA BYA'O, ,

DER BGROD NAS DE'I PHYOGS GCIG NOR BU'I GLING DU SKU 'KHRUNGS
PA'I PHYAG RGYA CHEN PO THOB PA, ,DPAL SNA TSOGS GZUGS ZHES KYANG
GRAGS PA, SLOB DPON CHEN PO 'JOG SGEG RDO RJE ZHES BYA BA YOD DE,
DE LA BYA BA DANG RNAL 'BYOR GYI RGYUD MANG DU THOS NAS, ,'BAD
PAS RNAM PAR DPYAD PA YANG

BYAS SO, ,YANG GNAS DE NYID KYI PHYOGS GCIG NA BSAM GYIS MI KHYAB
PA'I RIM PA MAN NGAG THOB PA, RNA 'BYOR MA CHEN MO DE NYID BRNYES
PA GU NE RU ZHES BYA BA ZHIG GNAS PA DE'I DRUNG DU BGROD NAS DE
MNYES PAR BYAS TE, BLA NA MED PA'I RGYUD MANG DU THOS PAR BYAS
NAS, JI SKAD DU GSUNGS

PA'I DAM TSIG DANG DBANG LA SOGS PAS BLA MA DE'I LUNG THOB NAS
GZOD BSGOM PA LA ZHUGS SO, ,LHAS RMI LAM DU BSTAN PA AU RGYAN GYI
GNAS DE YI BYANG PHYOGS KYI CHAB SGO NA, GDOL PA'I RIGS DZ'A THIG
DZVA LA ZHES BYA BA LA BU MO LO BCU DRUG LON PA ZHIG YOD KYIS, DE
NI RIGS LAS SKYES

@90A *, ,PA'I RNAL 'BYOR MA LA KshM'I CHEN MO ZHES BYA BA YIN YIS
DER SONG DANG KHYOD KYI DGONGS PA 'GRUB PAR 'GYUR RO ZHES PA
DANG, 'PHRAL DU SONG NAS DE DANG BSHES SU 'THAMS NAS, ZLA BA
BRGYAD KYI BAR DU MNYES PAR BYAS SO, ,DES KYANG PHYAG RGYA CHEN
PO LA BROD PA YIN PAR

RTOGS NAS, PHRA MO'I LUNG STZAL BA TZAM GYIS DPAL DZAm BHA LA'I
GRUB PA THOB BAR GYUR TO, ,DE NAS YUL DZ'A LENDHA RA ZHES BYA BA
NA GRONG KHYER KA NO DZER ZHES BYA BA YOD DE, DE'I PHYOGS GCIG NA
SHES RAB GTZO BOR BYED BA'I RGYUD LA BSAM PA CHU KLUNG LTA BUR
GYUR PA BYIS PA CHUNG BA'I ZHABS ZHES

BYA BA'I DRUNG DU BGROD NAS, DE MA NYES PAR BYAS NAS DE'I GZHUNG
THOS SHING LUNG YANG THOB PAR BYAS TE BSGOM PA YANG NAN TAN DU
BYED DO, ,DE NAS YUL DBUS NAS LHO PHYOGS SU DPAG TSAD SUM BRGYA
YOD PA NA YUL KODKA NA ZHES BYA BA YOD DE, DE LA NAM MKHA'I SHING
LDAN ZHES BYA BA STE, CI'I PHYIR

ZHE NA; RTZA BA MED PAR SHING RNAMS LA 'KHRIS SHING STENG DU BRES
PA LTA BUR GNAS PA'O, ,YUL DE'I PHYOGS GCIG NA THABS GTZO BOR
BYED PA'I RGYUD LA DGONGS PA CHU KLUNG CHEN PO LTA BUR GYUR PA
SKYES BA GCIG GIS THOGS PA GRUB PA'I DBANG PHYUG BSRUNG BA'I
ZHABS ZHES BYA BA GNAS TE, DE YANG

RDZU 'PHRUL DANG LDAN PA'I SLOB MAS BSKOR BA'O, ,DE DAG KYANG
GANG ZHE NA, BRAM ZE TZA TRA RA ZHES BYA BA DANG, BRAM ZE GU HYA
PARTA ZHES BYA BA DANG, RGYAL RIGS MANYDZU SHR'I ZHES BYA BA DANG
RJE'U RIGS P'URnA BHA DRA ZHES BYA BA DANG, DMANGS RIGS D'I PAm
KA RA ZHES BYA BA DANG, DMANGS RIGS KHA RnA PU

TRA ZHES BYA BA DANG, SMAD 'TSONG MA A'A LO KI ZHES BYA BA DANG,
SMAD 'TSONG MA SA DU SHI LA ZHES BYA BA STE, DE KUN GYI YO BYAD
DANG GOS ZAS NI LHA MO NOR GYI RGYUN ZHES BYA BA DES NYI MA RE RE
ZHING GSER GYI MA SHA BCU DANG MU TIG GI HA RA PHYED DANG
K'ARsh'A PA nA SUM BRGYA SBYOR RO, ,BLA MA DAM PA DE'I DRUNG DU
LO DGU'I

BAR DU 'DUD CING SKYE BA GCIG GIS THOGS PAR BYAS SO, ,'DUS PA'I
RGYUD CHEN ZHES PA LA SOGS PA NI BLA MA'I DGONGS PA STE, DE LA
'DUS PA'I RGYUD NI RNAL 'BYOR RNAMS SO, ,DE'I 'GREL PA NI RNAL
'BYOR BSLAB PA SME SHA CAN GYI BU MO BI MA LA MU DRI'O, ,DE DANG
BCAS PAR BCO BRGYAD PAR DU MNYAN

@90B PA NI ZLA BA BCO BRGYAD KYI BAR DU BSGRUB PA'O, ,BDAG GIS MA
RTOGS PA ZHES PA NI RTOGS PA'I DBA' RLABS MA 'PHROS PA'O, ,BLA MA
CHEN POS KYANG BDAG GIS KYANG MA RTOGS ZHES GSUNGS PA DANG, THUGS
CUNG ZAD CHAD NAS 'DI MA RTOGS PAR GZHAN NI DON MED DO PAR BSAMS
NAS,

RANG GI PHYAG RGYA 'DUS PA'I GLEGS BAM DU BYAS NAS MGUL DU BTAGS
NAS DE LA BYANG PHYOGS SU BGROD DE, RDO RJE GDAN GYI RGYAB NA KU
BA TZA ZHES BYA BA'I TSAL YOD DE DER PHYIN PA'O, ,DE YI DGONGS PA
NI BYANG CHUB KYI SNYING PO LAS KHA PHYIR BLTAS PA'I SEMS CAN
RNAMS KYI NANG NA BDAG GNAS

TE; DE NA 'DOD CHAGS LA SOGS PA'I STAG DANG DRED LA SOGS PA MANG
ZHING SHIN TU 'JIGS PA'I SA STE, BDAG DE LAS THAR PAR 'DOD PA'I
PHYIR DER ZLA BA DRUG BSKUL BA DANG BCAS PA'I BSGRUB PAS GZHAN
PA'I CHOS RNAMS KYI DE BZHIN NYID RTOGS SO ZHES SO, ,JI LTAR
RTOGS SHE NA, SPRUL PA'I DGE SLONG

ZHES PA LA SOGS PA'O, ,DE YANG RDO RJE 'DZIN PA CHEN POS SPRUL
PA'I DGE SLONG BYI BA'I SHAM THABS CAN CHOS GOS LAS THOD BYAS PA
GCIG ZHING RMI ZHING GNAS PA DANG, BLA MA GNYIS TE BU CHUNG DANG
LDAN PA'I BUD MED NGAN PA DANG, KHYI MO DKAR BA MTSAN MA CAN NO,
,DE RNAMS DANG PHRAD PA LAS

RTOGS PA'I RLABS MI MNGA' BAS BLA MAS DE RNAMS LAM KHREL TO, ,DE
NAS DGE SLONG GIS SNGAGS KYI SPYOD PA'I MCHOG LA GNAS PAR SHES
NAS, DE LA SPYAN RAS KYIS BTZA' BA'I PHYIR, 'JAM DBYANGS KYI
DKYIL 'KHOR SPRUL LO, ,TSES GANG ZHE NA, MGO DANG LAG GNYIS YOL

DANG TSES BRGYAD RGYAL LA BAB CES SO, ,RNAM ZLA GANG ZHE NA,
,STON ZLA RA BA ZHES SO, ,DUS GANG ZHE NA, THOR RANGS SKYEG RENGS
SHAR DU SU ZHE'O, ,DER SPRUL PA'I DKYIL 'KHOR DANG BLA MA LA MOS
PA DRIS PA DANG, SPRUL PA'I DKYIL 'KHOR LA MOS PAR BKA' STZAL PA
DANG, DGE SLONG

BLA MA DANG BCAS PA DE NYID DU KANG PA CHUNG DU CIG GI NANG DU
ZHUGS SO, ,DE NAS BLA MA CHEN POS 'JAM PA'I DBYANGS KYI DKYIL
'KHOR LA DE BZHIN NYID BLANG BAR BYA BA'I PHYIR GSOL BA 'DI SKAD
DU BTAB PO, ,KHYOD NI ZHES PA LA SOGS PA'O, ,SEMS CAN KUN ZHES PA
NI DAG PA DANG MA DAG

@91A *, ,PA RNAMS SO, ,YAB STE ZHES PA NI DE RNAMS KYANG DE'I YE
SHES LAS 'KHRUNGS PA'I PHYIR RO, ,YUM YANG YIN ZHES PA NI DE'I
CHOS KYI DBYINGS LAS BYUNG BA'I PHYIR RO, ,BDAG LA SOGS PA ZHES
PA NI YE SHES ZHABS NAS RIM PA LAS BYUNG BA JI SNYED PA'O, ,'JIGS

PA CHE ZHES PA NI 'KHOR BA'I RGYA MTSO NAS ZAB GSAL GYI GRU SHOR
NAS LAS DANG NYON MONGS PA'I DBA' RLABS KYIS DKRUGS NAS SKYE GNAS
BZHIR DED DE, MI RTAG PA'I SRIN PO'I KHAR 'GRO BA'O, ,'GRO BA'I
DBANG PO ZHES PA NI BDAG POR GYUR PA'I PHYIR RO, ,RJE BTZUN ZHES
PA NI BKUR BA'I

'OS SU GYUR PA'I PHYIR RO, ,SDUG BSNGAL SEL ZHES PA NI CHOS STON
PA'I PHYAG GIS GONG DU SMOS PA LAS SGROL BA'O, ,YAB STE YUM YANG
YIN ZHES BSTAN PA'I PHYIR, KHAMS GSUM GTONG BYED CES SO, ,SO SO'I
SKYE BO LAS CHE BA NI NYAN THOS TE, DE LAS RANG SANGS RGYAS,

DE LAS BYANG CHE BA PHA ROL TU PHYIN PA'I BYANG CHUB SEMS DPA'
STE, DE LAS KYANG CHE BA NI 'JAM PA'I DBYANGS TE, MTHAR THUG PA'I
GNAS RTOGS PA'I PHYIR RO, ,SKYE BO NI 'PHAGS PA'I CHOS RNAMS
MNGON DU MA BYAS PA RNAMS SO, ,DE SKYONGS ZHES GSOL BA BTAB PA'O,
,DE LTAR

'BYUNG BA'I GNAS SU BSTAN NAS, ,DA NI GNYIS PA'I CHAS YI GE DANG
BRAL BAR STON PA, THOG MA ZHES PA LA SOGS PA'O, ,THOG MA MED
KHYOD CES PA NI ZAB MO STE DANG PO MED PA'O, ,DE MED PAS ZLA BA
TSES PA'I RNAM PA LTA BU'I NGA RO MED PA STE, THIGS PA NI THIG
LE'O, ,STENG

CHA NI AOm STE GZHAN YANG RTOGS PAR BYA'O, ,DE RNAMS MED PAS YI
GE MED CES TE DE RNAMS KYIS KHYAD PAR DU BYAS PA RNAMS MED DO,
,DE LTAR MED KYANG DE RTOGS PA'I YE SHES KYIS SEMS CAN GYI KHAMS
RNAMS GSO BAR BYED PAS NA, BDUD RTZI RAB DGA' BA DE STONG BYED,
,CES SO, ,

DE NYID GSUNGS PA, 'GRO LA PHAN PHYIR ZHES SO, ,BDE BA NI MCHOG
GI DGA' BA'O, ,SANGS RGYAS RNAM KUN ZHES PA NI PHUNG PO LA SOGS
PA'O, ,DE RNAMS LA RAB DGYES BDE BA ZHES TE ZAB MO DANG, YANG DAG
PAR GSAL BA MTSON PA NYAMS DGA' BA'I GZI BRJID PHUNG PO'O, ,DE LA

@91B MGON CHEN KHYOD KYIS ZHES TE 'KHYAM PA LTA BUR GNAS PA'I
SKYABS SU GYUR PA'I PHYIR NA 'JAM DBYANGS SO, ,GTONG BAR MDZOD
CES PA NI THABS KYIS STER BAS GZHAN GYI RGYUD LA 'PHRO BAR MDZOD
CIG CES PA'O, ,DE LTAR RANG BZHIN GYIS BSTOD NAS, ,DA NI LAM GYIS
BSTOD PA, SKYON GYIS

ZHES PA LA SOGS PA'O, ,DE LA SKYON GYIS MA GOS ZHES PA NI GZHAN
GYIS BRTAGS PA'I SKYON TE, JI BZHIN PA LA 'KHRUL PAR BYED PA'I
PHYIR RO, ,NAM MKHA' LTAR DE LA NI DES GOS PA MED PA STE, DE YANG
GANG ZHE NA, BLA NA MED PA'I BYANG CHUB LAM, ,ZHES TE, GANG GONG
NA MED PA NI BLA NA

MED PA STE BYANG CHUB PO, ,DE'I LAM NI DER 'GRO BA STE RIM PA
GNYIS THOB BYED DANG LDAN PA'O, ,JI LTA BU ZHE NA, SNA TSOGS SDUG
BSNGAL ZHI MDZAD CES DE RTOG PA MANG BA'I PHYIR SDUG BSNGAL YANG
MANG BA STE, DES 'JUG PA BUL MYUR GYIS DE ZHI BAR MDZAD PA'O, ,DE
NYID KYI KHYAD PAR GSUNGS

PA; SKOM PA NGOMS MDZAD CING ZHES TE, 'KHOR BA'I 'BROG DGON PA NA
LAS DANG NYON MONGS PA'I TSAD SKOM GYIS GDUNGS PA RNAMS ZHES PA'I
DON TO, ,YANG DE NYID GSUNGS PA, 'KHOR BA DBA' KLONG THAR MDZAD
CES TE, 'KHOR BA NYID DBA' KLONG STE RNAM PAR G-YENG ZHING DE
NYID DU

'KHOR BA'O, ,DE LAS 'BYUNG BAR BYED PA NI, THAR PAR MDZAD PA STE
LAM MO, ,DE NYID KYI KHYAD PAR GSUNGS PA, BDE LA 'GOD MDZAD PA
ZHES TE BDE BA NI LEGS PA SHIN TU BDE BA STE, DAM TSIG CHEN PO
RDO RJE LTA BU'I DE KHO NA NYID DO, ,RIN PO CHE'I GLING DANG 'DRA
BAR NGAL SOS PA'I PHYIR RO, ,

DE LA DGOD MDZAD PA NI LAS DANG PO PA LA SOGS PA'I RIM PAS ZHES
SO, ,DNGOS KUN RGYAL BAS MI DPOGS LAM, ,ZHES PA NI LAM 'DI NI
DNGOS PO KUN SHES PA'I RGYAL BAS KYANG NI MI DPOGS ZHES TE, BLA
MA'I MAN NGAG DANG BRAL BAS MI SHES PAR STON PA STE, DON MCHOG TU
ZAB PAR STON PA'I

THA TSIG GO, ,DA NI RJE BTZUN BDAG NYID CHE BAS BSTOD PA, ZHI
BA'I ZHES PA LA SOGS PA'O, ,ZHI ZHES PA NI KHA NA MA THOB LAS
SONG BAS KYANG PHYOGS GCIG GI GTAM YOD DE, DE LAS KYANG GONG DU
ZHI BA NI RDUL DANG RAB BRAL ZHES TE SHIN TU PHUL DU BYUNG BA'I
YE SHES KYIS KHYAD PAR DU BYAS PAS,

@92A *, ,SHIN TU PHRA BA'I RDUL DANG BRAL BA STE, THAMS CAD KYIS
MTHAR THUG PA'I GNAS RTOGS PA'I PHYIR RO, ,DE BAS NA 'JUMS PAS
SPANGS ZHES PA STE GUS PA DANG SBYOR BA LA SOGS PAS SO, ,CHOS
THAMS CAD YI GE DAM PA'I NGO BOS RNAM PAR DAG PAS NA,

TSIG DANG BRAL TE BSGRAGS KYANG KHONG DU MI CHUD DE, DE BAS NA
SGOM PA LAS 'DAS ZHES BYA'O, ,DE NYID BSTAN PA'I PHYIR, ,MKHA'
'DRA DRI MAS MA GOS PA, ,ZHES TE THAMS CAD LA KHYAB CING GDOD MA
NAS DAG PA'I PHYIR RO, ,DE NYID SGYU MA KUN 'DAS ZHES TE, KUN
RDZOB KYI BDEN PA'I

CHA RNAMS ZAD PA'I PHYIR RO, ,'DOD PA KUN LA RGYAB KYIS PHYOGS,
,ZHES PA NI GZUGS LA SOGS PA RNAMS LA RGYAB KYIS PHYOGS PA NI
YANG DAG PAR GNAS PA'I GZUGS LA SOGS PA STE YANG DAG PA'I GSAL BA
MI 'GOG PA'O, ,DE RNAMS DANG LDAN PA'I RJE BTZUN NI 'JAM PA'I

DBYANGS TE, MTHA' MED PA'I 'KHOR BA'I BAR DU DE'I RANG BZHIN DU
BZHUGS PA LA SKYABS SU MCHI ZHES SO, ,DE 'DRA BA'I RJE BTZUN LAS
BYUNG BA'I DBANG GNYIS THOB PAR BYED PA DANG BCAS PA GSUNGS PA,
DREGS MED GRAGS ZHES PA LA SOGS PA'O, ,DREGS MED GRAGS ZHES PA NI
NGA RGYAL MED PA'O,,

'JIGS MED CES PA NI YID ZHUM PAR MI BYED PA'O, ,BYANG CHUB CHEN
PO THOB KYI BAR, ,ZHES PA NI DE THOB NAS 'BRAS BU LA SPYOD PA
STE, DAM TSIG DANG SDOM PA NI SNGON DU 'GRO BA'I YANG SNGON DU
'GRO BA STE, DE BAS NA YANG DAG PA'I GNAS MA RTOGS KYI BAR DU NI
'KHOR BAR 'TSO BAR 'GYUR BA'O, ,DE

LTAR 'TSO BAR 'GYUR YANG 'JIG RTEN GYI DMYAL RTZUB TU LTUNG BAR
MI 'GYUR TE, MTHUN PA'I GZUGS SU GNAS PAS DE'I SA NYAMS DMAS PAR
BYAS PA'I PHYIR RO, ,DE BAS NA DE'I DUS SU KHYOD KYIS GSUNGS PA'I
DAM TSIG CES TE, SPANG BAR BYA BA BLA MA BRNYAS PA LA SOGS PA JI
SNYED PA DOR

BA'I MTSAN NYID DANG, BDUD RTZI LNGA BZA' ZHING GDUG PA GSAD PA
LA SOGS PA BSRUNG BAR BYA'O, ,SDOM PA ZHES PA NI MA SBYANGS PA'I
RIG MA SPANG BA LA SOGS PA DANG, YUL GYI NYE BAR LONGS SPYOD PA'I
BKAG PA SKU LA SOGS PA'I RDO RJE ZHES PAS RNAL 'BYOR PA SNYING
PO'I BSRUNG BAR BYA BA'O, ,

@92B THUN MONG MA YIN PA RNAMS ZHES PA NI GANG LA DE MED PA DE
DANG ZHES PA NI SNGA MA'I TSIG GO, ,BDAG LA SOGS PA ZHES PA NI
BSHAD ZIN TO, ,GAR CHEN ZHES PA NI DBUGS 'BYIN PAR BYED PA'I
SPYOD PA STE, SNYOMS PAR 'JUG PA'O, ,DE YI RNAM PAR ROL PA NI
PADMA'I BSTAN BCOS KYI GZHUNG

GIS GRAGS PA'I GAR TE DE MDZAD CING ZHES SO, ,DE GANG ZHE NA, NYE
BAR MTSON PA'I DON DU GSUNGS PA, SNA TSOGS PHYAG CES PA NI SNA
TSOGS SU BYED PA'I PHYAG STE, GCU BA DANG MNYE BA DANG 'KHYUD PA
LA SOGS PAS BSGRIMS RNAM ZHES SO, ,DES CI BYED CE NA, PADMO LO MA
'JAM PO

BRGYAD PHYE NAS, ,ZHES TE LHA'I PADMA 'DAB MA BRGYAD PO LTE BA
DANG GE SAR GYIS BSKOR BA NYI MA LTA BU'I CHO GAS PHYE NAS DER
GNYIS SU MED PA'I BDE BA NI ZLA BA LTA BU'I BYANG CHUB KYI SEMS
TE, DE 'BYUNG BA'I RGYU NI RDO RJE STE AOm GYIS BYIN GYIS BRLABS
PAS DMAR SKYA'I NOR BU LDAN PA'I RTZE LNGA PA STE,

DE BZHAG PAR MDZAD DE DE LAS BYUNG BA'I ZLA BAS BDAG CAG GI ZHING
DAG PAR BYAS NAS SA BCU'I YE SHES CAN DANG SKAL BA MNYAM PAR
MDZOD CIG CES PA'O, ,GSANG BA'I DBANG DE NYID CES PA NI GSANG
BA'I DBANG NGO, ,DE NYID SNGON DU SONG BA'I RGYU BAS NI MI NYAMS
PA STE, DE LAS

SHES RAB LAS SKYES PA'I YE SHES GSAL BAR 'GYUR ZHES SO, ,DE NYID
KYANG GANG ZHE NA, RDO RJE ZHES PA LA SOGS PA'O, ,RDO RJE NI
GSANG BA'I RDO RJE'O, ,'DAB CES PA NI KHYAD PAR GYI RGYU BAS NGES
PAR MTSON PA STE, GE SAR YANG SHES PAR BYA'O, ,DE GNYIS LAS SKYES
PA NI

ZLA BA ZHES TE KUNDA LTA BU'I SA BON NO, ,DE YANG DAG PAR 'DU BA
NI NA LI STONG PHRAG BDUN CU RTZA GNYIS BSGRUBS PAS BSKUL BAS BCU
DRUG TU 'DUS, ,DE YANG GSUM DU 'DUS, ,DE NYID SNYING GA'I PADMAR
PHYIN PA BSKUL NAS BYA BA DANG RLUNG GIS GZUNG BA'O, ,DE NYID
GSUNGS PA, THABS

SHES LAS BYUNG ZHES PA LA SOGS PA'O, ,DE NI GO SLA'O, ,SBAS PA
ZHES PA NI YANG DAG PA'I GZHI LA BRTEN PA'I GANG ZAG NI MANG BA
MA YIN PAS, BCOM LDAN 'DAS 'DIS TSIG DANG YI GE DANG DON MI GSAL
BAR BYAS PA STE, DE SHOD CES BLA MAS MA 'ONGS PA'I DON DU GSOL

@93A *, ,BA BTAB PA'O, ,DA NI 'JAM PA'I DBYANGS KYI GSUNG LA 'JUG
PA'I TSIG BLA MA CHEN PO'I ZHAL SNGA NAS GSUNGS PA, DE NAS ZHES
PA LA SOGS PA'O, ,DE NAS ZHES PA NI GSOL BA BTAB PA'I DE MA THAG
PA'O, ,'JAM DBYANGS ZHES PA NI 'JAM ZHING

MNYEN PA'I DBYANGS KYIS 'GRO BA RNAMS TSIM PAR BYED PA STE, SANGS
RGYAS THAMS CAD KYI SHES RAB CHEN PO RNAM PAR DAG PA'I PHYIR RO,
,DE NYID BYANG CHUB DANG 'DRES PA'I PHYIR BYANG CHUB SEMS DPA'
STE, BYANG CHUB LA DMIGS PA NI MA YIN NO, ,DE NYID KYIS NI CHEN
PO ZHES TE SA BCU'I

SEMS DPA' RNAMS DGAR BA'O, ,'DZUM PA'I BZHIN BLTAS ZHES PA NI
SHIN TU RANGS PA STE, MTHAR THUG PA'I GNAS RTOGS PA'I PHYIR RO,
,LEGS ZHES LAN GSUM GSUNGS ZHES PA NI, DE BZHIN NYID THOB BA DANG
RJES SU MTHUN PA'I SPYOD PA JI SNYED PA DANG, DON GYI

RJES SU 'BRANG BA'I GSUNG JI SNYED PAS GSOL BA 'DEBS PA DANG,
THAMS CAD ZAB MO DANG YANG DAG PAR GSAL BAR DMIGS PA LA THUGS
RANGS PA'O, ,GZHAN NI BSHAD ZIN TO, ,SGRA BRNYAN LTA BUR ZHES PA
NI BRAG CA LTA BU STE GRAG KYANG MA GRUB CES PA'I DON TO, ,RDO
RJE LTA BU DANG

LDAN PA'I GLU NI RDO RJE GLU STE DGA' BAR BYED PA'I GLU'O, ,DE
LTA BUS BDAG LA BSTAN ZHES BLA MA CHEN POS GZHAN YID BRTAN PAR
MDZAD PA YIN NO, ,DA NI AA ZHES BYA BA LA SOGS PAS 'JAM DBYANGS
KYI LUNG NYID GSUNGS TE, DE LA AA ZHES PA NI DNGOS PO THAMS CAD
KYI RANG BZHIN TE, MA

SKYES PA'I PHYIR AA NI CHOS THAMS CAD KYI SGO'O ZHES PA'I GSUNG
LA DPYAD NA, THAMS CAD 'BYUNG BA'I SGO STE, DE YANG GSAL ZAB
GNYIS SU MED PA'I RANG BZHIN NAM MKHA'I DKYIL 'KHOR LTA BU BRTAGS
PA THAMS CAD KYIS MA SKYES PA DANG PO NAS LHUN GYIS GRUB PA NYID
DU SHES PAR BYA BA'O, ,

DE YI NGO BO LAS SHES PA TZAM LTA BUR SNANG BA NI BI STE, RIG PA
ZHES PA'I MING GI YI GE DANG PO'O, ,KHA CIG DE 'BA' ZHIG LAS
BRTZAMS TE RTOGS PAR BYED DE, PHYI ROL DON RNAMS YOD PA MIN, ,SNA
TSOGS SNANG BA SEMS YIN TE, ,LUS DANG LONGS SPYOD GNAS 'DRA BA,
,SEMS

@93B TZAM DU NI NGAS BSHAD DO, ,ZHES DGONGS PA NGES PAR 'GREL PA
LA SOGS PA'I GZHUNG LA BRTEN NAS DE LAS MA RTOGS PA'I RTAG PA
THAMS CAD KYIS STONG PA NYID DU 'JUG GO, ,DE LTA BU'I RNAM PAR
SHES PA'I RGYAL PO STE, YANG ZHING G-YO BA'I RLUNG GI RTA LA ZHON
NAS RANG BZHIN LAS

BYUNG BA'I PHYIR YAm NGO, ,DE LAS SMIN PAR BYED CING TSA BA'I ME
BYUNG BA'I PHYIR RAm MO, ,DE LAS SDUD PAR BYED CING BRLAN PA'I
CHU BYUNG BA'I PHYIR BAm MO, ,DE LAS RTEN PAR BYED CING SRA BA'I
NGO BO NYID LAS BYUNG BA'I PHYIR LAm STE, DE LAS 'BYUNG BA BZHI
RNAM PAR SHES PA DANG, BSDUS PA LAS GZUGS

LA SOGS PA'I PHUNG PO LNGA GRUB PA'I PHYIR H'Um NGO, ,H'Um PHUNG
PO LNGA'I NGO BO YIN PAR SANGS RGYAS LNGA'I TSIGS SU BCAD PA 'DI
LAS DPYAD PAR BYA'O, ,JI SKAD DU, ,ZLA PHYED THIG LE RNAM GRAGS
PA, ,RNAM SNANG MDZAD KYI NGO BO'O, ,MGO BO AE DBYIBS THUR DU
GNAS, ,MI BSKYOD

PA YI NGO BO'O, ,DRIL BU LTA BU'I LUS NYID NI, ,RIN CHEN TOG GI
NGO BO'O, ,DE YI PHYIR NA DBYUG PA NI, ,TSE DPAG MED KYI NGO
BO'O, ,RING PO A'U NI PHYIN PHYOGS 'GYUR, ,DON YOD GRUB PA'I NGO
BO'O, ,ZHES 'BYUNG BAS DE RNAMS PHUNG PO LNGA RNAM PAR DAG PA'I
PHYIR RO, ,DE RNAMS

KYANG RNAM PAR MA SHES PAS BYIN GYIS MA BRLABS PA RNAMS NI GNAS
PA'I CHOS LTA BUR SNANG NGO, ,DES GZUNG BA NI G-YO BA'I CHOS LTA
BUR SNANG STE, ,DE LTAR RANG BZHIN GYIS DON GONG MA LAS MA G-YOS
TE DE'I NGO BO RTOGS PAR BYA'O, ,JI LTAR RTOGS PAR BYA ZHE NA, AA
LA LA LA HO

ZHES BYA BA SMOS TE, DE LA AA ZHES PA NI MA SKYES PA'I PHYAG RGYA
STE BDAG DANG GZHAN DBUGS 'BYIN PAR BYED PA'O, ,DE YANG KA MA LI
LA SOGS PA'I SHES RAB LAS DANG PO PA'I GANG ZAG RNAMS 'KHOR BA NA
'KHYAM PA RNAMS DMUS LONG GIS YID BZHIN GYI NOR BU RIN PO CHE
RNYED PA LTA BUR

MI SLU BA'I DE KHO NA NYID KYIS DBUGS PHYUNG BA THOB PAR BYED
PA'O, ,DE LAS BRTZAMS TE DNGOS SU'AM BSAM PAS BYIN GYIS RLOB PA
DANG BCAS TE GSUM PAR GYUR PA'I DUS SU DE DANG LHAN CIG TU PHUL
DU BYUNG BA'I SPYOD PAS JI BZHIN PA'I DE KHO NA NYID RTOGS PAR
BYED PA'O, ,DE LA RTOGS PA

@94A *, ,GANG ZHE NA, LA LA LA ZHES BYA'O, ,DE YANG DUS DANG PO
RKYEN KHYAD PAR CAN LAS STEG PA'I MDOG GIS BRGYAN ZHING KHYAD PAR
GYI GNYIS SU MED PA 'BYUNG BA DES MI SLU ZHING, MTSAN DANG DPE
BYAD DU LDAN PAR RANG 'OD KYI RIG MAS 'KHYUD PA YONGS SU DAG PA
LA SNANG

BA NI DANG PO'O, ,GCIG DANG DU MA'I RANG BZHIN DANG BRAL BA THABS
KYI CHA'I BUM PA NA GNAS PA'I BDE BA CHEN PO MI SLU BA STE NAM
MKHA'I DKYIL LTAR RNAM PAR DAG PA GNYIS SU MED PA'I GZUGS THOG MA
NAS ZHI BAR LDAN PA NI LA GNYIS PA'O, ,DE YANG THIG LE 'GOG PA'I
NGO BO GZHAN YID

DGA' BAR BYED PA'I MTSAN NYID KYIS MI SLU BA RIGS GCIG LA SOGS
PAS GDUL BYA'I RGYUD LA SNANG BAR 'GYUR BAS DE'I RGYUD YONGS SU
DAG PAR BYED CING SPYI DANG SO SO'I LAS KYIS MTHA' MED PA'I BAR
DU GNAS PA NI LA GSUM PA'O, ,DE YANG RGYUN MI 'CHAD CING MI 'GOG
PAR SRID PA JI SRID

YOD PA DE SRID KYI BAR DU RO MYANG BA'I MTSAN NYID BRGYAD DANG
LDAN PAR ZHUGS PA NI 'JIG RTEN DANG 'JIG RTEN LAS 'DAS PA'I DGYES
PA THAMS CAD KYI PHUL DU BYUNG BAS NA HO ZHES BYA'O, ,DA NI 'JAM
DBYANGS KYI GSUNG GIS DE NYID GSAL POR BSTAN PA'I PHYIR, RDZE
BTZUN ZHES PA LA SOGS

PA'O, ,DE LA RJE BTZUN ZHES PA NI 'DAS PA'I YE SHES CAN RNAMS SO,
,THUGS RJE CHE RNAMS SO, ,THUGS RJE CHE RNAMS ZHES PA NI DE'I
SBYOR BA DANG LDAN PAS NYI TSE BA LAS 'DAS PA'I PHYIR RO, ,DE
RNAMS KYIS CHES LHAG PA'I DE BZHIN NYID 'DI RTOGS PAS DE BZHIN
GSHEGS PA THAMS CAD KYI STOBS BCU LA SOGS

PA GZUGS CAN DANG GZUGS CAN MA YIN PA'I PHUN SUM TSOGS PA THOB
PAR 'GYUR TE, DUS GSUM GYI RDO RJE CHEN PO NI RDO RJE 'DZIN PA
STE MAR ME MDZAD LA SOGS PA YANG DE NYID YIN PA'I PHYIR RO, ,DE
BAS NA DE RNAMS KYIS KYANG SNOD DU RUNG BA 'GA' ZHIG GZIGS NAS
'DAS PA'I SANGS RGYAS

RNAMS KYIS KYANG GSUNGS, ,DA LTAR GYIS KYANG GSUNGS, MA 'ONGS PAS
KYANG GSUNG BAR 'GYUR BA DE 'DI NI SNOD DU RUNG BA'I DUS YIN PAS
NA YANG DAG PA'I SNOD CAN DES DON RAB TU RTOGS PAR BYA BA'I PHYIR
NGA YIS DON LA 'JUG PA'I NGAG DANG LDAN PAR KHYOD LA BSTAN PAR
BYA ZHES SO, ,DE BAS NA

@94B KHYOD KYIS YID GCIG BSDUS LA MNYAN PAR GYIS ZHES TE, SNOD
KYI SKYON GSUM SPONGS LA YON TAN GSUM GYIS BLANG BAR GYIS ZHES
PA'I DON TO, ,DE LTAR NYON CIG PAR GDAMS NAS DA NI CHOS THAMS CAD
KYI RANG BZHIN GNYIS SU MED PA'I YE SHES GSUNGS PA, CHOS RNAMS
ZHES PA LA

SOGS PA'O, ,MTSAN NYID 'DZIN PA'I PHYIR NA CHOS TE, GZUGS NAS
RNAM PA THAMS CAD MKHYEN PA'I BAR RNAMS SO, ,DE THAMS CAD KYI DUS
GSUM DU 'GYUR BA MED PA'I RANG BZHIN NO, ,NAM MKHA'I DKYIL LTA
BUR SHIN TU RNAM PAR DAG PA, ZAB MO DANG GSAL BA GNYIS SU MED
PA'I YE

SHES TE ZHES SPYIR BSTAN TO, ,DE YANG JI LTA BU ZHE NA DE NI ZHES
PA LA SOGS PA'O, ,DE NI ZHES PA NI RANG BZHIN NO, ,DNGOS MED CES
PA NI BRTAGS PA'I DNGOS PO DANG BRAL BA'O, ,BSGOM DNGOS MED CES
PA NI DE'I CHA RNAMS BSGOM PA'I DNGOS PO MED PA STE, YANG DAG PA
MA YIN PA LA BLO 'JOG PA

NI 'GAL BA'I PHYIR RO, ,DNGOS PO THAMS CAD CES PA NI MU STEGS PAS
BRTAGS PAS BRTAGS PA'I SHED CAN DANG SHED BU LA SOGS PA STE, DE
RNAMS DANG BRAL BA'O, ,GZHAN GYIS BRTAGS PA'I BYED PA MED CING
MTSAN NYID 'DZIN PA'I PHYIR KHAMS TE MIG LA SOGS PA BCO BRGYAD
DO, ,RNAM PAR SHES

PA SKYE BA'I SGO'I PHYIR SKYE MCHED BCU GNYIS TE, NYAN THOS KYIS
DE GZUNG 'DZIN DU RTOGS PAR BYED PA DES KYANG RANG BZHIN DE LA MA
ZIN ZHES SO, ,RANG BZHIN NI SEMS KYI RANG BZHIN TE, 'OD GSAL BA
NI DE'I RANG BZHIN MA SKYES PAS SNANG BAR BYED PA'I PHYIR RO, ,MA
SKYES PA'I RANG BZHIN LA

RDZAS SU RTOG PA NI 'GAL BA'I PHYIR RO, ,GDOD MA NAS DAG PA ZHES
PA NI DE NYID GDOD MA NAS DAG PA STE, YE SHES SGYU MA KHO NA STE,
DE LTA BU NI BYED PA MA YIN PAS NA DE SKAD CES DPER NA NAM MKHA'
BZHIN NO, ,DE BAS NA DE NYID KYI 'KHRUL PA LA SEMS CAN SGYU MA
ZHES KHA CIG GIS SEMS PA DE 'GOG

STE; 'KHRUL PA NI MED PA YIN PA'I PHYIR RO, ,GZUGS CAN DANG GZUGS
CAN MA YIN PA'I CHOS MTSAN MA MED PAS NA CHOS MED DO, ,DE MED PAS
NA DE'I MTSAN NYID GANG LA YOD PA DE MED PA'I PHYIR NA SPANGS
PA'O, ,DPER NA NAM MKHA'I ME TOG GI DKAR DMAR LTA BU'O, ,'DUS
BYAS

@95A *, ,DANG 'DUS MA BYAS RNAMS NI MA SKYES PAS NA CHOS MED
PA'O, DE MED PAS NA CHOS NYID KYANG MED DE CHOS RNAMS MED PA'I
PHYIR RO, ,SDONG PO MED NA DRI MA MED PA LTA BU'O, ,DE BAS NA
DNGOS PO MED PA ZHES TE GZUNG BA DANG 'DZIN PA DANG BRAL BA'I
PHYIR NAM MKHA' DANG

MTSUNGS PA'O, ,DE NYID GSUNGS PA, TSIG DANG YI GE KUN LAS GROL,
,ZHES TE KA BA LA SOGS PAS KHYAD PAR DU BYAS PA'I TSIG DANG STON
PAR BYED PA'I YI GE LAS GROL BA NI ZAB MO STE, RNAM PAR BSGYUR
BA'I DBYE BA LA 'GAG PA NI MA YIN NO, ,DE NI ZHES PA NI RANG
BZHIN NO, ,DUS

DANG ZHES PA NI 'DAS PA LA SOGS PA'O, ,PHYOGS RNAMS ZHES PA NI
SHAR LA SOGS PA BCU'O, ,CHOS KUN ZHES PA NI GZUGS NAS KUN MKHYEN
GYI BAR RO, ,DE KUN NGO BOR SONG BA NI GONG DU SMOS PA'O, ,DE
NYID YANG GSUNGS PA, LUS MA YIN TE ZHES PA GZUGS CAN MA YIN PA'O,,

NGAG DANG NI ZHES PA NI SGRA JI SNYED PA MA YIN PA'O, ,YID KYANG
MA YIN ZHES PA NI BSAM RTOG JI SNYED PA MA YIN PA'O, ,'DOD KHAMS
DANG ZHES PA NI GZHAN 'PHRUL DBANG BYED LA THUG PA MAN CHAD DE,
GZUGS LA SOGS PA LHUR LEN PA'I PHYIR RO, ,GZUGS DANG ZHES PA NI
TSANGS PA LA

SOGS PA STE GZUGS TZAM LA ZHEN PA'I PHYIR RO, ,GZUGS MED KHAMS MA
YIN ZHES PA NI NAM MKHA' MTHA' YAS LA SOGS PA STE, MING GI LUS LA
BRTEN PA'I PHYIR RO, ,DE RNAMS KYANG MA YIN ZHES BCUD KYI SEMS
CAN MA YIN PAR BSTAN TO, ,'BYUNG CHEN BZHI YANG MA YIN TE

ZHES RTEN 'BREL GYI STOBS LAS RLUNG SKYE BA LA SOGS PA'I RIM PAR
LHA'I GZHAL YAS KHANG GRUB PA YAN CHAD KYI BAR DU SNOD KYI 'JIG
RTEN GRUB PA STE DE YANG MA YIN PA'O, ,'ON JI LTA BU ZHE NA, DE
BAS ZHES PA LA SOGS PA'O, ,GANG NA'ANG MI GNAS MNYAM PA NYID,
,CES PA NI

MNYAM PA NYID NI NYI TSE BA MA YIN TE, KHYAB GNAS KYI TSUL DU
THAMS CAD LA BRTEN PA'O ZHES SO, ,DON GYI DNGOS GZHI BSTAN PA'I
PHYIR, DE 'DRA BA'I ZHES PA LA SOGS PA'O, ,RDO RJE 'CHANG ZHES PA
NI, DANG PO'I MGON PO STE MI SHIGS PA'I DON DANG LDAN PA'I PHYIR
RO, ,MI BSKYOD

@95B PA MA YIN PAS NA CHEN PO'O, ,DE NYID PHUNG PO LA SOGS PA'I
CHOS RNAMS KYI RANG BZHIN LAS 'GYUR BA MED PA'I PHYIR NA CHOS
NYID DO, ,GZHAN GYIS BRTAGS PA'I CHOS NYID LAS KHYAD PAR DU GYUR
PA'I PHYIR MCHOG GO, ,THABS KYIS BSGRUB PAR BYA BA'I DNGOS, ,ZHES
PA NI KA LA ZHES PA'I

SGRAS MANG PO LA 'JUG KYANG 'DIR RIM PA GNYIS YAN LAG BZHIS RNAM
PAR BSDUS PA STE, YANG DAG PAR GSUNGS PA DE MNGON DU BYED PA'I
PHYIR RO, ,JI SKAD DU RGYUD PHYI MA LAS, ,RDO RJE CAN GYIS CHOS
BSTAN PAS, ,RIM PA GNYIS LA YANG DAG BRTEN, ,BSKYED PA YI NI RIM
PA DANG, ,

RDZOGS PA'I RIM PA KHO NA'O, ,ZHES PA DANG, BYANG CHUB RDO RJE
GSUNGS PA NI, ,THABS NI RNAM PA BZHI DAG STE, ,ZHES PA LA SOGS
PAS RGYAS PAR GSUNGS SO, ,DES BSGRUB PAR BYA BA'I DNGOS PO NI DON
GYI DNGOS GZHI'O, ,DE NYID JI LTAR ZAB MO YIN ZHE NA, BRTAGS PA
KUN LAS

RAB DBEN PA, ,ZHES TE, RTAG PA DANG GCIG PA DANG DU MA DANG 'DRES
PA PO LA SOGS PA THA DAD PAR RTOGS PA DANG, DON GYI DNGOS GZHI LA
RDZAS DANG MA DAG PA LA SOGS PAR BRTAGS PA LAS DBEN PA DE RNAMS
KYIS MA SKYES PA STE, DE'I PHYIR DE NYID PHUN SUM TSOGS PA DGU
STE, DE YID

LA BYED PA'I GANG ZAG LA STOBS LA SOGS PA'I YON TAN THAMS CAD
'BYUNG BA'I PHYIR RO, ,DE NYID DPAG PAR DKA' BA STE, MKHAS PA LA
SOGS PAS KYANG MA RTOGS PA DANG, LOG PA DANG JI LTA BA BZHIN DU I
SHES PA'I PHYIR RO, ,JI LTAR GSAL BA YIN ZHE NA, ,PHYAG RGYA CHEN

PO RAB SNANG BA, ,ZHES TE, ZHAL DANG PHYAG LA SOGS PA DANG LDAN
PA NI PHYAG RGYA CHEN PO'O, ,DE NYID ZAB MO LA SGRIB CING MIG GI
YUL LA SOGS PAR SNANG BA'I KUN RDZOB KYI RGYUN NO, ,RTEN GYI
DKYIL 'KHOR LA SOGS PA DANG DE 'BYUNG BA'I RGYU'I YE SHES LA YANG
DE SKAD CES BYA'O, ,DE'I

LAS GSUNGS PA, ZER GYIS RANG GZHAN SMIN BYED PA, ,ZHES PA NI NYON
MONGS PA THAMS CAD BSAL BA'I BYANG CHUB KYI SEMS ZLA BA LTA BU'I
'OD ZER TE, DES RANG PHUL DU BYUNG ZHING GZHAN RGYUD DAG PAR BYED
PA'O, ,DE GNYIS MED PA'I RANG BZHIN MCHOG ,CES PA NI MTHA' GNYIS

@96A *, ,SU SON PA MED PA STE, CHOS KYI DBYINGS BYANG CHUB KYI
SEMS ZHES KYANG DE LA BYA'O, ,RDO RJE 'DZIN PA CHEN PO NI BSHAD
ZIN TO, ,BRJOD DU MED PA'I SKU CHEN PO ZHES PA'I RANG BZHIN NI
TSIG DANG TSIG BYA LA SOGS PA DANG BRAL BA'I PHYIR RO, ,RDO RJE
'CHANG CHEN POS KYANG BRJOD

PAR MI NUS NA GZHAN GYIS LTA SMOS KYANG CI DGOS ZHES DON DAM PA
YIN PAR RAB TU BSTAN TO, ,DE NYID CES PA NI GNYIS SU MED PA'I YE
SHES SO, ,RGYAL BA NI MI BSKYOD PA LA SOGS PA'O, ,DE'I SRAS NI
DE'I RIGS LA SOGS PA'I SEMS DPA'O, ,DE RNAMS KYI ZHING NI GDUL
BYA RNAMS TE,

ZHING DANG CHOS MTHUN PA'I PHYIR RO, ,SRID GSUM ZHES PA NI 'DOD
PA LA SOGS PA GSUM MO, ,RGYU BA DANG MI RGYU BA NI SNOD DANG BCUD
DO, ,DE THAMS CAD KUN GYI BDAG NYID DE ZHES DON GYI BZHI POS KUN
LA KHYAB PAR BSTAN PA'O, ,DE NYID SEMS LAS GZHAN MA YIN PAR BSTAN
PA'I PHYIR,

DNGOS KUN ZHES PA LA SOGS PA'O, ,DE LA, DNGOS PO KUN GYI GTZO BO
NI, ,RANG GI SEMS KYI NGO BO NYID, ,CI'I PHYIR ZHE NA, DE RTOGS
NA ZHES TE, DE NYID DANG POR RTOGS PAR BYA BA'I THABS LA BRTZON
'GRUS 'BAR BA DANG LDAN PA RNAMS KYIS NAM ZHIG MNGON DU GYUR NA
MI SHES PA

SPANGS SHING TSOGS GNYIS KYIS GANG BA'I SANGS RGYAS KYANG DE NYID
DE, SKYES BU GNYID SAD PA'AM, KU MU TA BZHIN NO, ,DE NYID SNYING
RJE CHEN PO DANG SHES RAB DBYER MI PHYED PAS NA BYANG CHUB KYANG
DE NYID DO, ,DE BZHIN DU 'JIG RTEN GSUM STE, BCUD KYI SEMS CAN
RNAMS KYANG SEMS

DE NYID DO, ,'BYUNG CHEN BZHI STE SNOD KYI 'JIG RTEN RNAMS KYANG
SEMS DE NYID DO ZHES SO, ,JI SKAD DU, PHYI ROL DON RNAMS YOD PA
MIN, ,GANG SNANG THAMS CAD SEMS TZAM MO, ,LUS DANG LONGS SPYOD
GNAS 'DRA BA'I, ,SEMS TZAM DU NI NGAS BSHAD DO, ,NAM MKHA' SA
RLUNG NYI MA DANG,,

PHYOGS DANG RGYA MTSO 'BAB CHU RNAMS, ,NANG GI YANG DAG BYED PA
YI, ,CHA YIS PHYI ROL 'DRA BAR GNAS, ,ZHES PA LA SOGS PA BCOM
LDAN 'DAS KYIS MDO LAS GSUNGS SO, ,CI'I PHYIR ZHE NA, CHOS THAMS
CAD CES PA NI GZUGS LA SOGS PAR SNANG BA'I DNGOS PO THAMS CAD DO,,

@96B SEMS LA GNAS TE ZHES PA NI SNA TSOGS SU SNANG YANG GZHI LA
'GYUR BA MED PA'I PHYIR RO, ,'O NA SEMS DE GANG NA GNAS SHE NA,
DE DAG KYANG NAM MKHA' LA GNAS ZHES TE STONG PA NYID LA GNAS SO
ZHES SO, ,DE YANG GANG LA GNAS SHE NA, NAM MKHA' NI GANG DU MI
GNAS ZHES TE, STONG

PA NYID LA NI GNAS DANG GNAS PA'I BDAG NYID DMIGS SU MED PA'I
PHYIR RO, ,STONG PA NYID DE'I NGO BO BSTAN PA, 'OD GSAL BA ZHES
TE DRI MA DANG RNAM PAR BRAL BAS 'JIG RTEN GYI KHAMS THAMS CAD
KYANG DE'I RANG BZHIN DU GSAL BA'I PHYIR RO, ,DRI MA DANG JI LTAR
BRAL ZHE NA, GZOD NAS RNAM

DAG CES TE BCOS MA MA YIN PAS NI DANG PO NAS TE BYED PAS NI MA
YIN NO, ,DE NYID KYANG STONG PA'O ZHES MJUG BSDU BA'O, ,GCIG TU
BSDOMS PA'I NGO BO GSUNGS PA, SANGS RGYAS ZHES PA LA SOGS PA'O,
,SANGS RGYAS NI BSHAD ZIN TO, ,MYA NGAN LAS 'DAS PA'I ZHES PA
SRID PA

DANG ZHI BA LA MI GNAS PA'I MYA NGAN LAS 'DAS PA STE, DE LTA BU
'DZIN PA'I PHYIR KHAMS TE PHYOGS GCIG LA DGAG PA'O, ,KUN BRTAGS
KYI BDAG NYID MI 'BYUNG BA NA SKYE MED DE, DE BZHIN GSHEGS PA'I
RNAM DAG GIS SKYE BA'I PHYIR RO, ,DNGOS PO THAMS CAD 'JOMS SHING
MI PHYED PA'I

PHYIR NA RDO RJE'O, ,CHOS THAMS CAD RNAM PA MED PAR THUGS SU CHUD
PAS NA, MNGON PAR BYANG CHUB PA STE, NGES PA'I TSIG GI TSUL GYIS
SO, ,BDE BA'I GNAS SU PHYIN PAR GSHEGS PA'AM LEGS PAR GSHEGS PA'I
PHYIR BDE GSHEGS KUN TE MI BSKYOD PA LA SOGS PA DUS

GSUM DU GTOGS PA'O, ,DE RNAMS KYI RGYU'I PHYIR RAM MI 'GYUR BA'I
PHYIR RAM 'DOD PA'I 'BRAS BU 'BYIN PA'I PHYIR NA SNYING PO MCHOG
GO, ,DE NYID KYANG GANG ZHE NA, GNYIS MED RTOG BRAL DON CHEN TE,
,ZHES PAS BSHAD ZIN TO, ,RIM PA GNYIS PAR RAB TU BSHAD, ,CES PA
NI

LHAN CIG SKYES PA'I RIM PA'AM, RDZOGS PA'I RIM PA'AM, JI BZHIN
PA'I RNAM GRANGS SO, ,BSKYED PA'I RIM PA NI SNOD BCUD RAGS PAR
'KHRUL PA BZLOG PA'I PHYIR RO, ,BLOS RNAM PAR GZHAG PA'I RNAL
'BYOR PA STE DANG PO'O, ,DE YANG 'KHOR BA'I SA LA SOGS PA DANG
NAM

@97A *, ,MKHA' DANG RTZVA DANG SHING GEL PA LHA'I KHANG PA LA
SOGS PA RTEN GYI DKYIL 'KHOR GYIS SBYONG BAR BYAD CING DE NA GNAS
PA'I SEMS CAN SKYE GNAS BZHIS BSDUS PA THAMS CAD RTEN CAN GYI
'KHOR LOS SBYONG BAR BYED PA'O, ,GNYIS PA NI DON LA MI SLU BA'I
DE KHO

NA NYID DANG GNYIS PAS BSGOMS PA LAS THA MA NAS LDOG CING BRTAN
PA RNYED DO, ,DES MTHU CAN GYI STOBS RTOGS SO, ,DES RGYAL TSAB
KYIS MI 'GYUR BA'I RTAGS RNYED DO, ,DES CHOS 'BYUNG GI ROL PA
GNYIS PA'I DANG POS MI 'GYUR BA'I DE KHO NA NYID GONG DU GSUNGS
PA LTA BU'O, ,DA

NI GNYIS SU MED PA'I YE SHES LAS 'KHOR BA JI LTAR 'BYUNG BA BSTAN
PA DE 'DRA'I ZHES PA LA SOGS PA'O, ,DE YANG GNYIS SU MED PA DE
LTA BUS DNGOS PO KUN RNAM PAR KHYAB STE GNAS KYANG DE MI GSAL
BA'I RGYU NI THOG MED DUS NAS ZHES TE, SRID PA GANG LA DANG PO
MED PA DE NI THOG MA

MED PA'O, ,DE'I DUS NAS NAM MKHA' LA SPRIN 'BYUNG BA BZHIN DU
RNAM RTOG CHEN PO ZHES TE SEMS TZAM RTOGS PA DANG 'BREL PA LTA
BU'I TSUL DU BYUNG STE ZHES BYA'O, ,DE LAS KYANG NI 'BYUNG BA
CHE, ,ZHES PA LA SOGS PA NI GONG DU BSHAD PAR ZAD DO, ,BZHIS
BSDUS PA YI NGO BO LAS, ,

ZHES PA NI SEMS LA SOGS PAS BYIN GYIS BRLABS SHING BZHIS BSDUS PA
DANG, DE LAS GZHAN PA NI RI SOGS ZHES PAS BSTAN TE SNOD KYI 'JIG
RTEN NO, ,DE YI BYE BRAG GSUNGS PA, SNA TSOGS KYI SEMS CAN GYI
RIGS SO, ,PHRA BA NI MIG GIS MI BZOD PA'O, ,SBOM BO NI GLANG PO

CHE LA SOGS PA'O, ,SKYES PA DANG BUD MED NI RANG RANG GI MTSAN MA
DANG LDAN ZHING SKYE GNAS MA NYAMS PA'O, ,MA NING NI GNYI GA'I
LUS KYI RGYU MTHUN PA NYAMS SHING DBANG PO DANG LDAN YANG RUNG MI
LDAN YANG RUNG STE PHYOGS GCIG PA LA SOGS PA'O, ,GZHON NU NI LANG
TSO LA BAB PA'O, ,RGAN PO

NI 'BYUNG BA BZHI BRI BA'O, ,LHA NI TSANGS PA LA SOGS PA'O, ,KLU
NI DANG PO KLU'I RGYAL PO LA SOGS PA'O, ,GNOD SBYIN NI GZHAN GYI
MDANGS 'PHROG CING 'TSE BAR BYED PA'O, ,GDON NI YI DAGS KYI
PHYOGS GCIG STE BGEGS KYI RGYAL PO LA SOGS PA'O, ,SKAR MA NI GZA'
DANG RGYU SKAR GYI KHROD

@97B 'GRIM ZHING RGYU BA'O, ,GSHIN RJE NI GZHAN GYI MDANGS 'PHROG
PA'O, ,DMYAL BA DANG YI DAGS DANG, DUD 'GRO NI NGAN SONG GSUM MO,
,DE KUN SPANGS PA NI NYAN THOS LA SOGS PA'O, ,SHES TZAM RAB BRTEN
PA'I 'GRO BA, ,ZHES PA NI NAM MKHA' MTHA' YAS LA SOGS PA STE,
GZUGS

SPANGS PA'I PHYIR RO, ,DE KUN RGYAS PAR GNAS ZHES PA NI RTOG PAS
BZO BYAS NAS PHYOGS BCU KUN DU SNANG BA'I PHYIR RO, ,DE BAS NA
RTOG PA DE YIS GONG DU GSUNGS PA'I GNYIS SU MED PA RTOG PA DANG
BRAL BA RAB TU BSGRIBS TE DE RTOGS PA LA ZHEN CING DON MA RTOGS
PAS NA 'GRO BA KUN,

'KHOR BAR RAB TU 'KHOR BAR 'GYUR, ,ZHES TE MA RIG PA LA SOGS PAS
RGYU DANG 'BRAS BU'I TSUL DU YANG DANG YANG DU JI SRID NYE BA'I
LAM LA MA ZHUGS PA'I BAR DU 'KHOR BA'O, ,'KHOR BA DE YANG JI LTA
BU ZHE NA, DE 'DRA'I ZHES PA LA SOGS PA'O, ,'KHOR BA NYID DU SDUG
BSNGAL TE, ,

DE NYID DUG CHU LTA BU ZHES BSHAD DO, ,SNGON DU SONG BA'I RGYU
GANG ZHE NA, 'KHRUL PA YIS ZHES TE GZUNG BA DANG 'DZIN PA'I RNAM
PAR RTOG PAS RNAM PAR BSGRUB PAS NA DE LTAR SNANG NGO, ,SNANG
YANG MA GRUB PA'I DPE BSTAN PA THAG PA'I SBRUL LTA BUR SNANG
ZHING MED PA NYID DU 'DOD CES SO, ,RAB RIB

KYIS SBRUL MED PA LA SBRUL DU GZUNG YANG DE LA YOD PA MA YIN NO,
,DKYIL 'KHOR GYI 'KHOR LO LA 'KHOR BA'I CHOS YE MED PA LA RTOG
PAS BZO BYAS KYANG DE DE LA MED PA YIN NO, ,JI SKAD DU, BCOM LDAN
'DAS KYIS YE SHES RDO RJE KUN LAS BTUS PA ZHES BYA BA RNAL 'BYOR
CHEN PO'I RGYUD

LAS GSUNGS PA, GSUNG BA'I BDAG PO THAG PA'I SBRUL GANG YIN PA DE
NI YOD PA MA YIN NO, ,'ON KYANG RAB RIB KYIS DE LTAR SNANG BA YIN
NO, ,SKYES BU GANG GIS RAB RIB SPANGS TE BRTAGS NA THAG PAR
MTHONG ZHING DON GZHAN MED DO, ,GSANG BA PA'I BDAG PO, DE BZHIN
DU

RTAG PA LA SOGS PA LA GZUGS LA SOGS PAR 'KHRUL PA DE NI YOD PA MA
YIN NO, ,'ON KYANG GZUGS LA SOGS PAR ZHEN PA'I BAG CHAGS KYI
PHYIR RO, ,SKYES BU GANG GIS NGAS BSTAN PA'I LAM LA GZHOL ZHING
KUN BRTAGS TE BZLOG NA, RTAG PA LA SOGS PAR MTHONG ZHING DON

@98A *, ,GZHAN MED DO ZHES GSUNGS SO, ,DE BAS NA 'KHOR BA NI KUN
DU BRTAGS PA'I MTSAN NYID TZAM DU SNANG STE, DES STONG PA'I 'KHOR
LO NI YANG DAG PAR GSAL BA TZAM DU SNANG BA'O, ,SNANG BA DE YANG
JI LTAR GNAS SHE NA, DE BAS ZHES PA LA SOGS PA'O, ,DE LA

RANG RIG CES PA NI GZHAN GYIS BRTAGS PA'I DBANG PHYUG LA SOGS PAS
STONG PA STE, RANG GI SEMS NYID DE LTAR GOMS PA LAS SKYES PA'O,
,JI SKAD DU, SEMS CAN KUN GYI SEMS GANG NI, ,BRTAN PA'I PHYIR NA
SEMS DPAR BRJOD, ,MNYAM PAR GZHAG NA TING 'DZIN TE, ,DE

BRTAN PA LAS RDO RJER 'GYUR, ,SEMS DPA'I BYIN RLABS SBYOR BA LAS,
,SLAR YANG RDO RJE SEMS DPAR 'GYUR, ,ZHES SO, ,RGYUN DANG RNAM
GRANGS KYIS GNAS PA ZHES PA NI ZAB MO NI RGYUN GYIS RTAG PAS NA
RTAG PA'O, ,DE CHUB PA'I YE SHES NI RNAM GRANGS KYIS RTAG PAS NA
RTAG PAR BLTA'O,,

YE SHES LA LTOS NAS DE'I PHYAG RGYAL YANG RNAM GRANGS KYIS RTAG
PA ZHES BYA STE, DE BAS ZAB MO DANG GSAL BA NI GNYIS KYI SGO NAS
RTAG PAR GNAS PAS NA DE'I NGO BO RTOGS PAR BYA'O ZHES GDAMS PA'O,
,DA NI RTOGS PAR BYED PA'I LAM LA 'JUG PA'I SKYES BU GSUNGS PA,
GANG ZHIG

CES PA LA SOGS PA'O, ,GANG ZHIG CES NI SPYIR STON PA'I TSIG STE,
DES SHES 'GYUR ZHES PA DANG SBYAR RO, ,DE ZHES PA NI GONG DU
GSUNGS PA'I DON TO, ,RTOGS PAR 'DUN PA NI DE THOB PAR 'DOD PA'O,
,DE NYID BSTAN PA'I PHYIR, SEMS KYI SMON LAM YANG DAG CAN, ,ZHES
SO, ,

SNGON DU BSOD NAMS MTHU BSKYED DANG, ,ZHES PA NI MTHONG BA DANG
MA MTHONG BA'I DUS SU LAS KYI SGRIB PA ZAD PAR BYED PA'I DGE BA'I
RTZA BA DANG LDAN PA'O, ,SNGON DU TSOGS MA BSKYED PA MI GROL LO
ZHE NA, 'DI RNAMS DANG LDAN NA GROL BAR BSTAN PA'I PHYIR, SKYES
BU ZHES PA LA SOGS PA'O, ,

SKYES BU YANG DAG PA NI BLA MA STE 'OG NAS 'CHAD DO, ,DE'I GZHI
LA BRTEN PA GANG ZHE NA, SPRO DANG GUS DANG BSNYEN BKUR DANG,
,ZHES SO, ,SPRO BA NI BROD PA'O, ,GUS PA NI SKYE BA MED PAR BSGOM
PA'I SGO NAS MNYES PAR BYED PA'O, ,DE NYID YUN RING DU GNAS PA'I
PHYIR BSNYEN BKUR ZHES

@98B BYA'O; ,'DUN PAR LDAN ZHING ZHES PA NI DE KHO NA LA NGES PAR
'DZIN PA'I PHYIR RO, ,BSGOM PA DANG ZHES PA NI GDAMS NGAG RNYED
NAS ZHES TSIG SNGA MA'O, ,BRTAN PO ZHES PA NI DON LA MOS PA GCES
SPRAS SU BYED PAS GZHAN GYIS MI 'PHROGS PA'O, ,SNGAGS KYI MTHU
LAS BYUNG BA'I DNGOS

GRUB JI SNYED PA NI YID GNYIS SU 'DZIN PAS MNGON DU GYUR PA RNAMS
KYANG YAL BAR 'GYUR BA'I PHYIR SOM NYI RNAM SPANGS PA ZHES BYA'O,
,RJES MTHUN ZHES PA NI DBANG GI RJES SU MTHUN PA STE 'OG NAS
'CHAD PA'O, ,GTONG PHOD PA NI SEMS KYIS KUN DU 'DZIN PA MED PA'O
ZHES PA'O, ,

DES MNYES BAR BYA BA'I BLA MA JI LTA BU ZHEN DE YIS ZHES PA LA
SOGS PA'O, ,YANG DAG PA ZHES PA NI BLA MA GZHAN LAS KHYAD PAR DU
GYUR PA'I PHYIR RO, ,JI LTAR KHYAD PAR DU 'GYUR ZHE NA, MCHOG GI
GDAMS NGAG RGYUD LA LDAN, ,ZHES TE, RDO RJE 'CHANG CHEN PO'I NGO
BO RANG GI THUGS LA

MNGA' BA RNA BA NAS RNA BAR 'PHO BA JI LTA BA BZHIN DU SHES PA'O,
,THEG CHEN ZHES PA NI BYED PA LA SGRA SGRUB PA STE 'DIS 'GRO BAR
BYED PAS NA THEG PA'O, ,BYA BA LA SGRA BSGRUB PA NI 'DIR 'GRO BAS
NA THEG PA'O, ,DES NI LAM DANG 'BRAS BUR BCAS PA'I RDO RJE 'CHANG
CHEN POS GSUNGS TE DE'I

LAM GYI SPYOD PA NI DAM TSIG DANG SDOM PA DANG BRTUL ZHUGS LA
SOGS PA'I RIM PA'O, ,BSGOM PA LA NI LHUR LEN PA, ,ZHES PA NI LAM
LA MOS PA GCES SPRAS SU BYED PA STON TO, ,DE NYID BCU ZHES PA NI
RGYUD THAMS CAD KYI DE NYID BCU NI DKYIL 'KHOR DANG SBYIN SREG
DANG, TING NGE 'DZIN

DANG; PHYAG RGYA DANG, STANG STABS DANG, LA NI LHUR LEN PA ZHES
PA NI LAM LA MOS, 'DUG STANGS DANG, BZLAS BRJOD DANG, MCHOD PA
DANG, LAS LA SBYOR BA DANG, SLAR BSDU BA'O, ,RGYUD 'DI NYID LAS
BLA MA'I GDAMS NGAG GIS BSTAN PA NI, GSANG DANG SHES RAB YE SHES

DANG; ,'BYUNG MNYES KHA SBYOR 'BYED CHO GA ,RDO RJE BZLAS DANG
DRAG SHUL BSGRUB, ,BSGOM DANG BRI BAS PHYIR BZLOG GNYIS, ,DKYIL
'KHOR BSGRUB DANG RAB GNAS TE, ,RDO RJE GO 'PHANG RGYA MTSOR
'DUS, ,ZHE'O, ,GSANG DANG ZHES PA NI BSKYED PA'I RIM PA'O, ,RAB
GNAS ZHES PA NI SGYU MA LTA

@99A *, ,BU'I TING NGE 'DZIN TO, ,SHIN TU GSANG ZHES PA NI LHAG
PA'I LHA DANG DNGOS PO THAMS CAD KYI DE BZHIN NYID DO, ,SHES
SHING ZHES PA NI DE RNAMS LA BLO MA RMONGS PA'O, ,DE'I DON GAB
PAR RAB STON BYED, ,CES PA NI SNOD DU RUNG BA'I SEMS CAN RNAMS
SO, ,MANG BA

MA YIN PAS GZHAN GYIS MA RTOGS PAR STON PA'I BYED PA ZHES BYA'O,
,DE LTA BU'I BLA MA MNYES PAR BYA'O, ,JI LTAR ZHE NA, YUL DANG
ZHES PA LA SOGS PAS RJES SU MTHUN PA'I YON TAN GSUNGS SO, ,DE LA
YUL LA SOGS PAS BUM PA'I DBANG GI RJES SU MTHUN PA STE, GZHIR

GNAS PA'I PHYIR RO, ,GZHAN PA GSER DANG ZHES PA LA SOGS PA NI
GSANG BA'I DBANG GI STE RIN CHE ZHING BSGYUR DU RUNG BA'I PHYIR
RO, ,MU TIG GI PHRENG BA ZHES PA NI SHES RAB YE SHES KYI STE, RIN
CHE ZHING MI 'GYUR BA'I PHYIR RO, ,ZHING 'DI MKHAS PAS RAB BKANG
STE, ,ZHES PA NI MI NUS PAS

KYANG SEMS KYIS NAM MKHA'I GTOS KUN BKANG NAS MCHOD PA STE, BSOD
NAMS KYI TSOGS KYI YAN LAG YIN PA'I PHYIR RO, ,LE'U BRGYAD PA LAS
KYANG, ZHING 'DI RIN CHEN SNA BDUN GYIS, ,MKHAS PA DAG GIS YONGS
BKANG LA, ,DNGOS GRUB 'BRAS BU 'DOD PA YIS, ,

NYIN RE SHES RAB CAN GYIS DBUL, ,ZHES TE, SEMS NYID KYIS DBUL BAR
MNGON NO, ,JI SKAD DU ,BYANG CHUB SEMS DPA'I KUN DU RTOG ,DGE'AM
GAL TE MI DGE BA, ,GANG PHYIR SEMS KYI DBANG GYUR PAS, ,DE YI
PHUN TSOGS SEMS DE 'GYUR, ,ZHES SO, ,DE BAS NA DNGOS SU'AM YID
KYIS, ,DE 'DRA'I RJE

BTZUN DBANG PO MCHOD, ,CES TE MNYES PAR BYA'O ZHES PA'I DON TO,
,DE LTAR MNYES BYED THUN MONG BA RNAMS BSTAN NAS, DA NI KHYAD PAR
MNYES PAR BYED PAS BLA MA GNYIS KYIS MTSAN NYID GSUNGS PA, GSAL
ZHING ZHES PA LA SOGS PA'O, ,RNAM PAR RTOG PA'I RTOG PA THAMS CAD

DANG BRAL ZHING RANG BZHIN GYIS 'OD GSAL BA'O, ,'KHOR BA JI SRID
KYI BAR DU LHAN CIG SKYES PA RGYUN MI 'CHAD PAS NA RAB TU DGA'
BA'O, ,SPROS PA THAMS CAD DANG BRAL ZHING KUN DU KHYAB PAS NA NAM
MKHA' DANG MNYAM STE, GNYIS SU MED PA'I YE SHES SO, ,DE NI BSGOMS
PA LAS

@99B BYUNG LA, ,DE YANG MA RTOGS PAS NA MED PA NYID DE, RTOGS PA
DE YANG GZHAN DU ZHES TE SHES RAB KYI PHA ROL TU PHYIN PA'I PHYAG
RGYA LAS GZHAN PA'I CHOS CAN GYI DNGOS PO GANG DU YANG DE RIGS
PAR MI 'GYUR TE, DNGOS PO THAMS CAD LA KHYAB KYANG GZHAN NI SBYOR
BA BDUN DANG BRAL BAS

NA'O; ,DE BAS NA BUD MED SGYU MA'I PHYAG RGYA NI ZHES TE BUD MED
NYID SGYU MA STE DE NYID PHYAG RGYA'O, ,GANG GI PHYIR PADMA DANG
LDAN ZHING DKAR 'CHANG DANG LDAN PAS NA BUD MED DE, DAG PA DANG
MA DAG PA THAMS CAD DO, ,DE YANG SGYU MA LTAR SNANG ZHING BEMS PO
MA YIN PA SHES RAB KYI PHA ROL TU PHYIN

PA LAS BYUNG BA'I PHYIR RO, ,DE NYID PHYAG RGYA STE RDO RJES BTAB
PA DE NYID LHAG PA'I LHAS RGYAS 'DEBS PA'I PHYIR RO, ,YANG NA A'U
RING PO AOO RING POR BSGYUR NA SKYES BU RNAMS MGU BAR BYED PAS NA
PHYAG RGYA ZHES BYA'O, ,SGYU MA KUN LAS KHYAD PAR 'PHAGS, ,ZHES
PA NI GSER 'GYUR RTZIS

ZANGS MA SRANG STONG DUS GCIG TU GSER DU BYED PA DANG, KLU'I
GTZUG GI NOR BUS DPAG TSAD GCIG NAS GLING BZHI'I BAR DU ZAS LA
SOGS PA'I CHAR 'BEBS PAR BYED PA DANG, DPA' BO GCIG 'GRENG LA
SOGS PA'I SMAN ZAM BDUN 'THUNGS NAS LO STONG THUB PAR BYED PA
DANG,

RTZA BA'I SNGAGS LA SOGS PA'AM, DE LAS GZHAN PA'I SNGAGS KYIS
GSOD PA LA SOGS PA'AM, DUG ZHI BAR BYED PA'AM MI GNAS PA'I DNGOS
PO BSKAL PA'I BAR DU GNAS PAR BYED PA LA SOGS PA YOD KYANG, GNYIS
SU MED PA'I YE SHES 'BYUNG BA'I GNAS MED DE ZAB MOS BYIN

GYIS RLOB PAR BYED PA MA YIN PA'I PHYIR RO, ,GANG GI PHYIR THABS
DANG SHES RAB KYIS ZAB MO YANG DAG PAR GSAL BA BYIN GYIS RLOB PA
NI THOG MA MED PA'I DUS CAN TE, DE BAS NA DE RTOGS PAR 'GYUR BAS
NA KHYAD PAR DU 'PHAGS PA'O, ,'O NA KHYAD PAR DU 'PHAGS PA'I SGYU
MA YANG GANG ZHE NA,

SGYU MA DE YANG ZHES PA LA SOGS PA'O, ,'JIG RTEN 'DIR ZHES PA NI
'DOD PA'I KHAMS 'DI RU'O, ,DE YANG SA LA SOGS PA RNAM PAR DAG PA
SPYAN MA LA SOGS PA BZHI NI LHA MO THAMS CAD KYI RANG BZHIN RNAM
PAR DAG PA STE, JI LTAR ZHE NA, SRA BA'I KHAMS NI SA YIN TE,
,GSHER BA'I

@100A *, ,RNAM PA CHU YIN NO, ,BSKYOD PA LAS NI ME SKYE STE,
,SKYOD BYED RLUNG DU RAB TU GRAGS, ,ZHES PA'I LUNG DANG SBYAR NA
GZHAN RNAMS LA YANG GDAGS PA'I RGYU YOD DU SRID KYANG 'BYUNG BA
LAS BYUNG BA'I PHYIR GTZO MO MA YIN TE, MTSAN MA MED PA'I DGA' BA
LAS THAMS

CAD 'BYUNG BA DANG, BSNYEN PA LA SOGS PA DANG, DAM TSIG GI PHYAG
RGYA LA SOGS PA YAN LAG RDZOGS PA'I PHYIR RO, ,DE BAS NA DE RNAMS
RNAM PAR DAG PAS MI LA SOS PA'I BU MO THAMS CAD KYANG, RIGS NI
RNAM PA BZHIR 'GYUR TE, ,ZHES SO, ,DE BAS NA DE'I MING DANG MTSAN
NYID BSHAD PAR

BYA'O ZHES PA'I DON TO, ,DE LA MING GANG ZHE NA, KA MA LI ZHES PA
LA SOGS PA'O, ,DE LA KA MA LI ZHES PA NI, PADMA CAN ZHES PA STE
PHAL CHER DE LTAR RJOD PAR BYED DO, ,SHAm KHI N'I ZHES PA NI DUNG
CAN MA ZHES PA'O, ,TZI TRA NI ZHES PA NI RI MO CAN ZHES PA'O, ,HA
STI NI ZHES PA NI BA GLANG CAN ZHES PA'O, ,DE RNAMS LA PADMA

CAN NI KLU MO'I RIGS LAS BYUNG BA STE, M'A MA K'I NI CHU'I RANG
BZHIN RNAM PAR DAG PA'I RANG BZHIN YIN PA'I PHYIR RO, ,GNYIS PA
DUNG CAN MA NI SHIN TU DRAG CES RNO BA'I BYOL SONG STAG DANG SENG
GE LA SOGS PA'I RIGS TE GOS DKAR MO DAG PA'I PHYIR RO, ,GSUM PA
RI MO CAN NI RI DAGS

KRishnA LA SOGS PA SHIN TU G-YO BAR SNANG BA'I RIGS LAS BYUNG BA
STE SGROL MAS DAG PA'I PHYIR RO, ,BZHI PA BAN GLANG CAN NI SPYAN
MAS RNAM PAR DAG PAS NA GLANG PO CHE'I RIGS TE, GLANG PO CHE NI
SHIN TU BRTAN PAR SNANG BA'I PHYIR RO, ,DE LTAR MING DANG RIGS
BSTAN NAS, DA NI DBYIBS

DANG MTSAN NYID BSTAN PA, DE LA ZHES PA LA SOGS PA'O, ,BU MO
PADMA'I DRI BRO ZHING, ,ZHES PA NI PADMA KHA PHYE BA'I GE SAR GYI
DRI BRO BA ZHES SO, ,DE DANG NGO ZLUM SNA RTZE TIL 'DRA STE,
,ZHES PA NI BYANG CHUB SEMS LAS SKYES PA'O, ,SEN MO DMAR ZHING
RGYAB SGUR DANG, ,RKANG MTHIL

KUN GYIS SA LA REG ,CES PA NI KHRAG GI KHAMS THAMS CAD LAS SKYES
PA'O, ,BA SPU 'KHYIL PA NYID SER MO CAN ZHES TE KHA DOG GSER
BA'O, ,DKAR BA NI 'O MA'O, ,DE 'CHANG BA NI NU MA STE, DBYIBS TIL
GYI 'BRAS BU LTAR RTZE MO RING BA'O, ,DE NI MCHIL MA LAS SKYES
PA'O, ,GSUS

@100B PA'I GNYER MA GSUM ZHES PA NI LTE BA'I 'OG TU TRI SH'U LA
LTA BU ZHES PA'O, ,BRANG MDZES PA NI DKAR 'CHANG DANG SKABS PHYED
PA'O, ,GLANG CHEN LTAR 'GROS DAL BA STE SHU KRA LAS SKYES PA'O,
,RAKTA'I RO NI SGYUR BA DANG SHA MDOG DMAR BA NI NYI MA KHYAD PAR
CAN LAS SKYES PA'I PHYIR RO, ,

DE BZHIN SHAm KHI N'I YANG BA TSA'I DRI BRO BA DANG, MDOG DKAR
SER DU GNAS PA NI KHYAB BYED KYI DROD LAS SKYES PA'O, ,SKRA YANG
RING LA SNA NI RING, ,ZHES PA NI MGO BO'O, ,DKAR 'CHANG NA GAN
'DRA BA, ,ZHES PA NI SHING TOG RTZE MO CHE LA RTZA BA ZHUM PA STE
DE 'DRA BA'O, ,DE NI SNYING GA'I

DROD LAS SKYES PA'O, ,'O MA ZHOL RAB TU SRED PA NI SHU KRA'I DROD
LAS RAB TU SKYES PA'O, ,RAKTA'I RO BRO BA NI DE NYID KYI DROD LAS
RAB TU 'BYUNG BA'O, ,DE BZHIN DU TZI TRA NI YANG SHA RLON GYI DRO
BRO BA DANG, NGO TSA MED PA DANG, GAN RKYAL DU NYAL BA NI RAB TU
BSHIG PA DANG SA SNYIGS 'BYED

PA DANG, ZHES BYA BA MDOMS NA GNAS PA LAS SKYES PA'O, ,DKAR
'CHANG SHING TOG PA LA 'DRA, ,ZHES PA NI DPAL GYI 'BRAS BU 'DRA
ZHES BYA STE ZLUM ZHING CHUNG BA'O, ,DE DANG KHRO 'DOD PA NI
'THAB MO LA DGA' BA NI RAB TU BSHIG PA 'DZIN PA ZHES BYA BA
SNYING LA GNAS PA LAS SKYES

PA'O; ,MCHU 'PHYANG BA DANG PHUG RON GYI SKAD 'DRA BA NI RAB TU
BSHIG PA BYIN MNYAM ZHES BYA BA LKOG MA NA GNAS PA LAS SKYES
PA'O, ,BRLA SHIN TU MDZES PA DANG RJE NGAR BYA ROG DANG 'DRA BA
NI RAB TU BSHIG PA STENG 'GRO ZHES BYA BA LTE BA LA GNAS PA LAS
SKYES PA'O, ,SHA MDOG SNGO

BSANGS DANG RAKTA'I RO TSAB NI STONG DANG SAR PA LTA BU'I RO BRO
BA STE, LUS THAMS CAD LA RAB TU GNAS PA'I RAB TU BSHIG PA LAS
SKYES PA'I PHYIR RO, ,DE BZHIN DU HA STI NI YANG CHANG GI BRO BA
DANG DRI NGA BA NI RGYU MA LA SOGS PA DANG SNYING LAS SKYES PA'O,
,BYIN PA SBOM PA DANG LUS SBOM

BA NI MKHAL MA DANG MCHER PA DANG SNYING LAS SKYES PA'O, ,SNA
CUNG ZAD YO BA NI GLAD RGYAS LA SOGS PA DANG SNYING LAS SKYES
PA'O, ,SPYOD PA RTZING BA DANG MDOG RDUL SKYA ZHES PA NI BA TSA
BONG BU'I RDUL GYIS GOS PA STE, PAGS PA DANG SHA DANG RUS PA DANG
SNYING LAS SKYES PA'O, ,DKAR

@101A *, ,'CHANG G-YAS G-YON DU DGYE BA DANG, SHA MDOG SMUG PA
DANG, RAKTA'I RO BSNGAL BA NI GLO BA DANG, MCHIN PA DANG PADMA'I
DKYIL 'KHOR DANG, SNYING LAS SKYES PA'O, ,DA NI DE RNAMS KYI RUNG
MI RUNG GI SPYOD PA BSTAN PA, DA NI DE DAG CES PA LA SOGS

PA'O; ,KHONG DU DGA' ZHING ZHES PA NI 'DOD CHAGS LA'O, ,TSIG MANG
BA ZHES PA NI MI 'DOD PA LTAR ZHES PA'O, ,CUNG ZAD BSNYAD CES PA
NI MED PA'I SKYON BRJOD PA'O, ,DE LA SOGS PA NI GA SHA'I BDE BLAG
MED PA DANG, DON LDAN RNAM PAR SPANGS PA DANG, LAN 'GAS CHOG

PA LTA BU LA SOGS PA NI MI RUNG PAS, MKHAS PAS RAB TU SPANG BAR
BYA, ,ZHES TE RJES SU MI MTHUN PA'I PHYAG RGYAS LUS SEMS BDE BAR
BYED PA'I SKABS MED DE, BRAM ZE KE'U LI GRONG KHYER SHUGS LTAR
'GRO BA'I PHYIR RO ZHES SO, ,RUNG BA 'DI NI MKHAS PAS BTZAL, ,

ZHES PA LA SOGS PA NI GO SLA'O, ,MIG GI RTZA MDANGS ZHES PA NI
DKAR NAG PHYED PA'O, ,MIG RTZA RGOD PA NI BLA MA ZHES PA'O, ,SKAD
CIG BSAM PA YANG DE BZHIN DU'O, ,MI MO 'DI NI BSTEN PAR BYA,
,ZHES PA NI LHA MO BZHIS THAMS CAD DAG DU ZIN KYANG RJES SU MTHUN
PA'I MI MO 'DI

NI SGRUB PA PO RNAMS KYI SMON LAM LAS BYUNG BA'I PHYIR TE 'BA'
ZHIG DON DU GNYER BAR BYA'O, ,GSANG GNAS KYI RUNG MI RUNG GI
SPYOD PA BSTAN PA, DA NI GSANG GNAS ZHES PA LA SOGS PA'O, ,GYO MO
LTAR NI ZHES PA NI NANG LTA BU'O, ,KHA SBUB NI 'OG NA GNAS PA
LTAR RO, ,DE NI RTAG

PAS SPANGS PA'O, ,KHUNG RING ZHES PA NI THABS KYI CHOS LONGS MI
SPYOD PA STE DE DANG SHIN TU MI SDUG PA NI TSE DPAG MED KYIS
SPANGS PA'O, ,RTAG TU SKAM POR GNAS PA NI 'DOD CHAGS KYI MTSAN
NYID DANG LDAN YANG ZHES TE RIN CHEN 'BYUNG LDAN GYIS SPANGS
PA'O, ,RTAG TU ZIL PA 'DZAG PA

NI YUL MED KYANG KE LO ZHES BYA BA'I KHA CHU LTA BUR 'DZAG CING
RTAG TU YUL DANG 'PHROD PAR BYED PA STE, MI BSKYOD PAS SPANGS
PA'O, ,SBAL PA'I RGYAB LTAR RTZUB PA NI DON YOD GRUB PAS SPANGS
PA'O, ,RUS SBAL GYI RGYAB LTAR 'PHANG MTHO ZHING STENG MNYAM PA
SHIN TU 'JAM PO NI SPYI'I

@101B DBYIBS TE SHES RAB KYI PHA ROL TU PHYIN PAS BYIN GYIS
BRLABS PA'O, ,BAN GLANG GI NI LTAG PA LTAR, ,ZHES PA NI 'GRAM
GNYIS DANG ZE'U 'BRU STE LTAG PA DANG DPUNG MGO LTAR GNAS TE, DE
YANG STENG MNYAM ZHING THOG GI DBYIBS KYANG RING ZHES PA NI THOG
TU PHAL CHE BAR GNAS PA'O,,

DE NI SPYAN MAS BYIN GYIS BRLABS PA'O, ,PADMA'I SNYING PO BZHIN
DU ZLUM PA NI 'DAB MA 'DUS PA STE DE YANG CHUNG BA'O, ,DE NI GOS
DKAR MOS BYIN GYIS BRLABS PA'O, ,'DZAG MIN ZHES PA NI NYAMS SU MA
BLANGS NA ZHES SO, ,NYAMS SU BLANGS NA CUNG ZAD 'BYUNG BA STE M'A
MA K'IS BYIN

GYIS BRLABS PA'O, ,SPU NYUNG ZHES PA NI SPU LANGS PA STE YID DU
'ONG BAR BYED PA'I PHYIR RO, ,DE NI SGROL MAS BYIN GYIS BRLABS
PA'O, ,THABS KYIS SHIN TU BTZAL ZHES PA NI KHA NA MA THO BA MED
PA NI 'DI'I THABS TE RIN GYIS SLU BA DANG, GZHAN GYIS MA 'KHYUD
PA DANG GZHAN LA MA

'KHYUD PA LA SOGS PAS SO, ,DA NI 'DI DRAN PAR BYA STE, ,THOG MED
DUS NAS LOG RTOG LA, ,NGANG GI GOMS PAS DE SPROS TE, ,DE BYUNG
DANG TSUL NGAN RNAMS MANG, ,'DZAM GLING 'DI NI SH'AKYA YI, ,SRAS
KYI GDUL BYA JI SNYED PA'O, ,DGE BGOMS PA NYUNG ZAD PAS, ,YANG
DAG DON

NI RAB SGOM PA, ,NYUNG STE MANG PO MA YIN PAS, ,'GRO BA'I DON NI
MI GTONG PHYIR, ,DE YANG THUGS RJES GZUNG BAR BYA, ,ZHES PA'I
LUNG DANG SBYAR NA, ,RJES SU MTHUN PA'I PHYAG RGYA NI MANG BA MA
YIN TE, GAL TE DE DON DU GNYER BA RNAMS BAR MDOR DUS BYED PAR
'GYUR SRID PAS NA,

BLA MA'I DRIN GYIS 'TSO BA'I PHYIR RNAM PA GZHAN YANG GSUNGS PA,
MTSAN NYID DAG CES PA LA SOGS NI RJES SU MTHUN PA'I MTSAN NYID DE
DAG DANG MI LDAN YANG ZHES PA NI, RIGS DANG ZHES PA NI MA NGES
PA'O, ,JI SKAD DU, RIGS NGAN SME SHA CAN LA SOGS, ,GSOD PA DON DU
GNYER

BA RNAMS, ,THEG PA BLA NA MED PA YI, ,THEG MCHOG 'DI LA 'GRUB PAR
'GYUR, ,ZHES PA DANG, BRAM ZE RGYAL RIGS RJE'U RIGS DANG, ,DMANGS
RIGS DAG GI BU MO YANG, ,RDO RJE CHOS KYIS BSGRUB PAR BYA, ,'DI
NI GSANG BA THOB PA'O, ,ZHES GSUNGS PA'I PHYIR RO, ,GZUGS DANG

@102A *, ,ZHES BA NI GZUGS BZANG BA'O, ,LANG TSO ZHES PA NI BCU
DRUG PA DANG, NYI SHU RTZA LNGA ZHES GSUNGS KYANG, MYA NGAN SOG
LE LTAR GCOD PA YOD KYI BAR NI LANG TSO STE, JI SKAD DU, BYOL
SONG LAS KYANG RAB TU BRTAG ,CES GSUNGS PA'I PHYIR RO, ,RGYAN

MDZES ZHES PA NI GDU BU LA SOGS PAS MDZES PAR BYAS PA DE NYID LA
YID 'ONG BU MO ZHES BYA STE, RGYU 'DI GSUM DANG LDAN NA, GZUNG
BAR BYA'O ZHES SO, ,DE YANG GANG ZHE NA, CHOS ZAB LA ZHES PA LA
SOGS PA STE, CHOS ZAB MO NI GNYIS SU MED PA'I YE SHES TE DE'I
SPYOD PA LA

YANG DE SKAD CES BYA'O, ,DE LA MOS PA NI, DE THOB NA NGES PAR
'DZIN PA'I SEMS KYIS DE LA SBYOR BA'O, ,DE BAS NA MOS PA GCES SU
BYED PA NI GZHAN GYIS MI 'PHROGS PAS NA CHOS KYIS LONGS PA STE,
DANG PO'O, ,LAS 'BREL ZHES PA NI LAS KYIS 'BREL PA STE,

PHA DANG MA DANG MING PO DANG BDAG PO LA SOGS PA'O, ,DES 'KHYUD
PA MA BYAS PA NI SEMS KYIS KUN DU 'DZIN PA MED PA'O, ,DE BAS NA,
KUN DU 'DZIN MED NOR GANG YIN, ,MKHAS PA RNAMS LA DE MI LCI,
,'DZIN BCAS NOR NI GANG YIN PA, ,SO RANGS PA YI BUM BZHIN

DU; ,'BUM PHRAG GNYIS SU GZHAN MI PHAN, ,ZHES SO, ,LAS 'BREL GYIS
MA BZUNG PA NI GNAS SKABS SPANGS PA'I PHYIR 'BREL PAS LONGS PA
STE GNYIS PA'O, ,SNGON GSUNGS GROGS ZHES PA NI GONG DU SMOS PA'I
RJES SU MTHUN PA'I PHYAG RGYA GANG ZHIG GIS, SHES PA

BSLUS PA ZHES TE RJES SU MTHUN PA'I GTAM GYIS DANG PO'I SHES PA
RNAM PAR BZLOG PA NI SLU BA STE, DAD PA'I SA LA 'GOD PA'O, ,JI
SKAD DU, BZANG SPYOD NGAN SPYOD THAMS CAD NI, ,GROGS GANG RTEN
LAS 'BYUNG BA STE, ,GROGS KYI TSIG NI SROG BZHIN 'DZIN, ,DE BAS
GEGS

BZANG TSIG BZUNG NGO, ,ZHES PA'I PHYIR RO, ,DE BAS NA GROGS KYI
TSIG LA MA NOR BAR 'DZIN PA DE KHO NA BZHIN DU SGRUB PAR BYED PA
STE GROGS KYIS LONGS PA'O, ,DE NI GSUM PA'O, ,DE LTA'I MI MO
MKHAS PAS SGRUB, ,CES TE, MNGON PAR 'DU BYAS PAS RANG DANG RJES
SU MTHUN PAR

@102B SNANG BA'I PHYIR RO, ,SOGS KYI SGRAS BSDUS PA LHA MO DANG
KLU MO DANG GNOD SBYIN MO DANG MKHA' 'GRO MA LA SOGS PA RNAMS SO,
,GZHAN DAG NA RE MI MO NI RTOG PA MANG BA STE, DE SPANGS NAS DE
RNAMS SGRUB PO ZHES ZER RO, ,DE NI MA YIN TE MI SLU BA DANG 'BREL
PA MED PA'I PHYIR RO, ,DE

BAS NA GOR DU SMOS PA'I MI MO RNAMS LA BRTEN TE, DE KHO NA NYID
SHES PAR BYED LA, DE NYID KYIS GOMS PAR YANG BYED CING MNGON DU
YANG BYED DO, ,GZHAN RNAMS NI MNGON DU BYED PA'I YAN LAG TZAM YIN
NO, ,'O NA DES GANG BSGRUB CE NA, 'JIG RTEN GSUM DU ZHES TE,
KHAMS GSUM

DU'O; ,DER RNYED DKA' BA NI THA MAL PA RNAMS LA LTOS NAS PHYUG PO
DE LAS RGYAL SRID DANG NOR BU LA SOGS PA YANG RNYED DKA' BA STE,
DE BAS KYANG RNYED DKA' BA NI LHAG PA'I LHA ZHES BYA BA 'DI'O,
,CI'I PHYIR LHAG PA'I LHA ZHES BYA ZHE NA, LHA RNAMS LAS MCHOG TU
GYUR PA NI KHA NA MA THO BA

MED PA'O, ,DE LAS MCHOG TU GYUR PA NI BYANG CHUB SEMS DPA'O, ,DE
LAS MCHOG TU GYUR PA NI SANGS RGYAS RNAMS SO, ,DE RNAMS KYI PHUL
DU GYUR PA NI RDO RJE 'CHANG CHEN PO SBYOR BA BDUN DANG LDAN
PA'O, ,DE LTA BU SEMS CAN THAMS CAD LA MI SLU BA'I TSUL DU GNAS
KYANG YE SHES KYIS

RGYAS BTAB PA'I THABS GONG MA DANG BRAL NA MI 'GRUB PAS, DE RNAMS
DANG LHAN CIG TU GYUR PA'I LHAG PA'I LHA ZHES BYA BA SGRUB CES
BYA'O, ,DA NI DE LTA BU'I LHAG PA'I LHA DE DANG PO DBANG GI SGO
NAS RTOGS PAR BYA BA GSUNGS PA, DE YANG ZHES PA LA SOGS PA'O, ,DE
YANG ZHES PA NI LHAG PA'I LHA

ZHES BYA BAR SBYAR RO, ,THUN MONG ZHES PA NI BYANG CHUB SEMS DPA'
LA SOGS PA DANG THUN MONG DU GYUR PA'I SNGOM PAS THOB PA STE, RIG
PA'I DBANG NGO, ,DE DANG BCAS PA NI THUN MONG MA YIN PA'I SNGOM
PAS THOB PA STE, RDO RJE SLOB DPON PHYIR MI LDOG PA'I DBANG NGO,
,DES 'DI SKAD GSUNGS

PAR GYUR TE, PHYIN CI LOG GI YUL LA CHAGS PA DANG BRAL BA'I BDAG
NYID CHEN PO SEMS CAN GYI TSOGS THAMS CAD LA PHAN GDAGS PA'I BSAM
PA DANG LDAN PA DES, CHOS THAMS CAD KHYAB BDAG TU GNAS PA'I ZAB
MO DANG YANG DAG PAR GSAL BZUNG DU 'JUG PA'I RDO RJE 'DZIN PA

@103A *, ,CHEN PO GONG DU GSUNGS PA RTOGS PAR BYA BA'I PHYIR,
GONG DU SMOS PA'I RJES SU MTHUN PA'I YON TAN RNAMS KYIS GONG DU
SMOS PA'I YON TAN DANG LDAN PA'I BLA MA DAM PA RNAMS LAS GANG
YANG RUNG BA CIG YONGS SU GZUNG BAS MNYES PAR BYA STE, DES KYANG
MNYES PA LAS

BYUNG BA'I DKYIL 'KHOR GNYIS GANG YANG RUNG BA CIG DANG BSGRUB
PAR BYA'O, ,DE YANG BLA MA NGES MTSAN MA THOB KYANG RUNG MA THOB
KYANG RUNG STE, DANG POR BAR CHAD ZHI ZHING TSOGS 'PHEL BAR BYA
BA'I PHYIR, RANG GI LHA'I 'KHOR LO LA GNAS PAS SNGON DU BSNYEN PA
BYA ZHING 'DZAB BZLAS PA DU

MA'AM GRANGS CAN DU BYA'O, ,DE NAS RGYU SKAR RAM BYED PA BZANG
PO'I NYIN PAR RAM, YANG NA KUN DGA' BA'I BSAM PA DANG LDAN PAS
DGE SLONG GI DGE 'DUN DANG BCAS TE, GNAS KYI KHYAD PAR LAS DBANG
LDAN GYI PHYOGS SUS BTZAL BAR BYA'O, ,DER JI SKAD DU GSUNGS PA'I
CHO

GAS BRTAGS TE SA LA GNAS PA DANG 'BYUNG PO'I TSOGS LA GTOR MA
BYIN LA RANG GI LHA'I 'KHOR LO LA'ANG SBYIN SREG LA SOGS PAS
MNYES PAR BYAS LA NAM MKHA' LA DGOD PAR BYA'O, ,DE NAS JI SKAD DU
GSUNGS PAS KLU BRTAG PAR BYA STE, SA STEGS GRU BZHI PA BDUD RTZI
LNGAS

BYUGS PA STE, RGYAN LA SOGS PAS RNAM PAR KLUBS PAS PHYI'I SA
SBYANG BAR BYA'O, ,RANG GI LHA'AM BGEGS KYI DGRA'I SBYOR BAS
DBANG BSKUR BLANGS PAS SEMS KYIS SA SBYANG BAR BYA'O, ,DE NAS DE
NYID NOR 'DZIN LTA BU RDO RJE'I KHYAD PAR CAN DU BYAS PAS BYIN
GYIS BRLABS LA

BDAG NYID TING NGE 'DZIN GSUM DANG LDAN PAR DBUS SU 'DUG LA, RDO
RJE DRIL BU 'DZIN PA'I GROGS PO BZHIS DKYIL 'KHOR BRI BAR GSOL BA
GDAB PO, ,DES KYANG NYON MONGS PA LA BGEGS KYI GSHED KYI NGO BO
KHROS NAS LUS NGAG YID GSUM GYI SBYOR BAS BGEGS BSKRAD NAS

SA'I DBUS SU PHUR BUS BTAB PAS BSRUNG BAR BYA'O, ,BDUD 'DUL GYI
PHYAG RGYAS SA'I LHA MO BRTAN MA LA MCHOD PA LA SOGS PAS MNYES
PAR BYAS LA, DBANG POR GSOL NAS DE NYID DU THIM PAR BSAM MO, ,SA
DAG PAR BYA BA'I CHO GA'O, ,DE NAS PHYI DE NANG PAR LHA'I GRANGS

@103B DANG MTHUN PA'I MAndALA LA, DAM TSIG GI 'KHOR LO BZHI PA YAN
CHAD KYIS BKOD LA, DE LA YE SHES KYI 'KHOR LO BSTIMS TE MNYES PAR
BYAS NAS GSOL BA GDAB PAR BYA'O, ,YANG MCHOD PA'I BUM PA LHA'I
GRANGS DANG MTHUN PA LA RANG GRANG GI SNGAGS KYIS BTAB LA RNAM
PAR RGYAL BA'I

BUM PA LA GTZO BO'I SNGAGS KYIS BTAB STE, SKRAG BYED KYI BUM PA
LA BDUD RTZI 'KHYIL PA'I SNGAGS KYIS GDAB PAR BYA'O, ,YANG DE
RNAMS BYIN GYIS BRLAB PAR BYAS NAS DKYIL 'KHOR LA BKOD DE MCHOD
PA LA SOGS PA BYAS NAS GSOL BA GDAB PAR BYA'O, ,DE NAS

BDAG NYID PHYI ROL DU BYUNG STE SNOD DANG LDAN PA'I SLOB MA RNAMS
BZUNG NAS KHANG PA'I NANG DU ZHUGS LA SLOB MAS KYANG STON CHEN
KHYOD LA ZHES PA LA SOGS PAS GSOL BA GDAB PO, ,BLA MAS KYANG SLOB
MA'I GTZO BO LAG PA NAS BZUNG STE, BU TSUR SHOG SHIG CES PA LA
SOGS PAS

LAN STZAL NAS NANG DU BCUG STE, SDIG PA BSHAGS PA LA SOGS PAS
BYANG CHUB TU SEMS BSKYED LA GNAS GSUM BYIN GYIS BRLABS LA MCHOD
PA'I RDZAS SBYIN NO, ,DE BZHIN DU BDUD RTZI 'KHYIL PA'I SNGAGS
KYIS BZLAS PA'I SO SHING DANG, KU SHA DANG, SRUNG SKUD GDAGS PA
DANG, NYE REG

SBYIN PAR BYA'O, ,DE NAS SLOB MAS KYANG PHYIR MI LDOG PA'I DBANG
ZHES PA LA SOGS PAS GSOL BA BTAB LA, DE LA BLA MAS KYANG SANGS
RGYAS CHOS DANG ZHES PA LA SOGS PAS BYANG CHUB SEMS DPA' DANG,
RNAL 'BYOR GYI RGYUD LA SOGS PA DANG THUN MONG GI SNGOM PA BYIN
LA, SLOB MAS

KYANG STON PA CHEN PO ZHES PA LA SOGS PAS SNGOM PA DE BLANG BAR
BYA'O, ,DE NAS, KUN MKHYEN GANG DU 'JIG RTEN NA, ,ZHES PA LA SOGS
PAS SPRO BA BSKYED CING BDEN PA'I CHOS BSHAD LA, SLOB MA RNAMS
NYAL BA'I SBYOR BA BYA'O, ,DE NAS MCHOD PA LA SOGS PAS DKYIL
'KHOR MNYES

PAR BYAS LA YE SHES KYI 'KHOR LO NAM MKHA' LA BKOD DE BDAG NYED
NYAL BAR BYA'O, ,NANG PAR SNGAR LANGS NAS SO SHING SKYUR BA DANG
MTSAN MA BZLOG PA LA SOGS PA NI STA GON DU GNAS PA'I CHO GA'O,
,DE NAS RANG GI LHA'I SBYOR BA LA GNAS PAS JI SKAD DU GSUNGS PA'I
THIG SKUD LA YE

@104A *, ,SHES KYI THIG SKUD DRANG BA DANG BSGRIL BA DANG BSRUNG
BA LA SOGS PAS THIG SKUD 'DUS BYAS LA, LAS THAMS CAD PAR BSGOMS
PA'I SLOB MA NGANG LHAN CIG TU NAM MKHA' DANG SA'I THIG MA LUS
PAR GDAB PAR BYA'O, ,YANG NA NUS PAS KHYE'U DANG BU MO LO

BCU GNYIS LON PA LA JI SKAD DU GSUNGS PA'I CHO GAS YE SHES KYI
LHA PHAB NAS BRI BA DANG TSON GDAB PO, ,DE NAS CHA DBYE BA LA
SOGS PAS THIG GSAL BAR BYA BA NI THIG GI CHO GA'O, ,DE BZHIN DU
TSON RTZI RNAMS KYANG 'DUS BYAS NAS RDO RJE GAR GYI BRJOD PAS
NANG DU ZHUGS NAS SNA LNGA'I

TSON DANG, RDO RJE RTZE MO'I TSON DANG, PHYOGS KYI TSON DANG,
PHYAG MTSAN GYI TSON YANG GDAB PAR BYA BA NI TSON GYI CHO GA'O,
,DE NAS BUM PA DGRAM PA DANG SKUD PA LA SOGS PA GSHEGS SU GSOL BA
BYAS LA, RANG GI RIGS KYI PHYAG RGYA DANG LHAN CIG TU YAN LAG BCU
GNYIS KYIS

'KHOR LO GSUM GNYIS SU MED PAR BSGOM PA NI LHA GNAS PAR BSAM PA'I
CHO GA'O, ,DE LA GSANG BA'I MCHOD PA DAG, RDO JE DRIL BU'I BDE
DBYANGS KYIS BSTOD PA DANG, BDUD RTZIS TSIM PAR BYA BA DANG,
,PHYI'I MCHOD PAS SHIN TU TSIM PAR BYA BA DANG, BZLAS PA BYA
ZHING DGYES

PA BSKYED PA DANG, PHYI ROL DU BYUNG NAS PHYOGS SKYONG BA RNAMS
LA GTOR MA SBYIN PA DANG, H'Um MDZAD KYI RNAL 'BYOR GYIS NANG DU
ZHUGS NAS LHAG CHAD KYI SKYON BSAL BA DANG, SBYIN SREG GIS MNYES
PAR BYA BA NI MCHOD PA'I CHO GA'O, ,DE NAS BDAG NYID DKYIL 'KHOR
DU ZHUGS TE LHAS

DBANG BSKUR BAR BSAMS NAS, DE KHO NA NYID DANG BDEN PA BRJOD PAR
BYA'O, ,DE NAS SLOB MA MNGON PAR 'DU BYAS LA GDONG G-YOGS NAS MOS
PA DRI ZHING LAN GDAB PA DANG, LHA DANG BLA MA LA YON DBUL BA
DANG, BYANG CHUB TU SEMS BSKYED CING 'KHOR LO BSKUL BA DANG,
DKYIL

'KHOR DU GZHUG PA DANG, SNGOM PA BSDOMS TE SPRO BA BSKYED PA
DANG, DAM BSGRAGS PA DANG LHA DBAB BA DANG ME TOG DOR BA DANG,
GDONG G-YOGS BKROL NAS DKYIL 'KHOR BSTAN PA NI DKYIL 'KHOR DU
GZHUG PA'I CHO GA'O, ,DE NAS MI BSKYOD PA 'DUS BYAS PA LAS BYUNG
BA'I

@104B CHU'I DBANG DANG, RIN CHEN 'BYUNG LDAN LAS BYUNG BA'I DBU
RGYAN GYI DBANG DANG, SNANG BA MTHA' YAS LAS BYUNG BA'I RDO RJE'I
DBANG DANG, DON YOD GRUB PA LAS BYUNG BA'I RDO RJE DRIL BU'I
DBANG DANG, RNAM PAR SNANG MDZAD LAS BYUNG BA'I MING GI DBANG
DANG, RIG PA'I DBANG BSKUR

BA BYIN LA, DE'I RJES LA RDO RJE DANG, DRIL BU DANG, PHYAG RGYA'I
DAM TSIG BYIN LA, RDO RJE SLOB DPON GYI DBANG GI SNGOM PA THUN
MONG MA YIN PA RNAMS SBYIN NO, ,DE NAS GSOL BA BTAB PA'I RDO RJE
SLOB MA 'JUG PA'I SGOR KHA DOG GCIG PA'I DKYIL 'KHOR LA DPAG
STEGS KYI KHRI LA

BZHAG STE SLOB DPON GYI LUS KYI DKYIL 'KHOR LAS SPROS PA'I LHA MO
LA SOGS PAS BSKUL BAS RDZOGS PA'I SANGS RGYAS KYI DKYIL 'KHOR
RNAMS KYIS BKRA SHIS KYI GLU DBYANGS DANG, ROL MO LA SOGS PA DANG
LDAN PAR RIG PA'I DBANG DAM TSIG DANG BCAS PAR SBYIN NO, ,DE NAS

GDUGS DANG BCAS PAR BSKOR BA BYAS NAS KHRI LA BZHAG STE SLOB DPON
DU GNAS PAR BYAS NA DBU RGYAN DANG YE SHES SEMS DPA' BSKYED DE
MCHOD PAR BYA'O, ,DE LA DKYIL 'KHOR GYI DE KHO NA NYID DANG,
LHA'I DE KHO NA NYID DANG, SLOB DPON GYI LAS GNYIS BSTAN PA NI
PHYIR MI LDOG PA'I

DBANG BSKUR BA'O, ,DE NAS LUNG BSTAN PA DANG, DBUGS DBYUNG BA
DANG, BKA' STZAL PA'I DBANG BSKUR BA YANG SBYIN NO, ,DE RNAMS NI
BUM PA'I DBANG BSKUR BA'I CHO GA BSDUS PAS TE, RGYAS PA NI GZHAN
DU SHES PAR BYA STE, 'DIR NI DKYUS KYIS 'DZIN TZAM DU SMOS SO,
,DA

NI DE DAG DANG LDAN PA'I SLOB MA LA GSANG BA'I DBANG BSKUR BAR
GSUNGS PA, TSOGS KYI MCHOD PA ZHES PA LA SOGS PA'O, ,DE YANG GONG
DU GSUNGS PA'I PHYAG RGYA LA SOGS PA NI GZUGS KYI CHOGS SO, ,PI
WANG LA SOGS PA'I DKROL BA DANG BRDUNG BA LA SOGS PA NI SGRA'I
TSOGS

SO; ,GA PUR LA SOGS PAS BYUG PA DANG, BDUG SPOS LA SOGS PA NI
DRI'I TSOGS SO, ,SHA DANG CHANG DANG KHUR SKYA LA SOGS PA NI RO'I
TSOGS SO, ,DAR LA SOGS PA DANG, DBANG PO BSTAR BA LA SOGS DANG,
RNAL 'BYOR GYI RGYUD LA SOGS PA NI REG BYA'I TSOGS SO, ,MNYES
PAR BYED PAS NA MCHOD

@105A *, ,PA'O; ,DE RNAMS DANG LDAN PAR DE'I NGO BO GONG DU
GSUNGS PA'I BU MO BTZAL NAS RGYAN RNAM PA SNA TSOGS PAS BRGYAN TE
LUS DRI ZHIM POS BYUGS LA, NAM PHYED KYI DUS SU BLA MA LA DBUL
BAR BYA'O, ,DE NAS BLA MAS KYANG BSAM GTAN GYIS SNYOMS PAR ZHUGS

PA'I BYANG CHUB KYI SEMS KYIS SLOB MA'I LUS BSREGS NAS, CHO GA
BZHIS RNAM PAR SNANG MDZAD DU BSGOM STE, GSOL BA 'DEBS PA LA BZA'
BA DANG BSRUNG BA'I DAM TSIG BYIN NAS YANG ME TOG GIS SNYIM PA
BKANG STE GSOL BA 'DEBS PA LA CHA MTHUN PA'I RNAL 'BYOR CHEN

PO'I TSUL RNAMS LAS BSTAN PA LTAR, ZLA BA LA SOGS PA'I RDZAS
RNAMS KYIS RNA BA DANG, SNYING GA DANG, LAG MTHIL DANG, LCE DANG,
SPYI GTZUG TU THIG LE BYA ZHING DE'I SNGAGS KYIS SBYIN PAR BYA'O,
,DE BZHIN DU SNYAN GYI PHYOGS SU GYUR PA'I LHA MO DANG DPA' BO'I
SA BON

LAS BYUNG BA'I BYANG CHUB KYI SEMS DNGOS SU'AM BSAM PAS PHYUNG
NAS BDE BA'I RO MYANG ZHING DPUNG MGO LA SOGS PAR BSKUR BAR
BYA'O, ,DE NAS SLOB MA HA CANG RING BA MA YIN PAR GOS LA SOGS PAS
MIG BKAB NAS BZHAG STE, BLA MAS KYANG, DE DANG SNYOMS PAR ZHUGS

PA YIS, ,ZHES TE, GONG GI BU MO BAR GYI BSNYEN SGRUB BZHI LA SOGS
PAS DAG PAR BYAS NAS, RJES SU CHAGS PA'I MTHA' LA THUG PAS SNYOMS
PAR ZHUGS TE, SA BON GYIS BSKUL BA'I BDE BAR GSHEGS PA RNAMS ZHAL
DU ZHUGS TE ZLA BAR ZHU BAR GYUR NAS BCU DRUG

CHA ZHES TE THIG LE'I NGO BOR GYUR PAR BSAM MO, ,DE NYID SLOB
MA'I KHA RU LTUNG, ,ZHES TE THIG LE LAS YI GE, ,DE LAS DKYIL
'KHOR DE NYID 'DOD CHAGS CHEN PO'I MES BZHUS PA SLOB MA'I KHAR
PA'I CHO GA'O, ,DE LA GSANG BA'I MCHOD PA DAG, RDO JE DRIL PADMAR

ZHUGS PA'O, ,DES CI BYED CE NA, DE YIS ZHING NI DAG BYAS TE,
,ZHES TE ZHING NI DE'I PHUNG PO LA SOGS PA'O, ,DE DAG PAR BYAS PA
NI PHYIN CI LOG TU SNANG BA'I PHUNG PO LA SOGS PA SBYANGS TE, YE
SHES KYI SKUR BYAS PA ZHES BYA'O, ,

@105B DES CI RTOGS SHE NA CHOS KUN ZHES PA LA SOGS PA'O, ,DE YANG
KE LO DANG KE PO 'DRUL PA CAD PAS SGYU MA LTA BU'I TING NGE 'DZIN
SKYE'O, ,DES CHOS THAMS CAD SGYU MA DANG SMIG RGYU DANG BRAG CA
DANG, MGAL ME'I 'KHOR LO DANG, 'KHRUL PA DAG, RMI LAM DANG

DRI ZA'I GRONG KHYER DANG, CHU'I CHU BUR DANG, GLOG GI RNAM PA
DANG, SPRUL PA DANG, BRGYA BYIN GYI GZHU DANG, SPRIN GYI RNAM PA
LTA BU STE, DPE BCU GNYIS KYI DON DU RTOGS PAR 'GYUR RO, ,DE
BYAMS PA LA SOGS PA'I BYANG CHUB SEMS DPA' RNAMS DANG SKAL BA
MNYAM PAS NA

SANGS RGYAS KYI ZHING NAS SANGS RGYAS KYI ZHING DU 'GRO STE, DE'I
LAM LA 'JUG PA MYUR BAR THOB PAR 'GYUR RO, ,DA NI ZHING DAG PAR
BYAS PA'I SLOB MA LA CHOS KYI SKU RTOGS PAR BYA BA'I PHYIR SHES
RAB YE SHES KYI DBANG BSKUR BA GSUNGS PA, DE NAS ZHES PA LA SOGS
PA'O, ,

RANG 'BYUNG ZHES PA NI GZHAN GYIS BRTAGS PA'I RGYU SPANGS TE,
RANG GI SEMS NYID GOMS PA LAS BYUNG BA'I PHYIR RO, ,JI SKAD DU,
SEMS CAN KUN GYI SEMS GANG NA, ,BRTAN PA'I PHYIR NA SEMS DPAR
BRJOD, ,MNYAM PAR BZHAG NA TING NGE 'DZIN, ,NGES PA LAS NI

RDO RJER GYUR, ,SEMS DPA'I BYIN RLABS SBYOR BA LAS, ,SLAR YANG
RDO RJE SEMS DPAR GYUR, ,ZHES SO, ,GZHAN BSHAD ZIN TO, ,DE RTOGS
PAR BYA BA'I PHYIR BU MO SBYIN ZHES SO, ,DE YANG DBANG BSKUR BA
THOB PA'I SLOB MAS THO RANGS KYI DUS SU TSOGS KYI MCHOD PAS BLA
MA

MNYES PAR BYAS LA, JI SKAD DU GSUNGS PA'I BU MO BLA MA LA YON
DANG BCAS TE DBUL BAR BYA'O, ,DE NAS GSOL BA 'DEBS PA'I SLOB MA
RNAL 'BYOR PA SNYING PO'I SNGOM PA DANG LDAN PAR BYA'O, ,DE NAS
YANG ME TOG GIS SNYIM PA BKANG STE, GSOL BA 'DEBS PA LA BLA

MAS BYIN GYIS BRLABS PA'I BU MO SLOB MA'I LAG PA G-YAS PAR SBYIN
PAR BYAS NAS LUNG 'DI BSGO'O, ,LHA MO 'DI NI ZHES PA LA SOGS
PA'O, ,KHYOD KYI BZHED PA 'DI LA YOD PA'I PHYIR NA KHYOD DANG
MTHUN ZHES SO, ,SEMS CAN ZHES PA NI SEMS CAN BSGRAL BA'I SEMS

@106A *, ,GANG LA YOD PA'O, ,SANGS RGYAS KUN GYIS SPYOD DU GNANG,
,ZHES PA NI BLA NA MED PA'I SANGS RGYAS RNAMS KYIS SNOD DU RUNG
BA'I GANG ZAG 'GA' LA SPYOD DU GNANG BA'O, ,JI LTAR SPYOD DU
GNANG ZHE NA, DKYIL 'KHOR 'KHOR LO'I CHOG YIS, ,ZHES TE, DANG

PO'I RNAL 'BYOR PA LA SOGS PA'I CHO GA STE, THA MAL PA BZLOG PAS
TSE GCIG GIS GROL BA'O, ,BYANG CHUB CHEN PO SGRUB PA'I PHYIR ZHES
PA NI MI SLU BA DANG PHYIN CI MA LOG PA DANG, MI 'GYUR BA'I BYANG
CHUB STE, DNGOS SU BSAM PAS RTOG PAR BYED PA DANG, BLO 'JOG

PA DANG, MNGON DU GYUR PA SGRUB PAR BYED PA'O, ,KHYOD KYIS 'DI
DANG 'BRAL MI BYA, ,ZHES PA NI SHES RAB KYI PHA ROL TU PHYIN PA'I
PHYAG RGYA BAS NA DE DANG LHAN CIG TU MNGON SUM DANG DPE'I YE
SHES BRTAG PAR BYA BA STE, YE SHES RGYUN MI 'CHAD PA'I PHYIR RO,
,YID 'ONG BU MO BLANG BYA

STE; ,ZHES PA NI DES SHES RAB YE SHES KYI DBANG BLANGS ZHES PA'O,
,BLANGS NAS CI BYED CE NA DE YIS ZHES TE BU MOS SO, ,'DA' BAR MI
BYA BAS NA DAM TSIG GO, ,GZHAN LAS LDOG CING LDOG PA MED PA NI
SDOM PA STE, SO SOR THAR PA LAS, KHYAD PAR DU GYUR PAS NA

MCHOG GO, ,DE SMRA BAR BYA ZHES SO, ,DE NYID KYANG GANG ZHE NA
SMROS SHIG CES PA LA SOGS PA'O, ,DE RNAMS NI GO SLA'O, ,BZHAD GAD
DANG LDAN PAR ZHES PA NI, SDOM PA NYAMS SU BLANG BA LA BRJOD PA'I
RTAGS SU BZHAD GAD DANG LDAN PA'I PHYIR SMRAS PA, KYE ZHES PA LA
SOGS PA'O,

LHA MO KHYOD LA BKUR STI DGOS, ,ZHES PA NI BDUD RTZI LNGA LA SOGS
PA MYONG BA'I SHEL KHANG LA BYA BA STE, DES KHYOD DGA' BAR 'GYUR
BA'I PHYIR NA ZA BA'O, ,DE NAS YANG BU MOS GA SHA PHUD CES PA NI
MDOMS DKRIS MED PAR BYAS NAS SO, ,PADMA GSAL BSTAN ZHES PA NI

PADMA'I 'KHOR LO 'GRAM GNYIS LAS BZUNG NAS SLOB MA LA GSAL BAR
BSTAN TE, TSIG 'DIS PADMA LA BSTOD DO, ,AE MA'O ZHES PA LA SOGS
PA'O, ,AE MA'O ZHES PA NI NGO MTSAR RO ZHES PA'O, ,GANG NGO MTSAR
NA BDAG GI PADMA 'DI NGO MTSAR CHE ZHES PA'O, ,CI'I PHYIR

@106B KHYOD KYI PADMA NGO MTSAR NA BDE BA THAMS CAD DANG LDAN PA
ZHES TE, BDE BA THAMS CAD KYI PHA ROL TU PHYIN PA'I MCHOG TU DGA'
BA'I BDE BA DANG LHAN CIG SKYES PA'I YE SHES TE DE 'DI NA YOD
PA'I PHYIR ZHES SO, ,DE YOD PAR SUS RTOGS SHE NA, CHO GA'I RIM PA
GANG GIS SPYAD, ,

CE'O, ,DE LA CHO GA'I RIM PA NI 'OG NAS 'BYUNG BA'I LUS NGAG YID
GSUM GYI BYA BA RLUNG GI MAN NGAG DANG BCAS PAS SO, ,DE YI MDUN
NA RTAG TU GNAS, ,ZHES PA NI CHO GA'I RIM PA SHES PA DE'I MNGON
SUM DU RTAG TU GNAS PA STE YE SHES SO, ,DE BAS NA RANG BZHIN GYI
DON

PHUN SUM TSOGS PA'I RGYUR GYUR PAS NA DON BYED PADMA DAM PA'O,
,BYED PA LA BTZUN PAR BLTA BAS NA, SANGS RGYAS KUN GYIS BKUR BA'I
GNAS SO, ,RTAG PAR ZHUGS PA YIN ZHES PA NI BSGRIBS PA'I DUS NA
YANG 'GYUR BA MED PAR GNAS PA'I PHYIR RO, ,DE NAS SLOB

MAS KYANG BHANYDZA MOKshA HO ZHES BRJOD PAR BYA STE, MYA NGAN LAS
'DAS PA CHEN PO'I GZHAL YAS KHANG DGYES PA'I PHYIR RO, ,DE NAS
BLA MAS YE SHES MYONG BAR BYA BA'I PHYIR LUS NGAG YID GSUM GYI
SPYOD PA BSTAN PA NI, DE NAS ZHES PA LA SOGS PA'O, ,RANG GI SA
BON ZHES

PA NI YE SHES SEMS DPA'I SA BON LAS SO, ,DE LAS 'OD ZER BYUNG BAS
RANG GI NANG GSAL TE, DES LHA'I 'KHOR LO ZHES PA NI DES LUS KYI
DKYIL 'KHOR DU GTOGS PA'I LHA RNAMS SO, ,DES CHAGS BYAS NAS ZHES
PA NI 'OD REG PA TZAM GYIS DUS KYI SEMS CAN LTA BUR

BYAS NAS ZHES PA'I DON TO, ,'OD ZER DES RDO RJE'I LAM NAS PHYIR
BYUNG STE, BU MO'I PADMA'I NANG DU ZHUGS PAS DE'I LHA'I 'KHOR LO
YANG GONG MA LTAR BYAS NAS ZHES SO, ,ZHAL NAS ZHES PA NI BU
MO'I'O, ,ZHAL DU ZHUGS ZHES PA BDAG GI'O, ,DE NAS GONG MA LTAR
LHA'I

'KHOR LO CHAGS PA CHEN PO BSKYED NAS YANG BDAG GI RDO RJER PHYUNG
STE, YANG SNGON BZHIN DU PADMAR ZHUGS NA CHAGS PA BSKYED NAS YANG
ZHAL NAS ZHAL DU ZHUGS PA'O, ,YANG NAS YANG DU ZHES PA NI BRTAN
PA'I SEMS LAN BZHI'I BAR DU BDAG DANG BU MO LHA'I DKYIL 'KHOR YID

@107A *, ,KYIS SHIN TU CHAGS PA'O ZHES SO, ,DE BZHIN DU DAG GIS
CHAGS PAR BYAS PA'I CHO GA GSUNGS PA DE NAS ZHES PA LA SOGS PA'O,
,'DOD PA'I SGYU MA'I TSIG CES PA NI SGYU MA LTAR SNANG BA'I YID
LA BAB PA'I TSIG GO, ,DE BRJOD PAS BU MO CHAGS PAR

BYA'O; ,DE YANG GANG ZHE NA, ZHAL BZANGS KHYOD NI SHES PA NI STEG
PA LA SOGS PA DANG LDAN ZHING 'DZUM GNAG PA MA YIN PAS NA'O,
,RNAM PAR BRTZON PA NI RNAM PAR ROL PA'O, ,MKHA' MNYAM NI YE SHES
LHAN CIG SKYE BA STE 'OD GSAL BA ZHES RNAM GRANGS SO, ,RTZA'I
'KHOR

LO BTZAL ZHES PA NI LUS KYI SBYONG PA'I RJES LA ZHES PA'I DON TO,
,BU MOS SMRAS PA GANG ZHE NA, BDE MCHOG RGYA CHEN PO NI KUN RDZOB
KYI BDE BA STE DE DANG LDAN PA'I SGRUB PA PO BDAG LA DGONGS SU
GSOL ZHES PA'O, ,CI'I PHYIR ZHE NA, BSAM MI KHYAB PA'I BDE CHEN
TE, ,ZHES

TE THAMS CAD LA KHYAB BDAG TU GNAS PA'I BDE BA CHEN PO NI MI SLU
BAS MTSON PAR BYED PAS NA NGAG DANG LDAN ZHES BYA'O, ,DE NYID
GZHAN GYIS MI BSKYOD PAS NA MI G-YO BA'O, ,PHYIN CI LOG GI TSIG
RNAMS DANG BRAL BA'I DBYANGS SNYAN PAS BDAG LA KHYOD KYIS ROL CIG
CES

PA'O, ,BZHENGS SU GSOL ZHES PA NI DANG PO'I SPYOD PA LAS SO, ,DE
NI GNYIS SU MED PA 'BYUNG BA LA BUL BA'I PHYIR RO, ,NGO MTSAR CHE
BA'I ROL BA NI LUS NGAG GI GSANG BA'I BRTUL ZHUGS TE, DES SNANG
BAR MDZAD CING ZHES PA'O, ,BYANG CHUB LA RGYUR GYUR PAS NA

BYANG CHUB SNYING PO STE SHES RAB BO, ,DER 'GRO BA'I LAM GZHAN
LAS KHYAD PAR DU 'PHAGS PAS NA MCHOG GO, ,RGYU DE RNAMS YANG DAG
GANG LA MI BRTEN PAR, ,ZHES PA NI RNAL 'BYOR DANG RNAL 'BYOR CHEN
PO'I RGYUD GANG LA MI BRTEN TE, DE RNAMS GZINGS DANG 'DRA BA'I
CHOS

SO; ,'DI NI YE SHES KYI STOBS KYIS GROL BA'I PHYIR NA LAS KYI
SGRIB PA SNA TSOGS DANG LDAN YANG DUS GCIG PAR CHUD PA'O, ,DE BAS
NA BDE BA CHEN PO YID DU 'ONG BA DANG LHAN CIG TU GROL BAR GYUR
CIG CES PA'I DON TO, ,HO HO HO ZHES BA NI DE LAS SKYES PA'I YE
SHES GSUM RIG PAR

@107B 'GYUR BA LA DGYES PA'O, ,GZHAN NI BSHAD ZIN TO, ,DE NAS LUS
KYI SPYOD PAS CHAGS PAR BYA BA'I THABS GSUNGS PA, DE NAS ZHES PA
LA SOGS PA'O, ,RAB TU CHAGS LDAN PAS ZHES PA NI RNAM PA GNYIS
KYIS ZHES PA'O, ,DBEN PA'I GNAS ZHES PA NI SKYE BO LA SOGS PA
'DUS PA

SPANGS PA'O, ,ROL PA ZHES PA NI LUS KYI'O, ,DGA' BA BRTAG PAR BYA
ZHES PA NI LHAN CIG SKYES PA'I DGA' BA STE GSUM GYIS BSDUS PA'O,
,JI LTAR BLTA BAR BYA ZHE NA, SKYED BYED THAMS CAD KYI GTZUG LAG
LAS BSHAD PA'I GTZO BO LNGA GSUNGS PAS, DANG POR ZHES PA LA

SOGS PA'O, ,'DUS PA BYAS NAS NI ZHES PA NI GNYIS 'DUS PA STE,
DE'I MTSAN NYID KYANG JI SKAD DU, BUD MED MGUL PAR DAM 'KHYUD DE,
,PHO YI DPUNG PA GNYI GA YIS, ,GRU MO GNYIS LA BZHAG PA YANG,
,BUD MED RJE NGAR 'DUS PAR BSHAD, ,CES TE, BSDAMS PA'I

BYA BA'O, ,DE NAS GRU MO MTSAN NYID CES PA NI RKANG LAG GI BYA BA
STE, JI SKAD DU, BUD MED PUS MO BKUG PA NI, ,PHO YI GRU MOR GZHAG
PAR BYA, ,PUS MO GRU MOR BSHAD PA STE, ,DE DAG DGA' BA'I RIM PAR
'DOD, ,CES TE RNAM PAR BLTA BA'I BYA BA'O, ,YANG NI BRKYANG BAR

BYA BA DANG, ,ZHES PA NI RKANG PA KHO NA STE, ,JI SKAD DU, PHO
'DUG PA YI BRLA STENGS SU, ,BUD MED RKANG MTHIL GZHAG PAR BRTAG
,GNYIS PA YIS KYANG THONG KAR BRGYAB, ,RKANG PA BRKYANG BA YIN
ZHES TE, ,RNAM PAR NYED PA'I BYA BA'O, ,DE BZHIN YAR BTEG MTSAN
NYID

DANG, ,JI SKAD DU, PHO YI LCE YI RTZA RU NI, ,BUD MED RKANG PA'I
MTHIL BZHAG STE, ,PHAB PA'I MTHA' NI PHO NI YAR, ,PHUL BA YAR
BTEG MTSAN NYID DO, ,ZHES TE, 'DOD CHAGS KYI STOBS KYI BYA BA'O,
,SHIN TU BRKYANG BAS LNGA RU 'GYUR, ,ZHES PA GNYIS KYIS BYA BA
STE,,

JI SKAD DU, GNYI GA RKANG GNYIS BRKYANG PAS NA, ,SHIN TU BRKYANG
BAR 'DOD PA STE, BUD MED PHO YI YA RE NI, ,'OG TU BLTAS PA'I LUS
SU GNAS, ,ZHES TE, RNAM GRANGS KYI BYA BA'O, ,DE NAS RANG GI
DPUNG PA GNYIS RAB TU BRKYANG NAS GRU MO'I MDUD PAS MGUL NAS

@108A *, ,'KHYUD PAR BYA'O, ,BTZONG BAS ZHES PA NI GRU MO'I MDUD
PAS ZHES SO, ,G-YAS DANG G-YON GYI SKRA ZHES PA NI G-YAS G-YON
GYI LAG PAS BZUNG NAS STENG GI PADMA LA BLTAS PAR BYA'O ZHES SO,
,BRLA GNYIS PAR BLTAS TE ZHES PA NI 'OG GI PADMA LA BLTAS

NA; DER BUNG BA LTA BU ZHES TE, JI LTAR BUNG BA ME TOG GI DKYIL
'KHOR LA GLU LEN CING RTZI 'JIBS PA LTAR, RNAL 'BYOR PAS KYANG
ZID SGRA LTA BU'I GLU LEN CING H'Um RING PO BLANGS NAS MCHU GNYIS
KYIS PADMA'I DKYIL 'KHOR DU RTZE BAR BYA ZHES SO, ,MA MCHU SBRANG
RTZI GZHIB PAR BYA, ,

ZHES PA NI DE BZHIN GSHIBS PAS MGOR GNAS PA'I RA SA YA NA 'JUG
PA'I PHYIR RO, ,DE NAS BYANG CHUB KYI SEMS 'BYUNG BA'I GNAS RNAMS
BSKUL BA'I PHYIR, ,NU MA LAG RTZE ZHES PA LA SOGS PA'O, ,MDZA' BA
CHEN PO GRUB CES PA NI RNAM PA GSUM PO DES BDAG

LA LHAG PAR CHAGS PA ZHES SO, ,G-YON GYI ZHES PA NI LAG PAS SO,
,DES PADMA'I DKYIL 'KHOR MNYE ZHING STE, 'OG SGO LCES BSKYOD PAR
BYA ZHES TE, RDO RJE NI THABS CHA TZAM GYIS BSKYOD PAR SHES PAR
BYA'O, ,STENG 'OG TU'ANG BLTA BYAS NAS, ,ZHES PA NI SHEL

GYI PADMA DANG GSANG BA'I PADMA LA BLTAS TE YID KYIS SHIN TU
CHAGS PAR BYA BA'I PHYIR RO, ,DE NAS NANG GI 'KHOR LO BSTAN PAR
BYA BA'I PHYIR DE NAS RTZA ZHES PA LA SOGS PA'O, ,DE NAS BU MO
DES DE'I MNGON SUM DU PADMA'I DKYIL 'KHOR BSTAN NAS SMRAS PA,
RANG BYUNG BDE CHEN

RGYAL PO NI BSHAD ZIN TO, ,PADMA 'DI LA RAB TU GNAS, ,ZHES PA NI
MI SLU BA'I TSUL DU GNAS PA'O, ,DE GANG GIS RTOGS SHE NA, RTZA
DANG RLUNG GIS RTOGS 'GYUR BAS, ,ZHES TE, RNAL 'BYOR BLA NA MED
PA'I RGYUD RNAMS KYI MAN NGAG STE MKHA' 'GRO MA'I RGYUD RNAMS
RTZA GTZE

BOR BYED PA'I RGYUD DE, DES RTOGS PA'O, ,RNAL 'BYOR THABS GTZO
BOR BYED PA'I RGYUD NI RLUNG GI DE KHO NA NYID GTZO BOS DE RTOGS
PAR BYED PA'O, ,DE LTA NA YANG BYANG CHUB KYI SEMS RTZA'I LAM NA
RLUNG GI GNAS DANG NGAL SO BA THOB PAS NA GNYIS KA LA YANG DGOS
PAR SHES

@108B PAR BYA'O ZHES SO, ,DE NAS DE YIS ZHES PA NI RNAL 'BYOR PA
DES SO, ,SOR MO YIS ZHES PA NI LAG PA G-YON PA'I SOR MO GSUM 'DUS
BYAS PAS SO, ,DE NAS NANG NA GNAS PA'I RTZA'I 'KHOR LO CHEN PO
BTZAL BAR BYA'O, ,JI LTA BU ZHE NA, PADMA LA GNAS PA'I 'DAB MA
BRGYAD PA'I

PADMA RNAM PAR SHES PA BRGYAD DAG PA'I RANG BZHIN DE LA GNAS SO,
,GANG GNAS SHE NA, SNYING PO LNGAS BRGYAN BYAS ZHES TE, DBUS KYI
PADMA NI RDO RJE DBYINGS PHYUG MA STE, NAM MKHA'I SNYING PO'O,
,G-YAS PA'I RTZA NI RUS SBAL TE RAKTA RGYU BA NI RIN CHEN 'BYUNG
LDAN GYI NGO BO CHU'I SNYING PO'O,,

G-YON PA'I RTZA NI ZLA BA STE, BYANG CHUB KYI SEMS RGYU ZHING 'OD
DPAG MED KYI NGO BO ME'I SNYING PO'O, ,MDUN GYI RTZA NI 'BYIN
'BYUNG ZHES TE CHU RGYU BA RTAG PA'I NGO BO CHU'I SNYING PO'O,
,RGYAB KYI RTZA NI GZHU RGYAL MA STE SHA RGYU BA DON YOD GRUB
PA'I NGO BO RLUNG GI SNYING PO'O, ,DE BAS NA ZE'U 'BRU ZHES

TE TSAR MAS G-YOGS TE DBUS SO, ,GE SAR ZHES PA NI SA'I SNYING PO
BZHI'O, ,'DAB MA BRGYAD CES PA NI, DE'I PHYI ROL DU PADMA 'DAB MA
BRGYAD PA YOD PA'O, ,MAN NGAG GIS BSTAN PA NI, GSAL BYAS PA'O,
,DE NAS A'A LI K'A LI ZHES PA NI G-YON PA DANG G-YAS PA'O, ,

MANTRA ZHES PA NI RNAM GRANGS GZHAN DU 'PHYANG MA ZHES PA STE ZLA
BA 'BAB PA'I GNAS SO, KUN MA KA ZHES PA NI RNAM GANGS GZHAN DU RO
LDAN MA ZHES TE, RAKTA 'BAB PA'I GNAS SO, ,SHANG SHANG KA ZHES PA
NI DE GNYIS KYI DBUS TE GZHAN DU SPYI GTZUG MA ZHES KYANG GRAGS,
DE YE SHES

'BAB PA'I GNAS SO, ,DE RNAMS BLA MA'I MAN NGAG GIS BTZAL BAR BYA
ZHES SO, ,DE YANG RDO RJE DBYIBS KYI DBAB PHYUG MA'I RTZA GANG GI
PHYIR GZUNG 'DON DANG BRAL BA BU GA'I DBUS NA GNAS PA'I PI WANG
GI RGYUD LTAR GNAS PA STE, BLA MA THUGS RJE DANG LDAN PA'I MAN
NGAG GI SOR

MOS GO BAR BYA DGOS SO ZHES TE, RNAM PA GNYIS KYIS GNYIS BO
BSKUL, ,GNYIS KYIS GCIG CIG BSKUL 'ONGS TE, ,GCIG REG LNGA LDAN
GDON MI ZA ,ZHES PAS GO BAR BYA'O, ,DE GO NAS KYANG MTHUN PA'I
GZUGS SU GNAS PAS MA YIN PA LA SOM NYI 'GYUR

@109A *, ,SRID DO, ,DE LTAR NA YANG DE RGYAS PAR BYAS NAS SA BCU
DANG LDAN PA'I TSUL NI 'OG NAS BSHAD DO, ,LHA MO DE LA 'KHYUD PAR
BYA, ,ZHES PA NI RNAM PA GSUM GYIS TE RIGS RNAMS KYI YE SHES SKYE
BA'I TSUL GSUM GTZO BO YIN PAR BSTAN PA'I PHYIR RO, ,DE NAS BLA
MAS

DE KHO NA NYID BZHI PA BSTAN PA NI RDO RJE ZHES PA LA SOGS PA'O,
,BSNYEN ZHES PA NI RDO RJE DANG PADMA ZHES SNGON GYI THA TSIG GO,
,DE NYID CES PA NI MI 'GYUR BA STE, 'DIS MI GNAS PA'I MYA NGAN
LAS 'DAS PA LA MI SLU BAR BYED PA'I PHYIR RO, ,PHYI MA LA YANG DE
BZHIN DU SBYAR RO, ,NYE BAR SGRUB PA ZHES PA

NI SGRUB PA DANG NYE BA'I PHYIR TE, DE MA THAG TU BSGRUB PA'I
PHYIR RO, ,DE NAS BSKUL ZHING BSKYOD TZAM GYIS, ,ZHES PA NI
BSGRUB PA BRTZAM PA'O, ,DE BRTZAMS PAS SNGON DU G-YO BA'I RTAGS
LNGA 'BYUNG STE, SNYING NI 'DAR ZHING DRAN PA NYAMS, ,ZHES PA NI
ME LONG LTA BU'I YE SHES KYI RTAGS SO, ,SPYI BO

SKRA GROL ZHES PA NI SO SOR KUN DU RTOG PA'O, ,GOS KYANG 'DOR BA
NI ZHES PA NI CHOS KYI DBYINGS KYI YE SHES KYI RTAGS SO, ,RDUL
GYIS LUS ZHES PA NI MNYAM PA NYID KYI YE SHES SO, ,MDOG DMAR BA
DANG MIG DMAR BA NI BYA BA NAN TAN TE, DE RNAMS DANG LDAN NAS
YANG DANG YANG DU BSKYOD PA NI BSGRUB

PA'I DE NYID DO, ,SEMS KHRAL MED PA RU ZHES PA NI BTZAL DGOS PA
MED DE, RGYU SNGON DU SONG BA'I PHYIR TE DE KHO NA NYID BZHI PA
SKYE BA LA THE TSOM MI BYA'O, ,RGYU GANG ZHE NA SNGOM BRTZON ZHES
TE SNGOM PA DANG BRTZON 'GRUS KYI RANG BZHIN YIN PAS NA RLUNG GI
DKYIL 'KHOR LA DE SKAD DU, DE NI RANG BZHIN GYIS

GNAS PA'I DBYIBS YIN PAS NA GZHU'I DBYIBS TE, THABS KYI MDAS
MTSAN PA'O, ,DES SUM MDO'I RANG BZHIN GYI ME SBAR BAS KHAMS ZHU
NAS NI ZHES PA NI RANG GI CHOS JI SNYED PA THAMS CAD ZHU BA ZHES
SO, ,CIR 'GYUR ZHE NA, BCU DRUG CHAR GYUR PA ME TOG KUNDA DANG
'DRA ZHES TE BYANG CHUB KYI

SEMS KYI THIG LER GYUR PA SDUD CING SBYOR BAS SNYING GA'I PADMA
KHA SBYAR DU GZHUG PA'O, ,DE YANG THUR DU SEL BA'I RLUNG GIS PHUL
NAS RDO RJE'I RTZE MOR 'GRO BA STE, DE'I DUS SU BLA MA'I MAN NGAG
GI SBYOR BA BDUN SHES PAR BYA STE NYE BAR MTSON PA'I DON DU SBYOR
BA'I GTZO BO BSHAD PA, RANG BZHIN GYIS NI

@109B RAB ZHI BA, ,ZHES PA NI GZOD MA NAS TE BYED PAS NI MA YIN
PA'O, ,DE DNGOS GANG ZHE NA, CHOS KUN ZHI BA ZHES TE CHOS THAMS
CAD KYI SBYONG BA'I MTHA'O, ,DE NYID DE KHO NA ZHES TE 'GYUR BA
MED PA'I PHYIR RO, ,JI LTAR GNAS SHE NA, BDE BA DE NYID NOR BUR
'DUG ,CES TE 'DU ZHING BRAL BA'AM 'GRO

GSUM GCIG TU DAG PA'I SBYOR BA LA SOGS PAS BDE BA CHEN PO'I SBYOR
BA DES, GNAS PAR BYED PA STE, DER YANG BYA BA RDZOGS PA'I SKAD
CIG MA GCIG DANG, GNYIS LA SOGS PA'I BAR DU GNAS NAS, DRAN MED
CES TE, RANG BZHIN MED PA'I SBYOR BAS ZIN PA'I PHYIR RO, ,G-YO
BAR

BYED PA ZHES PA NI RNAM PAR RTOG PA THAMS CAD SPANGS PA'I PHYIR
RO, ,DE NYID LA SGRUB PA CHEN PO ZHES TE PHYAG RGYA CHEN PO'I
DNGOS GRUB KYI NGO BO NYID KYI PHYIR RO, ,DE NAS BLA MAS DE'I NGO
BO BSHAD PAS SBYIN PA GSUNGS PA, NAM MKHA'I KHAMS ZHES PA LA SOGS
PA'O, ,NAM MKHA'I KHAMS ZHES

PA NI PADMA'O, ,RDO RJE NI RDO RJE'O, ,DE SBYOR BA NI YANG DAG
SPYAN CAN TE SHES BYA'I DON RTOGS PAR BYED PA'I PHYIR RO, ,DE LAS
BDE BA CHEN PO'I SBYOR BA 'BYUNG BAR 'GYUR ZHES SO, ,JI LTA BU
ZHE NA, GANG GANG YANG DAG CES TE ZLOS PA'I TSIG NI KUN LA KHYAB
PA'O, ,DE DGA' BYED CES PA NI DGA' BA'I

SBYOR BAS BSDUS PA'O, ,CHAGS BRAL ZHES PA NI DE'I SBYOR BAS BSDUS
PA'O, ,DGA' BA GNYIS BAR DU ZHES PA NI DGA' BAR MI SBYOR BAS
BSDUS PA STE, DGA' BA GNYIS KYIS DBEN PA DE MAN NGAG GIS MTHONG
BA DE LA BLO BRTAN PAR GYIS SHIG ,CES GDAMS PA'O, ,JI LTAR MTHONG

BAR BYA ZHE NA, PADMA MKHA' LA ZHES PADMA'I NANG DU RDO RJE'I NOR
BU'I PADMA'I SNYING PO LA SBYOR BA'I DUS SO, RDO RJE'I SKYIL
KRUNG ZHES TE SBYOR BA NI RDO RJE RTZE LNGA PA'I SKYIL MO KRUNG
STE DER RANG GI SEMS NOR BU'I BAR DU MTHONG BAR BYAS PA'I GANG
BDE BA 'BYUNG BA DE NYID LA YE SHES ZHES BYA STE MI SLU BA'I YE

SHES SO, ,RNAM GRANGS GZHAN DU NA RDZOGS PA'I RIM PA YIN PAR BLA
MA MCHOG RAMS KYIS KYANG BSHAD DE, RANG BZHIN GYIS GRUB PA STE,
BLOS GZHAG PA MA YIN PA'I PHYIR RO, ,DGA' BA GNYIS KYIS JI LTAR
DBEN ZHE NA, 'DOD CHAGS CHAGS BRAL BAR MA MI DMIGS ZHES TE 'DI

@110A *, ,GSUM GYI RTOG PA MED PA'O, ,YE SHES LHA NI ZHES BYA BA
NI MTSAN NYID KYI TSUL DU GNAS PAS MI SLU BA'I LHA STE, SKAD CIG
GNYIS LA SOGS PAR DE RU GSAL ZHES TE THABS KYI CHAR RO, ,MNGON
SUM DE DPE'I YE SHES KYIS BRTAGS NA DANG PO BYA BA RDZOGS PA'I
SKAD CIG

CHU TSOD BRGYAD DU MYONG, DE LAS NYIN GCIG TU MYONG BA'AM, DE LAS
GNYIS DANG GSUM NAS LO GCIG TU MYONG BA'AM, DE LAS GNYIS DANG
GSUM NAS BSKAL BA GCIG GI BAR DU MYONG BA'AM, DE LAS GNYIS DANG
GSUM NAS BSKAL PA STONG GI BAR DU MYONG BA'AM, DE NI NYE BAR

MTSON PA TZAM STE, MTHA' MED PA'I 'KHOR BA YAN CHAD KYI BAR DU YE
SHES TE MYONG BAR BYA ZHES SO, ,MNGON SUM GYI YE SHES DE 'DZIN PA
GZHAN NA PADMA LA GNAS PA'I BYANG CHUB KYI SEMS BLO GROS CAN GYIS
ZHES TE GNYIS SU MED PA'I BLO DANG LDAN PAS CHUD MI GSAN PAR BYA
BA'I PHYIR RANG GI KHAMS

BLANGS NAS BTUNG BAR BYA'O ZHES SO, ,DE NAS BDAG NYID LANGS TE
SHES RAB MA LA PHYAG BYA'O, ,GZHI YI DON LA BDAG 'KHRUL BAS,
,G-YANG SA 'DI RU YUN RINGS 'KHYAMS, ,'KHOR BA'I 'DAM RDZA BA
RGAL DKA' LAS, ,MGON PO KHYOD KYIS DE RING BSGRAL, ,KHYOD NI SHES
RAB PHA

ROL PHYIN, ,'DUL BA'I DBANG GIS SKU SPRUL PA, ,BDAG SOGS RNAMS
KYIS MCHOD BLA'I PHYIR, ,BDAG GI BSAM PA 'DI BZHES SHIG ,CES
BRJOD PAR BYA'O, ,DE NAS LUNG BSTAN PA DANG, DBUGS DBYUNG BA YANG
BYIN NAS, BKA' STZAL BA'I DBANG YANG BSKUR BAR BYA'O, ,DE NAS

BKA' LUNG G-YAR DAM GYIS BLANG BA DANG, ZHI BA'I SBYIN SREG BYA
BA DANG, DKYIL 'KHOR BSDU BA LA SOGS PA CI RIGS PA SHES PAR
BYA'O, ,DA NI DE LTA BU'I DON LA GRUB PA'I MTHA' 'DZIN PA'I
'PHAGS PA DANG 'PHAGS PA MA YIN PA RNAMS KYIS 'KHRUL BAR BSTAN PA
DE 'DRA'I ZHES PA LA

SOGS PA'O, ,DE 'DRA'I DNGOS PO THAMS CAD KYI, ,MTHA'I DE BZHIN
NYID ZAB MO DANG YANG DAG PAR GSAL BA GNYIS SU MED PA LAS, THOG
MA DANG THA MA MED PA'I DUS NA SO SO'I SKYE BO GRUB PA'I MTHA'
'DZIN PA RNAMS KYIS NGA DANG NGA YIR 'DZIN PAS YANG DAG PA'I TSAD
MAS MA BRTAGS PAR NI

@110B BDAG TU BZUNG ZHES TE YID MI CHES PA'I LUNG DANG, RJES SU
DPAG PAR SNANG BA DANG, LOG PAR 'DZIN PA'I TING NGE 'DZIN GYIS
SO, ,DE YANG DUS LAS BYUNG BA'I ZHES PA LA SOGS PA BZHI NI GRANGS
CAN PAS BRTAGS PA'O, ,'DZIN PA POS SPRUL PA LA SOGS PA BRGYAD NI
BYE BRAG PAS

BRTAGS PA'O, ,RNAL 'BYOR LA SOGS PA BZHI NI SER SKYA BAS BRTAGS
PA'O, ,NANG GNAS LA SOGS PA LNGA NI NAM MKHA'I GOS CAN PAS BRTAGS
PA'O, ,RNAM SHES LA SOGS PA GSUM NI RIG BYED KYI MTHA' GSANG BAR
SMRA BAS BRTAGS PA'O, ,MTHONG BA LA SOGS PA LNGA NI TZA RA KA

PAS BRTAGS PA'O, ,SHED LAS SKYES PA DANG, SHED BU NI RGYAL PO LA
SOGS PAS BRTAGS PA'O, ,SROG DANG GSO BA LA SOGS PA NI GOS DMAR
BAS BRTAGS PA STE, MU STEGS KYI LTA BA PA RNAMS KYI GTZO BO RNAMS
KYIS DE LTAR RNAM PA GSUM GYIS RNAM PAR RTOGS SO ZHES SO, ,

RANG GI SDE PA LAS KYANG NAM MKHA' NI THOGS PAR BYED PA'I REG BYA
MED PA'I SNANG BA'O, ,'GOG PA GNYIS NI SO SOR BRTAGS PA'I SKYE BA
'GOGS PAR BYED PA DANG, SO SOR BRTAGS PA MA YIN PA'I 'GOG PA LAS
MED PAR MI SKYE BA STE, DE GSUM NI RGYU RKYEN GYIS SHIN TU 'DUS
MA

BYAS PA STE, DE NI SHIN TU BRTAN BYAS ZHES TE GZHAN GYIS BSKYOD
DU MED PA'I PHYIR RO, ,'DUS BYAS KUN ZHES PA NI LHAG MAS BSDUS
PA'I PHUNG PO LNGA STE, DE YANG SKAD CIG MA YIN ZHING GONG GI
BDAG PO THAMS CAD MED CING GZUGS LA SOGS PA PHRA RAB CHA SHAS
DANG BRAL BA SNANG BA DANG

MUN PA'I GO SKABS MI 'BYED CING RDZAS KYI SKABS 'BYED PA 'DU
ZHING SKYE 'GAG BYED PA SHES PA RE RE LA DMIGS PA LAS GRUB PA LA
DE YANG BLO'I RNAM PA LAS LOGS SHIG TU GRUB PA YIN PAR KHA CHE
BYE BRAG TU SMRA BAS RTOGS ZHES TE YUL KHA CHE MU STEGS BYE BRAG
PA LTAR SMRA BA STE DGE 'DUN BZANG

PO LA SOGS PAS SO, ,RANG GI RIG PA SKYED BYED PA, ,ZHES PA NI MIG
LA SOGS PA'I RNAM PAR SHES PA SKYED PAR BYED PA ZHES SO, ,DE YANG
GANG ZHE NA, BLTA BYA SPYOD YUL RNAM PA NI, ,ZHES TE, GZUGS LA
SOGS PA NI RNAM PA STE DE YANG RDUL PHRA RAB GCIG NAS GCIG

@111A *, ,TU 'BYAR BA LA SOGS PA SNANG BAR RTOG GO, ,DE DAG LAS
KYANG 'DUS MA BYAS GSUM NI BRTAGS PA TZAM STE, DON GZHAN DU 'GYUR
BA MED PAS NA, MO GSHAM BU BZHIN MED PA DANG, ,ZHES TE MING TZAM
CAN ZHES PA'I THA TSIG GO, ,'DU BYED THAMS CAD NI BEMS

PO DANG SDIG PO'I NGO BO BRTAGS PA MA YIN PAS NA DUS GSUM DU RGYU
BA MA YIN PA DANG, DMAN MIN NI RDUL PHRA RAB STE GRUB PA'I GZHI
YIN PA'I PHYIR RO, ,DE NYID THOGS PA DANG BRAL YANG SEMS CAN GYI
LAS KYIS 'DUS PA'I GZUGS YIN PAR NYAN THOS MDO SDE PAS RTOGS SO,
,YAN LAG CAN

YANG DON DAM MIN, ,ZHES PA NI MU STEGS KYIS BRTAGS PA RNAMS SO,
,RDUL PHRAN DAG KYANG DE BZHIN NO, ,ZHES PA NI NYAN THOS BYE BRAG
TU SMRA BAS BRTAGS PA'O, ,SO SOR SNANG BA'I GZUGS PHRA RAB SO SOR
SNANG BA MI DMIGS PA STE 'DUS PA MI DMIGS PA STE, NYAN THOS MDO
SDE PAS BRTAGS

PA'O; ,DE THAMS CAD RMI LAM LTA BUR MI SNANG BA STE, 'O NA GANG
SNANG ZHE NA, GZUNG 'DZIN SPANGS PA'I RNAM SHES CHE, ,ZHES SO,
,JI LTAR SNANG ZHE NA, DON DAM SHEL LTAR DAG PA RU, ,ZHES TE,
GNYIS POS STONG PA'I RNAM PAR SHES PA SHEL DAG PA LTA BU DON DAM
PAR RDZAS NYID DU SEMS PA

NYID DU RNAL 'BYOR SPYOD PAS RAB TU RTOGS SO ZHES SO, ,SO SOR
SNANG BA'I GZHUNG THAMS CAD CES PA NI BRDA DANG GZUNG 'DZIN DANG
DNGOS PO'I KUN DU BRTAGS PA'O, ,DE DAG KYANG DON DAM PA MIN TE,
CI'I PHYIR ZHE NA, GCIG DANG DU MA'I RANG BZHIN DANG BRAL BA'I
PHYIR DPE NAM MKHA'I CHU SKYES BZHIN

DU GZHUNG DE THAMS CAD SPANGS PA STE, GNYIS MED DE DON DAM PA'I
BDEN PA'O, ,GNYIS SU MED MIN ZHES TE KUN RDZOB KYI BDEN PA'O, ,DE
NYID SPROS PA MED PAS NA ZHI BA'O, ,DE YANG MTHA' GSUM GYIS MA
REG PA'I RNAM PAR SHES PA KUN RDZOB TU SGYU MA'I MTSAN NYID TZAM
DU DAG PA DANG MA DAG

PAR SNANG BA, DON DAM PAR NA SHIN TU DRI MED NAM MKHA' LTAR SNANG
BA BLO GROS DANG LDAN PA'I DBU MA PAS RTOGS SO ZHES SO, ,DE DAG
NI RTOG PA DANG BCAS PA'I GTZO BO STE, DE DAG LA SOGS PA MTHA'
YAS PA ZHES PA NI LTA BA LNGA BRGYA BDUN CU PA RNAMS BSDU BAR
BYA'O, ,DE KUN GYIS KYANG

@111B GNYIS SU MED PA'I DON DE KHO NA LA GNAS NAS BLO THA DAD PAS
SO SOR BRTAGS PA'O, ,DE LTAR BRTAGS KYANG DE THAMS CAD YANG DAG
PAR BRTAGS PA MIN PA BLA NA MED PA'I SANGS RGYAS MA THOB PAS BLA
DANG BCAS ZHES SO, ,CI'I PHYIR ZHE NA, 'OG MA 'OG MA'I RNAL 'BYOR
BLO LAS GONG MA GONG

MA'I KHYAD PAR DU 'PHAGS SO, ,DE YANG MU STEGS PA LAS BYE BRAG TU
SMRA BA STE MI RTAG PA'O, ,DE LAS MDO SDE PA STE BRTAGS PA'O, ,DE
LAS RNAL 'BYOR SPYOD PA STE SEMS TZAM GYIS SO, ,DE LAS RNAL 'BYOR
SPYOD PA'I DBU MA PA STE KUN RDZOB TZAM NYID KYIS SO, ,DE LAS BLA
NA MED PA'I

GZHUNG PA STE YE SHES KHO NAS SO, ,DE BAS NA, 'OG MA'I BLO NI
GONG MA YI, ,SHES RAB KYIS NI SUN 'BYIN NO, ,ZHES PA YANG DE KHO
NAS GSAL LO, ,DE BAS ZHES PA NI SHES RAB KYI MTHAR THUG PA NI
PHUL DU BYUNG BA'I PHYIR RO, ,GONG MA'I RIM PA NI DBANG BSKUR
BA'I'O, ,LHAN CIG PA'I

SLOB DPON NI RANG GI SHES RAB BO, ,DES BYIN GYIS BRLAB PA NI DE
DANG SNYOMS PAR ZHUGS PA'O, ,DES GSAL ZHING ZHES PA LA SOGS PA
GONG DU BSHAD PA RTOGS PA'O, ,GANG LAS SHE NA, LHAN CIG SKYES
PA'I YE SHES LAS TE BAR MA'I YE SHES SO, ,GANG GIS SHE NA, BLA
MA'I KHA

LAS ZHES TE, DE'I RGYUD SLOB DPON CHEN PO'I KHA LAS RNAM PAR 'PHO
BA LAS MNGON SUM DU BDE BA RANG LA 'BYUNG BA RTOGS PAR BYA'O ZHES
SO, ,DE'I SNGON DU SONG BA YANG THUN MONG DANG THUN MONG MA YIN
PA'I DAM TSIG DANG SDOM PAR LDAN PA'I SNOD GTZANG MA RU TING NGE
'DZIN RTZE GCIG PA CHU DANG 'DRA

BA LAS LHAN CIG SKYES PA'I YE SHES GZUGS BRNYAN LTA BU SKAL BA
DANG LDAN PA'I RNAL 'BYOR PAS RAB TU BRTAG PAR BYA'O ZHES SO, ,DE
LTA BU'I LHAN CIG SKYES PA'I DGA' BA'I MAN NGAG CAN GYI BSNGAGS
PA GSUNGS PA, DE THOB PHYIN CHAD CES PA LA SOGS PA'O, ,DE YI NYES
PAS MI GOS

SO; ,ZHES PA NI NYES PA DE NYID SHES PA'I PHYIR RO, ,JI LTAR ZHE
NA, KLU 'JIGS PA'I RANG BZHIN GYIS GRUB PA'I SNGAGS DANG, SMAN
DANG LDAN PA'I GANG ZAG GIS SBRUL GSOD PAR BYED PA DE BZHIN DU,
RNAL 'BYOR THAMS CAD KYI BDAG PO DBANG PHYUG CHEN PO LA DE BZHIN
GSHEGS

@112A *, ,PA THAMS CAD KYI YE SHES BDUD RTZI LTA BU'I SMAN GYIS
RGYAS BTAB PAS NI PHYIN CI LOG TU SNANG BA'I NYON MONGS PA NI
SBRUL LTA BU STE PHYIN CI LOG NYID MED PAR SHES PAS CI BYAR YOD
CES SO, ,DPE GZHAN GSUNGS PA GANG ZHIG CES PA LA SOGS PA'O,
,GDUGS THOGS PA

LA DE'I STENG NAS CHAR PAS BYAR MED NAS 'DOD PA'I GNAS SU PHYIN
PA DANG 'DRA BAR, GNYIS SU MED PA'I YE SHES KYI GDUGS NI GOMS PA
KHYAD PAR DU BYED PA'I LAM STE, RIM PA GNYIS PA'O, ,DE LA GNAS PA
LA RTOG PA'I CHAR PAS JI LTAR GNOD DE DE NYID LAM DU SHES PA'I
PHYIR RO, ,

GZHAN DU MA SHES PAS DE'I 'CHING BAR 'GYUR BA STE, KA TA KA BZHIN
DU LEN PA PO'I GTZO BO YIN PA'I PHYIR RO, ,DA NI THEG PA 'OG MA
PA RNAMS KYI SPYOD YUL MA YIN PAR GSUNGS PA, DE 'DRA ZHES PA LA
SOGS PA'O, ,SO SO'I SKYE BO ZHES PA NI TSANGS PA LA SOGS PA'O,
,NYAN THOS NI RGYUN DU

ZHUGS PA LA SOGS PA'O, ,RANG SANGS RGYAS NI BSE RU LTA BU DANG,
TSOGS SHING SPYOD PA'O, ,RNAL 'BYOR SPYOD PA DANG DBU MA PA NI
BYANG CHUB SEMS DPA'I LAM LA GNAS PA'O, ,BYANG CHUB SEMS DPA' NI
SA BCU LA GNAS PA'O, ,BLA BCAS SANGS RGYAS ZHES PA NI BYA BA'I
RGYUD KYI SANGS RGYAS

DANG SPYOD PA'I RGYUD KYI SANGS RGYAS DANG RNAL 'BYOR RGYUD KYI
SANGS RGYAS SO, ,DE THAMS CAD KYIS KYANG 'DI NI CUNG ZAD KYANG MI
SHES SO ZHES SO, ,'O NA GANG GIS SHES SHE NA, 'DI'I DON ZHES PA
LA SOGS PA'O, ,'DI'I DON SHES PA'I MA 'ONGS PA'I DUS NA RDO RJE
'DZIN PA NI BLA MA STE RDO RJE 'DZIN PA DE'I LUS LA GNAS PA'I

PHYIR RO, ,DE RJES SU MTHUN PA'I YON GYIS MNYES PAR BYAS NAS SHES
PAR BYA'O ZHES SO, ,DE'I 'ANG SNGON DU SONG BA'I RGYU NI RANG GI
TSE RABS SNGON DUS BSOD NAMS CHEN PO BSAGS PA'I STOBS KYIS PHYI
ROL GYI YI GE LA SOGS PA LA BRTEN PA MED PAR BLA MAS SLOB MA'I
RGYUD DU RNAM PAR 'PHO ZHES SO, ,

GNYIS SU MED PA'I RNAM PA LA DANG PO'I LAS LA SOGS PA'I MTHA'
GNYIS DGAG PAR GSUNGS PA, DE LA ZHES PA LA SOGS PA'O, ,DKYIL
'KHOR NI RI MO'I DKYIL 'KHOR RO, ,SBYIN SREG NI THABS LA SOGS PA
DANG LDAN PA'O, ,GTOR MA NI 'BYUNG PO LA SOGS PA'I'O, ,BZLAS PA
NI

@112B PHRENG BA'I SNGAGS LA SOGS PA BZLA BA'O, ,BGRANG PHRENG NI
LAS KYI BYE BRAG GIS GRANGS DANG KHA DOG LA SOGS PA'O, ,SKYIL MO
KRUNG NI RDO RJE'I SKYIL MO KRUNG LA SOGS PA'O, ,STANG STABS NI
G-YAS BRKYANG BA LA SOGS PA SO SO'I TSUL SPYOD PA'I KHYAD PAR RO,
,SOGS KYIS BSDUS PA TSOGS KYI 'KHOR

LO DANG, PHYI'I MCHOD PA LA SOGS PA'O, ,DE RNAMS LA ZHES PA NI
SPROS BRAL RNAM PAR SLU BA STE SPROS PAR SNANG BA'I PHYIR RO,
,DE'I BYA BA MA YIN ZHES TE GCIG TU SPYOD PA'I TSUL GYIS SO,
,DGAG BA MA YIN ZHES TE DE LA GNAS PAS BSOD NAMS KYI TSOGS RDZOGS
PAR BYA BA'I PHYIR MI DGAG

STE; LHAG PA'I LHA NI MTSAN MA MED PA'I LHA STE DE LAS THAMS CAD
'BYUNG BA'I PHYIR NA SPRUL PHYIR RO ZHES SO, ,DE BAS NA 'BRAS BU
LA MNGON PAR ZHEN PA RNAMS KYIS DE MI RTOGS PAR BSTAN PA'I PHYIR,
BYA BA RNAMS LA ZHES PA LA SOGS PA'O, ,DE NI GO SLA BAS MA BSHAD
DO, ,DE LTA BU'I BYA

BA LA LAM DU 'DZIN PA'I GDON CHEN PO'I NAD KYIS ZIN PA LA GNYIS
SU MED PA'I YE SHES DUS GSUM DU G-YO BA MED PA'I SMAN BDUD RTZI
LTA BU RNAM PAR RTOG PA'I SHI BA LA SOGS PA'I SDUG BSNGAL DANG
BRAL BAR BYED PAS GONG MA'I RIM PA LTAR GSO BAR BYED PA NI SKYES
BU DAM PA'O ZHES TE,

THABS THAMS CAD KYIS MNYES PAR BYAS TE DE BLANG BAR BYA'O ZHES
PA'I THA TSIG GO, ,DA NI BDAG NYID CHEN PO RNAMS KYIS DE RIG PAR
BYAS NAS GOMS PAR BYA BA'I THABS GSUNGS PA DE BAS ZHES PA LA SOGS
PA'O, ,LUS NGAG YID GSUM GYI SDOM PA MCHOG CES PA NI RDO RJE SEMS
DPA'

LAS BYUNG BA'I PHYIR SKYES PA DANG BUD MED KYI GZUGS DU MA LA
BRNYAS PAR MI BYA BA NI LUS KYI SDOM PA'O, ,GSUNG RDO RJE'I RANG
BZHIN PAS NA 'DOD PA BSKYED PA'I TSIG RTZUB MO LA SOGS PA CI RIGS
PAR SMRA ZHING DGAG PAR MI BYA BA NI NGAG GI SDOM PA'O, ,DE BZHIN
DU RDO RJE SEMS DPA'I NGO BO BAS NGAN PAR

RTOGS PA DANG BZANG POR RTOGS PA NI RANG GI SEMS PHYI MA SUN MI
DBYUNG BA NI YID KYI SDOM PA'O, ,DE LA SOGS PA RNAL 'BYOR PA
SNYING PO'I SDOM PA DANG BZA' BA'I DAM TSIG MCHOG LA GNAS PAR
BYAS NAS ZHES SO, ,NGA'I SNYAM PAS GZI BSKYED LA, ,ZHES PA NI
THABS DANG SHES RAB GNYIS KYI SGO NAS MNYAM

@113A *, ,PAR SBYAR BAS BDAG GI LUS NGAG YID GSUM YE SHES SU RAB
TU BSDUS NAS DE LTA BU RLOM PA'I NGA'O SNYAM PAS SEMS KYI GZI
BSKYED PA'O, ,DES RIM PA GNYIS PA NI RDZOGS PA'I RIM PA STE SGRUB
PO ZHES PA'I THA TSIG GO, ,JI LTA BU ZHE NA, DGON PA'AM ZHES PA
LA SOGS

PA'O; ,DGON PA'AM ZHES PA NI GRONG LAS RGYANG GRAGS BRGYAD KYI
PHYED PHAN CHAD DO, ,GRONG GI MTHAR ZHES PA NI GRONG GI DGON
PA'O, ,DANG PO'I LAM LA ZHUGS PA'I RNAL 'BYOR PA GNYIS KYI GNAS
SO, ,YANG DAG PAR NA SEMS RNAM PAR DAG PA LAS YE SHES 'BYUNG BA'I
PHYIR NA GANG RUNG CI

RUNG DE LTA BU ZHES BYA BA SMOS SO, ,BYA BAR 'OS PA'I LAS KUN
YANG, ,BYAS NAS ZHES PA NI DER STEGS BU BRTZIGS PA DANG BDUD RTZI
LNGAS BYUGS PA DANG, ME TOG DGRAM PA LA SOGS PA BYAS NAS BDE BA'I
STAN LA RDO RJE SKYIL MO KRUNG GIS 'DUG PAR BYA'O ZHES SO, ,DE
NAS CI ZHIG BYA ZHE NA, DANG

PO'I RIM PA DANG GNYIS PA'I GZHI RNAM PAR DGOD PA'I PHYIR, BSKYED
PA'I RIM PA GSUNGS PA, DE NAS ZHES PA LA SOGS PA'O, ,SEMS CAN
THAMS CAD KUN ZHES PA NI YUL TSAD MED PA'O, ,YUL CAN GANG ZHE NA,
TSANGS SPYOD CHEN PO BZHIS DMIGS TE ZHES PA NI STON PA SANGS
RGYAS BCOM

LDAN 'DAS TSANGS PA CHEN PO STE DE'I SPYOD PA NI SNYING RJE LA
SOGS PA BZHI'O, ,DES DMIGS PA'O, ,JI LTAR DMIGS SHE NA, SA BON
GYI 'OD ZER GYIS SNANG BA'I SEMS CAN RNAMS MTHONG BA'I LAM DU
BYAS LA, DE RNAMS SDUG BSNGAL DANG DE'I RGYU LAS GROL BAR BYA'O
SNYAM PA NI, SNYING RJES

DMIGS PA'O, ,DE LAS GROL NAS 'JIG RTEN DANG 'JIG RTEN LAS 'DAS
PA'I BDE BA SGRUB PO SNYAM PA NI BYAMS PAS DMIGS PA'O, ,DMU RGOD
LTAR BCOS DKA' BA'I SEMS CAN RNAMS LA DON DE JI LTAR NUS SNYAM PA
LA, DPAG BSAM GYI SHING LTA BU'I SA BON LAS RANG GI LHA'I SKUR
SNANG NA SGRUB NUS

SO SNYAM PA LA RANGS PA NI DGA' BAS DMIGS PA'O, ,DE RNAMS KYIS
BLA NA MED PA'I BYANG CHUB YID LA BYED PAS BSTOD PA LA SOGS PA LA
MI SEMS PA NI BTANG SNYOMS KYIS DMIGS PA'O, ,DE LA SOGS PAS ZHES
PA NI SA BON GYI 'OD KYIS TSOGS BSAGS PA'I RTEN GSAL BAR BYA BA
DANG, DE LA

@113B MCHOD PA DANG, PHYAG 'TSAL BA DANG, SDIG PA BSHAGS PA DANG,
RJES SU YI RANG BA DANG, BSNGO BA DANG, GSUM LA SKYABS SU GSOL BA
DANG, BYANG CHUB TU SEMS BSKYED PA DANG, LAM BSTEN PA'O, ,DE
RNAMS CI'I PHYIR ZHE NA, RANG RGYUD KYI LAS KYI SGRIB PA DAG PAR
BYAS NAS ZHES SO, ,

DE YANG RANG GI RGYUD DRI MA MED PA LA RTOG PAS GLO BUR DU MTSAMS
MED PA LA SOGS PAS BSGOS PA DANG CHO GA DE RNAMS KYIS DAG PAR
BYAS PA STE, JI LTAR ZHING DUL BA LA LO TOG RGYAS PAR 'GYUR BA
DANG, RAS SHIN TU DKAR PO LA TSON 'JEN PA DANG 'DRA BAR, GANG ZAG
LAS KYI SGRIB PA ZAD PA LA DKYIL

'KHOR GYI 'KHOR LO 'JUG PAR 'GYUR BA'I PHYIR RO, ,DE LTAR NA YANG
DON GZHAN DU 'GYUR BA DANG, DNGOS POR 'DZIN PA NI DKYIL 'KHOR GYI
'KHOR LO DANG MI MTHUN PA'I PHYIR DE ZLOG PA GSUNGS PA, SEMS TZAM
ZHES PA LA SOGS PA'O, ,DE YANG SNYING RJE CHEN PO SNGON DU SONG
BA'I SNGAGS PAS

BYANG CHUB KYI SEMS BYIN GYIS BRLAB PA'I SNGAGS KYIS GUD NA YOD
PA LTA BU'I PHYI ROL GYI RANG BZHIN STONG PAR BYAS TE, DER SNANG
BA YID LA MI BYED PAS SO, ,DE NYID SEMS TZAM STE CHAD PA'I MTHA'
DGAG PA'I PHYIR YIG GSUM DU BLTA BAR BYA STE, DE YANG DNGOS POR
'DZIN PA STONG PA NYID DU BYAS

NAS RNAM PAR SHES PA RANG RIG MTHA' GNYIS DANG BRAL BA TZAM DU
GNAS PAR BYA'O ZHES SO, ,RANG RIG DE YANG ZLA BA SOGS, ,GDAN DU
BRTAGS NAS ZHES PA LA TSIG GI DON 'DI 'BYUNG STE, RLUNG GI DKYIL
'KHOR LA SOGS PA'I STOBS KYIS GRUB PA'I SA GZHI DANG, LCAGS RI
DANG GLING

SO SO'I KHA DOG LA SOGS PA BZLOG PA'I PHYIR SRUNG BA'I 'KHOR LOS
BRTAGS PA DANG, RANG RIG PA ZHES TSIG SNGA MA'O, ,DE NAS NAM
MKHA' LA THOGS PAR BYED PA'I REG BYA DANG BRAL BA'I PHYOGS GANG
YIN PA DE'I RTOG PA BZLOG PA'I PHYIR, CHOS KYI 'BYUNG GNAS SU
BRTAGS PA DANG, DE LA RI

RAB DANG GLING DANG SHING GEL PA DANG LHA DANG MI'I GRONG KHYER
DANG, KHANG BZANGS LA SOGS PA BZLOG PA'I PHYIR GZHAL YAS KHANG DU
BRTAGS PA DANG, DE LA GNAS MAL LA SOGS PA'I RTOG PA BZLOG PA'I
PHYIR ZLA BA DANG NYI MA DANG PADMA'I GDAN DU BRTAGS PA'O, ,DE
BAS NA KHYAB BYED KYI TSIG GIS

@114A *, ,GONG DU BSDU BAR BYA'O, ,YI GE'I SMYU GUS BSNUN BYAS
ZHES PA NI GDAN DE LA CHO GA DANG PO RDZOGS PAS RANG RIG PA'I
SMYU GUS BSNUN NAS YI GER BRTAGS PA'O, ,DE LAS RANG GI LHA'I SKUR
BSKYED PAR BYA'O ZHES PA'I DON TO, ,DES 'DI SKAD STON TE KHANG PA
BRTZEGS MA'I

DBUS SU YI GE GSUM LA GNAS PA'I SEMS BABS PA LA SOGS PA ZLA BA
GNYIS SU GYUR PA DANG, DE GCIG TU GYUR PA DANG DE LAS YI GER GYUR
PA DANG, DE LAS MTSAN MA YI GES MTSAN PAR GYUR PA DANG, DE LAS
SPRO BSDU DANG LDAN PA'I NGA RGYAL BYA BA DANG, RANG DANG 'DRA BA
LAS BYUNG BA'I SKUR

BSKYED PA NI DANG PO'O, ,DES SEMS CAN RNAMS SNOD DU RUNG BAR BYAS
NAS, YI GE GSUM 'JUG PA LA SOGS PAS 'OD DU ZHU BA LAS GONG GI
TSAD MED PA BZHI LHA MOR GYUR, DE BSKUL BAS RANG GI LHA'I SA BON
DU GYUR, ,DE LAS MTSAN MO YI GES MTSAN PA DE LAS RANG DANG 'DRA
BA'I DE BZHIN GSHEGS

PA LAS BYUNG BA'I RANG GI LHA'I SKUR BSKYED NAS, BDAG NYID RANG
GI LHA'I NGA RGYAL 'CHANG BA NI GNYIS PA'O, ,DE'I MIG LA SOGS PA
BYIN GYIS BRLABS NAS DE LA SKU RDO RJE LA SOGS PA PHYAG RGYA
BZHIS RGYAS BTAB STE DBANG BSKUR BLANG BA'O, ,DE BZHIN DU BAR
MA'I BSNYEN PA LA SOGS PAS LHA MO'I

SKUR BSKYED DE, RIGS LNGAS GTAMS PAR BYAS NAS GNYI GA'I YAN LAG
DAG PAR BYAS TE, BDE MCHOG MYONG BAR BYA BA'I PHYIR RANG GI LHA
MO LA BCUG NAS GNYIS KYI SBYOR BA BRTZAM PA NI DANG PO'I RNAL
'BYOR RO, ,DKYIL 'KHOR 'KHOR LO SPRUL PAR BYA, ,ZHES PA NI DE
BZHIN GSHEGS PA THAMS

CAD ZHUGS PA'I ZLA BAR ZHU BA DANG, GTZO BO'I SA BON DU GYUR PA
DANG, RANG GI LHA'I'AM GTZO BO'I DKYIL 'KHOR DU GYUR PA DANG, DE
NAS BADZRA DHRiK LA SOGS PA'I SNGAGS KYIS DGOD PA STE BZHI
PA'O, ,DE NAS BYIN GYIS BRLABS PA'I PHYIR YE SHES KYI 'KHOR LO
SPYAN DRANG BA DANG, MCHOD YON

DBUL BA DANG, BSTIM PA LA SOGS PA BYAS NAS CHEN PO'I BSNYEN PA LA
SOGS PAS RDZOGS PAR BYAS PA'O, ,DE MNYES ZHES PA NI DE MNYES PAR
BYA BA'I CHO GA BLA NA MED PA'I MCHOD PA DANG, BSTOD PA DANG,
BDUD RTZIS TSIM PAR BYA BA NI DKYIL 'KHOR RGYAL BA MCHOG GO, ,DE
LA GOMS PA

@114B BSLABS PAS ZHES PA NI SBYOR BA GNYIS LA NAN TAN DU BYAS PAS
ZHES SO, ,DE CI BYED CE NA, PHYI ROL LUS NI LOG BYED DE, ,ZHES
SO, ,DE YANG LAS KYI SGRIB PA DANG, DNGOS POR 'DZIN PA BZLOG PA'I
RNAL 'BYOR PAS SRUNG BA'I 'KHOR LO LA SOGS PAS PHYI ROL GYI LUS
SBYANGS NAS, DE NA GNAS

PA'I SEMS CAN NI SKYE GNAS BZHIS BSDUS PA STE, TING NGE 'DZIN
LHAG MAS GO RIMS BZHIN DU DROD GSHER LAS SKYES PA DANG, RDZUS TE
SKYES PA DANG, MNGAL NAS SKYES PA DANG, SGO NGA LAS SKYES PA
SBYONG BA STE, 'DI NI 'OG NAS 'CHAD DO, ,DE LTAR BSKYED PA'I RIM
PAS GZHI RNAM PAR BKOD NAS,

DA NI RDZOGS PA'I RIM PAS DE SBYANG BA'I THABS GSUNGS PA, SANGS
RGYAS ZHES PA LA SOGS PA'O, ,DGA' BA'I YE SHES KYI RANG BZHIN MI
SHIGS PA'I THIG LE BSGOM PAR BSHAD PA'O, ,SANGS RGYAS RNAMS ZHES
PA NI RTAG PA LA SOGS PA'O, ,DE'I SPYOD YUL MCHOG NI DNGOS PO
THAMS CAD KYI MTHA'I DE

BZHIN NYID DO, ,DE BSGOM PAR BYA ZHES SO, ,JI LTAR BSGOM PAR BYA
ZHE NA, RANG SNYING DAM TSIG PHYAG RGYA ZHES TE RANG GI LHA'I
SNYING GAR DAM TSIG GI PHYAG RGYA YE SHES SEMS DPA' GNAS DANG
BCAS PA'O, ,THUGS KAR MTSAN MA LA GNAS PA ZHES PA NI DE'I THUGS
KAR ZLA BA LA PHYAG MTSAN GYI DKYIL DUL ZLA BA GNAS PA'I ZHES SO,
,DE GANG YIN ZHE NA, DE BZHIN

GSHEGS PA KUN GYI YE SHES MCHOG STE DE YOD NA GZHAN 'BYUNG BA
STE, DE YANG BSKYED PA'I RIM PA RNAMS LA RANG GI LHA'I YI GE'I
GZUGS SU RAB TU SNANG BA DNGOS PO GANG GIS KYANG GZHOM DU MED PAS
SA BON 'OD ZER LNGA 'BAR BA BSGOM PAR BYA'O, ,DE'I KHA DOG RNAM
PA LNGA'I ZHES PA NI SA BON DE'I 'OD

ZER KHA DOG LNGA DANG LDAN PA RANG GI LHA'I STENG GI SGO STE, SNA
BUG G-YAS NAS RNAM PAR SPRO BAR BYA'O ZHES SO, ,DE'I RTZE LAS
DKYIL 'KHOR GYI ZHES PA NI 'OD ZER GYI RTZE LAS BYUNG BA'I DKYIL
'KHOR DANG LDAN PA'I BDE BAR GSHEGS PA'I TSOGS RNAMS PHYUNG NAS
PHYOGS BCU'I 'JIG RTEN GYI KHAMS THAMS CAD

RAB TU BKANG NAS, DES DBUGS KYI KUN RTOG LAS BYUNG BA'I SEMS CAN
ZHES PA NI YANG DAG PA MA YIN PA'I KUN DU RTOG PA RLUNG GI RTA LA
ZHON PAS SEMS CAN THAMS CAD BSGRUB PA STE, SANGS RGYAS SKUR
BSKYED NAS ZHES PA NI, DE RNAMS SANGS RGYAS KYI SKUR BSKYED PA'O,
,DE GANG GIS SHE NA, ZLA BAR

@115A *, ,ZHU BYAS TE, THIM PAS RNAM PAR DAG BYAS NAS, ,ZHES PA
NI 'PHROS PA'I DKYIL 'KHOR ZLA BA LTA BUR ZHU BA SEMS CAN THAMS
CAD LA THIM PAS DE RNAMS GONG MA LTA BUR GYUR PA'O, ,DE NYID
KYANG YE SHES NGO BOR RANG LA ZHES TE CHU LTAR DANGS PA'I YE SHES
KYI NGO BOR 'DU ZHING RANG

GI G-YON PA'I HA SAR ZHUGS PAR BYA ZHES SO, ,NANG GI LA YANG DE
BZHIN DU ZHUGS NAS GONG GI MTSAN MA'I DBUS NA GNAS PA'I SA BON LA
ZHUGS PAR BYA STE 'GRUB PA'I RGYU DANG GNAS BRTAN PA'O, ,DES CIR
'GYUR ZHE NA, DE NYID CES PA LA SOGS PA'O, ,YON TAN KUN NI STOBS
LA SOGS PA'O, ,DE

BSKYED PA'I RIN PO CHE NI DNGOS PO KUN LA KHYAB PA'I BDAG CES SO,
,DE YANG GANG GIS MI CHOMS PAS NA MI SHIGS PA'O, ,MA SPROD PAS NA
THIG LE CHE'O, ,DE NYID 'OD ZER LNGA DANG LDAN PA'I SRAN TZA NA
KA TZAM DU RANG GI SEMS BSDUS TE DER CHOS THAMS CAD KYANG BSDUS
NAS RNAM PAR BSAM PA NI

DE'I TSAD BSTAN PA'O, ,DE'I 'OD ZER ZHES PA NI THIG LE DE'I 'OD
ZER GYIS SO, ,RANG GI GNAS ZHES PA NI THIG LE RANG GI GNAS SO,
,DE LAS PHYIR BYUNG DAM TSIG GI PHYAG RGYA, NANG GSAL ZHES PA NI
MTSAN MA LAS BYUNG BA'I 'OD ZER GYIS YE SHES SEMS DPA'I NANG GSAL
NAS DE LAS KYANG PHYIR

BYUNG NAS PHYI LUS GSAL NAS, DES KYANG DE'I DKYIL 'KHOR GSAL BAR
BYAS NAS, DE LAS PHYIR BYUNG BAS DE'I GNAS KYANG GSAL ZHES TE, YE
SHES SEMS DPA'I GNAS MTSAN MA GSAL BAR BYA'O, ,DE LAS KYANG PHYIR
BYUNG NAS BDAG NYID KYI NANG GI LUS GNAS KYI SEMS SGRA YIG BCU
DRUG

GI GZUGS SU GNAS PA GSAL BAR BYAS NAS BSDU BA'O, ,DE DAG KYANG
GANG ZHE NA, MTHE BO'I RTZA BAR YI GE AA, ,ZHES PA LA SOGS PA'O,
,DE YANG TSES GCIG LA SOGS PA'I RIM PAR SHES PAR BYA'O, ,BCU DRUG
DUS SU RDZOGS GYUR PA, ,ZHES PA NI PHYI'I ZLA BA RDZOGS PA'I DUS
SU DE YANG

RDZOGS PA'O, ,DE NAS BZLOG STE SHES PAR BYA'O, ,BCU DRUG DUS SU
RDZOGS PAR 'GYUR BA NI BSGRUB PAS GNAS DKRUGS PA BCU DRUG ,DE
YANG BCU DRUG PAR 'GYUR, DE YANG THIG LE, DE YANG ZLA BLTA BUR
SONG NAS DGA' BA'I SHES PA 'BYUNG BA'O, ,GONG GI 'OD KYIS RNAM PA
BKUG STE

@115B ZHES PA NI YI GE BCU DRUG PO RNAM PAR BKUG NAS THIG LE'I
NANG DU BCUG LA DER RANG GI SEMS DANG PO'I YE SHES LTAR BAG ZHAD
BZUNG BAS CIR 'GYUR ZHE NA, LHA'I 'KHOR LO CHE, RTEN DANG BCAS PA
MOS PAS BSGOM, ,ZHES CHOS 'BYUNG BA NAS BRTZAMS TI THIG LE'I RNAL
'BYOR YAN CHAD LHAG PAR

MOS PAS BSGOM PAR BYA'O ZHES SO, ,DE DBUS BDAG PO THUGS KA RU,
,ZHES PA NI THIG LE'U DBUS SU DAM TSIG SEMS DPA'I THUGS KAR YE
SHES SEMS DPA'I 'KHOR LO GONG MA'I RIM PAS LHAG PAR MOS PAS
BSGOMS LA, DE'I THUGS KAR MTSAN MA LA YANG MI SHIGS PA'I THIG LE

CHEN PO BSGOM PAR BYAS NAS ZHE'O, ,CI TZAM ZHE NA, YUNGS KAR TSAD
TZAM, DE LAS 'OD ZER SPRO BAR BYA'O, ,DES RANG GI GNAS NI MTSAN
MA PHRA MO'O, ,PHYAG RGYA NI DE'I GNAS DAM TSIG GI PHYAG RGYA'O,
,NANG GSAL ZHES PA NI DE'I LUS KYI NANG NGO, ,DKYIL 'KHOR GSAL
BYAS ZHES PA NI DE'I

DKYIL 'KHOR RO, ,DE'I GNAS ZHES PA NI MTSAN MA'O, ,BDAG PO'I NANG
GSAL ZHES PA NI DAM TSIG SEMS DPA'I PHYAG RGYA GZHAN NO, ,PHYI'I
LUS ZHES PA NI BDAG PO'I'O, ,DKYIL 'KHOR ZHES PA NI BCO BRGYAD
DO, ,RTEN BCAS ZHES PA NI GZHAL YAS KHANG DANG CHOS 'BYUNG BA'O,
,DE NAS BCU

DRUG GNAS PA'I ZHES PA NI NANG 'DRES PA LAS BCU DRUG TU GZHAG
PA'I 'OD ZER BA SPU'I BU GA LAS PHYUNG BYAS TE, DES PHYI'I LUS NI
PHYI ROL GYI DAM TSIG SEMS DPA'I LUS KYI DKYIL 'KHOR 'KHOR LO NI
DE 'KHOR LO BCO BRGYAD DO, ,RTEN DANG BCAS PA ZHES PA NI GZHAL
YAS KHANG DANG, CHOS 'BYUNG

DANG SRUNG BA'I 'KHOR LO'O, ,DE NAS 'OD ZER DE PHYOGS BCU'I 'JIG
RTEN GYI KHAMS NA BZHUGS PA'I BDE BAR GSHEGS PA KUN GYI SPYAN
SNGAR GSHEGS TE YE SHES KYI BDUD RTZI ZHUGS NAS DE SKYANG GNAS TE
DE SGRUB PA'I PHYIR ZHAL NAS ZHUGS TE ZHES PA NI DE RNAMS KYI'O,
,THIG LER ZHES PA NI

MI SHIGS PA'I THIG LER SONG NAS BDUD RTZI BLANGS NAS DE RNAMS KYI
RDO RJE'I LAM NAS BYUNG NAS 'O MA'I RGYUN LTAR 'DU ZHING 'ONGS
PAR BYAS NAS, THABS KYI YE SHES G-YAS ZHUGS TE, ,ZHES PA NI RTAG
PA LA SOGS PAS GNANG BA'I BDUD RTZI G-YAS KYI HA SAR ZHUGS PA'O,
,GZHAN NI G-YON DU ZHUGS

@116A *, ,PA'I ZHES PA NI SPYAN MA LA SOGS PA'I'O, ,YE SHES KYI
THIG LE ZHES PA NI DANG PO'I THIG LE'O, ,SNANG BA'I THIG LE ZHES
PA NI DE LAS SNANG BA'I THIG LE STE CHOS NYID DA, ,THIM PAR GYUR
ZHES PA NI BZHI'I BAR DU SGO GNYIS ZHON NAS THIG LE DE LA THIM
PAR GYUR PA'O, ,DE YANG JI LTA BU'I NGO BOR

BSAM ZHE NA, DE NI ZHES PA LA SOGS PA'O, ,DE YANG BYANG CHUB KYI
SEMS KYI NGO BO BAS NA 'DZAG PA'I NGANG TSUL CAN NO, ,YE SHES
LNGA'I YUL DAM PAS NA 'OD ZER LNGA 'BAR RO, ,SKYON THAMS CAD DAG
PAS NA DKAR 'TSER BA'O, ,'DOD CHAGS CHEN PO RNAM PAR DAG PAS NA
CUNG ZAD DMAR BA'O, ,

RANG GI SEMS THABS KYIS STER BAS MI G-YO ZHING GZUNG BAR BYA ZHES
TE, RTZE GCIG PA MA 'PHROS PA DBUGS 'JUG PA'I SPYOD PAS SO, ,DE
LAS GONG MA'I RIM PA LTAR ZHES PA NI MTHAR THUG PA NAS BRTZAMS TE
BZHAG PA LA SOGS PA MED PAR BYUNG NAS SPRO BA STE DES BDUD RTZI
BLANG BA LA SOGS PA

BYAS NAS, RIM PAS 'DU ZHING MTHA' LA BSDU BA DANG, YANG DE LA
SEMS GONG MA LTAR BZUNG BA YANG DAG PAR BYAS PAS SEMS DNGOS PO
KUN LAS 'GOG PA'I RDO RJER GYUR NAS BRTAN PA'I RTAGS SKYE BA STE,
NAM ZHIG DE LA REG GYUR PA, ,ZHES PA NI DUS NAM ZHIG NA MI 'GYUR
BA'I THIG LE LA LHA MO'I

LAM GYIS REG PAR GYUR PA DE'I TSE, SANGS RGYAS KUN GYI MCHOG
'DZIN PA, ,YID SBYIN DPAL DANG 'DRA BAR 'GYUR BA'O, ,DE YANG
PHYIN CI MA LOG PA 'DI LA GOMS PA MED PAS NA 'DI LA GOMS PAR BYAS
PAS DER 'GRO BA'I DANG PO, RTAGS RNAMS YANG DAG SKYE BAR 'GYUR,
,ZHES TE, DGOD PA

DANG GLAL BA DANG 'DAR BA LA SOGS PA'O, ,DE SKYES PAS NGES PAR
RTAG PAR 'GYUR BA LA SOM NYI MI BYA'O, ,DE LA ZHEN PA DGAG PA NI
'OG NAS 'CHAD DO, ,'DI DANG PO BSGOM PA'I DGOS PA GSUNGS PA,
PHUNG PO ZHES PA LA SOGS PA'O, ,BDAG GI PHUNG PO LA SOGS PA LHAR
SNANG BA 'DOD CHAGS

CHEN PO'I YE SHES KYI MES BZHUS NAS BCU DRUG TU 'DUS TE, YANG
THOG MA'I SNYING GA'I PADMAR SDUD PAR BYED PAS NA MI SHIGS PA'I
THIG LE'I CHO GA 'DI NI DANG POR BSHAD CES SO, ,DE LA ZHES PA LA
SOGS PA NI DGA' BA BAR MA'I YE SHES KYI RANG BZHIN GSANG BA'I
THIG LE BSGOM PA'I CHO GA

@116B GSUNGS PA, DE ZHES PA NI SNYING GA NA GNAS PA'O, ,BSGRUB
PAS BYIN BRLABS PAS ZHES PA NI H'Um PHAt KYI RNAM PA DANG LDAN
PAR G-YO BA'I RLUNG GIS SO, ,SNA YI RTZE MOR 'GRO BAS NA, ,ZHES
PA NI RANG GI RDO RJE KHA STE DER 'DZIN PA'O, ,DE BAS NA, ,MI
SHIGS THIG LE RJES THOGS LA, ,GSANG BA'I THIG

LE STE GSANG GNAS SU BSGOMS PA'I PHYIR DE SKAD DE, DE BSHAD DO
ZHES DGONGS PA BSTAN TO, ,YE SHES THIG LE ZHES PA NI YE SHES SEMS
DPA'I MTSAN MA'I DBUS KYI THIG LE LAS 'OD ZER LCAGS KYU 'DRA BA
PHYOGS BCU'I 'JIG RTEN GYI KHAMS SU SPROS PAS DES BDE BAR GSHEGS
PA

DKYIL 'KHOR GYI 'KHOR LO DANG BCAS PA BKUG NAS DE RNAMS KYANG
LHAG PA'I BYANG CHUB KYI SEMS YE SHES LTA PUR GYUR NAS RANG GI
SNYING GAR RAB TU BTZUD DO, ,DE RNAMS ZHU NAS ZHEN PA NI GNAS PA
LA SOGS PA ZHU NAS, THIG LE LA SNANG BA'I THIG LE ZHUGS PAS THIG
LE LA YANG G-YAS NAS

'GRO BA RDUL DANG G-YON NAS 'GRO BA MUN PA DANG, DBUS NAS 'GRO BA
SNYING STOBS KYI TSUL DU BABS PAR BSAMS NAS DE RANG GI RDO RJE
NOR BU'I DKYIL DU GNAS PA LAS ZHES TE RGYU DANG GNAS DANG PO'O,
,'BYUNG BA LNGA YI GZUGS CAN MCHOG ,CES PA NI DE LAS GRUB PA LTAR
SNANG BA'I PHYIR RO, ,YE SHES

LNGA'I NGO BO NYID DU GNAS PAS NA 'OD ZER LNGA 'BAR BAR SNANG
NGO, ,DE YANG GANG ZHE NA RANG LHA'I MTSAN MA PHRA MO ZHES TE,
RDO RJE DANG RAL GRI NAS TZAM MO, ,'KHOR LO DANG PADMA NI SRAN
TZA NA KA TZAM MO, ,RIN PO CHE NI YUNGS KAR GYI 'BRU TSAD TZAM
MO, ,DE'I RIGS KYI MTSAN MA YANG DE BZHIN DU BSAMS NAS

MTSAN MA DE'I BUM PAR RTEN GYI DKYIL 'KHOR YUNGS KAR TZAM GYI
DBUS SU RANG GI LHA'I 'KHOR LO THIG LE DANG BCAS PA LHAG PAR MOS
PAS BSGOM PAR BYA BA STE TSAD BSTAN PA'O, ,GAL TE DER SEMS BYING
BA'AM, ,SKYO NA RDO RJE BUM PA LAS BYUNG BA STE, LHA MO'I PADMA'I
SNA RTZER RNAM PAR GNAS PAR BYAS

NAS DGA' BRAL GYI DGA' BA'I NGO BO BRTAG PAR BYA'O ZHES SO, ,DE
LAS RNAM PA GZHAN YANG SHES PAR BYA'O, ,'DI YI THIG LE'I RNAL
'BYOR LAS, ,ZHES PA NI PHRA MO'I THIG LE'I RNAL 'BYOR TE, DAM
TSIG SEMS DPA'I THUGS KA NA YE SHES SEMS DPA', DE'I THUGS KA NA
THIG LE STE DE SBYOR

@117A *, ,BA RDZOGS PA'I PHYIR RO, ,GZHAN NI GNYIS KYI DANG PO
DANG RANG GI SBYOR BA RDZOGS PA'I PHYIR RO ZHES BSHAD DO, ,GONG
GI RIM PAS 'OD ZER LNGA, ,ZHES PA NI RANG GI GNAS LA SOGS PA GSAL
BAR BYAS NAS, MTSAN MA PHRA MO LAS BYUNG BA'I 'OD ZER RDO RJE'I
LAM NAS RANG GI NANG

GSAL BAR BYAS NAS, STENG GI SGO'I G-YAS NAS BYUNG BA DANG, BDUD
RTZI ZHU NAS SLAR YANG BDUD RTZI 'GUGS PA DANG, 'O MA'I RGYUN
LTAR 'ONG ZHING G-YON DU RIM BZHIN DU 'JUG PA DANG, THIG LE NI
GZHI STE DER BZHUGS PA NI DBUGS DGAG GTONG GI YAN LAG GO ZHES TE,
RGYU DANG GNAS DANG SPRO

BSDU DGAG PA DANG GTONG BAS BSDUS PA'I PHYIR RO, ,DE NAS GSANG
BA'I THIG LE CHE, ,ZHES PA NI GSANG BA NI THIG LER SNANG BA STE
TING NGE 'DZIN GSUM PA'O, ,RAB TU PHRA BA ZHES PA NI SHIN TU PHRA
BA'I THIG LE DE LA GONG MA LTAR THABS KYIS LTE BAR RANG GI SEMS
DAL BUS BZUNG BAS SO, ,DES CIR 'GYUR

ZHE NA, DNGOS PO MED PA'I GNAS SU 'GYUR, ,ZHES TE, DNGOS PO RNAMS
NI GZHIG PA DANG, ,GZHOM PAS STONG PA MA YIN TE, ,RANG BZHIN MED
PA'I SBYOR BAS GZHAN GYI BLO LDOG PAS NA DE KHO NA LA BZUNG BAS
DNGOS PO MED PA'I GNAS SU 'GYUR RO, ,DE'I RTAGS GANG ZHE NA, DE
YANG ZHES PA LA

SOGS PA'O, ,GZUNG BA GOMS PA NI DE'I YAN LAG GOMS PA'O, ,PHYIN CI
LOG PA NI RNAM PAR LOG CES PA NI SA LA SOGS PA LA RNAM PA GNYIS
TE, PHYIN CI LOG TU SNANG BA DANG, YE SHES LA SNANG BA'O, ,YE
SHES LA SNANG BA NI RNAL 'BYOR PA RNAMS KYI NUS PAS MNYAM PAR
GZHAG PA'I GNAS

SKABS SU LDOG PA'I RTAGS RNYED PA DANG, CUNG ZAD LOG PA DANG,
KHYAD PAR GYI LAM GYIS GTAN NAS LOG PA DANG, MNYAM PAR MA BZHAG
PA'I GNAS SKABS SU 'ANG SNANG BA STE, 'DI NI MTHAR THUG PA'I GNAS
RTOGS PA'I PHYIR JI LTA BA BZHIN DU LOG PA'I GTAM MO, ,DE YANG
DANG POS RNAM PAR LDOG

PA'I RTAGS SU RNAL 'BYOR PA DE LA CI 'BYUNG ZHE NA, SMIG RGYU LTA
BUR SNANG BA NI, ,RTAGS NI DANG POR SHES PAR BYA, ,ZHES TE, THIG
LE DE'I 'OD ZER GSAL BA DANG, MI GSAL BA'I DPE SMIG RGYU DANG
'DRA BA 'BYUNG STE, DE'I SKABS SU 'DI LTAR SHES PAR BYA'O, ,BDAG
GI RGYUD LA GNAS PA'I PHYIN CI

@117B LOG TU SNANG BA'I SA 'DI NI RNAM PAR LDOG TU RUNG BA STE,
BDAG GIS NI RTAGS SHES SO SNYAM DU BLO'I GZENGS BSTOD LA YANG DE
LA ZHEN PAR BYA'O, ,GZHAN RNAMS LA YANG DE BZHIN DU SBYAR BAR
BYA'O, ,DU BA LTA BU ZHES PA NI SMIG RGYU LAS GSAL BA STE SNGO
BA'AM DKAR BA LA SOGS PA NI MA YIN NO, ,MKHA'

SNANG ZHES PA NI NAM MKHA' LA SNANG BA STE SRIN BU ME KHYER RO,
,DE YANG DU BA LAS GSAL BA STE, DE 'DRA BA NI MA YIN NO, ,MAR ME
LTA BUR RAB 'BAR BA, ,ZHES PA NI MKHA' SNANG LAS KHYAD PAR DU
'PHAGS PA STE DE 'DRA BA NI MA YIN NO, ,DE RNAMS 'OD ZER GYI TSUL
DU 'OG MA LAS GONG MA GSAL ZHING MTHONG

BA'O, ,ZAB GSAL GNYIS MED KYI DON 'DRA, ,ZHES PA NI JI BZHIN MA
YIN PA'I PHYIR DU BA 'DRA STE BRTAG PA'I SKU'O, ,DE YANG JI LTAR
SNANG ZHE NA, SPRIN MED NAM MKHA' LTAR GSAL BA, ,ZHES PA NI SPRIN
MED PA'I NAM MKHA' NI KHYAD PAR DU GSAL BAR SNANG BA STE, GONG GI
'OD ZER NYID LHA'AM MTSAN MA LA

SOGS PA'I GZUGS SU SNANG ZHING BDAG GI DBANG PO DANG GZHAN GYI
YANG SPYOD YUL DU SNANG BAR 'GYUR BA'O, ,RANG DNGOS NI MA YIN NO,
,MTSAN MA LNGA PO DE YIS NI, ,ZHES PA NI BRTAN PAR 'GYUR BA'I
MTSAN MA LNGA PO DES SO, ,MI GNAS MYA NGAN 'DAS THOB PA, ,ZHES PA
NI MI GNAS PA'I MYA NGAN LAS

'DAS PA NI GRUB PA'I RNAL 'BYOR PA STE, DE'I RTAGS RNYED PAS NA
SBYOR BA LA 'BAD PA'O, ,DE'I RTAGS KYANG MTSAN MA LNGA PA STE,
GZHAN YANG SGRUB PA'I RNAL 'BYOR GNYIS PA DANG, DANG PO'I RTAGS
KYANG BZHI PA DANG GSUM PAR SHES PAR BYA'O, ,GNYIS PA NI BSNYEN
PA'I RNAL 'BYOR PA'I SA STE,

'KHRUL PA BZLOG PA'I SEMS GZENGS BSTOD PA BZHIN DU 'DIR YANG SHES
PAR BYA'O, ,DE BAS NA, RNAL 'BYOR PAS NI 'DI LA 'BAD, ,CES SO,
,GZUNG BA YI NI YAN LAG GO, ,ZHES PA NI RANG GI SROG RIN PO CHE
LTA BU GZUNG BAS RTAGS RNYED PA'I YAN LAG TU 'GYUR BA'I PHYIR RO,
,DA NI

RJES SU DRAN PA'I YAN LAG GSUNGS PA, DE LTAR DE LA ZHES PA LA
SOGS PA'O, ,DON DES KHYAB BYA'I PHYIR ZHES PA NI MTSAN MA LNGA
MTHONG BA'I DON LHA DANG PHYAG MTSAN LA SOGS PA DES CHOS THAMS
CAD LA KHYAB PAR BYA BA'I PHYIR RO, ,RDO RJE YI NI LAM NAS SU,
,ZHES PA NI GSANG BA'I PADMA STE SHING

@118A *, ,RTA'I LAM ZHES PA BZHIN NO, ,NAM MKHA'I KHAMS SU SPRO
BAR BYA, ,ZHES PA NI NAM MKHA'I KHAMS SU GTOGS PA THAMS CAD DU
GZHAN DANG GZHAN GYI GZUGS KYIS SPRO BAR BYA STE, DE BZHIN DU
BSDU BAR YANG BYA'O, ,SNGON MTHONG BA'I DON LA, SO SOR SNANG BA
BSKYED PAR BYA, ,

ZHES PA NI TING NGE 'DZIN GNYIS KYI GNAS SKABS SU MTHONG BA'I SKU
DANG PHYAG MTSAN DANG, RANG BZHIN LA SOGS PA'I SNANG BA BSKYED
PAR BYA'O ZHES SO, ,SANGS RGYAS RJES SU DRAN PA NI GO RIMS BZHIN
DU RNAM PAR SNANG MDZAD KYI DKYIL 'KHOR GYI 'KHOR LO STE SPRO
BSDU LAS GSAL BAR BYA'O, ,CHOS

RJES SU DRAN PA NI TSE DPAG MED KYI'O, ,RDO RJE RJES SU DRAN PA
NI MI BSKYOD PA'I'O, ,RIGS RJES SU DRAN PA NI RIN CHEN 'BYUNG
LDAN DANG DON YOD GRUB PA DANG SPYAN MA LA SOGS PA'O, ,KHRO BO
RJES SU DRAN PA NI GSHIN RJE GSHED LA SOGS PA BZHI'I STE, DE
RNAMS KYI DKYIL 'KHOR GYI 'KHOR LO

RE RE'I DBANG DU BYAS PA STE GCIG LA'ANG RTOGS PAR BYA'O, ,RE RE
LA'ANG DGOS PA'I RNAM PA GZHAN GSUNGS PA DE BZHIN ZHES PA LA SOGS
PA'O, ,DAM TSIG RJES SU DRAN PA NI SNGON MTHONG BA'I DON LA GANG
DRAN ZHE NA, RJES SU CHAGS PA CHO GA BZHIN, ,DANG PO ZHES TE RJES
SU CHAGS PA'I SNGAGS

BZLA BA DANG, DE BZHIN GSHEGS PA THAMS CAD RJES SU ZHUGS PA SNGON
DU 'GRO BA'I ZLA BAR ZHUGS PA'I CHO GA SPRO BA DANG BSDU BA LA
GSAL BAR BYA BA'O, ,DKYIL 'KHOR RJES SU DRAN PA NI SNGON MTHONG
BA'I DON LA GANG DRAN ZHE NA, CHO GA GNYIS PA LA SOGS PA'I DKYIL
'KHOR ZHES GONG MA LAS PHYE

BA STE, GTZO BO'I SA BON DANG, LHA'I 'KHOR DANG DE DBYUNG BA
DANG, 'KHOR LO GZHAN DANG GNYIS SU MED PAR BYA BA DANG, LONGS
SPYOD BZHIS BYIN GYIS BRLABS LA SPRO BA DANG BSDU BA LAS GSAL BAR
BYA'O, ,SKU DANG GSUNG DANG THUGS DANG SEMS CAN RJES SU DRAN PA
NI SNGON MTHONG BA'I DON LA GANG ZHE NA,

SKU DANG GSUNG DANG THUGS BSGOM PA'I, ,RDO RJE GSUM NI ZHES TE
CHUNG NGU DANG BAR MA DANG CHEN PO'I RDO RJE GSUM BSGOM PA DE
SPRO BA DANG BSDU BA LAS RANG YANG DRAN PAR RNAM PAR SMON ZHING
DE'I GZUGS DRAN PA'O, ,SNGAGS THAMS CAD KYI SPYI GZUGS RJES SU
DRAN PA NI SNGON MTHONG BA'I DON LA GANG DRAN ZHE NA,

@118B YE SHES LNGA YI RDO RJE SEMS, ,BSKYED PA ZHES PA NI 'GRO
BA'I SEMS BABS PA LA SOGS PA'I RIM PAS RDO RJE 'CHANG BA BSKYED
PA LAS DANG BCAS PA DANG, RANG GI LHA LONGS SPYOD BZHI DANG LDAN
ZHES TE, BAR GYI SEMS 'JUG PA LA SOGS PA'I RIM PAS RANG GI LHA
BSNYEN SGRUB BZHI DANG LDAN PA SPRO BA

DANG BSDU BA LAS GZUGS DANG MTSAN MA LA SOGS PA'I RJES SU GSAL BA
RNYED PA'O, ,DAM TSIG RJES SU DRAN PA NI SNGON MTHONG BA'I DON LA
GANG DRAN ZHE NA, BDUD RTZI MYANG BA LA SOGS PA ZHES TE GSANG
BA'I MCHOD PA SA BON MYANG BA DANG, BDUD RTZI MYANG BA DANG,
THAMS CAD MNYAM

PA NYID DU BYA BA LA SOGS PA SPRO BA DANG BSDU BA LAS GSAL BAR
BYED PA'O, ,SHES RAB KYI PHA ROL TU PHYIN PA DANG MA SKYES PA
RJES SU DRAN PA NI SNGON MTHONG BA'I DON LA GANG DRAN ZHE NA,
SPROS PA'I DKYIL 'KHOR DE DAG KYANG, CI YANG YOD PA MA YIN

TE ZHES TE DKYIL 'KHOR DE DAG LAS GZHAN GYIS BRTAGS PA'I CHOS CI
YANG YOD PA MA YIN PAS NA STONG PA NYID DE, SHES RAB KYI PHA ROL
TU PHYIN PA'O, ,DE NI GNYIS MED NGO BO RU, ,ZHES PA NI DKYIL
'KHOR DE DAG KYANG DE'I DUS NYID NA GSAL BA MI 'GOG PA STE, DE
BAS NA DE

GNYIS SU MED PA'I NGO BOR SPRO BA DANG BSDU BA LAS DRAN PA'O,
,ZHE SDANG GI RIGS LA SOGS PA MCHOD PA RJES SU DRAN PA NI SNGON
MTHONG BA'I DON LA GANG DRAN ZHE NA, RANG GI RIGS KYI ZHES PA LA
SOGS PA STE, DE YANG RANG GI RIGS KYI BUD MED BAR MA'I BSNYEN
SGRUB BZHIS DAG PA RIGS LNGAS RGYAS BTAB

PA NAS, RJES SU CHAGS PAS MNYES PAR BYA BA SPRO BA DANG BSDU BA
LAS GSAL BAR BYED PA'O, ,DE RNAMS NI SNGON MTHONG BA'I DON LA
RJES SU DRAN PAS NA RJES SU DRAN PA'I YAN LAG GO, ,GANG DAG GZUNG
BA LA NYAMS PA'I BLO CAN RNAMS KYIS 'DI BYA'O ZHES GZHAN DAG
KYANG 'DOD DO, ,DA NI DGA' BRAL GYI YE SHES KYI RANG

BZHIN SPRUL PA'I THIG LE GSUNGS PA, DE LTAR ZHES PA LA SOGS PA'O,
,YAN LAG GSUM GYIS NI ZHES PA NI DGAG GTO NGA DANG, GZUNG BA
DANG, RJES SU DRAN PA'I YAN LAG GIS SO, ,DE GSANG BA'I THIG LE
BSGOM PAR BYAS NAS, SPRUL PA'I THIG LE BSGOM PA'I DGOS PA GSUNGS
PA,

@119A *, ,NOR BU LAS NI BYUNG NAS KYANG, ,KHAMS KUN KHYAB PAR
BYED PAS NI, ,ZHES TE DBANG GI MTHAR THUGS RJE RGYAS PA'I YAN LAG
TU GNAS PA'I SPRUL PA'I 'KHOR LO STE SBRUL PA'I SKU SGOM PAR BYED
PA'AM YANG NA THIG LE BZHI LA SOGS PAR SPROS PA'I PHYIR NA SPRUL
PA STE DE BSGOMS

BSHAD DO ZHES SO, ,JI LTAR ZHE NA, RANG GI SPYI BO ZHES PA LA
SOGS PA'O, ,RANG GI SPYI BO ZHES PA NI RANG GI LHA'I MGO'I DBUS
TE KLAD RGYAS SU'O, ,SKU YI RDO RJE THUGS KA RU, ,ZHES PA NI
BSKYED PA'I RIM PA'I SKABS SU GNAS BSKYED NAS, SA BON MTSAN MA
PHRA MO LAS GYUR PA'I SKU'I RDO RJE

BSAMS TE DE'I THUGS KA RU'O, ,MTSAN MA LA GNAS RLUNG DKYIL 'KHOR,
,ZHES PA NI ZLA BA LA SA BON LAS GYUR PA'I 'KHOR LO'I LTE BAR
RLUNG GI DKYIL 'KHOR KHA DOG DUD KA DBYIBS GZHU'I TSUL DU GNAS PA
LA ZLA BA'I GDAN BSAMS NAS DE LA SKU RDO RJE'I SA BON AOm DKAR PO
BSGOMS NAS

DE YANG 'ONG BA'I MTSAN NYID BSAM ZHES TE, GNAS SKABS KYI BZHI
DANG LDAN YANG 'ONG BA'I MTSAN NYID DU GNAS PA'O, ,GZHAN MA RNAMS
KYANG RIM PA DES BSGRE BAR BYA'O, ,CHU NI ZLUM PO'O, ,ME NI GRU
GSUM MO, ,DBANG CHEN NI GRU BZHI'O, ,DE LTAR 'BYUNG BA'I DKYIL
'KHOR BZHI NI RDZOGS

PA'I RNAL 'BYOR PA'O, ,RANG GI LHA'I SA BON NI 'BYUNG BA DANG
'JUG PA DANG GNAS PA LAS GROL BA'I NGO BO STE GNYIS SU MED PA'I
YE SHES KYI RANG BZHIN NO, ,DE BAS NA BDAG NYID BZHI DANG 'BREL
PAR BYAS NAS, RDO RJE BZLAS PA'I RIM PA BSTAN PAR BYA BA'I PHYIR,
DE LTAR ZHES PA LA SOGS

PA'O; ,MI SHIGS PA'I ZHES PA NI DBYER MED PAS NA GANG GIS KYANG
MI SHIGS PA STE, DE BAS NA RDO RJE'I BZLAS PA'O, ,DE'ANG JI LTAR
BYA ZHE NA, G-YAS PA ZHES PA LA SOGS PA'O, ,DE LA G-YAS PA NI
RANG GI STENG SGO'I PHUG PA GNYIS KYI G-YAS SO, ,DE LAS BYUNG
BA'I KHAMS GANG ZHE NA,

RLUNG GI DKYIL 'KHOR CHEN PO STE ZHES TE LAS KYI PHYAG RGYA LAS
BYUNG BA'I RLUNG GI DKYIL 'KHOR NI YE SHES KYI NGO BO BAS CHEN
PO'O, ,DE YANG KHA DOG NI DUD KA'I TSUL DU RGYU BA'O, ,DE'I RANG
BZHIN LAS KYANG, 'BYUNG BA RLUNG GI NGO BO YIS, ,ZHES TE, PHYIR
'BYUNG BA'I H'Um NI PHYAG RGYA CHEN PO BAS

@119B NA H'Um GI NGO BO STE DES SNANG SRID CHOS KUN KHYAB NAS
ZHES PA NI DAG PA DANG MA DAG PA THAMS CAD LA KHYAB NAS, DE RNAMS
KUN KYANG DAG PAR BYAS NAS YE SHES BDUD RTZI LTA BUR GYUR PAR
BYAS PA NI DE'I LAS SO, ,AOm GYI NGO BOR 'OD BYAS NAS, ,ZHES PA
NI SLAR 'DU BA NI LAS KYI PHYAG RGYA'I RANG

BZHIN PAS NA AOm GYI NGO BO'O, ,YE SHES KYI SKU GONG MA DANG BCAS
PAR BYAS NAS RANG GI RGYUD KYI BAG CHAGS NI DNGOS GRUB CHEN PO'I
RTAGS SKYE BA DANG 'GAL BA'I LAS TE, DE YANG BKRUS NAS DAG BYAS
NAS, ,ZHES TE, DE RNAMS KYANG ZLA BA LTA BUR ZHU BA'I CHUS BKRUS
NAS DAG PAR BYAS

TE; AOm DE LA ZHUGS PA NI RANG GI LAS SO, ,A'A: YI NGO BO GNAS
BYAS NAS, ,ZHES PA NI GNYIS POS GROL BA'I RLUNG NI CHOS KYI PHYAG
RGYA'I RANG BZHIN PAS NA, A'A:'I NGO BO'O, ,DE LA GNAS PA NI
PHYI NANG GI CHOS DE NYID DU ZHUGS PA STE RANG GI LAS SO, ,DE LA
LHA YI DE BZHIN NYID, ,CES

PA NI GNAS PA DE LA LHA'I DE BZHIN NYID DE GNYIS SU MED PA'I YE
SHES SO, ,GZUNG BAS DAL BUS ZHES PA NI GNAS PA'I DUS SU GZUNG BA
NI DAL BU STE MYUR BA'I YAN LAG GO, ,DE YANG GONG GIS BZUNG BAS
KHYAD PAR DU BYAS PA'I PHYIR NA MYUR BA'I YAN LAG YIN YANG, DNGOS
PO MED PA'I GNAS SU

'GYUR, ,ZHES TE, PHYI DANG NANG GI CHOS YANG DAG PAR SNANG BA
YANG DUS DER MI DMIGS PA'I PHYIR RO, ,GZHAN MA RNAMS LA DON DES
BSGRE BAR BYA'O, ,G-YON PA ZHES PA NI SNA BUG GNYIS KYI TSIG SNGA
MA'O, ,CHU'I DKYIL 'KHOR ZHES PA NI ZLUM PO MGRIN PAR MTSAN MA LA
GNAS PA'O, ,GNYIS

KA LAS NI ZHES PA NI RE RE ZHES TSIG SNGA MA'O, ,DRAG TU ZHES PA
NI GSUM PO BAS ZHES TSIG SNGA MA'O, ,ME'I DKYIL 'KHOR ZHES PA NI
GRU GSUM THUGS KAR MTSAN MA LA GNAS PA'O, ,DE BZHIN GNYIS LAS
ZHES PA YANG SNGA MA BZHIN DU SHES PAR BYA'O, ,DAL BUS 'BYUNG
ZHES PA YANG SNGA MA LTAR SHES

PAR BYA'O, ,DBANG CHEN GYI NI DKYIL 'KHOR ZHES PA NI GRU BZHI
MGRIN PA'I 'OG TU MTSAN MA LA GNAS PA'O, ,'JUG DANG GNAS DANG
LDANG BA LAS, ,ZHES PA NI GNAS SKABS KYIS KUN LA YOD KYANG DE'I
RANG BZHIN NI YI GE GSUM PAS NA RDO RJE GSUM GYI BZLAS PA'O,
,GROL BA'I YE SHES RNYED GYUR

@120A *, ,PA; ,ZHES PA NI GSUM POS GROL BA'I YE SHES NI RTZA BA'I
YE SHES DMIGS PA MED PA'O, ,DE NI GSUM PO'ANG MI DMIGS PAS NA MA
NING STE YE SHES DPA'I BZLAS PA'O, ,DE BAS NA DER DE LTA BU'I YE
SHES RNYED PAR 'GYUR BA LA SOM NYI DANG YID GNYIS MA BYED CIG CES
PA'O, ,

DA NI RNAL 'BYOR CHEN PO DE'I BZLAS PA'I GRANGS GSUNGS PA, PHYAG
RGYA ZHES PA LA SOGS PA'O, ,PHYAG RGYA BZHI PA NI RLUNG RTEN DANG
BCAS PA NI LAS KYI PHYAG RGYA'O, ,CHU RTEN DANG BCAS PA NI CHOS
KYI PHYAG RGYA'O, ,ME RTEN DANG BCAS PA NI PHYAG RGYA CHEN PO'O,
,SA RTEN DANG BCAS PA NI DAM TSIG GI

PHYAG RGYA'O, ,DE DANG 'BREL PA'I BZLAS PA'I GRANGS NI NYIS BRGYA
NYI SHU RTZA LNGA STE ZHES PA NI PHYAG RGYA RE RE G-YAS PA LA
SOGS PA'I RIM PA NAS NYIS BRGYA NYI SHU RTZA LNGAR GYUR TE, DE NI
DGU BRGYAR RNAM PAR BSGRES, ,ZHES PA NI BUG PA GCIG TU PHYAG RGYA
BZHI LA DGU BRGYAR RNAM PAR BSGRES PA STE, BZHIS

BSGRES PA'O, ,ZHAG GCIG TU ZHES PA NI NYIN ZHAG GCIG GO, ,NYI SHU
BZHIS ZHES PA NI G-YAS DANG G-YON DU 'GRO BA NYI SHU RTZA BZHIS
ZHAG GCIG STE, SHUGS LAS GANG BA DANG, DRAG SHUL GYIS SGRUB PA
SPANGS NAS YI GE'I TSIG DANG MTSUNGS PA KHRI PHRAG GNYIS DANG
STONG PHRAG GCIG DANG,

BRGYA PHRAG DRUG TU 'DUS PA THAMS CAD DU BZLAS BRJOD KYI GRANGS
BYED DO ZHES BYA BAR SBYAR RO, ,GANG GIS SHE NA, RNAL 'BYOR DBANG
PHYUG CHEN PO YIS, ,ZHES TE, YE SHES DBANG DU GYUR PAS SO, ,DUS
BZHI'AM ZHES PA NI MA YIN TE, NYIN MTSAN ZHES SMOS SO, ,DES CI
RTOGS SHE NA, DE YIS

ZHES PA LA SOGS PA'O, ,RNAM PA'I CHOS THAMS CAD CES PA NI RANG GI
SHES PA LAS MA GTOGS PA'I CHOS GANG YANG MED PA STE, DE LDANG
BA'I DUS SU PHYI ROL DANG 'JUG PA'I DUS NANG DANG, GNAS PA'I DUS
GNYI GA BEMS PO MED CING KUN 'DUS SEL BA BCU GNYIS LA SOGS PA'I
DON DU

RTOGS BAR 'GYUR RO, ,DE YANG GANG ZHE NA, SGYU MA ZHES PA LA SOGS
PA'O, ,SGYU MA NI RKYEN TSOGS PA'I DBANG GIS SNANG YANG MED PA'O,
,SMIG RGYU NI MYA NGAM GYI RLUNG DU SNANG YANG MED PA'O, ,BRAG CA
NI BRAG DANG SGRA LAS GRAG KYANG MED

@120B PA'O; ,MGAL ME'I 'KHOR LO NI 'KHOR LO LTA BUR SNANG YANG DE
LTAR MA YIN NO, ,'KHRUL PA NI MI'AM SBRUL LA SOGS PA LTAR SNANG
YANG DE LTAR MA YIN NO, ,DRI ZA'I GRONG KHYER NI RGYA MTSO'I
RLABS GYEN DU SNANG YANG GTZANG PO DANG RI LA 'BREL TZAM NA GRONG
KHYER DANG KHANG PA DKAR PO LA SOGS

PAR SNANG YANG MED PA'O, ,CHU BUR NI CHAR PA 'BABS PA'I DUS SU
CHU LAS BYUNG BA NI MED PA'O, ,MIG 'PHRUL NI PHAN AA SHO BYA BA'I
MING SNYAN PA'I BYAS KHYER BA STZAL BAS GZHAN NGES PA LTAR SNANG
YANG DE LTAR MA YIN PA'O, ,GZUGS BRNYAN ME LONG DANG GDONG GI
DKYIL 'KHOR LA BRTEN DE SNANG

YANG MED PA'O, ,CHU ZLA NI CHU BO DANG LTENG KA LA SOGS PA'I CHU
MANG PO LA SNANG YANG MED PA'O, ,SOGS KYI SGRAS BSDUS PAS RMI LAM
DANG DBANG PO'I GZHU LA SOGS PA'O, ,DE TZAM NAS GANG DANG SKAL BA
MNYAM ZHE NA, SA BCU DBANG PHYUG RNAMS DANG SKAL BA MNYAM STE
ZHES SO, ,DE YANG BCU

PA CHOS KYI SPRIN LA GNAS PA'I BYANG CHUB SEMS DPA' NI RNAM PAR
'PHRUL PA LA SOGS PA'I YON TAN DPAG TU MED PA DANG LDAN PA STE,
DE DANG SKAL BA MNYAM PA NI YE SHES DANG DBANG DU GYUR PA DUS NA
SEMS CAN THAMS CAD KYANG RLUNG DANG LHAN CIG TU BYUNG BAS NA RANG
BZHIN GYIS GNAS PAS NA

RANG BZHIN GYIS BZLAS PA DE LA, RNAL 'BYOR PAS NI RAB TU 'BAD,
,CES PA STE, LAS DANG PO PA LA SOGS PAS BSLAB PAR BYA'O ZHES SO,
,MAN NGAG MED PAR MI RTOGS PAR BSTAN PA'I PHYIR, 'DI NI ZHES PA
LA SOGS PA'O, ,SNGAGS BZLOS KYANG ZHES PA LA SOGS PA NI THOG MA
MED PA'I

DUS NA SEMS CAN THAMS CAD KYANG RLUNG DANG LHAN CIG TU BYUNG BAS
NA RDO RJE BZLAS PA LA GNAS KYANG BLA MAS MA ZIN PAS RTOGS PAR MI
'GYUR RO ZHES SO, ,PHYI ROL ZHEN PA YONGS SU SPANGS PA'I PHYIR
GSUNGS PA, DE NI YANG DAG CES PA LA SOGS PA'O, ,BSGOM PA'I BAR
TSOD CES PA NI

BGRANG PHRENG DANG SGRA LA SOGS PA LA DMIGS PAS SEMS G-YENG BAR
'GYUR BA'I PHYIR RO, ,CI'I PHYIR BZLA ZHE NA, BZLAS PA'I NGO BO
ZHES PA LA SOGS PA GO SLA BAS MA BSHAD DO, ,DE LA GNAS PAS PHYI
ROL GYI BZLAS PA YANG MI 'GAL BAR GSUNGS PA DON DE LA GNAS ZHES
PA LA SOGS PA'O, ,DE'I

@121A *, ,DPE YANG GLANG CHEN RNYED NA THA MAL BA'I GSER 'DZAM BU
NA DA'I GSER DU GYUR PA'I PHYIR BUD SHING NI DE'I LCI BA STE ZHAR
LAS 'BYUNG BA DANG 'DRA'O, ,DE BZHIN DU RDO RJE'I BZLAS PA'I NGO
BO SHES PAS PHYI ROL GYI BZLAS PAS KYANG BSOD NAMS KYI TSOGS
RDZOGS PAS DE NYID KYANG NUS

PA CAN DU BYED PA'O, ,DA NI RDO RJE BZLAS PAS BSGRUB PA'I MTSAN
MA 'BYUNG BAR GSUNGS PA DE BAS ZHES PA LA SOGS PA'O, ,RDO RJE
BZLAS PA LA 'BAD PA'I RNAL 'BYOR PA LHUN GYIS GRUB PA NYID DU
GNAS PA NYAL BA DANG SNYES PA DANG 'PHRES PA DANG GNYID LA SOGS
PA MED MOD KYI, BDE BAR

GSHEGS PAS BYIN GYIS BRLABS PA'I GNYID CUNG ZAD 'OD BAS NA DE'I
DUS SU PHYAG RGYA CHEN PO ZHES TE, PHYAG RGYA LAS SKYES PA'I YE
SHES CHEN PO BAS NA DE SKAD DE, DE, GRUB PA'I MTSAN MA YANG
'BYUNG 'GYUR, ,ZHES TE BKRA SHIS PA'I LHA'I SMON LAM LA SOGS PA
YANG DANG YANG DU

'BYUNG STE YID LA BYED PA'I BAG CHAGS KYI MTSAN MA MA YIN PA'I
PHYIR RO, ,JI SKAD DU, RTZA BA'I RGYUD LAS, BSAM GTAN BZLAS PA
'BAD PA YIS, ,SGRUB PA POS NI RTAG TU MTHONG, ,ZHES SO, ,DE BYUNG
ZHES PA NI MTSAN MA'O, ,CHO GA LA GNAS PA ZHES PA NI GSUNGS PA'I
BRTUL ZHUGS

LA SOGS PA'I CHO GA'O, ,SKAD CIG GIS NI ZHES PA NI MCHOG GI SGRUB
PA CHEN POS SO, ,KUN MKHYEN CHE ZHES PA NI GZUGS LA SOGS PA KUN
ZAB MO DANG YANG DAG PAR GSAL BA MKHYEN PAS NA KUN MKHYEN TE RNAL
'BYOR BZHI PA'O, ,RGYUD LA RAB TU 'PHO BAR NI, ,ZHES PA NI BYA BA
GZHAN SPANGS

PAS LUS GNAS PAR 'GYUR BA TZAM GYIS CHOG SHES PA RTZE GCIG PA'I
RNAL 'BYOR PA DE'I MTHONG BA'I CHOS NYID KYI TSE LA RGYUD 'PHO
BA'O, ,DE LA NI, THE TSOM MED PAR NGES PAS NA, ,ZHES TE, LAM
KHYAD PAR CAN GYI 'BRAS BU KHYAD PAR CAN DU 'GYUR BA BSKYED PAS
NA, DE LA NGO MTSAR BA CI

ZHIG YOD DE DE'I CHOS NYID DE YIN PA'I PHYIR RO, ,DE BAS GANG NAS
GSUNGS PA YI, CHO GA 'DI LA RAB TU 'BAD, ,CES PA'O, ,DA NI DE
RNAMS KYI DON MJUG BSDU BA GSUNGS PA, DE LTAR ZHES PA LA SOGS
PA'O, ,DE NI GO SLA'O, ,DA NI LHAN CIG SKYES PA'I DGA' BA'I RANG
BZHIN MI SHIGS

@121B PA'I THIG LE DE KHO NA NYID BSGOM PA'I CHOS GSUNGS PA, DA
NI ZHES PA LA SOGS PA'O, ,GNYIS MED YE SHES ZHES PA NI ZAB MO
DANG GSAL BA GNYIS SU MED PA'I YE SHES NAM MKHA' LTAR DAG PA GANG
YIN PA'O, ,DE KUN RDZOB KYI GZUGS SU JI LTAR GNAS SHE NA, THIG LE
KHA DOG LNGA PA

TZA NA KA'I 'BRU TZAM DU RNAM PAR GNAS TE, DE LA BRTEN NAS ZHES
PA NI DE LAS RLUNG LA SOGS PA'I DKYIL 'KHOR BYUNG NAS MI G-YO BA
LA SOGS ZHES PA NI SNOD KYI 'JIG RTEN LCAGS RI DANG LHA'I KHANG
PA LA SOGS PA YANG, DE LAS 'BYUNG BAR BYED CES PAR SBYAR RO, ,DE
BZHIN DU G-YO BA

DANG BCAS ZHES TE, BCUD KYI SEMS CAN TSANGS PA LA SOGS PA'I LHA
DANG LHA MIN DANG SOGS KYI SGRAS BSDUS PA MI DANG BYOL SONG DANG
YI DAGS DANG DMYAL BA LA SOGS PA YANG DE LAS 'BYUNG BAR BYED CES
BYA BA DANG SBYAR RO, ,GANG GI DUS SU 'BYUNG BAR BYED CES NA,
THAMS CAD

RAB TU MI SNANG YANG, ,ZHES TE, LAS SU SMRA BA'I GZHUNG GIS GNAS
PA'I BSKAL PA ZAD NAS ME LA SOGS PAS NYI SHU'I BAR DU RNAM PAR
GZHIG STE STONG PAR 'GYUR BA'I DUS SU YANG, THIG LE 'GOG PAR MI
'GYUR TE, ,ZHES PA NI YE SHES KYI RDO RJE'I

RANG BZHIN PAS NA ME LA SOGS PA GANG GIS KYANG GZHIG TU MED PA'I
PHYIR DE KHO NA SNANG BA'O, ,DE NAS CHAGS PAR 'GYUR BA'I DUS SU
GONG MA LTAR, RGYU DANG MI RGYU BCAS PA KUN, ,SLAR YANG THIG LE
DE LAS 'BYUNG BAR BYED, ,CES PA'O, ,DE LA PHYI ROL PA RNAMS KYIS
'KHRUL PAR GSUNGS PA

DE LAS ZHES PA LA SOGS PA'O, ,SKYE BO RNAMS ZHES PA NI KHA NA MA
THO BA LAS RING DU SONG BA'I CHOS MA THOB PA GRUB PA'I MTHA'
'DZIN PA'O, ,DES YANG DAG PA'I DON MA RTOGS PA'I PHYIR MI SHIGS
PA'I THIG LER MA SHES TE, TSANGS PA'I SGO NGA ZHES 'KHRUL TE,
SEMS CAN GYI LAS

KYIS TSANGS PA MI SNANG YANG DE'I SGO NGA LUS PAS DE LAS THAMS
CAD SKYES PA'O ZHES 'DOGS SHING TSANGS PA LA MES PO ZHES SMRA
STE, RANG GIS KYANG DE BZHIN DU 'KHRUL TE DE KHO NA YIN NO SNYAM
DU RLOM SEMS SO, ,DE BAS NA DE LAS STONG PA NYID DU KHAS BLANGS
PA'I SKYE BO RNAMS KYIS DUS LAS BYUNG

@122A *, ,BA LA SOGS PAS SGRO 'DOGS SHING DE'I LAM LA 'JUG PAR
BYED DO, ,DE LTA NA YANG DE'I RANG BZHIN NI CHOS KUN GYIS KYANG
MI BSGUL BA STE, ME LA SOGS PA'I 'BYUNG BA GANG GIS KYANG MI
SHIGS PA STE, MI SHIGS PA'I THIG LE STE, JI SRID 'DI NI LUS GNAS
PAS,,

ZHES PAS NI BCUD KYI SEMS CAN RNAMS KYI SNYING GA'I PADMA KHA
SBYAR GYI DBUS NA THIG LE RNAM PAR GNAS PA'O, ,JI SRID RANG BZHIN
DGA' BA'I MAN NGAG THOB NAS DE'I DON LA MI 'DZIN PA DE SRID DU,
,LAS DANG LAS MIN RAB BYED PAS, ,ZHES TE, SROG GCOD PA SPONG BA
LA SOGS PA'I LAS

DANG, SROG GCOD PA LA SOGS PA'I LAS MA YIN PA RAB TU BYED DE,
CI'I PHYIR ZHE NA, DE'I RANG BZHIN MA SHES PAS LAS SU SMRA BA
STE, DES MTHO RIS DANG DMYAL BA LA SOGS PAR 'GRO BAR 'GYUR RO,
,DE'I RANG BZHIN YONGS SU SHES PA NI LAS KYIS 'KHOR BAR YONGS SU
MI NUS TE LAS

DE NYID DER THIM PA'I PHYIR RO, ,DE BAS NA BRTAN PO ZHES TE, CI'I
PHYIR ZHE NA, 'JIG PA RNAMS SPANGS PA'I ZHES PA NI MI RTAG PA LA
SOGS PA'I BSKAL PA RNAM PAR SPANGS PA'O, ,DE'I PHYIR DE LTA BU'I
MI SHIGS THIG LE BSGOM PAR BSHAD PAR KHAS 'CHES PA'O, ,JI LTAR
ZHE NA, DE'I GZHI

BSKYED PA'I RIM PA BSGOM PA GSUNGS PA TSANGS PA'I ZHES PA LA SOGS
PA'O, ,DE YANG SA BON BSGOM PA SNGON DU 'GRO BA'I TSANGS PA'I
SPYOD PA BZHIS SEMS CAN LA DMIGS PAS LAS KYI SGRIB PA ZAD BYED
GONG MA LTAR BYAS NAS, PHYI ROL GYI STONG ZHES TE DNGOS POR 'DZIN
PA BZLOG PA'I PHYIR

STONG PA NYID KYI TING NGE 'DZIN KYANG GONG MA LTAR BYAS NAS,
SOGS KYI SGRAS BSDUS PA RTEN BSGOM PA DANG, RGYU LA DMIGS PA
DANG, DE GYUR PA LAS TSAD MED PAS BSLANG BAS SA BON LA SOGS PA'I
RIM PAS, RANG GI LHA'I SKU RU BSKYED NAS ZHES TE BSNYEN PA'O,
,KYANG ZHES PA NI NYE BAR BSGRUB

PA STE, PHYAG RGYA BZHIS BTAB PA NI BSGRUB PA'O, ,DE BZHIN DBANG
BSKUR BLANG BA DANG, LHA MO'I CHO GA DANG, DKYIL 'KHOR 'KHOR LO'I
TING NGE 'DZIN LA SOGS PA SNGA MA BZHIN SHES PAR BYAS NAS ZHES
SO, ,RIM PA 'DI YIS ZHES PA NI 'OG NAS 'BYUNG BAS SO, ,THIG LE LA
ZHES PA

@122B NI MI SHIGS PA'I THIG LE KHO NA LA'O, ,RANG GI SEMS NI YANG
DAG GZUNG, ,ZHES PA NI DBUGS 'JUG PA'I SPYOD PA'I SEMS KYIS GSANG
BA'I NGO BA'I SEMS YANG DAG PAR BZUNG BA STE, 'DI NI DE KHO NA'I
DBANG DU BYAS PA'I PHYIR RO, ,GZHAN RNAMS KYANG DE'I NGO BO YIN
PAS SO, ,

JI LTAR ZHE NA, RANG GI ZHES PA LA SOGS PA'O, ,DE YANG RANG GI
LHA'I YE SHES SEMS DPA'I THUGS KAR ZLA BA LA GNAS PA'I MTSAN MA'I
DBUS NA GNAS PA'I SA BON LAS KHA DOG LNGA PA'I 'OD ZER LNGA
'PHROS PA'I RTZE LAS 'OD CHAGS CAN LA SOGS PA'I THABS KYI DKYIL
'KHOR

GYI 'KHOR LO DPAG TU MED PA SPRUL LO, ,'KHOR LO DE DAG GIS KYANG
KHAMS KUN DU KHYAB PAR BYAS NAS, LAS CI BYED CE NA, DBUGS KYI RTA
ZHON KUN RTOG RNAMS, ,ZHES TE RLUNG DANG LHAN CIG TU BYUNG BA'I
KUN DU RTOG PA GLO BUR BA NI GZUNG BA DANG 'DZIN PAR RTOG PA STE,
DE LAS

BYUNG BA DANG BCAS PA'O, ,DE DAG RNAM PAR GSAL BAS SEMS CAN DE
DAG KYANG DKYIL 'KHOR GYI 'KHOR LOR BYAS TE ZHES SO, ,GNYIS PA
DKYIL 'KHOR BSDU BYAS NAS, ,ZHES PA NI BYED PA PO DANG BCAS PA'I
NGO BO STE, DE DAG KYANG BYANG CHUB KYI SEMS YE SHES KYI NGO BO
BDAG

GI SNA BUG G-YON DU ZHUGS PAR BYAS PA'O, ,DANG PO NI GZHAN NO,
,DE GANG DU GNAS SHE NA, YE SHES SEMS DPA'I THUGS KA NA GNAS PA'I
MTSAN MA'I DBUS NA GNAS PA'I RANG GI LHA'I SA BON LA THIM PAS
ZHES SO, ,DES CIR 'GYUR ZHE NA, DE NI ZHES PA NI, SA BON DE NYID
DO, ,

SANGS RGYAS YON TAN CI GSUNGS PA, ,ZHES PA SNA TSOGS PA'I MDO
DANG RGYUD LAS GSUNGS PA'I STOBS LA SOGS PA, YANG DAG PAR SKYED
PAR BYED PA'I MI SHIGS PA'I THIG LE KHA DOG SNA TSOGS PA'I 'OD
ZER LNGA 'BAR BA RNAM PAR GSAL BAR BYA'O ZHES SO, ,DE LAS KYANG
'OD ZER BYUNG BAS

ZHES PA NI THIG LE LAS SO, ,RANG GNAS ZHES PA NI RANG GI GNAS
MTSAN MA GSAL BAR BYA'O, ,DE LAS PHYIR BYUNG NAS YE SHES SEMS
DPA'I NANG GI LUS GSAL BAR BYA STE, DE NAS PHYI'I LUS DANG, DE'I
DKYIL 'KHOR DANG, GNAS RTEN MTSAN MA DANG BCAS PA GSAL BAR BYAS
NAS, DE LAS

@123A *, ,KYANG BYUNG STE DAM TSIG SEMS DPA'I NANG GI LUS LA MTHE
BO'I RTZA BA LA SOGS PA GNAS BCU DRUG NA GNAS PA'I BYANG CHUB KYI
SEMS SGRA YIG BCU DRUG GI GZUGS SU GNAS PA BKUG PAR BYAS NAS MI
SHIGS PA'I THIG LE'I NANG DU RANG GI SEMS NYID THIM PAR BYA'O
ZHES SO, ,

DER NI ZHES PA NI THIG LER RO, ,RANG GI SEMS CUNG ZAD BZUNG BAS
ZHES PA NI GONG MA'I RIM PAS 'DI'I MTHA' BZUNG BAS SO, ,DES CIR
'GYUR ZHE NA, RTEN DANG RTEN CAN GYI 'KHOR LOR MOS BYAS ZHES TE,
DER CHOS 'BYUNG BA NAS BDUD RTZI MYANG BA'I BAR GYIS, TING NGE
'DZIN GYI DKYIL 'KHOR

RDZOGS PAR MOS PAS BSGOMS NAS, DE'I DBUS KYI DAM TSIG SEMS DPA'
SNANG BA'I THUGS KAR YE SHES SEMS DPA' SNANG BA BSGOMS TE, DE'I
THUGS KAR MTSAN MA LA ZLA BA'I DBUS SU MI SHIGS PA'I THIG LE YE
SHES LA ZHES PA NI ME LONG LTA BU'I YE SHES LA SOGS PA'I RANG
BZHIN GYIS

THIG LE GONG DU SGOM PA LAS, ,SNANG BA'I NGO BO ZHES PA NI DE'I
YUL CAN DANG LDAN PA'I THIG LE MTSAN MA THAMS CAD KYIS MA SPROS
PA'I NGO BO BSGOM PAR BYA'O, ,ZHES SO, ,YANG SPROS PA GSUNGS PA,
DE'I 'OD KYIS ZHES PA NI THIG LE DE'O, ,RANG GI GNAS ZHES PA NI
RANG GI GNAS

MTSAN MA'O, ,SOGS KYIS BSDUS PA YE SHES SEMS DPA'I NANG DANG
PHYI'I LUS KYANG DKYIL 'KHOR DANG GNAS DANG, DAM TSIG SEMS DPA'I
NANG DANG PHYI'I LUS DANG DKYIL 'KHOR DANG, RTEN RNAMS GSAL BAR
BYAS PA NI YE SHES THIG LE'O, ,NANG GSAL ZHES BA NI GZHAG PA'I
'OD ZER

GYIS ZHES PA NI GNAS BCU DRUG TU GZHAG PA'I 'OD ZER PHYIR BYUNG
NAS PHYI'I LUS DANG DKYIL 'KHOR DANG RTEN DANG BCAS PA GSAL BAR
BYAS NAS PHYOGS BCU'I 'JIG RTEN GYI KHAMS NA BZHUGS PA'I SPYAN
SNGAR GSHEGS TE BDUD RTZI ZHU BAR BYAS NAS, DE RNAMS KYIS KYANG
GNANG NAS DE BLANG BAR BYA

BA'I PHYIR DE RNAMS KYI ZHAL DU ZHUGS NAS SNYING GA NA GNAS PA'I
MI SHIGS PA'I THIG LER SONG STE, CHA SHAS LNGA'I YI GE H'Um GI
GZUGS SU GNAS PA'I BDUD RTZI BLANGS NAS DE RNAMS RDO RJE'I LAM
NAS BYUNG NAS, 'O MA'I RGYUN LTAR PHYOGS BCU NAS 'ONGS PAR BYAS
NAS DES SEMS CAN DANG ZHES

@123B PA NI KHAMS GSUM PO THAMS CAD DO, ,SANGS RGYAS ZHES PA NI
SA 'OG MA PA LA SOGS PA THAMS CAD DO, ,DE RNAMS NI RGYU BA'O, ,MI
RGYUR BCAS ZHES PA NI SNOD KYI 'JIG RTEN NO, ,DE DAG THAMS CAD
KYANG BYANG CHUB SEMS KYI NGO BO YANG DAG PAR BSDUS NAS GUR SOGS
ZHUGS ZHES TE

SRUNG BA'I 'KHOR LO LA ZHUGS PA'O, ,DE YANG DE BZHIN DU GYUR NAS
CHOS DBYINGS PHYAG RGYA ZHES PA NI CHOS KYI 'BYUNG GNAS LA'O, ,DE
YANG, RTEN GYI 'KHOR LOR ZHUGS BYAS LA, ,ZHES PA NI GZHAL YAS
KHANG NGO, ,DE YANG BSDUS TE, DKYIL 'KHOR DU NI RAB BSDUS TE,
,ZHES PA NI LHA

'KHOR LO BCO BRGYAD LA'O, ,DE YANG DE BZHIN DU GYUR NAS BDAG LA
THIM PAR BYAS TE BDAG NYID KYANG MI SNANG BAR GYUR TE, YE SHES
SEMS DPA'I GNAS MTSAN MA LA DMIGS PA'O, ,DE YANG RTEN RNAMS LA
BSDU, DE YANG YE SHES SEMS DPA'I 'KHOR LO LA BSDU, 'KHOR LO YANG
YE

SHES SEMS DPAR ZHUGS PAR BYA'O, ,YE SHES SEMS DPA' YANG MI SNANG
BAR GYUR NAS DE'I THUGS KYI MTSAN MA 'BA' ZHIG LA DMIGS PAR
BYA'O, ,MTSAN MA DE YANG BSDU BAR BYAS NAS MI SHIGS PA'I THIG LER
SEMS GZUNG BAR BYA'O, ,DE LA, YANG NA NANG GI TSOGS KUN

BSDUS, ,ZHES PA NI THIG LE DE YANG RTEN RNAMS LA'O, ,'KHOR LO DE
YANG DAM TSIG SEMS DPA', ,DE YANG YE SHES SEMS DPA'I GNAS LA SOGS
PA'I RIM GYIS ZHUGS NAS DE'I THUGS KA'I MTSAN MA'I DBUS NA GNAS
PA'O, ,RANG SNANG THIG LE ZHES PA NI RANG GI DE BZHIN NYID BYIN

GYIS RLOB PA'I THIG LE STE, DE 'BA' ZHIG LA BLA MA'I MAN NGAG GIS
SEMS YANG DANG YANG DU GZUNG BAR BYA'O ZHES SO, ,JI TZAM SKYO BA
'AM BYING BA LA SOGS PA MED KYI BAR DU GZUNG BA'I PHYIR RO, ,JI
LTAR NUS BZHIN BSGOM PA DER, ,SEMS NI YANG DANG YANG DU ZHUGS,
,ZHES SO, ,YANG

NI DE LAS PHYIR BYUNG STE, ,ZHES PA NI YANG DAG PAR RDZOGS PA'I
DE MA THAG TU GTONG BA STE, THIG LE DE LAS 'OD ZER RANG GI GNAS
MTSAN MA LA SOGS PA MI SNANG BA RNAMS BSDU BA'I RIM PA LTAR BZLOG
NAS GSAL BAR BYA'O, ,DE NAS YANG NI GONG MA LTAR, ,RIM PAR BCUG
NAS THIM

@124A *, ,BYAS TE, ,SEMS NI THIG LER GZHAG PAR BYA, ,ZHES PA NI
GONG MA'I RIM PA KHO NA LTAR RGYU BA NAS BZUNG STE, JI SRID SNANG
BA'I THIG LE LA THIM PA DE SRID KYI BAR DU BSDUS NAS DE LA SEMS
DGOD PAR BYA'O, ,RANG GI DBANG PO ZHES PA NI RANG GI SROG GO,
,DER BZUNG

NAS ZHES PA NI THABS KYIS STER BAS THIG LE DER SPRO BA DANG BSDU
BA LAS GROL BA'I NGO BOS BZUNG BA'O, ,DE'I STOBS KYIS, SA YI
DKYIL 'KHOR CHU LA ZHUGS, ,ZHES PA LA SOGS PA'I SHLO KA GSUM
GSANG BA'I THIG LE'I SKABS SU GSUNGS PA KHO NA LTAR RGYUD LAS
GSUNGS PA'I MTSAN MA

LNGA 'BYUNG BAR 'GYUR ZHES SO, ,CI'I PHYIR ZHE NA, RDO RJE SEMS
DPA' ZHUGS PHYIR RO, ,ZHES TE, RTZA BA'I YE SHES DMIGS PA NI RDO
RJE SEMS DPA' STE, DE ZHUGS PA NI BRTAN PA'O, ,BRTAN PA'I STOBS
LAS SHIN TU YONGS SU DAG PA'I SKU YANG NAM ZHIG NA 'JUG PAR 'GYUR
BA'O, ,JI

SKAD DU, BZUNG BAS RTAG TU STOBS LDAN TE, ,RDO RJE SEMS DPA' YANG
DAG 'JUG, ,CES PA'I PHYIR RO, ,LNGA PO'I MTSAN MA BZLOG PA'I
THABS GSUNGS PA, THIG LE LA NI ZHES PA LA SOGS PA'O, ,DE YANG
THIG LE LA GOMS PAR BYED PA'I DUS SU SEMS YANG DANG YANG DU BZUNG
BAS

GLAL BA DANG DGOD PA DANG 'DAR BA DANG, NAM MKHA' LA 'PHAR BA
DANG, BRGYAL BA 'BYUNG BA DE'I TSE, ,THIG LE YANG DAG SPRO BYAS
NAS, ,ZHES PA NI SNANG BA'I THIG LE'I DMIGS PA BTANG NAS YI GE
DANG MTSAN MA DANG YE SHES SEMS DPA' LA SOGS PA LA DMIGS PAR BYA
BA NI GONG

MA'I RIM PA LTAR KUN DU KHYAB PAR BYAS PAS DE LDOG PAR 'GYUR RO
ZHES SO, ,GZHAN THAL BYUNG DU ZHES PA NI KHAMS 'KHRUGS PA'I SKYON
DU 'GYUR BA'ANG YOD DO, ,DE RNAMS YANG DANG YANG DU BZLOG PA LAS
GONG DU SMOS PA RNAMS 'BYUNG BA LA SO MA NYI MI BYA'O, ,DE'I
'BRAS BU GSUNGS PA

'DI NI ZHES PA LA SOGS PA'O, ,'DI GANG GIS BSGOM PAS NA 'DI NI
ZHES PA LA SOGS PA'O, ,DE RNAMS NI GO SLA BSAM BSHAD DO, ,DA NI
GNYIS SU MED PA'I YE SHES KYI MING GI RNAM GRANGS MDOG DANG RGYUD
LAS GRAGS PA RNAMS GSUNGS PA'O, ,DE LTAR ZHES PA LA SOGS PA'O, ,

@124B DPAG MED DAM PA ZHES PA NI DPAG TU MED PA'I SANGS RGYAS
BYANG CHUB SEMS DPA' RNAMS SO, ,DE'I PHUN SUM TSOGS PA NI DE'I
THOB PAR BYA BA STE STOBS BCU LA SOGS PA'O, ,DE DMIGS YANG DAG
SKYE 'GYUR BA, ,ZHES PA NI DE RNAMS CHOS KYI DE BZHIN NYID YANG
DAG PAR DMIGS

PA LAS SKYE BAR 'GYUR BA'O, ,DE'I BSGOM PA'I CHO GA RNAMS BSHAD
NAS ZHES PA NI RNAM PA GNYIS KYIS DE LA DMIGS PA'I BSGOM PA RNAM
PAR BSHAD NAS DA NI DE'I MING GI RNAM GRANGS MDO DANG RGYUD LAS
GRAGS PA DAG KYANG BSTAN PAR BYA'O ZHES SO, ,DE DAG KYANG GANG
ZHE NA, DE BZHIN NYID

DANG ZHES PA LA SOGS PA'O, ,DUS THAMS CAD DU DE BZHIN NYID GNAS
PA'I PHYIR NA DE BZHIN NYID DO, ,DNGOS PO THAMS CAD YANG DAG PA'I
MTHAR 'GYUR BA'I PHYIR YANG DAG MTHA'O, ,YON TAN BSAM GYIS MI
KHYAB PA'I RGYU BAS NA BSAM GYIS MI KHYAB PA'I DBYINGS SO, ,CHOS
THAMS CAD

LAS MI 'GYUR BAS NA CHOS NYID DE, ,GNYIS PO'I BDAG DANG BRAL BA'I
NGO BO BAS NA CHOS SKYON MED PA'O, ,BRTAGS PA THAMS CAD KYIS MA
ZIN PAS NA STONG PA NYID DO, ,GZHAN GYIS BRTAGS PA'I RGYU MED PAS
NA MTSAN MA MED PA'O, ,YE SHES LAS MA GTOGS PA MED PAS NA SMON PA
MED

PA'O, ,BYED PA'I SGO NAS MING GI RNAM GRANGS KYANG, NYON MONGS
KHUR CHEN 'BOR BYED PA, ,ZHES PA DANG, GZHAN GYI SEMS SHES BYED
PA DANG, ,ZHES PA LA SOGS PA SHLO KA GCIG DANG, RGYU SOGS BCU
GNYIS 'BYUNG BYED DANG, ,ZHES PAS BSTAN TE, 'DI SKAD DU STON TE
GANG GIS JI

LTA BA BZHIN BSGOMS PAS DE DAG THAMS CAD 'GRUB PA'I PHYIR DE SKAD
DO, ,SHES BYA'I NGO BO NYID MED CING BRTAGS PAS SKYE BA MED PA'O,
,RANG BZHIN GYIS DAG PAS NA 'OD GSAL BA'O, ,YE SHES LNGA'I RANG
BZHIN YIN PAS NA MNGON PAR BYANG CHUB SEMS SO, ,PHYIN CI LOG GI
DNGOS PO

THAMS CAD ZAD PAS NA DNGOS PO MTHAR PHYIN PA'O, ,YE SHES DAM PA'I
YUL DU GYUR PAS NA DON DAM PA'I BDEN PA'O, ,BLOS GZHAG PA MA YIN
PAS NA RDZOGS PA'I RIM PA'O, ,BRTAGS PA THAMS CAD KYANG THIM PAS
NA YONGS SU DAG PAS SKU GTZANG NGO, ,GANG GIS REG PA LA DON CHEN

@125A *, ,PO MI 'BYUNG BA MA YIN PAS NA KUN GYIS BSTEN BYA'O,
,GLO BUR GYI DRI MAS MA GOS PAS NA MKHA' LTAR DAG PA'O, ,GNYEN PO
YE SHES KYIS SBYANGS PA MA YIN PAS NA GDOD NAS 'OD GSAL BA'O,
,YANG DAG PA'I TSAD MAS 'TSE BA MED PAS NA GANG GIS KYANG MI
SHIGS

PA'O; ,BRDA LA SOGS PA'I KUN BRTAGS DANG BRAL BAS NA DNGOS PO MED
PA'O, ,BDAG PO'I SGO NAS KYANG, SANGS RGYAS THAMS CAD SKYON MED
PA'I YE SHES KYI RANG BZHIN PAS NA, DPAL CHEN YE SHES YONGS DAG
GO, ,KUN RDZOB KYI RNAM PA'I GZUGS KYIS YONGS SU DAG PA'I THIG

LER SANGS RGYAS THAMS CAD KYI KHA SBYAR GYI DBUS NA GNAS PAS NA
THIG LE BRTAN PO YONGS DAG GO, ,KHYAB BDAG TU GNAS SHING SANGS
RGYAS THAMS CAD KYIS MA MKHYUD KYANG PHAL CHES PA'I SPYOD YUL DU
MA GYUR PAS NA GSANG CHEN PO, ,SANGS RGYAS THAMS CAD KYI YE SHES
NAM MKHA' LTA BU

DANG 'DRES PA'I PHYIR NAM MKHA'I SPYOD YUL LO, ,DE NYID KYI PHYIR NA
DE LAS THA DAD PA'I SDOM PA MED PA'O, ,SANGS RGYAS LA SOGS PAS
KYANG MNGON PAR 'DOD PA'I GANG ZAG LA THABS KYIS STER BAS NA RJE
BTZUN MAN NGAG CHEN PO'O, ,BRGYUD PA'I SGO NAS KYANG STON PA
SANGS RGYAS BCOM LDAN

'DAS KYIS SKAL BA DANG LDAN PA'I SEMS CAN MTHONG NAS JI SRID DE
MA CHAD KYI BAR DU SNANG BAS NA RNA BA NAS RNA BAR 'PHO BAR BYED
DO, ,DE'I RGYUD RIM GYIS MA ZIN PAS NYAN THOS DANG RANG SANGS
RGYAS KYIS MA SHES SO, ,SOGS KYIS BSDUS PA 'JIG RTEN GYI SPYAD
MKHAN CHEN PO LA SOGS PAS

MI SHES SO, ,DE CI'I PHYIR ZHE NA, YI GE MED PA NYID DANG NI,
,TSIG DANG BRAL BAS BRJOD MED SOGS, ,ZHES TE GAL TE YI GE LA SOGS
PA'I NGO BO YOD NAD LTAR KUN GYIS SHES PA ZHIG NA, 'DI NI YI GE
LA SOGS PA DANG BRAL BA'I MAN NGAG CHEN PO BAS NA JI LTAR SHES TE
MA NOR BA'I LAM

DU BRTEN PA PO MED NA MI 'BYUNG BA STE, RANG GIS RANG GI YE SHES
MTHONG BA'I PHYIR RO, ,JI SKAD DU, GCIG LA GCIG GI DBANG GIS NA,
,RNAM PAR RIG PA PHAN TSUN NGES, ,ZHES BSHAD PA LTA BU'O, ,DON
ZAB CING RGYA CHE BA SMOS PA'I PHYIR NA MDO SDE STE SHES RAB KYI
PHA ROL TU PHYIN PA 'BUM LA SOGS

@125B PA'O; ,RGYU DANG 'BRAS BU 'BREL BA'I PHYIR NA RGYUD DE DPAL
RDO RJE DBU RGYAN LA SOGS PA'O, ,DE RNAMS LAS MING GI RNAM GRANGS
DE DANG 'DRA BA MTHA' YAS PA 'DAS PA DANG DA LTAR GYI SANGS RGYAS
RNAMS KYIS NI GSUNGS SHING MA 'ONGS PA'I SANGS RGYAS RNAMS KYIS
GSUNG BAR 'GYUR BA KUN DNGOS PO

THAMS CAD KYI DE BZHI NYID 'DI LAS GZHAN CI YANG MA GSUNGS SO
ZHES PA'O, ,DA NI DE LTA BU'I DON DE GONG NAS GSUNGS PA'I RIM PAS
BSGOMS NAS BSGRUB PA'I BDAG NYID CAN DU 'GYUR BAR GSUNGS PA, DE
BAS ZHES PA LA SOGS PA'O, ,DAD PA SNGON DU 'GRO BA YI, ,SEMS KYIS
ZHES PA

NI DAD PA GCES SU BYED PA NI DKAR PO'I CHOS THAMS CAD KYI 'BYUNG
BA'I RGYU YIN PAS DES BSAM PA'I DNGOS PO 'DOD PA 'BYUNG STE DES
SEMS MNGON PAR SPRO BA STE RKANG THUNG DU BYAS TE, GONG DU GSUNGS
PA'I CHOS KUN GYI DE BZHIN NYID GSAL ZAB GNYIS SU MED PA'I DON
CHEN PO, RIM PA GNYIS PA'I DE

KHO NA NYID BLA MA'I ZHAL NAS MI SLU BA'I DE KO NA NYID DU GNAS
PA YANG DAG PAR GZUNG NGO, ,DE GANG GIS GZUNG ZHE NA, DE GZUNG
ZHES PA LA SOGS PA'O, ,DE YANG BSGOMS PA LAS BYUNG BA'I SHES RAB
KYIS GONG MA'I RIM PAS, RTAG TU GOMS BYED CES TE BYA BAR 'OS PA
TSOGS PA'I GNAS SU BSKYED PA'I RIM PA DANG

RDZOGS PA'I RIM PA GNYIS GANG YANG RUNG BA LA SEMS RTZE GCIG
PA'AM BYA BAS SKAL BA GANG RUNG GIS ZHUGS TE GOMS PAR BYED PA'I
SKYES BU GANG YIN PA DE RDZOGS PA'I RIM PA DE LA BRTEN PA'I RTAGS
SKYES PA STE RTAGS KYI RTAGS DANG ZHES TSIGS SNGA MA'O, ,DE GNYIS
KA YANG LAS DANG PO PA'I RNAL 'BYOR

PA ZHES BYA'O, ,SA NAS SAR NI 'PHAR BA LTAR, ,BLO YI RNAM PA GONG
DU 'PHEL, ,ZHES TE, DPER NA, BYANG CHUB SEMS DPA' SA NAS SAR
'PHAR BZHIN DU, RNAL 'BYOR PA RNAMS KYI YANG BLO'I RNAM PA GONG
DU 'PHEL BA DANG, DES DON 'DI STON TE, LAS DANG PO PA DE BRTAN
PAR SHES NAS RANG GI

RIGS KYI PHYAG RGYA DANG LHAN CIG TU MNYAM PAR GZHAG PA LAS 'KHOR
LO'I GZUGS LA DMIGS PAS BDAG PO'I BKA' THOB PA'I DUS SU CUNG ZAD
YE SHES DBANG DU GYUR PA 'PHANG BA'O, ,DE NYID KYANG RANG GI BYA
BSHAD NUS PA BRTAN POR RTOGS NAS YANG DE NYID DANG MNYAM PAR
GZHAG PA LAS RANG GI

@126A *, ,LHA'I SA BON LA DMIGS PAS DE DAG KYANG RIGS GSUM GYI YI
GE BZHI DANG LHAN CIG TU GYUR NAS, DE NYID RLUNG GSUM DU RTOGS
PA'I DUS SU YE SHES THIG LE DBANG DU GYUR PA'I RNAL 'BYOR BAR
'PHAR BA'O, ,DES KYANG RANG GI BYA BAS MTSAN MA LA SOGS PA RNYED
NAS, 'OG NAS

'BYUNG BA'I CHO GAS LHA MO LA SOGS PA DANG MNYAM PAR GZHAG PA
LAS, SA BON ZLA BA LTA BU RIGS CAN GYI CHAR DMIGS PAS, DE'I YAN
LAG GZHAN DANG, YANG DANG PO DANG, PHYIS KYI DUS SU JI LTA BA
BZHIN DU BYUNG BA LAS YANG DAG PA'I YE SHES DBANG DU GYUR PA'I
RNAL 'BYOR PAR 'PHAR BA'O,,

RIG 'DZIN LA SOGS 'PHRUL PA YIS, ,GZHAN GYI DON DE LA SBYOR BYED,
,CES PA NI, BAR MA'I SKABS SU DE RNAMS GRUB BAS DE'I GZUGS SAM,
NYAN THOS DANG RANG RGYAL BA PA DANG, TSANGS PA LA SOGS PA'I
GZUGS SU GNAS NAS DES 'DUL BA'I SKYE BO GZHAN YANG DON 'DI LA

SBYAR NAS PHYI ROL GROL BAR BYED CES SO, ,DE YIS ZHES PA NI GNYIS
SU MED PA'I YE SHES SO, ,BRTAN 'GYUR RNAL 'BYOR ZHES PA NI DE
GOMS PAS BRTAN PA STE LAS DANG PO PA'O, ,SGRUB PA'I BDAG NYID CAN
DU 'GYUR, ,ZHES PA NI RNAL 'BYOR PA GNYIS TE, GRUB PA'I MTSAN
MA'I BDAG

NYID CAN YIN PA'I PHYIR RO, ,DE YANG GRUB PA'I MTSAN MA NI BZHI
STE, DBAB PA DANG, LUNG DANG, BKRA SHIS PA'I LHA'I RMI LAM DANG,
THA MAL PA THAMS CAD DO, ,DE NI DE'I BDAG NYID DO, ,DA NI GNYIS
SU MED PA'I YE SHES LA DE LTAR GOMS PAR BYAS PAS DE MNGON DU BYA
BA'I

THABS GSUNGS PA, BDAG NYID CAN DES ZHES PA LA SOGS PA'O, ,BDAG
NYID CAN ZHES PA NI SGRUB PA'I BDAG NYID CAN GNYIS PA'O, ,SGRUB
PA MCHOG CES PA NI PHYAG RGYA CHEN PO'I DNGOS GRUB SGRUB PA'I
THABS TE GZHAN LAS DAM PAR 'GYUR BA'I PHYIR RO, ,DE YANG 'OG NAS
JI SKAD

DU GSUNGS PA BRTZAM PAR BYA'O ZHES SO, ,JI LTAR ZHE NA, MNGON DU
BYED PA'I PHYAG RGYA GSUNGS PA, LHA MO ZHES PA LA SOGS PA'O, ,DE
YANG RANG GI RIGS KYI PHYAG BRNYAN GYI DNGOS PO BSGRUB PA'I RJES
LA, JI SKAD DU GSUNGS PA'I DNGOS PO SPYI'I MTSAN MA RNYED PAS LHA
MO'AM KLU MO'AM GNOD SBYIN

@126B MO'AM MI'AM CI MO LA SOGS PA NI RANG GI RIGS KYI BKAS
GNANG BA STE, DGUG PA'I CHO GAS BDAG GIR BYAS NAS DE DANG LHAN
CIG TU JI SKAD GSUNGS PA BZHIN DU SGRUB PA BRTZAM PAR BYA'O, ,MI
MO NI RIGS DANG MTHUN PA'I RTAGS SNANG NA DGUG PA'AM CHU SBYIN
DBANG PO'I SBYOR BAS BDAG GIR

BYAS NAS GSANG BA'I BRTUL ZHUGS KYI DUS SU SNGAGS KYI RGYUD LA
SOGS PA LEGS PAR BSLABS NAS, DE NAS JI SKAD DU GSUNGS PA BZHIN DU
BSGRUB PA BRTZAM PAR BYA'O, ,MKHA' 'GRO MA NI BDAG NYID GOMS PA
KHYAD PAR CAN LA'O, ,DE YANG PHYI'I BRTUL ZHUGS KYI SKABS SU

RANG BZHIN NAM SPRUL PAR SNANG BA DE'I SPYI GZUGS KYI LUS RGYUD
CIG CAR BYIN GYIS RLOB PAR BYED PA'AM YAN LAG BDUN PA LA SOGS
PA'I DBYE BAS BYIN GYIS RLOB PAR BYED PA'O, ,DE BAS NA RANG GI
NUS PA STE DE RNAMS GANG YANG RUNG BA DANG RTZE BAR BYA ZHES TE
ROL PAR BYA'O, ,DE'I THABS

GSUNGS PA, SMYON PA'I BRTUL ZHUGS LA SOGS PAS, ,ZLA DRUG SOGS PAR
RAB TU 'BAD, ,CES PA NI SMYON PA'I BRTUL ZHUGS ZLA BA DRUG TU
'BAD PAS DNGOS GZHI'I RTAGS RNYED PAR BYA BA DANG, LHA MO'I DBANG
BSKUR BAS ZHING DAG PAR BYA BA DANG, DE NAS LAM GYI DNGOS GZHI'I
SBYOR

BA'I 'OG NAS BSHAD PA'I SA BCU DANG LDAN PA'I GONG DU GSUNGS PA'I
'DOD PA LA LONGS SPYOD CING ZLA BA DRUG TU GNAS PAS MNGON SUM DU
BYED DO, ,DES MNGON DU MA BYAS NA YANG ZLA BA DRUG TU'O, ,DES
MNGON DU MA BYAS NA ZHI BA'I BSKUL BA ZHAG BDUN DU'O, ,DES MNGON
DU MA BYAS NA DBYE BA'I

SGO NAS ZHAG BDUN LA SOGS PA'I RIM PAS BSGRUBS NA MNGON DU BYED
PA'O, ,DES MNGON DU MA BYAS NA ZHAG BDUN LA SOGS PA'I DBYE BAS
DRAG SHUL DU BSGRUBS PAS BSKUL BA'I SANGS RGYAS RNAMS RANG GIS
BYA BAR CHAD PA BSHIG PAR DOGS NAS, SGRUB PA PO LA BYIN GYIS RLOB
PA DANG, DE

RNAMS GNAS SU JI SKAD GSUNGS PA'I CHO GAS PHUR BUS BTAB PAS DE'I
YE SHES RANG DANG 'DRES PAS DE LA DMIGS PAR MNGON DU BYED PA'O,
,MNGON DU BYAS PA'I 'BRAS BU GANG ZHE NA, DE YIS ZHES PA LA SOGS
PA'O, ,YI GE MED PA ZHES PAS SPROS PA DANG BRAL BA'O, ,GZHAN NI
BSHAD ZIN

@127A *, ,TO; ,DE MNGON DU BYAS PA MED PAR GZHAN RNAM PAR DAG PAR
'GYUR BA MA YIN PAS RDO RJE 'DZIN PA DE, SANGS RGYAS RNAMS KYI
BSGRUB BYA MCHOG ,CES PA'O, ,DE DE MA THAG PAS THOB PA'I TSUL
GSUNGS PA, GONG GI RIM PA LA SOGS PA'O, ,GONG MA'I RIM PA ZHES

PA NI ZLA BA DRUG LA SOGS PA'O, ,RNAL 'BYOR PA ZHES PA NI DBANG
GSUM PA'I MTHA' CAN NO, ,'BAD PA MED PAR BYAS PAS ZHES PA NI
MCHOG GI BSNYEN SGRUB BZHIS SO, ,JI LTAR DE RU ZHES PA NI RIGS
CAN DANG 'DAM SKYES SU'O, ,MTSAN NYID KYI TSUL CUNG ZAD RAB GNAS
PA ZHES PA NI DER

SHES RAB YE SHES LA MTSAN NYID TZAM DU GNAS PA'I SBYOR BA GNYIS
KYIS BSDUS PA'I DGA' BA DANG, DE BZHIN DU GNYIS KYIS BSDUS PA'I
DGA' BA BAR MA DANG, GCIG GIS BSDUS PA'I DGA' BA DANG BRAL BA'I
DUS SU PHYIN CI MA LOG PAS KHYAD PAR DU BYAS PAS YONGS SU 'GYUR
BZHIN

PAS JI LTA BAS JI LTA BA BZHIN DU GNAS PA'I DGA' BA GSUM NI SKU
GSUM STE, DE RGYUD LA JI SKAD DU GSUNGS PA'I RANG RANG GI DUS SU
THOB PAR 'GYUR RO ZHES SO, ,DE NYID RO MYANG BA'I MTSAN NYID
BRGYAD DANG LDAN PAR GSUNGS PA DE NAS ZHES PA LA SOGS PA'O, ,DE
YANG 'KHOR BA JI SRID KYI BAR

DU GNAS PAS RTAG PA'O, ,GZUNG BA LA SOGS PA'I RTOG PAS MA GOS
PA'I PHYIR NA, MI GDUNG BA'O, ,SHES BYA'I SGRIB PA LA SOGS PA'I
TSA BA MED PAS NA BSIL BA'O, ,DON DAM PA DANG KUN RDZOB TU SEMS
CAN DANG, SANGS RGYAS KUN GYI NGO BOR GYUR PAS NA GCIG PA'O,
,'KHOR BA DANG MYA NGAN

LAS 'DAS PA GCIG TU GYUR PA'I BDE BA DANG LDAN PAS NA BDE BA'O,
,PHYIN CI LOG GI 'KHRUL RTOG DANG BRAL BAS NA DRI MA MED PA'O,
,ZAB GSAL NI BYANG CHUB LAS MI LDOG CING DON MDZAD PAS NA DGA'
BA'O, ,YE SHES GNYIS KYIS CHOS NYID DANG SEMS CAN SEMS MNYAM PAR
GZHAG PAS NA YID DANG

BA'O; ,DE LTAR BDE BA CHEN PO'I RO MYANG BA'I MTSAN NYID BRGYAD
DE, DE'I RNAM GRANGS KYANG BDAG PO ZHES PA LA SOGS PA'O, ,THAMS
CAD KYI GTZO BOR GYUR PAS NA BDAG PO'O, ,GNYIS SU MED PA'I MI
SHIGS PAR DKA' BA 'DZIN PAS NA RDO RJE 'CHANG BA'O, ,MCHOG CES
PAS NI MI BSKYOD

@127B PA MA YIN BA'O, ,RIM PA GNYIS PA'I RIM PA GNYIS PA BAS NA
RDZOGS PA'I RDZOGS PA'O, ,LAS THAMS CAD RDZOGS PAR BYAS PAS NA
BYA BA BYAS PA'O, ,LAM LA GNAS PAR 'GYUR BA MA YIN PAS NA BYED PA
BYAS PA'O, ,THAMS CAD KYI BDAG POR GYUR BAS NA DBANG PHYUG CHEN
PO'O, ,LTA

BA'I KHUR LA SOGS PA BZHI DANG BRAL BAS NA KHUR CHEN BOR BA'O,
,PHYIN CI LOG GI 'DOD CHAGS LA SOGS PA'I ZUG RNGU BSAL BAS NA
TSER MA DKRUGS PA'O, ,GZUGS NAS KUN MKHYEN GYI BAR ZAB PA DANG
RGYA CHE BAR SHES PAS NA THAMS CAD MKHYEN PA'O, ,JI BZHIN PA LAS
BYUNG ZHING

'GRAN ZLA MED PAS NA SKYES BU DPA' BO'O, ,THAMS CAD KYI KHYU
MCHOG LTA BUR GYUR PAS NA GLANG PO CHE'O, ,JI BZHIN PA'I KLUNG DU
GNAS PAS NA DUL BA'O, ,'KHOR BA'I CHOS THAMS CAD LA 'KHRUL PA
TZAM DU MED PAR SHES PAS NA 'KHOR BA'I MTHA'I PHA ROL SON NO, ,YE
SHES DAM PA DE'I

YUL DU GYUR PAS NA DON DAM PA'O, ,SNANG BA MI 'GOG PAS NA SGRIB
PA'I PHYIR KUN RDZOB BO, DE GNYIS KYANG ZUNG DU 'JUG PAS NA BDEN
PA GNYIS MED RNAL 'BYOR CHE'O, ,PHYIN CI LOG TU SNANG BA'I SHES
PA SKYE BA'I GNAS MED PAS DE DANG BRAL BAS NA THAB SPANGS PA'O,
,NYAN THOS LA SOGS PA'I

LAM YANG RANG RIG GI RJES LAS GRUB PAS NA LAM KUN RDZOGS PA'O,
,STOBS LA SOGS PA'I CHE BA'I YON TAN THAMS CAD KYI 'BYUNG GNAS
PAS NA YON TAN 'BYUNG GNAS SO, ,SGO GSUM SKYON MED PAS KUN LA
KHYAB PAS NA KUN DU BZANG PO'O, ,CHOS THAMS CAD KYI RANG BZHIN
LAS MI

'GYUR BAS NA THAMS CAD 'DUS PA'I DE KHO NA'O, ,MTSAN MA MED PA
LAS BYUNG ZHING DE LA SO SO'I RTZAL YOD PAS NA SKU SOGS KHAMS KUN
'GENGS PA'O, ,SANGS RGYAS THAMS CAD KYI BLA MAR GYUR PAS NA GONG
NA MED PA'O, ,YANG DAG PA THAMS CAD KYI GNAS PAS NA YANG DAG GNAS
TE

CHOS KYI DBYINGS ZHES PA'I THA TSIG GO, ,DE LTAR DE LA SOGS PA
RAB TU GAGS PA'I MING GI RNAM PA MTHA' YAS PA KUN KYANG GNYIS SU
MED PA'I YE SHES 'BA' ZHIG MTSON PA STE MDO SDE DANG RGYUD RNAMS
SU BLO DANG LDAN PA RNAMS KYIS RDO RJE 'CHANG CHEN PO'I MING GI
RNAM GRANGS YIN PAR RTOGS

@128A *, ,PAR BYA'O, ,DE'I NYE BAR LEN PA'I RGYU SA BCU DANG LDAN
PAR LHA MOS GSUNGS PAS BCU ZHES PA LA SOGS PA'O, ,SA BCU NI 'OG
NAS 'CHAD DO, ,GONG GI LHA MO NI KA MA LI LA SOGS PAS BSDUS PA'I
PHYAG RGYA'O, ,RDO RJE 'DZIN PA NI NGAN PA SNYIL BAR BYED PAS NA
DGE

BA STE SA BCU GSUM LA GNAS PA'O, ,DE SKAD CIG GIS NI ZHES PA NI
BAR MA'I SBYOR PA GNYIS SO, ,SGRIB BRAL ZHES PA NI GDOD MA NAS
SGRIB PA DANG BRAL BA NAM MKHA' LTAR DANGS SHING DAG PA DES RTOGS
PAR BYED PA'O ZHES SO, ,LHA MO'I SA BCU GSUNGS PA, PHRENG BA ZHES
PA LA SOGS

PA'O; ,shADZDZA R'i shA NI sh'A SOGS, ,ZHES PA NI LHA MO BSTAN
BCOS LAS BYUNG BA'I GLU DRUG LDAN DANG, SNYAN TSIG DANG PHRA LA
GDUNG BA DANG KHRO LA KHRO BA LA SOGS PA 'DOD CHAGS KYI GLU'O,
,ZID SGRA NI 'BAD PA MED PAR 'BYUNG BA'O, ,MGOR GNAS BYANG CHUB
SEMS 'JU BAS, ,ZHES PA NI MGOR

GNAS PA'I BYANG CHUB KYI SEMS KYI LAM NI DES TE DES RO 'THUNG
BA'O, ,SNA TSOGS KYI SPYOD PA NI GONG DU BSTAN PA'O, ,YE SHES
RNAM GSUM NI BSNYEN PA LA SOGS PA'I YE SHES SO, ,GZHAN DU CHOS
KYI DBYINGS NI DGA' BA LA SOGS PA STE MYONG BAR BYA'O, ,'DIR
MYONG PAR BYED PA'O, ,PHUNG

PO KHAMS SOGS ZHES PA NI, ,BLUN PA'I RDZA MKHAN RNAMS TE SNANG
BAR MI BYED PAS, SREG PA STE DE YANG BSKYOD PA STE SA BCU BA'O,
,GZHAN NI GO SLA BAS MA BSHAD DO, ,BCU PO DE YIS ZHES PA NI DE
RNAMS DANG LDAN PAS ZHES PA'O, ,DANG PO ZHES PA NI MI SLU BA'I DE
KHO NA NYID DMUS LONG GIS

PHYAG DAR KHROD PHUNG DU NOR BU RNYED PA LTAR GANG ZAG BLUN PAS
BLA MA'I ZHAL NAS DE LAS THOB PA'O, ,PHYIS KYI 'BRAS BU MCHOG
GYUR PA, ,ZHES PA NI THABS KYI KHYAD PAR DU GYUR BZHIN PAR BYAS
NA BYIS PA DBUL POS PHA'I NOR TSIG GCIG GIS BDAG GIR BYAS NAS
SPYOD PA BZHIN DU PHA LTA BU DE LAS

THOB PA'I PHYIR RO, ,GONG DU GSUNGS PA YANG DE GNYIS SO, ,DA NI
DE LA 'JUG PAR MI NUS PA RNAMS LA GZHAN DU BSTAN PA DE BAS ZHES
PA LA SOGS PA'O, ,DE 'DRA'I DON CHEN ZHES PA NI SA BCU SKAD CIG
GIS RDZOGS PA'I LAM LA 'JUG PAR MI NUS PA'I GDUL BYA NI PHA ROL
TU PHYIN PA RNAMS

@128B TE; RNAM PAR DAG PA 'GAL BA'I LAS NYID DU MTHONG BA'I PHYIR
RO, ,DE LA 'DAS PA LA SOGS PA'I BDE BAR GSHEGS PA RNAMS KYIS SA
DANG PO RAB TU DGA' BA LA SOGS PA'I MTSAN NYAD DU MDO SDE LA SOGS
PAR BSTAN NAS, DE RNAMS KYIS THOS PA LA SOGS PA'I SHES RAB KYIS
DE'I DON LA ZHUGS PAS

MTHAR THUG PA'I MTSAN NYID RTOGS KYANG BLA DANG BCAS PA'I MTHAR
THUG PA STE, BLA NA MED PA'I 'BRAS BU NI LAM KHYAD PAR CAN GYIS
RTOGS PA'I PHYIR RO, ,DE BSKYED PA'I RIM PA RNAMS LA JI LTAR
GSUNGS PA DE NYID CES PA LA SOGS PA'O, ,DE NYID CES PA NI SA
BCU'O, ,DANG PO'I RNAL

'BYOR LA ZHES PA NI BSKYED PA'I RIM PA LA GNAS PA'O, ,RTEN DANG
RTEN CAN DKYIL 'KHOR GYI, ,'KHOR LO RAB TU BRTAN BYAS NAS, ,ZHES
PA NI RTEN GYI DKYIL 'KHOR DRA BA DANG DRA BA PHYED PA LA SOGS PA
DANG, GRUB PA'I MTSAN MA DANG, DE RNAMS KYI SNGON DANG PHYI'I
CHOS JI SNYED BA DER

SNANG BA SNGAGS KYI SHUGS KYIS 'BYUNG BA DE RNAMS YID LA BYED PA
LAS NI MA YIN PA'O, ,DE RTEN CAN GYI 'KHOR LO LA YANG GZUGS LA
SOGS PA'I LHA MO RNAM PA BCU'I GZUGS KYIS SNANG BA CAN DANG DE'I
SNGON DANG PHYI'I CHOS KYANG DE BZHIN TE, JI LTAR DRANG BA'I DON
DU BSTAN PA DE LA RNAL 'BYOR PA

ZHUGS SHING DE LA BLO MI 'GYUR ZHING, BRTAN BYAS PA ZHES PA NI
DE'I RIM PA GNYIS DANG BCAS PAR BRTAN PAR 'GYUR BAS YE SHES CUNG
ZAD DAG PA'I SKU TSUN CHAD RTOGS KYANG BRTUL ZHUGS LA SOGS PA'I
SPYOD PAS JI BZHIN PA'I GNYIS SU MED PA'I DON 'DI MA SHES NA DAM
PA YANG DAG BA'I

SANGS RGYAS MA YIN NO ZHES PA'O, ,DE NYID BRTEN PA 'DI NI ZHES PA
LA SOGS PA'O, ,DE RNAMS NI BSHAD ZIN TO, ,DA NI RIM PA GNYIS PA'I
DE KHO NA NYID LA GNAS PA'I SNGAGS GSUNGS PA, DE LTAR ZHES PA LA
SOGS PA'O, ,DE LTAR ZHES PA NI GONG DU GSUNGS PA'O, ,RIM PA GNYIS
PA'I

DE BZHIN NYID NI RDZOGS PA'I RIM PA'I RDZOGS PA'I RIM PA'O, ,DE'I
THABS RANG GIS RTOGS PA DANG, DE LA DE'I RIM PA DANG POS GOMS PAR
BYAS PA'O, ,DE GNYIS NI BDUD RTZI MCHOG STE, RNAM PAR RTOG PA'I
SHI BA LA SOGS PA'I SDUG BSNGAL DANG BRAL BAR BYED PA'I PHYIR RO,
,DE

@129A *, ,RNAL 'BYOR GANG 'THUNG BAR BYED PA'I ZHES PA NI BLA
MA'I ZHAL NAS BLANGS NAS DE'I RO YANG DANG YANG DU MYONG BAR BYED
PA'O, ,SANGS RGYAS KYI SRAS SU NGES PA STE SANGS RGYAS RNAMS KYI
RANG BZHIN LAS SKYES PA'I PHYIR RO, ,DE NYID PAS NA BYANG CHUB
SEMS DPA' RNAMS KYI GROGS

SO; ,DE NYID SKU'I RIG 'DZIN LA SOGS PA'I DPON PO'O, ,GNAS LA
SOGS PA LAS SKYES PA'I MKHA' 'GRO MA RNAMS KYI KHYO RU 'GYUR ZHES
PA'O, ,NYAN THOS DANG RANG 'DREN PA NI THEG PA 'OG MAR LTUNG BA
STE, DE'I BGEGS DANG BRAL BAR BYED PAS NA, DE'I 'DREN PAR BYED
PA'I GTZO

BO'O, ,SEMS CAN THA MAL PA'I 'DREN PA BAS NA BKUR BA'I 'OS YIN
PA'I PHYIR RJE BTZUN NO ZHES SO, ,DE LA ZHES PA NI RNAL 'BYOR
PA'O, ,PHYOGS BCU'I KHAMS NA BZHUGS PA NI GNAS SO, ,SANGS RGYAS
NI RTAG PA LA SOGS PA'O, ,BYANG CHUB SEMS DPA' NI SA'I SNYING PO
LA SOGS

PA'O, ,RIG PA'I LHA NI SPYAN MA LA SOGS PA'O, ,KHRO BO NI GSHIN
RJE GSHED LA SOGS PA'O, ,SOGS KYIS BSDUS PA NI RDO RJE HE RU KA
LA SOGS PA YANG ME TOG LA SOGS PA'I MCHOD PA THOGS SHING ZHAG
GCIG LA DUS GSUM DU BYAS NAS, NAM MKHA' LA 'ONGS NAS MCHOD PA
BYAS NAS

STON PA NI BDAG CAG GI PA'O, ,BDAG CAG GI MA'O, ,BDAG CAG GI
'DREN PA LA SOGS PA'O ZHES BSNGAGS PA BRJOD CING RANG RANG GI
SANGS RGYAS KYI ZHING DU 'GRO BAR 'GYUR ZHES PA'O, ,DAG PA'I LHA
ZHES PA NI YE SHES LAS SKYES PA'I LHA'O, ,MA DAG PA'I LHA RNAMS
ZHES PA NI LAS LAS SKYES

PA'I TSANGS BA LA SOGS PA'O, ,SEMS CAN PHAL PA NI SEMS CAN THAMS
CAD DO, ,GZHAN GYIS NI ZHES PA NI DE LAS LEN PA'O, ,MGRIN PA DMA'
BA NI DREGS PA SPANGS PA'O, ,ZHABS 'DUD CING ZHES PA NI BKUR BA'I
PHYIR RO, ,MI RNAMS KYI GCO BO BAS NA RKANG GNYIS GTZO BO'O,
,SKYE BA

GCIG GIS THOGS PA'I BYANG CHUB SEMS DPA' DGA' LDAN GNAS PA LTA
BUR THAMS CAD MKHYEN PA'I YE SHES RGYAS BTAB PAS NA KUN MKHYEN
RNAMS KYIS GZHAG PA'O, ,PHYIN LOG KHUR CHEN 'BOR BYED PA NI BSHAD
ZIN TO, ,SANGS RGYAS PAR 'GYUR BA'I RGYU NGES PAR THOB PAS NA MA
'ONGS RDO RJE 'CHANG

@129B BA'O; ,DE LA BRNYAS PA'I SKYON GSUNGS PA, DE LA BRNYAS BYED
CES PA LA SOGS PA'I, ,DE NI GO SLA'O, ,DE LA BSNYEN PA'I YON TAN
CIG SHOS ZHES TE SGRUB PA PO DE'O, ,DE'I LUS LA NGA GNAS ZHES TE
'JAM PA'I DBYANGS GNAS PA'I PHYIR RO, ,GANG ZAG GANG GIS ME TOG
LA SOGS PAS

MCHOD CING BDEN PA'I YON TAN BRJOD PAS NGA DE'I LUS LA SOGS PA'I
LAS KYI SGRIB PA DAG PAR BYED DO ZHES SO, ,DA NI DE RNAMS KYI DON
GYI MJUG BSDU BA RIM PA GNYIS ZHES PA LA SOGS PAS SO, ,RIM GNYIS
'DI ZHES PA NI THIG LE GSUM DANG MI SHIGS PA'I THIG LE'O, ,DE
GANG ZHE NA,

SGRUB PA'O, ,RTZE GCIG PA YIS RNAM PAR GZUNG, ,ZHES TE DANG PO'I
LAS LA ZHUGS PA DMIGS PA LA RTZE GCIG PA LUS GNAS PAR 'GYUR BA
TZAM GYIS CHOG SHES SHING 'JIG RTEN GYI CHOS BRGYAD SPANGS PA JI
LTAR THOB PAR 'DOD PA'I YON TAN LNGA LA LONGS SPYOD CING RNAM PAR
GNAS PAS SO,,

DES DE'I TSE 'DI NYID LA ZHES TE MTHONG BA'I CHOS NYID LA'O, ,NYE
BAR LEN PA'I RGYU GONG DU GSUNGS BA'I BRTUL ZHUGS KYI CHO GA
DANG, LHAN CIG BYED PA'I RKYEN GONG DU GSUNGS PA LTAR, LHA MOS
RKYEN NI RAB BYAS TE, ,ZHES SO, ,DES GONG DU GSUNGS PA'I PHYAG
RGYA CHEN PO STE, PHYAG RGYA LAS SKYES

PA'I DNGOS GRUB CHEN PO BAS NA DE SKAD DE, YANG DAG PA'I YE SHES
DBANG DU GYUR PA'I RNAL 'BYOR BA'O, ,DE RANG GI RGYUD LA 'PHO BA
NI MNGON SUM DU BYAS PA'O, ,DE LA THE TSOM MI BYA'O, ,ZHES TE,
NGAG GI NYES PA BAG LA NYAL BA DANG BCAS PA ZAD PA DES BSTAN PA'I
GZHUNG LA SO MA NYI CI

STE BYA ZHES SO, ,JI SKAD DU, DA NI BRDZUN SOGS BAG LA NYAL,
,BCAS PA SPANG PHYIR CI DANG CI, ,MA NOR GSUNGS PAS DE BAS NGA,
,YANG DAG GSUNG BA ZHES BSHAD DO, ,ZHES SO, ,DE LTAR MTHONG BA'I
CHOS LA MYA NGAN LAS 'DA' BA'I RIM PA BSTAN NAS, DA NI BAR MA DOR
MYA NGAN LAS

'DA' BA'I RIM PA GSUNGS PA, DA NI ZHES PA LA SOGS PA'O, ,AA BA
ZHES PA LA SOGS PA NI SGRAS 'BREL TSIG GZHAG STE RGYAN YIN PAR
BLTA'O, ,RANG NYID BYIN GYIS BRLABS PA'I ZHES PA NI RANG GI YID
LA BYED PAS BYIN GYIS RLOB PA STE, YONGS SU SMIN PA DGU GSAL BA
PA DANG,

@130A *, ,DUS GZHAN DU RNAM PAR BRAL BA'O, ,DE LTA BU'I RIM PA
'DI NI GANG LA ZHE NA, RNAL 'BYOR PA BYA BAS BSKAL BA 'GA' ZHIG
LA ZHES TE DANG PO LAS LA ZHUGS PA'I BYA BAS BSKAL PA GNYIS PA NI
GZHAN DBANG BZHIS ZIN PA YANG DAG PA'I SMON LAM LA SOGS PAS DON
KHYAD

PAR CAN DANG PHRAD PA 'GA' ZHIG YAL BAR DOR BAR MI BYA BA'I
PHYIR, YANG DAG TU NI BSHAD PAR BYA, ,ZHES SO, ,JI LTAR ZHE NA,
GANG ZHIG CES PA NI GANG ZAG DES SO, ,GONG DU GSUNGS PA LTA BU'I
BLA MA MNYES PAR BYAS NAS, BLA MA DES GNANG BA'I DAM TSIG DANG
SDOM PA DANG BCAS PA

RU; BUM PA LA SOGS PA'I DBANG GONG DU GSUNGS PA LTAR RAB TU THOB
PAR BYAS TE, DE NAS, BLA MA'I ZHAL NAS GSUNGS BA YI, ,DE BZHIN
NYID NI RAB THOB CING, ,ZHES PA NI SBYOR BA BDUN GYIS DE KHO NA
NYID SGRUB BA'I THABS DANG BCAS PA RNYED PA GONG DU GSUNGS PA'I
GSANG BA DANG MCHOG

TU GSANG BA'I RIGS PAS ZHES TE SGRUB PA BO'O, ,DES, JI SKAD BSHAD
PA'I BYA BA YIS, ,YANG DAG BSGOM NI MI NUS PAS, ,ZHES PA NI GONG
DU GSUNGS PA'I BSKYED PA'I RIM PA DANG, RDZOGS PA'I RIM PA DANG
PO LA ZHUGS PA GNYIS LTAR BSGOM MI NUS PA ZHES SO, ,JI BZHIN PA
YI DE KHO NA,,

RIM PA 'DI YIS ZHES BA NI KHONG NAS 'BYUNG BA STE, DE YANG DES
BYA BAR 'OS PA BYAS PA'I GANG ZAG DES GONG DU GSUNGS PA'I BSKYED
PA'I RIM PA DANG, RDZOGS PA'I RIM PA LAS 'KHOR LO DANG LDAN
PA'AM, DRAN PA GCIG PA'AM, GSANG BA LNGA'AM, PHYAG RGYA BZHI DANG
LDAN PA'AM,

THIG LE LA SOGS PA GSUM BA DANG, DE RE RE'AM, BYA BAS BSKAL BA
LTAR DUS BZHI'AM, GCIG GAM, YANG NA ZLA BA GCIG GAM, GSUM MAM,
LO LA SOGS PAR RANG GIS CI LTAR NUS PA'I SGO NAS DE KHO NA NYID
BSGOM PAR BYA'O ZHES SO, ,DE LTAR GNAS PA LA GANG ZHIG CES

BA NI SGRUB PA PO DE'I'O, ,DUS PHYI ZHIG NA ZHES PA NI LAS SU
SMRA BA RNAMS KYI GZHUNG LTAR GNAS PAR 'GYUR BA'I LAS ZAD DU NYE
BA'I DUS SO, ,'CHI BA'I MTSAN MA BDAG GIS MTHONG, ,ZHES PA NI
SKAD CIG DUS DANG, RKYEN DANG, MTHAR THUG PA LAS THA MA BZUNG
STE, DE'I MTSAN MA NI LHA

@130B 'KHRUGS PA DANG, 'BYUNG BA DANG, DE GNYI GA LA SOGS PA PHYI
DANG NANG GI MTSAN MA GZHAN NAS GANG GSUNGS PA DAG GIS MTHONG
STE, JI SKAD BSHAD PA'I CHO GAS DE SLU BA'I 'BAD PA MA BYAS PAS
'CHI BAR 'GYUR BA'I DUS BYUNG NA ZHES SO, ,NAD KYIS YANG DAG MA
RNYOGS PA'I DUS SU 'OG NAS

'BYUNG BA'I 'PHO BA'I SBYOR BA YANG DAG PAR BYA'O ZHES SO, ,DA NI
GNAS GAR SKYE BA'I RTAGS BSTAN PA'I PHYIR, DPRAL BA DANG ZHES PA
LA SOGS PA'O, ,DE YANG DPRAL BA LA SOGS PA DRUG NI SGRO BZANG
PO'O, ,CHU'I GNAS LA SOGS PA GSUM NI SGO NGAN PA'O, ,DE LTAR SGO
BZANG NGAN GNYIS

SU RANG GI YE SHES 'GRO BA DANG 'ONG BAS GAR SKYE BA'I RTAGS SU
SHES PAR BYA'O, ,JI LTAR SHES PAR BYA ZHE NA, DBRAL BA DANG ZHES
PA LA SOGS PA'O, ,GANG GI TSE DPRAL BAR RNAL 'BYOR PA'I YE SHES
'PHO BA DE'I TSE GZUGS KYI KHAMS KYI LHAR SKYE BA'I RTAGS SU SHES
PAR BYA'O, ,DE BZHIN DU

LTE BAR YE SHES 'PHO BA NA 'DOD PA'I KHAMS KYI LHA RNAMS SU SKYE
BA'I RTAGS SU SHES PAR BYA'O, ,SPYI GTZUG TU YE SHES 'PHO BA NA
GZUGS MED PA'I LHA RNAMS SU SKYE BA'I RTAGS SU SHES PAR BYA'O,
,DE BZHIN DU SNA GNYIS SU YE SHES 'PHO BA NA RI RAB KYI RTZE MOR
RNAM THOS SRAS LA SOGS PA'I

GNOD SBYIN GYI GNAS SU SKYE BA'I RTAGS SU SHES PAR BYA'O, ,RNA BA
GNYIS SU YE SHES 'PHO BA NA RIG PA 'DZIN PA DANG MIG SMAN LA SOGS
PA BRGYAD 'GRUB PA'I RNAL 'BYOR PA'I GNAS SU 'GRO BA'I RTAGS SU
SHES PAR BYA'O, ,MIG GNYIS SU YE SHES 'PHO BA NA MI RNAMS KYI
RGYAL POR 'GYUR BA'I RTAGS

SU SHES PAR BYA'O, ,KHA RU YE SHES 'PHO BA NA YI DAGS SU SKYE
BA'I RTAGS SU SHES PAR BYA'O, ,DE BZHIN DU CHU GNAS NI PHO MTSAN
TE DER YE SHES 'PHO BA NA DUD 'GROR SKYE BA'I RTAGS SU SHES PAR
BYA'O, ,CHU MIN NI BSHAD BA'I LAM STE DER YE SHES 'GRO BA NA YANG
SOS LA SOGS PA'I DMYAL

BA RNAMS SU SKYE BA'I RTAGS SU SHES PAR BYA'O, ,DE LTAR YE SHES
'PHO BA'I RNAM PA'I CHAS GAR SKYE BA SHES PAR BYAS NAS DE THAMS
CAD KYANG YANG DAG PA'I GNAS MA YIN PA'I PHYIR DGAG PA'I SBYOR BA
GSUNGS PA, SGREGS PA ZHES PA LA SOGS PA'O, ,DE LA, SGROGS PA LNGA
YI YI GE

@131A *, ,YIS; ,ZHES PA NI H'Um STE SANGS RGYAS LNGA SGROGS PA'I
PHYIR RO, ,DE YANG RDO RJE 'CHANG BA SANGS RGYAS THAMS CAD KYI
RANG BZHIN DE 'GRUB PAR BYED PA'I SA BON TE, DES, STENG GI SGO
BDUN DGAG PAR BYA, ,ZHES TE, RANG GI SROL GONG GI THAD KAR RANG
GI LCES BRTEN NAS

DGAG PA'I TSUL DU BSGOM PAR BYA'O, ,YANG NA SO SOR DGAG PA'I TSUL
DU BSGOM PAR BYA'O, ,H'Um SANGS RGYAS LNGA'I RANG BZHIN YIN PAR
GONG DU BSHAD ZIN TO, ,CHU'I SGO STE MTSAN MAR SUm DKAR POS DGAG
PAR BYA'O, ,CHU MIN DU STE BSHANG LAM DU KshUm SER POS DGAG PAR
BYA ZHES SO, ,

DE LTAR SGO DGU BKAG NAS RANG GI SEMS DBYINGS SU 'GRO BA'I SBYOR
BA GSUNGS PA DE LTAR ZHES PA LA SOGS PA'O, ,RIM PA 'DI YIS ZHES
PA NI 'OG NAS 'BYUNG BA'O, ,RANG SEMS KYI ZHES PA NI RANG GI SEMS
DGE BA DANG MI DGE BA'I 'BRAS BU LA LTOS PA MED PA'I SEMS TE, DE
KHA TON

LA SOGS PA BRGYAD KYI TSUL DU 'GRO BA'I GNAS RIM PA 'DIS BTZAL BA
STE, BSOD NAMS DANG SDIG PA'I NGA RGYAL MED PAS DBYINGS NYID DU
NGES PAR 'GRO BA ZHES SO, ,JI SKAD DU, GANG LA BSOD NAMS SDIG MED
NA, ,DE LA BYANG CHUB RAB TU GSUNGS, ,ZHES SO, ,DE'I RIM PA
GSUNGS

PA; ,PHUNG PO ZHES PA LA SOGS PA'O, ,DE YANG RANG DANG GZHAN GYI
PHUNG PO LNGA DANG SKYE MCHED BCU GNYIS DANG, KHAMS BZHI PO KUN
NAS, RNAL 'BYOR RGYUD KYI BSHAD PA LTAR, ,ZHES PA NI RNAM PAR
BSGOM BYAS ZHES TE, JI SKAD DU, MDOR NA PHUNG PO LNGA RNAMS NI,
,SANGS RGYAS LNGAR NI

RAB TU GRAGS, ,RDO RJE SKYE MCHED NYID KYANG NI, ,BYANG CHUB SEMS
DPA'I DKYIL 'KHOR MCHOG ,CES PA DANG, SA NI SPYAN ZHES BYA BA
YIN, ,CHU YI KHAMS NI M'A MA K'I, ,DKAR DANG SGROL MA ZHES BYA
BA, ,ME DANG RLUNG DU RAB TU BSGRAGS, ,ZHES PAS SO, ,DES YE SHES
KYI SA GONG NA MED PA

RTOGS PAR 'GYUR RO ZHES SPYIR BSTAN TO, ,KHYAD PAR DU GSUNGS BA,
BDAG NYID CES PA LA SOGS PA'O, ,BDAG NYID NI SGRUB PA PO'O, ,JI
SKAD GSUNGS PA YIS ZHES PA NI PHYI ROL STONG PA NYID LA SOGS PA'I
RIM PA CHO GA BZHIS RANG GI LHA'I LUS SU GYUR PAR BYAS LA, PHYAG
RGYA BZHIS

@131B BTAB LA, SHES PA 'GRO BA'I GNAS SGOM PA'I PHYIR CHOS KYI
ZHES PA LA SOGS PA'O, ,CHOS KYI DBYINGS NI GNYIS SU MED PA'I YE
SHES SO, ,RNAM SHES NI RANG GI RNAM PAR SHES PA'O, ,BDAG NYID
SANGS RGYAS SKUR GNAS PA, ,ZHES PA NI DE GNYIS NGO BO SANGS RGYAS
SKUR GNAS PA'O, ,DE

RNAMS THA MI DAD PAR 'GRO BA'I GNAS NI RIN PO CHE SNA TSOGS PA
LAS GRUB CING DKAR PO LA SOGS PA'I, KHA DOG SNA LNGAS RAB BRGYAN
PA, ,ZHES PHYOGS KUN NAS 'OD ZER 'PHRO BA DANG LDAN PA'I RDO RJE
RTZE MO DGU PA MCHOG CES 'GRO BA'I CHOS BDAG GI RANG BZHIN RNAM
PAR DAG PA STE, SPYAN LA SOGS

PA DANG BRTAG PA RNAM PAR DAG PA STE, 'DOD PA'I KHAMS LA SOGS
PA'I NYON MONGS PA 'JOMS PA'I PHYIR RO, ,DE YANG, BDAG GI SPYI
BO'I STENG DU BSAM, ,ZHES SO, ,DE RU ZHES PA NI BUM PAR RO, ,RANG
GI SEMS JI LTAR GNAS SHE NA, RDO RJE DKAR PO BCU TSAL CAM, ,RTZE
LNGA BSAMS

NAS BRTAG PAR BYA, ,ZHES PA NI, GNYEN PO'I RDO RJE BCU TSAL TZAM
DU RANG GI SEMS KYIS BRTAGS LA, DE'I YAR GYI RTZE MO LNGA NI
THABS LNGA LA, DE BZHIN DU MAR LTA BA'I RTZE MO LNGA NI SHES RAB
LNGAR SHES PAR BYAS LA, DBUS KYI BUM PA NI DE'I DBUS KYI BUM PAR
RO, ,RI BONG CAN BSAMS NAS

ZLA BA'I GZUGS BRNYAN RNAM PAR BSAMS LA, DE YI STENG DU YE SHES
CHE, ,ZHES PA NI RTZA BA'I YE SHES CHEN PO'O, ,KUN RDZOB KYI
GZUGS JI LTAR ZHE NA, SER PO ZHES PA LA SOGS PA'O, ,YE SHES BDUD
RTZI LTA BU GZHAN LA STER BA'I SER PO'O, ,'DUL BA'I DBANG GIS SNA
TSOGS

KYI GZUGS PAS NA BYANG CHUB SEMS 'DRA BA'O, ,DE YID LA BYED PA LA
NGES PA'I SHES PA MI SKYE BA'I PHYIR 'DZAG PA'I NGANG TSUL DANG
LDAN PA'O, ,SPROS PA DANG BRAL BA'I PHYIR THIG LE'O, ,YE SHES
LNGA BSDUS PA'I GZUGS YIN PAS NA TZA NA KA'I 'BRU LNGA 'BYOR TSAD
TZAM DU BSGOM PAR BYA ZHES

SO; ,DE LTAR BSGOM PA'I GZHI RNAM PAR BKOD NAS, DA NI DER SEMS
NYID 'GOG PA'I CHO GA GSUNGS PA, DE NAS ZHES PA LA SOGS PA'O,
,CHOS RNAMS THAMS CAD KUN ZHES PA NI G-YO BA DANG GNAS PA KUN NO,
,MED PAR BSAMS NAS ZHES PA NI SNANG BA YID LA MI BYED PAS SO,
,BDAG

@132A *, ,DMIGS TE ZHES PA NI RANG LHA'I SKU'I YUL DU BYA'O,
,BDAG KYANG BDAG LA THIM BYAS NAS, ,ZHES PA NI RANG GI LHAR SNANG
BA YANG BDAG GI DE KHO NA NYID GZUNG BA DANG 'DZIN PA'I BDAG DANG
BRAL BA'I SEMS 'BA' ZHIG LA THIM NAS DE 'BA' ZHIG GNAS PA LA SEMS
TZAM DE YANG

DPER NA MDA' 'PHANGS PA BZHIN DU STENG DU SONG NAS STONG PA NYID
KYI LUS CAN SPYI BOR RDO RJE RTZE MO DGU PA'I 'OG CHA'I DBUS KYI
SBU GUR ZHUGS NAS GZHAN LA DE BZHIN DU ZHUGS TE RI BONG 'DZIN
PA'I DBUS KYI THIG LER THIM PAR BYA ZHES SO, ,THIG LE DE NI DE
BZHIN GSHEGS PA RNAMS DANG LHA MO

RNAMS KYI RANG BZHIN GYI GNAS SU SHES PAR BYA STE, DE NI GDOD NAS
GRUB PA'I GZUGS TE, RANG BZHIN GYIS RNAM PAR GNAS PA'O, ,DE'I DON
NI DE BZHIN GSHEGS PA RNAMS DANG LHA MO RNAMS SNYOMS PAR 'JUG
PA'I YE SHES TE, DE RU RANG GI SHES PA ZHUGS PA NI DE DANG DBYER
MED PAR

'GYUR BAS SEMS TE THABS KYIS STER BA LTAR YANG DANG YANG DU GZUNG
NGO ZHES SO, ,DE LAS ZHES PA NI THIG LE DE LAS SO, ,SEMS DE YAR
BA LTAR ZHES PA NI RING BSREL MCHOG LTAR YAR NAS RDO RJE RTZE DGU
PA'I STENG CHA'I DBUS KYI SBU GUR BYUNG NAS JI LTAR GNAS SHE NA,
SNA TSOGS PADMA'I STENG

NA ZLA BA LA GNAS PA RDO RJE SEMS DPA'I SKUR GYUR TE ZHES TE DANG
PO'I BYA BA MNGON DU BYAS NAS DE LAS DER 'GYUR TE, MTSAN BZANG PO
SUM CU RTZA GNYIS DPE BYAD BZANG PO BRGYAD CUS BRGYAN PA'I SKU
RANG GI RIG MA LA PHYAG GNYIS KYIS 'KHYUD PA, MTSAN MA'I SKYON
THAMS CAD DANG BRAL ZHING GZUNG

DU MED BRJOD DU MED PA'I SKU MNGA' BAS NA, RGYAN KUN GYIS BRGYAN
PA YANG YIN LA, NA BZA' DANG BRAL BAR DMIGS NAS BSGOM ZHES SO,
,DE YANG THABS DANG SHES RAB GNYIS SU MED PA'I SBYOR BA LAS BYUNG
BA'I 'KHOR LO CHE STE, SKU LA SOGS PA RNAM PAR 'PHRO ZHING 'DU
BAR BSAM

MO; ,DE LTAR 'CHI KA MA'I SEMS BDEN PA GNYIS SU MOS PA NI, RNAM
PAR BSGOM PA MCHOG STE DE KHO NA BZHIN DU BYED PA'I PHYIR RO, ,DE
BAS NA 'CHI KA'I DUS SU YANG DANG YANG DU CI NUS SU BSGOM ZHES
SO, ,DE LTAR RGYU'I YAN LAG GSUM BSTAN NAS, 'BRAS BU'I YAN LAG
GSUM

@132B GSUNGS PA, BSAM PA DE'I ZHES PA LA SOGS PA'O, ,BSAM PA DE'I
ZHES PA NI THABS KYI KHYAD PAR GYI BSGOM PA DE'I'O, ,RKYEN GYIS
NI ZHES PA NI BAR CHOD KYANG DE MA THAG PA ZHES PA'O, ,BDAG SEMS
DBYINGS SU ZHUGS PA'I TSE, ,ZHES PA NI KHYAD PAR BYED PA GNAS LAS
G-YOS PA'I TSE NA,

RNAM PAR RTOG PA THAMS CAD DANG BRAL BA'I BDE BA'I RO MYANG BAS
DE'I DUS SU CHOS KYI SKU, GSAL ZHING RAB DGA' MKHA' 'DRA RTOGS,
,ZHES SO, ,SEMS KYI RANG BZHIN MA SHES PA'I LAS SU SMRA BAS DE LA
SHI BA'I SRID PA ZHES 'DOGS PAR BYED DO, ,DE PHYIN CHAD NYI MA
BDUN LA SOGS

PA'I DUS SU LAS SU SMRA BAS BAR MDOR 'DOGS PAR BYED PA LAS KYI
RDZU 'PHRUL GYI SHUGS DANG LDAN PA BYIS PA LO LNGA LON PA TZAM DU
GNAS SHING RDO RJES KYANG MI LDOG PA DRI'I ZAS LA LONGS SPYOD PA
DE 'GRUB PA'I TSE NA GOS KYI RKYEN GYIS DPE MED BDE RDZOGS RTOGS
ZHES TE LONGS SPYOD RDZOGS

PA'I SKU MNGON DU BYED DO, ,DE LA LAS SU SMRA BA RNAMS KYIS SKYE
GNAS GZHAN DU 'PHEN PAR BYED TSE ZHES PA NI SRID PA GNYIS KYIS
BSDUS PA'I CHOS 'GRUB PA'I TSE NA, SBRUL PA'I GZUGS, YANG DAG TU
NI RTOGS PAR 'GYUR, ,ZHES SO, ,DE MI 'GAL BA'I DPE GSUNGS PA, DE
LTA

BRAS NA ZHES PA LA SOGS PA'O, ,BSAM PA GANG DANG GANG DAG GIS,
,ZHES PA NI BDE BA DANG SDUG BSNGAL DANG GROL BA'I RGYU'I BSAM PA
DE NI GTZO BO STE BSAM PA JI LTAR SNANG BA LTAR MI RNAMS KYI YID
KYANG DE BZHIN DU SBYONG BAR BYED DO, ,DE DANG DE NI MDO BZHIN
DU, ,ZHES PA NI SBYONG BA DE DANG DE YANG MDO LA SOGS

PA LAS GSUNGS PA LTAR, SNA TSOGS NOR BU LTA BUR 'GYUR, ,ZHES TE,
DE LA SOGS PA THA DAD PA'I DBANG GIS DE YANG GZUGS LA SOGS PA THA
DAD PAR SNANG BAR 'GYUR BA'O, ,GNYIS SU MED PA'I YE SHES YID LA
BYED PA'I DUS KYANG GSUNGS PA, CHOS SKU ZHES PA LA SOGS PA'O,
,SKAD

CIG TZAM ZHES PA NI DE TZAM DU LAM DE LAS RING DU YANG RTOG PA
DANG BRAL BA'I BDE BA CHEN PO SKYE YANG DE BLA MA'I MAN NGAG DANG
BRAL BAS RTOGS PAR MI BYED DO, ,DE DANG LDAN PAS MYONG BAR 'GYUR
BA'I DE KHO NA NYID DE RAB TU BSGOMS NA GONG MA LTAR LUS CAN
RNAMS KYI YID NI SBYONG BYED CES SO, ,DE'I YON

@133A *, ,TAN YANG CHO GA 'DI YIS ZHES PA LA SOGS PA'O, ,DE NI GO
SLA'O, ,DE'I SBYOR BA GZHAN GSUNGS PA DE BAS ZHES PA LA SOGS
PA'O, ,DE RNAMS KYANG GONG DU BSHAD ZIN TO, ,GAL TE SKU GSUM MA
GRUB NA, ,ZHES PA NI, GAL TE RTOG PA'I RLABS NYUNG BAR MA NUS PAS
GONG

MA LTAR SKU GSUM MA GRUB NA RIG PA 'DZIN PA'I GTZO BOR 'GYUR TE,
DES BSKAL PA GSUM LA SOGS PA'I BAR DU GNAS PAS NA, PHYAG RGYA
CHEN PO 'GRUB PA STE GONG MA'I RIM PA'I PHYAG RGYA CHEN PO 'GRUB
PA STE, DANG PO SBYOR BA NI MA YIN NO, ,DE LTAR THIG LE LA SOGS
PA RNAM PA GSUM GYIS NI, DNGOS

GRUB CES PA NI DNGOS GRUB CHEN PO DANG DNGOS GRUB STE DE BSHAD DO
ZHES SO, ,SGRUB BA'I THABS KYI CHO GA 'BRAS BU DANG BCAS TE BSTAN
PA'O, ,DA NI DON GYI MJUG BSDU BA'I PHYIR GANG GI ZHES PA LA SOGS
PA'O, ,'DI NI ZHES PA NI GNYIS SU MED PA'I YE SHES STER BA DANG
BSGOM PA DANG BCAS PA MA RTOGS PAR

GSANG BA'I RGYUD SMRA BAR BYED CING BDAG NI JI BZHIN PA'O ZHES
RLOM SEMS SHING BYIS PA YANG 'DRID PA DE LAS DE DANG DE BZHIN
GSHEGS PA THAMS CAD KYIS BYIN GYIS RLOB PAR MI BYED DO ZHES NYES
DMIGS SO, ,JI SKAD DU, GANG ZHIG BLA MA'I ZHAL NAS BYIN GYIS
BRLABS PA'I MAN NGAG NI, MA THO BA

BZHIN DU RIGS PA MIN PA'I TSIG LA BRTEN GYUR NAS, ,SGRUB PA PO
GZHAN BDAG NI RNAL 'BYOR CHEN PO YIN ZHES SEMS KYIS GANG SMRA BA,
,BLUN CHEN SKYE BO DE NI RGYAL BA RNAMS KYANG MI 'DOD DO, ,ZHE'O,
,'DI NI DON LDAN ZHES PA NI BZLOG PA'O, ,'GA' ZHIG LA ZHES PA NI
SNOD DU RUNG BA'I GANG ZAG

MANG BA MA YIN PAS SO, ,'JAM DBYANGS NI DE'I LUS LA GNAS SO,
,KHYOD CI'I PHYIR GNAS SHE NA, SGRUB PA PO GZHAN LA MCHOD PA LEN
ZHES SO, ,CI'I PHYIR MCHOD PA LEN ZHE NA, DE YIS DE MNYES RANG GI
RGYUD, ,LAS KYI SGRIB PA DAG BYED DO, ,ZHES PHAN YON NO, ,PHAN
YON GZHAN

YANG 'DI'I DON RNA BAR ZHES PA LA SOGS PA'O, ,DE RNAMS NI GO SLA
BAS MA BSHAD DO, ,DA NI DAM PAS GSOL BA BTAB PA GSUNGS PA, DE BAS
ZHES PA LA SOGS PA'O, ,SIM BYED 'DI LA ZHES PA NI DAM TSIG CHEN
PO RDO RJE DE KHO NA NYID NI BDE BA DAM PA STE, DE'I LAM LA 'GRO
BA RNAMS SBYOR DU

@133B CHUG CES PA'I DON TO, ,CI'I PHYIR ZHE NA, DON 'DI LA SBYOR
BA 'DI NI YANG DAG PA'I RNAL 'BYOR PA RU SHES PAR BYA BA'I PHYIR
RO, ,GZUGS KYI PHUNG PO GNYIS PA LTAR BSTAN PA'I PHYIR, KHYOD
KYANG ZHES PA LA SOGS PA'O, ,ZAS KYI SPYOD PA DANG ZHES PA NI
KHYI MOS 'BRAS CHAN DANG ZHO SKYUGS PA

DANG NYA SHA'I CHOD MA RNAMS LA'O, ,NGA LA ZHES PA NI 'JAM PA'I
DBYANGS NYID RDO RJE 'CHANG BAS NGA RGYAL BSKYED PA'O, ,'KHRUL
RTOG PAS ZHES PA NI RTOG PA'I DBA' RLABS MA 'PHROS PAS RDO RJE
'CHANG BA LA PHYIN CI LOG TU 'KHRUL PAS MA DAD PA'O, ,TSE 'DI
NYID LA ZHES PA NI MTHONG BA'I CHOS NYID

LA'O, ,GZUGS BCAS PHUNG PO RANG NYID LAS, ,ZHES PA NI DE'I BDAG
NYID KYI GONG BU'I LUS SO, ,GNAS NI YANG DAG MI 'GYUR TE, ,ZHES
PA NI, GZHUNG TSUGS PA MA YIN TE RTOG PA'I DBA' RLABS MA 'PHROS
PA'I DGOS PA SEMS CAN GYI DON GYI PHYIR RO, ,GANG GI PHYIR RTOGS
PA DANG

LDAN PA NI BYA BA PHAL CHER BYAS PA YANG DE LTAR 'GYUR RO ZHES
RTOGS PA DAG PAR BYA BA LA NAN TAN BYED PA YANG SRID PA DE'I
PHYIR RO, ,RNAM PAR SHES PA NI 'KHOR BA DANG BCAS PA'O, ,MI SHIGS
PA NI DBYER MED PA STE RDO RJE 'CHANG CHEN PO'O, ,PHYAG RGYA LAS
SKYES PA NI DNGOS GRUB CHEN PO BAS NA PHYAG RGYA

CHEN PO DE RAB TU 'GRUB CES PA'I DON TO, ,RNAM PA'I DBYE BAS LUNG
STON PA LTAR SNANG YANG RANG NYID KYIS MNGON DU BYAS PA YIN PAR
SHES PAR BYA'O, ,YANG DAG BLOS ZHES PA NI YANG DAG PA'I YE SHES
DBANG DU GYUR PA'I BLO STE JI LTA BA BZHIN DU SHES PA'I PHYIR RO,
,SANGS RGYAS KUN GYI 'DUS PA'I RGYUD,,

CES PA NI SANGS RGYAS THAMS CAD DON DAM BA DANG KUN RDZOB KYI
TSUL DU 'DUS PA'I PHYIR RDO RJE 'CHANG BA'O, ,DE STON PAR BYED PA
LA YANG DE SKAD CES BYA'O, ,GSANG CHEN ZHES PA NI SGYU MA LTA
BU'O, ,GSAL BA ZHES PA NI BSKYED PA'I RIM PA'O, ,CHES GSANG BA
ZHES PA NI DNGOS PO THAMS CAD

KYI DE BZHIN NYID DO, ,DE RNAMS STON PAR BYED PA'I GONG NA MED
PA'I LUNG CHEN PO NI 'DUS PA'O, ,'DI'I RIM PA DANG PO'I ZHES PA
NI BSKYED PA'I RIM PA YAN LAG DANG BCAS PA'O, ,DE YANG GANG ZHE
NA, SGRUB PA'I THABS ZHES PA NI KUN DU BZANG MO GSUM MO, ,SBYIN
SREG CES PA NI BSKYED PA'I

@134A *, ,RIM PA'O, ,SBYIN SREG GNYIS KYI CHO GA'O, ,GTOR MA ZHES
PA NI MI NUB PA'I SGRON MA'O, ,SNA TSOGS 'KHOR LO ZHES PA NI
TSOGS KYI 'KHOR LO CHEN PO'O, ,BSDUS BA ZHES PA NI RIN PO CHE
'BAR BA'O, ,RNAM BSHAD NI MA MDZAD DO, ,DKYIL 'KHOR CHO GA NI
SHLO KA NYIS

BRGYA LNGA BCU PA DE KHA CHE'I YUL DU KHYER ZHES GRAGS TE, BDAG
CAG GIS MA MTHONG NGO, ,SOGS KYI SGRAS BSDUS PA RTZA BA'I YE SHES
CHEN PO DANG TSIGS SU BCAD PA'I MDZOD DANG, GROL BA'I THIG LE
DANG BDAG NYID GRUB PAR 'BYUNG BA DANG, BYANG CHUB SEMS KYI THIG
LE DANG DPAL

BKRA SHIS KYI RNAM PAR BSHAD PA CHEN PO DANG, BZHI PA LA 'JUG
PA'I THABS DANG BCAS PA DANG, CHU SBYIN DBANG PO'I SGRUB PA'I
THABS GSUM STE, LUNG DANG MTHUN PAR CHOS BCU BZHI MDZAD DO, ,CI'I
PHYIR MDZAD CE NA, MI SHES ZHES TE MA RIG PA NI MI SHES PA STE,
DES G-YOGS

BA NI MUN PA LTA BUR BSGRIBS PA'O, ,DE LTA BU'I SEMS CAN GYI ZHES
SO, ,JI LTA BU'I CHOS YIN ZHE NA, THUR MA LTA BU'I ZHES TE GSER
GYI THUR MAS LING TOG RNAMS BSAL NAS SNANG BA SKYED PAR BYED PA
BZHIN DU DE RNAMS KYIS KYANG ZHES PA'I DON TO, ,DE BAS NA BRTZAM
PAR GYIS ZHES LUNG GNANG

BA STE GSOL BA BTAB PA ZHES NYE BAR SPYOD PA'O, ,DA NI DON GONG
MA JI LTA BA BZHIN DU SBYANGS SHING RTOGS PAS SA 'OG MA THAMS CAD
'GRUB PAS DE LA 'BAD PAR GSUNGS PA DE BAS ZHES PA LA SOGS PA'O,
,MA 'ONGS RNAL 'BYOR CHE ZHES PA NI GONG DU GSUNGS PA'I 'JUG PA'I
SKYES BU'O, ,'DI

SHES BLA MA ZHES PA NI GONG DU GSUNGS PA'I MNYES BYA'O, ,RAB
MNYES TE ZHES PA NI GONG DU GSUNGS PA'I RJES SU MTHUN PA'O, ,YANG
DAG 'DOD PAS BLANGS BYAS NAS, ,ZHES PA NI GONG MA LTAR BUM PA LA
SOGS PA'I RIM PAS ZHES SO, ,SEMS NI DE NAS SBYANG BAR BYA, ,ZHES
PA NI GONG

MA LTAR RIM PA GNYIS KYIS TE, DANG PO'I GNYIS PAS BYANG BA'I
RTAGS SKYES PAS, SEMS NI KUN RTOG RNAM SPANGS NAS, ,ZHES TE MTHU
CAN GYI STOBS DANG RGYAL TSAB KYIS THOB PA'O, ,DE SBYOR ZHES PA
NI GONG MA LTAR BRTUL ZHUGS LA SOGS PA'I CHO GAS SKYES BU DE LA
GONG MA LTAR SKU GSUM

@134B SBYOR BAS BSDUS PA'I SKAD CIG LA RIG PA SKYE ZHES SO, ,RIG
PA SKYES PA DE NYID RDO RJE 'DZIN PA STE 'JAM DBYANGS KYI NGO BO
BAS NA DE 'GRUB CES SO, ,DE GRUB NAS SA 'OG MA'I SANGS RGYAS
DANG, SBYIN PA LA SOGS PA'I PHA ROL TU PHYIN PA DANG, TSIG LA
SOGS PA'I GZUNGS RNAMS DANG, RAB

TU DGA' BA LA SOGS PA'I SA THAMS CAD KYANG 'GRUB CES SO, ,BDE BA
CHEN PO ZHES PA NI BDE BA CHEN PO'I SBYOR BAS BSDUS PA STE THAMS
CAD BSDUS PA'I SKU'O, ,DE'I RJES LA ZHES PA NI PHYIS ZHES PA MA
YIN TE STOBS ZHES PA'I DON TO, ,CHE BA'I YON TAN THAMS CAD KYANG
RGYA MTSO LTA

BU'I BDE BA CHEN PO LAS BYUNG BA'I PHYIR RO, ,BDE BA CHEN PO DE
BSGOMS NA DE RNAMS CI'I PHYIR MI 'BYUNG STE 'BYUNG BA KHO NA'O
ZHES PA'I DON TO, ,DE BAS RAB TU 'BAD PA YIS, ,ZHES PA NI BRTZON
'GRUS 'BAD PA DANG LDAN PA'O, ,MCHOG GI DE NYID RAB GSANG GSANG,
,ZHES PA NI GONG MA LTAR DE THA

MA NAS SO, ,SMON LAM GYIS KYANG THA NA 'GRUB, ,CES PA NI MI NUS
PA'I YANG DAG SPONG BYED BZHIS ZIN BA'I GANG ZAG DON TZAM DANG
PHRAD PA DE YIS ZHES SO, ,GZHAN GYIS NI SGRUB PA LA SHIN TU 'BAD
CES TE DES MTHONG BA'I CHOS LA BYANG CHUB MNGON DU BYED PA DE
THAMS CAD RJES LA 'GRUB BA'I PHYIR 'BAD

PAR 'OS PA'O, ,AA LA LA HO ZHES PA NI BSHAD ZIN TO, ,DA NI 'JAM
PA'I DBYANGS KYI GSUNG BSDU BA'I PHYIR BLA MAS SBRUL PA'I DKYIL
'KHOR BSDU BA GSUNGS PA, DE LTAR ZHES PA LA SOGS PA'O, ,ROL PA'I
GAR ZHES PA LA SOGS PA NI BSHAD ZIN TO, ,'KHOR LOR BCAS PAS ZHES
PA NI

RTAG PA LA SOGS PA'O, ,DE NYID CES PA NI DUS DER RO, ,GLU DBYANGS
KYIS BDAG LA BSTOD PA NI TSIGS SU BCAD PA'I MDZOD LAS SHES PAR
BYA'O, ,DER ZHES PA NI GNAS DE NYID DU'O, ,NAM MKHA'I KHAMS SU
ZHES TE DE BZHIN DU'O, ,SPRIN RNAMS MED PA LTA BUR SHES PAR
'GYUR, ,ZHES BA NI JI LTAR

SPRIN RLAN LAS NAM MKHA' LAS BYUNG ZHING DER ZHI BA BZHIN DU,
BCOM LDAN 'DAS 'DI YANG THUGS RJE CHEN PO'I SBYOR BAS DE BZHIN
NYID LA SNANG ZHING YANG DER ZHI BAR BSTAN PA'I PHYIR RO, ,DE BAS
NA DE'I RGYU'I SBRUL PA YANG DE BZHIN DU SHES PAR BYA'O, ,DE LTAR
RANG GI DE SHES NAS SKAL LDAN GYI DON

@135A *, ,JI LTAR BYAS BA'I LO RGYUS GSUNGS PA BDAG GI ZHES PA LA
SOGS PA'O, ,CUNG ZAD RTOGS PA ZHES PA NI, DNGOS PO THAMS CAD KYI
MTHA'I PHA ROL TU SON PA'I DE BZHIN NYID DU NI BAG LA NYAL DU
BCAS PA ZAD PA STE, DE PHYAG RGYA'I RIM PAS GONG NAS GSUNGS BA
LTAR

RTOGS NAS DPE MKHYUD SNOD RUNG 'GA' LA YANG SPANG BA'I PHYIR RO,
,RDO RJE GDAN GYI RGYAB NI BYANG SHAR GYI MTSAMS NA'O, ,RGYANG
GRAGS NI 'DOM LNGA BRGYA'O, ,DE LNGA BCU NI DPAG TSAD DRUG DANG
RGYANG GRAGS GNYIS SO, ,PARBA TA'I PHUG CES PA NI MA TA HRA NI
TRA ZHES TE CHOS KYI MYU GU ZHES PA SNGON GYI

GRUB PA'I DBANG PHYUG CHEN PO'I GNAS SO, ,DE LA BRTEN TE ZHES PA
NI GNAS BCAS PA'O, ,CI'I PHYIR SEMS CAN DON BYA'I PHYIR, ,ZHES PA
NI DE'I NYE 'KHOR RNAMS NI KHYAD PAR DU SNOD DU RUNG BA MANG BAS,
BLA MAS KYANG DE'I DON DU ZHES SO, ,'DI BSDUS ZHES PA NI ZHAL GYI
LUNG NGO, ,RAB TU BYED

PA THAMS CAD CES PA NI GONG DU SMOS PA RNAMS SO, ,RTZOM PA NI
BYED PA'O, ,STON PA NI BSHAD PA'O, ,SOGS KYI SGRAS BSDUS PA NI
DAM TSIG SBYIN PA LA SOGS PA'O, ,DE'I RGYU YANG DAM PAS GSOL BA
RGYA CHEN PO BTAB PAS ZHES GONG MA LTAR RO, ,BDAG NI SHIN TU BROD
CES PA NI RANG YID CHES NAS

SO, ,DE RNAMS RTZOM PA'I SBYOR BA LA ZHUGS PA'O, ,DER GNAS NI
PHUG DER RO, ,'KHOR BCAS RNAMS ZHES PA NI RANG GI RJES SU SPYOD
PA'I SLOB MA RNAMS KYI NANG NA RGYAL TSAB KYIS PA'I GANG ZAG BCO
BRGYAD YOD DE DE RNAMS KYI NANG NAS MTHONG BA'I CHOS LA MYA NGAN
LAS 'DA' BA BZHIN YOD DE, MAR ME

MDZAD BZANG PO DANG, RAB TU ZHI BA'I BSHES GNYEN DANG, SGRA GCAN
'DZIN BZANG PO DANG, RDO RJE BDE BA CHEN PO'O, ,DE RNAMS BDAG CAG
GI DANG PO'I GZHUNG LTAR DE BLA MA CHEN PO'I RIM PA JI BZHIN PA'I
PHYIR RO, ,DE THAMS CAD KYI YO BYAD DANG, GOS DANG, ZAS DANG GSER
LA SOGS PA'I

NOR GYI MDZOD DANG, BYANG CHUB KYI SNYING PO LA MCHOD PA'I YO
BYAD BYANG RGYA CHEN PO DANG, RANG DANG SLOB MA'I TSOGS KYI SNA
TSOGS 'KHOR LO'I BYA BA RNAMS SBYOR BAR BYED PA NI, SA BCU'I
BYANG CHUB SEMS DPA' STE DE NYID GTER RNAMS KYI BDAG PO YIN PAS
NA MDZOD SRUNG NGO, ,GNOD SBYIN GYI CHA LUGS

@135B 'CHANG BAS NA GNOD SBYIN GYI GNAS SO, ,DES NYIN RE 'GRON BU
K'A Rsh'A BA nA BDUN BRGYA RE RE LA SBYOR ZHES SO, ,DE NAS BYIN
RLABS SHES PAS BLA MAS SPYAN DRANGS PA'I LO RGYUS GSUNGS PA, DE
NAS ZHES PA LA SOGS PA'O, ,CUNG ZAD BSDUS PA ZHES PA NI GONG DU
GSUNGS PA RNAMS SO, ,DE

RU ZHES PA NI LHO PHYOGS KYI GNAS DER RO, ,BLA MA NI BSRUNG BA'I
ZHABS SO, ,SOGS KYI SGRAS BSDUS PA DER RTOGS SO ZHES 'TSAL SPUN
ZLAR GYUR PA RNAMS SO, ,MNYES PAR BYAS TE ZHES PA NI CHOS KYI
GTAM LA SOGS PA'O, ,SNGON GNAS ZHES PA NI PARBA TA'O, ,SKAL LDAN
DON 'GA' BYAS

ZHES PA NI SNGON LAS MA GTOGS PA RNAMS KYI'O, ,DA NI DE LTA BUS
DAD PAR BYAS TE, GNYIS SU MED PA'I YE SHES BSGOM PA 'BRAS BU DANG
BCAS PA GSUNGS PA, DE BAS ZHES PA LA SOGS PA'O, ,GTAM RGYUD RGYAS
PAR SHES BYAS NAS, ,ZHES PA NI BLA MA CHEN PO'I GTAM RGYUD

RGYAS PA NA LENDRA 'DUL BA DANG, RDO RJE GDAN GYI MCHOD PA BYAS
PA DANG, RAB TU GNAS PA BYAS PA LA SOGS PA'I LO RGYUS KYIS SKAL
BA DANG LDAN PA CHER DAD PAR BYAS NAS, DES KYANG RANG GI 'DOD
PA'I GZHUNG LA MKHAS PA NI BLA MA STE, DE NYID KYIS BLO'I SOM NYI
BZLOG PAS NA GZU

BO'O; ,DE GONG DU GSUNGS PA'I THABS KUN GYIS MNYES PAR BYAS TE
ZHES SO, ,DE LAS GOMS PA'I PHYIR NA LUNG STE, RAB TU BYED PA LA
SOGS PA'O, ,RAB TU BYED PA NI SHIN TU LEGS PAR BYED PA'I PHYIR NA
STE, KUN DU BZANG MO LA SOGS PA'O, ,SOGS KYI SGRAS BSDUS PA NI
RGYUD

KYI RNAM PAR BSHAD PA LA SOGS PA'O, ,DE RNAMS NYAN PA NI THOB
BYED DANG BCAS PAS LAM GYI RIM PA THOB PA LAS BYUNG BAS SO, ,BSAM
PAR BYA ZHES PA NI 'THAD SGRUB KYIS YANG DANG YANG DU BLO NGES
PAR BYA'O, ,DE LA RAB BRTEN ZHES PA NI BSAM PA DE LA RAB TU BRTEN
TE DE NYID KHYAD PAR

CAN DU BYA BA'I PHYIR DGON SOGS RAB TU BRTEN BYAS ZHES TE GONG MA
LTAR RO, ,RANG GI SEMS DE NYID BSGOMS PAS, ,ZHES PA NI, RIM PA
GNYIS KYIS ZHES PA DANG PO LA SOGS PA LTAR RO, ,JI BZHIN RAB TU
RTOGS PA BYAS PA YIS, ,ZHES PA NI RTOGS PA'I RTAGS RNYED PA DANG
CUNG

@136A *, ,ZAD RTOGS PA DANG, DE NYID YANG DAG PAR RTOGS PAS
BRTUL ZHUGS LA SOGS PAS LHAG MA ZAD PAS CHO 'DI NYID LA ZHES TE,
MTHONG BA'I CHOS NYID LA'O, ,ZLA BA DRUG GIS ZHES PA NI SOGS PA
ZHES PA THA MA'I TSIG TU'O, ,BYANG CHUB THOB PA NI MTHAR THUG
PA'I

GNAS RTOGS PA STE, THABS KHYAD PAR CAN GYIS BYED PA 'DI NI SU YIS
BZLOG CES TE DE'I CHOS NYID DGAG DKA' BA STE BAR SNANG LA CHAR
GYI RGYUN LTAR RO, ,MTHONG BA'I CHOS LA MYA NGAN LAS 'DA' BA'I
MTHAR THUG PA DAG PAR MA BYAS PA'I BRTZON 'GRUS 'BAR BA DANG LDAN
PA'I SNGAGS PA

GSUNGS PA, BDUD RTZI ZHES PA LA SOGS PA'O, ,BDUD RTZI MCHOG NI
GNYIS SU MED PA'I YE SHES SO, ,'THUNG PA NI RO MYANG BA DANG
NGOMS PAR BYED PA'O, ,GZHAN NI GO SLA'O, ,SA BON NYAMS BYAS TE
ZHES PA NI DE LAS BYUNG BA DANG BCAS PA DKYIL 'KHOR GYI 'KHOR LOR
SHES PA'I PHYIR

RO; ,'KHOR BAR GNAS KYANG SKYON GYIS MA GOS PA PADMA GZHI NA RTAG
TU GNAS ZHES PA NI, 'KHOR BA'I DE NYID YONGS SU SHES PA'I PHYIR,
,DE'I NYES PAS RNAL 'BYOR PA DE LA MI GOS PA'O, ,DE RU MA THOB
CES PA NI LO DE LA'O, ,LAN GRANGS GZHAN ZHES PA NI DE'I PHYI
MA'AM, DE GNYIS

SAM GSUM LA SOGS PA'I NGES PA MED DO, ,DE YANG TSOGS PA YOD NA
YANG DAG MYONG BA'O, ,'BRAS BU SMIN BYED CES SO, ,GANG SMIN ZHE
NA, SNGAGS PA'I YID LA YANG DAG 'BYUNG, ,ZHES TE YID NYID JI
BZHIN DU RTOGS PA NA YANG DAG PA STE DNGOS GRUB RGYA CHEN NO, ,DE
THOB PA NI PHYAG RGYA

CHEN PO MNGON DU MDZAD PA'O, ,SANGS RGYAS RE RES BSTAN PA RE RE
SBYONG BA'I PHYIR NA SPRUL BA'I CHA LUGS 'DZIN ZHING PHYOGS THAMS
CAD DU 'GRO BA'I PHYIR, GANG+GA'I BYE SNYED CES PA LA SOGS PA
BSTAN TO, ,DE BAS NA PHYAG RGYA CHEN PO LA LAS DANG PO LA SOGS PA
YANG 'JUG PAR BSTAN PA STE,

DANG PO'I MTHAR GYIS MA YIN PA'I PHYIR RO, ,DAL 'BYOR 'DI TSER
GNAS PA MA YIN PAS BSGOM PA LA BRTZON PAR GYIS SHIG PAR GDAMS PA
DE BAS NA ZHES PA LA SOGS PA'O, ,CHU 'KHOR DRAG PO'I KHAR LHUNG
LTAR, ,ZHES PA NI CHU 'KHOR DRAG PO'I KHAR LHUNG BA NI BRTZON
'GRUS MA BSKYED

@136B PA NI DE NYID DU 'CHI BA'I PHYIR RO, ,DE BZHIN DU 'KHOR
BA'I CHU 'KHOR DRAG PO NA GNAS PA RNAMS SHIN TU SBYANG BA BYAS
PA'I LUS DANG, BZLAS PA LA SOGS PA'I NGAG DANG, RTZE GCIG PA'I
SBYOR BA'I SEMS KYIS BRTZON 'GRUS BSKYED LA SNGON GYI RIM PA KHO
NA BZHIN DU BSGRUB PAR BYA'O, ,CI'I

PHYIR ZHE NA, DAL 'BYOR LUS NI ZHES TE MI KHOM PA BRGYAD SPANGS
PA'O, ,SHIN TU G-YO SLA BAS ZHES PA CHER GNAS PA MA YIN PA'O,
,DE'I DPE YANG, RLUNG GIS MAR ME GSOD PA LTAR, ,ZHES TE, SBYOR
BA'I BYA BA MA BYAS NA DES SKAD CIG TZAM DU YANG MI SDOD DE MED
PAR BYED DO, ,

DE BAS NA DUS 'DA' BYED DE, NYIN MTSAN LA SOGS PA'I RIM PAS SO,
,DE BAS NA SKYE BA 'DI CHUD GSAN PAR MI BYA STE, GONG MA LTAR
DNGOS GRUB DE NYID MCHOG CHEN RAB BSGOM BYA ZHES TE BRTZON 'GRUS
'BAR BA DANG LDAN PAS SO, ,DE NYID SPYOD PA ZHES PA NI GSANG BA'I
RIG PA'I

BRTUL ZHUGS LA SOGS PA'O, ,DE LA BLO NGES PA NI RNAL 'BYOR PA
GSUM PA'O, ,JI SKAD BSHAD BZHIN PAS ZHES PA NI GONG DU GSUNGS
PA'I SKU GSUM YAN LAG DANG BCAS PA'O, ,DER DE RAB TU 'GYUR BA NA
SEMS GZHAN RNAM PAR BKAG NAS, SEMS NI YANG DAG BRTAN PAR

GYIS SHIG CES, BDAG SNOD DU RUNG BA 'GA' LA GSOL PA 'DE BAS ZHES
GDAMS PA'O, ,SNOD DU RUNG BA'I SEMS CAN MANG BA MA YIN PAS GSANG
BA BLA MA'I ZHAL NAS RNYED PAR BYA BA GSUNGS PA, GANG GIS ZHES PA
LA SOGS PA'O, ,'DI NA ZHES PA NI GZHUNG 'DIR RO, ,GSANG

BA ZHES PA NI YI GE MI STON PA'O, ,BDAG GIS GSAL BAR MA BYAS CI
YOD PA ZHES PA NI RDO RJE DBYINGS PHYUG MA'I RTZA'I 'KHOR LO
BTZAL BA DANG, DES MTSAN NYID LNGA DANG LDAN PAR BYA BA DANG,
THABS KYIS STER BA MYONG BA LA SOGS PA NI GSAL BAR MA BYAS PA'O,
,DE GANG LAS SHES

SHE NA, NGES NA ZHES PA LA SOGS PA STE GO SLA'O, ,CI'I PHYIR ZHE
NA, 'DI NI ZHES PA LA SOGS PA'O, ,'DI NI ZHES PA NI GSANG BAR
BYA'O, ,RNAL 'BYOR SPYOD PA ZHES PA NI GNYIS BSTAN TO, ,YANG DAG
SPYOD PA LA ZHES PA NI CUNG ZAD DAG PA'I SKU CAN TE, SNYING PO NI
BSKYED PA'I RIM PA

@137A *, ,STE 'DOD PA'I 'BRAS BU 'BYIN PA'O, ,DE LA SNYING PO NI
RDZOGS PA'I RIM PA MI G-YO BA'I PHYIR RO, ,DE'I 'BRAS BU STZOL BA
NI SHIN TU YONGS SU DAG PA'I SKU 'BYIN PA STE, DES CIG CAR DU
RANG GI SKU GSUM YANG DAG PAR SBYONG BA'O, ,DE BAS NA LOG PAR LTA
BA THAMS

CAD KYI MTHA'I PHA ROL TU SON PA'I BLA MA CHEN PO YON TAN MA LUS
PA'I GZHI GANG YIN PA DES THABS KYIS STER BA 'DI NI ZHAL LAS
RNYED PAR BYA'O ZHES SO, ,DE LAS GZHAN GYI SOM NYI BZLOG PA'I
PHYIR, DE BAS ZHES PA LA SOGS PA'O, ,RNAL 'BYOR CHEN PO'I RGYUD
CES PA NI RNAL

'BYOR CHEN PO STON PAR BYED PA'I GZHUNG STE THABS GTZO BOR BYED
PA'I RGYUD DANG, MKHA' 'GRO MA'I RGYUD RNAMS SO, ,DE RNAMS KYI
DON RNAMS NI MI SLU BA'I DE KHO NA NYID RGYU DANG GOMS PAR BCAS
PA'O, ,MI 'CHAM PAR NI SNANG YANG ZHES PA NI NYON MONGS PA LAM DU
BYED PA LA PHAL CHER 'GAL

BAR MTHONG BA'I PHYIR RO, ,NYI MA'I DPE ZHES PA NI SHING RTA'I
'KHOR LO GCIG RTA BDUN SBRUL GYI ZHAGS PAS SPREL NAS, RO SMAD MED
PA'I KHA KHRID KYIS NAM MKHA' LA KHRID NAS 'DZAM BU GLING LA SOGS
PAR 'GRO BA NI SMYON TSIG LTA BUR SNANG YANG, RANG DANG GZHAN GYI
DON BYED NUS PAS NA ZHES TE

MI LTUNG BA DANG, 'DZAM BU GLING LA SOGS PA'I SGRON MA BYED PA
LTAR, RNAL 'BYOR CHEN PO'I RGYUD SBYOR BA BDUN 'DOD CHAGS KYI
CHES KYIS BSDUS PA 'KHOR BA'I CHOS DANG BRAL BA'I RDO RJE 'DZIN
PAS DE BZHIN NYID LAS KHRID PAS 'KHOR BA'I MTHAR PHYIN CING JI
BZHIN PA LA ZHUGS SHING SPRUL PA

LA SOGS PAS 'GRO BA SMIN PAR BYED PA 'BYUNG BAS NA, RNAL 'BYOR
'GAS ZHES TE, SNOD DU RUNG BA BZHI LA MOS PA GCES SU BYED PAS
SHIN TU 'BAD DGOS SO, ,JI LTAR ZHE NA THE TSOM SOM NYI NI YID
GNYIS ZAB STE GONG GI DPES BZLOG NAS, YID CHES PA LA SOGS PA'I
DAD

PA'I NOR GYIS 'DI'I DON BLA MA LAS GUS PAS BLANGS NAS THOS PA LA
SOGS SHES RAB KYIS YANG DANG YANG DU ZHES RNAL 'BYOR GYI RIM PA
LTAR RANG GI SEMS SPYAD PAR BYA'O, ,DES BDAG LA GNYIS SU MED PA'I
YE SHES CHEN PO DAM TSIG DANG SDOM PA'I SNOD GTZANG MAR RTZE GCIG
PA CHU GTZANG

@137B 'DRA BA'I NANG DU GNYIS SU MED PA'I YE SHES ZLA BA'I DKYIL
'KHOR LTAR 'BYUNG BAR 'GYUR BA 'DI LA YID GNYIS MA ZA ZHIG CES
BYA BA'I DON TO, ,RGYU GNYIS DANG MI LDAN PA RNAMS DON KHYAD PAR
CAN DANG BRAL BAR GSUNGS PA, 'DI NI ZHES PA LA SOGS PA'O, ,RANG
BZHIN 'GRUB PA ZHES PA

NI BCOS MA MA YIN PA'O, ,MAN NGAG CES PA NI AU PA DE SHA NA STE
THABS KYIS STER ZHES PA NI SHES PAR BYED PA'I MAN NGAG CES PAR
SBYAR RO, ,BRGYUD PA'I BLA MA NI SKYES BU YANG DAG PA'I GZHI CAN
TE DES BYIN GYIS BRLABS PA NI, DE'I STOBS KYIS 'GYUR PA STE, RGAN
PO GZHON NU'O, ,

BSOD NAMS TSOGS NI MNGON BSKYED PA, ,ZHES PA NI SMON LAM DANG LAS
KYI SGRIB PA ZAD BYED KYI DGE BA LA SOGS PAS DE DANG PHRAD PA'O,
,BSOD NAMS CHUNG BA'I MI ZHES PA NI, DE GNYIS SAM YANG NA DE DANG
PO KHON BRAL BA'O, ,'DI DON MA RTOGS NA ZHES PA NI BYANG CHUB
SEMS DPA'

LA SOGS PA'I MTHAR THUG PA RTOGS SU ZIN KYANG ZHES SO, ,RNAL
'BYOR CHEN PO ZHES BYA BA DE LA MI BYA'O ZHES PA NI RNAL 'BYOR
CHEN PO'I DE NYID MED PA'I PHYIR RO, ,DE LTAR DAM PA RNAMS KYI
LAM YIN PAR BSTAN NAS, DA NI KHO NA LA BLO BRTAN POR BYA BA
GSUNGS PA, DE LTAR ZHES PA LA SOGS

PA'O; ,DE LTAR ZHES PA NI GNYIS SU MED PA'I YE SHES RTOGS SHING
GOMS PA LAS BYUNG BA'I LAM 'DI SRID PA'I SDUG BSNGAL GYI GNYEN PO
YIN ZHING LAM GZHAN LAS KHYAD PAR DU 'PHAGS PA STE SRAS DANG LDAN
PA'I BDE BAR GSHEGS PA RNAMS KYI LAM YIN PAR RAB TU SHES PAR BYAS

NAS SU ZHES SO, ,RDZOGS PA CHEN PO ZHES PA NI RIM PA GNYIS PA'I
RIM PA GNYIS PA'O, ,DE'I YE SHES NI ME LONG LTA BU LA SOGS PA
LNGA'I'O, ,SPYI GZUGS ZHES PA NI DE RNAMS KYI SHIN TU RNAM PAR
DAG PA'I YONGS SU DAG PA STE, DE BAS NA YONGS SU DAG PA'I SKU
ZHES TE, JI

BZHIN PA'I 'BRAS BU'I SKU YIN PAS NA DE SKAD DE, DE NYID LA RDO
RJE 'CHANG CHEN PO ZHES SO, ,DPAL LDAN KUN ZHES PA NI, RANG GI
SHES RAB DANG LDAN PAS NA SANGS RGYAS THAMS CAD LA BYA'O, ,DE
NYID DE THAMS CAD KYI DON DAM PA DANG KUN RDZOB KYI NGO BO'O, ,DE
NYID LA RIM PA GNYIS 'DI

@138A *, ,ZHES TE RDZOGS PA'I RIM PA DE KHO NA ZHES SO, ,LAM RING
BA RNAMS KYI THABS CHE BA 'DI BSGOM PAR GSUNGS PA, SDUG BSNGAL
ZHES PA LA SOGS PA'O, ,SDUG BSNGAL ZHES PA NI MGO SBYIN PA LA
SOGS PA'I SGO NAS LAM RNAMS LA BSKAL BA GSUM DU YANG GSUNGS

TE; DAD PAS SPYOD PA DANG, DANG PO NAS BDUN PA DANG, BRGYAD PA
NAS BCU PA'I BAR DU GRANGS MED PA'I BSKAL PA RANG GI RJES SU
MTHUN PA'I BYANG CHUB THOB KYANG DE'I GONG NA BLA NA MED PA'I
SANGS RGYAS RDO RJE 'CHANG CHEN PO YOD PAS NA BLA DANG BCAS ZHES
SO, ,DE'I BDE BA NI BDE BA CHEN

BO'I SBYOR BA LA LTOS NA CUNG ZAD TZAM STE DE LA RAB TU CHAGS
PA'I RNAL 'BYOR PA DE YIS 'DI LTA BU DPAL DANG LDAN PA KUN NAS
BKRA SHIS PA 'DI, TSE GCIG GIS 'GRUB PA'I LAM 'DI CI'I PHYIR MI
BSGOM STE BSGOM PAR BYA BA KHO NA'O ZHES SO, ,DA NI LAM DE NYID
ZHI GNAS DANG LHAG MTHONG

ZUNG DU 'BREL PA'I RNAL 'BYOR GYIS BSGOM PAR GSUNGS PA, DAD PA
ZHES PA LA SOGS PA'O, ,DE LA DANG PA'I NOR GYIS DON JI LTA BA
BLANGS NAS MI 'GONG MI LDOG LOG PAR MI 'DZIN PA'I BRTZON 'GRUS
BSKYED LA, DMIGS PA LA RTZE GCIG PA'I TING NGE 'DZIN GYIS ZHI
GNAS LHAG

PAR BSKYED PA LA, CHOS RAB TU RNAM PAR 'BYED PA'I SHES RAB KYIS
LHAG MTHONG BSKYED LA, DE GNYIS KYIS BYING BA DANG, RNAM PAR
G-YENG BA GANG NYAMS PA LAS DRAN PA'I THAG PAS BLO BZLOG STE,
GONG GI RIM PA LTAR ZHES PA NI BSKYED PA DANG RDZOGS PA'I RIM
PA'O, ,YID DGA'

BA'I GNAS BSTEN ZHES PA NI 'DOD PA'I YON TAN LA SOGS PA'I NGO BOS
YID DGA' BAR BYAS SHING BSTEN YANG SGO GSUM GYI NYES PAS MGOS PAS
NA KUN DU BZANG PO MCHOG GO, ,DE NYID LAM STE LEGS PAR PHYIN PAR
BYED PA'I PHYIR RO, ,DE LTA BU LEGS PAR PHYIN PAR BYED PA'I

LAM 'DI NI BSGOM PAR BYA BA KHO NA'O ZHES SO, ,DA NI 'DI BYAS PA
LAS BYUNG BA'I DGE BA'I RTZA BA BSNGO BA GSUNGS PA, DE LTAR ZHES
PA LA SOGS PA'O, ,RAB TU DANG BA'I DANG BA ZHES PA NI LEN PAR
BYED PA'O, ,LEN ZHING ZHES PA NI BLA MA LAS SO, ,'DI MCHOG CES PA
NI BLANG BYA'I DON

@138B TO; ,RAB BSGOM SHOG CES PA NI RIM PA GNYIS KYIS GSUM DU'O,
,BLANG BA'I DON GYI DGE BA'I RTZA BA BSNGO BA GSUNGS PA, BLUGS
DANG ZHES PA LA SOGS PA'O, ,DE LA BLUGS DANG ZHES PA NI THUN MONG
GI SDOM PA LA SOGS PAS DAG PA'I SDOD GTZANG MAR CHU LA SOGS PA'I
YE SHES

BLUGS PA DANG, DE'I RGYU LA GTOR BAS KUN GZHI LA SOGS PA'I BAG
CHAGS DAG PA'I SA BON THOB BA'O, ,DE BAS DAG PAR BYAS PAS ZHES TE
SNOD DU RUNG BAR BYAS PAS SO, ,SLOB DPON CHER GYUR TE ZHES PA RDO
RJE SLOB DPON GYI DBANG THOB PAS SO, ,DES CI BYED CE NA, THAMS
CAD

KUN GYI RGYUD 'DZIN ZHES TE BYA BA DANG, SPYOD PA DANG, RNAL
'BYOR DANG, RNAL 'BYOR BLA NA MED PA'I SNGAGS DANG, RGYUD KYI
BDAG POR GYUR PA'I PHYIR RO, ,DES 'GRO BA GZHAN RNAMS KYANG RGYUD
DE RNAMS KUN LA SBYOR BAR BYED PA STE STON PA'O, ,DANG PO'I RIM
PA ZHES PA NI, BSKYED PA'I

RIM PA YAN LAG DANG BCAS PA RTOGS PAS RANG GI RGYUD KYI LAS KYI
SGRIB PA'I DRI MA RNAMS DAG PAR BYAS TE, YI SHES SGYU MA ZHES PA
NI YE SHES CUNG ZAD DAG PA'I SKU STE DE'I SNOD DU RUNG BAR ZHES
PA NI KA LA SHA NI SNOD DE BUM PA'I DBANG THOB PA NI, SGYU MA LTA
BU'I TING NGE 'DZIN GYI SNOD DU RUNG BAR

RNAL 'BYOR PA DE 'GYUR BAR SHOG SHIG CES PA'O, ,SNYING RJER LDAN
PA'I ZHES PA NI RGYU'I SLOB DPON CHEN PO SLOB MA LA SOGS PA SDUG
BSNGAL DANG BRAL BAR 'DOD PA'O, ,DE LTA BU'I BLA MA'I ZHABS LA
ZHES TE RKYEN GYIS SLOB DPON DANG BCAS PA'I ZHABS LA ME TOG GIS
SNYIM PA BKANG NAS

MGRIN PA DMA' BA'I TSUL GYIS GUS PAR LDAN PAS 'DUD PA'O, ,DE LA
RI BONG 'DZIN PA'I GZUGS, ,ZHES PA NI ZLA BA LTA BU'I BYANG CHUB
KYI SEMS KYIS KHA'I LAM NAS SNYING GA'I PADMAR ZHUGS PAS RANG
RGYUD RAB TU SMIN BYAS TE ZHES SO, ,DE NYID KYI PHYIR NA ZHING
DAG BYAS PAS ZHES TE ZHING NI PHUNG PO

LA SOGS PA'O, ,DE SNGAGS KYI GZUGS SU SNANG YANG MED PA NI DAG
BYAS PAS TE LTO'I DRI MA BZHIN NO, ,'O NA JI LTAR RTOGS NA CHOS
KUN SGYU MA ZHES PA LA SOGS PA BCU GNYIS KYI DON RAB TU RTOGS
NAS, SA BCU'I BYANG CHUB SEMS DPA' BYAMS PA LA SOGS PA NI SKYE BA
GCIG GIS THOGS

@139A *, ,PA STE, DE BZHIN DU DBANG DE'I MTHA' YANG RNAL 'BYOR PA
GSUM PA'I DANG PO STE, DER SEMS CAN THAMS CAD 'GRO BAR SHOG CES
PA'O, ,LHAN CIG BYED PA ZHES PA NI LHAN CIG BYED PA'I SLOB DPON
NO, ,BYIN RLABS ZHES PA NI SNYOMS PAR ZHUGS PA'O, ,RJE BTZUN

THUGS RJE CHEN PO ZHES PA NI RGYU'I SLOB DPON GYIS THUGS RJE CHEN
PO BSTAN PA, RANG GIS DGA' BA RNYED PAS ZHES TE, SKU GSUM GYIS
BSDUS PA'I DGA' BA NI DE LAS SKYES PA'I YE SHES TE, DE NYID
KYANG, CHOS KUN DAG PA'I NGO BO MCHOG ,CES TE CHOS THAMS CAD DER
THIM PA'I

PHYIR RO, ,JI BZHIN GNAS PA'I DON ZHES PA NI MI 'GYUR BA'I DE KHO
NA NYID DO, ,DE LA MI SLU BA'I DE KHO NA NYID NI BCU DRUG GI THIG
LE CHA STE, BYANG CHUB KYI SEMS SO, ,DE NYID KYANG DE THOB PAR
BYED PA LA BRDZUN PA MA YIN PA STE DON CAN GYI MI DANG PHRAD PA
BZHIN NO, ,DE YANG NGAL SO LAS THOB CES

PA NI DE NYID RTZA'I LAM NAS RLUNG GIS NGAL SOS PA LAS RNYED
PA'O, ,DE YANG THABS KYIS STER BAS NA MAN NGAG CHEN PO STE, THOB
PAR SHOG SHIG CES PA'O, ,DE RNYED CES PA NI MI SLU BA'O, ,DE LA
SEMS RAB TU MGU BAR GYUR PA NI DE KHO NA BZHIN DU NGES PAR 'DZIN
PAS YI RANGS PA'O, ,DES

CHOG PA MA YIN TE, MGRIN PA DMA' BAR BRTAGS NA ZHES TE, GZHAN
DU G-YENGS PA SPANGS TE BSKYED PA'I RIM PAS GZHI RNAM PAR BKOD
NAS, DE NYID RIM PA GNYIS PAS DE'I DON LA BRTAGS PAS BRTAN PA'I
RTAGS RNYED PA LA SOGS PA'I RIM PAS RNAL 'BYOR PA GSUM PAR GYUR

PAS BRTUL ZHUGS LA SOGS PA'I RIM PA BZHI PA'I BZHI PAS RANG RIG
CHOS KYI SKU NI YANG DAG THOB CES PA'O, ,DE'I THUGS RJE RGYAS
PA'I SBYOR BAS YANG, SKU DANG ZHES PA NI GTI MUG GI RIGS CAN
LA'O, ,GSUNG DANG THUGS KYANG 'DOD CHAGS DANG ZHES SDANG GI RIGS
CAN LA'O, ,

DE GTZO BO TZAM STE DPAG MED SPRUL PA'I GZUGS ZHES TE NGA RGYAL
LA SOGS PA DANG LDAN PA'I SEMS CAN RNAMS LA SPRUL PA'I GZUGS DE
SNYED KYIS, KHAMS KUN BKANG NAS ZHES TE 'JIG RTEN GSUM DU RTOGS
PA'I RO MYANG BA'I MTSAN NYID BRGYAD DANG LDAN PA'I SKUS BKANG
BA'O, ,DES SEMS

@139B CAN THAMS CAD KYI SRID PA NI SGYU MA TZAM DU MED PA'I RNAM
PAR RTOG PA STE, GZHI MA RTOGS PA RNAMS LA DE TZAM DU SNANG YANG
SRID PA'O, ,DE LA CHOS STON PA LA SOGS PA'I PHYAG GIS 'DAM RDZAB
DANG 'DRA BA'I SRID PA'I SDUG BSNGAL LAS DRANGS NAS, DAM TSIG
CHEN PO'I RDO RJE DE KHO NA NYID

MNGON PAR BYANG CHUB PA RIN PO CHE'I GLING DANG 'DRA BAR 'JOG PA
NI SGROL BA BA STE, DE LTAR SHOG SHIG CES PA'O, ,MDZES PA'I ME
TOG CES BYA BA RIM PA GNYIS PA'I DE KHO NA NYID BSGOM PA ZHES BYA
BA, ZHAL GYI LUNG GI 'GREL BA, SLOB DPON CHEN PO BI TA P'A DAS
MDZAD PA RDZOGS

SO,, ,,RGYA GAR GYI MKHAN PO KA MA LA GU HYA DANG, BOD KYI LO
TZ'A BA CHEN PO MNGA' BDAG LHA YE SHES RGYAL MTSAN GYIS BSGYUR
CING ZHUS TE GTAN LA PHAB PA'O,,