@168B #, ,RGYA GAR SKAD DU, SHR'I M'A NU DAR R'A MA
MAndALA NO PI KA, BOD SKAD DU, DPAL LDAN RGYA CHE BA ZHES BYA BA'I
DKYIL 'KHOR GYI CHOG ,DPAL RDO RJE CHOS LA PHYAG 'TSAL LO, ,GRU

BZHI RDO RJE 'CHANG CHEN SA, ,GSANG SNGAGS LNGA YIS BSDUS PA YIS,
,RDO RJE THEG PA THOB BYED PAS, ,THEG PA DE LA BDAG PHYAG 'TSAL,
,BRGYA RTZA BCU YI RNAM PA YIS, ,TING NGE 'DZIN GYIS YONGS BSKOR
ZHING, ,DE BZHIN GSHEGS DANG RDO RJE CHE, ,RIN CHEN PADMA SOGS

KYIS BRGYAN, ,SA MCHOG BCU GSUM PA NYID DU, ,SANGS RGYAS THAMS
CAD KYIS BSTAN PA, ,GNYIS SU MED PA'I MTSAN NYID CAN, ,DE LA BDAG
NI SPYI BOS 'DUD, ,BDE GSHEGS KUN LA PHYAG 'TSAL TE, ,RDO RJE
SLOB DPON SLOB MA YI, ,DNGOS GRUB KUN BYED RAB

BSNGAGS PA, ,DKYIL 'KHOR CHOG BSHAD PAR BYA, ,DE LA DANG PO RDO
RJE 'CHANG CHEN PO SLOB DPON SANGS RGYAS KYI CHA LUGS 'DZIN PAR
GYUR PAS BSAM GTAN DANG RJES SU MTHUN PAR RI PHUG GAM CHU BO'AM
RDZING BU LA SOGS PA'I GNAS SU GNAS NAS, GROGS BZANG PA

@169A *, ,DANG LDAN PAS SNGON DU BSNYEN PA BYAS TE, KUN DU BZANG
PO'I SBYIN SREG GI CHO GA'I TSUL GYIS BGEGS THAMS CAD GZHOM PAR
BYA BA DANG, PHYOGS THAMS CAD BCINGS NAS DKYIL 'KHOR GYI SA'I NAM
MKHA' BCING BAR BYAS LA, PHYOGS BCU NA

MTHAR THUG PA MED PA'I DE BZHIN GSHEGS PA RNAMS LA DMIGS LA MCHOD
PA NYI SHU BYA ZHING SNGOM PA GZUNG BA BYAS LA, RDO RJE LTA BU'I
SGRUB THABS KYI CHOGS BDAG NYID BSGRUB PAR BYAS LA, RANG GI
SNYING GAR RDO RJE PADMA BSAMS LA, RDO RJE DBYINGS KYI DKYIL
'KHOR CHEN PO

NAM MKHA' DANG MNYAM PAR SBYOR BAS RDO RJE LA BZHUGS TE GCIG TU
GYUR PA RANG RGYAL BSKYED PAR BYA'O, ,BADZRA DH'A TU RA HAm SA
HAm ZHES BRJOD PA JI SRID MNGON DU MTHONG BAR GYUR PA DE SRID DU
BSGOM PAR BYA'O, ,DE LTAR RDO RJE DBYINGS KYI DKYIL 'KHOR CHEN PO
GRUB PAR GYUR PA'I

PHYAG RGYA NI 'DI RNAMS KYIS BYA STE, AOm SARBA TA TH'A GA TA
MUshtI HAm, AOm BADZRA SATVA MUshtI AA, AOm BADZRA RATNA MUshtI
TR'Am, AOm BADZRA DHARMA MUshtI KHAm, AOm BADZRA KARMA MUshtI
HAm, BSGOM PAR MI NUS PA NI RNAM PAR SNANG MDZAD LA SOGS PA TSIG
TZAM GYIS DMIGS PA LA LTA SUM CU RTZA BDUN GYI SNYING

PO RE RE ZHING 'BUM BZLAS TE, DE LTA BUS KYANG DKYIL 'KHOR CHEN
PO 'GRUB PAR 'GYUR RO, ,DE NAS GZUNGS KYI DKYIL 'KHOR CHEN PO
SGRUB PAS NI GSANG BA'I PHYAG RGYA BCINGS NAS GZUNGS KYI DKYIL
'KHOR DU 'GYUR RO, ,DE RNAMS KYI PHYAG RGYA NI 'DI YIN TE, SNYING
PO DANG SNGAGS

DANG PHYAG RGYA DANG SNGAGS DANG RIG PAR BSHAD PA DKYIL 'KHOR
DANG BCAS PAR GZUGS BRNYAN GYI DKYIL 'KHOR GYI PHYAG RGYA DE'I
NANG NA CHUD PAR BSAMS LA, SO SO'I RIG SNGAGS 'BUM MA MA KHRI BZLA
BA'AM, JI SRID GZUNGS KYI DKYIL 'KHOR GRUB PA DE SRID DU BSGOM
PAR

BYA'O; ,DE LA DE RNAMS KYI PHYAG RGYA NI 'DI YIN TE, RDO RJE
BCING BA DAM BCAS TE, ,GUNG MO MYU GU BZHIN DU GSHIB, ,MTHE'U
CHUNG DANG MDZUB MO BSGRENGS, ,DAM TSIG MCHOG GI DAM TSIG GO, ,DE
LTAR GZUNGS KYI DKYIL 'KHOR BSGRUBS NAS, YE SHES KYI DKYIL 'KHOR
BSGRUB

@169B PAR BYA STE, RDO RJE PHRA MO'I SBYOR BA YIS, ,SHIN TU MNYAM
GZHAG BSGOMS NAS NI, ,DKYIL 'KHOR RDO RJE PHRA MO DANG, ,TING DE
'DZIN NI DBANG BSGYUR BA'O, ,DE NAS LAS KYI DKYIL 'KHOR BSGRUB
PAR BYA STE, RDO RJE KHU TSUR GNYIS BCINGS NAS, ,DE YIS RDO RJE
BRTAN PAR BZUNG, ,

MTHE BONG MTHE'U CHUNG BCINGS PA NI, ,RDO RJE LAS MCHOG DKYIL
'KHOR RO, ,DE LTAR BYAS NAS DKYIL 'KHOR BRI BAR BYA STE, DE LA
RGYAL POS NI KHRU BRGYA'AM KHRU LNGA BCU PA BYA'O, ,BLON PO'AM
BLON PO CHEN POS NI KHRU LNGA BCU PA'AM NYI SHU RTZA LNGA PA'O,
,CHOD DPON NAM DED DPON GYIS NI KHRU NYI SHU RTZA LNGA

PA'AM DE'I PHYED DO, ,SGRUB PA POS NI KHRU BCU GNYIS PA'AM KHRU
DRUG PA'O, ,DE LAS CHUNG BAR NI MI BYA'O, ,DE NAS SA GZHI YONGS
SU GZUNG BAR BYA STE, GTZUG LAG KHANG DANG GRONG RDAL DANG, ,KUN
DGA' GRONG NGAM GRONG KHYER NI, ,GANG ZHIG SHAR DANG BYANG DU
LTA, ,LHO DANG NUB TU MA

YIN NO; ,SHIS SHING SNGON NI YONGS BRTEN PA'I, ,SA NI MKHAS PAS
BGROD PAR BYA, ,YANG NA YID NI DGA' GYUR PA, ,GANG YIN DER NI
BRTZAM PAR BYA, ,DER SA GZHI'I DBUS SU YI GE HAm GIS ZHI BA'I
SBYIN SREG BYA'O, ,DE NAS SA GZHI YONGS SU GZUNG BAR BYA STE, RDO
DANG BONG BA SHING

RUL PA LA SOGS PA BSAL BAR BYAS NAS, CHU'I DRI ZHIM POS YONGS SU
DGANG NGO, ,DE NAS LEGS PAR BCAGS TE SHAR DANG BYANG DU GZHOL BA,
KHANG PA BRTZEGS MA'I NANG DU CHUD PA, PHYOGS BZHI NAS RTA BABS
KYI PHYI ROL DU SHING GI DRAL SGOS BSKOR CING SHING DRAL SGO PA
ZHIS NYE BAR

MDZES PAR BYAS PAS DKYIL 'KHOR GYIS GZHI LHAG PAR MDZES PAR BYAS
PA GYUR TE, SA YONGS SU GZUNG BA'I CHO GA'O, ,DER SA'I DBUS SU
SEMS DPA'I SKYIL MO KRUNG GI GNAS PAS 'DUG LA, BSAM GTAN BZHI'I
RIM BZHIN DMIGS NAS 'OG MIN GYI GNAS SU 'DUG STE,

MI G-YO BA'I TING NGE 'DZIN LA DMIGS TE, TING NGE 'DZIN DE LAS
LANGS NAS, SEMS SO SOR RTOG PA LA SOGS PA'I RIM GYIS RNAM PAR
SANGS RGYAS NAS RI'I RGYAL PO RI RAB KYI STENG DU RDO RJE RTZE MO
KHANG PA BRTZEGS PA NAS RNAM PAR SNANG MDZAD LA SOGS PA'I DE
BZHIN GSHEGS PA LNGA

@170A *, ,RNAMS BSGOM PAR BYA STE, 'DI NI DANG POR SBYOR BA'I
TING NGE 'DZIN NO, ,DE NAS RNAM PAR SNANG MDZAD DU BDAG NYID
BSGOMS LA RDO RJE SEMS DPA' LA SOGS PA BSKYED DE RDO RJE BSDU BA
BYAS NAS RANG GI SNYING GAR GNAS PA'I RDO RJE SEMS DPA' LA MTSAN
BRGYA

RTZA BRGYAD KYIS BSTOD PAR BSGOM PA NI, DKYIL 'KHOR GYI RGYAL
PO'I TING NGE 'DZIN TO, ,DE NAS RI'I RGYAL PO RI RAB KYI STENG
NAS BABS TE DKYIL 'KHOR SA GZHI'I DBUS SU LAS RGYAL MCHOG GI TING
NGE 'DZIN BSGOM PAR BYA STE, BSKYED PA'I RIM PAS 'DUG NAS RNAM

PAR SNANG MDZAD LA SOGS PA'I GNAS SU RDO RJE SEMS DPA' BSGOMS LA,
DE'I SNGAGS DANG PHYAG RGYA LAN CIG BYIN GYIS BRLAB PA BYAS LA,
DE NYID KYI PHYAG RGYAS DKYIL 'KHOR DE'I STENG DU NAM MKHA' LA
BSGOM MO, ,KUN DU RNAM PAR BLTAS NAS NI, ,RDO RJE SEMS DPA'

ZHES BRJOD NAS, ,BSGYINGS PA'I TSUL GYIS YONGS SU BSKOR, ,DE NAS,
SEMS DPA' CHEN PO BCU DRUG GI, ,SNGAGS KYIS BTAB PA'I THIG SKUD
NI, ,SAR PA LAS NI BKAL NAS NI, ,TSAD DANG MTHUN PAR MDZES PA
YIS, ,THIG GI MKHAS PAS CI NUS KYIS, ,DKYIL

'KHOR GYI NI THIG GDAB BO, ,DE NAS THIG GI PHYAG RGYA DANG SNGAGS
NI 'DI YIN TE, RDO RJE PHYAG RGYAS THIG BZUNG NAS, ,DANG POR
DKYIL 'KHOR THIG GDAB BO, ,BYI NAS THIG BZUNG BYA BA NI, ,JI LTA
BAS NI THIG GDAB BO, ,SNGAGS NI, AOm BADZRA SA MA YA S'U TRA MA
TI KRA MA H'Um,

DE NAS SHAR DU MNGON PAR PHYOGS LA THIG BRKYANG LA SLOB MA NUB TU
LTA BAS THIG BRI BA DANG, SLOB DPON LHO PHYOGS SU MNGON PAR
PHYOGS NAS BRKYANG LA, SLOB MA BYANG PHYOGS SU MNGON PAR PHYOGS
LA BRE BAR BYA'O, ,DE YANG, PHYOGS KUN MNYAM PAR BYAS NAS NI,
,MKHAS

PAS DKYIL 'KHOR THIG GDAB STE, ,SHAR DANG NUB DANG BYANG DANG
LHO, ,PHYOGS BZHI'I THIG GI DKYIL 'KHOR BRGYAD, ,CES LUNG LAS
GSUNGS PA'O, ,DE BZHIN DU NANG GI DKYIL 'KHOR LA NI CHA BRGYAD DU
BRTAG GO, ,DE NAS CHOG 'DI YIS NI, ,KUN NAS ZUR BZHI LEGS

@170B PAR BYAS, ,PHYOGS BZHIR YONGS SU BSKOR NAS NI, ,SNGAGS SHES
PAS NI GNAS BYA BA, ,DBUS KYI GNAS NI SPANGS NAS SU, ,ME YI
PHYOGS SU GNAS NAS NI, ,SNGAGS PAS SNGAGS PHYOGS SHES PA YIS,
,SNGA MA BZHIN DU SRAD BU BRE, ,DE NAS CHO GA SHES PA YIS, ,

DBANG LDAN PHYOGS SU LEGS PAR BYA, ,DER NI NUB TU MNGON PHYOGS
NAS, ,BYANG PHYOGS SU NI BRE BAR BYA, ,DE NAS DE NI DBANG LDAN
MCHOG ,YANG NI RLUNG GI PHYOGS SU GNAS, ,LHO YO PHYOGS SU MNGON
PHYOGS PAS, ,NUB KYI PHYOGS SU BRE BAR BYA, ,GNAS DE YONGS SU
SPANGS

NAS NI, ,BDEN BRAL GYI NI PHYOGS SONG NI, ,DE NAS JI SRID NUB
PHYOGS KYI, ,SPYOD YUL BAR DU BRE BAR BYA, ,ZHES 'KHOR LO MCHOG
LA SOGS PAS BSRUNG BA YIN NO, ,GRU BZHIR BGYI ZHING SGO BZHI
DANG, ,RTA BABS BZHIS NI MDZES BGYIS LA, ,THIG BZHI DANG NI,

LDAN GYUR PA, ,DAR DANG ME TOG PHRENG BAS BRGYAN, ,GRU BZHI
PHYOGS NI THAMS CAD DANG, ,SGO KHYUD KYI NI NANG RNAMS SU, ,RDO
RJE RIN CHEN SBRAS PAR NI, ,DKYIL 'KHOR PHYI RIM THIG GDAB BO,
,DKYIL 'KHOR PHYI RIM GYI NANG DU, ,BYANG CHUB SEMS DPA' THAMS
CAD DANG,

LDAN PAR 'KHOR LO BRE BAR BYA'O, ,'KHOR LO DE'I NANG DU RDO RJE'I
THIG GIS YONGS SU BSKOR BAR BYA'O, ,SGO NI, ZUR BZHI PA LA SGO
BZHI STE, ,SGO NI 'KHOR LO'I BRGYAD CHA LA, ,DE BZHIN GSHEGS PA
THAMS CAD KYIS, ,RTEN CING 'BREL PA SNGAGS PA YIN, ,NOR BU CHEN
PO'I

RIN PO CHES SO SOR SPRAS PA'I DRIL BU KHA DOG SNA TSOGS PAS BTAGS
PA'I RLUNG GIS BSKYOD PA DAR DANG, ,'PHAN DANG, ME TOG DANG
PHRENG BA DANG DRA BA DANG, DRA BA PHYED PA DANG, ZLA BAS NYE BAR
MDZES PAR BYAS PA'I KHYAMS KYIS BSKOR BA'I DKYIL 'KHOR KUN DU
BRES

PA LA; DE'I RIM PA'I NANG DU ZHUGS LA 'KHOR LO 'DRA BA'I THIG GIS
YONGS SU BSKOR BAR BYA'O, ,KA BA BRGYAD KYIS MDZES BYAS PA, ,RDO
RJE KA BA'I NANG LOGS SU, ,ZLA BA'I DKYIL 'KHOR LNGAS BRGYAN LA,
,DBUS KYI DKYIL 'KHOR DBUS SU NI, ,SANGS RGYAS KYI NI

@171A *, ,GZUGS BZHAG CING, ,SANGS RGYAS KUN GYI PHYOGS KUN GYI,
,DKYIL 'KHOR RNAMS KYI DBUS RNAMS SU, ,RIM BZHIN DU NI DAM TSIG
MCHOG ,BZHI PO LEGS PAR GZHAG PAR BYA, ,DKYIL 'KHOR BZHI PO DE
DAG TU, ,RDO RJE GOM PAS SONG NAS SU, ,MI

G-YO BA YI DKYIL 'KHOR DU, ,RDO RJE 'DZIN SOGS BCAS PAR GZHAG
,RIN CHEN 'BYUNG LDAN DKYIL 'KHOR DU, ,RDO RJE SNYING SOGS RDZOGS
PAR GZHAG ,TSE DPAG MED PA'I DKYIL 'KHOR DU, ,RDO RJE SPYAN SOGS
RDZOGS PAR GZHAG ,GDON MI ZA BA'I DKYIL 'KHOR DU, ,RDO RJE

RGYA GRAM LA SOGS GZHAG ,'KHOR LO YI NI NANG LOGS SU, ,RDO RJE LHA MO
RNAMS KYANG GZHAG ,DKYIL 'KHOR PHYI YI GRVA RNAMS SU, ,SANGS
RGYAS MCHOD PA RNAMS KYANG GZHAG ,SGO RNAMS KUN GYI NANG DU NI,
,SGO SRUNG BZHI YANG GZHAG PAR BYA, ,DKYIL 'KHOR PHYI RIM

PHYOGS SU NI, ,SEMS DPA' CHEN PO RNAMS KYANG GZHAG ,'JUG GAM PHYI
ROL 'BYUNG BA NA, ,RI MO'AM RDO RJE SRAD BU DAG ,YID KYIS BRDEG
PA BYAS NA NI, ,DE NI DAM TSIG NYAMS MI 'GYUR, ,AOm BADZRA BE G'A
KRA MA H'Um, DE LA RGYAL PO'I NI RIN PO CHE LNGA'I PHYE MAS DKYIL
'KHOR BRI'O, ,

BLON PO CHEN PO DANG MDUN BLON GYIS NI RIN PO CHE'I PHYE MA DANG
BSRES PA'AM, 'BRAS S'A LU'I PHYE MAS SO, ,DED DPON LA SOGS PA NI
'BRAS BTAGS PA'I PHYE MAS SO, ,SGRUB PA POS NI 'BRAS KYI PHYE MA
NYID BSNGAGS PA YIN NO, ,GUR GUM LA SOGS PA'I PHYE MA DRI ZHIM
PO'I KHU BAS

SAM TSON LNGAS BTZO'O, ,DE NAS DANG POR NI SNGON PO DGYE'O, ,DE
NAS NI GSER DANG PADMA R'A GA DANG MA RGAD DANG MU TIG DGYE STE,
DE YANG, SNGON PO THOG MAR GTANG BAR BYA, ,DE NAS SER PO GTANG
BAR BYA, ,DE YI 'OG TU DMAR PO STE, ,DE YI 'OG TU LJANG GU GTANG,
,KUN GYI NANG ROL

DKAR PO STE, ,TSON GYI CHO GA DE LTAR BSHAD, ,YANG NA, YUNG BA
DANG RGYA SKYEGS DANG, RNAMS MCHOG STE, TSON NI BZHI POS BTZO BAR
BYA, ,LNGA LA DKAR PO'I RANG BZHIN STE, MNYAM PAS KUN DU 'GRUB
PAR 'GYUR, ,DE LA TSON BZLAS PA'I PHYAG RGYA DANG SNGAGS NI 'DI
YIN TE, RDO RJE

@171B KHU TSUR GNYIS LAS NI, ,MDZUB MO GNYIS NI LEGS SBYAR BA,
,BYAS NAS TSON RTZI THAMS CAD NI, ,'BAR BA'I LTA BAS DGUG PAR
BYA, ,AOm BADZRA TZI TRA SA MA YA H'Um, TSON LA YANG SEMS DPA'
CHEN PO BCU DRUG GZHAG PAR BYA'O, ,KUN DU BZANG PO'I SBYIN SREG
GI SKABS SU 'JUG

PA'I CHO GA DAM TSIG MCHOG GI PHYAG RGYA NAS BRTZAMS TE, SEMS
DPA'I RDO RJE LCAGS KYU'I NANG DU BSHAD PAS 'DIR MA SMRAS SO, ,DE
YI SANGS RGYAS THAMS CAD NI, ,RDO RJE SEMS DPA' LA SOGS PAS,
,DKYIL 'KHOR THAMS CAD GANG BA RNAMS, ,DKYIL 'KHOR RNAMS SU

'DUS PAR 'GYUR, ,DE NAS RDO RJE SEMS DPA' YI, ,PHYAG RGYA CHEN PO
SGOM BYED CING, ,MING BRGYA RTZA BRGYAD DAM PA YI, ,CUNG ZAD RAB
TU BRJOD PAR BGYI, ,DE NAS 'DUS PA DGYES PA NAS, ,DE BZHIN GSHEGS
RNAMS BRTAN PAR 'GYUR, ,RDO RJE SEMS DPA' RAB 'GRUB PA, ,

GRUB PA NYID DU NYE BAR GNAS, ,DE NAS PHYAG RGYA DANG SNGAGS 'DIS
SGO DBYE BAR BYA STE, RDO RJE KHU TSUR GNYIS LAS NI, ,MDZUB GNYIS
DAM SBYAR GAN RKYAL GZHAG ,SHIN TU KHROS PAS RNAM DBYE BA, ,SGO
DBYE BA YI MCHOG YIN NO, ,DE NAS RDO RJE SLOB DPON NI, ,MNYAM
BZHAG DBUS

SU GNAS GYUR PA, ,YID KYIS DBYE BAR BYA BA NYID, ,RDO RJE'I SGO
NI BZHI PA'O, ,DE LA SGO DBYE BA'I SNGAGS NI 'DI YIN TE, AOm
BADZRA AUDGHA tA YA SA MA YA BRA BE SHA YA H'Um, DE NAS SGO RNAMS
THAMS CAD DU, ,LCAGS KYU LA SOGS PA BGYIS NAS, ,LAS CHEN MCHOG GI
PHYAG RGYA YIS,,

DAM TSIG RNAMS NI GZHAG PAR BGYI, ,RDO RJE LTA BUR BSGRUB PA'I
CHO GAS RNAM PAR SNANG MDZAD LA SOGS PA, PHYAG RGYA CHEN PO LEGS
PAR BSGRUB NAS LAS KYI PHYAG RGYA GZHAG PAR BYA STE, DAM TSIG
MCHOG GI PHYAG RGYAS DANG, ,SEMS DPA' RDO RJE LA SOGS PA DE LTAR

SEMS DPA' CHEN PO SGRUB PA DZA: H'Um BAm HO:, ZHES BRJOD CING, DE
NAS SANGS RGYAS LA SOGS PA, ,SEMS DPA' CHEN PO KUN BSDU PA,
,SPYAN DRANGS NAS NI RAB TU GZHUG ,BCINGS NAS DE YI DBANG DU
'GYUR, ,DE NAS MCHOD PA BYA STE, GAL TE RGYAL PO NOR CHE BA YIN
NA

@172A *, ,DES RIN PO CHE SNA BDUN GYI RGYU LAS BYUNG BA'I BUM PA
BRGYA'AM, NYI SHU'AM RTZA LNGA'AM, BCU DRUG GAM, BRGYAD DAM,
LNGA'AM, THA NA RIN PO CHE LAS BYAS PA'I BUM PA GCIG BYAS LA,
LHAG MA DAG NI ZANGS DANG SA DAG LAS BYA'O, ,BLON PO LA SOGS PA

RNAMS KYIS NI LONGS SPYOD DANG RJES SU 'TSAM PAR BYA'O, ,DE LA
BUM PA'I MTSAN NYID NI MCHU 'PHYANG BA MGRIN PA RING BA LTO BA
CHE BA MGRIN PA RAS KYIS DKRIS PA KHA 'BRAS BUS BKANG BA, RIN PO
CHE DANG SMAN DANG, 'BRU DANG, SPOS CHUS YONGS SU GANG BA BYAS
NAS GSANG SNGAGS

KYI BSNYEN PA BYA'O, ,DE LA GSANG SNGAGS NI 'DI YIN TE, AOm
BADZROD KA H'Um, RNAM PAR RGYAL BA'I BUM PA NI RDO RJE BYIN GYIS
BRLAB PA'I ME TOG GI YAL GAS BZLAS BRJOD STONG BYAS LA, BDAG PO'I
GNAS SU GZHAG GO, ,BUM PA GZHAN RNAMS NI BZLAS BRJOD BRGYA BYAS
LA,

SGO DANG MTSAMS LA SOGS PA BRGYAD DU GZHAG PAR BYA'O, ,GDUGS DANG
RGYAL MTSAN DANG BA DAN DAG NI 'BUM TZAM BYA STE, STONG LAS NYUNG
BAR MI BYA'O, ,SPOS LA SOGS PA PHYI'I MCHOD PA RNAMS LA NI SNGAR
RANG GIS MNGON PAR GDAB PAR BYA'O, ,MAR ME'I SDOD BU DANG SPOS
KHANG DANG,

MAL STAN LA SOGS PA NI 'BUM LAS LHAG PAR 'BUL TE, STONG LAS NYUNG
BAR MI BYA'O, ,BLON PO LA SOGS PAS NI 'BYOR PA DANG RJES SU MTHUN
PAR 'BUL BAR BYA'O, ,RTA DANG GLANG PO DANG BA LANG GI TSOGS SHIN
TU BRTAGS BA RNAMS KYANG 'BUL BAR BYA'O, ,RTA BABS DRIL BU

LA SOGS PA DANG LDAN PA JI SNYED PA LAS KYANG BYA'O, ,DE NAS BDAG
NYID CHEN PO RNAMS, ,GSANG BA'I MCHOD PAS MNYES BGYIS LA, ,SEMS
CAN DON KUN 'GRUB PA'I PHYIR, ,THAMS CAD MDZOD CES GSOL BA GDAB,
,GSOL BA BTAB NAS PHYI ROL DU, ,RDO RJE RTZE MO'I

RGYUD KYI SNGAGS KYIS PHYI ROL TU GTOR MA BYIN LA, NYE REG BYAS
LA NANG DU ZHUGS TE CHO GA LHAG PA DANG MA TSANG BA RNAMS NYE BAR
ZHI BAR BYA BA'I PHYIR ZHI BA'I SBYIN SREG BYAS NAS, PHYAG RGYA
DANG PHYAG RGYA'I LAN DANG SLOB MA DANG LHAN CIG TU DKYIL 'KHOR
BSTAN PAR BYA'O, ,PHYAG RGYA NI

@172B 'DI YIN TE, GANG GI TSE RDO RJE SEMS DPA' STON PA NA, SLOB
MAS KYANG RDO RJE KHU TSUR NYE BAR BSTAN PAR BYA'O, ,GAL TE RGYAL
PO STON PA NA, RDO RJE GNOD SBYIN NYE BAR BSTAN PAR BYA'O, ,GANG
GIS RDO RJE CHAGS PA STON PA NA RDO RJE BSRUNG BA NYE BAR BSTAN
PAR BYA'O, ,RDO RJE GNOD SBYIN

STON PA NA RDO RJE LAS NYE BAR BSTAN PAR BYA'O, ,PHYAG RGYA RANG
GI GNAS SU BKROL LA THAL MO MNYAM PAS MNYES PAR BYA'O, ,GANG GI
TSE RDO RJE SMRA BA STON PA NA RDO RJE RIN CHEN NYE BAR BSTAN PAR
BYA'O, ,GANG GI TSE RDO RJE 'KHOR LO STON PA NA RDO RJE GZI BRJID
NYE BAR BSTAN PAR

BYA'O; ,GANG GI TSE RDO RJE RNON PO STON PA NA RDO RJE RGYAL
MTSAN NYE BAR BSTAN PAR BYA'O, ,GANG GI TSE RDO RJE CHOS STON PA
NA RDO RJE BZHAD PA NYE BAR BSTAN PAR BYA STE, PHYAG RGYA BKROL
ZHING RANG BZHIN GYI GNAS SU THAL MO NGES PAR BCINGS TE, DE LTAR
BYAS PAS NI DKYIL 'KHOR DU RDO RJE

'DZIN PA LA SOGS PA BYIN GYIS RLOB PAR MDZAD PAR 'GYUR RO, ,DKYIL
'KHOR THAMS CAD DU RDO RJE SLOB DPON GYI LAS YIN NO, ,DKYIL 'KHOR
GYI LAS NI ZLA BA NYA NAS BRTZAMS NAS PHYI MA'I ZLA BA NYA'I BAR
RAM, TSES GCIG NAS BRTZAMS NAS ZLA BA NYA'I BAR RAM BCU

GNYIS NAS BRTZAMS NAS NYA'I BAR RAM PHYAG RGYA GCIG PA'I DKYIL
'KHOR NI NYIN MTSAN GCIG GIS BYA'O, ,DE NAS SLOB DPON MTSAN NYID
DANG LDAN PA YONGS SU BZUNG NAS LHAG PAR GNAS PAR BYA STE GZHUG
PAR BYA'O, ,PHYAG NA RDO RJES BYIN BRLABS SHING, ,DE BZHIN DAD
PAS

BSGRUB PA DANG, ,BYANG CHUB SEMS DANG 'GRO DON GYIS, ,BYANG CHUB
SEMS DPAR 'GYUR BAS NA, ,DAG PA'I CHOS KYI RJES 'JUG PA, ,THEG PA
CHE LA LHAG MOS PAS, ,THAMS CAD DU NI KUN 'GRUB 'GYUR, ,ZHES BYA
BAS RDO RJE SLOB DPON MTSAN NYID DANG LDAN PAS SLOB MA YONGS SU

GZUNG ZHING SNOD DU RUNG BAR BYA'O, ,DE NAS SLOB DPON GYIS RIGS
KYI BU SMROS SHIG CES BRJOD PAR BYA'O, ,SLOB MAS KYANG, BYANG
CHUB SEMS NI BLA MED PAS, ,RDO RJE SLOB DPON BDAG LA STZOL,
,SANGS RGYAS RNAL 'BYOR SDOM PA LA, ,TSUL KHRIMS KYI NI BSLAB PA
DANG, ,

@173A *, ,DGE BA'I CHOS NI SDUD BA DANG, ,SEMS CAN DON BYED TSUL
KHRIMS GSUM, ,SANGS RGYAS KUN NI BRTUL ZHUGS CHE, ,SANGS RGYAS
CHOS DANG DGE 'DUN DANG, ,DKON MCHOG GSUM YANG BDAG LA STZOL,
,RDO RJE DRIL BU PHYAG RGYA DANG, ,SLOB DPON DAG KYANG BDAG

'TSAL LO, ,RDO RJE RIGS MCHOG CHEN PO YI, ,SLOB DPON DU YANG BDAG
'GYUR GYI, ,RIN CHEN RIGS MCHOG CHEN PO YI, ,SDOM PA DAG KYANG
BDAG LA STZOL, ,PADMA'I RIGS MCHOG DAG PA YANG, ,SDOM PA BDAG LA
STZAL DU GSOL, ,DE BZHIN LAS KYI RIGS CHEN LA, ,SEMS

CAN KUN GYI DON GYI PHYIR, ,MGON POS BDAG LA SDOM PA STZOL, ,ZHES
BRJOD PAR BYA STE, DE LTAR YONGS SU BZUNG NAS LHAG PAR GNAS PAR
BYA STE, SNYING GA DANG SPYI BOR DE BZHIN DU BSAMS LA, KHU TSUR
G-YAS PAS RDO RJE BZUNG NAS SNYING GAR BZHAG NA LHAG PAR GNAS

BAR BYAS PAR 'GYUR RO, ,DE NAS SDOM PA SBYIN PAR BYA STE, SANGS
RGYAS DANG BYANG CHUB SEMS DPA' THAMS CAD BDAG LA DGONGS SU GSOL,
BDAG MING 'DI ZHES BYA BA DUS 'DI NAS BZUNG STE, BYANG CHUB
SNYING PO LA MCHIS KYI BAR DU, JI LTAR DUS GSUM MGON PO RNAMS,,

BYANG CHUB TU NI NGES BYAS PA'I, ,BYANG CHUB SEMS NI BLA MED PAS,
,DAM PA BDAG GIS BSKYED PAR BGYI, ,SANGS RGYAS RNAL 'BYOR SDOM PA
LA, ,TSUL KHRIMS KYI NI BSLAB PA DANG, ,DGE BA'I CHOS NI SDUD PA
DANG, ,SEMS CAN DON BYED TSUL KHRIMS GSUM, ,DE BZHIN

BRTAN PAR GZUNG BAR BGYI, ,SANGS RGYAS CHOS DANG DGE 'DUN TE,
,BLA NA MED PA'I DKON MCHOG GSUM, ,DENG NAS BRTZAMS TE GZUNG BAR
BGYI, ,NAM DU YANG NI MI SPONG NGO, ,RDO RJE RIGS MCHOG CHEN PO
LA, ,RDO RJE DRIL BU PHYAG RGYA YANG, ,YANG DAG NYID DU GZUNG BAR

BGYI; ,SLOB DPON DAG KYANG GZUNG BAR BGYI, ,RIN CHEN RIGS MCHOG
CHEN PO YI, ,DAM TSIG YID DU 'ONG BA LA, ,NYIN RE BZHIN DU DUS
DRUG TU, ,SBYIN PA RNAM BZHI RAB TU SBYIN, ,BYANG CHUB CHEN PO
LAS BYUNG BA, ,PADMA'I RIGS MCHOG DAG PA LA, ,PHYI NANG GSANG BA

@173B THEG PA GSUM, ,DAM PA'I CHOS NI GZUNG BAR BGYI, ,LAS KYI
RIGS MCHOG DAG PA LA, ,SDOM PA THAMS CAD LDAN PAR NI, ,YANG DAG
NYID DU GZUNG BAR BGYI, ,MCHOD PA'I LAS KYANG CI NUS BGYI, ,BYANG
CHUB SEMS NI BLA MED PA, ,DAM PA BDAG GIS BSKYED PAR

BGYI; ,SEMS CAN KUN GYI DON GYI PHYIR, ,BDAG GIS SDOM PA MA LUS
GZUNG, ,MA BSKAL BA RNAMS BSGRAL BAR BGYI, ,MA GROL BA NI BDAG
GIS DGROL, ,DBUGS MA PHYIN PA DBUGS DBYUNG ZHING, ,SEMS CAN MYA
NGAN 'DAS LA DGOD, ,DE LTAR SDOM PA 'DZIN

NUS PA DE LA NI DKYIL 'KHOR DU GZHUG PAR BGYI'O, ,DKYIL 'KHOR
'DRI BA LA GAL TE BGEGS BYUNG BAR GYUR NA, DE'I TSE RDO RJE GNOD
SPYIN GYI SNGAGS 'BUM BZLAS PA'I PHUR BUS BGEGS THAMS CAD LA GDAB
PAR BYA STE, DKYIL 'KHOR GYI SA'I DBUS SU PHUR BUS GDAB BO, ,

PHYI'I DKYIL 'KHOR GYI RGYAB TU LCAGS RI'I THIG GDAB, DE'I RGYAB
TU 'OD KYI DKYIL 'KHOR GYI RGYAB KYI PHYI ROL TU LHA'I DBANG PO
BRGYA BYIN LA SOGS PA'I BGEGS RDO RJE LCAGS KYU LA SOGS PAS BKUG
LA BCINGS TE PHUR BUS GDAB, SHAR LHO'I MTSAMS SU NI ME'I BGEGS

SO; ,LHOR NI YI DAGS KYI BGEGS SO, ,LHO NUB TU NI SRIN PO LA SOGS
PA'I BGEGS SO, ,NUB TU NI KLU LA SOGS PA'I BGEGS SO, ,NUB BYANG
TU NI RLUNG GI BGEGS SO, ,BYANG DU NI GNOD SBYIN LA SOGS PA'I
BGEGS SO, ,BYANG SHAR DU NI 'BYUNG PO'I BGEGS SO, ,

GSANG SNGAGS 'DI PHUR BUS GDAB BO, ,AOm BADZRA K'I LI SARBA BI
GHN'Am BANDHA H'Um PHAt, RDO RJE SPYAN DANG RDO RJE ME LTAR RAB
TU PHUR BUS BSRUNG BAR BYA'O, ,RDO RJE GNOD SBYIN GYIS STENG DU
NAM MKHA' BCING NGO, ,RDO RJE 'JIGS BYED RDO RJE SPYAN DANG RDO
RJE BSDAMS PA'I STENG DU RDO RJE DRA BA BYAS

TE; DE YANG, SEMS CAN 'TSE BAR BYED PA DANG, ,SDIG PA MED KYIS
KHYED MA 'JIGS, ,RIG SNGAGS LAS BYUNG DGE BA SBYIN, ,BGEGS NI
RANG GI SEMS LAS BYUNG, ,ZHES GSUNGS PAS SO, ,DKYIL 'KHOR GYI BYA
BA THAMS CAD RDZOGS PA NAS LHA RNAMS JI LTA

@174A *, ,BA BZHIN DU GSHEGS SU GSOL, PHUR BU BTON NAS 'O MAS
BKRUS TE, SEMS CAN THAMS CAD LA DMIGS NAS ZHI BA'I SBYIN SREG
BYA'O, ,SHAR PHYOGS KYI SGOR KHA KHYER GYI PHYI ROL RDO RJE LTA
BU'I KHA KHYER LA BYANG DU MNGON PAR BLTAS NAS, TIL

BSREGS NAS SDIG PA BSREG PAR BYA'O, ,DE BZHIN DU LHO SGOR RIN PO
CHE 'DRA BA'I KHA KHYER LA SHAR DU MNGON PAR BLTAS NAS RGYAS PAR
'DOD PAS 'BRAS KYI SBYIN SREG BYA'O, ,DE BZHIN DU NUB SGOR ZLA BA
KHAM PA LTA BU'I KHA KHYER LA BYANG DU MNGON PAR BLTAS NAS TSE

'PHEL BAR 'DOD PAS D'UR BA'I MYU GU MAR LA SPAGS PA'I SPYIN SREG
BYA'O, ,DE BZHIN DU BYANG PHYOGS KYI SGOR GO CHA 'DRA BA'I KHA
KHYER LA LHO PHYOGS SU MNGON PAR BLTAS NAS BSRUNG BA'I PHYIR, KU
SHA'I MYU GU TIL MAR GYIS BYUGS PA'I SBYIN SREG BYA'O, ,YANG NA

DE BZHIN DU SHAR SGOR KHA KHYER KUN NAS ZLUM PO'I RNAM PA LA TIL
LA SOGS PA'I SBYIN SREG BYA'O, ,THAB KHUNG GI PHYI ROL TU SHAR
NAS BYANG DU BLTA BA DANG, BYANG NAS SHAR DU BLTA BA DANG, LHO
NAS SHAR DU BLTA BA DANG, NUB NAS LHOR BLTA BA DANG, KU SHA BKRAM
LA SBYIN SREG BYA'O, ,

DE YANG DKYIL 'KHOR DE DAG DE NYID NI, ,SU ZHIG GIS NI BRTAG PAR
NUS, ,RANG GI LHA YI SBYOR BA YIS, ,DKYIL 'KHOR BRTAG PA GRUB PAR
'GYUR, ,ZHES BCOM LDAN 'DAS RDO RJE 'CHANG CHEN POS GSUNGS SO,
,SLOB DPON GYIS RAB TU BCUG NAS DKYIL 'KHOR GYI SLOB

DPON GYI LAS RNAMS BSLAB PAR BYA STE, DE NYID NI RDO RJE SLOB
DPON DU DBANG BSKUR BA'I GNAS GSANG BA STE, GSANG BA NI 'DI NYID
DO ZHES BCOM LDAN 'DAS RDO RJE 'CHANG CHEN POS GSUNGS SO, ,DE NAS
RDO RJE SLOB MA'I TSOGS RAB TU BCUG LA, RDO RJE'I CHU LA 'BUM
BZLAS PAS

DBANG BSKUR LA, RDO RJE SLOB DPON NYID THOB PAR 'GYUR TE, 'DI
YANG RDO RJE SLOB DPON DBANG BSKUR BA'I SNGAGS SO, ,AOm BADZROD
KA H'Um 'DIS DBANG BSKUR NA DKYIL 'KHOR THAMS CAD BRI ZHING BDAG
NYID DBANG BSKUR BAS DBANG BSKUR RO, ,GZHAN GYIS NI MA YIN NO,
,DE BZHIN

@174B GSHEGS PA'I RIGS LA SOGS PA'I SLOB DPON GZHAN NI, RDO RJE
SLOB DPON GYI DKYIL 'KHOR DU GZHUG CING DBANG BSKUR BAR BYA'O,
,RDO RJE DBYINGS KYI DKYIL 'KHOR DU RDO RJE SLOB DPON GYI LAS
DANG, SLOB MA GZHUG PA LA SOGS PA'I CHO GA RGYAS PAR NI DE NYID
LAS 'BYUNG BAS

'DIR MA SMRAS SO, ,DE LTA MOD KYI KHYAD PAR CUNG ZAD CIG BSHAD
PAR BYA STE, RDO RJE SLOB DPON GYIS SLOB MA LAS YON BLANG BAR BYA
STE, SLOB MAS KYANG GUS PAS MCHOD YON SNGON DU 'GRO BAS YON DBUL
BAR BYA'O, ,RDO RJE SEMS DPA' LHAG PAR MOS PAS YON GYI MCHOG

RNAMS DBUL BAR BYA'O, ,GANG LA YONGS SU BTANG DGA' GANG, ,DE NI
MCHOG TU BSHAD PA YIN, ,DE LA GAL TE MCHOG 'DOD LA, ,DE YANG NGAN
PA'I YON 'BUL NA, ,KUN GYI SLOB DPON BRNYAS PAS NA, ,DE NI RTAG
TU SDUG BSNGAL THOB, ,RNAM PAR SNANG MDZAD LA SOGS PA DE

BZHIN GSHEGS PA THAMS CAD DU LHAG PAR MOS PAS NI, BU MO SHIN TU
BRGYAN PA'AM, DE BZHIN CHUNG MA SDUG PA DAG ,PHUL NAS RIN GYIS
SLU BA NI, ,SANGS RGYAS BYANG CHUB MCHOG GI YON, ,PHYAG NA RDO
RJE'I NI RIN CHEN RGYAN THAMS CAD KYI MCHOG DANG LDAN PA PHUL NAS
SLAR RIN

GYIS SLU BAR BYA'O, ,'JIG RTEN DBANG PHYUG GIS NI SHIN TU DKAR
BA'I RAS ZUNG NGAM MU TIG GI PHRENG BA BZANG PO'O, ,NAM MKHA'I
SNYING PO'I RTA DANG GLANG PO DKAR PO'AM SHING RTA NOR BU RIN PO
CHE LA SOGS PAS BRGYAN PA'O, ,RDO RJE SNA TSOGS KYI NI YON THAMS
CAD BLANGS LA

CHO GA 'DIS DBANG BSKUR BAR BYA'O, ,DE LA RGYAL PO NI RIN PO CHE
LAS BYAS PA'I DBU RGYAN NO, ,LHAG MA RNAMS NI LUGS MA'AM BCOS MA
BYAS PA'O, ,RDO RJE SEMS DPA'I NI SANGS RGYAS THAMS CAD KYI SKU'I
RIN PO CHE DANG, DAR DPYANGS DANG DBANG BSKUR BA'I DBU RGYAN NO,,

PHYAG NA RDO RJE'I NI RDO RJES DBANG BSKUR BA'I NOR BU'I DBU
RGYAN NO, ,'JIG RTEN DBANG PHYUG GI NI 'OD DPAG TU MED PA'I NOR
BU'I DBU RGYAN NO, ,NAM MKHA'I SNYING PO'I NI RDO RJE RIN CHEN
GYI MYU GU DANG LDAN PA'I DBU RGYAN NO, ,DE BZHIN GSHEGS PA THAMS
CAD KYIS RDO RJE RIN PO

@175A *, ,CHES KHAMS GSUM GYI RGYAL POR DBANG BSKUR BA'I NOR BU'I
DBU RGYAN TE, DBU RGYAN GYI GSANG SNGAGS SNGAR BZLAS BRJOD 'BUM
BYAS LA DBANG BSKUR BA'I DUS SU DBU RGYAN RANG GI GSANG SNGAGS
KYIS LAN BRGYA BZLAS BRJOD BYA'O, ,DE NAS DAR DPYANGS MGO LA

BCINGS NAS RANG GI RDO RJE LAG PAR BZHAG LA, JI LTA BA BZHIN DU
DBANG BSKUR BAR BYA STE, DKYIL 'KHOR THAMS CAD KYI DBANG BSKUR
BA'I CHO GA RGYAS PA'O, ,DE NAS KHYOD DON 'BYUNG BA'I DNGOS GRUB
KYI YE SHES DANG ZHES BYA BA LA SOGS PA BRJOD DO, ,DE NAS DE GANG
MNGON PAR

'DOD PA DE LA SBYIN PAR BYA'O, ,YANG NA PHYAG RGYA CHEN PO BSGRUB
PAR 'DOD NA DE LA RDO RJE LTA BU'I THABS KYI SGRUB PA'I TSUL GYIS
RANG LA SGRUB PA'I THABS NYE BAR BSTAN PAR BYA'O, ,DE NAS RANG GI
GNAS SU PHYAG RGYA BKROL LA DBANG BSKUR BA DANG CHO GA BCINGS PA
DANG, MNYES PAR

BYA BA LA SOGS PA BYAS NAS DAM TSIG GI PHYAG RGYA BCINGS LA GYEN
DU BKROL LA, SEMS CAN LOG PAR LTA BA DANG, SDIG PA'I LAS BYED PA
DANG, BRTZON 'GRUS CHUNG BA DANG, SBYOR BA MED PA DANG, RI MO MI
SHES PA DE DAG GI PHYIR KUN DU BZANG PO'I SBYIN SREG GI CHO

GA'I TSUL GYI RDO RJE SEMS DPA'I DKYIL 'KHOR KHRU BCU PA'I PHYED
KYI PHYAG RGYA BZHI PA'I DKYIL 'KHOR BRI'O, ,YO BYAD THAMS CAD
DANG MI LDAN PA RNAMS DANG, DAM TSIG 'DOD PA RNAMS LA NI PHYAG
RGYA GCIG PA'I DKYIL 'KHOR BRI BAR BYA'O, ,DE BZHIN DU KHAMS GSUM

RNAM PAR RGYAL BA LA SOGS PA'I DKYIL 'KHOR THAMS CAD LA DKYIL
'KHOR THAMS CAD KYI CHO GA'I RJES SU 'BRANGS PA DANG, RANG GI
RTOG PA'I CHO GAS BRI BAR BYA'O, ,DKYIL 'KHOR CHO GA BSDUS PA
LAS, ,BSOD NAMS BDAG GIS BSAGS PA DE, ,DES NI SEMS

CAN MA LUS PA, ,RDO RJE SEMS DPA' MCHOG 'GRUB SHOG ,DPAL LDAN
RGYA CHE BA ZHES BYA BA'I DKYIL 'KHOR GYI CHO GA RDZOGS SO,,