@161B #, ,RGYA
GAR SKAD DU, BI MUKTI M'ARGE DH'U TA GU nA NI RDE SHA N'A MA,

BOD SKAD DU, RNAM PAR GROL BA'I LAM LAS SBYANGS PA'I YON TAN
BSTAN PA ZHES BYA BA, 'PHAGS PA 'JAM DPAL GZHON NUR GYUR PA LA
PHYAG 'TSAL LO, ,DE NAS DE LTAR TSUL KHRIMS RNAM PAR DAG PA'I
RNAL 'BYOR PA SPYOD PA SGRUB PAR 'DOD PA, YON TAN DON DU GNYER
BAS SBYANGS PA'I YON TAN

YANG DAG PAR BLANGS TE 'JUG PAR BYA'O, ,RNAL 'BYOR SPYOD PA'I
SBYANGS PA'I YON TAN YANG DAG PAR BLANGS PA NI RNAM GRANGS DU MAS
YONGS SU RTOG PA'I BZHIN CAN DE 'DI SNYAM DU GANG DAG BYIS PA
BLUN PO MI GSAL BA, MI MKHAS PA DE YANG DNGOS PO 'DI DAG SHES NA
'DOD CHAGS KYI SEMS MI BSKYED NA,

SHES RAB DANG LDAN PA RANG BZHIN CAN LTA SMOS KYANG CI DGOS SNYAM
DU SEMS SO ZHES JI SKAD GANG NGAS BSHAD PA LTA BU'O, ,DON RNAM
PAR NGES PA'I MDO LAS KYANG 'BYUNG STE, DGE SLONG DAG 'DI LA DGE
SLONG DAG DGON PA NA 'DUG KYANG RUNG, SHING DRUNG NA 'DUG KYANG
RUNG, KHANG STONG NA 'DUG KYANG RUNG STE, LUS

'DI NYID LA 'OG GI RKANG MTHIL YAN CHAD SKRA DANG, GLAD PA LA
THUG GI BAR DU MI GTZANG BA RNAM PA SNA TSOGS KYIS GANG BAR YANG
DAG PA JI LTA BA BZHIN DU SO SOR RTOG STE, LUS 'DI LA YOD PA SKRA
DANG, SPU DANG, SEN MO DANG, SO DANG, RDUL DANG, DRI MA DANG,
PAGS PA DANG, SHA DANG, RUS PA DANG,

RGYUS PA DANG, RTZA DANG, MKHAL MA DANG, SNYING DANG, GLO BA
DANG, MCHIN PA DANG, PHO BA DANG, LONG KHA DANG, RGYU MA DANG,
GNYE MA DANG, LGANG PA DANG, SUL MANG DANG, MCHER PA DANG, PHYI
SA DANG, MCHIL MA DANG, RDUL DANG, NGAR SNABS DANG, MCHI MA DANG,
ZHAG DANG, CHU SER DANG,

@162A *, ,RKANG DANG, TSIL DANG, RNAG DANG, BAD KAN DANG, MKHRIS
PA DANG, KHRAG DANG, GLAD PA DANG, GLAD RGYAS DANG, GCIN DANG,
MIG RDUL DANG, RNA SBABS DANG, SEN MO'I DRI MA DANG, LCE'I DRI MA
DAG YOD DE, MI GTZANG BA RNAM PA SNA TSOGS KYIS GANG BAR YANG

DAG PA JI LTA BA BZHIN DU SO SOR RTOG GO, ,DGE SLONG DAG 'DI LTA
STE DPER NA 'BRAS S'A LU DANG, 'BRU DANG, NAS DANG, GRO DANG, MON
SRAN GRE'U DANG, MON SRAN SDE'U DANG, RGYA SRAN DANG, 'BRAS NI
SPA BA DANG, SRAN CHUNG DANG, MON SRAN NE GU DANG, YUNGS KAR
DANG, 'BRU RNAM PA SNA

TSOGS KYIS GANG BA'I SBYANG BA ZHIG KHA GNYI GA PHYE BA DE LA MIG
DANG LDAN PA'I MI ZHIG GIS BLUGS NAS SO SOR RTOG STE, SO SOR
BRTAGS NA 'DI DAG NI 'BRAS S'A LU'O, ,'DI DAG NI 'BRU'O, ,'DI DAG
NI NAS SO, ,'DI DAG NI GRO'O, ,'DI DAG NI MON SRAN GRE'U'O, ,'DI
DAG NI MON SRAN SDE'U'O,,

'DI DAG NI RGYA SRAN NO, ,'DI DAG NI 'BRAS NI SPA BA'O, ,'DI DAG
NI SRAN CHUNG NGO, ,'DI DAG NI MON SRAN NE GU'O, ,'DI DAG NI TIL
LO, ,'DI DAG NI 'BRAS DRUS PA'O, ,'DI DAG NI YUNGS KAR RO ZHES
BYA BAR SHES SO, ,DGE SLONG DAG DE BZHIN DU DGON PA NA 'DUG KYANG
RUNG, SHING DRUNG NA

'DUG KYANG RUNG, KHANG STONG NA 'DUG KYANG RUNG STE, LUS 'DI NYID
LA 'OG GI RKANG MTHIL YAN CHAD NA SKRA DANG, GLAD PA LA THUG GI
BAR DU MI GTZANG BA RNAM PA SNA TSOGS KYIS GANG BAR YANG DAG PA
JI LTA BA BZHIN DU SO SOR RTOG CES GSUNGS SO, ,DPAS BYIN GYIS
ZHUS PA'I MDO LAS KYANG, 'DI LA BYANG

CHUB SEMS DPA' LUS 'DI THOG MA'I DANG THA MA'I RGYU LA SO SOR
BRTAG PAR BYA'O, ,PHA MA'I KHU CHU DANG KHRAG 'DUS PA LAS BYUNG
STE, LUS 'DI LA KHU CHU DANG, KHRAG NI LUS KYI THOG MA'I RGYU YIN
NO, ,THA MA'I RGYU NI ZAS 'DU BA LA SOGS PA STE, KHAM GYIS BZA'
BA ZAS ZOS MA THAG TU BAD KAN GYI GNAS

SU 'GRO'O, ,BAD KAN GYI GNAS SU PHYIN NAS, BAD KAN GYIS RKYANG
RKYANG POR BYAS TE, SHIN TU MI GTZANG BAR 'GYUR RO, ,DE'I 'OG TU
MKHRIS PA'I GNAS SU 'GRO STE, MKHRIS PA'I GNAS SU PHYIN NAS ZHU
ZHING SKYUR POR GYUR TO, ,RLUNG GI GNAS SU 'GRO'O, ,ZHU STE RLUNG
GI GNAS SU PHYIN NAS RLUNG GIS

@162B TSIGS MA LOGS SHIG ,DANGS MA LOGS SHIG TU RNAM PAR BYE STE
TSIGS MA LAS NI GCIN DANG, NGAN SKYUGS LA SOGS TE DRI MA RNAMS
'BYUNG, DANGS MA LAS NI KHRAG TU 'GYUR TE, KHRAG LAS SHA'O, ,SHA
LAS TSIL LO, ,TSIL LAS RUS PA'O, ,RUS PA LAS RKANG NGO, ,RKANG
LAS KHU

CHU'O; ,KHU CHU LAS 'DI LTA STE, DE LTAR THOG MA DANG THA MA'I
RGYU MI GTZANG BA'I PHYIR LUS MI GTZANG BAR BYANG CHUB SEMS DPAS
BSAM PAR BYA'O ZHES GSUNGS SO, ,YANG DE NYID LAS 'BYUNG BA 'DI
LTAR MI GTZANG BA'I LUNG POS LUS LA NI, GZUGS MNGON NGA RGYAL CAN
GANG GUS BYED PA, ,BYIS

PA'I BLO CAN DE NI SNGON BZHIN DU, ,MI SHES NGAN SKYUGS BUM PA
THOGS SHING 'GRO, ,DA YI SNA NAS RNAG GI RNAM PAR 'DZAG ,KHA NAS
DRI MI ZHIM PA RTAG TU 'BYUNG, ,MIG RDUL CHAGS SHING SKYE BO'I
SRIN BU CAN, ,DE LA SU ZHIG CHAGS SHING GUS PAR BYED, ,DPER NA
BYIS PA SOL BA THOGS NAS

SU; ,'DI NI DKAR POR BYA ZHES BDAR KYANG NI, ,DKAR PO'I DNGOS POR
MI 'GYUR ZAD PAR 'GYUR, ,BYIS BLO PHYIN CI LOG GI NGA RGYAL CAN,
,DE LTAR MI GTZANG GTZANG SBRA'I BLO GROS CAN, ,NGA YANG LUS 'DI
GTZANG BAR BYA ZHES TE, ,BSKUS PHYIS 'BAB STEGS BRGYAR NI KHRUS
BYAS KYANG, ,

'CHI BDAG DBANG GIS ZAD 'GYUR GTZANG MI 'GYUR, ,ZHES GSUNGS SO,
,'PHAGS PA DRI MA MED PAR GRAGS PAS BSTAN PA LAS KYANG, DE NAS LI
TZTSA B'I DRI MA MED PAR GRAGS PA TSAD MED PA'I THABS LA MKHAS
PA'I YE SHES DANG LDAN TE YANGS PA'I GRONG KHYER CHEN PO NA GNAS
SHING 'DUG GO, ,

DE THABS LA MKHAS PAS BDAG NYID NA BA LTA BUR GYUR NAS, DE LA NAD
DRI BA'I PHYIR YANGS PA'I GRONG KHYER CHEN PO NAS RGYAL PO DANG,
BLON PO CHEN PO DANG, GZHON NU DANG, 'KHOR DANG, BRAM ZE DANG,
KHYIM BDAG DANG, TSONG DPON DANG, GRONG PA DANG, YUL GYI MI DANG,
DE MA YIN PA'I SROG CHAGS

STONG PHRAG MANG PO NAD 'DRER 'DAS TE, DE LHAGS PA DE DAG LA
LITZTSA B'I DRI MA MED BAR GRAGS PAS 'BYUNG BA CHEN PO BZHI'I LUS
'DI NYID LAS BRTZAMS NAS CHOS STON TE, GROGS PO RNAMS LUS 'DI NI
'DI LTAR MI RTAG PA, 'DI LTAR MI BRTAN PA, 'DI LTAR YID BRTAN DU
MI RUNG BA, 'DI LTAR NYAM CHUNG BA,

@163A *, ,'DI LTAR SNYING PO MED PA, 'DI LTAR ZHIG PA, 'DI LTAR
YUN THUNG BA, 'DI LTAR SDUG BSNGAL PA, 'DI LTAR NAD MANG BA, 'DI
LTAR 'GYUR BA'I CHOS CAN NO, ,GROGS PO DAG 'DI LTAR LUS 'DI NI
NAD MANG PO'I SNOD DE, MKHAS PAS DE LA GNAS PAR MI BYA'O, ,

GROGS PO DAG LUS 'DI NI CANG MI BZOD PA STE DBU BA RDOS BA LTA
BU'O, ,LUS 'DI NI RING DU MI GNAS PA STE, CHU'I CHU BUR LTA BU'O,
,LUS 'DI NI NYON MONGS PA'I SRED PAS BYUNG BA STE SMIG RGYU LTA
BU'O, ,LUS 'DI NI SNYING PO MED PA STE CHU SHING GI PHUNG PO LTA
BU'O, ,KYE MA LUS 'DI NI RUS PA LA RGYUS PAS

'BREL BA STE 'KHRUL 'KHOR LTA BU'O, ,LUS 'DI NI PHYIN CI LOG LAS
BYUNG BA STE SGYU MA LTA BU'O, ,LUS 'DI NI YANG DAG PA MA YIN PA
MTHONG BA STE RMI LAM LTA BU'O, ,LUS 'DI NI SNGON GYI LAS KYIS
GZUGS BRNYAN SNANG BA STE GZUGS BRNYAN LTA BU'O, ,LUS 'DI NI
RKYEN LA RAG LAS PA'I PHYIR BRAG CA

LTA BU'O, ,LUS 'DI NI SEMS 'KHRUGS SHING 'GYES PA'I MTSAN MA STE
SPRIN LTA BU'O, ,LUS 'DI NI SKAD CIG TU 'JIG PA DANG LDAN ZHING
MI GNAS PA STE GLOG DANG MTSUNGS PA'O, ,LUS 'DI NI RKYAN SNA
TSOGS LAS BYUNG BA STE BDAG PO MED PA'O, ,LUS 'DI NI SA DANG 'DRA
STE BYED PA MED PA'O, ,LUS

'DI NI CHU DANG 'DRA STE BDAG MED PA'O, ,LUS 'DI NI ME DANG 'DRA
STE SROG MED PA'O, ,LUS 'DI NI RLUNG DANG 'DRA STE GANG ZAG MED
PA'O, ,LUS 'DI NI NAM MKHA' DANG 'DRA STE RANG BZHIN MED PA'O,
,LUS 'DI NI 'BYUNG BA CHEN PO RNAMS KYI GNAS TE YANG DAG PA MA
YIN PA'O, ,LUS 'DI NI BDAG

DANG BDAG GI MED PA STE STONG PA'O, ,LUS 'DI NI, RTZVA DANG,
SHING DANG, RTZIG PA DANG, BONG BA DANG, MIG YOR LTA BU STE BEMS
PO'O, ,LUS 'DI NI 'KHRUL 'KHOR DANG LDAN PA 'BYUNG STE TSOR BA
MED PA'O, ,LUS 'DI NI RNAG DANG MI GTZANG BA BSAGS PA STE GSOG
PA'O, ,LUS 'DI NI RTAG TU

BYUG PA DANG, MNYE BA DANG, 'JIG PA DANG, 'GYES PA'I CHOS CAN TE
GSOB BO, ,LUS 'DI NI NAD BZHI BRGYA RTZA BZHIS GTZES PA'O, ,LUS
'DI NI RTAG TU RGA BAS ZIL GYIS NON PA STE KHRON PA RNYING PO
DANG 'DRA'O, ,LUS 'DI NI 'CHI BA'I MTHAR THUG PA STE, MTHAR MI
GNAS PA'O, ,LUS

@163B 'DI NI PHUNG PO DANG, KHAMS DANG SKYE MCHED KYIS YONGS SU
ZIN PA STE, GSHED MA DANG DUG DRAG PO DANG, GRONG STONG LTA BU'O,
,KHYED KYIS DE LTA BU'I LUS DE LA SUN PA DANG, SKYO BA BSKYED
CING DE BZHIN GSHEGS PA'I SKU LA MOS PA BSKYED PAR BYA'O, ,GROGS
PO RNAMS DE BZHIN GSHEGS PA'I SKU

NI CHOS KYI SKU STE BSOD NAMS LAS SKYES PA'O, ,DE BZHIN GSHEGS
PA'I SKU NI SBYIN PA LAS SKYES PA, TSUL KHRIMS LAS SKYES PA, TING
NGE 'DZIN LAS SKYES PA, SHES RAB LAS SKYES PA, RNAM PAR GROL BA
LAS SKYES PA, RNAM PAR GROL BA'I YE SHES MTHONG BA LAS SKYES PA,
BYAMS PA DANG,

SNYING RJE DANG, DGA' BA DANG, BTANG SNYOMS LAS SKYES PA, SBYIN
PA DANG, DUL BA DANG, YANG DAG PAR SDOM PA LAS SKYES PA, DGE BA
BCU'I LAS KYI LAM LAS SKYES PA, BZOD PA DANG, DES PA LAS SKYES
PA, BRTZON 'GRUS BRTAN PA'I DGE BA'I RTZA BA LAS SKYES PA, BSAM
GTAN

DANG; RNAM PAR THAR PA DANG, TING NGE 'DZIN DANG, SNYOMS PAR 'JUG
PA LAS SKYES PA, THOS PA DANG, SHES RAB DANG, THABS LAS SKYES PA,
BYANG CHUB KYI PHYOGS KYI CHOS SUM CU RTZA BDUN LAS SKYES PA
DANG, ZHI GNAS DANG, LHAG MTHONG LAS SKYES PA, STOBS BCU LAS
SKYES PA, MI 'JIGS

PA BZHI LAS SKYES PA, SANGS RGYAS KYI CHOS MA 'DRES PA BCO BRGYAD
LAS SKYES PA, PHA ROL TU PHYIN PA THAMS CAD LAS SKYES PA, MNGON
PAR SHES PA DANG, RIG PA LAS SKYES PA, MI DGE BA'I CHOS THAMS CAD
SPONG BA LAS SKYES PA, DGE BA'I CHOS THAMS CAD YANG DAG PAR SDUD
PA LAS SKYES

PA; BDEN PA LAS SKYES PA, YANG DAG PA NYID LAS SKYES PA, BAG YOD
PA LAS SKYES PA'O, ,GROGS PO DAG DE BZHIN GSHEGS PA'I SKU NI DGE
BA'I LAS TSAD MED PA LAS SKYES PA STE, KHYOD KYIS DE LTAR SKU LA
MOS PA BSKYED PAR BYA'O ZHES GSUNGS SO, ,DBANG PHYUG GI GNAS
RNYED NAS YANG SUS

KYANG LOG PAR SGRUB PAR MI BYED DE, YANG DAG PAR SGRUB PA LA NAN
TAN DU BYA'O, ,DE LA YANG DAG PAR SGRUB PA NI BDEN PA'I LE'U LAS
'BYUNG BA, SKYE DGU BSKYANGS PA LA BRTZON PA'I CHOS KYI RGYAL POS
'DU SHES LA GNAS PA BRGYAD KYIS MANG DU GNAS PAR BYA'O, ,BRGYAD
GANG ZHE NA, SKYE DGU'I RIGS

@164A *, ,SU GTOGS PA'I SEMS CAN RNAMS LA BU'I 'DU SHES DANG, MI
SRUN PA RNAMS LA NAD PA'I 'DU SHES DANG, SDUG BSNGAL BA RNAMS LA
SNYING RJE'I 'DU SHES DANG, BDE BA RNAMS LA DGA' BA'I 'DU SHES
DANG, MI MDZA' BA RNAMS LA DE'I GZHI LA NYES PAR LTA BA'I 'DU
SHES DANG,

MDZA' BA RNAMS LA RJES SU SRUNG BA'I 'DU SHES DANG, LONGS SPYOD
RNAMS LA SMAN GYI 'DU SHES DANG, BDAG LA BDAG MED PA'I 'DU SHES
SO, ,RGYAL PO CHEN PO DE LA SKYE DGU'I RIGS SU GTOGS PA'I SEMS
CAN RNAMS LA BU'I 'DU SHES KYIS GNAS PA NI RGYAL PO DE PHAS BU
BCOS PA LTAR MI SRUN PAR TSAR

GCOD PA LA 'DUG KYANG SNYING RJE'I BSAM PA MI GTONG BA'O, ,MI
SRUN PA RNAMS LA NAD PA'I 'DU SHES KYIS GNAS PA NI SMAN PA LTAR
GNOD PA BYED PA LA MI KHRO ZHING, SKYON RAB TU BSAL BA'I PHYIR
SBYOR BA'O, ,SDUG BSNGAL BA RNAMS LA SNYING RJE'I 'DU SHES KYIS
GNAS PA NI GNOD PA THAMS CAD YONGS SU SPONG

ZHING PHAN PA SGRUB PA'I PHYIR 'JUG PA'O, ,BDE BA RNAMS LA DGA'
BA'I 'DU SHES KYIS GNAS PA NI GZHAN GYI NOR DANG YO BYAD LA BRNAB
SEMS DANG, PHRAG DOG GI SEMS MI BSKYED PA'O, ,MI MDZA' BA RNAMS
LA DE'I GZHI LAS NYES PAR LTA BA'I 'DU SHES KYIS GNAS PA NI GZHI
YONGS SU SPONG

BA STE; DES SKYE BO GZHAN LTA CI SMOS KYI DGRA RNAMS DANG YANG
MDZA' BAR BYED DO, ,MDZA' BA RNAMS LA RJES SU SRUNG BA'I 'DU SHES
KYIS GNAS PA NI MDZA' BA BRTAN PA DANG THAMS CAD DANG MDZA' BA'O,
,LONGS SPYOD RNAMS LA SMAN KYI 'DU SHES KYIS GNAS PA NI 'DOD PA
LA LOG PAR G-YEM PA LA

YONGS SU MI SPYOD CING LONGS SPYOD RNAMS LA MA CHAGS PAR YONG SU
SPYOD PA'O, ,BDAG LA BDAG MED PA'I 'DU SHES KYIS GNAS PA NI CHOS
DON DU GNYER ZHING DGE SBYONG DANG BRAM ZE RNAMS KYI DRUNG DU
SONG STE RJES SU MTHUN PA'I CHOS SGRUB PA LA 'JUG PA STE, RGYAL
PO CHEN PO 'DU SHES LA GNAS PA BRGYAD PO DE DAG GIS

GNAS PA'I CHOS DANG LDAN PA'I RGYAL PO NI SKYES PHUL BA TZAM GYIS
KYANG LONGS SPYOD RNAMS SHIN TU MANG DU 'PHEL BAR 'GYUR GYI CHOS
DANG MI LDAN PA NI G-YO'I SBYOR BA DANG, BDUN PA RNAM PA THAMS
CAD KYIS BSGRUBS KYANG DE LTAR 'PHEL BAR MI 'GYUR RO ZHES GSUNGS
SO, ,YID GNYIS LEGS PAR

@164B 'JOMS PA'I MDO LAS KYANG CHOS BZHI DANG LDAN NA RGYAL PO
RGYAL RIGS SPYI BO NAS DBANG BSKUR BA LOG PAR MI LTUNG BA'I CHOS
CAN DU 'GYUR TE, DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS MYUR DU MNYES PAR BYED CING, LONGS SPYOD
CHEN PO PHUN SUM TSOGS PA YANG

YONGS SU 'DZIN TO, ,BZHI GANG ZHEN 'DI LTA STE DE BZHIN GSHEGS
PA'I BSTAN PA SRUNG BA'I PHYIR GNAS PA YIN, SDIG PA MI DGE BA'I
CHOS LA SMOD PA DANG, STONG PA NYID DANG, MTSAN MA MED PA DANG,
SMON PA MED PA'I CHOS YONGS SU 'DZIN PA DANG, BLA NA MED PA YANG
DAG PAR RDZOGS PA'I

BYANG CHUB TU SEMS BSKYED PA'O ZHES GSUNGS SO, ,MI DGE BA YONGS
SU SPANG BAR BYA BA GANG ZHE NA, NYI MA'I SNYING PO'I LE'U LAS
'BYUNG BA MA 'ONGS PA'I DUS NA RGYAL RIGS DANG, BRAM ZE'I RIGS
DANG, RJE'U RIGS DANG, DMANGS RIGS DAG CHOS KYIS GNAS PA'I DGE
SLONG RNAMS LA

BYIN PA'I KHYIM GYI GZHI DANG, ZHING GI GZHI DANG, KUN DGA' RA
BA'I GZHI DANG, SKYED MOS TSAL DANG, BRAN MO DANG, BRAN PHO DANG,
LAS BYED PA DANG, MAL CHA DANG, STAN DANG, NA BA'I GSOS SMAN
DANG, YO BYAD NAS RKANG 'GROS KYI BAR DU BYIN PA LA RKU BA DANG,
RIM GYIS 'PHROG PA

DAG 'BYUNG BAR 'GYUR TE, RGYAL RIGS NAS MDANGS RIGS KYI BAR DU DE
DAG TSE 'DI LA MI 'DOD PA'I CHOS NYI SHU DANG MYUR DU LDAN PAR
'GYUR RO, ,NYI SHU GANG ZHE NA, LHA 'PHANG BAR 'GYUR BA DANG,
PHYOGS DANG PHYOGS MTSAMS SU DE'I MI SNYAN PA GRAGS PAR 'GYUR BA
DANG, DE'I MDZA' BA DANG,

NYE DU DANG, SNAG GI MNYEN MTSAMS KYIS BOR BAR 'GYUR BA DANG, DE
LA DGRA MANG BAR 'GYUR BA DANG, NOR DANG 'BRU DANG YO BYAD 'GRIB
PAR 'GYUR BA DANG, G-YENG BA MANG BAR 'GYUR BA DANG, YAN LAG MA
TSANG BAR 'GYUR BA DANG, DE GNYID MED PAR 'GYUR BA DANG, DE RTAG
TU SKOM PAS

NYEN PAR 'GYUR BA DANG, DE LA BTUNG BA YANG DUG TU 'GYUR BA DANG,
MDZA' BA YID DU 'THAD PA DANG YANG MYUR DU 'BRAL BAR 'GYUR BA
DANG, RTAG TU GZHAN DANG 'THAB PAR 'GYUR BA DANG, PHA MA DANG,
CHUNG MA DANG, BU PHO DANG, BU MO DANG, BRAN MO DANG, BRAN PHO
DANG, BRAN DAG BSGO BA'I RJES

@165A *, ,SU MTHUN PAR MI BYED PAR 'GYUR BA DANG, DE'I TSIG GSANG
BA DANG, NOR GSANG BA DANG, BTZUN MO'I 'KHOR GSANG BA DANG, DE
GSANG BA'I DNGOS PO THAMS CAD SNANG ZHING MNGON PAR 'GYUR BA
DANG, BGO SKAL LA SPYOD PA MI SDUG PA DAG GI LONGS SPYOD RNAMS
CHUD

GSON PAR 'GYUR BA DANG, MYUR DU NAD DRAG POS BTAB PAR 'GYUR BA
DANG, SMAN DANG NAD G-YOG MED CING SHA DANG KHRAG SKAMS PA SDUG
BSNGAL MYONG BAR 'GYUR BA DANG, BDAG GI GCIN GYIS KYANG REG STE
'CHI BA'I DUS BYED PAR 'GYUR TE, RGYAL PO CHEN PO MI 'DOD PA'I
CHOS NYI SHU PO 'DI DAG DANG

MYUR DU PHRAD PAR 'GYUR RO, ,GANG CHOS KYIS GNAS PA'I DGE SLONG
RNAMS LA SBYIN PA LONGS SPYOD DANG, YONGS SU SPYOD PA DANG NOR
DANG YO BYAD PHROGS SAM, BDAG SPYOD DAM GZHAN SPYOD DU 'JUG NA,
DE 'CHI BA'I DUS BYAS NAS MNAR MED PA'I SEMS CAN DMYAL BA CHEN
POR SKYE STE, DES NA TSE

BSKAL PA'I BAR DU ZANGS BZHU BA'I KHU BA 'THUNG ZHING, LCAGS KYI
THU LUM ZA LA, ME'I GOS GYON CING SHIN TU MI BZAD PA'I SDUG
BSNGAL SNA TSOGS MYONG BAR 'GYUR RO, ,BSKAL PAR 'DUG PA'I TSE ZAD
NAS MYA NGAM DGON PA CHU MED PA NA LAM GOL BA'I YI DAGS DANG SKAL
BA MNYAM PAR SKYES NA

YANG RKANG PA DANG, LAG PA DANG, MIG MED PAR SKYE'O, ,DE NI
PHYOGS BZHI'I RLUNG TSA BAS SREG CING SPU GRI 'DRA BA'O SOGS LES
'DRA STE, LO BRGYA STONG DU MA'I BAR DU DE NA 'DI 'DRA BAR SDUG
BSNGAL MYONG BAR 'GYUR RO, ,DE BRGYA LA CI STE DE NAS SHI 'PHOS
NA YANG RGYA MTSO CHEN POR SHA SNA GU'I LUS DPAG

TSAD BRGYA BAR SKYE STE, DE'I SNGON GYI LAS KYI RGYUS DPAG TSAD
BRGYA KHO RA KHOR YUG TU CHU ZANGS BZHU BA'I KHU BA 'DRA BA BYUNG
NAS, ,DES CHU'I NANG DU LO BRGYA STONG DU MA'I BAR DU SEMS CAN
DMYAL BA'I GNOD PA MYONG BAR 'GYUR RO, ,DE NAS SHI 'PHOS NAS
KYANG MYANG NGAM DGON PAR BRDZUS TE SKYES NAS, SHA

SNA GU CHEN PO RI TZAM DU 'GYUR TE, DE PHYOGS GZHAN NAS RLUNG
SHIN TU TSA BAS SREG CING DER PHYOGS BZHI NAS GCAN GZAN DANG BYA
KUN LHAGS TE ZA'O, ,DE BRGYA LA CI STE YUN RING MO ZHIG NA, DE
NAS SHI 'PHOS NAS KYANG SEMS CAN DMYAL BA CHEN POR SKYE'O, ,DE
NAS SHI 'PHOS NAS KYANG RNAM PA 'DI LTA

@165B BU'I SDUG BSNGAL CHEN PO MYONG BAR 'GYUR RO, ,YONGS SU
BRTAG PA BZUNG STE, DE BRGYA LA CI STE MI RNAMS DANG SKAL BA
MNYAM PAR SKYE NA YANG, SANGS RGYAS MED PA'I SANGS RGYAS KYI
ZHING SNYIGS MA LNGA CAN DU SKYES SHING MIG MED LA MI SDUG PAR
'GYUR TE, RGYAL PO CHEN POS CHOS KYIS GNAS

PA'I DGE SLONG RNAMS KYI LONGS SPYOD DANG, YONGS SU SPYOD PA
DANG, NOR DANG YO BYAD PHROGS NA DE LTA BUR SDUG BSNGAL BAR 'GYUR
RO ZHES GSUNGS SO, ,NAM MKHA'I SNYING PO'I LE'U LAS KYANG, RIGS
KYI BU RGYAL PO RGYAL RIGS SPYI BO NAS DBANG BSKUR BA'I RTZA BA'I
LTUNG BA LNGA STE, LTUNG BA'I RTZA BA DE

DAG GIS RGYAL RIGS SPYI BO NAS DBANG BSKUR BA DGE BA'I RTZA BA
SNGON BSKYED PA THAMS CAD CHUD GSAN TE, PHAM ZHING LHA DANG MI'I
BDE BA'I GNAS THAMS CAD NAS LTUNG NAS NGAN SONG DU 'GRO BAR 'GYUR
RO, ,LNGA GANG ZHE NA, RIGS KYI BU RGYAL RIGS SPYI BO NAS DBANG
BSKUR BA MCHOD RTEN GYI RDZAS

PHROGS SAM, DGE 'DUN GYI DANG, PHYOGS BZHI'I DGE 'DUN LA PHUL BA
'PHROG TU 'JUG PA 'DI NI LTUNG BA'I RTZA BA DANG PO'O, ,GANG YANG
CHOS SPONG ZHING 'GOG TU 'JUG STE, NYAN THOS NGES PAR 'BYUNG BA
BSHAD PA'AM, THEG PA CHEN PO NGES PAR 'BYUNG BA BSHAD PA SPONG
ZHING 'GOG TU 'JUG PA 'DI

NI RTZA BA'I LTUNG BA GNYIS PA'O, ,GANG YANG NGA'I PHYIR RAB TU
BYUNG STE SKRA DANG KHA SPU BREGS NAS GOS DUR SMRIG GYON PA BSLAB
PA BZUNG YANG RUNG BSLAB PA MA BZUNG YANG RUNG, TSUL KHRIMS 'CHAL
PA YANG RUNG, TSUL KHRIMS LDAN PA YANG RUNG, DE'I GOS NGUR SMRIG
PHROGS SAM, KHYIM NA GNAS PAR BYED

DU 'JUG GAM, LUS KYI CHAD PA BZHI RDEG BYED DAM, CHAD PAS GCOD DU
'JUG GAM, BTZON RAR 'JUG GAM, SROG DANG BRAL BAR BYED DU 'JUG PA
'DI NI LTUNG BA'I RTZA BA GSUM PA'O, ,RGYAL RIGS GANG YANG CHED
DU BSAMS TE MA'I SROG GCOD PA DANG, PHA DANG BCOM LDAN 'DAS KYI

NYAN THOS DGRA BCOM PA'I SROG GCOD PA DANG, DGE 'DUN 'DUM PA
'BYED PA DANG, CHED DU BSAMS TE YANG DAG PAR RDZOGS PA'I SANGS
RGYAS LA NGAN SEMS KYIS KHRAG 'BYIN PA DANG, MTSAMS MED PA'I LAS
LNGA PO 'DI DAG LAS GANG YANG RUNG BA'I LAS BYED PA NI RTZA BA'I
LTUNG BA BZHI

@166A *, ,PA'O; ,RGYAL RIGS GANG YANG RGYU MED PAR SMRA BAR GYUR
LA, 'JIG RTEN PHA ROL LA G-YEL TE, MI DGE BA BCU'I LAS KYI LAM
YANG DAG PAR BZUNG NAS GNAS SEMS CAN GZHAN MANG PO DAG KYANG, MI
DGE BA BCU'I LAS KYI LAM YANG DAG PAR 'DZIN DU 'JUG STE, 'DUL

ZHING 'DZUD LA 'GOD PA DE NI LTUNG BA'I RTZA BA LNGA PA'O, ,YANG
BLON PO'I RTZA BA'I LTUNG BA LNGA STE, LNGA GANG ZHE NA, BLON PO
GANG MCHOD RTEN GYI RDZAS SAM, DGE 'DUN GYI DANG, PHYOGS BZHI'I
DGE 'DUN GYI RDZAS 'PHROG PA 'DI NI RTZA BA'I LTUNG BA DANG PO'O,
,GANG YANG GRONG 'JOMS PA DANG, LJONGS

'JOMS PA DANG, GRONG KHYER 'JOMS PA DANG, YUL 'KHOR 'JOMS PAR
BYED PA 'DI NI LTUNG BA'I RTZA BA GNYIS PA'O, ,YANG BLON PO GANG
CHOS SPANGS TE NYAN THOS NGES PAR 'BYUNG BA 'DOD PA CHUNG BA NYID
DANG, CHOG SHES PA NYID DANG, YO BYAD BSNYUNGS PA RGYAS PA DANG,
BRTZON 'GRUS RTZOM

PA DANG, DGANG SLA BA NYID DANG, REG PAR GNAS PA NYID DANG, YONGS
SU ZHEN PA RAB TU GCOD PAR 'GYUR ZHING, 'DI NI TSUL KHRIMS LEGS
PAR BSRUNGS PA DANG, TING NGE 'DZIN GYI TSOGS DANG, 'PHAGS PA'I
RIGS SNANG BAR YANG 'GYUR LA YON TAN GYI MCHOG DAG LA

YANG SNANG BAR YANG 'GYUR RO, ,DE LA SBYANGS PA'I YON TAN BCU
GSUM LA GOS DANG LDAN PA GNYIS TE, PHYAG DAR KHROD PA NYID DANG,
CHOS GOS GSUM PA NYID DO, ,ZAS DANG LDAN PA LNGA STE, BSOD SNYOMS
PA NYID DANG, MTHAR CHAGS SU RGYU BA NYID DANG, STAN GCIG PA NYID
DANG, ZAS

CHOG PA NYID DANG, ZAS PHYIS MI LEN PA NYID DO, ,GNAS MAL DANG
LDAN PA LA LNGA STE, DGON PA NYID DANG, SHING DRUNG PA NYID DANG,
BLA GAB MED PA NYID DANG, DUR KHROD PA NYID DANG, GZHI JI BZHIN
PA NYID DO, ,BRTZON 'GRUS DANG LDAN PA GCIG STE, COG PU BA NYID
DO, ,DE LA PHYAG DAR KHROD PA'I

YAN LAG GI NGO BO NYID NI PHYAG DAR KHROD PA NYID DO, ,LHAG MA
RNAMS KYI TSIG GI DON YANG DE BZHIN DU BRJOD PAR BYA'O, ,DE LA
PHYAG DAR KHROD PA NYID NI KHYIM BDAG GI GOS SPONG BA YIN NO,
,CHOS GOS GSUM PA NYID NI GOS BZHI PA SPONG BA YIN NO, ,BSOD
SNYOMS PA NYID NI MGRON DU 'GRO BA SPONG BA YIN NO,,

@166B MTHAR CHAGS SU RGYU BA NYID NI RNYOGS PAR RGYU BA SPONG BA
YIN NO, ,STAN GCIG PA NYID NI LAN GNYIS SU 'DUG PA SPONG BA YIN
NO, ,ZAS CHOG PA NYID NI ZAS MANG PO SPONG BA YIN NO, ,ZAS PHYIS
MI LEN PA NYID NI ZAS LHAG PA SPONG BA YIN NO, ,DGON PA PA NYID
NI GRONG MTHA' BAR GNAS PA SPONG BA YIN NO, ,

SHING DRUNG PA NYID NI G-YOGS PAR GNAS PA SPONG BA YIN NO, ,BLA
GAB MED PA NYID NI G-YOGS PA DANG, SHING DRUNG DU GNAS PA SPONG
BA YIN NO, ,DUR KHROD PA NYID NI GZHAN DU GNAS PA SPONG BA YIN
NO, ,GZHI JI BZHIN PA NYID NI BRKAM CHAGS KYI GNAS MAL SPONG BA
YIN NO, ,COG PU PA NYID NI NYAL

BA SPONG BA YIN NO, ,DE LA PHYAG DANG KHROD PA NYID JI LTAR YANG
DAG PAR LEN ZHE NA, KHYIM BDAG GI GOS TSOL BA DANG, YONGS SU
'DZIN PA DANG, GZHAN LA GSOL BA BYED PA'I NYES DMIGS KYANG
MTHONG, PHYAG DAR KHROD PA NYID KYI YON TAN KYANG MTHONG NAS GOS
NAR MA LA GNAS PA 'DI SKAD DU, DE SLAN

CHAD KHYIM BDAG GI GOS SPANGS TE, PHYAG DAR KHROD PA NYID NI YANG
DAG PAR LEN TO ZHES YANG DAG PAR LEN TO, ,DE LA PHYAG DAR KHROD
PA NYID KYI YON TAN NI 'DI DAG YIN TE GNAS DAM BCAS PA NYID DANG,
MTHUN PA NYID DANG, GZHAN LA RAG MA LAS PA NYID DANG, MA RUNG BA
MI BYED PA NYID DANG, YONGS SU

SPYOD PA NA LHAG PAR MA CHAGS PA NYID DANG, BRKAM CHAGS MED PA
NYID DANG, CHOM RKUN GYIS MI 'PHROGS PA NYID DANG, DUS MA LAGS PA
NYID DANG, 'BAGS PA CHUNG BA NYID DANG, YO BYAD BSNYUNGS PA'I
TSUL CAN DANG, SKYES BU DAM PA'I SPYOD PA NYID DANG, DANG BAR
BYED PA'I YON TAN DANG LDAN PA

NYID DANG, SKYES BU PHYI MAS MTHONG NAS RJES SU 'JUG PA NYID
DANG, YANG DAG PA'I SGRUB PA SNANG BA NYID DANG, RGYAL BAS
BSNGAGS PA STE, DE LTA BU LA SOGS PA NI PHYAG DAR KHROD PA NYID
KYI YON TAN DAG YIN NO, ,PHYAG DAR KHROD PA NYID NI RNAM PA DU
ZHIG ,PHYAG DAR KHROD PA NI GANG ZHIG YIN,

GANG GIS NI PHYAG DAR KHROD PA NYID 'JIG CE NA, PHYAG DAR KHROD
PA NI RNAM PA GNYIS TE, BDAG PO MED PA DANG, RANG BZHIN GYI MI
RNAMS KYIS SMAD PAR GRAGS PA'O, ,DE LA DUR KHROD DAM, PHYAG DAR
GYI PHUNG PO'AM, TSANG 'DUS SAM, LAM PO CHE NAS DAM DUM DAG BTUS
NAS SNAM SBYAR BYAS TE 'CHANG

@167A *, ,BA 'DI NI BDAG PO MED PA'I PHYAG DAR KHROD PA YIN NO,
,KHA TSAR BCAD PA DANG, PHUN TSAR BCAD PA DANG, BA LANG GIS ZOS
PA DANG, BYI BAS ZOS PA DANG, MES TSIG PA DANG, YA STAGS DANG, RO
BAG GI GOS DANG, MU STEGS CAN GYI MTSAN MA 'DI DAG NI RANG

BZHIN GYI MI RNAMS KYIS SMAD PAR GRAGS PA'I PHYAG DAR KHROD PA
YIN NO, ,PHYAG DAR KHROD PA NI KHYIM BDAG GI GOS SPONG BA YIN NO,
,KHYIM BDAG GI GOS BLANGS PAS NI PHYAG DAR KHROD PA NYID 'JIG GO,
,CHOS GOS GSUM PA NYID JI LTAR YANG DAG PAR LEN ZHE NA, CHOS GOS
LHAG PA TSOL BA DANG,

SBED PA DANG, RUNG BAR BYA BA DANG, 'BAGS PA'I NYES DMIGS KYANG
MTHONG, CHOS GOS GSUM PA NYID KYI YON TAN KYANG MTHONG NAS, 'DI
SKAD DU DENG SLAN CHAD GOS BZHI PA SPANGS TE CHOS GOS GSUM PA
NYID YANG DAG PAR LEN TO ZHES YANG DAG PAR LEN TO, ,DE LA CHOS
GOS GSUM

PA NYID KYI YON TAN NI 'DI DAG YIN TE, 'GOR YANG BA'I TSUL CAN
NYID DANG, GSOG 'JOG YONGS SU SPANGS PA NYID DANG, KHUR CHUNG BA
NYID DANG, LUS 'TSO BA TZAM GYIS CHOG SHES PA NYID DANG, BYA
BZHIN DU GANG DGA' BAR 'GRO BA NYID DANG, SKYES BU DAM PA'I SPYOD
PA DANG, YO BYAD

BSNYUNGS PA'I TSUL CAN TE DE LTA BU LA SOGS PA NI CHOS GOS GSUM
PA NYID KYI YON TAN DAG YIN NO, ,CHOS GOS GSUM PA NYID NI CI ZHIG
YIN CHOS GOS GSUM PA NYID NI GANG ZHIG GANG GIS NI CHOS GOS GSUM
PA NYID 'JIG CE NA, SNAM SBYAR DANG BLA GOS DANG MTHONG GOS TE,
'DI DAG NI CHOS GOS GSUM

BDAG YIN TE, CHOS GOS GSUM NI GOS BZHI BA SPONG BA YIN NO, ,GOS
BZHI PA 'CHAD BAS NI CHOS GOS GSUM PA NYID 'JIG GO, ,BSOD SNYOMS
PA NYID JI LTAR YANG DAG PAR LEN CE NA, MGRON DU SONG NAS RANG GI
LAS NYAMS PA DANG, GZHAN GYI DBANG DU GYUR PA DANG, MI MTHUN PA
DANG PHRAD PA DANG, 'DUG NA

NYAM NGA BA'I NYES DMIGS KYANG MTHONG, BSOD SNYOMS PA NYID KYI
YON TAN DAG KYANG MTHONG NAS 'DI SKAD DU DENG SLAN CHAD MGRON DU
'GRO BA SPANGS TE BSOD SNYOMS PA NYID LA YANG DAG PAR LEN TO ZHES
YANG DAG PAR LEN TO, ,DE LA BSOD SNYOMS PA NYID KYI YON TAN NI
'DI DAG YIN TE, GNAM BCAS

@167B PA DANG MTHUN PA NYID DANG, RANG DBANG YOD PA NYID DANG,
GZHAN GYI GSO BA NYID DANG, LE LO MED PA NYID DANG, NGA RGYAL
BCOM PA NYID DANG, SEMS CAN LA PHAN 'DOGS PAS ZHUGS PA NYID DANG,
RO'I SRED PA LAS LOG PA NYID DANG, PHYOGS RNAMS SU THOGS PA MED
PA NYID DANG, SKYES BU

DAM PA'I SPYOD PA NYID DANG, YO BYAD BSNYUNGS PA'I TSUL CAN TE,
DE LTA BU LA SOGS PA NI BSOD SNYOMS PA NYID KYI YON TAN DAG YIN
NO, ,MGRON YAN LAG DU BA YIN, BSOD SNYOMS PA GANG YIN, GANG GIS
NI BSOD SNYOMS 'DI 'JIG CE NA, MGRON NI YAN LAG GSUM PA STE,

ZAS RNAM PA LNGA GANG ZA YANG RUNG BA ZHIG LA DE RING NGAM SANG
NGAM NAM DGA' BA LA MGRON DU BOS PAS NI MGRON YIN NO, ,BSOD
SNYOMS PA NI MGRON DU 'GRO BA SPONG BA YIN NO, ,MGRON KHAS LEN
PAS NI BSOD SNYOMS PA NYID 'JIG GO, ,MTHAR CHAGS SU RGYU BA NYID
JI LTAR YANG DAG PAR LEN CE NA, NAR

MAR STER BA LA GANG DANG GANG DU MANG PO DANG GYA NOM PA NAR MA
RNYED PA DE DANG DE KHO NA ZHES YANG DAG PAR LEN TE, 'GRO NA ZAN
NAR MA DANG 'DRA BAS YO BYAD BSNYUNGS PA MA YIN PA'I NYES DMIGS
KYANG MTHONG MTHAR CHAGS SU RGYU BA NYID KYI YON TAN DAG KYANG
MTHONG NAS 'DI SKAD DU DENG SLAN CHAD NAR MAR STER BA SPANGS TE,

MTHAR CHAGS SU RGYU BA NYID YANG DAG PAR LEN TO, ,DE LA MTHAR
CHAGS SU RGYU BA'I YON TAN NI 'DI DAG YIN TE, SEMS SNYOMS PA NYID
DANG, SEMS CAN LA SNYING BRTZE BA NYID DANG, KHYIM LA SER SNA
SPONG BA NYID DANG, KHYIM DU 'GRO BA'I NYES DMIGS MED PA DAG 'BOD
PA LA MNGON PAR MI DGA'

BA NYID DANG, ZAS BZANG PO MI 'DAM PA NYID DANG, MI'I 'DZIN PA
LAS YONGS SU GROL BA DANG, LHAN CIG SPYOD PA RNAM PAR SPONG BA
NYID DANG, YO BYAD BSNYUNGS PA'I TSUL CAN TE, DE LTA BU LA SOGS
PA NI MTHAR CHAGS SU RGYU BA NYID KYI YON TAN DAG YIN NO, ,MTHAR
CHAGS SU RGYU BA NI GANG ZHIG

YIN; BRNYOGS PAR RGYU BA NI GANG GIS SPONG, GANG GIS NI MTHAR
CHAGS SU RGYU BA NYID 'JIG CE NA, MTHAR GYIS RGYU BA NI BSOD
SNYOMS SPYOD PA NA KHYIM DANG POS BZUNG STE, KHYIM MTHAR CHAGS SU
RGYU BA YIN NO, ,MTHAR CHAGS RGYU BA NI BRNYOGS PAR RGYU BA SPONG
BA YIN NO, ,BRNYOGS PAR RGYU BAS NI MTHAR

@168A *, ,CHAGS SU RGYU BA NYID 'JIG GO, ,STAN GCIG PA NYID JI
LTAR YANG DAG PAR LEN CE NA, LAN GNYIS SU 'DUG STE ZA NA YANG NAS
YANG DU 'DUG NAS BYIN LEN BYA BA DANG, YONGS SU LONGS SPYOD PA'I
BZA' BAS YO BYAD BSNYUNGS PA MA YIN PA'I NYES DMIGS KYANG MTHONG,
STAN GCIG

BA NYID KYI YON TAN DAG KYANG BLANGS NAS YANG MI LEN PA'O, ,ZAS
PHYIS MI LEN PA NI ZAS LHAG PAR SPONG BA YIN NO, ,ZAS LHAG PA ZA
BAS NI ZAS PHYIS MI LEN PA NYID 'JIG GO, ,DGON PA PA NYID DE LTAR
YANG DAG PAR LEN CE NA, GRONG MTHAR GNAS NA MI 'DOD PA'I YUL GYIS
'KHRUG PA DANG, CHAGS PA SKYE BA DANG

'DZIN PAR GNAS PA NYID KYI NYES DMIGS KYANG MTHONG, DGON PA PA
NYID KYI YON TAN DAG MTHONG NAS 'DI SKAD DU DENG SLAN CHAD GRONG
MTHAR GNAS PA SPANGS TE, DGON PAR GNAS PA NYID YANG DAG PAR LEN
TO ZHES YANG DAG PAR LEN TO, ,DE LA DGON PA PA NYID KYI YON TAN
NI 'DI DAG YIN TE, MI 'DOD PA'I YUL YONGS

SU SPONG BA NYID DANG, GTAM GYI GZHI BCU YANG DAG PAR STON PA
DANG, SHIN TU MDZES PA NYID DANG, LHAS BSKUL BA NYID DANG 'DU
'DZI LA DGA' BA DON DU MI GNYER BA NYID DANG, DBEN PA'I BDE BA CI
'DOD PA THOB PA NYID DANG, SGRA CHUNG BAS RNAL 'BYOR DANG MTHUN
PA NYID DANG, SKYES BU DAM PA'I SPYOD PA NYID

DANG; YO BYAD BSNYUNGS PA'I TSUL CAN TE, DE LTA BU LA SOGS PA NI
DGON PA PA NYID KYI YON TAN DAG YIN NO, ,DGON PA'I GNAS MAL GYI
MTHA' NI GANG YIN, DGON PA PA NI GANG YIN, GANG GIS NI DGON PA PA
NYID 'JIG CE NA, GRONG DANG, GRONG GI NYE 'KHOR DANG, KUN DGA'I
RA BA DANG, KUN DGA'I NYE

'KHOR MA GTOGS PA MI 'BRING GI KHRU BZHI LA GZHU STE, GZHU DE LTA
BU'I GZHU LNGA BRGYA 'DI NI DGON PA'I GNAS MAL GYI MTHA' YIN NO,
,DGON PA PA NI GRONG MTHAR GNAS PA SPONG BA YIN NO, ,SHING DRUNG
PA NYID JI LTAR YANG DAG PAR LEN CE NA, G-YOGS PAR GNAS PA YONGS
SU GZUNG BA DANG, BCOS LEGS BYA BA DANG,

GZHAN LA GSOL BA DANG, LONGS SPYOD KYI NYES DMIGS DAG KYANG
MTHONG, SHING DRUNG PA NYID KYI YON TAN DAG KYANG MTHONG NAS 'DI
SKAD DU, DENG SLAN CHAD G-YOGS PAR GNAS PA SPANGS TE SHING DRUNG
PA NYID YANG DAG PAR LEN TO ZHES YANG DAG PAR LEN TO, ,DE LA
SHING DRUNG PA NYID KYI YON TAN NI 'DI DAG YIN TE,

@168B GNAS DAM BCAS PA DANG, MTHUN PA NYID DANG, YO BYAD BSNYUNGS
PA NYID DANG, LAS LA DGA' BA YONGS SU SPONG BA NYID DANG, LHAS
BSKUL BA NYID DANG, GNAS LA SER SNA SPONG BA NYID DANG, CHAGS PA
RAB TU SPONG BA NYID DANG, SKYES BU DAM PA'I SPYOD PA NYID DANG,
YO BYAD BSNYUNGS PA STE, DE LTA BU

LA SOGS PA NI SHING DRUNG PA NYID KYI YON TAN DAG YIN NO, ,SHING
DRUNG GI TSAD CI TZAM ZHIG YIN, SHING JI LTA BU NI SPONG BAR BYA,
SHING DRUNG PA NI GANG YIN, GANG GIS NI SHING DRUNG PA NYID 'JIG
CE NA, NYI MA GUNG GI DUS SU GRIB MAS JI SRID KHYAB PA DANG,
RLUNG MED PAR LO MA DAG JI SRID DU LHAGS PA DE SRID NI SHING

DRUNG GI TSAD YIN NO, ,SHING DRUNG PAS SDONG RGAN DANG, SHING
KHONG STONG DANG, SHING NYEN CAN SPANG BAR BYA'O, ,SHING DRUNG PA
NI G-YOGS BAR GNAS PA SPONG BA YIN NO, ,G-YOGS BAR GNAS PAS NI
SHING DRUNG PA NYID 'JIG GO, ,BLA GAB MED PA NYID JI LTAR YANG
DAG BAR LEN CE NA, G-YOGS PA DANG,

SHING DRUNG GI GNAS TSOL BA DANG, YONGS SU BZUNG BAS YO BYAD
BSNYUNGS PA MA YIN PA'I NYES DMIGS KYANG MTHONG NAS 'DI SKAD DU
DENG SLAN CHAD G-YOGS PA DANG, SHING DRUNG DU GNAS PA SPONG BA
STE, BLA GAB MED PA NYID YANG DAG BAR LEN TO ZHES YANG DAG PAR
LEN TO, ,DE LA BLA GAB MED PA'I YON TAN NI 'DI DAG

YIN TE; BRTZON PA MI GTONG BA NYID DANG, RMUGS PA DANG GNYID
SPANGS PA DANG, RI DAGS LTA BU NYID DANG, PHYOGS BZHI SPYAD PA
DANG, RTEN PA MED PA NYID DANG, SKYES BU DAM PA'I SPYOD PA NYID
DANG, YO BYAD BSNYUNGS PA'I TSUL CAN TE, DE LTA BU LA SOGS PA NI
BLA GAB MED PA NYID KYI YON TAN DAG YIN NO, ,

BLA GAB MED PA NI GANG ZHIG YIN, GANG GIS BLA GAB MED PA NYID 'DI
'JIG CE NA, BLA GAB MED PAS NI G-YOGS PA DANG, SHING DRUNG DU
GNAS PA SPONG BA YIN NO, ,G-YOGS PA DANG SHING DRUNG NA GNAS PAS
NI BLA GAB MED PA NYID 'DI 'JIG GO, ,DUR KHROD PA NYID JI LTAR
YANG DAG BAR LEN CE NA, GZHAN DU

GNAS NA SEMS YID MI 'BYUNG BA NYID DANG BAG MED PA MANG BA NYID
KYI NYES DMIGS KYANG MTHONG, MTHONG NAS KYANG 'DI SKAD DU DER
SLAN CHAD LAN GNYIS SU 'DUG STE ZA BA SPANGS TE STAN GCIG PA NYID
YANG DAG PAR LEN TO, ,DE LA STAN GCIG PA NYID KYI YON TAN 'DI DAG
YIN TE, ZOS PA 'JU BA NYID DANG, BRKAM

@169A *, ,CHAGS MED PA NYID DANG, ZAS LHAG PAR MI ZA BA NYID
DANG, 'DOD PA CHUNG BA NYID DANG, ZO MDOG BDE BA NYID DANG, RANG
GI LAS MI NYAMS PA NYID DANG, REG PAR GNAS PA NYID DANG, SKYES BU
DAM PA'I SPYOD PA NYID DANG, YO BYAD BSNYUNGS PA'I TSUL CAN TE,
DE LTA BU LA SOGS PA NI

STAN GCIG PA NYID KYI YON TAN DAG YIN NO, ,STAN GCIG PA NI DU
ZHIG STAN GCIG PA NI GANG ZHIG YIN, ZAS KYI MTHA' NI GANG YIN,
GANG GIS NI STAN GCIG PA 'JIG CE NA, STAN GCIG PA GSUM STE STAN
GYI MTHA' PA DANG, CHU'I MTHA' PA DANG, ZAS KYI MTHA' PA'O, ,DE
LA STAN GYI MTHA' PA ZHES BYA BA

NI ZOS NAS STAN LAS LANGS TE YANG MI ZA BA YIN NO, ,CHU'I MTHA'
PA ZHES BYA BA NI ZOS NAS STAN LA 'DUG KYANG LTUNG BZED DU CHU
BLANGS NAS YANG MI ZA BA YIN NO, ,ZAS KYI MTHA' PA ZHES BYA BA NI
ZA BA NA KHAM GYI THA MA MED NAS YANG MI ZA BA YIN NO, ,STAN GCIG
PA NI LAN GNYIS SU 'DUG STE, ZAB SPONG BA YIN NO, ,

ZAS KYI MTHA' NI CHU DANG SMAN MA GTOGS PA MED PAR BYA BA GANG
CUNG ZAD CI YANG RUNG BA YIN NO, ,LAN GNYIS SU 'DUG STE ZA BAS
STAN GCIG PA NYID 'JIG GO, ,ZAS CHOG PA PA JI LTAR YANG DAG PAR
LEN CE NA, ZAS MANG DU ZOS NA LUS LCI BAR BYED PA DANG, PHUL SKYE
BA DANG, 'DOD CHEN CHE BA NYID DANG, YO BYAD

BSNYUNGS PA MA YIN PA'I NYES DMIGS KYANG MTHONG, ZAS CHOG PA PA
NYID KYI YON TAN DAG KYANG MTHONG NAS 'DI SKAD DU DENG SLAN CHAD
ZAS MANG PO SPANGS TE ZAS CHOG PA PA NYID YANG DAG PAR LEN TO
ZHES YANG DAG PAR LAN TO, ,DE LA ZAS CHOG PA PA NYID KYI YON TAN
NI 'DI DAG YIN TE, PHUL MI SKYE BA NYID DANG,

ZAS KYI TSOD ZIN PA NYID DANG, ZAS MANG DU ZA BA'I GNAD SHES PA
NYID DANG LUS KYI GNAS NGAN LEN BSRABS PA DANG, DE LA CHAGS PA
SPONG BA DANG, GNOD PA CHUNG BA SHES PA DANG, KUN NAS LDANG BA
YANG DAG PAR SPONG BA DANG, SKYES BU DAM PA'I SPYOD PA NYID DANG,
YO BYAD BSNYUNGS PA'I TSUL CAN TE, DE LTA

BU LA SOGS PA NI ZAS CHOG PA PA'I YON TAN DAG YIN NO, ,ZAS KYI
TSAD NI JI LTAR 'DZIN, ZAS CHOG PA PA NI GANG YIN NO, ,GANG GIS
NI ZAS CHOG PA PA 'JIG CE NA, 'BRAS BRE'U CHUNG GANG GI 'BRAS
CHAN LHUNG BZED DU BLANGS NAS CHOG PA'I MTSAN MA LA NYE BAR RTOG
CING, DE'I 'OG TU MI BLANG BA'I MTSAN

@169B MA LA MKHAS PA YIN TE, GOMS PA NA LTO'I TSAD KYANG SHES PAR
'GYUR RO, ,ZAS CHOG BA PA NI ZAS MANG PO SPONG BA YIN NO, ,ZAS
TSAD LAS LHAG PAS NI ZAS CHOG PA PA NYID 'JIG GO, ,ZAS PHYIS MI
LEN PA NYID JI LTAR YANG DAG PAR LEN CE NA ZAS LHAG BAR ZOS NA
PHUL SKYE BA DANG, GZHAN LA

RAG LAS PA NYID DANG, YO BYAD BSNYUNGS PA MA YIN PA'I NYES DMIGS
KYANG MTHONG, ZAS PHYIS MI LEN PA NYID KYI YON TAN DAG KYANG
MTHONG NAS 'DI SKAD DU DENG SLAN CHAD ZAS LHAG PA SPANGS TE ZAS
PHYIS MI LEN PA NYID YANG DAG PAR LEN TO ZHES YANG DAG PAR LEN
TO, ,DE LA ZAS PHYIS MI LEN PA

NYID KYI YON TAN NI 'DI DAG YIN TE, RE BA RAB TU CHAD PA DANG,
DGANG SLA BA DANG, GZHAN LA RAG MA LAS PA NYID DANG, GSOG 'JOG
YONGS SU SPONG BA DANG, YONG MI TSOL BA NYID DANG, BRKAM CHAGS
MED PA NYID DANG, PHUL MI SKYE BA NYID DANG, SKYES BU DAM PA'I
SPYOD PA NYID DANG, YO BYAD

BSNYUNGS BA'I TSUL CAN TE DE LTA BU LA SOGS PA NI ZAS PHYIS MI
LEN PA'I YON TAN DAG YIN NO, ,ZAS PHYIS MI LEN PA NI DU ZHIG ,ZAS
PHYIS MI LEN PA NI GANG ZHIG YIN, GANG GIS NI ZAS PHYIS MI LEN PA
NYID 'DI 'JIG CE NA, ZAS PHYIS MI BLANG BA NI GNYIS TE, LHAG PA'I
MTHA' BA NYID DANG, BZUNG BA'I

MTHA' BA'O, ,DE LA LHAG PA'I MTHA' PA ZHES BYA BA NI ZOS TE
SPANGS NAS YANG MI ZA BA'O, ,BZUNG BA'I MTHA' PA ZHES BYA BA NI
BDAG NYID KYI RANG BZHIN GYI SKAL BA GCIG ,DUR KHROD PA NYID KYI
YON TAN DAG KYANG MTHONG NAS 'DI SKAD DU, DENG SLAN CHAD GZHAN DU
GNAS PA SPANGS TE, DUR KHROD PA NYID YANG DAG PAR LEN

TO ZHES YANG DAG PAR LEN TO, ,DE LA DUR KHROD BA'I YON TAN NI 'DI
DAG YIN NO, ,'CHI BA RJES SU DRAN PA 'THOB BA DANG, MI SDUG PA'I
MTSAN MA 'THOB PA DANG, MIS BLA MAR BKUR BA DANG, MI MA YIN PAS
BLA MAR BKUR BA DANG, BAG YOD PA'I RGYU SKYE BA DANG, 'DOD PA'I
'DOD CHAGS RNAM PA SPONG BA NYID DANG,

YID 'BYUNG BA MANG BA NYID DANG, 'JIGS PA DANG SKRAG PA BZOD PA
NYID DANG, GSON PAS RGYAGS PA SPONG BA NYID DANG, LUS KYI RANG
BZHIN LA YANG DANG YANG DU SO SOR RTOG PA NYID DANG, SKYES BU DAM
PA'I SPYOD PA NYID DANG, YO BYAD BSNYUNGS PA'I TSUL CAN TE, DE
LTA BU LA SOGS PA NI DUR KHROD BA NYID KYI YON TAN

@170A *, ,DAG YIN NO, ,DUR KHROD JI LTA BUR NI GNAS PAR BYA'O,
,DUR KHROD PA NI GANG YIN, GANG GIS NI DUR KHROD PA NYID 'JIG CE
NA, DANG POR NI RTAG TU SREG PA DANG, DU BA DANG, 'BAR BA DANG,
DU BA YOD PA DE LTA BU'I DUR KHROD DU GNAS PAR BYA LA, DE NAS NI
DUR KHROD GZHAN GANG YANG RUNG

BAR GNAS PAR BYA'O, ,DUR KHROD PAS DUR KHROD DU SPYIL BU DANG,
KHANG PA MI BYA, RLUNG YAS LDANG BA MAS LDANG BAR GNAS PAR MI
BYA, KHU 'PHRIG CAN DU GNAS PAR MI BYA, NYA SHA DANG, SHA DANG,
'O MA DANG, TIL GYI CHUR PHYE DANG, MON SRAN GRE'U'I BZA' BA
BSTEN PAR MI BYA, LHUNG BZED SBYIN

PAR MI BYA, KHYIM DU 'DUG BAR MI BYA, SKYE BO MANG PO'I TSOGS
LHAGS NA KHRI'U DANG CHOS GOS DANG, RIL BA BLANGS TE SONG NA SREG
PA NAS HA CANG YANG MI RING BA RDO RGYANG GIS SLEB TZAM GYI NANG
DU DUR KHROD DU GNAS BAR BYA ZHING, SKYE RENGS SHAR NAS KHRI'U
DANG, CHOS GOS DANG, RIL BA BLANGS NAS

SLAR 'GRO BAR BYA BA 'DI NI 'DI'I SPYOD PA YIN NO, ,DUR KHROD PA
NI GZHAN DU GNAS SPANGS PA YIN NO, ,GZHAN DU GNAS PA KHAS LEN PAS
NI DUR KHROD PA NYID 'JIG GO, ,GZHI JI BZHIN PA NYID JI LTAR YANG
DAG PAR LEN CE NA, BRKAM CHAGS KYI GNAS MAL LA PHAN TSUN LDANG BA
PHA ROL LA GNOD PA BYED PA'I

NYES DMIGS KYANG MTHONG, GZHI JI LTA BA BZHIN PA NYID KYI YON TAN
DAG KYANG MTHONG NAS 'DI SKAD CES DENG SLAN CHAD BRKAM CHAGS KYI
GNAS MAL SPANGS TE GZHI JI BZHIN PA NYID YANG DAG BAR LEN TO ZHES
YANG DAG PAR LEN TO, ,DE LA GZHI JI BZHIN PA NYID KYI YON TAN NI
'DI DAG YIN TE, NANG DU YANG DAG

'JOG LA BLA MAR BKUR BA DANG, DE LTAR RNYED PAS CHOG SHES PA
DANG, DE LA CHAGS PA SPONG BA DANG, BYAMS PA'I SEMS DANG, GCIG PU
NYID LA DGA' BA DANG, DAD PAR BYA BA NYID DANG, SKYES BU DAM PA'I
SPYOD PA NYID DANG, YO BYAD BSNYUNGS PA'I TSUL CAN TE, DE LTA BU
LA SOGS PA NI GZHI JI BZHIN

PA NYID KYI YON TAN DAG YIN NO, ,GZHI JI BZHIN PA NI GANG YIN,
GANG GIS NI GZHI JI BZHIN PA NYID 'JIG CE NA, GZHI JI BZHIN BA NI
BRKAM CHAGS KYI GNAS MAL SPONG BA YIN TE, BRKAM CHAGS KYI GNAS
MAL SPONG BA ZHES BYA BA NI SNGA NA 'DUG PA BSLANG NAS GNAS MAL
LEN PAR MI BYED DO, ,BRKAM

@170B CHAGS KYI GNAS MAL LEN PAS NI GZHI JI BZHI PA NYID 'JIG GO,
,JI LTAR COG PU PA NYID YANG DAG PAR LEN CE NA, NYAL NA RMUGS PA
DANG GNYID DANG, LE LO'I DBANG DU 'GRO BA'I NYES DMIGS KYANG
MTHONG, COG PU BA NYID KYI YON TAN DAG KYANG MTHONG NAS 'DI SKAD
CES DENG SLAN CHAD

NYAL BA SPANGS TE COG PU PA NYID YANG DAG PAR LEN TO ZHES YANG
DAG BAR LEN TO, ,DE LA COG PU PA NYID KYI YON TAN NI 'DI DAG YIN
TE, LE LO'I GZHI YONGS SU SPONG BA DANG, LUS LA CHAGS PA DANG,
SER SNA YONGS SU SPONG BA DANG, 'PHRES PA'I BDE BA LA MA CHAGS PA
DANG, BRTZAL BA

NYUNG BA DANG, GNYID CHUNG BA DANG, RNAL 'BYOR DANG MTHUN PA
DANG, LUS KYI GNAS RGYA SKYE BA DANG, SKYES BU DAM PA'I SPYOD PA
NYID DANG, YO BYAD BSNYUNGS PA'I TSUL CAN TE DE LTA BU LA SOGS PA
NI COG PU PA NYID KYI YON TAN DAG YIN NO, ,COG PU PA NI GANG YIN,
GANG GIS NI COG PU PA NYID

'JIG CE NA, COG PU PA NI NYAL BA SPONG BA YIN NO, ,NYAL BA KHAS
LEN PAS NI COG PU PA NYID 'JIG GO, ,DE LA PHYAG DAR KHROD PA NYID
KYI SKABS PHYE BA NI PHYAG DAR KHROD PA NAR MAR SPYOD PA LA GAL
TE KHYIM BDAG DAG GIS CHOS GOS GSO RAS SAM, RAS BAL GYI RAS SAM
MON DAR RAM, LA BA

DAG BYIN PAR GYUR NA SKABS PHYE BAS BLANG BAR BYA STE, PHYAG DAR
KHROD PA NYID NYAMS PAR MI 'GYUR RO, ,CHOS GOS GSUM PA NYID KYI
SKABS PHYE BA NI KHA BSKANG BA'I RE BA YOD NA GOS LHAG ZHAG BCUR
'CHANG BA DANG, GNAS MAL SRUNG BA'I PHYIR GDING BA DANG, STENG DU
GDING BA DANG, NAD KYI RKYEN G-YAN

PA DGAB PA DANG, GDONG PHYIS KYI GOS DANG, DBYAR GYI RAS CHEN
DANG, GZHAN GYI RUNG BA BCOL BA SKABS PHYE BAS BLANG BAR BYA STE,
CHOS GOS GSUM PA NYID NYAMS PAR MI 'GYUR RO, ,BSOD SNYOMS PA NYID
KYI SKABS PHYE BA NI BRKOS PA'I ZAS DANG, TSUL SHING GI ZAS DANG,
ZLA BA PHYED PA'I

ZAS DANG, GSO SBYONG BA DANG, DGE 'DUN GYI ZAS DANG, GTZUG LAG
KHANG GI ZAS SKABS PHYE BAS YONGS SU LONGS SPYOD PAR BYA STE,
BSOD SNYOMS PA NYID 'JIG PAR MI 'GYUR RO, ,'ON KYANG NYES DMIGS
SU LTA BAS NI YONG SU LONGS SPYAD PAR BYA'O, ,MTHAR CHAGS SU RGYU
BA NYID KYI

@171A *, ,SKABS PHYE BA NI KHYIM GYI SGO NAS GLANG PO CHE DANG,
RTA 'AM, KHYU MCHOG GAM, KHYI 'AM, 'THAB PA 'AM, NGO TSA BAR
'GYUR BA DE LTA BU GZHAN MTHONG NAS THOD RGAL DU RGYU BA DANG,
ZAS BZAR MI RUNG BA'I KHYIM MAM, LHUNG BZED KHAS PHUB PA'AM, SLOB
BAR GRAGS PA'I KHYIM

BRGAL NAS RGYU BA DANG, SLOB DPON NAM, MKHAN PO'AM, GLO BUR
BA'AM, LHAN CIG RGYU NA SKABS PHYE BAS THOD RGAL DU YANG RGYU BAR
BYA STE, MTHAR CHAGS SU RGYU BA NYID NYAMS PAR MI 'GYUR RO, ,STAN
GCIG PA NYID KYI SKABS PHYE BA NI ZAS ZA BA NA GLANG PO CHE'AM,
RTA 'AM, KHYU MCHOG GAM,

SBRUL LAM, THOG 'BAB PA'AM, MKHAN PO'AM, SLOB DPON NAM, GLO BUR
BA 'ONGS PA MTHONG NAS GAL TE LANGS PAR 'GYUR NA SKABS PHYE BAS
YANG BZA' BAR BYA STE, STAN GCIG NYID 'JIG PAR MI 'GYUR RO, ,ZAS
CHOG PA PA NYID DANG, ZAS PHYIS MI LEN PA NYID LA NI SKABS PHYE
BA MED DO, ,

DGON PA PA NYID KYI SKABS PHYE BA NI BSNYEN PAR RDZOGS PAR LAS
KYI CHED DAM, LTUNG BA LAS BSLANG BA'I CHED DAM, CHOS MNYAN PA'I
CHED DAM, GSO SBYONG NGAM, DGAG DBYE 'AM, NA BA 'AM, NAD PA'I BYA
BA'AM, MNGON PAR MI SHES PA'I MDO KUN CHUB BAR BYA BA'AM, GZHAN
YANG DE LTA

BU'I RKYEN YOD NA SKABS PHYE BAS GRONG MTHAR GNAS PAR BYA STE
DGON PA PA NYID 'JIG PAR MI 'GYUR RO, ,SHING DRUNG BA NYID KYI
SKABS PHYE BA NI RKYEN DE LTA BU'AM, KHYIM DU ZHUGS PA LAS CHAR
GYIS NON NA, DE NYID DU SKYA RENGS SHAR YANG SHING DRUNG PA NYAMS
PAR MI 'GYUR RO, ,DGON PA PA'I SKABS PHYE BA JI SNYED PA NI

SHING DRUNG BA NYID DANG, BLA GAB MED PA NYID DANG, DUR KHROD PA
NYID LA YANG BLTA BAR BYA'O, ,GZHI JI BZHIN PA NYID KYI SKABS
PHYE BA NI RKYEN DE LTA BU YOD LA GZHAN GYI GNAS MAL RNYED NA
RJES SU GNANG NGO, ,COG BU PA LA NI SKABS PHYE BA MED DO, ,KHA
CIG NA RE SNA'I DPYAD BYED NA SKABS PHYE BAR BYA STE, COG PU

BA NYID NYAMS PAR MI 'GYUR RO ZHES ZER RO, ,SBYANGS PA'I YON TAN
BCU GSUM PO DE DAG NI MDOR BSDUS NA BRGYAD KHO NAR 'GYUR TE, CHOS
MNGON PA LAS JI SKAD DU SBYANGS PA'I YON TAN NI BRGYAD DO ZHES
'BYUNG BA LTA BU'O, ,GAL TE DE JI LTA BU YIN ZHE NA, ZAS CHOG PA
NYID DANG, STAN GCIG PA NYID NI

@171B ZAS PHYIS MI LEN PA NYID KYI NANG DU 'DU BAR 'GYUR RO, ,DE
CI'I PHYIR ZHE NA, BZUNG BA'I MTHA' PA'I BDAG NYID KYI RANG SKAL
GCIG LEN PA YIN TE, DE LTA BAS NA ZAS CHOG PA PA NYID KYI NANG DU
'DU BAR 'GYUR RO, ,YANG LAN GNYIS SU MI ZA STE, DE LTA BAS NA
STAN GCIG PA NYID DU 'DU BAR 'GYUR RO, ,

SHING DRUNG PA NYID DANG, BLA GAB MED PA NYID DANG, DUR KHROD PA
NYID NI DGON PA PA NYID KYI NANG DU 'DU BAR 'GYUR RO, ,DE CI'I
PHYIR ZHE NA, DGON PA PA NI DGON PAR SPYIL BU DANG, YANG THOG LA
SOGS PA BYED NA LAS DGA' BA NYID DANG, YONGS SU 'DZIN PA DANG,
CHAGS PA NI BDAG GI CHA MA YIN NO SNYAM NAS

SHING DRUNG NGAM, BLA GAB MED PA 'AM, DUR KHROD DU GNAS SO, ,DE
LTA BAS NA BRGYAD KHO NAR 'GYUR LA, BRGYAD PO DE DAG KYANG DGON
PA PA NYID DANG, PHYAG DAR KHROD PA NYID DANG, BSOD SNYOMS PA
NYID DANG GSUM GYIS RDZOGS PAR 'GYUR RO, ,DE LTAR NA SBYANGS PA'I
SGO GSUM RDZOGS PAR BYED NA,

SBYANGS PA'I YON TAN THAMS CAD RDZOGS PAR 'GYUR RO, ,DE NYID KYI
PHYIR BCOM LDAN 'DAS KYIS TSE DANG LDAN PA MDZES DGA' BOL BRTEN
NAS DGA' BO NAM ZHIG DGON PA DANG, PHYAG DAR KHROD PA DANG, NGAN
NGON GYIS 'TSO ZHING 'DOD PA RNAMS LA NI LTA BA MED BA MTHONG
ZHIG GU ZHES GSUNGS SO, ,DE LA SBYANGS PA'I YAN LAG

NI CI ZHIG YIN, SBYANGS PA'I CHOS NI DU ZHIG YOD, CI SPYOD PA'I
GANG ZAG DAG NI SBYANGS PA'I YON TAN BSTEN PAR DGA', SBYANGS PA'I
YAN LAG NI DU ZHIG ,MTHAR THUG PA NI DU ZHIG ,CI SBYANGS PA'I DE
NYID SBYANGS PA SMRA BA YANG DE YIN NAM ZHE NA, DE LA SBYANGS
PA'I YAN LAG CES BYA BA NI GZHI BCU

GSUM PO DE DAG GI SPONG BA GANG YIN BA DE NI SBYANGS PA'I YAN LAG
YIN NO, ,SBYANGS PA'I YON TAN CIR BRJOD PAR BYA ZHE NA, DGE BA
BRJOD PAR BYA'O, ,SBYANGS PA'I CHOS DU ZHE NA, SBYANGS PA'I CHOS
NI GNYIS TE MA CHAGS PA DANG, GTI MUG MED PA STE, BCOM LDAN 'DAS
KYIS JI SKAD DU PHYAG DAR KHROD PA

GANG YIN PA DE NE 'DOD PA CHUNG BA NYID LA BRTEN, CHOG SHES PA
NYID LA BRTEN, YO BYAD BSNYUNGS PA NYID LA BRTEN, RAB TU DBEN BA
NYID LA BRTEN, 'DIS CHOG BA NYID LA BRTEN NAS PHYAG DAR KHROD PAR
'GYUR RO ZHES GSUNGS PA LTA BU'O, ,RNAM PA GCIG TU NA MA CHAGS
PHAS RJES SU GNANG BA 'TSAM PAR BSTEN

@172A *, ,PAS 'DOD PA'I BSOD SNYOMS KYI RJES SU BRTZON PA SLU BA
SEL LA SBYANGS PA'I YON TAN GTI MUG MED PA NI YO BYAD BSNYUNGS
PAR 'TSAM PAR BSTEN PAS BDAG NYID DUB PA'I RJES SU BRTZON PA'I
SLU BA SEL TE, DE LTA BAS NA SBYANGS PA'I CHOS NI GNYIS TE, MA
CHAGS PA DANG, GTI MUG

MED PA YIN NO, ,DE LA 'DOD PA CHUNG BA NYID DANG, CHOG SHES PA
NYID DANG, RAB TU DBEN PA NYID NI MA CHAGS PA YIN NO, ,YO BYAD
BSNYUNGS PA NYID DANG, 'DIS CHOG PA NYID NI GTI MUG MED PA NYID
YIN NO, ,DE LA MA CHAGS PAS NI SPANG BA'I GZHI BCU GSUM LA CHAGS
PA SEL LA, GTI MUG

MED PAS NI GZHI DE DAG NYID LA NYES DMIGS MI SHES PA SEL TO,
,YANG CI SPYOD PA'I GANG ZAG RNAMS SBYANGS PA'I YON TAN BSTEN PAR
DGA' ZHE NA, 'DOD CHAGS SPYOD PA DANG, GTI MUG SPYOD PA SBYANGS
PA'I YON TAN BSTEN PAR DGA'I, ZHE SDANG SPYOD PA NI MA YIN NO,
,CI'I PHYIR 'DOD CHAGS SPYOD

PA DANG; GTI MUG SPYOD PA SBYANGS PA'I YON TAN BSTEN GYI, ZHE
SDANG SPYOD PA'I MA YIN ZHE NA, SBYANGS PA'I YIN TAN BSTEN PA NI,
BSGRUB DGA' BA YIN PAS 'DOD CHAGS SPYOD PA BSGRUB DGA' BA LA
BRTEN NAS 'DOD CHAGS RNAM PAR GNON PAR 'GYUR LA, GTI MUG SPYOD PA
YANG SBYANGS PA'I YON

TAN BSTEN PA YANG DAG PAR BLANGS PA YO BYAD BSNYUNGS PA LA BRTEN
NAS RTAG TU BAG YOD PAR 'GYUR ZHING BAG YOD NA GTI MUG RNAM PAR
GNON PAR 'GYUR RO, ,DE LTA BAS NA 'DOD CHAGS SPYOD PA DANG, GTI
MUG SPYOD PA SBYANGS PA'I YON TAN BSTEN PAR DGA'I, ZHE SDANG
SPYOD PA NI BSGRUB DGA' NA MKHRIS PA'I NAD

LA DROD BAG BYIN PA BZHIN DU PHYIR ZHE SDANG SKYE BAR 'GYUR TE,
DE LTA BAS NA ZHE SDANG SPYOD PA NI SBYANGS PA'I YON TAN BSTEN
PAR DGA' BA YIN NO, ,GZHAN DAG NA RE ZHE SDANG SPYOD PA NI DGON
PA BA NYID DANG, SHING DRUNG PA NYID DAG GO, ,DE CI'I PHYIR ZHE
NA, DGON PA DANG, SHING DRUNG NA GNAS NA DE DAG TU MI

'DOD PAS GTZE BA'I NYES PA MED PA'I PHYIR RO ZHES ZER RO,
,SBYANGS PA'I YAN LAG NI DUS KYI MTHAR THUG PA'I DU ZHIG CES BYA
BA NI, SBYANGS PA'I YAN LAG GSUM PO SHING DRUNG PA NYID DANG, BLA
GA BA MED PA NYID DANG, DUR KHROD PA NYID ZLA BA BRGYAD KYI MTHAR
THUG PAR BYA STE, DBYAR NI G-YOGS PAR GNAS

@172B PAR BCOM LDAN 'DAS KYIS GNANG NGO, ,CI SBYANGS PA DE NYID
SBYANGS PAR SMRA BA YANG DE YIN NAM ZHES BYA BA NI SBYANGS PA YIN
LA, SBYANGS PA SMRA BA YANG DE YIN NAM ZHES BYA BA NI SBYANGS PA
YIN LA SBYANGS PA SMRA BA YIN PA YANG YOD, SBYANGS PA MA YIN LA
SBYANGS PA SMRA BA MA YIN PA YANG YOD, SBYANGS PA

YANG MA YIN, SBYANGS PA SMRA BA MA YIN PA YANG YOD DO, ,DE LA
SBYANGS PA YANG YIN, SBYANGS PA SMRA BA YANG YIN PA YANG YOD CES
BYA BA NI, DGRA BCOM PA SBYANGS PA'I YON TAN YANG DAG PAR BLANGS
PA DANG LDAN PA'O, ,SBYANGS PA MA YIN LA, SBYANGS PA SMRA BA YIN
PA YANG YOD CES BYA BA NI DGRA

BCOM PA SBYANGS PA'I YON TAN YANG DAG PAR BLANGS PA DANG MI LDAN
PA'O, ,SBYANGS PA YIN LA SBYANGS PA SMRA BA MA YIN PA YANG YOD
CES BYA BA NI, SLOB PA'AM, SO SO'I SKYE BO SBYANGS PA'I YON TAN
YANG DAG PAR BLANGS PA DANG LDAN PA'O, ,SBYANGS PA YANG MA YIN,
SBYANGS PA'I YON TAN SMRA BA YANG MA

YIN PA YOD CES BYA BA NI, SLOB PA'AM, SO SO'I SKYE BO SBYANGS
PA'I YON TAN YANG DAG PAR BLANGS PA DANG MI LDAN PA'O, ,SBYANGS
PA'I YON TAN GYI MTSAN NYID CI YIN, MA NOG NI CI YIN, NYE BAR
GNAS PA NI CI ZHE NA SBYANGS PA'I YON TAN GYI MTSAN NYID NI 'DOD
PA CHUNG BA NYID DO, ,MNOG NI CHOG SHES

PA NYID DO, ,NYE BAR GNAS PA NI YO BYAD BSNYUNGS PA'O, ,RNAM PA
GCIG TU MTSAN NYID NI MA 'BAGS PA'O, ,MNOG NI NYES DMIGS MED
PA'O, ,NYE BAR GNAS BA NI BRTZON PA MI 'DOR BA'O, ,SBYANGS PA'I
YON TAN GYI THOG MA NI GANG YIN, BAR MA NI GANG YIN, THA MA NI
GANG YIN ZHE NA SBYANGS PA'I

YON TAN GYI THOG MA NI YANG DAG PAR LEN PA'O, ,BAR MA NI STEN
PA'O, ,THA MA NI RAB TU DGA' BA'O, ,RNAM PAR GROL BA'I LAM LAS
SBYANGS PA'I YON TAN BSTAN PA ZHES BYA BA STE KUN NAS BTUS PA
GSUM PA RDZOGS SO,, ,,RGYA GAR GYI MKHAN PO BIdY'A KA RA PRA BHA
DANG, ZHU CHEN GYI LO TZ'A

BA BANDE DPAL BRTZEGS KYIS BSGYUR CING ZHUS TE GTAN LA PHAB
PA'O,,