@28B #, ,RGYA GAR SKAD DU, SA MANTA BHA DRA N'A MA S'A DHA NAm,

BOD SKAD DU, KUN DU BZANG PO ZHES BYA BA'I SGRUB PA'I THABS, BCOM
LDAN 'DAS 'JAM PA'I RDO RJE LA PHYAG 'TSAL LO, ,DPAL LDAN MI SHES
KUN SPANGS DRI MED GZI BRJID LDAN, ,DPAG MED RIGS KYI SPRUL PA
RNAMS KYIS RAB BRGYAN CING, ,SHES RAB YAN LAG 'DUS PAS 'BAR ZHING
RNAM MDZES

@29A *, ,PA; ,'JAM DPAL GANG DE MCHOD PHYIR DE LA PHYAG 'TSAL LO,
,DPAL LDAN 'DUS PA'I GZHUNG LUGS BSHES GNYEN NI, ,DAM PA YIS NI
BSKUL PHYIR SPRO BYAS TE, ,'GRO BA MA LUS DON NI PHUN TSOGS PA'I,
,RGYUR GYUR CHO GA BDAG GIS BSHAD PAR BYA, ,DAL 'BYOR 'DI NI SHIN
TU

G-YO BA DANG, ,'JIG RTEN SKYE BO DAM PA PHRAD RNYED DKA', ,DE BAS
SHES RAB THABS LA GZHOL BA YI, ,YID LA BYED PA'I MCHOG DE BSGRUB
PAR BYA, ,DE LA SNGAGS PA SNYING RJE'I STOBS KYIS NI, ,BYANG CHUB
MCHOG TU SEMS NI BSKYED PA DANG, ,GTONG BA LA SOGS YON TAN RNAMS
KYIS BRGYAN, ,ZAB MO'I

TSUL DAG LA NI LHAG PAR MOS, ,DPAL LDAN 'DUS PA'I DKYIL 'KHOR CHO
GA YIS, ,RANG GI DBANG BSKUR PHUN SUM TSOGS LDAN ZHING, ,CHO GA
BZHIN DU RJES GNANG THOB PA YI, ,BLO DANG LDAN PAS RANG SNGAGS
MNYES PAR BYA, ,LA LA DRI MED CHU NI PHUN TSOGS SHING, ,SHING
MCHOG MDZES PAS RNAM PAR BRGYAN PA YI, ,

RI BO'I PHYOGS GCIG TU NI BCOM LDAN 'DAS, ,'JAM DBYANGS ZHES BYA
DE LTAR RAB BSGRUB BYA, ,DANG POR NANG PAR SNYING GA'I ZLA DBUS
SU, ,DRI MED 'OD ZER RAB TU 'PHRO BA'I MAm, ,DE NYID CES BYA RNAM
BKOD BRTZER LDAN PAS, ,SGO LA SOGS PA YANG DAG DAG PAR BYA,
,TZANDAN BZANG PO LA SOGS KYIS BYUGS SHING, ,

DRI ZHIM ME TOG GCAL BKRAM MCHOG GI CHAR, ,BSAM GTAN GNAS SU BDE
BA'I STAN LA NI, ,GNAS NAS DUS GSUM BZHUGS PA'I SANGS RGYAS
RNAMS, ,DMIGS TE SNA TSOGS MCHOD PA'I SPRIN RNAMS NI, ,DANG POR
SPRO SOGS BLO LDAN GYIS BYA ZHING, ,DGE BA RNAMS NI 'PHEL BAR BYA
BA'I PHYIR, ,

SDIG PA DAG NI BSHAGS PA LA SOGS BYA, ,GANG ZHIG THOG MED SRID
PA'I CHU KLUNG DU, ,MA LUS KUN RTOG GIS BSAGS RNYOG PA RNAMS,
,THUGS RJE CHE LDAN SPYAN SNGAR DE DAG NI, ,CHO GA BZHIN DU THAMS
CAD BSHAGS PAR BGYI, ,RDZOGS SANGS RGYAS DANG BYANG CHUB SEMS
DPA' DANG, ,'PHAGS PA GZHAN

GYIS DGE BA GANG MDZAD PA, ,DE DAG KUN LA YANG DAG YI RANG ZHING,
,BYANG CHUB TU NI YONGS SU BSNGO BAR BGYI, ,YID KYI ROL PA DRI
MED ZLA 'DRAS BSGRUBS, ,SNYING RJE DAM PA MTHA' YAS PA YI THABS,
,RANG GI YID LA GNAS PAR GYUR PA YI, ,BDE GSHEGS RNAMS LA RTAG TU
SKYABS SU MCHI, ,RTOG PA

@29B MA LUS PA LAS NGES GROL ZHING, ,SEMS DPA' DAM PA KUN GYI
PHUN TSOGS GZHI, ,DNGOS PO THAMS CAD RO GCIG NGO BO NYID, ,DAM
PA'I CHOS LA RTAG PAR SKYABS SU MCHI, ,'CHING BA RNAMS LAS YANG
DAG GROL GYUR CING, ,SNYING RJE MCHOG GIS BSKRUN PA'I DPAL DANG
LDAN, ,RAB TU DGA'

SOGS SA LA RAB BZHUGS PA, ,BRTUL ZHUGS DBANG PO'I TSOGS LA SKYABS
SU MCHI, ,BSAM DANG RNAM PAR SMIN PA DANG GYUR PAS, ,SGRIB PA KUN
GYI BAG CHAGS YANG DAG 'BYIN, ,LHAG PAR MOS PAS RNAM PAR BRGYAN
PA YI, ,SEMS NI BYANG CHUB DAM PA BSKYED PAR BGYI, ,BDE GSHEGS
SRAS

BCAS RNAMS KYI LAM GCIG PU, ,SBYIN SOGS RNAM BCU DKAR PO'I YON
TAN TSUL, ,RDZOGS SANGS RGYAS DAG MA LUS NGO BO'I BLOS, ,YANG DAG
NYID DU DA NI GNAS PAR BGYI, ,SNYING RJES 'JIG RTEN 'DI NI MA LUS
PA, ,LTA BA'I DRA BAS BCINGS LA DMIGS NAS NI, ,YANG DAG BYANG
CHUB SEMS NI

MNYAM MED PA, ,SNGAGS PAS CHO GAS DE LTAR BSGOM PAR BYA, ,NGO BO
NYID DANG BRAL PHYIR STONG PA STE, ,RANG BZHIN RGYU DANG BRAL BAS
MTSAN MA MED, ,RTOG PA RNAMS DANG BRAL PHYIR DNGOS PO NI, ,MA LUS
SMON PA LAS NI NGES PAR GROL, ,AOm SH'U N+YA T'A DZNY'A NA BADZRA
SVA BH'A BA A'ATMA KO&HAm, DE 'OG H'Um GIS

RDO RJER BYAS PA'I SAR, ,KUN DU BZANG LAS BYUNG BAR BSAM PA NI,
,STON KA'I ZLA BA LTA BUR RAB DKAR BA, ,MTHA' YAS PHYOGS GNAS SNA
TSOGS 'OD DANG LDAN, ,GRU GSUM GYEN DU GNAS PA'I NANG GI NI, ,NAM
MKHA' RANG GI NGO BO RDO RJE 'DZIN, ,CHOS 'BYUNG ZHES BYA PHYAG
RGYA'I DBUS GNAS PA, ,PADMA

SNA TSOGS RDO RJE MDZES PA DER, ,BHR'Um GYI 'KHOR LO LAS BYUNG
RIG BCAS PA'I, ,RNAM SNANG MDZAD YAN LAG LAS YANG DAG BYUNG,
,THUB DBANG 'OD KYI DKYIL 'KHOR SNA TSOGS PA'I, ,ZER GYIS PHYOGS
TSOGS MA LUS KUN DU KHYAB, ,MI MNYAM PA DAG MED PHYIR ZUR BZHI
MNYAM, ,DRAN DANG DBANG PO'I

MCHOG GI SGO RNAMS YIN, ,BSAM GTAN BZHI PO DAG GI RTA BABS DANG,
,TING 'DZIN KHA KHYER GYIS NI KUN DU BSKOR, ,KHA KHYER DE LA
BRTEN PA'I MCHOD PA NI, ,DAM PA 'DZIN PA GZUNGS KYI TSOGS RNAMS
YIN, ,SNA TSOGS RGYAN RNAMS KUN GYIS RNAM SPRAS PA, ,GANG PHYIR
'GRO BSAM KUN RDZOGS MDZAD

@30A *, ,PA YI, ,RLUNG GIS BSKYOD PA'I BA DAN PHRENG BA DANG,
,DRIL BU SGRA SGROGS PHYOGS SGO KUN KHYAB PA, ,GANG PHYIR DAM
CHOS GSUNG RAB YAN LAG DGU, ,GDUL BYA THAMS CAD LA NI SKYOB PA
PO, ,ME LONG DRA BA DRA PHYED ME TOG GI ,PHRENG BA SNA TSOGS KYIS
BRGYAN MNYAM BA MED, ,YE

SHES ME LONG DRI MED BYANG CHUB KYI, ,YAN LAG DRI NI ME TOG PHUN
SUM TSOGS, ,KA BA BZANG PO BRGYAD KYIS NYER MDZES PA, ,RNAM THAR
BRGYAD PO RNAM PAR DAG PA YIN, ,RDO RJE'I THIG DANG YANG DAG LDAN
PA NI, ,RDO RJE THEG CHOS 'KHOR LO RAB BSKOR BA'O, ,BLA MED MTHA'
YAS 'DOD PA'I YON TAN LNGA, ,GZUGS

SOGS YUL RNAMS PAR DAG PA YIN, ,MCHOD PA LNGA YIS RNAM PAR BRGYAN
PA NI, ,CHOS DBYINGS RNAM PAR DAG PA'I RGYU MTHUN YIN, ,SNA TSOGS
PADMA'I 'DAB MAR LEGS GNAS PA'I, ,NYI ZLA MGON BCAS LHA YI GNAS
RNAM DANG, ,RIN CHEN MA LUS PA YI RNAM SPRAS PA, ,GZHAL YAS KHANG
PA

DER NI BSAM PAR BYA, ,BCU DRUG CHA DANG TSOGS LAS BYUNG BA YI,
,ZLA BA'I DKYIL 'KHOR DAG NI DBUS NYID DU, ,'OD ZER DPAG TU MED
PA'I TSOGS LDAN PA, ,DBUS MA'I GDAN LA CHO GA BZHIN DU BSAM,
,DPAL MCHOG DANG PO'I SNYING PO LAS BYUNG BA'I, ,RDO RJE BZANG
'DIR NOR BU DMAR 'DRA LA, ,DPAG

MED THUB PA'I 'OD TSOGS RNAM 'PHRO BA, ,PHYOGS SGO MTHA' YAS
KHYAD PAR RAB BSGRUB PA, ,DANG PO'I SNYING PO MCHOG BCAS BSGOMS
NAS NI, ,NGA RGYAL DE LTAR MTHA' YAS SPRUL PA YIS, ,'GRO BA MCHOG
GI DON RNAMS BYAS GYUR CING, ,THUB MCHOG PHRA RAB LAS BSGRUBS
MTSUNGS MED PA, ,ZLA BA RGYAS

'DRAR DKAR BA'I MDANGS LDAN ZHING, ,G-YAS DANG G-YON PA'I ZHAL NI
SNGO DANG DMAR, ,SNA TSOGS RGYAN RNAMS 'BAR BA'I PHYAG GNYIS
KYIS, ,RIG MA DAM PAR 'KHYUD PAR MDZAD PA'O, ,LHAG MA'I PHYAG GIS
RDO RJE RAL GRI DANG, ,PADMA RIN CHEN BSNAMS PAS BYUNG GNYIS
MDZES, ,KHAMS GSUM

KHONG NI RNAM PAR BRGYAN PA YIS, ,THUB PA'I 'OD TSOGS DU MA RNAM
PAR 'GYED, ,RNAM PAR THAR PA'I SGO GSUM RNAM DAG PAS, ,SHES RAB
THABS KYI BDAG NYID SNYING RJE MCHOG ,MA LUS 'GRO BA'I DE NYID
GCIG PU NYID, ,RGYAL BSKYED BYED NYID KYI SKU RU BSAM, ,MCHOG TU
RJES CHAGS PHUN TSOGS

@30B DPAG MED KYIS, ,'DUL BA'I 'JIG RTEN THAMS CAD DMIGS NAS NI,
,DGA' BA'I SGYU MA'I SGRA YIS DE RNAMS DANG, ,RGYAL BA'I TSOGS
RNAMS MA LUS GZHUG PAR BYA, ,DE NI SPYAN LA SOGS PA'I LHA MO
DANG, ,GZUGS SOGS MA LUS YUL GYI RANG BZHIN DU, ,PHYUNG NAS RIG
MA DE DAG THAMS CAD NI, ,

RANG GI RIG MA'I NANG DU CHUD PAR BYA, ,DE YI PADMA'I LTE BA'I
NANG DU NI, ,DKYIL 'KHOR DRI MED ZLA ZER LAS BYUNG BAR, ,BSAMS
NAS BLO YIS 'GRO BA'I TSOGS RNAMS NI, ,MA LUS DE NI RAB TU GZHUG
PAR BYA, ,GSANG BA'I RDO RJE DAM PA'I DBUS SU NI, ,RNAM SNANG LA
SOGS RGYAL BA'I TSOGS BZHUGS TE, ,

ZLA BA ZHU BA'I GZUGS SU GYUR PA DANG, ,DES NI DE RNAMS DE 'OG
DBANG BSKUR BYA, ,SA YI SNYING PO PHYAG NA RDO RJE DANG, ,MKHA'
SNYING 'JIG RTEN DBANG PHYUG SGRIB SEL BCAS, ,DPAL LDAN KUN DU
BZANG PO ZHES BYA BAS, ,DE DAG MIG LA SOGS PA GRANGS BZHIN NO,
,GZUGS DANG SGRA DANG DRI DANG RO DAG DANG, ,

REG BYA DANG NI CHOS DBYINGS RDO RJE DANG, ,SA DANG CHU DANG ME
DANG RLUNG RNAMS NI, ,NGO BO NYID GYUR SPYAN LA SOGS PAR GRAGS,
,GZUGS DANG TSOR BA DE BZHIN 'DU SHES DANG, ,'DU BYED DANG NI
RNAM PAR SHES BSHAD PA, ,RNAM PAR SNANG MDZAD LA SOGS BDE GSHEGS
TE, ,DE RJES SA BON GYIS NI DBYUNG BAR BYA, ,KshIm

DZR'Im KHAm GAm shKAm SAm ZHES BSHAD PA, ,'DI DAG MIG LA SOGS PA
RNAMS KYI MING, ,DZA: H'Um BAm HO: KHAm RAm ZHES BSHAD PA, ,DE
DAG GZUGS KYI RDO RJE LA SOGS PA, ,LAm M'Am PAm T'Am ZHES BYA
BZHIR BSHAD PA, ,DE DAG SPYAN LA SOGS PA RNAMS KYI YIN, ,BHR'Um
A'Am DZR'Am KHAm H'Um ZHES BYA BA 'DI, ,RIM PA JI BZHIN RTAG PA
LA SOGS

PA'I'O, ,AOm A'A: H'Um ZHES BYA BA'I SEMS NYID NI, ,'OD LDAN HO:
DANG SPEL BA CHO GA BZHIN, ,PADMA'I NANG DU ZHUGS PA MNYAM MED
PA, ,SHES RAB CHAGS PAS ZHU BAR BYAS PAR BSAM, ,DE YI 'OD KYI
MTHU YIS GNYIS KA YANG, ,ZLA BZHU PAR BYAS PAR MTHONG BA DANG,
,SPYAN LA SOGS PA'I LHA MO

RNAMS KYIS NI, ,GLU YI SGRA YIS BSKUL BAR BYAS PAR BSAM, ,SEMS
CAN KHAMS NA GNAS KYI DBANG PHYUG KHYOD NI RDO RJE'I THUGS, ,DGA'
BA YID 'ONG DON CHEN 'DOD PAS BDAG LA BSKYAB TU GSOL, ,MGON PO
GAL TE DE RING BDAG NI GSON PAR MCHIS BZHED NA, ,SEMS CAN YAB
CHEN

@31A *, ,GNYEN MCHOG BDAG LA DGYES PAR MDZAD DU GSOL, ,RDO RJE'I
SKU KHYOD BKA' YI 'KHOR LO SEMS CAN KUN LA PHAN, ,SANGS RGYAS DON
DU BYANG CHUB DON DAM RAB TU PHAN PAR GZIGS, ,MGON PO GAL TE DE
RING BDAG NI GSON PAR MCHIS BZHED NA, ,'DOD CHAGS DAM TSIG CHAGS

PAS BDAG LA DGYES PAR MDZAD DU GSOL, ,KHYOD NI RDO RJE'I GSUNG
STE KUN LA PHAN ZHING THUGS BRTZE BA, ,'JIG RTEN DAG GI DON DANG
DGOS PA MDZAD LA RAB TU BRTZON, ,MGON PO GAL TE DE RING BDAG NI
GSON PAR MCHIS BZHED NA, ,DGA' BA'I SPYOD PA KUN DU BZANG PO BDAG
LA DGYES PAR MDZAD DU GSOL, ,

KHYOD NI RDO RJE 'DOD PA DAM TSIG MCHOG GI PHAN DON CHE, ,YANG
DAG RDZOGS SANGS RGYAS KYI GDUNG MCHOG MNYAM NYID THUGS BRTZE BA,
,MGON PO GAL TE DE RING BDAG NI GSON PAR MCHIS BZHED NA, ,YON TAN
RIN CHEN MANG PO'I GTER GYUR BDAG LA DGYES PAR MDZOD, ,DE LTA'I
GLU YI NGO RU BYAS PAS NA, ,CHOS

KUN SGYU MA LTA BUR YANG DAG RIG ,SNANG BA'I 'OD ZER GYI NI DKYIL
'KHOR CAN, ,RANG GI SNGAGS KYIS LUS SU RANG NYID GYUR, ,DE YI 'OD
ZER MA LUS PA RNAMS KYIS, ,RANG LHA DANG MTSUNGS SPRUL PA'I THUB
DBANG POS, ,DPAG TU MED PA'I YID KYIS BCUG PA LAS, ,DPAL LDAN
'JAM PA'I RDO RJE ZHES BYAR GYUR, ,

GUR GUM BZANG PO'I MDOG LTAR DMAR BA LA, ,G-YAS DANG G-YON PA'I
ZHAL NI SNGO DANG DKAR, ,SNA TSOGS RGYAN GYIS RNAM PAR BRGYAN PA
YI, ,PHYAG GNYIS SHES RAB DAM PAR 'KHYUD PA DANG, MDANGS LDAN RAL
GRI DANG NI MDA' NYID DANG, ,AUTPALA SNGON GZHU MTHA' YAS 'OD LDAN
BSNAMS, ,MA

LUS RIGS RNAMS 'PHRO BAS RNAM BRGYAN CING, ,SKYOB PA NAM MKHA' MA
LUS DKYIL 'KHOR YIN, ,DNGOS RNAMS THAMS CAD GZUNG DANG 'DZIN PA
DANG, ,BRAL BAS DNGOS PO MED PA NYID DU SHES, ,RNAM PAR BYANG LA
MNGON PAR ZHEN PA NI, ,MED PAS BYIN GYIS BRLABS PA 'DI NYID BYA,
,AOm DHARMA DH'A TU SVA BH'A

WA A'ATMA KO&HAm, DE 'OG SA SNYING SA BON 'OD RNAMS KYIS, ,RANG
GI MIG SOGS SA SNYING LA SOGS PAS, ,JI BZHIN BKANG NAS DRI MED
RANG ZLA YIS, ,RDO RJE LTE BA'I DBUS GNAS YI GE H'Um, ,THUGS KYI
RDO RJE'I DE BZHIN KHA DANG NI, ,MGO POR PADMA 'KHOR LO LA GNAS
PA'I, ,A'A: DANG AOm NI GSUNG GI

@31B RDO RJE DANG, ,SKU YI RDO RJE NYID DU BSAM PAR BYA, ,DE YI
THUGS KA'I 'OD KYI TSOGS RNAMS DANG, ,SHES RAB DAM PAR GNAS PA'I
'OD RNAMS KYIS, ,KUN NAS RGYAL BA'I DBANG PO MCHOD NAS NI, ,THUGS
KYI RDO RJE LA SOGS BYIN GYIS BRLAB, ,DPAL LDAN RDO RJE THUGS
'CHANG BA, ,RDO RJE MI PHYED GSUM BSGOMS

PAS, ,DENG BDAG BYIN GYIS BRLABS NAS SU, ,RDO RJE THUGS KYIS
MDZAD DU GSOL, ,PHYOGS BCUR BZHUGS PA'I SANGS RGYAS RNAMS, ,RDO
RJE MI PHYED GSUM BSGOMS PAS, ,DENG BDAG BYIN GYIS BRLABS NAS SU,
,RDO RJE THUGS KYIS MDZAD DU GSOL, ,AOm SARBA TA TH'A GA TA TZI
TTA BADZRA SVA BH'A WA A'ATMA

KO&HAm, ,CHOS KYI GSUNG LAM DPAL DANG LDAN, ,RDO RJE MI PHYED
GSUM BSGOMS PAS, ,DENG BDAG BYIN GYIS BRLABS NAS SU, ,RDO RJE
GSUNG GIS MDZAD DU GSOL, ,PHYOGS BCUR BZHUGS PA'I SANGS RGYAS
RNAMS, ,RDO RJE MI PHYED GSUM BSGOMS PAS, ,DENG BDAG BYIN GYIS
BRLABS NAS SU,

RDO RJE GSUNG GIS MDZAD DU GSOL, ,AOm SARBA TA TH'A GA TA W'A KA
BADZRA SVA BH'A BA A'ATMA KO&HAm, ,DPAL LDAN RDO RJE SKU
'CHANG BA, ,RDO RJE MI PHYED GSUM BSGOMS PAS, ,DENG BDAG BYIN
GYIS BRLABS NAS SU, ,RDO RJE SKUS NI MDZAD DU GSOL, ,PHYOGS BCUR
BZHUGS PA'I SANGS RGYAS RNAMS, ,RDO RJE MI PHYED GSUM

BSGOMS PAS, ,DENG BDAG BYIN GYIS BRLABS NAS SU, ,RDO RJE SKUS NI
MDZAD DU GSOL, ,AOm SARBA TA TH'A GA TA K'A YA BADZRA SVA BH'A WA
A'ATMA KO&HAm, NAM MKHA' LTA BU'I NGO BOR RDO RJE GSUM, ,MTSAN
NYID DAG DANG BRAL BAR DMIGS NAS NI, ,PHYOGS BCUR KUN DU BZHUGS
PA'I THUB PA'I TSOGS, ,SNYING

BO'I 'OD ZER RNAMS KYIS YANG DAG BSKUL, ,THUB PA'I MCHOG GI 'OD
ZER LAS BYUNG BA'I, ,RIG PA'I TSOGS RNAMS PHYAG NA BUM BSNAMS TE,
,YE SHES CHU YIS MNGON PAR DBANG BSKUR BAS, ,RANG GI RIGS KYI
GTZOS BRGYAN COD PAN GYUR, ,DE BZHIN RANG GI LHA 'DRA RANG SNYING
POS, ,SPRUL BA'I RIG PA

NYID NI YANG DAG BLTA, ,MIG LA SOGS PA DGANG ZHING YI GE GSUM,
,RNAM PAR BKOD PAS LUS NI 'OD DANG LDAN, ,DE NYID SHES PAS MGO
DANG SNYING GA DANG, LTE BA GSANG BA DE BZHIN BRLA GNYIS SOGS,
,AOm H'Um SV'A A'A: H'A ZHES GRAGS PA RNAMS, ,DE NI SKU THUGS RDO
RJE BZANG RIGS SOGS, ,LNGA PO

@32A *, ,RNAMS KYIS YAN LAG BYIN BRLABS TE, ,'DOD KYI PHRENG BA
DAM PAS 'GRO GSUM KHYAB, ,A'A: YIS SNA TSOGS PADMA'I LTE BA BYA,
,H'Um GIS 'DAB MA BRGYAD PA RNAM PAR SPRUL, ,SHES RAB DAM PA'I
RGYU MTHUN NGO BO NYID, ,THABS DANG BCAS PAR 'BYUNG BA'I RANG GI
LUS, ,DE YIS

BDE GSHEGS RJES SU MNYES BYA ZHES, ,SNGAGS PAS DGA' BA KUN DU
BRTZAM BAR BYA, ,AOm SARBA TA TH'A GA T'A NU R'A GA NA BADZRA SVA
BH'A WA A'ATMA KO&HAm, THUGS KA'I ZLA BA'I SNGAGS KYI 'OD RNAMS
KYIS, MA LUS SANGS RGYAS TSOGS RNAMS BCUG NAS NI, ,H'Um GI RDO
RJE LAS BYUNG DRI MA MED PA YI, ,YID TSUL

DAM PA'I CHU SKYES LA GNAS PA, ,RANG GI SNYING PO LAS BYUNG MA
LUS PA'I, ,RANG GI DKYIL 'KHOR BA YI GZUGS BSAMS LA, ,CHO GA 'DI
YIS SEMS NI BRTAN PO DANG, ,'JIG RTEN RNAMS LA PHAN PHYIR YANG
DAG DBYUNG, ,BADZRA DHRiK CES BYA DANG THUGS RDO RJE, ,SKYE BO
DAM PA'I DON MDZAD YANG DAG

BSKUL, ,NOR BU SNGON PO'I 'OD 'DRAR YANG DAG 'BAR, ,G-YAS DANG
G-YON PA'I ZHAL NI DKAR DANG DMAR, ,DAM PA DANG PO LTA BU'I PHYAG
DANG LDAN, ,KHA DOG DPAG TU ME DPA'I 'OD TSOGS MNGA', ,BLO DANG
LDAN BAS LEGS BSDUS BDAG NYID KYI, ,DNGOS PO THAMS CAD KYIS NI
ZHUGS PAR BYA, ,DZIN DZIK

CES BYA BA SKU RDO RJE, ,RDO RJE 'DZIN 'DRA'I SKU MDOG ZHAL GYIS
MDZES, ,'KHOR LO LA SOGS PHYAG MTSAN RNAMS DE BZHIN, ,SHAR GYI
PADMAR ZLA BA'I DBUS SU BSAM, ,RATNA DHRiK CES BYA BA 'DI YIS
NI, ,LHO RU RIN CHEN 'BYUNG ZHAL GZHON NU 'DRA, ,BTZO MA'I GSER
GYI MDANGS DANG 'DRA BA LA, ,PHYAG DRUG

MARGAD RIN CHEN LA SOGS BSNAMS, ,A'A RO Li KA 'OD DPAG MED PADMA
NI, ,R'A GA LTAR DMAR ZHAL GNYIS DE DANG 'DRA, ,'OD ZER 'BAR
ZHING PHYAG NA PADMA SOGS, ,MTSAN MA BSNAMS BA NUB TU BSAM PAR
BYA, ,PRADZNY'A DHRiKA CES BYA BAS DON YOD GRUB, ,RIN CHEN MA
RGAD LTA BU'I MDOG LDAN ZHING, ,

SNGA MA LTA BU'I ZHAL SOGS PHUN TSOGS MNGA', ,RAL GRI LA SOGS
BSNAMS PA BYANG DU BSAM, ,RAL PA COD PAN MDZOS DANG SNA TSOGS
PA'I, ,RIN CHEN MCHOG GI 'OD ZER 'BAR BAS BRGYAN, ,RIG MA'I MGON
DANG RAB TU BCAS PA'I SKU, ,THAMS CAD NYI MA'I DKYIL 'KHOR DAG LA
BSAM, ,MO

@32B HA RA T'I ZHES PAS LHA MO SPYAN, ,ZLA BA'I DKYIL 'KHOR
RDZOGS PA LA GNAS PA, ,MCHOG TU SGEG CING SKU YI RDO RJE 'DRA, ME
YI PHYOGS NYID DU NI BSAM PAR BYA, ,DVE shA RA T'I ZHES PA DGA'
BA CHE, ,DGA' CHEN MCHOG 'DOD M'A MA K'I ZHES PA, ,ZHAL MDZES
PHYAG RNAMS THUGS KYI GTZO 'DRA BA, , RNAM PAR

SGEG PA BDEN BRAL MTSAMS SU BSAM, ,R'A GA RA T'I ZHES BYA'I YUM
MCHOG NI, ,GOS DKAR YON TAN RIN CHEN MTHA' YAS PA, ,DRI MED SKU
NI GSUNG GI DBANG PHYUG 'DRA, ,RLUNG GI PHYOGS SU RNAM PAR BSAM
PAR BYA, ,BADZRA RA T'I SA RAB BSKUL SGROL MA NI, ,DRI MED RIN
CHEN 'OD KYI PHRENG BA YIS, ,PHYOGS

KYI CHOGS KHEBS RANG GI NGO BO NI, ,RIN CHEN DBANG 'DRA DBANG
LDAN PHYOGS SU BSAM, ,LHA MO 'DI RNAMS NGES PA'I PHYAG MTSAN NI,
,'KHOR LO BZANG DANG AUTPALA DMAR PO DANG, ,PADMA AUTPALA GSER MDOG
RIM BZHIN BSAM, ,LHAG MA RNAMS NI BDAG PO JI BZHIN BSAM, ,LHAG MA
RNAMS NI BDAG PO JI BZHIN 'DOD, ,DE NYID GSUM GYIS

GZUGS KYI RDO RJE SOGS, ,LHA MO RNAMS NI SKU LA SOGS 'DRA BAR,
,DKYIL 'KHOR GYI NI MTSAMS GYUR BZHI PO DANG, ,RTZA BA'I SGO YI
NGOS GNYIS DAG TU BSAM, ,YA MA'ANTA KRiTA CES BYAS GSHIN RJE
GSHED, ,MTHA' YAS 'JIGS 'OD PHYOGS KUN KHYAB DANG LDAN, ,DUS
MTHA' MI BZAD SPRIN

GYI DKYIL 'KHOR MDOG, ,THUGS KYI RGYAL PO DAG DANG SKU MTSUNGS
PA, ,DRAG PO'I RIGS 'OD DPAG MED RNAM 'PHRO BAS, ,GSHIN RJE MTHAR
MDZAD SHIN TU GDUG PA YI, ,SBRUL GYIS LUS KYI YAN LAG RNAM BRGYAN
PA, ,DPAL LDAN SHAR GYI SGOR NI BSAM PAR BYA, ,PRADZNY'ANTA KRi
TA CES BYAS BLA MED

'OD, ,DRAG CING PHYAG SOGS SKU YI RDO RJE 'DRA, ,GZHAN GYIS MI
THUB CES BYA GTUM PO NI, ,LHO PHYOGS KYI NI SGO RU BSAM PAR BYA,
,PADM'ANTA KRiTA CES BYAS PHYOGS RNAMS KYI, ,'KHOR LO'I 'OD KYIS
MNGON PAR KHEBS BYED PA, ,'OD MA DANGS 'JIG DUS ME 'DRAR 'JIGS
PAR LDAN, ,PHYAG LA

SOGS PAR GSUNG GI RDO RJE 'DRA, ,GDUG PA DU MA RNAM GNON 'JIGS
PA'I ZHAL, ,THUB DBANG HA HA ZHES NI BZHAD PA YIS, ,RI BOR BCAS
PA SKYEL BAS SKRAG MDZAD PA, ,RTA MGRIN DE BZHIN NUB KYI PHYOGS SU
BSAM, ,BIGH'ATTA KRi TA CES BYAS DPA' BO NI, ,DUS MTHA'I ME LTAR
DRAG PO BDUD RTZI

@33A *, ,'KHYIL, ,'PHAGS PA'I ZHAL SOGS MI BSKYOD DANG MTSUNGS
PA, ,DE BZHIN BYANG GI SGO RU BSAM PAR BYA, ,RNAM PAR SNANG MDZAD
THUGS GTZO 'OD DPAG MED, ,THUGS KYI DBANG PO RIM BZHIN COD PAN
YIN, ,THO BA DBYUG PA DE BZHIN PADMA DANG, ,RDO RJE SOGS 'DI
PHYAG NI

KUN LA BSAM, ,DE LTAR YONGS SU RDZOGS PA'I DKYIL 'KHOR LA, ,DNGOS
PO THAMS CAD KYIS NI BLTAS NAS KYANG, ,SNYING PO'I SNGAGS KYI 'OD
ZER LCAGS KYU YIS, ,DRANGS NAS BDE BAR GSHEGS RNAMS BSGOM PAR
BYA, ,SHES RAB THABS KYI RANG BZHIN DRI MED PA'I, ,TING 'DZIN LAS
BYUNG DAM PA'I

BDES GANG BAR, ,'KHOR LO BSAMS NAS DE NAS GSHIN RJE NI, ,MTHAR
BYED LA SOGS BSHAD PAS BSRUNG BAR BYA, ,RANG GI SNYING POS MNGON
BZLAS MCHOD YON NI, ,TZANDAN BZANG SOGS ME TOG GIS MDZES DBUL,
,RANG LAS BYAS PA LTA BUR DBANG BSKUR ZHING, ,CHO GA YIS NI MNGON
PAR MCHOD

PAR BYA, ,BAD NANG RANG GI SA BON 'DI RNAMS KYIS, ,GZUGS LA SOGS
PA THAMS CAD DRANGS NAS NI, ,YANG DAG BYANG CHUB YID KYI NGO BO
YIS, ,'OD KYI DKYIL 'KHOR DAG TU BSGOM PAR BYA, ,SHES RAB BA SPU RE
RE LAS BYUNG BA'I, ,'OD ZER RNAM PA SNA TSOGS RGYA CHEN TSOGS,
,MA LUS NAM MKHA'I

GTOS NI KUN DU KHYAB, ,DE LA BLO DANG LDAN PAS RAB TU SPRO, ,'OD
KYI SGO LAS NGES PAR BYUNG BA YI, ,YAN LAG DRI MED RGYAN KUN GYIS
LEGS BRGYAN, ,ME LONG BI WANG DRI DANG RO YI SNOD, ,GOS DANG
CHOS 'BYUNG BA LA SOGS PA YI, ,MTSAN MAS RIM GYIS RNAM PAR SGEG
BCAS SHING, ,ROL PA'I

LAG BA DAM PA RNAMS DANG NI, ,'OD KYI SNANG BAS SPRUL PA SNA
TSOGS PA'I, ,MCHOD PA'I SPRIN GYI DRA BAS KHYAB PA DANG, DNGOS
RNAMS SGYU MA LA SOGS SO SOR NI, ,YANG DAG RIG CING 'JIG RTEN
BLTA MKHAS PA, ,RTOG PA MA LUS KUN LAS NGES GROL ZHING, ,MCHOG TU
BDE BA BSKYED PA'I RGYUR GYUR

PA; ,GZUGS LA SOGS PA'I LHA MO RNAMS DANG NI, ,DE BZHIN PHYI YI
DRI SOGS THAMS CAD KYIS, ,RGYAL BA'I DBANG PO RNAMS NI LEGS MCHOD
CING, ,DE LTAR THA DAD RTOGS LAS NGES GROL BYA, ,AOm SARBA TA
TH'A GA TA P'U DZA BADZRA SVA BH'A WA A'ATMA KO&HAm, SGRA YI YUL
RNAMS MA LUS PA RNAMS NI, ,BRAG

@33B CA'I SGRA 'DRAR NGES BRTAGS DE RJES LA, ,RANG YID LHAG PA'I
LHA RU GNAS PA LA, ,CHOS RNAMS BSTOD PA'I SGRA NI BYED PAR BSAM,
,MI BSKYOD RDO RJE YE SHES CHE, ,RDO RJE DBYINGS NI MKHA' CHEN
PO, ,RDO RJE GSUM MCHOG DKYIL 'KHOR GSUM, ,RDO RJE DBYANGS LA
PHYAG 'TSAL LO, ,RNAM PAR SNANG

MDZAD DAG PA CHE, ,RDO RJE ZHI BA DGA' CHEN PO, ,RANG BZHIN 'OD
GSAL MCHOG GI MCHOG, ,STON PA RDO RJER PHYAG 'TSAL LO, ,RIN CHEN
RGYAL PO RAB TU ZAB, ,RDO RJE NAM MKHA' 'DRI MED MKHA', ,RANG
BZHIN DAG PA GOS PA MED, ,RDO RJE'I SKU LA PHYAG 'TSAL LO, ,RDO
RJE MI 'CHI RGYAL PO CHE, ,MI RTOG NAM

MKHA' RDO RJE 'DZIN, ,'DOD CHAGS PHA ROL PHYIN PA BRNYES, ,RDO
RJE'I GSUNG LA PHYAG 'TSAL LO, ,DON YOD RDO RJE RDZOGS SANGS
RGYAS, ,BSAM PA THAMS CAD RDZOGS MDZAD PA, ,RANG BZHIN DAG PA
NYID LAS BYUNG, ,RDO RJE SEMS DPA' PHYAG 'TSAL LO, ,'BAR BA'I AOm
GYI BYIN RLABS RLUNG DANG ME'I, ,

DKYIL 'KHOR LA GNAS RAB SBAR BDUD RTZI LNGA, ,DE NAS YI GE GSUM
BZLAS DPAG MED PA'I, ,THUB PA'I DBANG PA'I NANG DU CHUD PAR BYA,
,YE SHES BDUD RTZI'I NGO BOR BSAMS NAS NI, ,H'Um DGOD RDO RJE'I
LCE NI BZANG PO DANG, ,SNYING GA'I ZLA BA'I DBUS SU MA LUS PA'I,
,RGYAL BA'I 'KHOR LO DES NI TSIM

PAR BYA, ,SNYING PO'I 'OD ZER DPAG MED KYIS SPRUL PA'I, ,THUB PAS
MI SHES KUN DU NGES BSAL NAS, ,'GRO BA MA LUS RDZOGS SANGS RGYAS
BYAS TE, ,RANG GI GSANG SNGAGS NANG DU CHUD PAR BYA, ,GZUGS LA
SOGS PA'I RNAM PA DANG BRAL BAS, ,'DZIN PA DE NI MNGON SUM MTHONG
MI NUS, ,GZUNG BA

RNAMS KYANG CUNG ZAD YOD MIN LA, ,GZHAN PA'I 'BREL PA YIS KYANG
MTHONG BA MED, ,BDE SOGS DE NI YONGS SU 'DZIN PA NI, ,BYA BA 'GA'
YANG YOD PAR MA MTHONG STE, ,CIG CAR SHES PA'I PHYIR NA GZUGS
SOGS BZHIN, ,'DI DAG 'DZIN PA POR NI YOD MA YIN, ,DKAR PO LA SOGS
GANG ZHIG

MTHONG BA RNAMS, ,DE NYID DUS GZHAN DAG TU MTHONG MI 'GYUR, ,'DI
NYID RTAG TU GCIG LA GCIG 'GAL BA, ,YIN PHYIR BDE BA LA SOGS DAG
DANG MTSUNGS, ,THOG MTHA' LA SOGS BYE BRAG SNANG BAS NA, ,GZUGS
LA SOGS PA 'DI DAG GCIG MA YIN, ,PHRA RAB RNAMS KYANG MTHONG BA
MA YIN

@34A *, ,PAS; ,DU MA'I GZUGS SU MIN PA'ANG DE DANG 'DRA, ,RDUL
PHRAN CHA SHAS MED PA NYID KYANG NI, ,PHRA RAB TU MA 'DUS PA YIN
MIN PAS, ,SA YI DKYIL 'KHOR LA SOGS RANG BZHIN TE, ,BSAGS PA 'GA'
YANG 'DIR NI MED PAR 'GYUR, ,DE BAS 'DZIN PO LA SOGS

DANG BRAL BAS, ,RANG RGYUD GZUGS SOGS BRTAGS PA'I NGO BO NYID,
,RGYU DANG MI RGYU DNGOS PO MA LUS PA, ,DRI ZA'I GRONG KHYER DAG
DANG MTSUNGS PA YIN, ,BDAG DANG BDAG GI RNAM RTOG RGYUN GYI NI,
,NGO BO BDAG GIS DER NI 'KHOR BA STE, ,DAG PA PHYIN CI LOG DE MED
PA YI, ,NGO BO TZAM GYIS RNAM PAR SHES

PAR BYA, ,'DIR NI ZHI DANG SRID PA'I NGO BO DAG ,CHOS NYID KYIS
NI DBYE BA 'GA' YANG MED, ,GANG PHYIR GZUNG BA LA SOGS RNAM PA
DANG, ,BRAL BAR THAMS CAD DU NI RTAG TU GRUB, ,DE NI SNANG BA'I
RANG BZHIN KUN RTOG LAS, ,THAMS CAD CI YANG YOD PA MA YIN TE,
SEMS LAS GZHAN PA DAG CES BYA BA NI, ,YOD

PA MA YIN DE PHYIR DE BDAG NYID, ,GANG ZHIG GZUGS LA SO SOR ZHUGS
GYUR PA, ,DE YI BDAG NYID GANG YIN DE NYID GZUGS, ,DE BAS THAMS
CAD KHYAD PAR MED PAR BRTAG ,SNANG BAR GYUR PA'I YUL RNAMS GANG
YIN PA, ,GANG ZHIG RTOG PA'I GNAS SU GYUR PA RNAMS, ,DE DE GNYIS
SU SBYOR BA DANG BRAL BAS, ,

DES NA RNAM PAR DBYE BA THAMS CAD MIN, ,DAD DANG BRTZON 'GRUS
RNAMS PAR DAG PA DANG, DE BZHIN DRAN DANG BSAM GTAN RNAM DAG
BA'ANG, ,SGO BZANGS SRUNG BAR BYED PA'I NGO BO NYID, ,SHES RAB
RNAM DAG MA LUS YUL DU SNANG, ,MTSAN MA MED PA'I DGA' BA RNAM DAG
PA, MA LUS LHA MO'I TSOGS KYI NGO BO NYID, ,

SEMS CAN DON DANG BDAG DANG RNAM RTOG DANG, 'JUG PA'I RNAM SHES
RNAM PAR DAG PA YANG, ,ME LONG SOGS YID DRI MED NGO BO BAS,
,SANGS RGYAS THAMS CAD KYI YANG RANG BZHIN TE, ,DE BZHIN NYID NI
RNAM DAG SBYOR BA YIS, ,'KHOR LO'I GTZO BO 'DI NI RNAM PAR
BZHUGS, ,GZUGS LA SOGS

PA'I 'KHRUL PA RNAM BRAL BAS, ,DRI MED PHUNG PO LA SOGS NGO BOR
GRUB, ,SER SNA LA SOGS LDOG PAR GYUR BA NI, ,PHA ROL PHYIN PA
DKAR PO'I CHOS RANG BZHIN, ,RNAM RTOG MED PAR BDAG GZHAN DON
'BYUNG BA'I, , RGYU NYID KYIS NI DE YANG GO RIMS BZHIN, ,ZAB PA
DANG NI RGYA CHE BA YIS NA, ,SHES RAB

@34B THABS KYI BDAG NYID CAN SEMS YIN, ,DAM PA'I DON DU CI YANG
GZHAN DAG LAS, ,DBYE MED DBYE BA MED MIN MI 'DOD DE, ,GZHAN DU
'DZIN PA LAS NI BZLOG PHYIR DANG, ,DE BZHIN BYE BRAG LA SOGS RTOG
BRAL YIN, ,DE LTAR BRTAGS NAS RANG SNYING DRI MED PA, ,ZLA BA LA
GNAS MTSAN MAR BSGOM PAR

BYA; ,GSANG SNGAGS DAM PA THIG LE'I GZUGS SU NI, ,RANG YID 'ONG
DANG LDAN PAR YONGS SU BSGOM, ,SEMS DE'I 'OD ZER DRI MED PAS SAD
PA'I, ,SKU GSUNG RDO RJE'I LUS NI MCHOG GYUR PA'I, ,SLAR YANG 'DI
NYID DU NI NGES BZHUGS SHING, ,YE SHES BDUD RTZI 'BAB PAR BSAM
PAR BYA, ,NANG GI

LUS DANG DE BZHIN THAMS CAD KYANG, ,DE YIS KUN DU MTHAR NI SNANG
BYAS NAS, ,BA SPU RE RE'I KHONG LAS BYUNG BA YI, ,'OD KYIS SNA
TSOGS KUN DU DGANG BAR BYA, ,YANG NA RANG GI MTSAN MA PHRA MO NI,
,'OD LDAN SNA RTZER GNAS PAR THUB PA YI, ,'KHOR LO NANG DU CHUD
BYAS SNYING RJE YIS, ,NANG GI SHES RAB DAM

PA NYIN MTSAN BSGOM, ,MTSAN MA BRTAN PO MTHONG NA SPRO BA NI,
,'OD ZER DE YIS SPRUL PA'I THUB DBANG DANG, ,RNAM PA SNA TSOGS PA
YI PHYAG MTSAN RNAMS, ,BLO DANG LDAN PAS YANG DANG YANG DU SPRO,
,YANG NA BZLAS LA RTZE GCIG SEMS NYID NI, ,DNGOS KUN BDAG NYID
RANG GI SEMS DBANG PO, ,RANG GI SNGAGS

NI SNA TSOGS 'OD LDAN PAR, ,BYAS PAS BLO DANG LDAN PAS BSGOM PAR
BYA, ,SROG DANG RTZOL BA SHIN TU MA BSDAMS PAR, ,GSANG SNGAGS
RGYAL PO GSAL BAR BRJOD BYA ZHING, ,SKU SOGS RIM PA BZHIN DU YANG
NA NI, ,CIG CAR SPRO BA DAG NI LEGS PAR BYA, ,NAM MKHA'I GTOS
DANG MNYAM PA SKU SOGS

PA'I, ,'OD KYI SKU YI SNANG BAS YANG DAG DGANG, ,DE NAS SNGA MA
BZHIN DU SNA TSOGS PA'I, ,MCHOD PA'I SPRIN GYI BKOD PA KUN DU
SPRO, ,YONGS SU SBAS PA'I RIG PA MCHOG RNAMS NI, ,BDE CHEN BABS
PAS GZHAN GYI DBANG THOB NAS, ,RNAM PAR SGEG PA'I THUB DBANG
TSOGS RNAMS NI, ,MTHAR NI RANG

GI LUS LA GZHUG PAR BYA, ,RANG GI SNYING PO'I DE NYID NGES RTOGS
PA'I, ,SKYO BAS SEMS KYI SPYOD PA ZHUM GYUR NA, RIG PA'I TSOGS
KYIS YANG DAG GLUR BLANGS PAS, ,RAB TU BSKUL NAS YONGS SU MCHOD
PAR BYA, ,SEMS BZANG PO YI CHU RGYUN SROG DANG NI, ,RTZOL BA'I
'OD KYI LCAGS KYUS DRANGS

@35A *, ,NAS NI, ,CHO GA JI BZHIN SKU RDO RJE SOGS LA, ,NGES BAR
DBAB PAS SKYO BA BSAL BAR BYA, ,DE LTAR THANG CIG NGAL BSO BYAS
NAS NI, ,SNGAR BSHAD CHO GA YIS NI DE NYID SHES, ,GSANG SNGAGS
DAM PA RGYUN DU BZLA BA NI, ,SNGAGS PA'ANG KUN DU CHAGS PA MED
PAR BYA, ,BSTOD DANG MCHOD

SOGS GSHEGS SU GSOL BA DANG, ,SNGAGS PAS RAB TU 'BAD DE RNAMS BYA
ZHING, ,AOm LA SOGS PAR 'KHOR LO BSDUS NAS NI, ,SKU LA SOGS PA
BRTAG PA DAG TU BYA, ,DE LTAR DE NYID MTHONG BAS RNAM GROL BA,
,SEMS CAN KHAMS RNAMS KUN DU DMIGS NAS NI, ,SNYING RJES 'GRO BA
RNAMS LA PHAN DON

DU; ,SMON LAM RNAMS NI MNGON SUM NYID DU BYA, ,LNGAS NAS DAG PA'I
SEMS DPA' RANG GI LHA'I, RNAM PA'I NGA RGYAL YID LA BYAS NAS NI,
,KUN DU SNANG BAR GNAS PA'I YUL RNAMS NI, ,SNGA MA BZHIN DU YUL
DU YONGS SU BSGOM, ,RANG RANG GI NI NGO BO RNAM DAG PA, ,RIM
BZHIN SKU LA SOGS PA'I RDO RJER

GYUR; ,DPAL LDAN RDO RJE 'DZIN BA LTA BUR NI, ,CHOS NYID KYIS NA
PHAN TSUN KHYAD PAR MED, ,PHYIN CI LOG GI RTOG PA SPANGS PA YIS,
,BYA BA MA LUS PA NI RDZOGS PAR BYA, ,DE YI THUB PA'I 'KHOR LO MA
LUS PA, ,MCHOD PA 'DI NI KUN DU MCHOG YIN NO, ,BZA' ZA'I CHO NA
SNYING GA'I ZLA BA LA, 'KHOR LO'I

GTZO BO RANG GI GSANG SNGAGS KYIS, ,KUN DU DMIGS TE BYANG CHUB
SEMS KYIS NI, ,NGO BO NYID GYUR 'OD DANG LDAN PAR BSAM, ,RANG GI
ZAS LA DE NYID GSUM BZLAS TE, ,THAMS CAD MNYAM PA NYID KYIS RNAM
DAG PA, ,LHA RNAMS KUN DU TSIM PA NYID DU BYA, ,PHYI YI

SBYIN SREG CHO GAS BSGRE BYA ZHING, ,YID KYI 'ANG YID NYID KYIS
NI BYA BA STE, ,PHUNG PO'I BUD SHING RNAM PAR BSREG PA YI, ,YE
SHES 'BAR BA BLA NA MED PAR BSHAD, ,DE LTAR MA LUS PA YI 'DOD PA
YIS, ,BDAG NYID DAM NI GZHAN DAG RANG RANG GI, ,LHA YI GZUGS GYUR
PA LA YANG DAG MCHOD, ,DAM

TSIG 'DI NI BDE GSHEGS RNAMS KYIS GNANG, ,RJES SU MTHUN PA'I 'GRO
BA'I DON RNAMS NI, ,MA LUS BDE GSHEGS MCHOD PAR YANG DAG BRTAG
,LUS LA SOGS PA'I LAS RNAMS DE DANG DE, ,RTAG TU LEGS PAR MNYAM
PAR GZHAG STE BYA, ,RNAM PA DE 'DRA'I SEMS LDAN LUS DANG NI,
,NGAG YID

@35B LAS RNAMS CI YANG RUNG BA DAG ,PHYAG RGYA DANG NI SNGAGS KYI
RNAM PA RU, ,RDZOGS PA'I SANGS RGYAS KUN GYIS DE GSUNGS SO, ,GANG
PHYIR DNGOS PO GCIG LA'ANG SNA TSOGS PA'I, ,KUN DU RTOG PAS BSAGS
PA'I RNAM PA LAS, ,SDUG BSNGAL BDE DANG GROL BA SKYED BYED PA'I,
,LAS KYI KHYAD PAR

MANG PO 'BYUNG BAR 'GYUR, ,DE BAS LUS SOGS DGE DANG MI DGE BA'I,
,RNAM PA'I LAS RNAMS SEMS KYI DBANG LAS GSUNGS, ,DE LTAR RNYOG PA
MA LUS SPANGS PA YI, ,SEMS NI NAG PO'I LAS SU GA LA 'GYUR, ,DAM
TSIG NYAMS LA SNYING GA'I ZLA BAR NI, ,SNYING POS SNA TSOGS RDO
RJE JI BZHIN

BSAM, ,DPAL LDAN DAM TSIG RDO RJE'I RNAL 'BYOR BAS, ,'GRO BAR
BZHIN GYIS DAG RNAM BSAMS LA, ,SNA TSOGS PADMA'I 'DAB MA'I DBUS
SU NI, ,SNGAR GYI RIM PAS DBANG BSKUR KUN DU BLANG, ,PHYI ROL GYI
YANG KHRUS KYI CHO GA LA, ,RIM 'DI KHYAD PAR DU YANG BSAM PAR
BYA, ,THUN MTSAMS SU YANG

DE BZHIN MCHOD LA SOGS, ,SNGON DU 'GRO BA'I BZLAS BRJOD BYAS NAS
NI, ,SNYING GA'I NANG DU 'KHOR LO CHUD BYAS LA, ,SNYING RJE DANG
NI SHES RAB LDAN PAR NYAL, ,LDANG BA'I DUS SU DAM TSIG LHA MO YI,
,YANG DAG GLU YIS DPAL LDAN BSKUL PAS NI, ,LANGS NA THUB PAS
BZLAS BRJOD LA SOGS

PA; ,CHOG SNGA MA BZHIN DU BYA BA YIN, ,DNGOS GRUB THOB PA'I
MTSAN MA MTHONG NAS NI, ,DE NYID GSUM MCHOD BYAS NAS RANG GI
SEMS, ,SNGAR BSHAD DKYIL 'KHOR DAG LA GNAS NAS NI, ,'DOD PA'I
DNGOS GRUB RAB TU BSGRUB PAR BYA, ,BGEGS RNAMS BDUD RTZI THAB
SBYOR 'KHOR LO YIS, ,DBANG

BSKUR BYAS NAS 'BAD PA MED PAR 'JOMS, ,GANG ZHIG DBUS SU GNAS PAR
GYUR PA YIS, ,'KHOR LO DE YANG DE YI YIN PAR 'GYUR, ,THA MAL RNAM
RTOG RGYUN LAS GZHAN PA YI, ,SRID PA'I SDUG BSNGAL GZHAN CI'ANG
YOD MA YIN, ,DE DANG RNAM PAR 'GAL BAR 'GYUR BA'I SEMS, ,'DI NI
MNGON

SUM DU NI RTOGS PAR 'GYUR, ,ZAB CING RGYA CHE BA YI BDAG NYID
CAN, ,GANG YIN DER NI KUN RTOG SNANG MI 'GYUR, ,RIG PA LAS NI
GZHAN DU GYUR PA DAG ,YOD PA MIN PAR SNGAR NI BSGRUBS PAS NA,
,GANG ZHIG GANG DANG MI MTHUN PA DAG TU, ,LAN CIG GYUR PA'ANG DE
BGROD RGYAS GYUR PA, ,MTHONG BA'I

@36A *, ,BSLAB PA RNAM PAR 'PHEL BA YIS, ,RANG GI MI MTHUN SHIN
TU 'GAG PAR BYED, ,SBYIN PA LA SOGS BDAG MED LDAN PAS KYANG, ,THA
MAL PA YI RANG GI NGO BO LAS, ,RNAM PAR LDOG PAR MI 'GYUR GANG
PHYIR 'DIR, ,YOD KYANG DE NI MI MTHUN 'GYUR MA YIN, ,DE LTAR
RTOGS NA SNYING RJER

LDAN PA DAG ,YE SHES BSAM YAS SKAD CIG GIS SGRUB PA, ,DPAL LDAN
KUN DU BZANG PO'I RANG GI NI, ,NGO BO SU ZHIG NGES PAR SGOM MI
BYED, ,DRI MED BLO YI 'OD ZER RNAMS KYIS NI, ,MUN PA THAMS CAD
RNAM BAR SEL BYED PA, ,RNAM PAR BSTAN PAS MDZAD PA 'DIS MCHOG GI,
,BDAG 'DRA'I GO SKABS DAG NI

GA LA YOD, ,BLA MA DAM PA'I GZHUNG NI CUNG ZAD TZAM, ,BZUNG BA
GANG YIN DE YANG DANG POR NI, ,'CHING BA LHOD CES BYA BAR GRAGS
PAS NA, ,DES NA 'DI LA SHIN TU 'BAD PA YIN, ,DE LTAR RNAM PAR
SBYAR LAS LEGS BYUNG BA'I, ,DGE BA DRI MED GANG DES 'GRO BA'I
YID, ,SANGS RGYAS YE SHES MGON DANG

BCAS PA DER, ,GZHOL BAR GYUR PAS RTAG TU BSGOM PAR SHOG ,DPAL
GSANG BA 'DUS PA'I SGRUB PA'I THABS KUN DU BZANG PO ZHES BYA BA,
BYANG CHUB SEMS DPA' 'JAM PA'I DBYANGS KYI ZHABS KYI PADMA'I ZE'U
'BRU'I RDUL LA REG PA, SLOB DPON CHEN PO SANGS RGYAS YE SHES KYI
ZHAL SNGA NAS KYIS MDZAD PA RDZOGS SO,, ,,

PAndI TA SHRADDH'A KAR WA RMA DANG, LO TZ'A BA RIN CHEN BZANG POS
BSGYUR CING GTAN LA PHAB PA'O,, 