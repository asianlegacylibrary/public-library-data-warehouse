@35B #, ,RGYA GAR SKAD DU, BADZRA B'A R'A H'I
S'A DHA NAm, BOD SKAD DU, RDO RJE PHAG MO'I SGRUB THABS, RJE
BTZUN MA RDO RJE PHAG MO LA PHYAG 'TSAL LO, ,BLO DMAN 'JIGS

@36A *, ,PAR MDZAD LA MKHAS SHING TSIG NGAN DAG GI PHYOGS 'JIGS
PA, ,DUG 'JOMS SKYE BO'I TSOGS KYI RTZE DAGS BRNYES PAR GYUR PA'I
THAR PA YIS, ,RANG BZHIN BDE BA PHUN SUM TSOGS PA LHA MO RDO RJE
PHAG MO STE, ,KO KA TATTOS BDUD LA 'DI NI RAB TU MDZES PAR BRI
BAR BYA,

DE LA THUN PHYED LHAG PA'I MTSAN MO CHO GA BZHIN DU LANGS LA, DUR
KHROD LA SOGS PA YID KYI RJES SU MTHUN PA'I GNAS 'GA' ZHIG TU
TZANDAN DANG BCAS PA LA SOGS PAS NYE BAR BYUGS SHING, ME TOG GI
BYE BRAG SNA TSOGS PA RNAMS KYIS NYE BAR MDZES PAR BYAS TE, DNGOS

SU RO'I STAN NAM JI LTA BA BZHIN DU NYE BAR GNAS LA, BYAMS PA LA
SOGS LA BSGOM PA SNGON DU 'GRO BAS RANG GI SNYING GAR YI GE AAm
LAS BYUNG BA'I NYI MA'I DKYIL 'KHOR LA YI GE HR'I: DKAR PO'I 'OD
ZER GYI DRA BAS RDO RJE PHAG MOS DBU DRANGS PA'I BLA MA DANG,
RNAL 'BYOR MA DANG, DE BZHIN GSHEGS

PA DANG, BYANG CHUB SEMS DPA' RNAMS GNAS JI LTA BA BZHIN RAB TU
GSAL BAR BYAS LA, YANG SNYING GA'I SA BON LAS KUN NAS BYUNG BA'I
RAB TU GTUM PA'I MIG CAN MA DANG, 'OD LDAN MA DANG, SNA CHEN MA
DANG, DBA' BO'I BLO GROS MA DANG, BONG THUNG MA DANG, LANG KA'I
DBANG PHYUG

MA DANG, SHING GRIB MA STE, THUGS KYI 'KHOR LO'I BRGYAD DANG, SA
SKYONG MA DANG, 'JIGS BYED CHEN MO DANG, RLUNG GI SHUGS CAN MA
DANG, CHANG 'THUNG MA DANG, LHA MO SNGO BA SANGS DANG, SHIN TU
BZANG MO DANG, RTA RNA MA DANG, RTA RNA MA DANG, KHA KHVA'I ZHAL
TE, GSUNG GI 'KHOR LO'I BRGYAD

DANG, 'KHOR LO'I SHUGS DANG, DUM SKYES MA DANG, CHANG 'TSONG MA
DANG, 'KHOR LO'I GO CHA MA DANG, SHIN TU DPA' MO DANG, STOBS CHEN
MO DANG, 'KHOR LO'I GO CHA MA DANG, BRTZON 'GRUS CHEN MO STE,
SKU'I 'KHOR LO'I LHA MO BRGYAD DE, KHA DOG MTHING NAG DANG, DMAR
MO DANG,

DKAR MO RNAMS DANG, MI BSKYOD PA DANG, SNANG BA MTHA' YAS DANG,
RNAM PAR SNANG MDZAD RNAMS DBU LA BZHUGS PA DANG, SPYAN GSUM
PHYAG RGYA LNGA DANG LDAN ZHING ZLA BA'I GDAN DANG, RDO RJE DANG,
PADMA DANG, 'KHOR LO DANG, THOD PA'I PHRENG BAS LEGS PAR BCINGS
PAS DBU'I ZUR PHUD

@36B GSUM BRGYAN PA DANG, GRI GUG DANG, THOD PA DANG, KHA tV'Am
GA DANG LDAN ZHING, MCHOD PAS BREL BA'I PHYAG LIM LOG DANG LDAN
PAR LEGS PAR BLTAS LA, MCHOD PA'I YON LA SOGS PA SNGON DU 'GRO
BAS MCHOD CING PHYAG 'TSAL BA DANG, SDIG PA BSHAGS PA DANG, PHYIN
CHAD MI BYED PAR

LEGS PAR BSDOMS PA DANG BSOD NAMS LA RJES SU YI RANG BA DANG,
GSUM LA SKYABS SU 'GRO BA DANG, BYANG CHUB TU SEMS BSKYED PA
DANG, LAM LA LEGS PAR BRTEN PA DANG, BDAG NYID KYI DNGOS PO YONGS
SU GTANG BA DANG, GSOL BA DANG, SKUL BA RNAMS KYANG CHO GA BZHIN

DU RNAM PAR BSGRUBS LA, BSOD NAMS KYANG YONGS SU BSNGOS TE, STONG
PA NYID KYI YE SHES BSGRUB PAR BYA BA LAS, MGO THOG TU THAL MO
LEGS PAR KHA SBYAR LA, TSIGS SU BRJOD PA'I DBYANGS BRJOD PA SNGON
DU 'GRO BAS DE BZHIN GSHEGS PA RNAMS LA GSOL BA GDAB

PAR BYA BA'O, ,DE LA TSIGS SU BCAD PA NI 'DI YIN TE, AOm DE BZHIN
GSHEGS KUN GYIS NI DBANG BSKUR BAS, ,SEMS CAN THAMS CAD LA NI
DNGOS GRUB KUN, ,PHUN TSOGS 'GYUR BAS DE BZHIN GSHEGS PA NI,
,THAMS CAD KYIS KYANG BYIN GYIS BRLAB TU GSOL, ,AOm

CHOS SKU RANG BZHIN DAG PA NI, ,BDAG GI RANG BZHIN DAG PA YIN,
,ZHES BYA BA'O, ,DE'I RJES THOGS LA MCHOD PAR BYA BA DANG, MCHOD
PA DANG, MCHOD PA PO RNAMS DANG, CHOS THAMS CAD KYANG STONG PA
NYID DANG, MTSAN MA MED PA DANG, SMON PA MED PA'I RNAM PAS RMI
LAM GYI RKYEN

BZHIN DU STE, SO SO RANG GIS RIG PAR BYA BAR LHAG PAR MOS PAR
BYAS LA, SNYING GA'I SNGAGS KYI 'OD ZER SBAR BA'I 'BAR BAS, KUN
NAS SNANG BA MED PAR BYAS TE, AOm STONG PA NYID KYI YE SHES KYI
RDO RJE'I RANG BZHIN GYI BDAG NYID NI NGA YIN NO ZHES BYA BA'I
NGA RGYAL 'DI BSKYED DO, ,

DE NAS RANG GI SEMS YI GE PAm DMAR PO'I NGO BOR GYUR PAR YONGS SU
GRUB PA'O, ,DE YONGS SU GYUR PA LAS PADMA DMAR PO'I STENG DU YI
GE AAm LAS BYUNG BA'I NYI MA'I DKYIL 'KHOR LA YI GE H'Um DKAR PO
LAS NYI MA'O, ,NYI MA LA GNAS PA'I RDO RJE RTZE LNGA PA 'OD ZER
DANG LDAN PA, YI GE

@37A *, ,HR'I: DKAR POS BYIN GYIS BRLABS PA, SPRO BA DANG BSDU BA
SNGON DU 'GRO BAS BSGOM PAR BYA BA'O, ,DE DAG YONGS SU GYUR PAS
LO BCU DRUG MA'I SKUR GYUR PA'I, STON KA'I ZLA BA LTAR DKAR BA,
SPYAN GSUM DMAR LA ZLUM PA, ZHAL MCHE BA CUNG ZAD RNAM PAR

GTZIGS PA, DBU SKRA LHUG PA ME TOG SNA TSOGS KYIS MDZES PAR BYAS
SHING, PHYED BCINGS PAS KYANG RNAM PAR MDZES PA, RDO RJE NAG PO'I
PHRENG BA GNYIS KYI BAR DU BCUG PA'I THOD PA'I PHRENG BAS BCINGS
PA'I ZUR PHUD GSUM MA, 'KHOR LO DANG, RNA GDUB DANG, MGUL

RGYAN DANG, SMAD KAS BRGYAN PA, RNAM PAR DAG PA'I BA DAN RTZE
GSUM PA MCHOG TU 'BAR BA PHYAG G-YAS PA BSKYOD PA NA GNAS PA
DANG, SNGAR BSHAD PA'I RDO RJES YE SHES KYI SKYES BU 'JIGS PA
RJES SU BSGRUB PAR MDZAD PA, PHYAG G-YON PAS NI 'OG RTZE GCIG PA
LA STENG NAG

PO RTZE LNGA PA'I DBYUG PA DKAR PO DANG RJES SU 'GROGS PA'I SKAM
PO 'DZAG PA DANG, BCAS PA'I MGO BO DANG, SNA TSOGS RDO RJE DANG,
GSER GYI BUM PA'I ZHABS NAS DANG 'BREL BA'I DRIL BU CHUNG DU SGRA
'KHROL BA DANG LDAN PA, BA DAN KHRA BO RNAM PAR MDZES PA'I DBYU
GU DPUNG BA LA KHA TV'Am

GA DANG, DKRIS PA DANG, BDUD BZHI'I KHRAG DANG ZHAG GIS LEGS PAR
GANG BA'I PADMA'I SNOD BSNAMS PAR MDZAD PA'O, ,'DZAG PA DANG LDAN
PA'I RGYU MAS BRGYUS PA'I MGO BO KHRAG 'DZAG PAR GYUR PA LNGA
BCU'I PHRENG BA RAB TU 'PHYANG BA, PADMA DMAR PO'I STENG NA NYI
MA LA GNAS PA'I YE

SHES KYI SKYES BU MA, G-YON BSKUM PA'I ZHABS KYIS BZHUGS PA, GOS
MED PAR RAB TU GDUG PA'I NYI MA'I 'OD DANG LDAN PA, BA SPU'I
TSOGS RNAMS LAS 'OD ZER SPRO BAR MDZAD MA, GZUGS RGYAN DANG
MTSUNGS PAR GYUR PA, SGAG PA LA SOGS PA'I NYAMS DANG LDAN PA, SNA
TSOGS

PA'I SPRUL PA SNA TSOGS KYIS PHYOGS BCUR SKYE DGU RNAMS KYI DON
CHED CHER MDZAD PA, NYI MA LA GNAS PA'I YI GE HR'I: BYIN GYIS
BRLABS PA'I NYI MA LA GNAS PA'I RDO RJE DANG, THUGS KA NA LDAN
PA'I RDO RJE PHAG MOR BDAG NYID BSGOM PAR BYA BA'O, ,DE NAS
SNYING GA'I SA BON GYI 'OD ZER

@37B GYI DRA BAS SEMS CAN THAMS CAD SKU DE DANG LDAN PAR NGES PAR
BSGRUBS LA, BDAG NYID LA LEGS PAR BCUG STE, NGA RANG KHO NA BCOM
LDAN 'DAS MA RDO RJE PHAG MO YIN NO ZHES NGA RGYAL BA BSKYED PAR
BYA BA'O, ,DE'I RJES LA RANG GI LTE BAR SNA TSOGS PADMA LA 'OD
ZER DKAR PO DANG LDAN PA'I NYI MA'I DKYIL

'KHOR DU YI GE HR'I: DKAR PO BLTAS LA, DER SNGAGS KYI PHRENG BA
BGRANG BA'I PHRENG BA'I RNAM PAR TE, DKAR PO 'KHOR LO 'KHOR BA'I
SBYOR BAS KHA'I SGO NAS NGES PAR BYUNG NAS, SANGS RGYAS KYI YON
TAN GYI TSOGS DANG, NOR BU DANG, SNGAGS DANG, SMAN DANG, ZLA BA
DANG, SKAR MA DANG, YI

GE DANG, BSTAN BCOS DANG, RIG PA LA SOGS PA RNAMS KYI GZI BRJID
KUN NAS BLANGS TE, LTE BA'I BU GAR LEGS PAR ZHUGS PAS BDAG DANG
GZHAN GYI GTI MUG THAMS CAD SKRAG PAR BYED PA'I BDAG NYID CAN DU
BSGOM PAR BYA BA'O, ,DE NAS SNYING GA'I SA BON GYI 'OD ZER GYIS

BSKUL BAS NAM MKHA' LA GNAS PA'I YE SHES KYI LHA MO MDUN DU BLTAS
LA, ,SNGAR BRJOD PA'I LHA MO'I TSOGS KYIS MCHOD YON LA SOGS PA
SNGON DU BRDAR BAS MCHOD CING, ,YI GE PHEm GYI SNGAGS BRJOD PA
SNGON DU 'GRO BAS, 'BAR BA'I PHYAG RGYA BCINGS TE, DPRAL BAR
G-YON SKOR

DU BSKOR BAS DE SPYAN DRANGS PAR BYA BA'O, ,DE DANG CIG TU GYUR
PAS SNGAGS KYI NGA RGYAL BSKYED PAR BYA BA'O, ,DE LA SNGAGS NI
'DI YIN TE, AOm RNAL 'BYOR BA DAG PAS CHOS THAMS CAD KYI RNAL
'BYOR DAG PA NI NGA YIN NO, ,SNYING GA'I SA BON DES YANG DAG PAR
BSKUL BAR GYUR PAS, NAM

MKHA' LA GNAS PA'I MI BSKYOD PA LA SOGS PA'I DE BZHIN GSHEGS PA
RNAMS SPYAN DRANGS TE, DE DAG GIS DE BZHIN GSHEGS PA LNGA'I BDAG
NYID KYI BDUD RTZI LNGAS GANG BA'I BUM PA BSNAMS SHING, DE RGYU
MTSAN GYI RDA SGRA DANG, DUD DANG, RDZA RDA DANG, 'KHAR RDA DANG,
PI WANG DANG,

GLING BU DANG, GLU DBYANGS SNA TSOGS PA RNAMS DANG, LHA DANG LHA
MA YIN RNAMS KYIS KYANG RGYAL BAR GYUR CIG, RGYAL BAR GYUR CIG
CES CHED CHER BYED PA DANG, GUR GUM DANG, GA BUR DANG, GLA RTZI
DANG, ME TOG DRI ZHIM PO'I CHAR RAB TU 'BEBS PAS KYANG, JI LTAR
BLTAMS PA TZAM GYIS

@38A *, ,NI, ,DE BZHIN GSHEGS KUN KHRUS MDZAD PA, ,LHA YI CHU NI
DAG PA YIS, ,DE BZHIN BDAG KYANG KHRUS BGYI'O, ,BYA BA'I TSIGS SU
BCAD PA BRJOD PAS BDAG NYID LA DBANG BSKUR RO, ,AOm DE BZHIN
GSHEGS PA THAMS CAD KYIS DBANG BSKUR BA'I DAM TSIG GI DPAL GYI
H'Um BYA BA 'DIS

BYIN GYIS KYANG BRLAB PAR BYA BA'O, ,DE DAG LAS SNA TSOGS PADMA
DANG NYI MA LA GNAS PA'I MI BSKYOD PAS MGO LA BYIN GYIS BRLABS
PAR BSAM PAR BYA BA'O, ,DE NAS DE'I RGYU MTSAN DU RAB TU GTUM
PA'I MIG CAN LA SOGS PA'I LHA MO RNAMS KYIS DE'I RGYU MTSAN GYIS
MCHOD PA RNAM PA

SNA TSOGS PAS BDAG NYID LA MNGON PAR MCHOD PA DANG, 'CHAD PAR
'GYUR BA'I RIM PAS BDUD RTZI MYANG BA YANG BYA STE, SPRO BA DANG
BSDU PA SNGON DU 'GRO BA CAN GYIS JI SRID KYI BAR DU BSGOM PAR
BYA BA'O, ,MYUR BA LA SOGS PA'I SKYON DANG BRAL BAS SNGAGS BZLAS
PAR BYA BA'O, ,

DE LA SNGAGS NI 'DI YIN TE, HR'I:, GANG GI TSE LANGS PAR 'DOD PA
DE'I TSE SNGAGS KYI PHRENG BA LTE BA LA GNAS PA'I YI GE HR'I:
NANG DU BSDUS LA, MCHOD PA SNGON DU BTANG BAS SMON LAM RNAM PAR
DAG PA BTAB CING, BSOD NAMS KYANG YONGS SU BSNGOS TE, YI GE BRGYA
PA YANG LAN BDUN BRJOD LA,

LHA MO'I NGA RGYAL KUN DU KHYER BAS CHOS RNAMS THAMS CAD KYANG
DE'I GZUGS DANG LDAN PAR BLTA BAR GYUR PAS JI LTAR BDE BA'I SPYOD
LAM BYA BA'O, ,DE LA YI GE BRGYA PA'I SNGAGS NI 'DI YIN TE, AOm
A'A: AOm BADZRA SATVA SA MA YA, MA NU P'A LA YA, BADZRA SATVA TVE
NO PA TIshthA, DRi dHO ME BHA BA, SU TO shYO ME

BHA BA, SU PO shYO ME BHA BA, AA NU RAKTO ME BHA BA, SARBA SIDDHI
MME PRA YATZTSA, SARBA KARMA SU TZA ME, TZITTAm SHRE AAm KU RU
H'Um, HA HA HA HA HO: BHA GA B'A NA, SARBA TA TH'A GA TA BADZRA
M'A ME MUNYTZA BADZR'I BHA BA MA H'A SA MA YA SATVA A'A: H'Um
ZHES BYA BA'O, ,THUN TSOD GZHAN LA YANG SKAD CIG GIS LHA MO'I
RNAM PA SNGON

DU BYAS LA, MCHOD PA LA SOGS PA SNGON DU BTANG BAS JI SRID 'DOD
KYI BAR DU RNAM PAR BSGOMS SHING, SNGAR BZHIN SNGAGS KYANG BZLAS
TE, SNGAR GYI BZHIN DU THAMS CAD BYA BA'O, ,NAM PHYED KYI THUN LA
YANG THAMS CAD SNGAR BZHIN DU BYAS LA, NYAL BA'I DUS SU MGO'I
PHYOGS SU

@38B BLA MA DANG, SANGS RGYAS DANG, BYANG CHUB SEMS DPA' RNAMS
BLTAS TE LEGS PAR MCHOD CING, YAN LAG BRGYAD GTUGS PAS PHYAG
'TSAL BA'I BSAM PAS SENG GE'I NYAL STANGS KYIS NYAL BAR BYA BA'O,
,DE NAS NAM MKHA' 'BYUNG BA'I TSOD LA NI LHA MO LANGS PAR GYUR
PAS SNGAR BZHIN DU

THAMS CAD BYA BA'O, ,GANG YANG RIM PA BZHIN DU SA PHYOGS 'GA'
ZHIG TU SEMS DPA'I SKYIL KRUNG GIS BDE BA'I STAN LA NYE BAR GNAS
LA, SEMS CAN RNAMS THAMS CAD LA YANG SNYING RJES DMIGS TE, SDIG
PA BSHAGS PA NAS BRTZAMS NAS, JI SRID DU BYANG CHUB TU SEMS
BSKYED PA

YANG SNGON DU BTANG BAS YI GE A'A: YONGS SU GYUR PA LAS RANG NYID
KYI LCE PADMA'I 'DAB MA'I RNAM PA LA, YI GE HR'I:'I RNAM PA 'BAR
BAS SHIN TU GSAL BAR GYUR BA JI SRID 'DOD KYI BAR DU BSGOM ZHING
BRTAN PAR YANG BYAS TE, BRGYA PHRAG PHYED KYI RI LU'I PHRENG BA'I
BGRANG PHRENG GI THUN TSOD GSUM

MAM, THUN TSOD BZHIR YANG RUNG STE, RNAL 'BYOR PAS BZLAS PAR BYA
BA'O, ,LEGS PAR NYAL BA YANG SNGAR GYI CHO GAS NYAL BAR BYA BA'O,
,DE LTAR BZLAS PA DANG, BSGOM PA'I BDAG NYID CAN CHO GA BZHIN DU
RJES SU GNANG BA THOB PA, 'JIG RTEN GYI CHOS BRGYAD LAS RNAM PAR
GROL

PA DAD PA DANG LDAN ZHING DAM TSIG DANG SDOM PA LA GNAS PA,
SNYING RJE DANG LDAN ZHING DGE BA'I BSHES GNYEN MNYES PAR BYED PA
LA, CHED CHER 'DZIN PA'I RNAL 'BYOR PAS NI 'BUM PHRAG BDUN BZLAS
PAS BZO DANG RIG PA DANG, BSTAN BCOS THAMS CAD LA MKHAS PAR 'GYUR
RO, ,

YID GZHUNGS PA DANG, DPA' BA DANG, 'JIGS PA MED PA 'KHOR RNAMS
KYIS ZIL GYIS MI NON PA DANG, RTZOD PA POR YANG 'GYUR RO, ,TSA BA
DANG BAD KAN DANG, DUG DANG, MKHA' 'GRO MA LA SOGS PA RNAMS KYIS
KYANG NYE BAR 'TSE BAR MI 'GYUR RO, ,GANG DAG ZOS PA DAG KYANG

BDUD RTZIR 'GYUR RO, ,SNGAGS 'DI'I BZLAS PA GRUB PAR GYUR PA NA,
SNGAGS DES BSNGAGS PA'I THOD LO KOR GANG GI LAG TU BYIN PAR GYUR
PA DE LKUGS PA YIN YANG SNYAN DANG GAS MKHAN DU 'GYUR RO, ,DE'I
DRI TZAM GYIS GANG DAG KLU LA SOGS PA RNAMS NYE BAR YANG MI 'GYUR
RO,,

@39A *, ,NYE BAR 'TSE BA 'DI DAG GIS NYE BAR 'TSE BAR BYED PA
'KHOR RNAMS DANG, GZHAN DAG DANG THAMS CAD KYANG NYE BAR PHAN
'DOGS PA'I NUS PA DANG LDAN PAR 'GYUR RO, ,MANG DU SMRAS LA CI
BYA, BSTAN BCOS LA DKA' BA MA SPYAD CING, SEMS RNAM PAR G-YENG BA
DANG

BCAS PA'I BLO GROS BLUN PO DAG GIS KYANG, SNGAGS 'DI 'BUM PHRAG
GNYIS BZLAS PAS, SHES RAB KYI SNANG BA'I SGRUB THABS 'DI BYAS PA
YIN NA, GANG YANG SEMS BRTAN PA DANG LDAN ZHING BSHAD MA THAG GI
YON TAN DANG LDAN PAR GYUR PA DE DAG LA DNGOS GRUB CHES MYUR BA
NYID DU 'GYUR RO,,

SHES RAB KYI SNANG BA'I SGRUB THABS KYI CHO GA'O,,