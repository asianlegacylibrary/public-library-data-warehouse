@94B #, ,RGYA GAR SKAD DU, AE KA SMRi TI AU PA DE SHA ,BOD SKAD DU,
DRAN PA GCIG PA'I MAN NGAG ,BCOM LDAN 'DAS 'JIG RTEN DBANG PHYUG
LA PHYAG 'TSAL LO, ,THAMS CAD MKHYEN LA GUS BTUD DE, ,'PHAGS PA
KLU SGRUB PHYAG 'TSAL NAS, ,AA BA DH'U T'I BDAG GIS NI, ,

CIG CAR 'JUG PA'I MAN NGAG BRI, ,'DIR BYANG CHUB SEMS DPA' SEMS
DANG PO BSKYED PA NAS NYE BAR BZUNG STE, DBANG BSKUR CHEN PO MA
THOB KYI BAR DE SRID DU DE'I BYA BA NI GNYIS TE, SHES RAB KYI BYA
BA DANG, THABS KYI BYA BA'O, ,DE LA SHES RAB NI CHOS THAMS CAD
GDOD MA NAS MA SKYES PA

DANG PO NYID NAS CHOS KYI DBYINGS NYID DU SHES PA'O, ,DE'I BYA BA
NI LAS DANG PO PA DE NYID NAS JI SRID DBANG BSKUR BA MA THOB KYI
BAR DE SRID DU NYIN MTSAN DUS RTAG TU DE NYID BSGOM PA'O, ,THABS
NI SEMS CAN MI GTONG BA'I BYANG CHUB KYI SEMS SO, ,DE'I BYA BA NI
LUS DANG NGAG DANG YID KYI BYA BA THAMS CAD

SEMS CAN THAMS CAD KYI CHED MA YIN PA CI YANG MED DE, DNGOS SAM
BRGYUD PAS SO, ,'DI YANG SEMS CAN LA DMIGS PA DANG, DMIGS PA MED
PA'I RIM PA'O, ,DE'I RIM PA NI 'DI YIN TE, MI MKHAS PA RAB RIB
CAN DANG, MKHAS PA RAB RIB DANGS PA'O, ,GANG GI TSE CHOS KYI SKU
MNGON SUM

@95A *, ,DU MDZAD PHAN CHAD SHES RAB MNGA' STE YE SHES NYID DU
GYUR NAS GNAS SO, ,SHES RAB KYI BYA BA NI MI MNGA' STE GOMS NAS
MTHAR PHYIN PA'I PHYIR RO, ,THABS DE'I BYA BA NI DMIGS PA MED PA,
RANG GI NGANG GIS LHUN GYIS GRUB PA DANG, 'BAD PA DANG RTZOL BA
MED PAR

'BYUNG NGO, ,BYANG CHUB SEMS DPA' LAS DANG PO PAS NI GANG ZAG GI
BDAG YOD PAS SEMS CAN ZHES BRTAGS SHING DES SDUG BSNGAL BA LA
SNYING RJE BSKYED DO, ,DES NA GOMS NAS NI SEMS CAN ZHES BYA BA NI
DANG PO NYID NAS MED KYI, GLO BUR DU MING DU BTAGS PAR ZAD DO,
,GZHAN DU NA

RTEN 'BREL GYI PHUNG PO DANG KHAMS DANG SKYE MCHED TZAM ZHIG LAS
GZHAN 'DI NA CI YANG MED DO SNYAM DU RTOGS PA DANG, YANG 'DI DAG
NI RANG GI SEMS 'BA' ZHIG TU ZAD KYI, GZHAN 'DI NA CI YANG MED DO
SNYAM DU RTOGS NA DES SDUG BSNGAL BA RNAMS LA SNYING RJE SKYE'O,
,GANG GI TSE SANGS RGYAS KYI SA LA MI

DMIGS PA'I YUL MED DE, 'PHAGS PA RAB KYI RTZAL GYIS RNAM PAR GNON
PAS ZHUS PA LAS JI SKAD DU, SANGS RGYAS BCOM LDAN 'DAS KYI YE
SHES KYIS CI YANG MI GZIGS TE, DE CI'I PHYIR ZHE NA, YE SHES KYI
YUL MI MNGA' BA'I PHYIR RO ZHES GSUNGS SO, ,'O NA DUS DE NA YE
SHES YOD DAM

MED CE NA, 'PHAGS PA KLU SGRUB MI BZHED DE, JI SKAD DU, SEMS NI
SANGS RGYAS THAMS CAD KYIS, ,MA GZIGS MI GZIGS GZIGS MI 'GYUR,
,RANG BZHIN MED PA'I RANG BZHIN LA, ,CI LTA BU ZHIG GZIGS PAR
'GYUR, ,ZHES GSUNGS PA DANG, BRGYUD PA'I MAN NGAG 'DI YIN

NO; ,DES NA GZHAN GYI DON LAS MA GTOGS PA BYA BA GZHAN CI YANG MI
MNGA' LA, 'DI LTAR GZHAN GYI DON NI 'DOD PAR BYA BA'I DON GYI
'BRAS BU'I GTZO BO YIN TE, JI SKAD DU, 'PHAGS PA KLU SGRUB KYI
ZHAL SNGA NAS, GZHAN DON PHUN SUM TSOGS PA NI, ,'BRAS BU'I GTZO
BO YIN PAR

'DOD, ,SANGS RGYAS NYID SOGS DE LAS GZHAN, ,DE DAG DON GYI 'BRAS
BUR 'DOD, ,CES GSUNGS SO, ,DE KHO NA NYID LA 'JUG PA'I MAN NGAG
KYANG BLO LA GNAS PAR BYA'O, ,TSUL KHRIMS RGYAL BAS BSKUL BA YIS,
,'DIR NI BSDUS NAS BSTAN PA YIN, ,RGYAS PAR KLU SGRUB GDAMS

@95B NGAG DANG, ,THEG CHEN MDO SDE LTA BAR GYIS, ,CI CAR 'JUG
PA'I MAN NGAG PAndI TA D'I PAm KA RA SHR'I DZNY'A NAS MDZAD PA
RDZOGS SO,, ,,PAndI TA DE NYID DANG LO TZ'A BA TSUL KHRIMS RGYAL
BAS BSGYUR BA'O, , 