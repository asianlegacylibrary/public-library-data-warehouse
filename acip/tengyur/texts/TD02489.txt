@232A #, ,RGYA GAR SKAD DU, BADZRA SATVA S'A DHA NAm N'A MA, BOD
SKAD DU, RDO RJE SEMS DPA'I SGRUB THABS ZHES BYA BA, DPAL RDO RJE
SEMS DPA' LA PHYAG 'TSAL LO, ,THOG MAR BDAG NYID STAN BDE BA LA
'DUG STE, SKYIL MO KRUNG GIS GNAS LA, SEMS CAN THAMS

CAD 'KHOR BA'I SDUG BSNGAL LAS BSGRAL TE, SANGS RGYAS DANG BYANG
CHUB SEMS DPA'I SA LA DGOD PAR BYA'O ZHES PA'I SEMS BSKYED PA
SNGON DU SONG BA'I RJES LA, DE NAS RANG THA MAL PAR GNAS PA'I
SPYI BO'I STENG DU POm LAS PADMA DKAR PO, ,DE'I STENG DU AA LAS
ZLA BA'I DKYIL 'KHOR

GANG BA, DE'I STENG DU H'Um DKAR PO YONGS SU GYUR PA LAS DPAL RDO
RJE SEMS DPA' SKU MDOG DKAR PO 'OD ZER KHA DOG LNGA 'PHRO BA, RIN
PO CHE'I RGYAN SNA TSOGS KYIS BRGYAN PA, MTSAN BZANG PO SUM CU
RTZA GNYIS DANG, DPE BYAD BZANG PO BRGYAD CUS MDZES PA, PHYAG
G-YAS

PA RDO RJE THUGS KAR 'DZIN PA, G-YON PAS DRIL BU RKED PAR 'DZIN
PA, SKU ROL PAS BZHUGS PA, ZHABS G-YAS PA CUNG ZAD BRKYANG BA'I
MTHEB CHEN GYIS BDAG GIS TSANGS BUG LA REG PAR BSAMS LA, DE'I
THUGS KAR ZLA BA'I STENG DU H'Um LA YI GE BRGYA BAS BSKOR

NAS YOD PAR BSAMS LA, DE LAS 'OD 'PHROS PAS 'OG MIN NA BZHUGS
PA'I DE BZHIN GSHEGS PA'I THUGS KA NAS BDUD RTZI'I CHU RGYUN 'O
MA LTA BU DRANGS NAS, RDO RJE SEMS DPA'I THUGS KAR ZHUGS NAS
ZHABS KYI MTHEB CHEN GYI SNA BRTOL NAS BDAG GI TSANGS PA'I BU
GNAS

ZHUGS PAS LUS THAMS CAD 'CHI MED KYI BDUD RTZIS GANG BAR BSAMS
TE, DES BDAG GIS TSE RABS THOG MA MED PA NAS BSAGS PA'I MTSAMS
MED PA LNGA LA SOGS PA BYAS PA'I SDIG PA THAMS CAD DUD KHU LTA BU
RKANG MTHIL NAS 'THON PAR BSAMS TE LUS SHEL DAG PA LTAR PHYI NANG
SA LE BAR BSAM MO, ,DE NAS

DNGOS SAM YID KYIS MCHOD PA DBU BAR BYA'O, ,DE NAS RIG SNGAGS
BRGYA PO JI LTA BA BZHIN DAG PAR BRJOD DO, ,DE NAS DPAL RDO RJE
SEMS DPA'I ZHAL NAS RIGS KYI BU KHYOD KYI SDIG PA THAMS CAD DAG
GO ZHES GSUNG BAR BSAMS LA DE NYID DU THI MA PAR BSAM MO, ,BDAG
NYID NUS

@232B LDAN KUN GYI MCHOG TU GYUR PAR SHES PAR BYA'O, ,LAM THAMS
CAD KYI DAG BYED KYI THABS DPAL RDO RJE SEMS DPA'I YI GE BRGYA
BA'I SGRUB THABS BLA MA MNGON SHES CAN RDO RJE GDAN PAS MDZAD PA
RDZOGS SO,, ,,YUL DBUS KYI DPE JI LTA BA BZHIN LO TZ'A BA
SH'AKYA'I DGE SLONG NYI MA RGYAL MTSAN

DPAL BZANG POS GTZUG LAG KHANG CHEN PO DPAL THAR PA GLING DU GUS
PAS BSGYUR BA'O,, 