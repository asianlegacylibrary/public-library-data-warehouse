@268B ,,ZHE SDANG ZUG RNGU BAG CHAGS BCAS PAR
SPANGS, ,'GRO BA KUN LA BU GCIG BZHIN DU BYAMS, ,ZUG RNGU 'BYIN
PA'I SMAN 'DRA GSUNG SGROGS LA, ,PHYAG 'TSAL DES

GSUNGS BYAMS PA'I BSGOM THABS BSHAD, ,SDOM NI, RTAGS DANG PHAN
YON SHES BYA DANG, ,TSOGS DANG BSGOM DANG TSOD GZUNG DANG, ,SKYE
RIM GNAS TSAD BRTEN PA'I THABS, ,SKYO BA SPANG DANG BCU YIN NO,
,DE LA RTAGS NI 'DIR ZHE SDANG SHAS CHE BA'I RTAGS GZUNG STE, DE
LA

GANG ZAG ZHE SDANG SPYAD PA'I RTAGS RNAMS GANG ZHE NA, 'DI NA
GANG ZAG ZHE SDANG SPYAD PA NI, ZHE SDANG BAR 'GYUR BA'I DNGOS PO
LA KHONG KHRO BA'I RGYU MTSAN CHUNG NGUS KYANG KHONG KHRO BA'I
KUN NAS DKRIS PA STUG PO DANG MANG PO SKYED PAR BYED NA, 'BRING
DANG CHEN PO DAG GIS LTA SMOS KYANG CI DGOS TE, KHONG

@269A *, ,KHRO BA'I KUN NAS DKRIS PA DE YANG YIN RING DU SEMS KYI
RGYUD LA GNAS PAR BYED CING, KHONG KHRO BA'I KUN NAS DKRIS PA DE
YANG YUN RING DU RJES SU 'BREL BAR 'GYUR BA DANG, DE KHONG KHRO
BAR 'GYUR BA'I CHOS RNAMS KYIS ZIL GYIS NON PAR 'GYUR ZHING KHONG
KHRO BAR 'GYUR

BA'I CHOS RNAMS ZIL GYIS NON PAR MI NUS PA DANG, DBANG PO MI
MNYEN PA DANG, DBANG PO MI 'JAM PA DANG, DBANG PO RTZUB PA DANG,
DBANG PO BRLANG BA DANG, GZHAN DAG LA 'DI LTA STE, LUS DANG NGAG
GI SHIN TU RNAM PAR THO 'TSAM PA'I RANG BZHIN CAN YIN PA DANG,
BRAL BA SLA BA

DANG; YID DBYUNG BAR SLA BA DANG, COR BA DANG, MU COR SMRA BA
DANG, SPYI RTOL CHE BA DANG, MI MOS PA MANG BA DANG, LAS KYI
MTHA' DMA' BA DANG, LAS KYI MTHA' BSTAN PA DANG, BRTUL ZHUGS DMA'
BA DANG, BRTUL ZHUGS BRTAN PA DANG, YID MI BDE BA MANG BA DANG,
'KHRUG

PA MANG BA DANG, BZOD PA MED PA DANG, SPRO THUNG BA DANG, MI
MTHUN PA'I RANG BZHIN CAN YIN PA DANG, MTHUN PAR 'DZIN PA MA YIN
PA DANG, KHRO BA MANG BA DANG, BZLOG DKA' BA'I RANG BZHIN CAN
DANG, 'KHRUG PA MANG BA DANG, BSAM PA KHRO ZHING GTUM PA DANG,
'TSIG CING BRLANG

POR SMRA BA DANG, DE CUNG ZAD TZAM ZHIG SMRA BA YANG MI DANG
ZHING 'KHRUGS LA GNOD SEMS SKYE BA DANG, GNOD BZHIN DU GNAS PA
DANG, 'KHRUG PA SKYED PA DANG, KHRO GNYER DANG LDAN PA DANG,
GZHAN GYI MDOG MI GSAL BA DANG, GZHAN GYI 'BYOR PA LA ZHE SDANG
ZHING PHRAG DOG MANG BA YIN TE,

DE LTA BU DANG MTHUN PA DAG NI GANG ZAG ZHE SDANG SPYAD PA'I
RTAGS RNAMS YIN PAR RIG PAR BYA'O ZHES GSUNGS SO, ,DE LA PHAN YON
NI, ZLA BA SGRON MA'I MDO LAS JI SKAD GSUNGS PA LTA BU STE, BYE
BA KHRAG KHRIG DKRIGS PA'I ZHING DAG NA, ,MCHOD PA RNAM MANG DPAG
MED JI SNYED PA, ,SKYES

MCHOG RNAMS LA DE YIS RTAG MCHOD DANG, ,BYAMS PA'I SEMS KYI
GRANGS DANG CHAR MI PHOD, ,CES GSUNGS SO, ,BKRA SHIS TSIGS SU
BCAD PA'I MDO LAS KYANG, ,GANG ZHIG SEMS CAN THAMS CAD LA, ,BYAMS
PA'I SEMS NI RAB BSGOM ZHING, ,DPAG TU MED DE MI

@269B 'KHRUGS PA, ,DE NI BKRA SHIS DAM PA YIN, ,ZHES GSUNGS SO,
,DE LA SHES PAR BYA BA NI MDOR BSDU NA GNYIS TE, DBYE BA DANG,
NGO BO'O, ,DE LA DBYE BA NI GSUM STE, SEMS CAN LA DMIGS PA DANG,
CHOS LA DMIGS PA DANG, DMIGS PA MED PA'O, ,DE LA SEMS CAN LA

DMIGS PA'I BYAMS PA NI SEMS DANG PO BSKYED PA RNAMS KYIS BYAMS
PA'O ZHES GSUNGS SO, ,NGO BO NI GZHAN LA PHAN PA DANG BDE BAR
'DOD PA STE, NYON MONGS PA CAN MA YIN PA'I CHAGS PA'O, ,DE LA
TSOGS NI SPYIR TSUL KHRIMS RNAM PAR DAG PA LA SOGS PA GZHAN DU
BLTA'O, ,

'DIR BYE BRAG CUNG ZAD TZAM ZHIG BSAM PAR BYA STE, DPER NA THA BA
SKAM PO LA MYU GU MI SKYE BA DE BZHIN DU BDAG GI RGYUD ZHE SDANG
DANG LDAN NA 'JIG RTEN DANG 'JIG RTEN LAS 'DAS PA'I DGE BA GZHAN
YANG SKYED MI NUS LA, BLA NA MED PA'I BYANG CHUB CHEN PO LTA GAL
LA 'THOB, ,DE

SKAD DU, ZHE SDANG ZUG RNGU'I SEMS 'CHANG NA, ,YID NI ZHI BA'I
NYAMS MI MYONG, ,DGA' DANG BDE BA MI 'THOB CING, ,GNYID MI 'ONG
ZHING BRTAN MED 'GYUR, ,ZHES GSUNGS SO, ,'PHAGS PA 'JAM DPAL RNAM
PAR 'PHRUL PA LAS KYANG, KHONG KHRO BA KHONG KHRO BA ZHES BYA BA
NI BSKAL PA BRGYA

STONG DU BSAGS PA'I DGE BA'I RTZA BA ZAD PAR BYED PAS NA KHONG
KHRO BA ZHES BYA'O ZHES GSUNGS SO, ,DE BAS NA 'JIG RTEN DANG 'JIG
RTEN LAS 'DAS PA'I DGE BA'I RTZA BA SKYED PA'I PHYIR BDAG GI
RGYUD THA BA SKAM PO DANG 'DRA BA DE BYAMS PA CHU DANG 'DRA BA
DES BRLAN PA CIG THOG MAR BSGRUB PAR

BYA'O SNYAM DU SEMS BSKYED PAR BYA'O, ,DE LA BSGOM PA NI, 'DI
LTAR YID DU 'ONG BA'I SA PHYOGS SU STAN BDE BA'I STENG DU SKYIL
MO KRUNG BCAS LUS DRANG POR BSRANGS LA YUD TZAM ZHIG BSDAD DO,
,DE NAS MI'I 'GRO BA BDAG GI MDZA' BO 'AM BSHES PA 'AM YID DU
'ONG BA CIG LA 'DI NI BDAG GI

PHA MA'O, ,'DI LA LAN DU PHAN GDAGS SO, ,DON DU GNYER RO, ,'JIG
RTEN 'DIR KHA NA MA THO BA MED PA'I BDE BA MA THOB PA THOB CING,
THOB PA MA NYAMS SHING GONG DU 'PHEL NA CI MA RUNG, PHYI MA NGAN
'GRO'I 'GRO BA SPANGS TE, LHA DANG MI'I BDE BA LA BRTEN NAS 'JIG
RTEN DANG 'JIG RTEN LAS

@270A *, ,'DAS PA'I TSOGS RGYA CHEN PO LA SOGS PA RAB TU BRTZON
NA CI MA RUNG SNYAM DU SHIN TU BSGRIMS LA GTAD DO, ,DE LA KHAMS
KYI TSOD GZUNG BA NI, SPYIR KHAMS RAB 'BRING THA MA GSUM YOD
KYANG DGE SBYONG GZHAN LA RAB TU 'JUG LA SGOM PA LA HA CANG MI
NUS PA

YANG SNANG BAS, RAB KYIS KYANG THUN THUNG NGU NAS BSGOM MO, ,DE
BAS NA RE ZHIG SLOB LUGS GCIG PAR BYA'O, ,MTSAN MO BTANG SNYOMS
SU BZHAG STE, GNYID JI TZAM LOG PA DE TZAM GYIS KHAMS BRTAS PA DE
TZAM LOG CING GDAL LO, ,NYIN PAR ZHAR LA TSOD GZUNG ZHING BSGOM
MO, ,

'DI LTAR NYI MA DANG PO SNGA DRO THUN GCIG YUN GOM PA THA MAL PAS
MDA' RGYANG PHYED DU PHYIN PA TZAM ZHIG BSGOM, PHYI DRO THUN GCIG
LA YANG DE BZHIN DU BSGOM MO, ,DE NAS NYI MA BCU'I BAR DU THUN RE
RE BSNAN CING BSGOM MO, ,'DI LTAR NYI MA DANG PO SNGA DRO THUN
GCIG YUN GOM PA THA

MAL PAS MDA' RGYANG PHYED DU PHYIN PA TZAM ZHIG BSGOM MO, ,DE NAS
NYI MA BCU'I BAR DU THUN RE RE BSNAN ZHING BSGOM MO, ,'DI LTAR
PHYI DRO THUN GCIG LA YANG DE BZHIN DU BSGOM MO, ,NA TSA PHRAN
TSEGS BYUNG NA 'PHRAL DU ZHI BAR BYA'O, ,BSRAN SKYED CING MI
BSGOM MO, ,KHAMS MI BDE BA MED NA GONG DU SMOS PA BZHIN

DU BSGOM MO, ,DE LTA BAS NA KHAMS KYI TSOD ZHAR LA SHES PAR 'GYUR
RO, ,DE LA SEMS KYI SKYE BA'I RIM PA NI BDUN TE, THOG MAR SNYING
DU SDUG PA'I SEMS CAN LA MNYAM PAR GZHAG PA'I TSE, PHAN PA DANG
BDE BA'I SEMS MI MTHUN PA'I PHYOGS KYIS MI 'PHROGS PAR SKYE LA,
LANGS PA'I GNAS

SKABS SU YANG NAM DRAN PA'I TSE PHAN PA DANG BDE BA'I SEMS DKA'
BA MED PAR 'JUG STE BYE BRAG NI MNYAM PAR GZHAG TZAM NA LUS CUNG
ZAD BDE BA DANG SEMS KYANG SEMS CAN LA DMIGS PA'I MI DE YANG YID
LA GSAL RAB TU SNANG LA, DE'I SBYOR BAS SEMS 'PHRO BA TZAM DU
'ONG

NGO; ,DE'I 'OG TU 'DRIS PA RNAMS LA'O, ,DE'I 'OG TU THA MA LA PA
RNAMS LA'O, ,DE'I 'OG TU NYE 'KHOR BA RNAMS LA'O, ,DE'I 'OG TU
RANG GI GRONG NA GNAS PA RNAMS LA'O, ,DE'I 'OG TU GZHAN GYI GRONG
NA GNAS PA RNAMS LA'O, ,DE'I 'OG TU PHYOGS GCIG DANG GNYIS LA

@270B SOGS PA THAMS CAD LA YANG MTSAN NYID DE 'DRA BA'I SGO NAS
SKYE BAR 'GYUR RO, ,GNAS PA'I TSAD NI JI TZAM GYIS NA BYAMS PA LA
SEMS GNAS PA YIN ZHE NA, 'DI LTAR RNAL 'BYOR BA DES BYAMS PA'I
SBYOR BA KUN TU BSTEN CING GOMS PAR BYAS, LAN MANG DU BYAS PA'I
RGYUS NA,

RGYU YANG RUNG, GNAS KYANG RUNG STA, YUL MNGON DU GYUR CING MTSAN
MA SO SOR BRTAGS SU ZIN KYANG, MNGON PAR 'DU BYED PA MED PAR RANG
BZHIN GYIS BYAMS PA'I SEMS MANG DU SNANG LA, 'DI LTA STE BYAMS PA
SHIN TU GOMS PAR BYAS PA'I PHYIR KHONG KHRO BA'I SEMS MED PA
DANG, GNOD

SEMS DANG MTHUN PA'I CHOS RNAMS LA SEMS MI 'JUG PAR RIG PAR BYA
STE, DE TZAM GYIS NA BYAMS PA THOB PA YIN NO, ,DE LA BSTAN PA'I
THABS NI SEMS GNAS PAR SHES NAS, SNGAR BSGOMS PA LAS THUN GYI
GRANGS NYUNG BAR BYA STE, YUN CUNG ZAD RING BAR BYA, SROD

THO RANGS LA YANG BSGOM MO, ,SEMS CAN THAMS CAD LA PHAN PA DANG
BDE BAR 'DOD PA'I NYON MONGS PA CAN MA YIN PA'I CHAGS PA ZHES BYA
BA, BYAMS PA'I SEMS DE SNGAR JI TZAM 'JUG PA DE TZAM LAS LHAG PAR
GDUNG BA MI SKYED PAR DMIGS PA'O, ,JI SRID LUS NGAL BA 'AM,

SEMS DUB PA'AM, BSGOMS TZAM NA DNGANG BA'AM, SHUGS 'BYUNG PA 'AM,
MGO BAGS KYIS LCI BA 'AM, YAM YOM BYED PA 'AM, 'DAR BA 'AM, NUB
MO GNYID BRAL BA 'AM, ZAS MI ZHIM PA 'AM, NGAG GI 'KHRUL PA MANG
DU 'BYUNG BA LA SOGS PA KHAMS MI BDE BA'I

MTSAN MA CUNG ZAD MA BYUNG GI BAR DU BSGOM MO, ,DE NAM BYUNG TZAM
NA NGAL BSO STE, LUS LA BSKU MNYE BYA BA, CHOS DANG MTHUN PA'I
ZAS SKOM GYIS LUS KYI NUS PA BRTAS SU GZHUG STE, KHAMS SOR MA
CHUD KYI BAR DU NYIN MTSAN GNYIS LA BSGOM SNYING 'DOD PA'I DUS SU
THUN CHUNG RE

RE LTA BA TZAM BSGOM MO, ,NUS PA BRTAS NAS SROD THO RANGS THUN RE
TZAM BSGOM ZHING DGE SBYOR GZHAN LA YANG 'JUG PAR BYA'O, ,DE LA
SKYO BA SPANG BA GANG ZHE NA, 'DI LTAR BYAMS PA'I MTSAN NYID NI
SEMS CAN THAMS CAD BDE BAR 'DOD PA YIN LA, SEMS CAN NI SDUG
BSNGAL DANG,

@271A *, ,SDUG BSNGAL GYI RGYU LA GNAS PAS DE LA DMIGS PA'I
SNYING RJE DANG GIS 'BYUNG NAS SNYING RJE SHIN TU GOMS SHING LAN
MANG DU BYAS PA'I RGYUS GZHAN GYI SDUG BSNGAL LA BRTEN NAS BDAG
LA SEMS KYI SDUG BSNGAL CHEN PO SKYE ZHING, DES NA SHIN TU SKYOBS

SEMS CAN GTONG BAR 'GYUR RO, ,SEMS CAN BTANG NAS THEG PA CHEN PO
LAS NYAMS PAR 'GYUR RO, ,DE BAS NA SKYO BA SPANG BA'I CHED DU
'GRO BA MTHA' DAG DON DAM PAR NGO BO NYID MED PAR RTOGS PAR BYA
BA'I CHED DU LHAG MTHONG BSKYED PAR BYA'O, ,'DI SKAD DU MDO LAS
KYANG SNYING RJE

GCIG PUS KYANG SEMS CAN GTONG STE SKYO BA SKYE BA'I PHYIR RO,
,SHES RAB GCIG PUS KYANG GTONG STE, GZHAN GYI SDUG BSNGAL SDANG
BAR MTHONG BA'I PHYIR RO ZHES GSUNGS SO, ,DE BAS NA GNYIS KA ZUNG
DU 'BREL DGOS SO, ,LAS TSUL BSAM GYIS MI KHYAB KYANG, ,BDAG PAS
BLO

ZHAN MI SRID DE, ,'ON KYANG DON DU MI GNYER BAS, ,MKHAS PA'I
GDAMS NGAG MA THOS LA, ,PHAN SRID BSAMS NAS BRIS PA LAGS, ,RAB
RIB CAN GYIS GZUGS BLTAS NAS, ,GZHAN LA 'DI ZHES STON 'DRA BAS,
,MKHAS PA RNAMS LA BZOD PAR GSOL, ,

BYAMS PA BSGOMS PA'I SGO NAS SEMS GNAS PAR BYA BA'I THABS CUNG
ZAD BRIS PA RDZOGS SO,, 