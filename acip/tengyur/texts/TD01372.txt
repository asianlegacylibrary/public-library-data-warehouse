@224A *,,SBYOR
BA YAN LAG DRUG GI MAN NGAG BZHUGS,, #, ,DPAL LDAN BLA
MA DAM PA RNAMS DANG DPAL DUS KYI 'KHOR LO LA PHYAG 'TSAL LO,
,DUS KYI 'KHOR LOR PHYAG 'TSAL NAS, ,

RNAL 'BYOR YAN LAG DRUG BSHAD BYA, ,SO SOR SDUD DANG BSAM GTAN
DANG, ,SROG RTZOL DE BZHIN 'DZIN PA DANG, ,RJES SU DRAN DANG
TING NGE 'DZIN, ,RNAL 'BYOR YAN LAG DRUG TU NI, ,RGYUN DU SANGS
RGYAS MCHOG GIS GSUNGS, ,KUN LA DRUG TU SHES BYA STE, ,RAB KYIS
DANG

PO RTOG PA'O, ,'BRING GIS SROG RTZOL LA SOGS YIN, ,THA MAS DRUG
PO RIM PAS BSGOM, ,BYIS PA GZHUG DANG BUM PA DANG, ,GSANG BA YE
SHES SNGON SONG BAS, ,BZHI PA YI NI DBANG BYAS TE, ,DAM TSIG
RTZA BA YAN LAG CAN, ,DE YIS DPEN PAR GNAS BYAS LA, ,SO SOR

SDUD PA 'DI LTAR BSGOM, ,BSGOM PA STONG NYID BSGOMS PA YIS,
,'GAG PA RLUNG NI 'GAG PAR BYED, ,SKYE BA SHUGS LA BDE BA SKYE,
,'BYUNG BA LAM RTAGS DNGOS SU 'BYUNG, ,NGO BO STONG BA NYID YIN
TE, ,SO SO'I RTOG PA THAMS CAD SDUD, ,DBYE BA BCU RU GSUNGS PA
YIN, ,

@224B DBANG PO'I MNGON SUM DAG TU BZHED, ,YE SHES PHUNG PO SHES
RAB BO, ,'BOL BA'I STAN LA BYED PA NI, ,LUS BSRANG RDO RJE SKYIL
KRUNG BCA', ,LCE BZLOG GSUS SBYAR MIG GYEN BZLOG ,GTZUG TOR
SGYUR PA'I LTA STANGS SO, ,LAG GNYIS RDO RJE BSDAM PAR BYA,
,DES NI RLUNG RNAMS 'CHING

BYED PA'O, ,DPRAL BA'I THIG LER SROG BCUG LA, ,G-YAS PAS YI
RLUNG DUS BSGOM, ,MTSAN MO BLA GAB BCAS PA RU, ,NAM MKHA' LA
DMIGS STONG NYID BSGOM, ,SPROD DANG THO RANGS GUNG LA MIN, ,NYIN
MO BLA GAB MED PA STE, ,NAM MKHA' LA BLTAS SNGA DRO PHYI, ,NYI
ZER NYI MA'I

GUNG LA MIN, ,DE LTAR BSGOMS PAS YUL SOGS DGAG ,NANG DU LHA YI
MIG SOGS TE, ,STONG NYID GZUGS TE DMIGS BCAS MTHONG, ,CHOS LA
PHA ROL BCUG GNAS LA, ,LHA LA LHA MO BCU ZHES BYA, ,RTAGS SU LAM
LA BCU MTHONG 'GYUR, ,DU BA SMIG RGYU MKHA' SNANG DANG, ,

MAR ME 'BYUNG STE 'BYUNG RLUNG THIM, ,THA MA SPRIN MED NAM MKHA'
NI, ,RTAGS CAN SHES RAB PHA ROL PHYIN, ,'BAR BA ZLA NYI GLOG
SGRA GCAN, ,THIG LE DRUG STE THA MA YIN, ,THAMS CAD RGYUR MTHONG
RTAGS CAN TE, ,'BYUNG LNGA YE SHES PHUNG PO LNGA, ,GSANG 'DUS
MTSAN BRJOD NAS

PHYED PHYED, ,SPRUL SKU LONGS SKU RTOGS MED DO, ,RDO RJE BSLANG
BA'I BDE BA 'BYUNG, ,BSGOMS PAS DUS KAR RI MO NAG ,MTHONG BA
NANG DU STONG GZUGS SO, ,DES NI STONG GZUGS RTOGS PAR BYED, ,SO
SOR SDUD LA SNYOMS ZHUGS NAS, ,SNGAGS KUN BYIN GYIS RLOB BYED
LA, ,NGAG

GI BDEN PAR 'GRUB PA'O, ,GZUNG BA'I YUL DANG BRAL BAR 'GYUR,
,GNYIS PA BSAM GTAN YAN LAG NI, ,STONG GZUGS BRTAN PHYIR BYED
PA'O, ,NGO BO YUL NI STONG GZUGS TE, ,DUS NI NAM MKHA' RGYU DUS
SO, ,DBYE BA RNAM PA LNGA ZHES BYA, ,LTA STANGS DE NYID PHYAG
RGYA NI, ,MNYAM

GZHAG YID KYI MNGON SUM STE, ,SGOM PA SNGAR GYI STOBS GZUGS LA,
,SEMS GZHAG NAM MKHA' LTA BA YIN, ,'BYUNG BA'I RIM PAS GONG THIM
PAS, ,SA SOGS GANG MTHONG SGYU MA LTAR, ,MNYAM GZHAG RJES THOB
MED PAR MTHONG, ,BSAM GTAN CHAGS PA'I BDE BA 'BYUNG, ,

@225A *, ,LHA MOS BSKUL LA LUNG BSTAN THOB, ,STONG NYID SEMS
'JUG SHES RAB STE, ,DNGOS RNAMS SEMS 'DZIN RTOG PA'O, ,DE 'DZIN
'JUG PA SPYOD PA'O, ,SEMS KUN GZHAG PA DGA' BA'O, ,BDE BA PHUN
SUM MI G-YO BDE, ,MKHA' YI BDAG NYID RNAM SHES SO, ,

BSAM GTAN LA NI SNYOMS ZHUGS NA, ,MNGON PAR SHES PA THOB PAR
'GYUR, ,DE GNYIS THOG MAR DGE BA STE, ,STONG GZUGS RTOGS PAS
BSNYEN PAR GSUNGS, ,DE NAS STONG GZUGS MTHONG NAS NI, ,MI 'GYUR
BDE BA SKYE PA'I PHYIR, ,SROG RTZOL YAN LAG BSGOM PAR BYA,
,RKANG

PA GCIG GIS GCIG MNAN CING, ,MTHE BONG NANG BCUG KHU TSUR BSDAM,
,YUL NI RTZE GSUM RLUNG YIN NO, ,'DU BYED PHUNG PO RLUNG RGYU'I
DUS, ,LTA STANGS BDUD RTZI 'KHYIL PA'O, ,PHYI RU DANG PO RLUNG
GTOR NAS, ,NANG DU MYUR DANG RNAM SDUD DANG, ,RENGS DANG SNGAGS
SBYOR GDA'

YIS NI, ,BUM PA CAN DANG RDUL MTHA' YIS, ,RLUNG GNYIS DBUS SU
RAB BCUG NAS, ,RLUNG BCU RAB TU ZHI BAR BYA, ,RDO RJE ME LA SROG
ZHUGS PA'I, ,BDE BA NGES PAR SKYE BAR 'GYUR, ,ZLA BA DRUG TU
BRTZON BYAS PAS, ,ZHAG RE RLUNG BCU 'GAG 'GYUR TE, ,NYI KHRI
CHIG

STONG DRUG BRGYA 'GAG ,DE YIS LTE BAR RLUNG GNYIS 'DOM, ,YE SHES
GTUM MO 'BAR BA YIS, ,SANGS RGYAS LHA MO BCU SAD NAS, ,KHU BA
BCAS PA'I BDE BA 'BYUNG, ,STENG DANG 'OG TU GNAS GNYIS DOD, ,MA
ZOS BKRES MED ZOS KYANG 'JU, ,THUR SEL MI 'DZAG BDE BA

'DZAG; ,SGYU 'PHRUL RDO RJE GSUM PO CHE, ,LUS YANG LA SOGS MI
RTOG BDE, ,YID KYI MNGON SUM ZHES BYA'O, ,SROG DANG RTZOL BAS
NGES PAR NI, ,SANGS RGYAS BYANG CHUB SEMS DPAS GZIGS, ,RLUNG
SEMS RAB TU BRTAN BYA'I PHYIR, ,'DZIN PA'I YAN LAG BSGOM PAR
BYA, ,

YUL NI BDE BA'I RLUNG NYID DO, ,BRTAN PAR 'DZIN PAS 'DZIN PA'O,
,TSOR BA'I PHUNG PO DBUS MAR GNAS, ,LTA STANGS LA SOGS DE 'DRA
LA, ,LAG PA GNYIS BSDAM NAS MKHA'I DUS, DH'U T'IR RLUNG NI TSUD
TZAM GYIS, ,LAM DU MI 'GYUR THIG LER GZHUG, ,LUS SOGS

@225B THIG LE BZHI PO LA, ,RIM DANG CIG CAR RLUNG SEMS NI, ,NGES
PAR BTZUD NAS MI G-YO BYA, ,DE LA MI G-YO BRTAN GYUR PAS,
,THIG LER CHAGS PA'I BDE BA SKYE, ,BUD MED KUN LA SNYOMS 'JUG
KYANG, ,THIG LE LTUNG PAR MI 'GYUR RO, ,LUS STON BDE SKYE LUS
BRTAN 'GYUR, ,

DE YANG YID KYIS MNGON SUM MO, ,RTAG TU 'DZIN PA'I STOBS KYIS
NI, ,RDO RJE SEMS DPA' YANG DAG 'JUG ,'CHI BDAG LA SOGS KYIS MI
TSUGS, ,'GRO DANG 'ONG BA ZAD BYED CING, ,NYON MONGS LA SOGS ZAD
PAR BYED, ,STOBS BCU LA NI 'JUG PAR 'GYUR, ,TSE

RING NANG MED KHAMS CHA SNYOMS, ,DE GNYIS BAR DU DGE BA STE,
,NYE BAR BSGRUB PA ZHES BSHAD LA, ,DRAG SHUL SPYOD PAR GSUNGS
PA'O, ,DE NAS BDE BA SPEL BYA'I PHYIR, ,RJES SU DRAN PA'I YAN
LAG BYA, ,YUL NI BDE BA NYID YIN TE, ,BDE BA RGYUD LA DRAN PA'O,
,YE SHES

RLUNG RGYU'I DUS SU'O, ,LTA STANGS LHA YI LTA PA STE, ,'DU SHES
PHUNG POR MTHE'U CHUNG GZHUG ,DBYE BA GSUM STE BSGOMS STOBS
DANG, ,LAG PA BUD MED SBYOR BA YIS, ,'KHOR NAS DPRAL GNAS BYANG
SEMS DBAB, ,RDO RJE NOR BUR RAB GZUNG BA, ,DNGUL CHU'I DPE YIS
SHES

BYAS LA, ,STENG NAS 'OG TU RDO RJE GCIG ,DE 'DRA RLUNG SEMS GTAD
PAS NI, ,DGA' BA BZHI PA BCU DRUG STE, ,YAR NGO CHAGS CHEN MTSAN
NYID DO, ,RAS BAL STAG LA BE SHING DPE, ,SPROS BCAS SPROS MED
SHIN TU MED, ,'PHO BA'I BAG CHAGS SPANGS BYAS PAS, ,SGRIB PA

GSUM PO DAG PAR 'GYUR, ,CHAGS PA SHIN TU SBYAR BAR BYA, ,DE DON
BSGOMS PAS BDE CHEN NI, ,LHAN CIG SKYES PA SKYE BAR 'GYUR,
,MNGON SHES DRUG KYANG CHER 'GYUR ZHING, ,GZUGS SKU RNAM GNYIS
MNGON SUM MTHONG, ,NGES PAR LUNG BSTAN THOB PAR 'GYUR, ,RANG RIG

MNGON SUM DU NI 'DOD, ,RJES DRAN LA NI SNYOMS 'JUG PA, ,'OD KYI
DKYIL 'KHOR 'BYUNG BAR 'GYUR, ,GZHAN YANG YE SHES SKU LAS SO,
,BSGRUB PA ZHES NI GSUNGS PA'O, ,DE NAS MI 'GYUR BDE BSGRUB
PHYIR, ,TING NGE 'DZIN NI NGES PAR BSGOM, ,NGO BO BDE STONG
GNYIS

@226A *, ,MED DE, ,DE LA RTZE GCIG GNAS PA'O, ,GZUGS KYI DBYINGS
KYI PHUNG PO SOGS, ,YE SHES RLUNG RGYU'I DUS SU'O, ,SANGS RGYAS
ZHI BA'I LTA STANGS TE, ,LAG PA TING 'DZIN PHYAG RGYA'O, ,BSGOM
PA DMIGS BCAS STONG GZUGS DANG, ,DMIGS MED BDE BA RO

MNYAM LA, ,SEMS NI MI G-YO BRTAN PAR GNAS, ,DNGOS PO THAMS CAD
BDE 'CHAR RO, ,DPAL LDAN MI 'GYUR BDE BA SKYE, ,SANGS RGYAS
DNGOS SU YANG DAG MTHONG, ,DE LA BRTAN PAR GYUR PA DES, ,THIG LE
GYEN BZLOG SPYI BOR 'GRO, ,RDO RJE NOR BU NGO BO NYID, ,THOB
NAS

CHOS SKU LONGS SKU DANG, ,SPRUL SKU GNAS BZHIR THOB PAR 'GYUR,
,RDO RJE BZHI DANG RNAM THAR DANG, ,BYANG CHUB BZHI YANG RTOGS
PAR 'GYUR, ,GSANG GNAS SPYI BOR RLUNG DAG NI, ,STONG DANG BRGYAD
BRGYA 'GAGS PA YIS, ,SA NI BCU GNYIS RIM PAS THOB, ,

SKU NI BCU DRUG DAG PAR 'GYUR, ,THIG LE SPYI BO RDUL NOR BU, ,MI
GNAS MYA NGAN 'DAS PAR BRJOD, ,YON TAN THAMS CAD RDZOGS PAR
'GYUR, ,TING 'DZIN DBANG SGYUR TZAM GYIS NI, ,SGRIB PA THAMS CAD
BRAL BAR 'GYUR, ,DRI MA MED PAR DAG PAR 'GYUR, ,GZUGS

KYI PHUNG POR GSUNGS PA'O, ,SGRUB PA CHEN PO ZHES BSHAD DE,
,RNAL 'BYOR MNGON SUM YIN PAR 'DOD, ,DE GNYIS THA MAR DGE BAR
'DOD, ,DE LTAR YAN LAG DRUG PO LA, ,LO GSUM ZLA PHYED GSUM GYIS
NI, ,SANGS RGYAS 'DRA BAR 'GYUR BA STE, SA DANG THOB PA ZHES
KYANG 'DOD, ,KHAMS

DRUG SBYANGS PAS YE SHES DRUG ,RIGS DRUG PHA ROL PHYIN DRUG
'DOD, ,MNGON SHES DRUG DANG RJES DRAN DRUG ,RLUNG DRUG YE SHES
BLA MA GSUNGS, ,LUS GZER 'PHAGS LA PHYAG RGYA GSAL, ,DE NAS
SPYOD PA GSUM BYAS PAS, ,DAG PA'I SKU BZHI YE SHES 'GRUB, ,STOBS
SOGS YON

TAN KUN RDZOB PA, ,TSE 'DIR NGES PAR 'GYUR BA'O, ,BAR DOR SANGS
RGYA'I MAN NGAG 'DI, ,'OG RLUNG STENG GI BU GAR GDON, ,SBYOR
DRUG MAN NGAG YOD PA DAG ,MA BSGOMS NA YANG SKYE BDUN 'GRUB, ,SO
SOR SDUD PA'I RTAGS BYUNG ZHING, ,GAL TE SHI BAR GYUR PA NA, ,DE
NI LAM NGAM PA DANG 'PHRAD, ,

@226B DE NAS DNGOS GRUB THOB PAR 'GYUR, ,CHAGS CAN SBYOR DRUG
MAN NGAG NI, ,DBAB DANG GZUNG DANG BZLOG PA DANG, ,GNAS SU
BSKYAL LA RTZA DMIGS GDAB, ,RLUNG BSRE SBYOR BA DRUG POS BYA,
,SO SOR SDUD PA'I SPOG PA NI, ,DRAG TU BYED CING 'TSAM PAR BYA,
,BSAM GTAN STONG GZUGS DRAG TU BSGOM, ,

BTZAN THABS SBYOR BAS RLUNG GZUNG BA, ,MGO BO MI NA'I BAR DU
BYA, ,RLUNG SEMS DRAG TU THIG LER GZUNG, ,CHAGS LA LAS RGYA MANG
LA SBYAR, ,BDE CHEN RO MNYAM DAG TU BYA, ,'DI MIN MCHOG NI MI
'GRUB CES, ,GSUNGS PAS NGES PAR 'DI BSGRUB BYA, ,RTOG BSGOM 'JIG
RTEN 'KHOR

GSUNGS PA, ,BSKYED RIM LA SOGS CI ZHIG BYA, ,DUS 'KHOR ZHABS
KYIS GSUNGS PA YIN, ,SBYOR BA YAN LAG DRUG GI MAN NGAG DUS 'KHOR
ZHABS KYIS MDZAD PA'I SNYAN RGYUD ZHAL GYI MAN NGAG RDZOGS SO,,
,,PAndI TA SO MA N'A THA DANG, LO TZ'A BA 'BRO SHES RAB GRAGS
KYI SA BSGYUR

BA'O;,