@151B #, ,RGYA GAR SKAD DU, DZYE TI RMANYDZA RI N'A MA HO MA BA
YIG ,BOD SKAD DU, SBYIN SREG GI CHO GA 'OD KYI SNYE MA ZHES BYA
BA, DPAL RDO RJE SEMS DPA' LA PHYAG 'TSAL LO, ,DE NYID BSDUS SOGS
RGYUD RNAMS SU, ,RDO RJE 'DZIN PAS SBYIN SREG LAS, ,RAB GTOR
'JIGS MED SHES RAB

DANG; ,SNYING RJE DGA' BAS YANG DAG BSDU, ,GZHAN GYIS BYAS PA YOD
MOD KYI, ,RGYU SKAR KHROD NA ZLA BA YI, ,'OD ZER LTAR GSAL KHYAD
PAR DU, ,DGA' BA STER 'DI LEGS BRTAG BYA, ,DE LA NYI MA BZANG PO
LA JI LTAR BRJOD PA'I CHO GAS RANG GI 'DOD PA'I LHA'I BDAG NYID
CAN GYIS MCHOD PA DANG

GTOR MA 'BUL BA SNGON DU 'GRO BAS, LAG PA G-YAS PAS LA BZHAG STE,
AOm A'A: H'Um ZHES PA 'DIS DANG, AOm HA NA HA NA KRODHA H'Um PHAt
CES PA'AM, RANG GI LHA'I SNGAGS BRGYA RTZA BRGYAD BZLAS TE, KUN
RDZOB KYI DAG PA'I THAB KYIS SAM, STONG PA NYID KYIS KYANG RUNG
STE, THAB KHUNG RNAMS BRKO BAR

BYA BA'I DON DUS RNAM PAR SBYANGS TE, YANG NA YON BDAG GI DBANG
GIS RDO RJE PHRENG BAR BRJOD PA'I CHO GA RNAMS KYIS SA SBYANG BA
DANG, SA YONGS SU GZUNG BA DANG, BGEGS LA PHUR BUS GDAB PA DANG,
SA'I LHA MO LHAG PAR GNAS PA YANG JI LTAR RIGS PAR 'DOD PAS,
RGYAS PA'AM BSDUS PA

BYAS NAS SA BDAG KLU'I MCHAN LA THAB KHUNG RNAMS BRKO BAR BYA'O,
,DE LA ZHI BA'I THAB KHUNG NI SA DKAR PO LA RGYAR KHRU GANG ZABS
SU SOR BCU GNYIS PA ZLUM PO STE, DE'I DBUS SU SOR BCU DRUG PA'I
PADMA'I STENG DU 'KHOR LO'AM MGO SHAR DU BSTAN PA'I RDO RJE RTZE
LNGA PA STE, SOR BRGYAD PA'I TSAD TZAM PA DPANGS

SU SOR GCIG PA'O, ,THAB KHUNG GI STENG DU SOR BZHI'I BAR DOR BAR
RGYA DANG DPANGS SU SOR BZHI PA THAB KHUNG GI DBYIBS CAN KHA BAGS
KYIS NANG DU GZHOL BA'I KHA KHYER KHOR YUG STE, PHYI'I ZUR RNAMS
SU ZUR GSUM RNAMS LA 'KHOR LO'AM RDO RJE RTZE GSUM PAS MTSAN
PA'O, ,THAB KHUNG LAS SA DKAR

PO DANG PHYI ROL DU SA GZHI KHRU PHYED DU KUN NAS PA'I LCI BAS
NYE BAR BYUGS TE, DE NYID LAS BDUD RTZI DKAR PO DANG LDAN PA'I
DRI DKAR POS NYE BAR BYUGS LA THUN GSUM DU ME TOG DKAR PO'I SIL
MA GCAL DU DGRAM PAR BYA'O, ,RGYAS PA'I THAB KHUNG NI SA GZHI SER
PO LA RGYAR KHRU DO ZABS SU KHRU GANG PA GRU

@152A *, ,BZHI PA'AM RIN PO CHE ZUR BRGYAD PA LTA BU STE, DE'I
DBUS SU 'KHOR LO RTZIBS BRGYAD PA'I LTE BA LA GNAS PA'I SOR DRUG
PA'I RIN PO CHE RDO RJES MTSAN PA'O, THAB KHUNG GI STENG DU SOR
BRGYAD DOR BAR RGYA DANG DPANGS SU SOR BRGYAD PA'I TSAD KYI THAB
KYI DBYIBS CAN LA, PHYI ZUR

RNAMS SU RIN PO CHES MTSAN PA'I KHA KHYER RO, ,THAB KHUNG LAS SER
PO DANG DE'I PHYI ROL DU BA'I LCI BAS NYE BAR BYUGS NAS DE DAG LA
BDUD RTZI SER PO DANG LDAN PA'I DRI SER POS NYE BAR BYUGS LA ME
TOG SER PO DGRAM PAR BYA'O, ,DBANG GI THAB NI SA DMAR PO'AM GZHAN
YANG RUNG STE BHA GA'I RNAM LA RTZE MO

SHAR DU BSTAN PA LA AA SHVADTHA'I LO MA LTA BU'AM ZLA BA PHYED
PA'I RNAM PA'I DBUS SU PADMA DMAR PO RDO RJES MTSAN PA'O, ,DBANG
GIS DGUG PA LA YANG THAB KHUNG 'DI DAG GAM YANG NA RDO RJE RTZE
GCIG PA'I RNAM PA CAN GYI DBUS SU PADMA DMAR PO RDO RJE'I LCAGS
KYUS MTSAN PA STE, THAB KHUNG GSUM KA

LA YANG GTZO BO'I MTSAN MAS MTSAN PA'I LCAGS KYUS MTSAN PA'I THAB
KHUNG GI RNAM PA'I KHA KHYER GYIS BSKOR BA'O, ,SA DMAR PO BDUD
RTZI DANG BCAS PA'I DRI DMAR POS NYE BAR BYUGS LA ME TOG DMAR PO
SIL MA DGRAM PAR BYA'O, ,THAB KHUNG GSUM PO NI ZABS DANG KHA
KHYER LA SOGS PA'I TSAD NI

ZHI BA'I THAB KHUNG BZHIN DU SHES PAR BYA'O, ,MNGON SPYOD KYI
THAB KHUNG NI GAS PA TSA SGO CAN DANG RTZUB PA DANG NAM MKHA'
LTAR NAG PA'I SA LA GRU GSUM BYANG DU PHYOGS PA, LOGS RNAMS LA
SOR NYI SHU PA ZABS SU SON BCU PA DBUS SU PADMA NAG PO LA GNAS
PA'I SOR BRGYAD PA'I KHRO BO'I RDO RJES BRGYAN PA'AM,

DBUS SU RTZE GSUM PA LA GNAS PA'I KHRO BO'I RDO RJES BRGYAN PA'O,
,THAB KHUNG GI STENG GI SOR GSUM DOR BAR RGYA DANG DPANGS SU SOR
GSUM PA KHA PHYIR GZHOL BA'I KHA KHYER KHRO BO'I RDO RJES MTSAN
PAS YONGS SU BSKOR BA'O, ,BDUD RTZI DANG BCAS PA'I SA NAG PO DANG
RO BSREGS PA'I THAL BA DANG,

BONG BU DANG RNGA MO LA SOGS PA'I SPANGS GANG RNYED PAS BYUGS TE,
DRI NGAN PA'AM DRI MED PA'I ME TOG SNGON PO'AM DMAR PO DAG DANG
'BRU'I PHUB MA LA SOGS PA GTOR LA, 'BAR BA 'KHRUG PA 'JIGS SU
RUNG BA, MI'I ZHUN LA SOGS PA'I MAR ME DANG LDAN PAR BYA'O, ,LAS
THAMS CAD PA'I THAB

@152B KHUNG NI, LAS DANG RJES SU MTHUN PA'I SA GZHI LA, ZHI BA'I
THAB KHUNG DANG MTSUNGS PA STE, 'ON KYANG CHUR GE SAR DANG BCAS
PA'I ZE'U 'BRU DANG KHA KHYER LA PADMA'I 'DAB MA RNAMS SO, ,DE
BAS NA RAB TU RGYAS PA'I PADMA'I RNAM PA PHYI ROL GYI PHYOGS DANG
PHYOGS BRAL DU RDO RJES MTSAN PA'AM, SNA TSOGS RDO RJE'AM,

RAL GRIS MTSAN PA'I KHA KHYER GYIS BSKOR BA DBUS SU RDO RJE
PHRENG BAS BSKOR BA'I 'DAB MA LA GNAS PA'I 'DAB MA'I TSAD KYIS DE
BZHIN GSHEGS PA BZHI'I MTSAN MA'I NANG DU RGYA DANG DPANGS SU SOR
BRGYAD DANG SOR GCIG PA'I RANG RANG GI MTSAN MA DANG YANG DAG PAR
LDAN PA'O, ,MTSAN MA YANG RNAM PAR SNANG

MDZAD KYI 'KHOR LO'AM, DE KHO NA NYID BSDUS PAR GSUNGS PA'I RDO
RJE'O, ,RIN CHEN 'BYUNG LDAN GYI RIN PO CHE'O, ,'OD DPAG TU MED
PA'I PADMA'O, ,MI BSKYOD PA'I KHRO BO'I RDO RJE'O, ,DON YOD GRUB
PA'I RAL GRI 'AM SNA TSOGS RDO RJE'O, ,KHA CIG NI PHYOGS KYI RDO
RJE DANG BRAL BAR KHOR YUG TU PHYI ROL RDO RJE'I

PHRENG BAS KUN NAS BSKOR BA'I KHA KHYER TE, THAB KYI DBUS SU RDO
RJE'I PHRENG BA MED DO ZHES ZER RO, ,GZHAN YANG 'DI LA PHYOGS
GZHAN NI THAB KHUNG THAMS CAD KYI DBUS KYI CHA RNAMS LA PADMA LA
GNAS PA'I RANG GI 'DOD PA'I LHA'I MTSAN MAS BRGYAN PA'O, ,DE YANG
GTZO BO'I MTSAN MA NI SRID DANG DBANGS

SU SOR BRGYAD DANG GCIG GI TSAD RNAMS TE CIG SHOS KYI NI SOR DRUG
PA'O, ,ZHES SO, ,'DI DANG SNGAR BRJOD PA'I PHYOGS LA KHYAD PAR MA
SMOS PA LA KHA KHYER LA GTZO BO'I MTSAN MA'I PHRENG BA'O, ,DKYIL
'KHOR GYI KHANG PA LA SOGS PA'I SHAR GYI PHYOGS SU ZHI BA'I THAB
KHUNG NGO, ,LHOR RGYAS PA'I'O, ,NUB TU

DBANG DANG DBANG GI SA DGUG PA'I THAB KHUNG NGO, ,BYANG DU MNGON
SPYOD KYI THAB KHUNG NGO, ,DRAG POS DGUG PA'I YANG NGO, ,PHYOGS
GZHAN YANG DPAL SAMBU t'I RGYUD LAS, SHAR GYI PHYOGS SU ZHI BA'O,
,DE BZHIN LHOR NI MNGON SPYOD DANG, ,NUB TU DBANG DANG DGUG PA
DANG, ,BYANG DU RGYAS PA'I THAB KHUNG NGO, ,ZHES

GSUNGS SO, ,YANG NA LAS DANG RJES SU MTHUN PA'I THAB TSON GYIS
BRI BAR BYA'O, ,'DI NI THAB KHUNG GI RAB TU BYED PA'O, ,PA LA SHA
DANG AU DU MW'A RA DANG, AA SHVATTHA DANG, KASHMA RI DANG, AA MRA
DANG, KA DAMBA DANG, SHA M'I DANG, BLAKshA DANG, PA tA LA SOGS
PA'I SHING LO MA CAN GYI RTZE MO'I CHA LAS SKYES PA'O, ,

@153A *, ,LO MA GNYIS DANG LDAN PA, RLAN DANG BCAS PA, MNYAM PAR
BCAD PA SOR BCU GNYIS PA, MTHE'U CHUNG TZAM DU SBOM PA, RTZE MO
GNYIS SBRANG RTZI DANG 'O MA DANG MAR DU BSNYUGS PA BDUD RTZI
DANG DE'I CHUS BRAN PA RTZE MO LA LO MA ZUNG DANG BCAS PA'I YAM
SHING RNAMS SRIN LAG DANG MTHE BONG GIS BZUNG STE RTZE

MO GCIG SPYIN SREG BYA'O, ,KU SHA'I DANG AA MRA'I LO MA DANG,
D'UR WA STE 'DI RNAMS KYANG RTZE MO DANG BCAS PA GNYIS SBYAR BAS
SO, ,RNYING LCI PHRA DANG KYOG PA DANG, RING THUNG LO MA MED PA
DANG, SROG CHAGS KYIS ZOS BRUL BA DANG, SHUN BRAL CHAG DANG BU GA
CAN, ,RTZE MO GNYIS LDAN SBOM PA SPANG, ,RNYING PA YI

NI 'CHI BAR 'GYUR, ,KYOG BAS SKAL BA NGAN PAR 'GYUR, ,RING THUNG
RIG PAS 'PHRAL DU NYAMS, ,LO MA MED PAS NA TSA 'BYUNG, ,SBOM POS
PHUN SUM TSOGS PA NYAMS, ,SKAM POS GZHAN YANG MI 'DOD PAR, ,SHES
BYA BSREG BYA GZHAN BSHAD BYA, ,'BRU MAR GYIS BYUGS KU SHA DANG,
,TI LA ZHO'O

MA S'A LU'I ZAN, ,D'UR BA TZANDAN PRI YANG KU, ,THANG CHU DRI ZHI
MA ME TOG DANG, ,'BRAS YOS AA MRA'I 'DAB MA RNAMS, ,RTZE GNYIS
SBRANG RTZI SOGS SU BSNYUGS, ,JI LTAR RNYED PAS SBYIN SREG BYA,
,NANG GI BDUD RTZI ZHI BA'I'O, ,KHA CIG TU NI PHYI ROL GYI BDUD
RTZI LNGA'O ZHES SO, ,RGYAS PA LA YANG MAM

SHING NI DE RNAMS NYID DE DBUS KYI CHA LA SKYES PA CHANG PA'I
TSAD SRID DU KHRU GANG BA BDUD RTZI DANG BCAS PA'I DRI SER PO'I
CHUS BRAN PA ZHO DANG 'O MA DANG MAR DU BSKUGS PA DANG, MNGAR
GSUM DANG 'DRES PA'I ZAS MCHOG ZHO DANG SBRANG RTZI DANG ZHUN MAR
DANG LDAN PA DANG TIL NAG PO DANG ZHO ZAN DANG, ZHUN MAR DANG
BCAS PA'I SHA TA

PUshPA DANG, BIL PA'I 'BRAS BU DANG, 'BRAS S'A LU DANG, PADMA
DANG, N'A GA GE SAR DANG, K'ARNI K'A RA DANG 'BRU RNAMS SO, ,ZHIR
BSHAD SKYON MED YON TAN CAN, ,SO SOR 'DAB LDAN PRI YANG KU, ,TZAM
PA KA DANG P'U N'A GA, ,KLU SHING GE SAR LA BU TZA, ,KA SHO KA
RNAMS YAM SHING STE, ,DE BZHIN NAGS LAS

BYUNG BA DANG, ,'BRAS BU ME TOG SKYUR BA DANG, DMAR PO YANG NA
GZHAN YANG NI, ,RANG GI RTOG PA LAS GSUNGS PA, ,DBANG GI LAS LA
SHES PAR BYA, ,DE RNAMS NYID NI LCAGS KYU LTA'I, ,TSER MA CAN
RNAMS SNGA MA BZHIN, ,DBANG GIS DGUG PA LA'O, ,MNGON SPYOD LA NI
NIM PA DANG, ,SENG

@153B LDENG KU BI D'A RA DANG, ,BHI LO tA KA DANG MYOS BYED RNAMS
SAM, ,GZHAN YANG TSA BA DANG TSER MA CAN DANG, KHA BA'I SHING
RNAMS SAM, ,RO BSREGS PA'I MGAL DUM DE RTZA BA'I TSA LAS BYUNG
BA, BKAS PA SOR BCU PA'I RTZE MO GNYIS RNO BA LA DUG DANG KHRAG
DANG YUNGS KAR GYIS BSKUS PA'I YAM SHING RNAMS SO, ,YUNGS

KAR DANG TSA BA DANG TIL MAR DANG KHRAG DANG LAN TSVA DANG SKE
TSE DANG NIM PA'I LO MA DANG, RO BSREGS PA'I THAL BA DANG, RKANG
PA'I RDUL DANG, BONG BU DANG, RNGA MO LA SOGS PA'I SPANGS DANG,
SKRA DANG KHYIM BYA'I TSIL DANG, KHVA TA LA SOGS BA'I GSHOG PA
DANG, BSHANG GCI DANG TSER MA DANG RUS PHYE DANG GLANG PO CHE'I
SHA LA SOGS

PA LAS CI LTAR RNYED PA'AM, RDZAS RE RE LA DUG DANG LAN TSVA DANG
KHRAG DANG BSRES PA'AM RDZAS DE RNAMS KYIS SAM, THAL BA DANG SOL
PA DANG PHUB MA LA SOGS PA RNAMS LA DGRA'I GZUGS BYAS LA, DUG LA
SOGS PAS BSKUS TE RKANG PA G-YON PA'I MTHE'U CHUNG NAS BRTZAMS TE
MTSON RNON POS BCAD CING

SBYIN SREG BYA'O, ,DRAG PO'I DGUG PA LA NI GZUGS MI BYA'O, ,LAS
THAMS CAD PA LA NI B'A LA SHA DANG, AU DUMW'A RA DANG, PLAKshA
DANG, SENG LDENG DANG, AARKA DANG, N+YA GRO DHA DANG, BEE KAm KA
TA DANG, AA MRA DANG, SHA MI DANG, K'A SHMA RI DANG, AA BA M'ARGA
DANG, AA SHVATTHA LAS SKYES PA MNGON PAR GSAR ZHING

MDZUB GANG BA DRANG PO BDUD RTZI DANG BCAS PA'I DRI BZANG GI CHUS
BYUGS PA, LAS DANG RJES SU MTHUN PA'I SNUM LA SOGS PA RTZE MO
GNYIS LA BYUGS PA'I YAM SHING RNAMS SO, ,LAS THAMS CAD LA ZHI BA
LA SOGS PA'I LAS LA GSUNGS PA'I NAS DANG 'O MA LA SOGS PA RNAMS
KYANG BSREG PAR BYA'O, ,

ZHI BA DANG RGYAS PA'I RDZAS GANG CUNG ZAD DANG, GANG YANG BDAG
NYID KYI KHA ZAS DE THAMS CAD DANG, MAR GYIS BYUGS PA'I GU GUL
LAM S'A LA'I THANG CHU YANG NYIN RE BZHIN ZHI BA LA SOGS PA'I
SNGAGS THA DAD PAS SBYIN SREG BYA'O, ,DRI DANG ME TOG LA SOGS PA
NYE BAR SPYOD PA RNAMS LA YANG LAS DANG RJES SU MTHUN

PA'I RANG RANG GI SNGAGS JI LTA BA BZHIN BZLAS PAR BYA'O, ,DE
LTAR YANG, AARKA SENG LDENG BEE K'Am KA, AA RDZUN AA P'A MARGA
SOGS, ,ZHIR GSUNGS KA TAm PA DOR TE, ,CI LTAR DRANG DANG CIG SHOS
'DOD, ,YAM SHING ZHI BZHIN YANG DAG GZHAN, ,THUN MONG GI NI CHO
GA LAS, ,ZHES GSUNGS SO, ,RDZAS

@154A *, ,KYI RAB TU BYED PA'O, ,BUD SHING NI ZHI BA LA MCHOD
SPYIN GYI SHING RNAMS LAS, SROG CHAGS MED PA THAB KHUNG BAS CUNG
ZAD KYIS THUNG BA'AM 'BROG DGON PA'I BA LANG GI LCI BA'O, ,RGYAS
PA LA NI 'BROG DGON PA'I BA LANG GI LCI BA MA GTOGS PA'I CI SNYED
BSHAD PA BUD SHING 'BRAS BU DANG

BCAS PA'O, ,DBANG DU BYA BA'I BUD SHING NI NIM PA DANG SHING
SKYUR BA DANG GZHAN YANG ME TOG DANG BCAS PA'O, ,DGUG PA LA NI
TSER MA DANG BCAS PA'O, ,MNGON SPYOD LA NI TSA BA DANG TSER MA
CAN DANG KHA BA DANG DRI NGAN PA DANG DRI MA MED PA'I SHING RNAMS
DANG, DUR KHROD KYI SHING NGAM BONG BU 'AM RNGA MO LA SOGS PA'I
SBANGS

DANG SHING SHUN SKAM POS SO, ,LAS THAMS CAD PA'I BUD SHING NI LAS
DANG RJES SU MTHUN PAS SO, ,BUD SHING GI RAB TU BYED PA'O, ,DGANG
GZAR NI GSER RAM ZANGS LAS BYAS PA 'AM, ,MCHOD SBYIN GYI SHING
LAS BYAS PA STE, DE'I YU BA NI SKYES BU TSAD DANG LDAN PA'I MTHE
BONG GI SOR NYI SHU RTZA BZHI PA LA RDO RJE LA SOGS

PA DANG BCAS PA'I KHU TSUR GYIS GZUNG DU RUNG BA'O, ,YU BA LAS
STENG DU RGYAR SOR BZHI GRU BZHI PA ZABS SU SOR GNYIS KYIS DMA'
BA LA RDO RJE RTZE LNGA PA SOR GNYIS PAS MTSAN PA, GRU BZHI PA'I
STENG GI RGYA LA SOR PHYED LA RDO RJE'I PHRENG BA'O, ,GRU BZHI
PA'I STENG DU PADMA'I 'DAB MA'I DBYIBS CAN SOR BZHI PA ZABS SU
MTHE'U

CHUNG GI TSAD LA SOR BZHI PA'I RDO RJES MTSAN PA'O, ,YANG NA YU
BA'I STENG GI CHAR PADMA'I 'DAB MA'I RNAM PA SRID DU SOR BRGYAD
PA'I TSAD DANG LDAN PA JI LTAR MDZES PA LA RGYAR GRU BZHI SOR
BZHI PA ZABS SU SOR GNYIS KYIS DMA' BA'I DBUS SU RDO RJE SOR BZHI
PA RTZE GSUM PA'AM, RTZE LNGA PAS MTSAN PA'O, ,SRID DU BCUD

'DZAG BA'I BU GA MTHE BONG NGAM, YANG NA MTHE'U CHUNG GI TSAD DE
DE'I STENG DU RDO RJE RTZE GSUM PA SOR BZHI PA'O, ,YU BA LAS 'OG
TU RIN PO CHE SOR GSUM PA DANG, DE'I 'OG TU SOR GSUM PA'I RDO RJE
NI 'DOD PA GNYIS KA LA STE, BLUGS GZAR GYI YU BA'I 'OG TU 'ANG DE
BZHIN NO, ,BLUGS GZAR KYANG SNGAR SMOS PA'I RDZAS

SAM SHING LAS BYAS PA STE, DGANG GZAR GYI YU BA'I PHYED KYIS PHRA
BA KHRU GANG BA'I YU BA STE, 'DI'I KHA PADMA'I 'DAB MA LTA BU
RGYAR SOR GNYIS PA ZABS SU SOR GCIG PA DBUS SU RDO RJE RTZE LNGA
PAS MTSAN PA'O, ,YU BA'I 'OG TU RDO RJE DANG RIN PO CHES CI LTAR
MDZES PAR BYA'O, ,DGANG GZAR BLUGS GZAR MED NA

@154B SOR MO LNGA YANG DAG PAR SBYAR BAS KYANG DGANG BLUGS DBUL
ZHING, SOR MO GSUM SBYAR BAS NI CIG SHOS SREG BLUGS SO, DE SKAD
DU YANG, YANG NA SOR LNGA YANG DAG PAR, ,SBYAR BAS DGANG BLUGS
DRAN BYA STE, ,DE LTAR SOR MO GSUM SBYAR BAS, ,GZHAN DE DGANG
GZAR BLUGS GZAR RO, ,ZHES GSUNGS SO, ,

PI PA LA LA'I LO MAS KYANG SREG BLUGS GNYIS BYA'O ZHES GSUNGS SO,
,BLUGS GZAR MED NA CIG SHOS KYI SREG BLUGS KYANG DGANG GZAR GYIS
BYA'O, ,DGANG GZAR BLUGS GZAR GYI RAB TU BYED PA'O, ,DE NAS SGRUB
PA POS BYAMS PA DANG SNYING RJE DANG LDAN PAS KHRUS BYA ZHING LUS
DRI ZHIM POS BYUGS LA GOS DKAR

PO GON TE, LAS DANG RJES SU MTHUN PAR 'DOD PA'I LHA'I RNAL 'BYOR
GYIS SRUNG BA'I CHO GA DANG BZLAS PA BYA ZHING MI SMRA BAR 'JAM
ZHING SHIN TU BDE BA'I STAN LA PADMA'I 'DUG STANGS KYIS 'DUG LA
SROD LA KHA SHAR DU BLTAS LA BLOS BSGRUB BYA LA DMIGS NAS DKAR
PO'I TSES GCIG NAS BRTZAMS TE ZHI BA'I YID KYIS ZHI

BA'I LAS BYA'O, ,DE BZHIN DU RGYAN DANG RJES SU BYUG PA DANG,
PHRENG BSER PO DANG MTHO ZHING BDE BA'I STAN LA 'DUG STE, GOS SNA
TSOGS PA GON LA, BZANG PO'I 'DUG STANGS KYIS 'DUG LA DGA' BA'I
YID KYIS KHA BYANG DU BLTAS TE NYA NAS BRTZAMS NAS SNGA DRO RGYAS
PA BYA'O, ,CHAGS PA'I SEMS KYIS RGYAN DMAR PO LA

SOGS PAS BKLUBS LA KHA NUB PHYOGS SU BLTA ZHING, MTHO ZHING BDE
BA'I STAN LA 'DUG STE, MTSAN PHYED DAM GZHAN DU DBANG GI LAS
BYA'O, ,DGANG GI DGUG PA LA YANG DE BZHIN TE 'ON KYANG KHA GYEN
DU BLTA'O, ,LHA MNYES PAR BYA BA LA YANG KHA NUB TU PHYOGS PAR
BYA'O, ,KHROS SHING RGYAN DANG GOS SNGON

PO'AM KHRAG GAM CHUS GSHER BA'I GOS GON TE, STAN SRAB PA LA LHO
PHYOGS SU BLTAS TE 'DUG PA 'AM, BSGRUB BYA'I GZUGS BRNYAN GYI
BRANG LA GNAS PA'AM, STAN MED PAR TZOG PUR GNAS TE RKANG PAS
RKANG PA MNAN, SO YIS SO 'CHA' ZHING MIG GDONG TSUGS SU BLTA
ZHING KHRO GNYER CAN SNYING RJE CHEN

PO DANG LDAN PAS, DKON MCHOG GSUM LA GNOD PA BZLOG PA'I DON DU
NAG PO'I NYIN ZHAG YANG RUNG BA'I NYIN PHYED DANG MTSAN PHYED LA
KHRO BO'I SKYIL KRUNG DANG KHRO BO'I RNAL 'BYOR GYIS GANG GI TSE
BSGRUB BYA'I SNYING GA'I PADMA'I NANG NA GNAS PA'I BSRUNG BA DE
RANG GI H'Um YIG LAS SKYES PA'I RDO RJE'I LCAGS

@155A *, ,KYUS BCAD DE PHYIR BTON NAS RANG NYID LA BSTIM PA'AM,
,RANG GI SHES RAB KYI PADMAR RANG GI RDO RJE'I PHUR PAS YANG DAG
PAR BTAB NAS, BSGRUB BYA YANG LHA THAMS CAD KYIS SPANGS PAR BSAMS
TE, DE YANG SDIG PA LAS BZLOG PAR 'DOD PA'I BRTZE BAS SANGS RGYAS
KYI ZHING YONGS SU DAG PA'AM,

GZHAN YANG PHAN PA DANG BDE BA LA SPRO BA BZANG PO'I RIGS SU SKYE
BAR BYAS PA DE'I TSE MNGON PAR SPYOD PA BYA'O, DE BZHIN DU, DRAG
POS DGUG PA LA YANG NGO, ,RENGS DANG RMONGS DANG DBANG LDAN LTA,
,DE BZHIN RDO RJE SKYIL KRUNG STE, BOOshtA SNGAGS KYI MTHAR LDAN
PAS, ,THAB KHUNG GRU BZHIR BYAS PA LA, ,SER DANG DKAR PO'I

RGYAN GYIS SPRAS, ,RGYAS MTSUNGS CHO GAS YANG DAG GNAS, ,BSKRAD
LA DE BZHIN MER PHYOGS PAS, ,RNGA MO LA SOGS SBANGS KYIS BYUGS,
,DKAR NAG GIS BRGYAN DUG GIS BRI, ,BSREG PA'I RDZAS NI 'DI YIN
TE, ,KHVA TA LA SOGS GSHOG PA MCHOG ,SPEL TSIG DANG NI YANG DAG
LDAN, ,'DIR NI KHVA TA'I

GSHOG PA LA SOGS PA'I MTHAR CHE GE MO AUTZTSA TA YA H'Um PHAt,
CES PA'I SNGAGS BRIS PA DANG LDAN PA'O, ,DBYE BA DE LTAR BDEN
BRAL DU, ,PHYOGS TE RKANG PA BZLOG PAS 'DUG ,SER PO NAG POS RNAM
PAR BRGYAN, ,TSA BA'I TIL MAR DUG GIS BRI, ,THAMS CAD PHYOGS DANG
PHYOGS BRAL GANG DU PHYOGS PA

DE'I THAD KA'I PHYOGS DANG PHYOGS BRAL GZHAN RNAMS SU GNAS PAS
SO, ,YANG NA DON DAM PAR PHYOGS RANG RGYUD PA MA YIN PA'I PHYIR,
JI LTAR RNAM PAR GNAS PA KHO NAS CHEN PO YID KYI NGA RGYAL GYIS
TING NGE 'DZIN DU ZHUGS PAS DE KHO NA LTAR DE DAG THAMS CAD
BYA'O, ,SGRUB PA PO'I RAB TU BYED PA'O, ,GSER

DNGUL RDO DANG ZANGS DANG SHING, ,SA SNOD NYA PHYIS DUNG DANG NI,
,'DAB MA'I SKYOR BU MCHOD YON DANG, ,BSANG GTOR ZHAL BSIL ZHABS
BSIL SNOD, ,DER NAS DANG 'O MA DANG ME TOG DKAR PO DANG TIL DANG
KU SHA DANG 'BRAS YOS DANG LDAN PA BDUD RTZI DANG BCAS PA'I DRI
DKAR PO'I CHU RNAM PAR RGYAL BA'I BUM PA NA GNAS

PA BLUGS LA SPOS KYIS BDUG STE, RANG GI LHA'I SNGAGS SAM LAS
THAMS CAD PA'I SNGAGS KYI MTHAR SV'A H'A DANG BCAS PA ZHI BA'I
DON LAN BRGYAR BZLAS PAR BYA'O, ,RGYAS PA LA NI DE BZHIN DU TIL
DANG BCAS PA'I ZHO DANG ME TOG SER PO DANG DRI SER PO LA SOGS
PA'I CHU LA YI GE AOm GYI MTHA' CAN GYIS SO, ,DBANG

@155B LA NI DRI DMAR PO LA SOGS PA'I CHU LA YI GE HO:'I MTHA' CAN
GYIS SO, ,DE KHO NA BZHIN DU DGUG PA LA MTHAR YI GE DZA: ZHES PAS
SO, MNGON SPYOD LA LONGS SPYOD PA'I RDZA PHOR GYI DUM BU LA SOGS
PA'I SNOD DU KHRAG DANG BCAS PA'I KO DRA BA DANG BA'I LCI BA DANG
BCAS PA'I CHU DANG DRING BA DANG, DRI MED PA'I ME TOG NAG PO LA

SOGS PA DANG LDAN PA'I CHU LA MTHAR YI GE PHAt CES PAS SO, ,DE
LTAR DRAG POS DGUG PA LA YANG NGO, ,RGYAS PA LA SOGS PA THAMS CAD
DU LAS THAMS CAD PA LA DRI DANG, ME TOG DANG TIL DANG KU SHA DANG
'BRAS YOS DANG CHU RNAMS LAS DANG RJES SU MTHUN PA CI LTAR RNYED
PA GZHUG PAR BYA'O, ,MCHOD YON GYI RAB TU

BYED PA'O, ,ZHI BA DANG, RGYAS PA DANG, DBANG GIS DGUG PA'I LAS
RNAMS LA BDUD RTZI 'KHYIL PA'I SNGAGS DANG YI GE H'Um BZLAS PA'I
CHU SNOD DANG, MCHOD YON LA SOGS PA'I SNOD GSUM YANG RANG GI
G-YON DU'O, ,DE DAG GI MDUN DU BZED ZHAL GYI SNOD GSUM YANG
MANYJI LA SOGS PA'I STENG DU BKOD

LA; DE NYID BZLAS PA'I CHU LAG PA G-YAS PA NA GNAS PA'I KU SHA'I
RTZE MOS BLANGS PAS YAM SHING DANG BUD SHING LA SOGS PA'I SREG
RDZAS THAMS CAD BSANG ZHING RANG GI G-YAS PHYOGS SU DGOD PAR
BYA'O, ,RANG DANG DGANG GZAR BLUGS GZAR YANG BSANG BAR BYA'O,
,RNAM PAR RGYAL BA DANG LAS THAMS

CAD PA'I BUM PA LA SOGS PA LHAG PAR GNAS PA NI RDO RJE PHRENG BAR
BRJOD PA'I CHOGS BYA'O, ,CHO GA BSDUS PA LA DGA' BA NI BUM PA MED
DO ZHES KHA CIG GO, GSAD PA DANG BSKRAD PA LA SOGS PA'I LAS DANG
DRAG PO'I DGUG PA LA YANG LAG PA G-YON GYIS BSANG GTOR BYA'O,
,G-YAS PHYOGS

SU LAS THAMS CAD PA DANG BSANG GTOR LA SOGS PA'I SNOD DANG G-YON
LOGS SU RDZAS THAMS CAD GZHAG PAR BYA'O, ,DGOD PA'I RAB TU BYED
PA'O, ,ZHI BA LA NI SHING 'O MA CAN DANG GTZUB SHING LAS BYUNG
BA'I ME DANG, DGON PA'I ME DANG SBYIN SREG GI ME YANG RUNG NGO,
,RGYAS PA LA NI RGYAL

PO'AM, RGYAL RIGS KYI KHYIM NAS BYUNG BA DANG, NAGS MES TSIG PA
DANG, NOR BU LAS BYUNG BA DANG, DGE 'DUN GYI TSONG BONG LAS
BLANGS PA'I MES SO, ,DBANG LA NI SMAD 'TSONG MA DANG, RJE'U RIGS
KYI KHANG PA LAS BYUNG BA'I MES SO, ,DBANG GI DGUG PA LA GAR
MKHAN DANG MGRON POS

@156A *, ,BUS PA'I MES SO, ,DRAG PO LA MI'I RUS PA BSREGS PA DANG
RDO DANG GDOL PA LA SOGS PA'I KHYIM NAS BYUNG BA'I MES SO, ,DRAG
POS DGUG PA LA YANG ME DE DAG GZUNG NGO, ,LAS THAMS CAD LA YANG
RANG RANG GI CI LTA BA BZHIN NO, ,ME'I RAB TU BYED PA'O, ,RDO RJE
PHRENG BAR BRJOD PA'I CHO GAS RDO RJE

DANG DRIL BU GSOR BA DANG DKROL BA BYAS LA GTOR MA PHUL TE,
BSRUNG BA DANG LDAN PA'I YI GE GSUM GYIS SNOD KYI NANG DU ME
BZHAG LA, DE NAS BDUD RTZI 'KHYIL PA'I SNGAGS KYIS ZHUN MAR GYI
MAR ME RAB TU SBAR NAS DE BRJOD PA'I KU SHA'I RTZE MOS BLANGS PAS
LAN GSUM DU G-YAS SU BSKOR BA DANG, DRAG PO'I LAS LA G-YON

DU BSKOR BAS BSANG GTOR BYAS LA, THAB TU GTZANG ZHING SHIN TU
SKAM PA'I RTZA'I CHUN PO DANG BCAS PA DU BA MED PA GZHUG CING
DRAG PO LA BZLOG PAS BCUG NAS, AOm DZVA LA DZVA LA H'Um ZHES PA
'DI DANG YI GE H'Um GIS KYANG RLUNG G-YAB KYI RLUNG GIS ME RAB TU
SBAR NAS RIGS KYI SNYING PO LAN BDUN BZLAS PA'I BLUGS GZAR GYI
MAR GYIS

KYANG RAB TU SBAR BAR BYA'O, ,DRAG PO LA TSVA BA'I TIL MAR GYIS
DE GONG DU YANG NGO, ,DE NAS KU SHA RNAMS AOm BADZRA SATVA A'A:
ZHES PA 'DI BRJOD NAS KU SHA LJANG GU GNYIS GNYIS RTZE MO GSHIBS
PA DRI MA MED PA MA GAS PA MA GRUGS PA HA CANG YANG RING BA MA
YIN PA RNAMS DANG POR SGRUB PA PO'I G-YON GYI KHA KHYER LA RTZE
MO

SHAR DU BSTAN PA DANG, GSHIN RJER PHYOGS PA DANG RTZE MO NUB TU
BLTA BA DANG, BYANG DU PHYOGS PAS DGRAM PAR BYA'O, ,DE NAS THAB
KHUNG DU RTZE MO SHAR DU BSTAN PA'I KU SHA BA LANG GI RNA BA LTA
BU HA CANG MI RING BAS G-YOGS SO, ,RGYAS PA DANG DBANG DU BYA BA
DANG, MNGON SPYOD KYI THAB KHUNG RNAMS SU RIM PA BZHIN DU RTZE MO

BYANG DANG NUB DANG LHOR BSTAN PA RNAMS TE DANG POR G-YON GYI KHA
KHYER LA KU SHA GNYIS KYI RTZE MO YANG DE LTAR RO, ,'DIR YANG
SGRUB PA PO GANG DU MNGON DU PHYOGS PA DE LA LTOS NAS SHAR LA
SOGS PA'I THA SNYAD BYA STE, DON DAM PAR SHAR LA SOGS PA'I PHYOGS
MED PA'I PHYIR RO, ,DE NAS LHA'I BDAG NYID CAN GYIS RANG

GI SNYING GA'I SA BON GYIS THAB BSKYED NAS ME 'BAR BA RIG NAS
DE'I DBUS SU BDAG MED PAR BSAMS TE RAm LAS BYUNG BA'I ME'I DKYIL
'KHOR GRU GSUM PA LA PADMA DANG NYI MA LA GNAS PA'I RAm YIG LAS
BYUNG BA'AM SKAD CIG GIS RDZOGS PA LTO BA 'PHYANG BA SHA RGYAS PA
SKU BONG THUNG BA ZHAL GSUM PA ZHAL RE RE

@156B ZHING YANG SPYAN GSUM PA PHYAG G-YAS PA GNYIS KYIS MI 'JIGS
PA DANG BGRANG PHRENG BZUNG BA, G-YON PA GNYIS KYIS DBYUG PA DANG
RIL BA SPYI BLUGS 'DZIN PA, PHYAG GTZO BO GNYIS KYIS RANG 'OD KYI
SHES RAB LA 'KHYUD PA LAS DANG RJES SU MTHUN PA'I SKU MDOG DANG
GOS DANG RGYAN DANG LDAN PA, RNAM PAR SHES

PA'I 'OD ZER GYI PHRENG BA DANG RGYAS 'DEBS KYI RIGS KYI BDAG PO
CAN SMA RA DANG SMIN MA RAL PA'I TSOGS DANG LDAN PA ME'I DKYIL
'KHOR LA GNAS PA'I SA BON GYI SNYING GAR BRGYAN PA'I ME LHA RNAMS
PAR BSGOMS LA, DAM TSIG SEMS DPA'I SNYING GA'I SA BON GYI 'OD ZER
LCAGS KYUS NAM MKHA' LA DAM TSIG SEMS

DPA' DANG 'DRA BA'I YE SHES SEMS DPA'I ME LHA ME MTSAMS NAS BYON
PA DRANG SRONG GI TSOGS KYIS YONGS SU BSKOR BA RTZA BA'I ZHAL NI
SKU MDOG DANG MTHUN PA STE, DE DKAR PO NYID YIN NA G-YAS DANG
G-YON GYI ZHAL NAG PO DANG DMAR PO DANG, SER PO DANG DMAR PO,
LJANG GU YIN NA SNGON PO DANG DKAR PO STE SNGON PO LA

NI DKAR PO DANG DMAR POR RNAM PAR BLTAS NAS G-YAS PA'I MTHE BONG
MI 'JIGS PA BSKYOD PA DANG, SNGAGS 'DIS SPYAN DRANG BAR BYA'O,
,AOm TSUR SPYON TSUR SPYON 'BYUNG BO CHE, ,LHA YI DRANG SRONG
BRAM ZE MCHOG ,SREG BLUGS ZHAL ZAS BZHES SLAD DU, ,'DIR NI YANG
DAG BSNYEN PAR MDZOD, ,CES PA DANG,

AOm A'AGNA YE, A'A D'I PYA, A'A D'I PYA A'A BI SHA A'A BI SHA MA
H'A SHR'I YE HA BYA KA BY'A B'A H'A N'A YA SV'A H'A, ZHES PA'I
SNGAGS 'DIS SPYAN DRANGS LA DE DANG LHAN CIG LHAGS PA'I BGEGS
THAMS CAD GSHIN RJE GSHED LA SOGS PAS BSKRAD NAS, DE RNAMS KYIS
DZA: H'Um BAm HO: ZHES PA'I SNGAGS BRJOD PAS GO RIMS BZHIN DU

DGUG PA DANG GZHUG PA DANG BCING BA DANG DGYES PAR BYA'O, ,AOm
AAGNA YE, A'A D'I BYA, A'A D'I BYA, A'A BI SHA A'A BI SHAM H'A
SHR'I YE HA BY'A KA BY'A B'A HA N'A YA AARGHAm PRA T'I TZTSA H'Um
SV'A H'A, ZHES PA'I SNGAGS SAM, AOm A'A:H'Um AARGHAm PRA T'I
TZTSA H'Um, ZHES PA 'DIS SAM, AOm AA HR'I:PRA BA RA SATKA RA
AARGHAm PRA T'I TZTSA H'Um SV'A H'A, ZHES BYA BAS

MCHOD YON DBUL LO, ,AARGHAm ZHES PA'I GNAS SU P'A DYAm DANG,
A'ANYTZA MA NAm DANG AA BU KHYA NAm ZHES PA BCUG NAS, ZHABS BSIL
DANG, ZHAL BSIL DANG BSANG GTOR DBUL LO, ,LAS DANG RJES SU MTHUN
PA'I ME TOG LA SOGS PA DANG, GSANG BA'I MCHOD PA LA SOGS PA RNAMS
KYIS KYANG MCHOD PAR BYA'O, ,JI LTAR

@157A *, ,RIGS PAR YANG, KU SHA'I CHUN POS SNOD DANG POR, ,LAS
KUN BYED LAS CHU YIS NI, ,BSANG GTOR LAN GSUM DBUL BAR BYA, ,DE
NYID DU NI ZHAL BSIL TE, ,MDZUB MOS ME TOG BLANGS NAS NI, ,KHU
TSUR 'OG TU KHA BSTAN NAS, ,MTHE'U CHUNG SRIN LAG GUNG MO DANG,
,MDZUB MO RIM

GYIS DGROL ZHING DBUL, ,GNYIS PA'I DUNG GI CHU YIS NI, ,MCHOD YON
BZED ZHAL GNYIS PA RU, ,RDO RJE'I SNYIM PA KHA PHYE BAS, ,DBUL
ZHING ZHABS BSIL GSUM PAR NI, ,KHU TSUR BCAS NAS MTHE BA MDZUB
KYI, ,SKAM PAS ME TOG BLANGS NAS SU, ,SANGS RGYAS RNAMS KYI SPYAN
SNGAR NI, ,LAN GSUM BSKOR

BA'I SOR MO NI, ,MDZUB MO GUNG MO MING MED DANG, ,MTHE'U CHUNG
RIM GYIS DKROL BAS SO, ,ZHES BYA BA'I GDAMS PA KHYAD PAR KHO BO'I
BLA MA RNAMS KYIS GSUNGS SO, ,PHYOGS GZHAN NI DPAL SAMPU tA'I
RGYUD LAS, SNGON DU MCHOD YON GYI SNOD CES GSUNGS PA'I DGONGS
PA'O, ,MDOR BSDUS PA'I

RIM PA'O, ,RGYAS PAR NI AOm A'A: DZA: H'Um ZHES PA 'DIS BKUG NAS
THAB KHUNG GI ME'I PHYOGS KYI LOGS NA KU SHA'I CHUN PO LA 'DUG PA
LA, MCHOD YON LA SOGS PA PHUL TE, DE NYID GSUM GYIS SPEL BA'I
DZA:H'Um BAm HO:ZHES BYA BA'I RIM GYIS RDO RJE DANG BCAS PA'I RDO
RJE DRIL BUS 'KHYUD PA'I TSUL DANG LDAN PA'I PHYAG

GNYIS KYIS SE GOL GTOGS PA SNGON DU 'GRO BAS DAM TSIG SEMS DPA'
LA RAB TU BCUG LA BCING BA DANG DBANG DU BYAS NAS YANG MCHOD YON
LA SOGS PA THAMS CAD BYA'O, ,DE NAS AOm BADZRA AA NA LA MA H'A
BH'U TA DZVA LA DZVA LA YA SARBA BHA SMA'I KU RU SARBA DUshAt'A
NA H'Um PHAt DRi SHYA DZA:H'Um BAm HO:SA MA YA STVAm SA MA YA HAm
ZHES LAN

GSUM DU DAM TSIG BSGRAG PAR BYA'O, ,DE'I RJES LA LAG PA G-YON PA
GAN RKYAL DU BYAS LA BYANG CHUB MCHOG GI KHU TSUR GYIS MAR GYIS
GANG BA'I DGANG GZAR BZUNG NAS LAG PA G-YAS PA NI KHA SBUB PAS
BLUGS GZAR GAN RKYAL DU BYAS PA MAR GYIS GANG BA DANG, DE BZHIN
DU DRAG PO'I LAS LA NI DUG DANG BCAS PA'I

TSA BA'I MAR NAG GIS GANG BA'I DGANG GZAR G-YAS KYIS BZUNG ZHING
G-YON PAS BLUGS GZAR YANG STE DGANG GZAR BLUGS GZAR GYI KHA LA
RANG GI LHA'I SA BON, YI GE GSUM GYIS SPEL BA'I 'OD ZER DANG BCAS
PA DANG, ME LHA'I ZHAL DU RAm RNAM PAR BKOD LA DGANG GZAR GYI
KHAR BLUGS GZAR GYI KHA BZHAG STE LAG

@157B PA GNYIS PUS MO'I NANG DU DANG, DRAG PO LA PHYIR BYA STE,
ZHI BA DANG RGYAS PA DANG, DBANG GIS DGUG PA'I LAS RNAMS LA SV'A
H'A DANG AOm DANG HO:DANG DZA:DANG DRAG PO LA H'Um H'Um DAM PHAt
CES PA SNGAGS KYI MTHAR BRJOD CING ZHAL CUNG ZAD GDANGS PA DANG,
DRAG PO DANG DRAG PO'I DGUG PA LA NI ZHAL SHIN TU GDANGS PAR
DGANG GZAR

G-YAS SKOR DANG, DRAG PO LA G-YON SKOR BYAS TE YON BDAG GI NUS PA
JI LTA BAS DGANG BLUGS LAN GSUM MAM LAN BDUN DBUL BAR BYA STE,
AOm A'AGNA YE, A'A D'I BYA, AA BI SHA AA BI SHA MA H'A SHR'I YE
HA BYA KA BYA BA HA N'A YA SV'A H'A, ZHES PA ME LHA'I SNGAGS SAM,
AOm NA MA:SA MANTA BUDDH'A N'Am AAGNA YE SV'A H'A, ZHES BYA BAS

DGANG BLUGS KYI SNGAGS KYIS DANG, AOm AAGNA YE SV'A H'A, ZHES PA
CIG SHOS KYI MAR GYI SREG BLUGS KYI SNGAGS KYIS SO, ,DE NAS ME LA
BGEGS DANG BRAL BA DANG BGEGS DANG LDAN PAR RTAGS KYIS MTSON PAR
BYA STE, RAB SNGAGS DGE BA MI YI 'OD, ,DPAL GYI BE'U DANG RNGA
YAB GDUGS, ,RGYAL MTSAN PADMA BUM

LTA BU, ,RTZE GSUM RAL GRI NYA LTA BU, ,BKRA SHIS AINDRA N'I LA
DANG, ,RDO RJE DUNG LA SOGS PA DANG, ,DGANG GZAR BLUGS GZAR RNAM
PA DANG, ,DKAR DANG 'JAM 'DRA MDOG SDUG DANG, ,G-YAS SU 'KHYIL
DANG SHIN TU SNUM, ,BYI RU DANG NI GSER MDOG 'DRA, ,LUG RU DNGUL
DANG BEEd'URYA, ,NYI 'OD 'BAR

MTSUNGS DRI MA MED, ,DU BA MED CING DRI ZHIM PA, ,PI WANG RDZA
RNGA'I SGRA LDAN MCHOG ,ZHI BAR KHA DOG DKAR POR SNANG, ,RGYAS PA
LA NI GSER DANG MTSUNGS, ,DBANG LA DMAR PO RTZE MO MCHOG ,MNGON
SPYOD LA NI SNGO NAG GO, ,ZHI BA'I LAS LA SOGS PA LA, ,GSER 'DRA
RTZE GCIG DAM PA STE, ,RTZE GNYIS

'BAR BA 'BRING DU BSTAN, ,RTZE GSUM SPRIN 'DRA SHIN TU DMAN, ,DU
BA CHE BA MI DGE STE, ,'BAR DKA' ME LCE CHAD PA DANG, ,RTZUB NAG
P'A LA SHA YI MDOG ,GSAL ZHING BA LANG MGO LTA BU, ,ME STAG 'PHRO
DANG DRAG PO'I SGRA, ,RO YI DRI NGA MI DGE BA, ,DRAG PO'I LAS LA
SHIS PA NI, ,DE LTAR MI DGE BA'I LTAS

BGEGS DANG BCAS BA NYID NI ME LA BSANG GTOR DANG, SRUNG PA LAS
THAMS CAD PA'I SNGAGS KYIS MAR GYI SREG BLUGS LAN BDUN BYAS LA,
DE NAS SLAR YANG ME LHA'I SNGAGS SAM, LAS THAMS CAD PA'I SNGAGS
KYIS BSANG GTOR BYAS NAS DGANG BLUGS GSUM MAM BDUN NAM LEN GCIG
GAM CI

@158A *, ,'BYOR PA MI LHA'I SNGAGS KYIS BSREGS TE BLUGS GZAR LA
SOGS PA RNAMS KYIS MAR GYIS SREG BLUGS GSUM MAM BDUN NAM GCIG CI
LTAR RNYED PA BSREG PAR BYA'O, ,DE LTAR YANG, BLUGS GZAR GYIS NI
MAR BSREG CING, ,'BRU RNAMS DE NYID KYIS DBUL BYA, ,ZHES GSUNGS
SO,

DANG PO YAM SHING LA SOGS PA SBYANG BAR BYA STE, DE LA AOm
A'A:SV'A H'A, YAM SHING SBYANG BA'I SNGAGS SO, ,AOm SHR'I: V'A
H'A, ZHUN MAR SBYANG BA'I SNGAGS SO, ,AOm A'A SV'A H'A, RDZAS
BKRU BA'I SNGAGS SO, ,AOm DZI SV'A H'A, 'BRU DAG PAR BYA BA'I
SNGAGS SO, ,AOm KU RU KU RU SV'A H'A, RDZAS GZHAN RNAMS SBYANG
BA'I

SNGAGS SO, ,'DIR NI GO RIMS YAM SHING DAG ,BSREGS NA YAM SHING ME
LA MAR, ,TIL DANG D'UR BA 'BRAS ZHO ZAN, ,KU SHA LA SOGS BSREG
PAR BYA, ,'CHAD PAR 'GYUR BA'I RANG RANG GI SNGAGS KYIS YAM SHING
DANG, D'UR BA DANG KU SHA MTHE BONG DANG MING MED KYIS BLANGS NAS
SO, ,THAMS CAD DU KHU

BA'I RDZAS RNAMS NI ZHAL DU'O, ,YAM SHING DANG NI MI RUS KYI PHYE
MA LA SOGS NI 'OD KYI DKYIL 'KHOR LA'O, ,ZHO ZAN DANG BZA' BA
DANG, ZHAL BSIL DANG, TIL LA SOGS PA NI PHYAG TU'O, ,DRI NI THUGS
KAR RO, ,ME TOG NI DBU LA'O, ,BDUG SPOS NI 'BAR BA LA'O, ,ZHABS
BSIL NI ZHABS

DAG LA'O, ,MAR ME DANG MCHOD YON MDUN DU DBUL BAR BYA'O, ,MCHOD
YON GYI CHU SNOD DU YANG DBUL BAR BYA'O, ,KHA CIG NI, KUN DU LUS
LA BSANG GTOR DANG, ,MDUN DU SPOS KYIS BDUG PA DANG, ,ZHAL BSIL
ZHAL DU LAN GSUM STE, MCHOD YON DBUL DBUL BAR BYA, ,ZHES ZER RO,

DE'I RJES SU ZHAL BSIL DANG BSANG GTOR BYAS LA, ME LHA THAB TU
'BAR BA'I RNAM PAS SAM, RANG GI GZUGS KYIS ME'I PHYOGS SU GZHAG
PAR BYA'O, ,DE NAS YI GE H'Um DANG BDUD RTZI 'KHYIL PA'I SNGAGS
KYIS KYANG SNGAR BZHIN DU CHO GA JI LTA BAR YO BYAD LA YANG BSANG
GTOR BYAS NAS, ZHI BA LA RIGS KYI BDAG

PO DKAR PO DANG SHIN TU ZHI BA PADMA DKAR PO DANG ZLA BA LA GNAS
PA RNAM PA THAMS CAD DU GOS DANG RGYAN DANG 'OD DKAR PO DANG LDAN
PA 'KHOR LO CAN SNYOMS PAR 'JUG PA'AM, GCIG PU'I GZUGS CAN 'OD
ZER SPROS PA LAS SPRUL PA'I SPYAN MA LA SOGS PA'I LHAS ZLA BA
SHEL GYI BUM PA BYANG CHUB SEMS KYI BDUD

@158B RTZIS GANG BA, PHYAG GIS BZUNG BA'I RGYUN RNAMS KYIS BSGRUB
BYA LA DBANG BSKUR BAS DE'I RIMS LA SOGS PA MA LUS PAR SEL BAR
MDZAD PA'O, ,RGYAS PA LA NI SER PO SHIN TU RGYAS PA GOS DANG
RGYAN SER PO DANG GDAN SER PO DANG, SHIN TU DGYES SHING RANGS PA
STE, SNGAR BZHIN DU GSER GYI BUM PA LAS

'BAB PA'I BDUD RTZI'AM RATNA'I CHAR PA RNAMS KYIS BSGRUB BYA'I
LUS SAM, KHANG PA YANG DAG PAR GANG BAR BYAS TE RID PA LA SOGS PA
'AM DBUL BA 'JIG PAR BYED PA'O, ,DBANG LA NI STAN DMAR PO LA SOGS
PA DANG LDAN PA SNGAR BZHIN DU AUTPALA DMAR PO KHA BYE BA LTA
BU'I MDAS SNYING PHUG NAS DBANG DU

SDUD PAR BYED PA'O, ,DBANG GIS DGUG PA LA ZHAGS PA DANG LCAGS KYU
DAG GIS BCINGS SHING PHUG NAS 'GUGS PA'O, ,MNGON SPYOD LA GDAN
NAG PO LA SOGS PA DANG LDAN PA KHROS PA BSGRUB BYA'I STENG DU RDO
RJE ME'I CHAR PHAB NAS BSGRUB BYA THAL BAR BYED PA'O, ,DRAG POS
DGUG PA LA YANG DE

LTAR BSAM PAR BYA'O, ,DE BZHIN DU LAS THAMS CAD PA NYID RANG GI
LHAG PA'I LHA NYID LAS DANG RJES SU MTHUN PA'I RNAL 'BYOR DANG
LDAN PA'AM, YANG NA THAB KHUNG DU BKOD PA'I LHA'I RNAL 'BYOR DANG
LDAN PA'O, ,KHYAD PAR DU ZHI BA LA BCOM LDAN 'DAS RNAM PAR SNANG
MDZAD DANG, RGYAS PA LA RIN

CHEN 'BYUNG LDAN DANG, DBANG DANG DBANG GIS DGUG PA LA 'OD DPAG
MED DANG, BSAD PA DANG, YAMS DANG NYE BAR 'TSE BA BSAL BA LA DON
YOD GRUB PA DANG, YANG NA RNAM PAR SNANG MDZAD DANG, MNGON SPYOD
LA NI MI BSKYOD PA 'AM GSHIN RJE MTHAR BYED LA SOGS PA'I KHRO BO
RNAMS KYI RNAL

'BYOR DANG LDAN PAS SO, ,ZHI BA LA SGRUB THABS DANG MNGON PAR
RTOGS PAS JI LTAR GSUNGS PA'I RIM PAS DAM TSIG SEMS DPA' BSKYOD
PA DANG YE SHES SEMS DPA' SPYAN DRANG BA LA SOGS PA'I CHO GA DANG
DBANG BSKUR BA'I MTHAR THUG PA BYAS LA, DRI BZANG PO DANG ME TOG
DKAR PO LA SOGS

PA DE'I SNGAGS DANG RANG GI LHA'I SNGAGS KYIS MNGON PAR BSNGAGS
PA RNAMS KYIS MCHOD PAR BYA'O, ,DE BZHIN DU RGYAS PA LA YANG STE
KHYAD PAR DE DAG NYID SER POS SO, ,DBANG DANG DBANG GIS DGUG PA
LA YANG DMAR PO RNAMS KYIS SO, ,DRAG PO LA NI DRI MED PA DANG,
DRI NGAN PA DANG,

@159A *, ,BIL PA DANG, AARGA DANG DZA BA LA SOGS PA'I ME TOG
RNAMS DANG, SPOS DKAR LA SOGS PA'I SPOS DAG DANG, MI DANG NYA LA
SOGS PA'I ZHAG GI MAR ME RNAMS DANG, KHA BA DANG TSA BA LA SOGS
PA'I YID DU MI 'ONG BA'I ZAS RNAMS KYIS SO, ,ZHES PA KHYAD PAR
RO, ,DE

NAS AOm A'A:HR'I:PRA BAR SATK'A RAm AARGHAm PRA T'I TZTSA H'Um
SV'A H'A, ZHES PA'I SNGAGS KYIS SNGAR BZHIN DU MCHOD YON DANG
ZHABS BSIL DANG BSANG GTOR BYAS NAS, YANG DAG PAR MCHOD PA LAS
DANG RJES SU MTHUN PA'I MDOG CAN GYI LJANGS RDO RJE'I RNAM PA LA
RANG GI LHA'I SA BON DU BKOD DE RANG GI SNGAGS KYIS DGANG

BLUGS GONG BZHIN DU PHUL LA, MAR LA SOGS PA RDZAS RNAMS RE RE'I
SREG BLUGS GSUM MAM BDUN NAM NYER GCIG BSREGS TE BDUD RTZI DANG
BCAS PA MAR GYI SREG BLUGS CI LTAR SNYED PA BSREG PAR BYA'O,
,DKYIL 'KHOR BRI BA LA SOGS PA'I LAS LA DKYIL 'KHOR GYI GTZO
BO'AM, RAB TU GNAS

PAR BYA PA'AM BSGRUB BYA'I LHA RNAMS SAM, ZHI BA LA SOGS PA'I LAS
KYI DBANG DU BYAS PA'I LHA RNAMS SAM, RANG GI 'DOD PA'I LHA RNAMS
THAB KHUNG DU GO RIMS JI LTA BA BZHIN DU BKOD LA, BDAG NYID KYANG
RANG GI LHAG PA'I LHA'I RNAL 'BYOR DANG LDAN PA'AM YANG NA THAB
KHUNG DU BZHUGS PA'I LHA'I RNAL

'BYOR DANG LDAN PAR BYA'O, ,DE NAS ZHI BA LA RANG SNGAGS KYI
MTHAR CHE GE MO'I SH'INTAm KU RU SV'A H'A, ZHES PA DANG, RGYAS PA
LA PUshtIm KU RU AOm DANG, DBANG LA PA SHAm KU RU HO:DANG, DGUG
PA LA AA KRIshtIAm KU RU DZA:ZHES PA DANG, DRAG PO DANG DRAG POS
DGUS PA LA YANG M'A RA YA PHAt STE YANG NA H'Um H'Um DANG, DE

BZHIN DU DGUG PAR GYIS SHIG BSKRAD PAR MDZOD CIG ,CES PA LA SOGS
PA'I TSIG DREGS PA DANG BCAS SHING NGA RO CHEN PO DANG BCAS PA
RANG GI SNGAGS LA RANG GANG 'DOD PA'I MING SPEL BCUG PA'AM YANG
NA MA BCUG PAR RANG BZHIN GYIS ZHI BA LA SOGS PA'I BSAM PAS LHAG
PAR MOS PAR BZLAS

SHING SREG RDZAS RNAMS BRGYA'AM STONG NGAM DPAG TU MED PA BSREG
PAR BYA'O, ,YANG NA THAB KHUNG GI DBUS SU RANG BZHIN GYIS GNAS
PA'I DE BZHIN NYID KYI YE SHES KYI RANG BZHIN GYI ME LHA'I THUGS
KA KHO NAR RANG GIS BON LAS BYUNG BA'I RANG GI 'DOD PA'I LHA'I
BDAG NYID DAM DKYIL 'KHOR GYI 'KHOR

@159B LO'AM, YANG NA SNGAR BRJOD PA'I DKYIL 'KHOR GYI GTZO PO LA
SOGS PA'I LHA BSGOMS TE, YE SHES KYI DKYIL 'KHOR SPYAN DRANGS NAS
GZHUG PA LA SOGS BYAS LA DE'I ZHAL DU SREG BLUGS BYA'O, ,PHYOGS
'DI LA GSUNGS PA NI SDOM PA 'BYUNG BAR, ME NI NGES PAR LHA YI
ZHAL, ,SBYIN SREG

DNGOS GRUB RAB TU STER, ,ZHES GSUNGS SO, ,DE NAS ME LHA LA SOGS
PA'I SREG BLUGS KYI SNGAGS NI, AOm SARBA P'A PAm DA HA NA BADZR'A
YA SARBA P'A PAm DA HA DA HA SV'A H'A, ZHI BA'I DON DU TIL RNAMS
KYI'O, ,AOm BADZRA A'A YU shE SV'A H'A, TSE RING BA'I DON DU D'UR
BA RNAMS KYI'O, ,AOm BADZRA PUshtA YE SV'A H'A,

RGYAS PAR BYA BA'I PHYIR MA BTZOS SHING MA GRUGS PA'I 'BRAS RNAMS
KYI'O, ,AOm SARBA SAm PA DE SV'A H'A, PHUN SUM TSOGS PA'I DON DU
ZHO ZAN DANG 'BRAS MCHOG GI'O, ,AOm AA PRA TI HA TA BADZRA YA
SV'A H'A, BSRUNG BA'I DON DU TIL MAR GYIS BYUGS PA'I KU SHA RNAMS
KYI'O, ,AOm BADZRA B'I DZ'A YA SV'A H'A,

SO BA DRI MA MED PA'I'O, ,AOm MA H'A BI DY'A SV'A H'A, NAS KYI'O,
,AOm MA H'A BA L'A YA SV'A H'A, SRAN MA SHA'I'O, ,AOm BADZRA GHA
SMA R'I SV'A H'A, GRO'I'O, ,AOm BADZRA YA DZNY'A YA SV'A H'A, AU
DUMW'A RA'I'O, ,AOm BO TI PRIKsh'A YA SV'A H'A, AA SHVTTHA'I'O,
,AOm BADZRA LA T'A YEE SV'A H'A, PLAKshA'I'O, ,AOm BADZRA KU PHE
R'A YA SV'A H'A,

NYA GRO DHA'I'O, ,AOm SA H'A K'A R'A YA SV'A H'A, AA MRA'I'O,
,AOm BADZRA AARK'A YA SV'A H'A, AARGA'I YAL GA'I'O, ,AOm BADZRA
BRASMA nE SV'A H'A, P'A LA SHA'I'O, ,AOm BADZRA G'A TRA YA SV'A
H'A, SENG LDING GI'O, ,AOm BADZRA SHR'A BA YA SV'A H'A, BEE KAm
KA'I'O, ,AOm BADZRA SHR'I B'A YA SV'A H'A, SHING SHA MA'I'O, ,AOm
SARBA

TA BHA TR'A YA SV'A H'A, GHAm BHA RI'I'O, ,AOm BADZRA SHI KHA R'A
YA SV'A H'A, AA P'A MARGA'I'O, ,YANG NA SO BA LA SOGS PA RNAMS NI
TSIM PAR BYA BA'I LHA'I SNGAGS KYIS SO, ,RDZAS LHAG MA RNAMS NI
TSIM PAR BYA BA'I LHA'I SNGAGS KHO NA SA BSREG PAR BYA'O, ,BSREG
BYA'I RDZAS THAMS CAD BSHAD PA LA

SOGS PA BDUD RTZI LNGAS BRAN CING BDUD RTZI'I DNGOS POR BSGOMS
BAS SREG BLUGS BYA'O, ZHES MAN NGAG RIG CING MANG DU MKHYEN PA
RNAMS GSUNG NGO, ,DE LTAR RANG DANG GZHAN GYIS RTOG PA'I CHO GAS
JI LTAR RNYED PAS SBYIN SREG BYA STE, RANG GI RIGS KYI SNYING PO
LAN GSUM MAM LAN BDUN NAM NYER

@160A *, ,GCIG TU MAR GYI SREG BLUGS RNAMS DBUL BAR BYA'O, ,DE'I
MTHAR DGANG BLUGS PHUL NAS, RIGS KYI BDAG PO'I SNYING PO BRJOD
PAS MCHOD YON DBUL BAR BYA'O, ,DE NAS BSANG GTOR DANG ZHABS BSIL
DANG GOS GSAR PA DANG RDO THAL MED PA'I SO RTZI DANG DRAG PO'I
LAS LA

RDO THAL DANG BCAS PA PHUL LA SNGAR BZHIN MCHOD NAS YANG DAG PAR
BSTOD DE, PHYAG BYAS NAS MCHOD YON PHUL NAS ME TOG DANG BCAS PA'I
THAL MO SNYING GAR SBYAR LA MA TSANG BA LA SOGS PA'I NYES PA ZHI
BAR BYA BA'I PHYIR BCOM LDAN 'DAS LA BZOD PAR GSOL TE, GANG YANG
BDAG BLO RMONGS PA

YIS, ,NYES BYAS CUNG ZAD GANG BGYIS PA, ,GANG PHYIR LUS CAN
SKYABS YIN PHYIR, ,MGON KHYED DE KUN BZOD PAR MDZOD, ,MA RNYED
YONGS SU MA SHES DANG, ,GANG YANG NUS PA MA MCHIS PAS, ,'DIR NI
BYA BA GANG BGYIS PA, ,DE KUN GTZO BOS BZOD MDZAD RIGS, ,ZHES
BRJOD CING

BZOD PAR GSOL NAS, ,MNGON PAR 'DOD PA'I DNGOS GRUB KYI PHYIR GSOL
BA BTAB STE, LHAG PA DANG CHAD PA'I NYES PA ZHI BAR BYA BA'I
PHYIR THAR PA'I SEMS KYIS AOm BADZRA SATVA AA:ZHES LAN MANG DU
BRJOD NAS YI GE BRGYA PA BKLAG PAR BYA STE, AOm BADZRA SA TVAS MA
YA, MA NU P'A LA YA, BADZRA

SATVA TVE NO PA TEshRA DRi dHO ME BHA BA, SU TOshYO ME BHA BA, AA
NU RAKTO ME BHA BA, SU POshYO ME BHA BA, SARBA SIDDHI MME PRA AA
TZTSA, SARBA KARMA SU TZA MI TZITTAm SHRI YA, KU RU H'Um, HA HA
HA HA HO: ,BHA GA B'A NA, SARBA TA TH'A GA TA BADZRA M'A ME
MUNYTZA BADZRI BHA BA MA H'A SA MA YA SATVA A'A: DE NAS RJES LA,
AOm KHYED KYIS SEMS

CAN DON KUN MDZOD, ,RJES SU MTHUN PA'I DNGOS GRUB STZOL, ,SANGS
RGYAS YUL DU GSHEGS NAS KYANG, ,SLAR YANG 'BYON PAR MDZAD DU
GSOL, ,ZHES BYA BAS YANG DAG PAR BSKUL NAS RANG GI SNGAGS YI GE
GSUM GYI NANG DU BYAS PA'I MTHAR YI GE MU:ZHES PA BRJOD CING RANG
GI BDAG PO'I

MGON PO YID KYIS CHO GA BZHIN DU GSHEGS SU GSOL BAR BYA'O, ,DE
NAS ME LHA THAB KHUNG DU SPYAN DRANGS TE, SLAR YANG DAG PAR MCHOD
NAS BSANG GTOR DANG ZHABS BSIL DANG RDO THAL MED PA'I SO RTZI
DANG, DRAG PO LA RDO THAL DANG BCAS PA'I SO RTZI DANG GOS GSAR PA
PHUL LA SREG

@160B RDZAS LHAG MA SBYIN SREG BYAS NAS MTHAR DRIL BU DKROL ZHING
BSTOD PAR BYA'O, ,CHO GA 'DI NI PHAL CHE BAR RANG GI MNGON PAR
'DOD PA'I DNGOS GRUB KYI CHED DU'O, ,RAB TU GNAS PA LA SOGS GZHAN
DON 'DOD PAS, YON PHUL PA'I SLOB MA'I MTHE BONG G-YAS PA G-YON
PA'I MTHE'U CHUNG GIS

BZUNG STE, THAB KHUNG DU LAN GSUM DU G-YAS SU BSKOR BA BYAS LA
BLUGS GZAR GYI MGO LA G-YAS SKOR GYIS 'JUG PAS LAN BDUN DU SREG
BLUGS KYANG DBUL DU GZHUG PAR BYA'O, ,'KHYIL PAS BSNGAGS PA'I
SRUNG SKUD DKAR PO DE'I LAG PA LA BCINGS LA BSANG GTOR BYA'O,
,BDAG

POR GYUR NA RGYAL PO LA SOGS PA'I DGE BAR DMIGS LA DGANG BLUGS
DBUL LO, ,DE LTAR YANG RGYAL PO DANG 'JIGS RTEN SKYONG BA RNAMS
DANG SEMS CAN THAMS CAD DANG SLOB MA RNAMS DANG, GANG LA MNGON
PAR 'DOD PA RNAMS KYI YANG RE RE ZHING LAN GSUM MAM RE RE CHO GA
SREG BLUGS DBUL BAR

BYA'O; ,YON YANG DBUL DU GZHUG GO, ,ZHES GSUNGS SO, ,'DI NI KHYAD
PAR RO, ,DE'I RJES SU ZHAL BSIL PHUL LA BSANG GTOR BYAS TE YANG
DAG PAR MCHOD NAS MCHOD YON PHUL TE BZOD PAR GSOL LA MNGON PAR
'DOD PA'I DNGOS GRUB ZHUS NAS AOm BADZRA SATVA AA: ZHES BRJOD DE
SNGAR BZHIN

GSHEGS PA'I CHED DU YANG DAG PAR BSKUL LA, AOm BADZRA MU:ZHES
BRJOD CING CHO GA BZHIN GSHEGS SU GSOL LO, ,GANG GI TSE DE LTAR
'JIG RTEN PA'I LHA RNAMS THAB KHUNG DU DGOD PAR 'DOD NA YANG,
,DE'I TSE DAM TSIG SEMS DPA' BSKYED PA DANG, YE SHES SEMS DPA'
DGUG PA DANG DAM TSIG LA

RAB TU GNAS PAR BYA BA DANG MCHOD PA DANG SBYIN SREG LA SOGS PA
ME LHA'I BZHIN DU SBYOR BA JI LTA BAR RJES SU BSGRUB CING, PHYIS
KYANG ME LHA BZHIN DU GSHEGS SU GSOL LO, ,DE LTAR NYIN RE BZHIN
NAM BSHAD PA'I DUS SAM THUN GSUM MAM THUN BZHIR BYA'O, ,DE NAS 'O
MA DANG 'BRAS MA

CHAG PA DANG, MAR DANG SBRANG RTZI DANG KA RA RNAMS RANG GI 'DOD
PAS RJES SU MTHUN PA'I DRIS BYUGS LA MGUL PAR ME TOG PHRENG BAS
BCINGS PAS SNOD NAG PO MA YIN PA MANJI'I STENG DU BZHAG PA'I NANG
DU DGANG GZAR RAM BLUGS GZAR GYIS BLUGS TE, RDO RJE PHRENG BAR
BSHAD PA'I CHO GAS BDUD

@161A *, ,RTZI'I RANG BZHIN GYI'O THUG THAB KHUNG GI ME LA BSGRUB
PAR BYAS NAS RANG NYID CI LTA BA BZHIN DU RNAL 'BYOR LA SNYOMS
PAR ZHUGS TE, DE BZHIN GSHEGS PA'I LHAG MA 'DI, ,SDIG PA RNAM PAR
NYAMS PHYIR GSOL, ,ZHES PAS LHA DANG 'JIG RTEN SKYONG BA DANG
RANG YANG TSIM PAR

BYA'O, ,LHAG MA NI SBYIN BDAG DANG LHAG MA DON DU GNYER BA RNAMS
LA BGO BSHA' BYA'O, ,ZHI BA LA NI 'O MAS ME, ,GZHIL BYA RGYAS PA
BSGRUB PA LA, ,SER PO'I CHAB KYIS DBANG DAG LA, ,'O MAR DMAR DANG
NAG POS SO, ,DE NAS SBYIN SREG GI THAB KYI THAL BA DANG SOL BA
RNAMS LAS THAMS CAD PA'I BUM

PAR BLUGS LA CHU BO LA SOGS PA'I CHU LA BSKUR BAR BYA'O, ,ZHES PA
LHA TSIM PAR BYED PA'I RAB TU BYED PA'O, ,'DI NI PHYI ROL GYI
SBYIN SREG GI CHO GA'O, ,'DI RNAMS THAMS CAD LHAG CHAD MED PA'I
SEMS KHO NAS BYA STE NGES PAR MNGON PAR 'DOD PA 'GRUB PAR 'GYUR
RO, ,'DI NI YID KYI SBYIN SREG GI KHYAD

PAR CIG GO, ,RNAM PA GZHAN NI CI LTA BA BZHIN RANG GI 'DOD PA'I
LHA'I RNAL 'BYOR DANG LDAN PAS BRIS PA'I DKYIL 'KHOR GYI GTZO BO
LAS DANG RJES SU MTHUN PA'I GDAN LA SOGS PA DANG LDAN PA JI SKAD
BSHAD PA'I ME LA GNAS PA'I NGO BO MDUN GYI NAM MKHAR GNAS PA'I
DKYIL 'KHOR GYI DBUS SU GNAS PAR BYAS LA,

RANG GI LOGS SU RIN PO CHE SNA BDUN GYI RANG BZHIN GYI SNOD
SBRANG DANG ZHUN MAR GYIS GANG BA NAS RIN CHEN SNA BDUN GYI RANG
BZHIN GYI DGANG GZAR DANG BLUGS GZAR GYIS DGANG BLUGS DBUL BAS
YID KYI SBYIN SREG BYAS PA YANG DE BZHIN DU RANG GI 'DOD PA'I
LHA'I 'KHOR LO YANG BSGOMS NAS DGUG PA LA SOGS PA'I

CHO GA YIN GYIS RJES SU BSGRUB PAR BYA STE, SBYIN SREG GIS TSIM
PAR BYA'O, ,SBYIN SREG GI CHO GA 'DI NI BLA NA MED PA STE BLA NA
MED PA'I YID MNGON PAR 'DU BYED PA'I RGYU YIN PA'I PHYIR DANG,
PHYI ROL GYI CHO GA LA YANG DON DE NYID YIN PA'I PHYIR DANG,
SANGS RGYAS DANG RIG PA 'DZIN PA LA SOGS PA'I DNGOS GRUB KYANG
SNA

TSOGS PA SGYU MA LTA BU'I 'OD GSAL BA RNAM PAR DAG PA'I MTSAN
NYID YIN PA'I PHYIR RO, ,ZHES YID KYI SBYIN SREG GI CHO GA'O,
,RANG GI 'DOD PA'I LHA'I RNAL 'BYOR DANG LDAN PAS DE'I NGO BO'AM
RDO RJE SEMS DPA'I RANG BZHIN RIM PA CI LTA BAR RANG BZHIN GYIS
RNAM PAR DAG PA'AM RNAM PAR SNANG MDZAD LA SOGS

@161B PA'I RANG BZHIN GZUGS LA SOGS PA'I 'DOD PA'I YON TAN RNAMS
CI LTAR RNYED PA LA THE TSOM MED PAR NYE BAR LONGS SPYAD PAR
BYA'O, ,BZA' BA'I DUS SU NI RANG GI ZAS THAMS CAD MNYAM PA NYID
KYIS RNAM PAR DAG PAS BDUD RTZIR BYAS NAS LTE BA'I THAB KHUNG GI
MES 'KHYUD PA'I SNYING GAR SON PA'I RANG GI LHAG PA'I

LHA'I 'KHOR LO LA LAG PA'I DGANG GZAR LA SOGS PA CHO GA BZHIN DU
YANG DAG PAR TSIM PAR BYA'O, ,ZHES PAS PHYI ROL GYI RDZAS KYIS
NANG GI SBYIN SREG GO, ,PHYI ROL GYI RDZAS LA MA LTOS PA'I NANG
GI SBYIN SREG MCHOG TU DGA' BA PHUN SUM TSOGS PA'I RGYU NI DPAL
KHA SBYOR GYI RGYUD KYI 'GREL PAR KHO BOS GSAL

BAR BYAS PAS DER SHES PAR BYA'O, ,KHAMS GSUM PA STONG PA NYID
DANG SNYING RJE GNYIS SU MED PA'I 'KHOR LO'I RNAM PA'I YE SHES
KYI ME LA GDAMS PA CI LTA BAR PHUNG PO LA SOGS PA'I BUD SHING
BSREGS PA NI BLA NA MED PA'I SBYIN SREG GO, ,'DI NI LHA THAMS CAD
KYI CHO GA THAMS CAD SPROS TE BSHAD PA'O, ,GANG

YANG RNAL 'BYOR DANG RNAL 'BYOR MA'I RGYUD KHA CIG TU CHO GA'I
DBYE BA CUNG ZAD THA DAD PA BSTAN PA DE YANG 'DI DAG GI RJES SU
'BRANGS NAS JI LTAR RIGS PAR BYA'O, ,'DIR BSDU BA NI 'DI YIN TE,
,LHA YI BDAG NYID KYIS MCHOD CING, ,GTOR MA SA SBYANGS THAB KHUNG
BYA, ,ZHI RGYAS DBANG DANG MNGON SPYOD LA, ,DKYIL

'KHOR GYI NI SHAR DANG LHO, ,NUB DANG BYANG DU THAB KHUNG RNAMS,
,SHAR BYANG NUB LHOR KHA BLTAS PA'I, ,SLOB DPON G-YON DU CHU DANG
NI, ,MCHOD YON LA SOGS SNOD RNAMS DGOD, ,G-YAS SU YAM SHING MAR
LA SOGS, ,SREG RDZAS RNAMS TE ME SBAR NAS, ,THAB TU KU SHA DGRAM
SHING

G-YOGS; ,BUD SHING MAR GYIS RAB SBAR TE, ,ME DANG DE YI YE SHES
SKU, ,GCIG BYAS MCHOD YON SOGS KYIS MCHOD, ,DGANG GZAR BLUGS GZAR
KHA LA 'THON, ,MAR GYI DGANG BLUGS KYIS TSIM BYA, ,YON BDAG NUS
PA'I RJES MTHUN PAS, ,G-YAS SU BSKOR BA'I SBYOR

BAS SO, ,DE NAS MAR SOGS KYIS KYANG GZHAN, ,SREG BLUGS BLUGS GZAR
GYIS KYANG DBUL, ,ZHABS BSIL ZHAL BSIL BSANG GTOR CHU, ,MCHOD YON
ZHABS PHYAG SKU DANG MDUN, ,KHU BA ZHAL DU YAM SHING 'OD, ,BZA'
BA LA SOGS PHYAG TU DBUL, ,ME TOG DBU LA

@162A *, ,BDUG SPOS DANG, ,MAR ME MDUN DU DRI CHAB THUGS, ,ME LHA
DANG NI LHAG PA'I LHA, ,DE DAG TSIM PA LA SOGS BYA, ,MAR DANG TIL
DANG D'U RA BA'I RTZE, ,'BRAS DANG BZA' BA'O THUG DANG, ,KU SHA
SO BA NAS DANG NI, ,MA SH'A GRO DANG AU DUM B'AR, ,PI PA LA
PLAKshA N+YA GRO DHA, ,AA MRA

AARGA TSANGS SHING DANG, ,SENG LDENG PEE K'Am KA SHA M'I, ,GHAm
BI RA AA P'A MARGA, ,RIM BZHIN BSREGS NAS GOS STZOGS DANG, ,KLOG
DANG DRIL BU DKROL ZHING BSTOD, ,BZOD GSOL LHA DANG ME LHA LA,
,DNGOS GRUB BLANGS NAS GSHEGS SU GSOL, ,ZHI BA SOGS LA DGE BA NI,
,BZLOG PA

DAG LAS MI DGE BA, ,JI LTAR RIGS PAR YID DANG LUS, ,BKLAG DANG
LAS LA YANG DAG BRTZAMS, ,YANG NA THAMS CAD YID KYIS SO, ,NANG DU
SNYING RJE'I BDAG NYID DANG, ,STONG NYID YE SHES ME LA NI, ,'GRO
BA SBYIN SREG RGYAL BA MCHOD, ,CES PA'O, ,SHES RAB 'OD ZER 'BAR

BAS YOD MED 'DZIN PA'I RLABS KYIS SREG RDZAS ZAD BYED PA, ,RAB TU
'CHAR BA'I PADMA KHA BYE DGOD PA PHUN SUM TSOGS PA'I TSUL, ,GANG
GI DE NYID DE LTAR LEGS PAR BRJOD PA'I DGE BA'I BDUD RTZI DBANG
BSTAN NAS, ,'GRO BAS RDO RJE 'CHANG GI SKU YI PHUN SUM TSOGS PA
RAB TU THOB GYUR CIG ,

CES PA SBYIN SREG GI CHO GA 'OD KYI SNYE MA ZHES BYA BA, RJE
BTZUN MA RDO RJE RNAL 'BYOR MAS BYIN GYIS BRLABS PA'I PAndI TA
CHEN PO AA BHA Y'A KA RA GU PA'I ZHAL SNGA NAS MDZAD PA RDZOGS
SO,, ,,RGYA GAR GYI MKHAN PO PAndI TA CHEN PO THAMS CAD MKHYEN
PA'I DPAL BZAD POS BOD YUL

GYI DBUS DRANG SRONG SRIN BU RIR RANG 'GYUR DU MDZAD PA LA, SLAD
KYI PAndI TA CHEN PO RIG PA'I GNAS RNAMS THUGS SU CHUD PA'I MKHAS
PA DAG DANG, GRUB PA BRNYES PA'I SKYES BU CHEN PO RNAMS KYI GSUNG
GI BDUD RTZI'I RGYUN GYIS THUGS GTAMS SHING DE KHO NA NYID LA
GZHOL PA'I SLOB DPON NYI MA'I DBANG

PO'I 'OD ZER DANG, CHAG LO TZ'A BA DGE SLONG CHOS RJE DPAL GYIS
LEGS PAR BSGYUR CING GTAN LA PHAB PA, DUS PHYIS SHONG LO TZ'A BA
DGE SLONG BLO BRTAN GYIS LEGS PAR BCOS SHING DAG PAR BYAS SO,
,TSIGS SU BCAD PA NYIS BRGYA BDUN CU RTZA LNGA PA'O,, ,,