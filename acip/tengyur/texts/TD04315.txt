@8B #, ,RGYA GAR SKAD DU,
,SAMBUDDHA BHA shI TA PRA TI BIMBA LAKshA nA BI BARnA N'A MA, BOD
SKAD DU, RDZOGS PA'I SANGS RGYAS

KYIS GSUNGS PA'I SKU GZUGS KYI MTSAN NYID KYI RNAM 'GREL ZHES BYA
BA, ,THAMS CAD MKHYEN PA LA PHYAG 'TSAL LO, ,SKU GNYIS RJES SKYES
RGYAL BA YI, ,SKU LA PHYAG 'TSAL DE NAS NI, ,BDAG GIS NGES PAS
MTSAN NYID DE, ,JI LTAR NUS BZHIN RNAM 'GREL BRI, ,JI LTAR BSNYEN
BKUR BAR BGYI ZHES BYA BA NI NYE BAR

SPYAD PA STE, ,BCOM LDAN 'DAS KYI SKU'I CHA SHAS KYI MTSAN NYID
N+YA GRO DHA LTAR CHU ZHENG YONGS SU GAB PA ZHES BYA BA NI N+YA
GRO DHA NI SHING LJON PA STE, DE'I YAL GA CHU ZHENG GAB PA LTA
BU'O, ,'DI 'OD KYI DKYIL 'KHOR LA RAB TU GSUNGS SO ZHES BYA BA
KHA CIG GO, ,GZHAN LA NI 'DI SKU KHYAD PAR LA GSUNGS PA'I PHYIR
NA PHYAG GNYIS

LOGS SU BRKYANG BA NI 'DOM GANG STE, JI SRID SKU'I TSAD DE SRID
'DOM GYI SRID DU YANG GSUNGS SO, ,JI SRID CES PA LA SOGS PA'I
'JAM PA NI SNUM PA'I CHOS NYID DO, ,MDZES PA NI YID 'PHROG PA'O,
,'GYING BAG DANG LDAN PA NI GSUM DGU LA SOGS PA'I YON TAN NO,
,BDUN MTHO BA ZHES PA NI CHA SHAS BDUN STENGS SU

@9A *, ,MTHO BA STE, GANG LAS NA ZHABS GNYIS DRANG PHYAG GNYIS
DANG MGRIN PA ZHES SO, ,DE LA ZHES PA LA SOGS PAS NI SRID LA SOGS
PA LNGA PO RNAMS KYI TSAD GSUNGS PA BSHAD PAR BYA'O, ,BYANG CHUB
SEMS DPA' ZHES BYA BA LA SOGS PA NI JI LTAR 'CHAD PAR 'GYUR BA
NUS PA NYON CIG CES PA'O, ,DBU SKRA'I

GNAS DANG DE GNYIS LA ZHES PA NI DPRAL BA'I STENG DANG GTZUG GTOR
'OG LA SOR MO BZHI'O, ,GTZUG LA YANG SOR MO BZHI'O, ,DE GNYIS NI
SOR MO BZHIR GSUNGS SO, ,SOR MO PHYED DANG BCU GSUM ZHAL GYI
DKYIL 'KHOR LA'O, ,DE'I SUM CHA DPRAL BA LA SOGS PA'I DBYE BA LAS
SO, ,KOS KO'I MTHA' GANG GI DE'I KOS KO'I

MTHA' DANG, ,SHANGS KYI 'OG TI MTHAR THUG PA'I GNAS LA'O, ,GOS
KO'I MTHA' NI LHAG BCAS PA NI SOR PHYED KYIS LHAG PA NYID DO,
,KOS KO LA NI SOR GNYIS NI LOGS KYI RGYA RU STE, ,STENG GI SRID
PA YIN PA ZHES SO, ,SOR MO GSUM PO 'DI SRID DU STE, ,STE CUNG ZAD
MTHO BA ZHES KHYAD PAR GYI BSDU BA'O, ,LTAG

DANG BCAS PA NI BYANG CHUB SEMS DPA' LA SOGS PA RNAMS LA MTHONG
NGO, ,'BYUNG SA STENG DU CHA YIS ZHES PA'I CHA'I SGRA YIS SOR MO
GSUM GYI SUM CHAR BSHAD DE, ,'BYUNG SA MTHO BA 'DI'I CHA LA BIM
PA'I RI MO ZHES TE, ,BIM PA'I 'BRAS BU'I RNAM PA'I RI MO ZHES
PA'I DON TO, ,ZHAL GYI GRVA NI CHA GCIG STE SOR MO

GCIG GO, ,JI LTAR BYUNG BA STE JI LTAR 'KHRUNGS PA BZHIN TSEMS
KYI RGYAL PO LA SOGS PA RIM PAS GANG BA RNAMS KYI RNAM PAR BKOD
PA GSUNGS PA DE BZHIN DU'O, ,SOR MO'I SUM CHA ZHES PA NI SOR MO'I
SUM CHA PAD SGROS TE DE BZHIN DU SNA'I RTZE MO'I 'OG TU'O,
,MCHU'I STENG DU CHU 'BAB PA'I RNAM PA LTA BU'I PAD SGROS

SO, ,SMA RA'I GNAS KYI DBUS SU MTSAMS 'DRA BA'O, ,SOR MO PHYED
MNYAM PA ZHES KHYAD PAR GYI BSDU BA STE, SHANGS KYI BU GA ZHES PA
NI SHANGS KYI SBUBS ZLUM POR 'KHYIL BA'O, ,SHANGS KYI RGYUD DANG
SHANGS KYI RTZE MO ZHAL DANG MNYAM PA'O, ,CHA PHYED NI SOR MO
PHYED DO, ,SPYAN GYI BAR LA ZHES PA NI SPYAN DAG GI DBUS LA

SOR MO STE SOR GCIG GI TSAD DO, ,DPRAL BA'I 'OG CAN GNYIS KYI NYE
BA SHANGS KYI LOGS LA RE RE JI SRID PA ZHES SO, ,SPYAN GYI 'BRAS
BU'I DBUS KYI SNYING PO DE LA SOR GNYIS KYI LNGA CHAS SHES PAR
BYA'O ZHES PA NI KHA CIG GO, ,DE BZHIN SOR GCIG GI SNGA CHA LA
BYED DO ZHES TE, ,'DI NI RIGS PA'I RANG BZHIN DU RTOGS

@9B SO; ,SOR GNYIS SOR GSUM DAG CES PA NI SOR GNYIS NI SPYAN GYI
NOR BU'I CHA'O, ,SOR GSUM NI SPYAN GYI ZUR DANG NYE BA STE,
,SHA'I ZLUM DANG LHAN CIG GO, ,SPYAN LA SOR MO BZHI NI RANG GI
MTSAMS SO, ,RNAM PAR 'BYUNG BA NAS SPYAN GYI DBYIBS SU GSAL BA'O,
,RTOG PO NI LEGS PAR MTHO BA'O, ,SPYAN GYI SBUBS LA

SOR MO GSUM ZHES PA NI SMIN MA'I 'OG TU SPYAN 'BRAS NAS BRTZAMS
TE, STENG DANG LOGS SOR MO GSUM MO, ,SPYAN GYI ZUR DANG SHANGS
KYI LOGS DANG SPYAN DAG GI BAR MNYAM DU BYA'O, ,KOS KO'I ZHES PA
NI KOS KO'I MTHA' DANG STENG DU SPYAN 'BRAS KYI LOGS NGES PAR
SBYAR BAR BYA'O, ,DE MA YIN PA ZHAL GYI ZUR GNYIS KYANG DE

BZHIN BYA'O, ,SMIN DBUS NI SMIN MA'I BAR DU SOR MO PHYED DANG
GNYIS SO, ,RGYAR NI ZHENG DU BYA'O, ,DBUS SU ZHES PA NI SMIN MA'I
DBUS MDZOD SPUR SHES PAR BYA'O, ,ZLA BA GANG ZHIG MDZES PA LTAR,
,SHANGS KYI RGYUD DANG MDZOD SPU'I THIG ,DE BZHIN GTZUG TOR
DBYIBS LEGS PA, ,GTZUG GI NOR BU DE SHES BYA, ,ZHES PA'I

GTZUG GI NOR BU'I 'DI DKYIL GYI RNAM PA'O, ,GTZUG TOR YANG DE
BZHIN DU'O, ,SNYAN GYI RTZER YANG ZHES BYA'O, ,BU GA'I STENG DU
SNYAN NI SOR MO BZHI'O, ,ZHENG DU NI RGYA RU STE 'DAB MA'I ZHENG
CHA GCIG GO ZHES SO, ,SNYAN GYI RTZE MO DAG SOR MO PHYED KYI TSAD
NI 'DAB MAR BRJOD DO, ,STENG MTHO ZHES PA NI SOR MO GCIG ,SNYAN
GYI

SBUBS NI PHYED CHA STE, ,SOR PHYED SNYAN GYI KHUNG DU 'JUG PA
LA'O, ,'GRAM PA NAS SNYAN NGAG GI DBUS ME TOG KHA MA BYE BA'I
RNAM PAR STENG DU 'KHYIL BA'O, ,SOR PHYED DANG GSUM GYIS SNYAN DU
'GYUR TE, 'DAB MA DANG LHAN CIG PHYED DANG BCAS PA'I SOR MO GNYIS
TE, NANG GI CHA ZHES PA NI ZHENG DU SHAR DANG NUB KYI

MTHA'O, ,SNYAN GYI LOGS KYI 'DAB MA LA'O, ,SPYAN MTHA' LAS MTHA'
SOR MO PHYED DANG LNGA SNYAN KYI 'DAB MA STE, SNYAN GYI 'DAB MA
DANG BCAS PA'O, ,SNYAN NAS BRTZAMS TE SNYAN GYI BAR BDUN GYI
CHA'I DBU LA SOR BCO BRGYAD DO, ,RGYAB DU SOR MO BCU BZHI STE,
,NUB KYI CHA'I DBU LA'O, ,DE DAG BAR DU NI NUB KYI CHA'I

KHYAD PAR DANG NGO, ,SOR MO SUM CU RTZA GNYIS NI ZHES PA LA SOGS
PA NI GCIG TU BYA BAR GSUNGS SO, ,ZLUM PO NI BSKOR BA'O, ,MGUL NI
CHA BZHI STE SOR BZHI'O, ,MGUL NAS BRTZAMS TE SNYAN LA STENG DU
SOR MO DGU'O, ,SHAR DANG NUB KYI CHA LA BSKOR BA'I PHYIR SOR MO
NYI SHU RTZA BZHI MGUL LA'O, ,MGUL BA LAS

@10A *, ,MGUL BA'I LHAG MA LA SOR MO BRGYAD DE, ,LOGS SU SNYAN
GYI NYE BAR SOR BZHI 'DZIN PAS SO, ,THAL GONG SOR MO BCU GNYIS
SO, ,SNYING GA'I BAR ZHES PA NI SNYING GA'I NYE BA'I BAR GYI CHA
SHAS NYID DANG BRAL BA ZHES PA'I DON TO, ,GDONG PA BZHI YI TSAD
KYIS NI, ,PHYAG GI SRID DU ZHES TE RING DU'O, ,

PHYAG GI SRID CES PA NI 'DIR PHRAG PA NAS BRTZAMS TE PHYAG GI
RTZE MO JI SRID PA PHYAG TU GSUNGS SO, ,'DIR PHRAG PA NAS GRU
MO'I STENG YAN CHOD SOR MO NYI SHU DPUNG PA LA BLTA BAR BYA'O,
,GRU MO'I 'OG NAS SKU MKHRIG MA YAN CHOD PHYAG NGAR TE SOR MO BCU
DRUG GO, ,MKHRIG MA'I 'OG NAS PHYAG GI RTZE MO YAN CHAD GRU MO'I

ZUR GYI BAR PHYAG NGAR DU BLTA BAR BYA'O ZHES GSUNGS SO, ,MCHAN
'OG NAS BRTZAMS TE BAR LHU'I CHA DANG PO'I TSIGS KYI MTHA' YONGS
SU BLTA BA NI SOR MO NYI SHU'O, ,PHRAG PA'I MDUN GYI MTHA' NAS
BRTZAMS TE RGYAB TU GSUNGS PA NI 'DI GNYIS MNYAM DU BCU GNYIS KYI
TSIGS SO ZHES SO, ,TSIGS KYI PHYOGS ZLUM PO

LA SOR MO BCU GNYIS SO, ,PHYAG DAG GI PHYAG GI SRID DU SOR MO
BDUN GYI TSAD DO, ,PHYAG GI MTHIL LA DBUS SU RGYAR SOR LNGA'I
TSAD, GRANGS ZHES BYA BA LA SOGS PAS BCOM LDAN 'DAS KYI PHYAG LA
MTSAN RNAMS GSUNGS PA NI MTSAN THAMS CAD PA STE, ,'KHOR LO RTZIBS
STONG PA LA SOGS PAS LHAN CIG PA'I GZUGS

ZHES PA NI MTSAN THAMS CAD KYI GZUGS SO, ,GANG YANG JI LTA BA'I
RI MO'I RNAM PA DANG, GANG YANG BKRA SHIS KYI RNAM PA DANG, GANG
YANG RIG PA'I RNAM PA DANG, GANG YANG SA'I RNAM PA DANG, GANG
YANG G-YUNG DRUNG 'KHYIL BA'I RNAM PA ZHES BYA BA LA SOGS PA'O,
,SHIS PA'I YON TAN MED PA DANG MI LDAN PA'O, ,KUN GYI

MTSAN GYI GZUGS SU GYUR PA'O, ,RNAM PA PHAN TSUN SO SOR MA 'BYAR
BA'O, ,PHYAG SOR GUNG MO SOR LNGA'I SRID DU RING BA'O, ,GUNG MO
LAS TSIGS PHYED KYIS DMAN PA MDZUB MO STE SDIGS MDZUB BO, ,SOR MO
PHYED KYIS DMAN PA NI MING MED DO, ,MTHEB CHUNG NI NYE BA STE
MING MED LAS ZHES TE, ,MING MED LAS

TSIGS GCIG GIS DMAN PA NI MTHEB CHUNG NGO, ,DE RNAMS TSIGS PHYED
SEN MOS MDZES PA NI YID 'PHROG PA'O, ,MKHRIG MA'I STENG, 'DIR DON
GYIS GO BAR BYA BA'I PHYIR MTHEB CHUNG SPANGS NAS BZHI'O, ,LTE BA
YANG DE BZHIN DU DE SRID SOR MO BZHI PA NYID DO, ,MTHEB CHEN
TSIGS GNYIS SO, ,TSIGS PHYED DU SEN

@10B MO'O, ,MTHEB CHEN GYI RTZA BA DANG, MDZUB MO'I RTZA BA'I BAR
LA SOR MO GSUM MO, ,MTHEB CHUNG DANG MKHRIG MA DAG GI DBUS KYI
CHA PHYAG GI CHA LA SRID DU STE RING DU SOR MO LNGA'O, ,'DIR DON
GYIS GO BAR BYA BA'I PHYIR MTHEB CHUNG SPANGS NAS PHYAG GNYIS KYI
DBUS MA'I NYE BAR RING DU TSIGS GSUM GYI CHA YIS MTHO BA'O, ,

DE STENG ZHES PA NI MCHAN 'OG GI STENG DU PHRAG PA'I MTSAMS SU
CHA DGUR BYA'O, ,SOR MO DGU PO RNAMS KYI TSAD DO, ,BRANG DANG SKU
RGYAB CES PA NI SKU BRANG DANG SKU RGYAB DAG RE RE NYID LA BSKOR
BA STE YONGS SU ZLUM DU SOR MO LNGA BCU RTZA DRUG GO, ,NU MA LTE
BA'I BAR DE BZHIN ZHES PA NI NU MA DANG LTE BA'I BAR LA SOR MO
BCU DRUG GO, ,

KUN 'BIGS ZHES PA STE KHUNG DANG, TSIGS DAG CES PA STE TSIGS KYI
MDUD PA DAG DANG, LTE BA GNYIS KYI CHA SHAS PA GAS PA 'DUS PA DE
DAG LHAN CIG LTE BA'I KHUNG NI SOR MO GCIG GO, ,LTE BA'I DBUS SU
YONGS SU BRTAG PA NI LTE BA NAS BRTZAMS TE RGYAB DANG LHAN CIG JI
SRID LTE BA TSUN CHAD ZLUM PO LA SOR MO

BZHI BCU RTZA DRUG GO ,SRID KYI RGYA RU ZLUM PO DAG LA PAGS PA'I
'OG TU SOR MO BZHI 'CHAD PA'O, ,SGANG GNYIS KYI STENG DU SOR GCIG
GO ,BRLA ZHES PA NI BRLA'I STENG DU MNYAM GZHAG YANG DAG PA'I
GZUGS BYA'O, ,DE DAG STENG GI DBUS KYI BAR LA SOR BCU GNYIS SO,
,BRLA'I RTZA BA'I ZLUM LA SOR MO SUM CU

RTZA DRUG GO ,BRLA'I 'OG GI DBUS KYI ZLUM PO LA SOR MO SUM CU
RTZA GNYIS SO, ,PUS MO ZHES PA NI PUS MO'I RTZAR YONGS SU BSKOR
BA'I ZLUM LA SOR MO NYI SHU RTZA BRGYAD DO, ,TSIGS BCINGS PA
SNGON MA GNYIS SOR MO BZHI'O, ,PUS MO 'OG TU PUS MO LAS SOR MO
STE LONG BU SOR MO GNYIS SO, ,LONG BU MI MNGON PA

LA SOGS PA NI SOR MO'I TSIGS GNYIS NI MNGON PA DANG, SHA YIS
'KHYIL BA'O, ,DE'I PHYIR RTZA NI GNAS PAR 'GYUR RO, ,RJE NGAR DAG
NI DBUS KYI 'KHYIL PA SOR MO NYI SHU RTZA GCIG GIS YONGS SU ZLUM
PO NYID DO, ,DBUS KYI 'OG TU SOR MO BCU BZHIS YONGS SU ZLUM PA'O,
,LONG BU'I 'OG TU ZHES PA NI ZHABS KYI LONG

BU MAN CHOD LA SOR BZHI'O, ,LONG BU'I PHYI ROL NAS JI SRID SEN
MO'I BAR DU ZHABS KYI SRID DU SOR BCU GNYIS SO, ,ZHABS KYI PHYED
KYI ZHENG DU 'O ZHES PA NI SOR MO DRUG GO, ,STENG DANG 'OG GI
RGYAR SOR MO GNYIS SO, ,ZHABS GNYIS KYI LOGS ZHABS KYI LONG BU'I
'OG RTING PA LA STENG DANG 'OG TU SOR

@11A *, ,BZHI 'O; ,SOR MO DRUG GI RGYA LAS NI ZHES PA LA SOGS PAS
NI RGYA STE, 'PHRED LA SUM 'GYUR GYIS ZLUM PO STE ZHES PA NI
RTING BA'I ZUR GCIG NAS GCIG GI RTING BAR DU ZHABS DANG LHAN CIG
DU ZLUM PO LA SUM 'GYUR NI SOR MO BCO BRGYAD CES PA'I DON TO,
,ZHABS KYI SOR MO LNGA PO RNAMS NI TSIGS

GNYIS PA RTZE MO'I PHYED DU SEN MOS MDZES PA NI MTHEB CHEN NO,
,SOR MO LNGA PO RNAMS NI YONGS SU ZLUM PA'O, ,SRID DU SOR MO GSUM
ZHES PA NI RING DU SOR MO GSUM MO, ,ZHABS KYI MDZUB MO NI SRID DU
MTHEB CHEN DANG MNYAM PA NYID DO, ,DE'I PHYIR MTHEB CHEN GYI SRID
DU 'DZUB MO'O, ,CHA BCU DRUG GI DBUS MA DMAN ZHING THUNG

BA'O; ,GUNG MO LAS BRGYAD CHAS DMAN PA NI MING MED DO, ,MING MED
LAS BRGYAD CHAS DMAN PA NI MTHEB CHUNG NGO, ,SOR MO RNAMS NI SOR
GCIG GI DPANGS SU'O, ,MTHEB CHEN NI PHYED DANG BCAS PA'I SOR MO'I
DPANGS SU'O, ,ZHABS KYI PHYED RGYAB RUS SBAL GYI RGYAB LTA BU'O,
,ZHABS KYI MTHIL 'KHOR LO LA SOGS PAS RNAM

PAR BRGYAN PA'O, ,MNYAM DU 'BREL PA NI NGANG PA'I RKANG PA LTAR
MA CHAD PAR 'BREL PA'O, ,BYA'I SGO NGA ZHES BYA BA LA SOGS PAS NI
ZHAL RNAM PA BZHI RU GSUNGS SO, ,SKYES BU CHEN PO'I ZHAL NI BYA'I
SGO NGA'I RNAM PA'O, ,MAndAL GYI RNAM PA'O NI KHRO BO RNAMS KYI
YIN NO, ,GRU BZHI PA YANG NGO, ,RDZOGS PA'I SANGS RGYAS RNAMS KYI

RAB TU ZHI BAR BYA'O, ,SPYAN NI DANGS PAR GYUR PA STE, THAMS CAD
LA GZIGS PAR BYED PA THAMS CAD MKHYEN PA'I SPYAN NO, ,STENG DU
LTA BAR BYED PA DANG, DMAN PA LA BRTEN PA DANG, 'OG TU LTA BA
YANG MA YIN PAR RO, ,BDAG GIS RNAM 'GREL 'DI BYAS BSOD NAMS DES,
,SANGS RGYAS LA SOGS TSAD NI RDZOGS

BYAS TE, ,RNAM PAR MI RTOG BYANG CHUB TSOGS THOB CING, ,SKYE DGU
RNAMS KYIS RGYAL BA NYID THOB SHOG ,YANG DAG PAR RDZOGS PA'I
SANGS RGYAS KYIS GSUNGS PA'I SKU GZUGS KYI TSAD KYI MTSAN NYID
KYI RNAM 'GREL RDZOGS SO,, ,,RGYA GAR GYI MKHAN PO DHARMA DHA RA
DANG, LO TZ'A BA YAR KLUNGS PA GRAGS PA RGYAL MTSAN GYIS MANG YUL

GUNG THANG GI RGYAL SAR BSGYUR BA'O, ,GRUB PA KUN MKHYEN CHOS
RGYAL GYI, ,GSUNG GI 'OD ZER SNANG BA BRTEN, ,MKHAS CHEN BHO tA
PAndI TA, ,DAM CHOS 'DZIN DAG GSUNG BRTEN NAS, ,YAR KLUNGS GRAGS
PA RGYAL MTSAN GYIS, ,GUNG THANG RGYAL SAR LEGS PAR BSGYUR,,