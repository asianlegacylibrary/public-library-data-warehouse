@63B #, ,RGYA GAR SKAD
DU, GU RU LE KHA, BOD SKAD DU, BLA MA LA SPRING BA, THAMS CAD
MKHYEN PA LA PHYAG 'TSAL LO, ,RGYAL SRAS RNAMS KYI DON DU STUG PO
BKOD PAR SANGS RGYAS NAS, ,DGA' LDAN SKYE BO'I DON MDZAD PHYIR NI
DAM PA TOG

DKAR GYUR, ,DE NAS 'DIR NI 'GRO BA'I DON DU SH'AKYA THUB GYUR
GANG, ,KUN MKHYEN NYES BRAL NGO BO NYID MED DE NI RGYAL GYUR CIG
,BLA MA MKHAS PA BLO GROS RGYA CHE LA, ,'DOD SRED BAG MED NYON
MONGS SPANG BA'I THABS, ,THUB PA'I GSUNG BZHIN MDOR BSDUS BRJOD
PA 'DI, ,SMAN BZHIN

PHAN PAR BRTAGS NAS GSAN PA'I RIGS, ,JI LTAR RIGS NGAN LAG NAS
RIN CHEN MCHOG ,BLO LDAN SKYE BOS RAB GUS LEN PA LTAR, ,KUN
RMONGS BDAG GIS BRTZE BAS GSOL BA YI, ,SPRING YIG 'DI NI RAB GUS
BLANG BAR 'OS, ,STON PA'I MDO SDE ZAB CING RGYA CHEN RNAMS,
,MKHAN PO

NYID KYI THUGS SU CHUD MOD KYI, ,LUS KYI DON DU GSOD PA'I KHA ZAS
LTAR, ,BDAG GIS BRJOD PA 'DI YANG BSTAN PAR MDZOD, ,RI DAGS GLANG
PO PHYE MA LEB DANG NYA, ,SBRANG MA LNGA PO LNGA YIS BCOM GYUR
NA, ,GCIG GIS BCOM NA GANG GIS LNGA PO KUN, ,RTAG TU BSTEN NA CI
PHYIR BCOM MI

'GYUR; ,'DOD PA RNAMS NI KUN NAS 'BAR BA STE, ,RAB TU SMAD CING
BSAD DANG DGRA BO YIN, ,PHYIR RGOL BA DANG RTZVA YI SGRON ME
DANG, ,KI MA PA KA YI 'BRAS BU RAL GRI'I SO, ,ME MDAG SPUNGS PA
DUG GI LO MA DANG, ,LCAGS KYU TSER MA MI GTZANG RLUBS LTA BU,
,'DOD PA'I RGYUS NI SEMS CAN

DMYAL BAR LTUNG, ,YI DAGS RNAMS DANG DUD 'GROR SKYE BAR 'GYUR,
,'DOD LA BRKAM PA BDE 'GROR MI SKYE ZHING, ,MYA NGAN 'DAS PA NAM
YANG THOB MI 'GYUR, ,DAL RNYED SHES RAB LDAN GYUR CING, ,RGYAL
BA'I BSTAN LA ZHUGS PA KHYOD, ,'DOD DANG SRED PA BAG MED DANG,
,NYON MONGS RNAMS

@64A *, ,NI SPANG BAR MDZOD, ,KUN RTOG LAS NI 'DOD SKYE BAS,
,'DOD PA'I RTZA BA MKHYEN NAS NI, ,KHYOD NI KUN RTOG MA MDZAD
DANG, ,DE NI KHYOD LA 'BYUNG MI 'GYUR, ,'DOD PA RNAMS LAS MYA
NGAN SKYE, ,'DOD PA RNAMS LAS 'JIGS PA 'BYUNG, ,'DOD PA DAG NI
RNAM SPANGS

NA; ,MYA NGAN MED CING 'JIGS PA MED, ,'DOD PA'I RNAM SMIN SDUG
BSNGAL TE, ,DANG PO MNGAR LA 'BRAS BU TSA, ,ME SGRON LAG NAS MA
BOR NA, ,MJUG TU BYIS PA SREG BYED PA ZHIN, ,NOR BU'I RNA CHA BU
DANG CHUNG MA LA, ,YONGS SU CHAGS SEMS GANG YIN LA LTOS NA,
,LCAGS

SHING GRES MA LAS BYAS CHINGS MA GANG, ,DE DAG DAM PO MIN ZHES
'PHAGS PA GSUNGS, ,'DOD PA'I CHINGS MA GANG YIN DE LHOD KYANG,
,RAB TU DGROL BAR DKA' ZHES 'PHAGS PAS GSUNGS, ,BRTAN RNAMS 'DOD
PA'I BDE LA MI LTA BAR, ,DE DAG GTUBS NAS MYUR DU 'GRO BAR

BYED; ,'JIG RTEN SNA TSOGS GANG DE 'DOD MIN GYI, ,SKYES BU'I KUN
RTOG 'DOD CHAGS 'DOD PA YIN, ,'JIG RTEN SNA TSOGS DE LA GNAS
KYANG NI, ,'ON KYANG 'JIG RTEN 'DI NA 'DUN PA 'DUL, ,MI RNAMS LA
NI BRTEN PA'I 'DOD PA MED, ,'DOD PA GANG LA CHAGS TE MI RTAG PAS,
,YANG SRID

MED PHYIR SEMS KYIS RAB SPANGS LA, ,'CHI BA'I GNAS MI 'GYUR BAR
GYIS ZHES GSUNGS, ,'DUN PA BSKYED CING ZAG PAR MI BYED DANG,
,SEMS LA SKYON MED PA DANG DRAN PA DANG, ,'DOD PA RNAMS LA SO SOR
MA CHAGS GANG, ,DE NI GONG DU 'PHO BA YIN ZHES GSUNGS, ,MGAR BA
YIS NI

RDUL BZHIN DU, ,BLO GROS LDAN PAS RIM PA BZHIN, ,SKAD CIG THANG
CIG CUNG ZAD TZAM, ,RANG GI DRI MA BSAL BAR BYA, ,LHAM MKHAN GYIS
NI KO BA DAG ,YONGS SU SBYANGS PA'I LHAM BDE LTAR, ,'DOD PA GANG
DAG GANG SPANGS PA, ,DE DE BDE BA PHUN SUM LDAN, ,GAL TE BDE BA
KUN

'DOD PA, ,'DOD PA THAMS CAD YONGS SU SPONGS, ,'DOD PA THAMS CAD
YONGS SPANGS PAS, ,MCHOG TU BDE BA THOB PAR 'GYUR, ,JI SRID 'DOD
PA'I RJES 'BRANGS PA, ,DE NYID RAB TU NGOMS MI 'GYUR, ,DE LA GANG
DAG SHES RAB KYIS, ,ZLOG BYED DE DAG TSIM PA 'THOB, ,'DOD

@64B PAS NGOMS PAR MI 'GYUR BAS, ,SHES RAB KYIS NI NGOMS PA BDE,
,SHES RAB KYIS NI NGOMS PA'I MI, ,SRID PA'I DBANG DU MI 'GYUR RO,
,'DOD LA CHAGS PA'I MI GANG YIN, ,DE DAG KYE MA CHOS MIN DGA',
,CUNG ZAD GSON POR 'DUG PA NA, ,BAR CHAD MTHONG BAR MI 'GYUR RO,,

BLO NGAN LONGS SPYOD KYIS BCOM PA, ,PHA ROL TSOL BAR MI BYED
CING, ,BSAM BRLAG 'DOD LA SRID PA YIS, ,BDAG PHUNG GZHAN YANG
PHUNG BAR BYED, ,LHA YIS 'DOD PA'I CHAR BAB KYANG, ,'DOD LDAN
RNAMS LA NGOMS MI 'GYUR, ,BRGYA BYIN DANG NI MNYAM PA YI, ,LHA YI
'DOD PA YOD

GYUR KYANG, ,NGA LAS NUS BZHIN MI NGOMS PAR, ,RTOGS PAR MDZOD LA
LEGS PAR SPYOD, ,'DOD PA MNOG CHUNG NYES MANG BAR, ,MKHAS PA
RNAMS KYI KHONG DU CHUD, RDZOGS PA'I SANGS RGYAS NYAN THOS RNAMS,
,LHA YI 'DOD PA RNAMS LA YANG, ,LHAG PAR DGA' BAR MI 'GYUR

GYI; ,SRED PA ZAD PAS DGYES PAR 'GYUR, ,GANG DAG SDUG BSNGAL RGYU
SHES PA, ,DE DAG NAM YANG 'DOD LA DGA' MI 'GYUR, ,'JIG RTEN DAG
NA ZUG RNGU'I [*RDU'I?] RGYUR MKHYEN NAS, ,'DI DAG GDUL PHYIR
BSTAN PA 'THOB PAR MDZOD, ,'DOD PA SPANG BA'I LE'U STE DANG
PO'O,, ,,LUS

CAN RNAM PAR RTOG PAS RAB BCOM PA, ,'DOD CHAGS MI BZAD GTZANG
MA'I RJES LTA BAS, ,'DOD CHAGS PHYIR ZHING RAB TU 'PHEL 'GYUR TE,
,RANG GI 'CHING BA DE YIS DAM POR BYED, ,GANG DAG RNAM RTOG NYE
BAR ZHI DGA' ZHING, ,MI SDUG BSGOM PA RTAG TU DRAN BYED PA, ,DE
YI SRED PA RAB TU

SPANGS PA YIN, ,RANG GI 'CHING BA DE DAG GTUBS PAR 'GYUR, ,'DOD
PA'I MUN NAG DRA BAS G-YOGS, ,SRED PA'I DGAB PAS BKAB PA DANG,
,BAG MED 'CHING BAS BCINGS PA DAG ,TSOD MAR CHUD PAS NYA DANG
'DRA, ,SKYES BU BAG MED RAB TU SPYOD BYED PA, ,'KHRI SHING BZHIN
DU SRED PA

'PHEL 'GYUR ZHING, ,SKYE RGA NA 'CHI'I RJES SU 'GRO 'GYUR TE, ,MA
DRUNG NU ZHO 'DOD PA'I BU DANG 'DRA, ,'DOD PA'I BRAN DANG MNGON
DGA' CHAGS BYED DANG, ,YID BDE BA LA RTOG PAR BYED PA DAG ,DE YIS
YANG DANG YANG DU 'KHOR BAR 'KHYAMS, ,TSAL DANG 'BRAS BU 'DOD
PA'I

@65A *, ,SBRE DANG MTSUNGS, ,MI GANG RTAG TU BDE BA 'DOD BYED PA,
,SKYE RGA NA 'CHI'I DRA BAR CHUD 'GYUR ZHING, ,NGAN 'GRO'I SRID
PA RNAMS KYIS MDUN DU BDAR, ,RGYA NANG RI BONG YONGS SU RGYUGS PA
BZHIN, ,SRID PA'I ZHAGS PAS MDUD PA'I SEMS CAN DAG ,SRID DANG
LONGS SPYOD DAG

LA SEMS CHAGS SHING, ,BU DANG CHUNG MA RNAMS LA RAB ZHEN PA,
,YANG DANG YANG DU SDUG BSNGAL 'THOB PAR 'GYUR, ,SKYE BO GRUB
DANG BDE RNAMS DANG BRAL ZHING, ,BDUD KYI SBYOR BA DAG DANG LDAN
PA DE, ,'JIGS DANG SDUG BSNGAL RNAMS KYIS 'JOMS 'GYUR TE, ,RTZVA
DANG LO MA'I

MCHOG LA ME DANG 'DRA, ,'DI NA SRED PA DE 'DRA SPONG BYED PA,
,SRED DANG LONGS SPYOD DAG LA SRED BRAL ZHING, ,DGE SLONG SRID PA
ZIL GYIS GNON BYED PA, ,LHAG MA MED PAR YONGS SU MYA NGAN 'DA',
,GANG ZHIG 'JIG RTEN SPANG DKA' BA'I, ,SRID PA'I BUD MED 'DIR
BSTEN PA, ,DE YI MYA NGAN

'PHEL 'GYUR TE, ,RTZVA LA CHAR PA BAB PA BZHIN, ,GANG ZHIG 'JIG
RTEN SPANG DKA' BA'I, ,SRID PA'I BUD MED 'DI SPONG BA, ,DE YI MYA
NGAN LDOG 'GYUR TE, ,PADMA LA NI CHU THIGS BZHIN, ,AU SHI'I PHYIR
NI RTZVA BZHIN DU, ,SRID PA'I RTZAR BCAS DRUNG NAS PHYUNG, ,SKYES
BU SRED PA DANG

'GROGS NA, ,YUN RING DUS SU 'KHYAMS 'GYUR BAS, ,SRED PA DRUNG NAS
PHYUR SHIG DANG, ,MYA NGAN MED CING 'JIGS PA MED, ,YANG DANG YANG
DU NYER LEN CING, ,YANG DANG YANG DU MNGAL DU 'JUG ,GNAS SKABS
'GYUR DANG GZHAN 'GYUR BAS, ,SEMS CAN 'OD DANG 'GRO BAR

'GYUR; ,'DIR NI SPANG DKA'I SRED PA DE, ,SPONGS LA SA BON CHOD
CIG DANG, ,DE YI SRED PA MED 'GYUR ZHING, ,DE NI YANG DU 'KHOR MI
'GYUR, ,GANG PHYIR SRID MTSO'I RGYUR GYUR PA, ,YUL LA SRED PA
'BRAS KYI GZHI, ,'KHRI SHING DRA BAS KHEBS BYED PA, ,GDUNG BAR
BYED PA MA BTUL

NA; ,SDUG BSNGAL 'DI NI YANG DANG YANG, ,RNAM PA KUN DU LDOG MI
'GYUR, ,DPER NA LJON SHING RTZA NAS MA BTON NA, ,BCANG KYANG
PHYIR ZHING SKYE BA KHO NAR ZAD, ,DE BZHIN SRID PA'I PHRA RGYAS
MA BTON NA, ,YANG DANG YANG DU SDUG BSNGAL 'DI MI LDOG ,DPER NA
BDAG NYID KYIS NI

@65B BYAS PA'I MTSON, ,DE YI RKUN PO'I MTHU YIS BDAG GSOD LTAR,
,DE BZHIN NANG GI SEMS LAS BYUNG BA YI, ,SRID BAS LUS CAN NYE BAR
GSOD PAR BYED, ,DE LTAR SRID LAS SDUG BSNGAL DAG ,'BYUNG BA'I
NONGS DMIGS MKHYEN NAS NI, ,SRED SPANG NYE BAR LEN MED PA'I, ,DON
DAM

DGE SLONG MCHOG 'GYUR MDZOD, ,SRED PA SPANG BA'I LE'U STE GNYIS
PA'O,, ,,BAG YOD 'CHI MED GNAS YIN TE, ,BAG MED PA NI 'CHI BA'I
GNAS, ,BAG MED 'CHI BAR MI 'GYUR STE, ,BAG MED PA NI RTAG TU
'CHI, ,DE YI KHYAD PAR DE RIG PAS, ,MKHAS

PA RNAMS NI BAG DANG LDAN, ,BAG YOD PA LA RAB DGA' BA, ,'PHAGS
PA'I SPYOD YUL DGA' BA YIN, ,BRTEN PA GRUB BDE BLA MED PA, ,MYA
NGAN 'DAS LA REG PA YIN, ,GANG TSE MKHAS PA BAG YOD PAS, ,BAG MED
BCOM PA DE YI TSE, ,SHES RAB KHANG BZANG STENG

'DZEGS NAS, ,MYA NGAN MED LAS GDUNG BCAD DE, ,BRTEN RNAMS RI BO'I
RTZE DAG NAS, ,SA STENG BYIS PA RNAMS LA BLTA, ,BRTZON 'GRUS DANG
NI BAG YOD DANG, ,YANG DAG SNGOM [*SDOM?] DANG DUL BA YIS, ,MKHAS
PA'I GLING DU BYAS NAS NI, ,CHU BO CHEN PO MNGON DU ZLOG ,BRTZON

PA LDAN ZHING DRAN DANG LDAN PA DANG, ,SPYOD PA GTZANG ZHING
BRTAGS NAS BYED PA DANG, ,YANG DAG SDOM DANG CHOS KYI SA 'TSO BA
DANG, ,BAG YOD RNAMS KYI GRAGS PA MNGON PAR 'PHEL, ,TSUL KHRIMS
TING 'DZIN SHES RAB MCHOG ,THUB PA'I BSLAB GZHI RNAMS LA BSLAB,
,NYER ZHI

RTAG TU DRAN LDAN PA'I, ,SKYOB BA MYA NGAN MED PA YIN, ,DMAN PA'I
CHOS LA MI BRTEN CING, ,BAG MED PA LA BRTEN MI BYA, ,LOG PAR LTA
LA 'DOD MED DANG, ,'JIG RTEN 'PHEL BAR MI BYA'O, ,'JIG RTEN PA YI
YANG DAG LTA, ,CHEN PO SU LA YOD GYUR PA, ,DE NI TSE RABS STONG
DU

YANG; ,NGAN 'GROR 'GRO BAR MI 'GYUR RO, ,BAG MED PA LA SBYOR BYED
PA'I, ,SKYE BO BYIS PA BSAM BRLAG YIN, ,TSONG DPON NOR RNAMS
BSRUNG BA LTAR, ,MKHAS PA BAG DANG LDAN PAR BYA, ,BAG MED PA LA
MI SBYOR ZHING, ,'DOD PA RNAMS LA RGYAB PHYOGS NAS, ,RTAG TU

@66A *, ,BAG YOD SEMS BYED PA, ,ZAG PA ZAD PA THOB PAR 'GYUR,
,ZAG PA ZAD PA MA THOB PAR, ,MKHAS PAS BAG MED MI BYA STE, ,RI
DAGS MO YIS SENG GE LTAR, ,BAG MED PA DAG GSOD PAR BYED, ,BAG MED
PHA ROL BUD MED STEN BYED PA'I, ,MI GANG YIN LA

GNAS SKABS 'DI BZHI 'BYUNG, ,BSOD NAMS MIN 'THOB BDE BAR MI NYAL
DANG, ,DAM PAS SMAD CING LUS ZHIG NGAN 'GROR SKYE, ,GANG ZHIG
BDAG BDE LTA 'DOD PA, ,DE NI GONG MA BZHIN DU SBYAR, ,BYIS PA'I
SHING RTA BZHIN GYUR PAS, ,BRTAN PAS BRTZON 'GRUS ZHAN MI BYA,
,DPER

NA BYIS PA'I SHIN RTA DAG ,LAM CHEN BZANG PO BOR NAS NI, ,LAM
NGAN DAG TU 'GRO BYED PA, ,MIG CHAG SEMS KHONG CHUD PA LTAR, ,DE
BZHIN CHOS NI SPANGS PAS KYANG, ,CHOS MIN RJES SU 'JUG BYED PA'I,
,BYIS PA'I 'CHI BDAG DBANG 'GRO ZHING, ,CHOS NYAMS BDE BA BCOM PA
'THOB, ,GANG

ZHIG BYA BA RNAM SPANGS NAS, ,MI BYA BA DAG BYED PA DANG, ,BAG
MED PA YIS RLOM BYED PA, ,DE DAG RNAMS KYI ZAG PA 'PHEL, ,GANG
ZHIG LUS SOGS DRAN PA DAG ,RTAG TU LEGS PAR BRTZAMS PA DANG, ,BYA
BA MA YIN MI BYED CING, ,RGYUN DU BYA BA BYED PA DANG, ,DRAN DANG
SHES BZHIN LDAN PA DE'I, ,ZAG PA

RNAMS NI ZAD PAR 'GYUR, ,JI TZAM MANG DU SMRA BYED PA, ,DE DAG
DAM CHOS 'DZIN PA MIN, ,GANG DAG 'DI NA THOS NYUNG YANG, ,YID KYI
CHOS DAG MNGON SUM BYAS, ,GANG DAG CHOS LA BAG BYED PA, ,DE DAG
DAM CHOS 'DZIN PA YIN, ,GAL TE RIGS BCAS MANG DU SMRAS KYANG NI,
,BAG MED MI DAG DE

LTAR BYED MI 'GYUR, ,DPER NA PHYUGS RDZIS GZHAN GYI PHYUGS BGRANG
LTAR, ,DE DAG DGE SBYONG SKAL BA THOB MA YIN, ,GAL TE RIGS BCAS
NYUNG DU SMRA BYED KYANG, ,CHOS KYI RJES SU CHOS LA SPYOD PA
DANG, ,'DOD CHAGS ZHE SDANG GTI MUG SPONG BYED PA, ,DE DAG DGE
SBYONG SKAL BA THOB PA YIN, ,BAG

YOD BSNGAGS PA RJOD BYED CING, ,RTAG TU BAG MED LA SMOD PAS, ,BAG
MED MCHOD SBYIN RGYAL BA YANG, ,LHA RNAMS NANG NA GTZO BOR 'GYUR,
,BAG DANG BCAS PA'I MKHAS PA YIS, ,DON GNYIS RAB TU LEN PAR BYED,
,TSE 'DI'I DON NI GANG YIN DANG, ,PHYI MA'I DON NI GANG YIN PA'O,
,DE

@66B DAG BRTEN PAS RTOGS PAS NA, ,MKHAS PA ZHES NI NGES PAR
BRJOD, ,DGE SLONG BAG YOD LA DGA' ZHING, ,BAG MED PA LA 'JIGS LTA
BAS, ,BDAG NYID NGAN 'GRO LAS 'DREN TE, ,'DAM RDZAB LAS NI GLANG
CHEN BZHIN, ,SDIG PA'I CHOS RNAMS SBRUG PAR BYED, ,RLUNG GIS LJON
SHING

LO MA BZHIN, ,KUN DU SBYOR BA PHRA RAGS DAG ,SREG STE ME YIS
RTZVA BZHIN NO, ,'DU BYED NYER ZHI ZHI BA YI, ,GO 'PHANG MCHOG NI
SO SOR RTOGS, ,MYA NGAN 'DAS DANG NYE BA'I PHYIR, ,YONGS SU NYAMS
'GYUR MI SRID DO, ,BRTZON 'GRUS LDAN ZHING BAG YOD DANG, ,CHOS
SPYOD LEGS PAR SPYOD

BYED PA; ,'JIG RTEN 'DI DANG PHA ROL DU, ,DGA' DANG BDE BA RAB TU
'THOB, ,ZHI PHYIR BSLAB PA LA BRTEN DANG, ,RTZOL BA DANG NI
BRTZON 'GRUS SKYED, ,MI DRAN PA DANG BAG MED DANG, ,BRTZON 'GRUS
CHUNG DANG KUN SDOM MED, ,GNYID DANG SDOM PA G-YENG BA RNAMS,
,'DI DAG BSLAB PA'I

BAR BCAD PAS, ,KHYOD KYIS YAN LAG DE MKHYEN NAS, ,DRAN PA CHUD NI
MI GZAN MDZOD, ,MKHAS KHYOD TSUL KHRIMS BZANG BA DANG, ,BAG YOD
PA LA DGYES PA YIS, ,KUN RTOG LEGS PAR MNYAM ZHOG STE, ,NYID KYI
THUGS NI RJES SU SRUNGS, ,GANG ZHIG CHOS 'DUL 'DI LA NI, ,BAG
DANG

LDAN PAR SPYOD BYED PA, ,SKYE BA'I 'KHOR BA RAB SPANGS NAS, ,SDUG
BSNGAL THA MAR BYED PAR 'GYUR, ,BAG MED PA SPANG BA'I LE'U STE
GSUM PA'O,, ,,NYON MONGS RNAMS NI BDAG 'JOMS SEMS CAN 'JOMS SHING
TSUL KHRIMS 'JOMS, ,NYAMS BCAS RNYED BAS

DMAN ZHING SRUNG DANG DE BZHIN STON PAS SPANGS, ,RTZOD BCAS MI
SNYAN DE NI GZHAN DU MI KHOM RNAMS SU SKYE, ,THOB DANG MA THOB
NYAMS PAS 'JIGS DANG SDUG BSNGAL CHEN PO 'THOB, ,NYON MONGS LHAG
PAS THUB LA RMA 'BYIN TE, ,DAM CHOS SPONG DANG DGE 'DUN SKUR BAR
BYED, ,PHA MA GSOD CING

CHOM RKUN LOG G-YEM SPYOD, ,RDZUN DANG PHRA MA TSIG RTZUB 'KHYAL
BA SMRA, ,BRNAB SEMS GNOD SEMS LOG LTA YID BYED CING, ,DMYAL BA
YI DAGS DUD 'GRO 'PHEL BAR BYED, ,'DIR NI NYON MONGS SA BON
BZHIN, ,KLU BZHIN RTZVA BZHIN LJON SHING BZHIN, ,DE BZHIN SHUN PA
LTA BU STE,,

@67A *, ,LAS NI SHUN BCAS 'BRAS DANG 'DRA, ,DE BZHIN SMAN DANG ME
TOG BZHIN, ,SKYE BA BZA' BTUNG GRUB PA 'DRA, ,KUN SBYOR 'CHING BA
BAG LA NYAL, ,NYE BA'I NYON MONGS KUN NAS DKRIS, ,CHU BO SBYOR BA
NYER LEN MDUD, ,SGRIB DANG THA BA DRI MA SDIG ,ZUG RDU CI

YANG NYE BAR SPYOD, ,ZAG PA PHONGS PA YONGS SU MDUD, ,'KHRUG DANG
'THAB BA RIMS NAD DANG, ,NAGS SBYOR DANG NI GNAS ZHES BYA, ,'DOD
CHAGS KHONG KHRO GTI MUG DANG, ,NGA RGYAL LTA BA THE TSOM DANG,
,KHRO DANG KHON DU 'DZIN PA DANG, ,'CHAB DANG TSIG DANG PHRAG DOG
DANG, ,SER

SNA DANG NI SGYU BAG DANG, ,G-YO RGYAGS RNAM 'TSE NGO TSA MED,
,KHREL MED RMUGS DANG RGOD PA DANG, ,MA DAD PA DANG LE LO DANG,
,BAG MED PA DANG BRJED NGAS DANG, ,RNAM G-YENGS SHES BZHIN MA YIN
PA, ,RAB MKHAS KHYED KYIS SPANG BAR MDZOD, ,NYON MONGS DE DAG
SPANG SLAD DU, ,ZHI GNAS

LHAG MTHONG BSGOM PA DANG, ,MI SDUG BYAMS KHAMS RTEN 'BREL DANG,
,DBUGS RNGUB DBUGS DBYUNG DRAN PA MDZOD, ,DRAN PA NYER GZHAG
SPANG BA BZHI, ,DE BZHIN RDZU 'PHRUL RKANG PA DANG, ,DBANG STOBS
BYANG CHUB YAN LAG DANG, ,LAM GYI YAN LAG BSGOM PAR MDZOD, ,DE
LTAR

'DIR NI MDOR BSDUS NAS, ,MKHAS PA KHYOD LA SPRINGS PA YI, ,DGE BA
GANG DES 'GRO BA KUN, ,RNAM GROL ZHI BA ZOB PAR SHOG ,NYON MONGS
PA SPONG BA'I LE'U STE BZHI PA'O,, ,,BLA MA LA SPRING BA DGE
SLONG DGON PA PAS MDZAD PA RDZOGS SO,, ,,RGYA GAR GYI MKHAN

PO A'A TZ'ARYA BI NA YA TZ'A NA DRA DANG, BOD KYI LO TZ'A BA DAG
SLONG CHOS KYI SHES RAB KYIS BSGYUR CING ZHUS TE GTAN LA PHAB
PA'O,,