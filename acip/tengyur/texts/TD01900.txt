@286B # , ,RGYA GAR SKAD
DU, shA tA AAm GA YO GA N'A MA t'I K'A, BOD SKAD DU, SBYOR BA YAN
LAG DRUG PA ZHES BYA BA'I 'GREL PA, DPAL RDO RJE SEMS DPA' LA
PHYAG 'TSAL LO, ,

YE SHES BDUD RTZI NYID CES PA LA 'DIR GCIG PUR 'DZIN PA MA YIN
TE, RTZA BA LAS BSHAD PA DE NYID MCHOG YIN NO ZHES DRAN PA'O,
,SBYOR BA YAN LAG DRUG CES PA LA SBYOR BA NI TING NGE 'DZIN GSUM
MO, ,DE'I YAN LAG NI CHA'O, ,DE NI SO SOR SPONG BA DANG, ,ZHES PA
LA SOGS

PA'O; ,SO SOR SPONG BA BSHAD PA DBANG PO RNAM PA BCU, ,ZHES TE
KUN DU SPYOD PA'I NGO BO GANG YUL RNAMS 'DOD PA'I NGO BO'I LHAR
RANG RANG GNAS PAS PHYI ROL GYI NGO BO SPONG BA STE, KHYI YIS
KHYI 'BYIN PA'I TSUL LO, ,BSAM GTAN NI 'DI STE 'DOD PA LNGA NI
'DOD CHAGS CHEN PO LA

SOGS PA STE, DE YANG 'DOD CHAGS ZHE SDANG GTI MUG GI SEMS NI 'DOD
PAR GSUNGS PA STE ZHES GONG DU BSHAD DO, ,DE RNAMS GTZO BO LNGAR
SBYOR BA NI GTZO BOR GSUNGS PA STE, GZHAN YANG TSAD MED PA DANG,
PHA ROL TU PHYIN PA DANG, STOBS LNGA YANG BSDUS NAS LHA MO

RNAMS DANG KHRO BOR SBYAR TE, SBYOR BA DANG PO DANG CHEN PO'I
LHA'I SBYOR BA NI BSAM GTAN DU BZHED DO, ,DE YANG YAN LAG LNGA
STE BSAM GTAN RTOGS PA LA SOGS PA ZHES SO, ,DE LA GSANG BA GSUM
YANG MCHOG GI LHA'I PHYIR NA GTZO BOR GSUNGS PA STE, NYE BA'I
SGRUB PA LA

SOGS PA YANG RTOG PAR SBYAR RO, ,DE RNAMS NI GONG DU SMOS PA'I
LHA LNGAR LHAG PA'I LHA DANG DE'I RIG MA LA BYA'O, ,DE NYID GNYIS
SU MED PAR SBYOR BA NI GNYIS PA'O, ,DE'I REG PA LAS BYUNG BA'I
DGA' BA NI GSUM PA'O, ,DE GNYIS KYI SEMS RDO RJE DANG PADMA LAS
BSDUS PA'I

BDE BA NI BZHI PA'O, ,RANG GI SEMS DE SHES PAS SHES BYA'I 'BYUNG
BA ZAD PA'I YE SHES NI LNGA PA'O, ,YAN LAG GSUM PA GSUNGS PA
SANGS RGYAS KUN, ,ZHES PA LA SOGS PA STE, SANGS RGYAS KUN NI RANG
GI SEMS SO, ,DE'I DNGOS ZHI BA NI DE'I BZHON PA'I DBUGS SO, ,'DOD

@287A *, ,PA THAMS CAD NI DNGOS GRUB PO, ,YE SHES LNGA DANG
'BYUNG BA LNGA NI DBUGS TE KHA DOG LNGA DANG, DE'I RANG BZHIN DU
LDAN PA'O, ,DE 'OD KYI GONG BU LTAR RDO RJE LAS PHYUNG NAS SNA
RTZE LA BSGOM STE, KHA DOG LNGA PA RIN PO CHE, ,ZHES PA NI PHYI
NANG GI 'KHOR LO DANG LDAN PA'I NGO

BO STE DES NA PHRA MO'I SBYOR BA GSUNGS SO, ,JI STE GZHAN DU GYUR
CING NYAMS NA SLAR YANG GZUGS GSUNGS PA, RANG SNGAGS ZHES PA LA
SOGS PA STE, DE LAS NYAMS PA'I RNAL 'BYOR PAS PHRA MO'I GTZO BO
RANG GI NGO BO'I YE SHES SEMS DPA'I SNYING LA SA BON BKOD PA'I
THIG LE LA

DBUGS YE SHES KYI 'ONG DU BSGOMS NAS SNGAR GYI RIN PO CHE DE SLAR
YANG GZUNG NGO ZHE'O, ,DES KYANG MTSAN MA 'BYUNG STE DE NAS DBUGS
DE RDO RJE'I LAM NAS PADMA LA SPRO'O, ,CI STE DE LAS KYANG NYAMS
NA DE NI DBANG PO SHIN DU RTUL BAS PHYI ROL LAS KYI PHYAG RGYA
BRTZAL TE, LE'U BDUN PA

LTAR SBYAR NAS YANG DE'I TSUL DU SPROS NAS SO SOR SNANG BA NI
RJES SU DRAN PA'O, ,TING NGE 'DZIN GSUNGS PA THABS DANG ZHES PA
LA SOGS PA STE, YE SHES THAMS CAD LA DBANG THOB PAS DNGOS PO KUN
BSDUS TE GONG BUR RDO RJE LAS BYUNG NAS SHIN TU PHRA BA'I RDUL
LTA BU'I NANG DU LHA'I

GZUGS RNAMS KYI YE SHES SKAD CIG MAS RDZOGS PA GZHAN LA PHAN PA'I
DON DU SPRO BA DANG BSDU BA DAG BYED PA DAM PA'I MTSAN MA THOB PA
NI TING NGE 'DZIN TO, ,DE RNAMS KYI YON TAN GSUNGS PA SO SOR
SPONG BA ZHES PA LA SOGS PA'O, ,DPAL GSANG BA 'DUS PA'I SBYOR BA
YAN LAG

DRUG PA ZHES BYA BA'I 'GREL PA SLOB DPON SANGS RGYAS YE SHES
ZHABS KYI LUGS PAndI TA SMRi TIS MDZAD PA RDZOGS SO,,