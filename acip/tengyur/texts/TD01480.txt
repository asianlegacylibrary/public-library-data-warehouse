@123A #, ,RGYA
GAR SKAD DU, TATTVA GARBHA N'A MA S'A DHA N'Am, BOD SKAD DU, DE
KHO NA'I SNYING PO ZHES BYA BA'I SGRUB PA'I THABS ZHES BYA BA,

DPAL RDO RJE SEMS DPA' LA PHYAG 'TSAL LO, ,PHYOGS RO CHA GCIG
SNANG BA'I BYANG CHUB ZLA BA RDO RJE NOR BU'I MTHAR 'DZIN CING,
,PHYOGS ZHAL DGA' BA RNAM DAG NYI ZLA'I SPYAN DANG NYI MA'I PHYAG
MNGA' NAM MKHA' 'DRA, ,RGYU MA'I MGO DANG RGYU GDUL BLANG CHEN
LPAGS NI RKED MTHAR

@123B PHYIN PA BTZUN MOR BCAS, ,MCHOG DANG BRAL BA'I ZHABS NI
G-YAS BRKYANG GNYIS SBYOR KHRO BO'I TSUL LA PHYAG 'TSAL LO, ,RANG
BYUNG BDE BA RTOGS PA LAS, ,'BYUNG BA MANG PO NYAMS MYONG ZHING,
,RIGS KYI PHYAG RGYA'I SPYOD PA NI, ,BDE BA DANG 'BREL YONGS DAG
BLO, ,

DBUGS LDAN DUR KHROD GNAS SU NI, ,BRTZE BA GZHAN GYIS DBANG BYAS
TE, ,DMAR LA SOGS PA'I RI LU LNGA, ,KHAR BCU GNAS NI SMON LAM
GDON, ,SEMS CAN DON PHYIR BYED PA CHE, ,HE RU KA RA BDAG DRAN PAR
SHOG ,YE SHES GCIG BDAG MNYAM BZHAG PAS,,

BLA MA LA SOGS MCHOD PAR BYA, ,GNOD MDZES SNGAGS SPROS LHA MO YI,
,KHRO MO KHVA GDONG SOGS BRGYAD KYIS, ,BGEGS GTOR NAS NI MI THOD
DU, ,DRON MO'I KHRAG NI GSOL BAR MDZAD, ,TSANGS SOGS LHA DANG
MI'AM CI, ,MKHA' LAS RGYAL BAR GYUR PA DAG ,SA

GZHI 'BAR BA'I MES BSREGS TE, ,THAL BAR GYUR NAS DENGS PAR 'GYUR,
,MGO RDUM GAR BYED DUM SGONG CAN, ,MI BZAD HA HA'I SGRAS 'KHRUGS
SHIG ,RO BSREG DUD PA 'KHYIL PA DANG, ,PHAt SGRA'I DBUGS KYIS
KHYAB GYUR PA, ,MYOS BCAS DAG PA'I GZUGS

KYIS NI, ,SGYU 'PHRUL RGYU PHRENG GIS BRGYAN PA, ,H'Um SPROS RDO
RJE DRA BA YI, ,NANG GI RANG GI SA BON GYI, ,'OD ZER SPROS PAS SA
YI STENG, ,MA LUS SBYANG BA BYAS PA YIS, ,PHUNG PO'I SGRIB PA KUN
RTOG NI, ,LOG PAR SHES 'DRA RANG NYID KYI, ,RNAM PA LHAG MA BLO
YIS LTA, ,MIG YOR

BDAG NYID DGA' BA YIS, ,SGRA TZAM LAS NI NGES 'BYUNG BA'I, ,CHOS
DBYINGS NANG DU CHUD DE BZHIN, ,DANG POR RLUNG SOGS 'GYUR BA'I
MTHAR, ,RI BO CHE STENGS PADMA LAS, ,YIG GSUM LAS MTHA' 'KHOR LO
GSUM, ,BSDOMS NAS SGYU 'PHRUL 'GRUB PAR 'GYUR,,

MA RIG SGO NGA'I SBUBS 'JOMS PA'I, ,CHEM CHEM 'JIGS SU RUNG BA
YI, ,SGRA YI KHAMS GSUM 'KHRUG PA NI, ,ZAD BYED 'GRO DRUG 'JIGS
MDZAD CING, ,MTSAN MO 'JIGS BYED SGO NGA'I CHA, ,GNYIS LA G-YAS
BRKYANG ZHABS KYIS BZHUGS, ,RTAG TU DGA' BA BZHI

@124A *, ,PA YI, ,ZHAL DRUG CHU BO LAS RGYAL BA, ,YAN LAG BCU
GNYIS MTHAR PHYIN 'CHAD, ,GZUGS DANG SA YI PHYAG GIS MTSAN,
,SBYIN PA LA SOGS MTHAR PHYIN PHYIR, ,SKU CHEN PHYAG RGYA DRUG
DANG LDAN, ,MI YI PHRENG BA'I DBANG PO DANG, ,KHAMS GSUM THA

DANG MED PA NYID, ,GNAS NGAN LEN SOGS MA RUNG SA DAG ,BCOM PHYIR
STAG LPAGS NA BZA' BSNAMS, ,ZHAL SPRAD CHOS KYI PHYAG RGYA STE,
,LAS KYI NANG DU SKUL MDZAD CING, ,DAM TSIG SKAD CIG PHAG MO
DANG, ,'KHYUD PAS PHYAG RGYA CHEN POR LDAN, ,YE SHES CHEN

PO SDOM MDZAD PAS, ,RAL PA ZLA BAS MTSAN PA 'CHANG, ,LA LA N'A
SOGS KYIS BRGYAN PA, ,STENG 'OG 'JAL BA'I SPYAN DANG LDAN, ,MTHAR
BCOM NAM MKHA' LDING DANG NI, ,THOD PA YI NI THOD KYIS MTSAN,
,RGYU 'BRAS MNYAM PAR SBYOR BAS NA, ,DBUS MA RIGS

LNGA'I BDAG NYID CAN, ,BYANG CHUB PHYOGS DANG BDUD RTZI'I KHAMS,
,GSANG BA'I GNAS KYI SPYOD YUL NYID, ,MNGON SHES GO CHA DAM PA
YIS, ,SNYING SOGS YAN LAG RNAM DRUG MTSAN, ,RTZE GSUM GRI GUG
DGRA STA SOGS, ,THOD PA KHA tV'Am ZHAGS PA DANG, ,TSANGS MGO RDOR

DRIL GLANG PO YI, ,LPAGS BSNAMS NAM MKHA' DANG 'DRA NI, ,TSIM
DANG CHAD DANG 'JIGS PA DANG, ,SAD DANG YE SHES BZHI 'DZIN PHYIR,
,BDUD BZHI PO NI BKUG PA YI, ,DAG PA'I PHYAG NI RNAM PAR BRGYAN,
,RNAM PA KUN DU RGYA CHE BA, ,SPRO DANG BSDU BAR MDZAD PA'O,,

ZHI GNAS RNAM PAR RTOG MED BDAG ,DAG PA'I BLO NI GCIG PAR 'GRUB,
,PHUNG PO LA SOGS BYIN RLABS PA, ,SEMS RGYUD DGOD PA'I RGYUR
'GYUR BAS, ,RNAM RTOG GZUGS BRNYAN YIN PA'I PHYIR, ,BYA MIN RNAL
'BYOR MTHAR SON PAS, ,YI GE NYI SHU RTZA BZHI YIS, ,MGO

SOGS GNAS RNAMS DGOD BYA ZHING, ,GO CHA CHEN PO DANG LDAN PAS,
,YE SHES PHYAG RGYA RAB TU BSTAN, ,YE SHES SKU LUS SPYI TSUGS SU,
,MKHA' LAS RAB TU 'BAB 'GYUR BA, ,ZHU BA'I YE SHES BDUD RTZIR RO,
,HE RU KA YI RNAM PA NI, ,'BAB PA GANG YIN RGYU MI 'GYUR, ,

@124B BCAS PA'I KHAMS GSUM 'DI KHYAB PA, ,SHIN TU BSIL BA STENG
GI SGO, ,DZ'A LANDHA RA NAS GZHUG BYA, ,GNAS SU RGYU BA'I SBYOR
BAS NI, ,THIM DANG LONGS SPYOD DBANG BYAS PA'I, ,RIM GYIS ZLA BA
MTHAR RGYAS SHING, ,RANG BZHIN DRI MA MED PA'I LUS, ,NGES RGYAS

G-YO BA MED PA DANG, ,GNYIS MED GNYIS SU MED PA DANG, ,LHAN CIG
SKYES DGA' DAM PA'I DNGOS, ,DNGOS DANG DNGOS MED SPYOD DANG BRAL,
,SBRUL PA CHOS DANG LONGS SPYOD DANG, ,BDE CHEN 'KHOR LO RNAM PAR
BRGYAN, ,AA HAm KA RAS BSKYED PA YI, ,YE SHES SRAD

BUS RAB BRGYUS SHING, ,SPRUL PA'I LUS LAS YANG DAG 'BYUNG, ,DAG
PA'I SHEL LTAR DRI MED CING, ,SNGAGS PHRENG BRJOD MED SKAD CIG
DANG, ,LDAN PA'I SBYOR BA BZLAS BRJOD BYA, ,JI SRID 'BAR BAR
'GYUR BA NA, ,SKAD CIG 'JIG RTEN GSUM SREG BYED, ,

MI SHIGS YI GE'I SGO NAS NI, ,BSIL BYED ZHU BA G-YOS 'GYUR BA,
,LAN STONG BDUD RTZI'I RGYUN SUM CU, ,RTZA GNYIS YAN LAG SPROS PA
CHE, ,MA YI MTHA' MA'I MTHAR THUG BZHI, ,GANG BA RGYUN CHEN 'GYUR
BA MED, ,'KHOR LO'I MTHAR THUG G-YO ZHING 'BAB, ,BDE

CHEN NAM MKHA' KHYAB PAR BYED, ,SKRA GROL MTHON POR RAB 'DUG
CING, ,GCER BUR GNAS PA'I SGRUB PA MCHOG ,LUS NI LHO RU MNGON
PHYOGS TE, ,YI GE PHAt SGROGS RKANG PA NI, ,MNAN CING GYEN DU
BLTA BA NAS, ,NAM PHYED GTOR

MA GTANG BAR BYA, ,SUM CU RTZA DRUG RNAM RIG CAN, ,TING 'DZIN
STOBS KYIS DAG BYA'I PHYIR, ,SKAD CIG MA YIS RNAL 'BYOR BDAG
,GNYIS PO THAMS CAD RNAM PAR SPANGS, ,CHO GA'I RNAM PA 'DI YIS
NI, ,MYUR DU DNGOS GRUB 'THOB BYED CING, ,RDO RJE BYANG CHUB MYUR

'DI BYAS, ,KUN MKHYEN YE SHES SNYING PO DANG KHAMS BLO CHEN 'JAM
DPAL DANG 'DRA MKHAS PA RNAMS, ,MI SHES RTZA BA LAS BYUNG RMONGS
PAS MI MTHUN BYAS PA GANG YIN DE BZOD MDZOD, ,RDO RJE MKHA' RGYU
'BYUNG BA MA LUS 'BAR MDZAD CING, ,PAD MCHOG RGYAS DANG RTOG

@125A *, ,PA'I ME TOG RGYAS MDZAD PA, ,NYI MA LTA BUR GZI BRJID
DANG LDAN BRAM ZE MCHOG ,DPAL LDAN BLA MA SHAR PA'I DAM TSIG DRIN
GYIS BSDEBS, ,'DI LAS BDAG GIS DGE BA NI, ,DRI MED BSAGS SGRUB
STER BYED PA, ,THOB DES 'GRO BA MA LUS 'DI, ,

RDZOGS PA'I BYANG CHUB MTHAR BGROD SHOG ,DE KHO NA'I SNYING BO
ZHES BYA BA'I SGRUB THABS, SLOB DPON DAD BYED GO CHAS MDZAD PA
RDZOGS SO,, ,,KHA CHE'I MKHAN PO BI N'A YA KA DANG, LO TZ'A BA
DGE SLONG BLO LDAN SHES RAB KYIS BSGYUR BA'O, ,