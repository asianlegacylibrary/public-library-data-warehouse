@77B #, ,RGYA GAR SKAD DU, SVA AA DHIshthA'A NA KRA MA AU PA DE
SHA KA S'A DHA NA, BOD SKAD DU, RANG BYIN GYIS BRLAB PA'I MAN
NGAG GI SGRUB THABS BDAG GI LHA LA PHYAG 'TSAL LO, ,DNGOS

MIN DNGOS MED MA YIN MKHA' LTAR RO MNYAM RTOGS PAR DKA' BA'I RANG
BZHIN CAN, ,GCIG MIN DU MA MA YIN BDAG DANG GZHAN LA PHUN TSOGS
PHAN PA 'BYUNG BA'I GNAS, ,GNYAS MED BDE CHEN BCOM LDAN HE RU KA
DPAL 'JIGS BYED RGYAL PO 'BAR BA'I SKU, ,THUB PA'I DBANG PO

THUGS RJE RGYAS SHING BAR CHAD MED PAR GZHAN DON RDZOGS MDZAD
RGYAL, ,DANG POR RE ZHIG SGRUB PA POS LHAG PA'I BSAM PA RNAM PAR
DAG PAS, AOm SVA BH'A BA SHUDDHA: SARBBA DHARM'A: SVA BH'A BA
SHUDDHO&HO, ,ZHES BYA BA'I SNGAGS BRJOD PA SNGON DU 'GRO BAS,
GZUNG BAS DER 'DZIN MED PA'I

SEMS KYANG MED DE ZHES CHOS THAMS CAD THOG MA MED PA NAS RANG
BZHIN GYIS RNAM PAR DAG PA'I STONG PA NYID DU YUD TZAM GYIS MNGON
PAR BYA'O, ,DE'I RJES LA CHOS KYI DBYINGS RNAM PAR DAG PA NYID
KYI NGANG LAS, SKAD CIG GIS BCOM LDAN 'DAS THUGS KA'I CHU SKYES
DANG NYI MA BZHUGS

@78A *, ,PA'I H'Um GIS DE NYID KHA DOG SNGON PO, ,RDO RJE SEMS
DPA'I RANG BZHIN 'OD ZER DPAG TU MED PA 'PHRO BA CAN DANG LDAN PA
RTEN DANG BRTEN PA'I TSUL DU RNAM PA THAMS CAD RDZOGS PAR BLTA
BAR BYA STE, RIN PO CHE SNA BZHI LAS GRUB PA'I RI'I RGYAL PO RI
RAB ZUR BZHI BA'I STENG

DU, SNA TSOGS PADMA'I LTE BA DANG ZE 'BRUR LDAN PA'I DBUS SU NYI
MA'I DKYIL 'KHOR LA GNAS PA'I BCOM LDAN 'DAS RJE BTZUN DPAL HE RU
KA SKU MDOG ZAR MA'I ME TOG SAR PA LTA BU ZHAL GCIG PA, SPYAN
GSUM PA, SHES RAB LA 'KHYUD PA'I PHYAG GNYIS KYIS RDO RJE DANG
DRIL BU

BSNAMS PA, G-YAS BRKYANG BA 'JIGS BYED CHEN PO DANG DUS MTSAN
MNAN PA, MCHE BA GTZIGS SHING ZHAL RNAM PAR 'GYUR BA, RAL PA'I
COD PAN DANG, SPYI GTZUG NOR BUS BRGYAN PA, SNA TSOGS RDO RJE
DANG ZLA BA PHYED PA DBU LA 'DZIN PA MI BSKYOD PA'I DBU RGYAN,
SUM

KHUGS SU 'KHYOG CING DGYES PA'I CHA BYAD CAN GYI DAR DPYANG DANG
COD PAN GYIS MDZES PAR BYAS PA, THOD PA'I PHRENG BA CAN SGEG PA
LA SOGS PA GAR GYI NYAMS DGU DANG LDAN PA, STAG GI PAGS PA'I NA
BZA' 'DZIN PA'I MCHOG ,MI MGO RLON PA'I DO SHAL GYIS SKU LA
BRGYAN

BA, DRI MA MED PA'I 'OD KYI PHRENG BA CAN PHYAG RGYA DRUG DANG
LDAN PA'O, ,DE'I MDUN DU BCOM LDAN 'DAS MA RDO RJE RNAL 'BYOR MA,
SKU MDOG DMAR MO GZHON ZHING MDZES MA LANG TSO DANG LDAN PA, ZHAL
GCIG MA, SPYAN GSUM MA, PHYAG G-YAS PA RDO RJE DANG BCAS PA'I
SDIGS

MDZUB KYIS GDUG PA CAN THAMS CAD LA BSDIGS PA, PHYAG G-YON PA YAB
LA 'KHYUD PAS BDUD LA SOGS PA'I KHRAG GIS BKANG BA'I THOD PA
'DZIN PA, DPRAL BA'I MTSAMS SU THOD PA LNGAS BRGYAN PA, DBU SKRA
NAG PO'I TSOGS GROL BA, NAM MKHA'I NA BZA' BSNAMS PA

PHYAG RGYA LNGA DANG LDAN MA, MI MGO SKAM PO'I PHRENG BA CAN,
G-YAS KYIS BYIN PA LA 'KHYUD LA, G-YON BRKYANG MA BDE BA CHEN
PO'I BDAG NYID CAN, DE LTA BU DANG LDAN PA SNYOMS PAR ZHUGS PA'I
DGA' BAS BRGYAN PA'I BCOM LDAN 'DAS BSKAL PA'I ME LTAR 'BAR BA'I
GZI BRJID

@78B CHEN PO DANG LDAN PA'I BDAG NYID BSGOM PAR BYA'O, ,DE DAG NI
BCOM LDAN 'DAS SHES RAB DANG BCAS PA'I SKU RNAM PAR DAG PA'O, ,DE
LAS SKYO BAR GYUR NA, AOm HR'I: HA HA H'Um H'Um PHAt, CES BYA BA'I
SNGAGS BRJOD BAR BYA'O, ,DE NI DBANG PO THA MA'I DMIGS PA BYA'O,
,DA NI DBANG PO

'BRING GI TING NGE 'DZIN 'OD GSAL DU 'JUG PA DANG LDAN PA BRJOD
PAR BYA STE, DE YANG RANG GI THUGS KA NA GNAS PA'I H'Um, DE BZHIN
GSHEGS PA THAMS CAD KYI BDAG NYID CAN DE'I SNANG BAS BRTAN PA
DANG G-YO BA'I RANG BZHIN CAN GYI KHAMS MTHA' DAG 'OD KYI RANG
BZHIN DU BYAS PA'I

RJES SU GZHIG PA'I RIM BAS ME LONG LA DBUGS BZHIN DU, RIM PA JI
LTA BA BZHIN N'A DA'I BAR BSDUS SHING THIM NAS, DE YANG RIM GYIS
PHRA BAR GYUR TE, RDO RJE SEMS DPA'I RANG BZHIN, CHOS SKU 'OD
GSAL BA'I NGO BO, ,DBYER MED PAR BZHUGS PA LA BLTA BAR BYA'O, ,

SLAR YANG GDUL BYA'I BSOD NAMS DANG, RANG GI SMON LAM GYI SHUGS
KYIS ZUNG 'JUG LONGS SPYOD RDZOGS PA'I SKU'I NGO BOR BZHENGS TE,
DE LAS SPRUL PA DPAG TU MED PA 'PHROS NAS, SEMS CAN GYI KHAMS
MTHA' DAG GI DON BYED PAR BYA'O, ,RIL POR 'DZIN BA NI RNAM GRANGS

GZHAN NO, ,GZHAN YANG, DBANG PO RAB MCHOG TU GYUR PAS, ,ZUNG 'JUG
LONGS SPYOD RDZOGS PA'I SKU, ,STONG PA'I NGO BO BDE BA CHE, ,JI
LTAR SNANG BZHIN BDEN SPANGS PA, ,ME LONG NANG GI GZUGS BRNYAN
BZHIN, ,GZUNG DANG 'DZIN PA MED 'GYUR ZHING, ,DMIGS PA

THAMS CAD RNAM SPANGS TE, ,STONG DANG MI STONG LAS 'DAS PA, ,DE
NI BDUD DANG NYON MONGS TSOGS, ,'JIGS MDZAD BDE BAR GSHEGS PA'I
'KHOR, ,'BAR BA'I PHRENG BA 'KHRIGS SHING DRAG ,HE RU KAR GRAGS
CHEN POR BZHENGS, ,BLA MA'I DRIN THOB SGOM PHYIR DGA', ,SHUGS
KYIS YE

SHES RAB SNANG BAS, ,PHYOGS BCUR GSAL BAR BYED BAR SHOG ,RANG
BYIN GYIS BRLAB PA'I RIM PA'I MAN NGAG GI SGRUB THABS RNAL 'BYOR
GYI DBANG PHYUG CHEN PO KU M'A RA SHR'I DPAL NA LENDRA'I GTZUG
LAG KHANG DU SAm SKRi TA'I SKAD DU MDZAD PA RDZOGS SO,, ,,