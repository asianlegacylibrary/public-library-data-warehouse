@178A #, ,RGYA GAR SKAD DU, BHA GA W'Am
MANYDZU SHR'I GHO shA SYA KRO DHA YA M'ANTA KA HO MA BI DHI:,

BOD SKAD DU, BCOM LDAN 'DAS 'JAM DPAL DBYANGS KYI KHRO BO GSHIN
RJE GSHED PO'I SBYIN SREG GI CHO GA ,BYANG CHUB SEMS DPAL 'JAM
DPAL DBYANGS LA PHYAG 'TSAL LO, ,DE LA DU MA DANG RDZAS SO SOR
BYA BA NI SPYIR GSAL LO, ,DE LA ZHI BA LA NI THAB KHUNG ZLUM PO
RGYAR KHRU GANG LA ZABS SU DE'I

PHYED PAR BYAS TE, DKAR POR BSGYUR RO, ,RGYAS PA LA DE'I NYIS
'GYUR DU BYA STE, DBYIBS GRU BZHI SER POR BYA'O, ,DE GNYIS KYI MU
RAN YANG ZHI BA LA SOR BZHI'I 'PHANG LA RGYAS PA LA NYIS 'GYUR
RO, ,DBANG DANG DRAG PO'I SOR BCU'I RGYA DANG LNGA'I ZABS SU
BYA'O, ,KHA KHYER DANG MU RAN NI 'PHANG

DU SOR GSUM DU MTSUNGS SO, ,KHA DOG DMAR NAG DANG SNGON PO LA
DBYIBS NI ZLA BA PHYED PA DANG, GRU GSUM YIN NO, ,THAMS CAD KYI
NANG DU PADMA 'DAB MA BRGYAD BA LTE BSER POR BYA'O, ,LTE BAR YI
DAGS 'DZIN PA DANG, ,'DAB MA DMAR PO LA MTSAMS KYI BZHIR BE CON
NO, ,KHA KHYER LA ZHI

BA LA 'KHOR LO, ,RGYAS PA LA NI RIN CHEN, DBANG LA PADMA 'DAB
RGYAS, DRAG PO LA RTZE GSUM MO, ,MU RAN LA YI DAGS PHRENG BAR
MTSUNGS SO, ,DE'I PHYI ROL GRU BZHI SGO BZHIR, YI DAGS SO SO BAR
SBREL TE, DKYIL 'KHOR GYI LAS BZHIN NO, ,THAB KHUNG BRTZEGS NAS
NANG KU SHA

RTZE MO YANG PHYOGS SO SO BAR BSTAN LA BUD SHING SO SO BAS BRIS
PA'I DBYIBS BZHIN BRTZIG GO, ,DE NAS RDZAS SO SO BA YANG G-YAS SU
GZHAG PAR BYA, ,MCHOD PA SO SO G-YON DU GZHAG ,MDUN DU MAR SO SO
BA DANG, YON CHU DANG GZAR BU RNAM GZHAG GO, ,DE NAS SNGAGS PAS
GOS

SO SO BA GON TE, ,RGYAN YANG DE BZHIN NO, ,STAN SO SO BA LA KHA
YANG ZHI BA SHAR, RGYAS PA LHO, ,DBANG NUB, DRAG PO BYANG DU
BLTAS TE, SGRUB THABS KYI GZHUNG LA 'JUG PAR BYA'O, ,BSTOD PA YAN
CHAD RDZOGS PA DANG, LHA GTANG BA'I CHO GA BYA STE, LAS DANG
MTHUN PA'I ME BUS LA SPAR

@178B TE, RGYUN GYI ME'AM RGYU LAS BRTAG ,DNGUL PHOR RGYU YI SNOD
KYIS BLA, ,GSER SNOD DGE ZHING BKRA SHIS PAR, ,RGYAL RIGS ME'AM
RGYU LAS BRTAG ,RJE'U RIGS SMAD 'TSONG RGYU LAS BRTAG ,ZANGS SOGS
DBANG LA BLANG BAR BYA, ,GDOL BA'I ME'AM DUR KHROD ME, ,LCAGS
DANG

THOD PAR BLANG BAR BYA, ,BDUD RTZI 'KHYIL PA'I BSANG BA DANG, ,YI
DAGS BKOD NAS MTSON CHAS BSRUNGS, ,DKAR PO LO MA'I SHING BZANG
LA, ,MTHO GANG TSAD DU MNYAM BYAS PA'I, ,YAM SREG SHING DES ZHI
BA SPAR, ,AU DU MA B'A RA BYANG CHUB SHING, ,NYIS 'GYUR GYIS NI

RGYAS PAR SPAR, ,MYA NGAN MED STZOGS SENG LDENG BZANG, ,SOR GSUM
TSAD DU DBANG DRAG MTSUNGS, ,DRAG PO DUR KHROD TSER MA YI, ,YA MA
SREG SHING BU MAR SPAR BYA, ,DE YANG RLUNG RING PHYOGS BLTAS TE,
AOm BA YA BE, SA MA YA STVAm, RAm DZVA LA RAm ZHES RLUNG YAB DANG
LDAN PAR BYA'O, ,

DE NAS ME DE BSANGS LA, BDAG DAM TSIG SEMS DPA'I SKUR BSKYED PA
'JIG RTEN PA NYID DU BYA'O, ,DE NAS ME'I DBUS SU PAm LAS PADMA
'DAB MA BRGYAD PA GE SAR LA NYI MA, DBANG DRAG LA ZLA BA, ZHI
RGYAS LA NYI MAR BSAM MO, ,DE NAS MI 'JIGS PA'I PHYAG RGYAL MTHE
BONG GIS SRIN

LAG LA MNAN TE, AE HYE HI MA H'A BH'U TA DE BA Ri shI TA, AAGNA
YE B'A BA KA ,A'A GA TZTSA A'A GA TZTSA, ZHES PAS MDUN GYI NAM
MKHA' LA BYON PAR BSAM MO, ,DE NAS BSANG GTOR, AOm H'Um DZI NA
DZIG ,ZHES GTOR RO, ,ZHAL BSIL BA, AA GNA YE, P'A PA KA MA H'A
PRA TE DZA SV'A H'A, DE NAS GDAN

DBUL TE, AAGNA YE MA H'A TE DZA, SARBBA K'A MA S'A DHA NA, SA TVA
AARTHA A'A DI TI YE SV'A H'A, ME TOG THAB TU GTOR TE GDAN BSHAMS
PA LA BZHUGS BAR BRTAG GO, ,DE NAS MAR LA GZAR BU LAN BDUN NAM
GSUM DU DBUL LO, ,NA MA SSA MANTA BUDDHA AA G+NA YE P'A PA KA RAm
RAm SV'A H'A, DE BZHIN

DU RGYAS PA LA NI MA HE NA TRA ZHES SBYAR RO, ,DBANG LA NI MA MA
RA ZHES SBYAR RO, ,DRAG PO LA NI KRO DHA NI ZHES SBYAR RO, ,DE
LTAR ME 'BAR BA'I DGANG BLUGS PHUL TE, ME 'BAR BA DANG KU SHA
DGRAM STE, ZHI BA LA SHAR NAS, RGYAS PA LA LHO NAS, DBANG LA NUB
NAS, DRAG PO LA BYANG NAS DGRAM PAR BYA'O, ,ZHI RGYAS RTZA BA
DANG BCAS TE BYAS,

@179A *, ,DBANG DRAG PHYED MAR GTUB PA'I RTZE MOS BSKOR RO, ,AOm
AI ME KA SHA ,SHU PA DIB BYA, PU TA PRA MA H'A, PA PING TRI NA,
RATNA TR'A YA, RA TA HI TI NI, PRA DHI PI DZI DANG, GAR PA BHA
GAR PA BHA BANDU SV'A H'A, DE NAS PHUR PA BZHI YANG SGO BZHIR
GZUGS, ,MDA' BZHI YANG GRA BZHIR

BTZUGS LA, TSON SKUD BRE ZHING BDUD RTZI 'KHYIL PA'I SNGAGS BRJOD
DO, ,DES NI BGEGS THAMS CAD BCINGS PAR 'GYUR RO, ,DE NAS MCHOD PA
SO SO BA DBUL BAR BYA'O, ,DE NAS SNGAR YAM SREG SHING GI TSAD GYI
RIGS KYI YAM SHING DBUL LO, ,ZHI BA LA MAR DKAR PO, ,RGYAS PA LA
MAR

SER PO, ,DBANG LA SHING MAR, DRAG PO LA MI TSIL BZHU BA'AM TSA
BA'I MAR RO, ,DE NAS TIL DANG, YUNGS KAR DANG, DE NAS ZHO DANG,
'BRAS CHAN DANG, DE NAS KU SHA, DE NAS D'U RA BA, DE NAS NAS, DE
NAS GRO, DE NAS 'BRU, DE NAS SRAN MA, 'BRAS MA GRUGS PA, DE NAS
STAR GA

DANG, SNYING ZHO SHA DANG, GLA GOR ZHO SHA DANG, SHING THOG LA
SOGS PA RNAMS DANG, SNGAGS GCIG GAM SO SO YANG RUNG STE 'BUL LO,
,DE LA GCIG NI, AOm AAGNA YE P'A PAm SH'ANTIm KU RU SV'A H'A,
PUshtIm KU RU AOm, ,BA SHAm KU RU BAm, M'A RA YA H'Um PHAt, SO SO
BA, BADZRA YA DZ'A YA

SV'A H'A, YAM SHING, AOm AA GNI SV'A H'A, MAR RO, SARBA P'A PAm
DA HA NA BADZR'A YA SV'A H'A, TIL DANG NYUNGS KAR, SARBBA SAm PA
DE SV'A H'A, ZHO DANG ZAN, AA PRA TI HA TA BADZR'A AA SV'A H'A,
KU SHA, BADZRA A'A YU shE SV'A H'A, D'UR BA'I'O, ,MA H'A BE G'A
YA SV'A H'A, NAS SO, ,BADZRA GHASMA R'A YA SV'A H'A, GRO, BADZRA
BI DZ'A YA SV'A H'A,

'BRU DAG GO, ,MA H'A BA L'A YA SV'A H'A, SRAN MA'O, ,BADZRA
PUsht'A YA SV'A H'A, 'BRAS MA GRUGS PA'O, ,MA H'A SHRI PA YA BA
YE SV'A H'A, STAR GA DANG, GLA GOR ZHO SHA DANG, DZA' TI PHA LA
DANG, SHING THOG BTOGS TE ZHAL NYID DU DBUL TE, DANG POR AOm DANG
THA MAR SV'A H'A BZHAG STE MCHOD,

DE NAS MAR RO, ,DE NAS 'BAR BA'I RANG BZHIN DU GYUR PAR BSGOM MO,
,'JIG RTEN PA'I ME LHA MCHOD PA'I RIM PA DANG PO'O, ,PHYOGS
SKYONG LA MCHOD NA YANG DE'I SNYING GAR RDZOGS PAR BKOD LA BSANG
GTOR DANG, ZHAL BSIL BYAS TE, DE NAS MCHOD PA LNGAS MCHOD DE, DE
NAS

@179B YAM SHING NAS MAR DANG RIM PA BZHIN MCHOD DO, ,THA MAR MAR
GYIS MCHOD DE, AINDRA YE LA SOGS PAS MCHOD DO, ,DE NAS THAB
BSANGS LA, BE CON GYIS G-YAB CING, NA MO BUDDHA BHYA:, NA MO
DHARMA BHYA:, SAm GHE BHYA:, AOm KRO DHA BI RA BI RA SA MA YE,
A'A GAD DZA A'A GAD DZA, AOm A'A: H'Um AI DAm PRE TO A'A

SA NAm KRI PRA PRE TODKA TE NI SV'A H'A, AOm A'A: H'Um ZHES SKU
BSANG NGO, ,AOm AEE KA BI YA M'ANTA KA BI SA RA SV'A H'A, ZHABS
BSIL LO, ,NA MASSARBBA TA TH'A GA TE BHYA: PRE TA MU KA KHA DA
KHA DA SV'A H'A, GDAN PHUL LA THAB TU BZHUGS SU GSOL LO, ,DE NAS
MAR GYI DGANG BLUGS DBUL LO, ,DE NAS MCHOD

PA LNGA DBUL LO, ,DE NAS YAM SHING, DE NAS MAR, DE BZHIN DU SHING
THOG YAN CHAD DBUL LO, ,AOm AA KRO TE KA YA M'ANTA KA HA NA MA
THA BHANYDZA H'Um PHAt, AOm SH'ANTIm KU RU AOm, ,ZHI BA'O, ,SV'A
H'A PUshtIm KU RU SV'A H'A, RGYAS PA'O, ,HO BA SHAm KU RU HO,
,DBANG NGO, ,PHAt M'A RA YA PHAt,

DRAG PO'O, ,SNGAGS DE GCIG PUS DBUL LO, ,SNGAGS RANG GI SO SO BA
YANG RUNG NGO, ,THA MAR YANG MAR GYI DGANG BLUGS DBUL LO, ,DE NAS
MCHOD PA LNGA DANG BSTOD PA BYA STE, DNGOS GRUB GSOL LA GSHEGS SU
GSOL TE, BSANG GTOR DANG, ZHABS BSIL TE, GATZTSA ZHES

BTANG NGO, ,DE NAS YANG 'JIG RTEN PA'I SNGON BZHIN DU BSAMS LA
SNGON BZHIN RDZAS LHAG MCHOD DO, ,THA MAR MAR GYI DGANG BLUGS LA
LAS BSKUL ZHING LAN MANG DU DBUL LO, ,DE NAS MCHOD PA LNGAS MCHOD
DO, ,BSTOD PA YANG BRJOD LA DE NAS 'DOD PA'I DON LA GSOL BA BTAB
NAS BSANG

GTOR BYAS NAS ZHAL BSIL LA, GSHEGS SU GSOL LO, ,DE NAS RDZAS
BSDU'O, ,TSE BSRING BAR 'DOD NA, RGYAS PA'I THAB KHUNG DU D'UR
BA'I SNGAGS KYIS D'UR BA'I MAR LA BSNYUG CING LAN GRANGS MANG DU
SBYIN SREG BYA'O, ,'BRUL 'PHEL BAR 'DOD NA 'BRU'I SBYIN SREG
BYA'O, ,DE

LA SOGS PA RTOG PA DGU PA NAS 'BYUNG BA'I TSUL DU GANG 'DOD PA'I
SBYIN SREG RDZAS GANG SHIS PAS BYA'O, ,DE LA GSAD PAR 'DOD PA'I
SBYIN SREG NI BSGRUB PAR BYA BA'I RJES DANG, DRI MA DANG, DUR
KHROD GYI SOL BA LA GZUGS BYAS TE SNYING GAR MING RUS BCUG NAS
SGRUB THABS KYI MJUG TU

@180A *, ,DGRA BO BKUG LA LING GA LA GZHUG PA DANG, PHUR PAS GDAB
PA DANG, GTUBS TE TSER MA DANG, TSA BAS RJES SU BSREL LA, YUNGS
MAR GYIS KYANG BSGOS NAS YAM SHING DANG, MAR GYI STENG LA BSREG
GO, ,BSKRAD PAR 'DOD NA BYA ROG GI SHES BYA'O, ,

DBYE BAR 'DOD NA BYA ROG DANG, 'UG PA'I SGROS BYA'O, ,DE LA
STZOGS PA LAS DANG SBYAR RO, ,SDIG PA SBYANG BAR 'DOD NA, TIL
'BA' ZHIG GIS BYA'O, ,DE LA SOGS PA SPYIR SHES PAR BYA'O, ,ZHI BA
LA DAM TSIG DANG YE SHES KYI ME LHA DKAR PO'O, ,RGYAS PA LA SER
PO, ,DBANG LA

DMAR PO, ,DRAG PO LA SNGON POR BSGOM MO, ,MCHOD RDZAS DANG,
SNGAGS KYI 'OD ZER DANG, KHA DOG SO SO LA'O, ,BSAM PA YANG ZHI BA
NI BYAMS PA'O, ,RGYAS PA NI RGYAS PAR BYA BA'I SEMS SAM, MTHON
PO'I RNAM PAS 'JUG PA'O, ,DBANG LA NI DGA' CHAGS SAM ZHEN

PAS 'JUG PA'O, ,DRAG PO LA NI MA RANGS PA DANG, YID SKYO BA DANG
KHRO SEMS SO, ,LAS NI ZHI BA LA NI 'OD ZER DKAR PO 'PHROS PAS DE
DAG GIS GANG LA BYA BA'I NAD DANG, SDUG BSNGAL LA STZOGS PA
DRANGS SHING BSDUS NAS RGYA MTSO CHEN POR DOR BAR BSAM MO, ,RGYAS
PA LA 'OD ZER

SER PO 'PHRO BA DE DAG GANG GI LUS LA ZHUGS PA DE NYID KYIS DPAL
LA SOGS PA DE DAG RGYAS PAR BSAM MO, ,DBANG LA 'OD ZER DE DAG
DMAR POR 'PHROS TE GANG DBANG DU BYA BA'I LUS SEMS KYI RGYUD
BKANG ZHING NYAMS SHING MYOS PA DE DAG DRANGS NAS RKANG PA'I
DRUNG DU LTUNG STE SKYABS

SU DONG BAR BSAM MO, ,DRAG PO LA 'OD ZER SNGO NAG DUG HA LA HA LA
LTAR MKHREGS SHING DNGOS PO SHIN TU SRA BA DAG KYANG REG PA TZAM
GYIS THAL BA'I MTHAR BYED PA 'PHROS NAS, GANG LA BYA BA LA KHYAB
PAR GYUR TE, SKAD CIG TZAM GYIS THUL GYIS BSREGS TE THAL BAR GYUR
PAR BSAM MO, ,YON

CHU YANG ZHI BA LA 'O MA'I NANG DU MNGAR GSUM DANG ME TOG DKAR
PO'O, ,DBANG LA CHANG NGO, ,DRAG PO LA CHANG DANG SKYUR BA'I KHU
BA DANG TSA BA RNAM PAR SBYAR BAR BYA'O, ,BSANG GTOR NI CHU
GTZANG MA DANG, YUNGS KAR DANG, DRI BZANG POR SBYAR LA ME TOG SO
SO BA'I KHA DOG BCUG PAS BYA'O, ,ME'I

@180B KHA DOG GI YI GE DGOD PA YANG RAm DKAR PO DANG, SER PO
DANG, DMAR PO DANG, SNGON PO'O, ,DGANG GZAR BLUGS GZAR LA YANG
CHOS KYI YI GE 'BRU, AOm SV'A A'A: H'Um RNAMS KHA DOG SO SOR DGOD
DO, ,RGYU YANG SO SO LA BYA'O, ,ME LHA'I RTZA BA'I LHA'I SKU NI
DMAR SER RO, ,ZHI BA'I DUS SU

P'A PAm KA DKAR PO ZHAL GCIG PHYAG BZHI PA, G-YAS DANG PO DBYUG
THO, ,GNYIS PA MI 'JIGS PA'I PHYAG RGYA, G-YON DANG PO PHRENG BA,
GNYIS PA RIL BA'AM, GUN DHE'O, ,RGYAS PA LA SER PO PHYAG GNYIS NI
SNGA MA BZHIN NO, ,DBANG LA 'DOD PA'I ME TOG DMAR PO ZHES BYA BA
G-YAS DANG PO NA

LCAGS KYU GNYIS PA NA ZHAGS PA'O, ,BSAD PA LA RLUNG ZHES BYA BA
SNGON PO, ,G-YAS PA NA BE CON, GNYIS PA NA ME THAB, DAM TSIG GI
ME LHA NYID DE LTAR BSKYED DO, ,'JIG RTEN LAS 'DAS PA'I SKABS SU
KHRO BO YA M'A NTA KA DE NYID ZHI BA LA DKAR PO, ,PHYAG DANG PO
GNYIS BUM PA DKAR

PO NAS BDUD RTZI'I CHU RGYUN DKAR PO GTONG BA'O, ,RGYAS PA LA BUM
PA SER PO NAS CHU RGYUN SER PO, ,DBANG LA DANG PO SKYO ZHAGS,
DRAG PO LA RTZAL BA NYID BZHIN DU SHES PAR BYA'O, ,YAM SHING DANG
SREG SHING YANG RGYU DANG TSAD GCIG PAR BYA'O, ,DE NI CHO GA SNGA
MA'I THUN DU BSTAN

PA'O, ,'JAM PA'I DBYANGS KYI SBRUL PA YI, ,KHRO BO GTZO BO DE KHO
NA, ,YI DAGS PHAL CHEN DKYIL 'KHOR DU, ,RIG PA'I BRTUL ZHUGS
SPYOD BYIN NAS, ,GTZANG BA'I GNAS SU NYER 'DUG NAS, ,DANG PO'I
BSNYEN PA BRTZAM PAR BYA, ,THUN BZHI'I DUS SU BZLAS PA DANG,
,MCHOD

PA'I CHO GA DAG BYAS SHING, ,BYANG CHUB SEMS DANG LDAN PA YIS,
,'BUM DRUG TSAD DU BZLAS PA BYA, ,DE NAS BU DON CHO GA YIS, ,SKU
GZUGS LEGS PAR BSGRUBS NAS KYANG, ,RAB TU GNAS PA'I LAS BYAS NAS,
,DE YI SPYAN SNGAR SUM 'BUM BZLAS, ,DE NAS SMYUNG DANG LDAN PA
YIS,,

RI YI RTZE MOR 'BUM GCIG BZLAS, ,DNGOS GRUB 'BRING GI BSNYEN PAR
BSHAD, ,RGYAL SRID LA SOGS DNGOS GRUB 'BRING, ,DE NAS SNGAGS PAS
NAGS TSAL SONG, ,RI KHAR GNAS RNYED SNYOMS 'JUG SPYOD, ,SENG
LDENG DBYUG PA 'DOM GANG TZAM, ,'PHAN MED PA NI RTAG TU BCANG, ,

@181A *, ,RKANG PAS BGROD DKA' BGROD PA DANG, ,RGYAL PO LA SOGS
PHYAG MI BYED, ,KHRO BO'I RNAL 'BYOR NGA RGYAL CHES, ,'JIGS GNAS
MA LUS 'CHI BA RNAMS, ,MI SMRA MI 'DRI 'JIGS MA SPYOD, ,SNGAGS
KYI DON NI BCU BDUN PO, ,LHA DANG MI PHYED RTAG BZLAS PA, ,THUN

BZHIR SNGON BZHIN MCHOD PA DANG, ,BSNYEN PA'I TSUL DU BZLAS BRJOD
BYA'O, ,DNGOS GRUB MCHOG RNAMS THOB 'DOD NA, ,SNGAGS PAS DE LTAR
BRTUL ZHUGS SPYOD, ,BYANG CHUB SEMS DANG RAB LDAN PAS, ,GTZANG
SBRA SMYUNG BA DBANG PO BSDAMS, ,BRTAGS PA'I ZAS LA ROL BYA'O, ,

SNGAGS PA BRTUL ZHUGS MI 'DOD NA, ,THOG MAR SKU GZUGS CHO GA BYA,
,SPYAN DBYE CHO GA BYAS PA LA, ,BRGYAD 'BUM CHO GA BZLAS PAR BYA,
,DNGOS GRUB PHRAN TSEGS LAS DAG NI, ,DUG LA STZOGS PA BZHI STZOGS
BSGRUB, ,'DI NI DNGOS GRUB RNAM PA GSUM, ,BSGRUB PA'I CHO GA GSUM

DU BSTAN, ,MKHAS PAS BYANG CHUB SEMS BRTEN CING, ,SNYING RJE
GZHAN DON SPYOD PA DANG, ,KHRO BO'I CHE BA YANGS PA DAG ,DNGOS
GRUB RNAM GSUM THOGS MED PA, ,BRTUL ZHUGS LA STZOGS MED PAR
'GRUB, ,BCOM LDAN 'DAS KHRO BO CHEN PO RNAM PAR RGYAL PA'I SBYIN
SREG GI CHO

GA'I RIM PA DANG, DNGOS GRUB KYI TSUL NGAS PAR BSTAN PA ZHES BYA
BA, SLOB DPON DON YOD ZHABS KYIS MDZAD PA RDZOGS SO,, ,,SBYIN
SREG GI MCHOD PA LA 'DI SKAD DO, ,DAD PA DANG NI DAM TSIG GIS,
,TSUR GSHEGS TSUR GSHEGS DKON MCHOG GSUM, ,GSHIN RJE

GSHED DANG BE TA LI, ,GSHIN RJE'I LHA TSOGS 'KHOR DANG BCAS,
,BYANG CHUB SEMS DANG MNYAM SBYOR BA'I, ,DUG GSUM SREG RDZAS
MCHOD PAR BZHES, ,BDAG GIS LHAG PA'I BSAM PA RNAMS, ,DUS 'DIR
GRUB PAR MDZAD DU GSOL, ,MI LA SOGS PA'I BDUD

BGEGS DANG, ,ZHE SDANG BYED PA GANG YANG RUNG, ,'PHRAL DU MOD LA
BSGRAL BA DANG, ,DBANG PO YAN LAG DE BDAG LA, ,JI LTAR DRAG RDAL
STANGS TSUL GYIS, ,BCOL BA'I LAS RNAMS GRUB PAR MDZOD, ,SBYIN
SREG GONG MA DANG CHO GA MI GCIG BRIS PA TZAM, ,H'Um THUGS

@181B RJE DBANG GI DKYIL 'KHOR DU, ,SHES RAB 'BAR BA'I ME BYUNG
BAS, ,ZHES PA LA SOGS BRJOD LA BTANG, ,ME 'BAR BA DANG 'DI YANG
BTANG, ,H'Um 'BAR BA CHEN PO DUR KHROD ME, ,RAB TU SMUG CING DUR
KHROD 'PHRO, ,'JIGS BYED CHEN PO KHRO BO'I ME, ,GDUG PA'I SNYING
LA 'BAR BAR

MDZOD, ,SKYE SHI SDUG BSNGAL RTZA BA CHOD, ,CES BYA'O, ,GONG MA
DANG DGONGS PA MI GCIG PA CUNG ZAD BRIS PA'O,,