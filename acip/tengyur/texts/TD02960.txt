@43A *, ,DPAL RDO RJE RNAM PAR 'JOMS PHA LA PHYAG 'TSAL LO, ,GZHAN
GYIS BSHIG PAR DKA' BA'I RIG SNGAGS KYI LAS 'GRUB PAR 'DOD NA,
SGRUB PA PO DAM TSIG DANG LDAN PAS GNAS

@43B KHANG YID DANG MTHUN PAR MAndAL SNGON PO KHRU DO'I TSAD DANG
LDAN PAR BYA STE ME TOG DMAR PO DANG SNGON PO RAB TU YID DU 'ONG
BA'I TSOM BU LNGA'AM, BDUN NAM BCU GCIG BKRAM LA BLA MA DANG YI
DAM MDUN GYI BAR SNANG LA SPYAN DRANGS TE, PHYI NANG GI MCHOD PA
RDZOGS PAR PHUL TE 'DOD PA'I DON

LA GSOL PA GDAB PAR BYA'O, ,DE NAS SGRUB PA POS GOS DMAR PO DRI
MA MED PA BGOS TE, KHRUS BYAS LA SDIG PA MA LUS PAR BSHAGS PAR
BYA'O, ,SEMS BSKYED PA DANG BSRUNG BA DANG TSAD MED PA BSGOM PAR
MOS PA BYAS LA, STONG PA NYID DANG GZHAL YAS KHANG BSGOM PA RNAMS

BYA STE, KHRO BO'I RGYAL PO RTA MGRIN SKU MDOG DMAR PO ZHAL DMAR
PO ZHAL GCIG PHYAG BZHI PA RTA MGO LJANG GU'I STENG NA RDO RJE
RNAM PAR 'JOMS PAS DBU BRGYAN PA, PADMA DANG BE CON DANG LCAGS
KYU DANG SDIGS MDZUB LA SBYAR BA'O, ,DE LA YE SHES SEMS DPA'
SPYAN DRANGS TE, DBANG BSKUR BA

LA SOGS TE DE'I RJES LA BDAG NYID KYI LUS KYANG PADMA'I SDONG PO
ZE 'BRU LEGS PAR BRGYAN PA'I STENG DU, BDAG GI LUS RDO RJE CHEN
POR RANG BYUNG BA GCIG TU DMIGS PA BYAS LA, PHA ROL GYI GNOD PA
GANG GIS KYANG BSHIG PAR DKA' BA BSGOM PAR BYA'O, ,DE NAS DE NYID
LAS 'OD 'PHROS

PAS 'PHAGS PA MCHOD PA DANG, SEMS CAN GYI DON BYA BA LA SOGS PA
BYAS LA, 'OD ZER DE DAG RDO RJE NYID LA THIM PAS SGRUB PA PO'I
LUS NGAG LA PHA ROL GYI GNOD PA'I TSOGS GANG GIS KYANG MI SHIGS
PAR BSGOM MO, ,DE NAS RDO RJE DE NYID LAS RANG SGRA CHEN PO 'DI
DAG RNAMS RANG BZHIN

GYIS 'BYUNG PAR MOS PAR BYA ZHING YID KYIS SNGAGS 'DI NYID LA NYI
MA RE LA SUM BRGYA BZLAS TE MAndAL RE DBUL BAR BYA'O, ,AOm SPHO
tA BADZRA BADZRA, MA tA BADZRA H'Um H'Um PHAt PHAt SV'A H'A ZHES
SNGAGS BRJOD PA LA MAndAL RE DBUL BAR BYA'O, ,DE LTAR ZLA BA GCIG
LA DUS GSUM GYI NYI MA RE RE DE LTAR CHO GA

RDZOGS PAR BYA ZHING MA 'KHRUL BAR BYAS NA BDAG NYID KYI LUS RDO
RJE LTA BUR GYUR PA LA THE TSOM MED DO, ,MI SHIGS PA ZHES BYA
BA'I RGYUD KYI TSIG LAG TU BLANG BA MAN NGAG GIS BSGRUB PA'I RNAL
'BYOR PA'I TSE DANG STOBS BSGRUB PA ZHES BYA BA SLOB DPON YE SHES
RDO RJES MDZAD PA RDZOGS SO,,

