@18B #,
,RGYA GAR SKAD DU, MANYDZU SHR'I PRA DZNY'A TZAKRA S'A DHA NAm,
BOD SKAD DU, 'JAM DPAL SHES RAB 'KHOR LO SGRUB PA'I THABS, ,SANGS
RGYAS DANG BYANG CHUB SEMS

DPA' THAMS CAD LA PHYAG 'TSAL LO, ,BLA MA'I ZHABS LA RTAG PHYAG
'TSAL, ,RDO RJE SLOB DPON DE BZHIN DU, ,GANG GIS DAD POR PHYAG
BTZAL NAS, ,'JAM DBYANGS SGRUB THABS BRI BAR BYA, ,SEMS DPA'I
SKYIL KRUNG LA GNAS TE, ,SNYING GAR ZLA BA AA YIS BRGYAN, ,KUNDA
DANG 'DRA SA BON 'BAR, ,SNA TSOGS 'OD ZER KUN DU KHYAB, ,

DE YANG YONGS SU RDZOGS PAR GYUR PA'I CHE BAR GYUR PA YANG DAG
PA'I SANGS RGYAS DANG, BLA MA DANG, BYANG CHUB SEMS DPA' DE RNAMS
BLTAS NAS SNGAGS 'DIS MCHOD PA BYA STE, AOm BADZRA PUshPE H'Um,
AOm BADZRA DH'U PE H'Um, AOm BADZRA D'I PE H'Um, AOm BADZRA
GANDHE H'Um, AOm BADZRA NEE BI DYA H'Um, DE NAS, DKON MCHOG

GSUM LA BDAG SKYABS MCHI, ,SDIG PA THAMS CAD SO SOR BSHAGS, ,'GRO
BA'I BSOD NAMS RJES YI RANG, ,SANGS RGYAS BYANG CHUB YID KYIS
GZUNG, ,SANGS RGYAS CHOS DANG DGE 'DUN MCHOG ,BYANG CHUB BAR DU
SKYABS SU MCHI, ,BDAG DANG GZHAN DON RAB BSGRUB PHYIR, ,BYANG
CHUB SEMS

@19A *, ,'DI BDAG GIS BYA, ,BYANG CHUB MCHOG GI SEMS NI BSKYED
PAR BGYI, ,SEMS CAN THAMS CAD BDAG GIS DE LA GZUNG, ,BYANG CHUB
SPYOD MCHOG YID 'ONG SPYAD NAS SU, ,'GRO LA PHAN PHYIR SANGS
RGYAS 'GRUB PAR SHOG ,CES BYA'O, ,SMON LAM SNGON DU 'GRO BAS CHOS
THAMS CAD

BDAG MED PAR SNGAGS 'DI YIS BSGOM PAR BYA STE, AOm SH'U N+YA T'A
DZNY'A NA BADZRA SVA BH'A WA A'ATMA KO&HAm, SA BON RNAM PA SGYU
MA LTAR, ,KHAMS GSUM MA LUS RNAM BSAMS NAS, ,MTHONG BA DANG NI
REG NYID KYANG, ,JI LTAR THAMS CAD SGYU MA BZHIN, ,'GRO BA THAMS
CAD GNAS PA NI, ,DE LTAR MI DMIGS

PAR BYA'O, ,ZHES BYA BAS LHAG PAR MOS PAR BYA'O, ,DE NAS THOG MA
MED PA'I DUS NAS YANG DAG PA MA YIN PA'I RNAM PAR RTOG PA'I SA
BON BSAL NAS, RANG BZHIN GYIS DAG CES LHAG PAR MOS PAR BYA'O,
,AOm SVA BH'A WA SHUDDHA:SARBA DHARM'A:SVA BH'A WA SHUDDHO& HAm
ZHES BYA'O, ,DE NAS SNGON DU BSTAN PA'I SA BON

LAS YONGS SU RDZOGS PA'I RAL GRI'O, ,DE'I CHANG GZUNGS KYI DBUS
SU ZLA BA'I DKYIL 'KHOR RO, ,DE'I STENG DU SNGON DU BSTAN PA'I SA
BON TE, DE THAMS CAD YONGS SU GYUR PA LAS, BDAG NYID 'JAM DPAL
GYI GZUGS SU RNAM PAR BSAM PAR BYA STE, RANG NYID 'GRO BA THAMS
CAD KYI GTZO

BO ZHES BYA'O, ,PADMA DANG ZLA BA'I GDAN LA GNAS SHING SEMS DPA'I
SKYIL MO KRUNG GIS MNYAM PAR BZHUGS PA'O, ,ZLA BA'I 'OD DU MA'I
'OD ZER SPRO ZHING NAM MKHA' KHYAB PAR BYED PA SNA TSOGS KYI NA
BZA' MNABS PA, 'GRO BA DGA' BAR BYED PA SKU MDOG DKAR ZHING YID
DU 'ONG BAR BYED PA'I DPA' BO

CHEN PO GTZUG PHUD LNGA PA, RGYAN THAMS CAD KYIS BRGYAN PA, PHYAG
G-YAS KYIS RAL GRI 'PHYAR BA, PHYAG G-YON PAS SNYING GAR PO TI
BSNAMS PA'O, ,DE NAS PHYAG RGYA BCING BAR BYA STE, LAG PA GNYIS
THAL MO SBYAR BA BYAS NAS, SDIGS MDZUB GNYIS KYIS SRIN LAG GI SEN
MO GNYIS

BKAB LA AUTPA LA KHA PHYE BA LTAR YANG DAG PAR GNAS TE, SNYING GA
DANG, SMIN MA'I BAR DANG, MGRIN PA DANG, SPYI BO RNAMS SU RANG GI
SNGAGS KYIS DGOD PAR BYAS NAS, DE NAS LTE BA'I 'OG TU YI GE
BHR'Um LAS MDOG DKAR PO'I BYANG CHUB KYI SHING GI LO MA DANG 'DRA
BA'I ZLA BA'I DKYIL 'KHOR BSGOM PAR

@19B BYA'O; ,DE'I STENG DU BRGYAD PA'I BZHI PA, DANG PO'I BCU
DRUG PA, BDUN PA'I GNYIS PA, DANG PO'I BZHI PAS BRGYAN PA'O, ,DE
LAS YONGS SU RDZOGS PA'I PADMA KHA ZUM PA STE, LTE BA'I STENG DU
YI GE H'Um GIS KHA PHYE BA BSAM PAR BYA'O, ,DE'I STENG DU ZLA
BA'I DKYIL 'KHOR RO, ,DE'I STENG DU SOR GCIG

TZAM SPANGS PA LA 'KHOR LO RTZIBS DRUG PA 'OD ZER DANG BCAS PA'O,
,DE'I RTZIBS LA DBYANGS YIG BCU GNYIS YI GE ZUNG RE RE DGOD PAR
BYA'O, ,RTZIBS SO SO'I STENG DU RTZA BA'I SNGAGS KYI YI GE RE RE
RNAM PAR BKOD NAS, 'KHOR LO'I NANG GI LTE BA LA YI GE HR'I:'OD
ZER DANG BCAS PA MI G-YO BAR BSGOM

PAR BYA'O, ,PHYI'I MU KHYUD LA K'A LI'I SBYOR BAS YANG DAG PAR
'BAR BA'O, ,NGA NYA nA NA MA NING GI YI GE RNAMS SPANGS PA BSGOM
PAR BYA'O, ,YANG DE'I STENG DU SOR MO GCIG TZAM SPANGS PA LA ZLA
BA'I DKYIL 'KHOR RO, ,DE'I STENG DU AA RA PA TZA NA ZHES BYA BA
BLTAS NAS SHIN TU MYUR BA'I 'KHOR LO BSGOM PAR

BYA'O; ,JI SRID ZLA BA DRUG GI BAR DU SNGAGS 'DI BZLAS PAR BYA'O,
,AOm BADZRA T'IKshnA MU:, NYI MA RE RE LA KHRI PHRAG RE RE BZLAS
PAR BYA'O, ,LKUGS PA YANG SMRA MKHAS PA'O, ,NGAG GI BDAG POR
'GYUR RO, ,'DZIN BLO RNO ZHING GZHUNG STONG PHRAG GCIG 'DZIN PAR
'GYUR RO, ,RGYUN CHAD PA MED PA'I LEGS PAR SBYAR

BA'I SKAD DANG, TSIGS BCAD CHEN PO DANG, BSTAN BCOS THAMS CAD
MTHAR PHYIN PA DANG, GRUB NA NI RAL GRI'I RIG PA 'DZIN PAR 'GYUR
RO, ,RIG 'DZIN MA RNAMS DANG LHAN CIG TU RTZE BAR 'GYUR RO, ,SHES
RAB 'KHOR LO'I GTZO BO 'DI, ,BRIS PAS 'BRAS BU SKYES PA GANG, ,DE
YIS 'JIG RTEN THAMS

CAD 'DI, ,'JAM DPAL GO 'PHANG THOB PAR SHOG ,'JAM DPAL SHES RAB
KYI 'KHOR LO SGRUB PA'I THABS RDZOGS SO, ,KHAMS PA LO TZ'A BA BA
RI DHARMA K'IRTIS BSGYUR BA'O,, 