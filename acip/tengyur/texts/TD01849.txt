@152B #, ,GANG ZHIG BDAG 'DRA'I BSOD NAMS KYIS, ,RNAM PA MANG POR GSOL
BTAB KYANG, ,BSOD SNYOMS PA YI ZHAL SNGA NAS, ,THUGS RJE CHE YANG
RGYAN MA MDZAD, ,DE PHYIR BDAG GIS BCO BRGYAD PA, ,DE MNYES GSAL
BAR KHONG DU CHUD, ,DE YI ZHABS ZUNG PHYAG 'TSAL NAS, ,

RANG NYID DRAN PHYIR CUNG ZAD BRI, ,'DI LTAR MAN NGAG DANG BCAS
PA'I RGYUD THAMS CAD LE'U BCU BDUN PO RNAMS KYIS MDO'I GNAS SU
GYUR PA BSTAN NAS, DA NI DE NYID GSAL POR BYED DE, ZAB PAR BRJOD
PA RNAM PAR SPROS PA DANG, MA BRJOD PA GSAL BAR BYED PA DPAL LDAN
GSANG BA

@153A *, ,'DUS PA'I BSHAD PA'I RGYUD PHYI MA LE'U BCO BRGYAD PA
STON PA SDUD PAR BYED PAS BRJOD PA, DE NAS ZHES PA LA SOGS PA LA,
DE NAS ZHES PA NI DE BZHIN GSHEGS PA THAMS CAD KYI DBANG BSKUR BA
SKU DANG GSUNG DANG THUGS KYI GSANG BA BSTAN PA'I RJES LA'O,
,YANG NI

TSIG GI RGYAN NO, ,BYAMS PA LA SOGS PA ZHES PA LA CHOS KYI RGYAL
TSAB TU DBANG BSKUR BA, THOD BCINGS PA, SKYE BA GCIG GIS BYANG
CHUB LA THOGS PA THEG PA CHEN PO'I MNGON PA'I CHOS MDZAD PA PO
BCOM LDAN 'DAS BYAMS PA STE, GANG RNAMS KYI RAB KYI GTZO BO YIN
TE GLENG GZHI'I LE'UR

BRJOD PA'I SGRIB PA THAMS CAD RNAM PAR SEL BA LA SOGS PA'I BYANG
CHUB SEMS DPA' CHEN PO RNAMS KYI STE DE RNAMS NI DE BZHIN DU
BRJOD DO, ,DE BZHIN GSHEGS PA THAMS CAD KYI DBANG BSKUR BA NI,
'BRAS BUR GYUR PA BDE BA CHEN PO'I NGO BO BCOM LDAN 'DAS BYANG
CHUB KYI SEMS RDO RJE STE, DE NYID SPRUL

PA DANG LONGS SPYOD DANG CHOS KYI SKU'I BDAG NYID SKU DANG GSUNG
DANG THUGS KYI GSANG BA NYID KYIS SKU DANG GSUNG DANG THUGS KYI
GSANG BA YIN LA DE'I BSTAN PA NI GSUNGS PA'O, ,YANG NA DE'I STON
CING RTOGS PAR BYED PA GANG GIS DE LE'U BCU BDUN GYI BDAG NYID
RTZA BA'I RGYUD KYIS SO, ,DNGOS

PO THAMS CAD KYIS ZHES PA NI MNGON RTOGS DANG BRIS PA'I DKYIL
'KHOR DANG LAS KYI TSOGS DANG STON PA LA MKHO BA'I NGO BOS SAM
RNAM PA THAMS CAD KYIS TE SGYU MA LA SOGS PA RNAMS KYIS SO, ,JI
LTA BA NI PHYIN CI MA LOG PA'O, ,DAM TSIG JI LTA BA NI GLENG
GZHI'I LE'UR BRJOD PA'I RDO RJE

'DZIN PA CHEN PO'I 'KHOR GYI LUGS LAS MA 'DAS PAS SO, ,MTHONG BAS
NI 'BRAS BUR GYUR PA'I RDO RJE 'DZIN PA'O, ,THOS PA NI DE LAS LAM
GYI BDAG NYID DO, ,KHONG DU CHUD PA NI MNGON SUM DU BYAS PA'O,
,YANG NA MTHONG BA NI SPRUL PA'I SKU'I BDAG NYID SKU RDO RJE'I
NGO BO'O, ,THOS PA NI

LONGS SPYOD RDZOGS PA'I SKU'I RANG BZHIN GSUNG RDO RJE'I RNAM PAS
SO, ,KHONG DU CHUD PA NI CHOS KYI SKU'I NGO BO THUGS RDO RJE'I
RNAM PAS MNGON SUM DU BYAS PA'O, ,GZHAN DAG MTHONG BA NI RIGS PA
DANG BSAM PA LAS BYUNG BA DAG GIS SO, ,THOS PA NI THOS PA LAS
BYUNG BAS SO, ,KHONG DU CHUD

@153B PA NI BSGOM PA LAS BYUNG BAS SO ZHES SO, ,DE RNAMS LA NI
'KHOR DU TSOGS PA'I MI BSKYOD PA LA SOGS PA'I DE BZHIN GSHEGS PA
RNAMS LA'O, ,GZIGS PA NI BRJOD MA THAG PA'I CHOS GANG RNAMS KYIS
DE RNAMS GZIGS PA'I CHOS RNAMS TE, DE NYID CHOS GZIGS PA'O,
,RGYUD YONGS

SU RDZOGS NAS SKU LA SOGS PA RNAMS KHAMS GSUM PA'I LUS LA SOGS PA
LA BZHUGS PA SNGAR MA MTHONG BA THA MI DAD PAR SO SOR RANG RIG PA
RANG GI MTSAN NYID KYI NGO BOR MTHONG NAS JI LTAR NA 'KHOR BA YIN
ZHES YA MTSAN SKYES PAR GYUR NAS KYE MA ZHES BYA BA LA SOGS PAS
CHED DU RJOD PA

BRJOD DO, ,SKU GSUNG THUGS KYI NGES PA NI RANG JI LTA BAR RANG GI
MTSAN NYID DANG BRAL BAS GNYIS SU MED PA NYID DU NGES PA'O, ,RDO
RJE GSUM NI SKU LA SOGS PA'I RDO RJE STE, BEMS PO MA YIN PA'I NGO
BOS BZHUGS PA'O, ,GANG DU ZHE NA BRJOD PA RDO RJE GSUM LA STE
KHAMS GSUM GYI LUS DANG

NGAG DANG SEMS RDO RJE RNAMS LA DE'I RANG BZHIN GYIS RNAM PA
THAMS CAD BZHUGS PA'O, ,'DI NYID CI'I PHYIR ZHE NA, GANG LAS SEMS
CAN THAMS CAD BYUNG BA RNAMS SO, ,RANG GI RANG BZHIN GYIS SHE NA,
RDO RJE GSUM GYI NGO BOS SO, ,DUS GSUM NI SKU LA SOGS PA'I RDO
RJE'I NGO BOS SO, ,BYANG

CHUB RDO RJE NI RDO RJE SEMS DPA' STE DE'I GNAS THOB PA RNAMS SO,
,DE NYID KYI PHYIR SANGS RGYAS RDO RJE NI RDZU 'PHRUL CHEN PO
YANG YIN NO, ,DE BRJOD PA, CHOS NYID KYIS NI DBYE BA 'GA' YANG
MED, ,CES BYA BA LA SOGS PAS SO, ,SLAR YANG, SANGS RGYAS SANGS
RGYAS MIN MNYAM NYID, ,MI MNYAM

MED PHYIR GRU BZHI STE, ,ZHES PAS SO, ,NGO MTSAR CHE BA NI GZHAN
DU MA MTHONG BAS SO, ,DBANG PO LAS 'DAS PA NI DBANG PO'I SPYOD
YUL MA YIN PA'I PHYIR RO, ,MCHOG TU MYA NGAN LAS 'DAS PA NI SRID
PA DANG ZHI BA LA MI GNAS PA'I PHYIR RO, ,RNAM PA 'DI LTAR YANG
SHES PA YOD PA LA 'KHOR BA'I RGYUN

'JUG PA ZHES NGO MTSAR BA'O, ,NGO MI MTSAR BA NI CHOS NYID KYIS
DE NYID GNYUG MA'I RANG BZHIN YIN PA'I PHYIR RO, ,SHIN TU RNYED
PAR DKA' BA NI THABS 'DI'O, ,BYANG CHUB SGRUB PA NI RGYU GZHAN
MED PA STE, THABS GZHAN RNAMS NI BAR DU CHOD PA'I PHYIR RO, ,DE
NYID KYI PHYIR GSUNGS PA, RGYUD RNAMS

@154A *, ,KYI NI MCHOG GI MCHOG ,CES TE, RNAL 'BYOR DANG RNAL
'BYOR BLA NA MED PA'I RGYUD RNAMS LAS MCHOG GO, ,KHYOD LA GSOL BA
'TSAL BA'O, ,CI'I PHYIR ZHE NA, GSUNGS PA, SBAS PA DE NYID RTOGS
PHYIR RO, ,GANG GIS ZAB PA YIN ZHE NA, ,GSUNGS PA, GANG BRJOD PA
STE SNGAR

YANG DAG PAR GSUNGS PA'O, ,CI KHYED RNAMS KYIS DE KHONG DU MA
CHUD DAM ZHE NA, GSUNGS PA, SEMS CAN RNAMS LA PHAN 'DOD PAS,
,ZHES SO, ,DE NAS ZHES PA NI GSOL BA BTAB PA'I RJES LA'O, ,DE DAG
CES PA NI MI BSKYOD PA LA SOGS PA RNAMS SO, ,DE RNAMS LA ZHES PA
NI

BYAMS PA LA SOGS PA RNAMS LA'O, ,LEGS SO LEGS SO ZHES PA LA SOGS
PAS NI DGA' BAS MA 'ONGS PA'I SLOB DPON RNAMS LA'ANG 'DI BZHIN DU
GZHAN GYI DON LA ZHUGS PA'I 'DRI BA PO RNAMS LA LEGS SO ZHES PA
LA SOGS PAS SPRO BAR BYA ZHES YANG DAG PAR SLOB PAR BYED DO,
,CHOS

LA GUS PAS YANG NAS YANG DU PHYAG 'TSAL NAS 'DRI BAR BYED DO,
,GSANG BA ZHES 'DIR GANG LA BGYI, ,ZHES PA LA SOGS PA NI DRI BA'I
TSOGS TE GO SLA'O, ,DE RNAMS BSTAN PA DANG BSHAD PA DANG SO SOR
BSHAD PA DANG DRI BA DANG LAN DANG BCAS PAS SPRO BAR BYA'O ZHES
GSUNGS PA

SKU RDO RJE LA SOGS PA LA BZHAG NAS ZHES PA NI GCIG TU GYUR PAR
BYAS NAS SO, ,RDO RJE 'DZIN PA CHEN PO'I SKU LA SOGS PA'I RDO RJE
LA RANG RANG GI SKU LA SOGS PA'I RDO RJE RNAMS KYIS DMIGS PA STE,
DBYER MED PAS YIN LA SPRO 'DOGS PA LA DPYAD NAS CHOS NYID NYE BAR
BLANGS TE

CANG MI GSUNG BAR GYUR TO, ,DANG PO NYID DU DPAL GSANG BA 'DUS
PAR GRAGS PA NI KUN DU BZANG PO YIN LA DE'I THABS SU GYUR PA YANG
DE'I RJOD PAR BYED PA'I RGYUD KYI MING GI DON DU BSTAN PA'I RIM
PAS BSHAD PA'I RIM PA GSUNGS PA, SKU GSUNG THUGS NI RNAM PA
GSUM,,

ZHES PA NI SO SOR SKU DANG GSUNG DANG THUGS KYI DBYE BAS RNAM PA
GSUM MO, ,GSANG BA NI THAMS CAD KYI SPYOD YUL MA YIN PA'I PHYIR
RO, ,TSOGS PA NI 'DUS PA YIN NO, ,MTSAN NYID JI LTA BU ZHE NA, DE
BZHIN GSHEGS PA THAMS CAD KYI MING CAN TE RANG GI DON LAG NA
SBYAR BAR BYA'O, ,

@154B 'DI SKAD BRJOD PAR 'GYUR TE SANGS RGYAS THAMS CAD KYI SKU
LA SOGS PA GSUM GYI RANG BZHIN GYIS GCIG PA NI GSANG BA 'DUS
PA'O, ,YANG NA RTEN DANG BRTEN PA'I RNAM PAR DAG PAS DE BZHIN
GSHEGS PA RNAMS KYI YON TAN MTHA' DAG DKYIL 'KHOR GYI RNAM PAS
TSOGS SHING 'DUS

PA'O; ,'DIS NI GSANG BA 'DUS PA BSHAD DO, ,RGYUD KYI 'BREL PA JI
LTAR LAGS, ,ZHES PA NI DRI BA'O, ,LAN GSUNGS PA LNGA PA ZHES PA
LA SOGS PA'O, ,LNGA PA NI LE'U LNGA PA'O, ,DGU PA NI DGU PA'O,
,BDUN DANG BCU NI BCU BDUN PA'O, ,BCU GSUM NI BCU GSUM PA'O, ,

'DI RNAMS SU DON GANG BSHAD CE NA GSUNGS PA, RIM PA BZHIN DU RNAM
PAR MI RTOG PA'I SPYOD PA DANG, DAM TSIG BZHI YANG YIN LA DE'I
BSHAD PA LOG PAR RTOGS PA 'GEGS PA DANG 'JIG RTEN PA'I LHA THAMS
CAD KYI DAM TSIG DANG BSE RU LA SOGS PA'I TSUL NGES PA DANG
SNGAGS KYI BZLAS

PA DANG DE'I DON LA SOGS PA DANG, KHA DOG DANG PHYAG MTSAN LA
SOGS PA'I NGES PA DANG ZHI BA YANG NGO, ,GANG RNAMS KYI ZHE NA,
SANGS RGYAS RNAMS KYI STE RNAM PAR SNANG MDZAD LA SOGS PA RNAMS
KYI DANG, BYANG CHUB SEMS DPA' RNAMS KYI NI SGRIB PA THAMS CAD
RNAM PAR SEL BA LA SOGS PA

RNAMS KYI'O, ,BSTAN PA NI BSTAN PA LA MKHO BA STE BSAM GTAN GYI
DKYIL 'KHOR DANG BRIS PA'I DKYIL 'KHOR DANG, LAS KYI TSOGS RNAMS
LAS GZHAN LEGS SO LEGS SO ZHES PA LA SOGS PA'O, ,SGRUB PA CHEN PO
NI LAS KYI TSOGS LA SOGS PA RNAMS SO, ,BZHI PA THUGS KYI

DKYIL 'KHOR GYI CHO GA'O, ,BCU DRUG PAR SKU DANG GSUNG THAMS CAD
KYI BDAG PO'I DKYIL 'KHOR RNAMS SO, ,DER THIG SKUD DANG, RDUL
TSON DANG, BUM PA LA SOGS PA 'DUS BYA BA DANG, SBYIN SREG DANG,
GTOR MA DANG, SLOB MA GZHUG PA DANG DBANG BSKUR BA LA SOGS PA NI

SLOB DPON GYI LAS SO, ,BRGYAD PAR BRTUL ZHUGS TE DE KHO NA NYID
DANG RJES SU 'BREL BA'I MCHOD PA DANG DE NYID 'KHOR BA DANG NGAN
SONG GI LAM LAS SDOM PAR BYED PAS SDOM PA'O, ,BCU GNYIS PAR MI
SNANG BA DANG MNGON PAR SHES PA LA SOGS PA THUN MONG GI DNGOS
GRUB SGRUB PA DANG,

@155A *, ,BSNYEN PA LA SOGS PA'I YAN LAG BZHI YANG NGO, ,BRGYAD
PA ZHES PA NI DRUG PA STE GZHUNG LHAG PAS SO, ,DE LA RJES SU
CHAGS PA ZHES PA NI DE BZHIN GSHEGS PA THAMS CAD KYI RJES SU
CHAGS PA DANG MCHOD PA'I SNGAGS DAG GO, ,NYE BAR SGRUB PA NI DE
DANG NYE BAS SGRUB PA NYID

DE; SKU DANG GSUNG DANG THUGS BYIN GYIS BRLAB PA'I SNGAGS BRJOD
PA'O, ,GNYIS PAR NI SDOM PA ZHES PA BYANG CHUB KYI SEMS SO, ,BCU
PA DANG BCU BZHI PAR DRAG PO'I SPYOD PA'O, ,BDUN PAR SDOM PA STE
RJES SU DRAN PA'I RANG BZHIN GSUNGS SO, ,GSUM PAR RDO RJE BKOD
PA'I TING NGE 'DZIN

GYI NGO BO BSNYEN PA'O, ,GCIG BCU ZHES PA NI BCU GCIG PAR LHA
RNAMS KYI GZUGS RDZOGS PA'I RGYU MTSAN YI GE GSUM LA SOGS PA DANG
MI SNANG BA LA SOGS PA'I DNGOS GRUB DANG DE'I GNAS KYANG NGO, ,DE
NYID DU GCIG GI SGRA PHYIS PA MTHONG BAS DANG PO BZUNG STE, DER
DE BZHIN GSHEGS PA

THAMS CAD KYI LAS LHA RNAMS 'BYIN PA LA SOGS PA BRJOD DO, ,BCU
DANG LNGA PA ZHES PA NI BCO LNGA PA STE, DE RU GRUB PA'I ZHING
DANG DE'I RGYU MTSAN RMI LAM LA SOGS PA YANG GSUNGS SO, ,'DI DAG
NI MTSON PA TZAM STE, GZHAN YANG DE DANG DER BRJOD PA BSTAN PAR
'DOD NAS GSUNGS PA,

TSAR GCOD RJES SU GZUNG BA DANG, ,ZHES PA LA SOGS PA'O, ,TSAR
GCOD PA NI SPYO BAR BYA BA'I GDUL BYA RNAMS SO, ,RJES SU GZUNG BA
NI GSAD PA NYE BAR BSDU BA BSTAN NAS 'TSO BAR BYED PA'O, ,DE DAG
NUS PA NI LAS SO, ,DUL BA NI SNGAR GYI SANGS RGYAS RNAMS KYIS SO,
,GDUL DKA' BA NI

GDUL BAR MI NUS PA'I GDUL BYA'O, ,ZHI BA NI RANG BZHIN DU GNAS
PA'O, ,DE RNAMS GZHUG PA'O, ,BSKYED PA'I RIM PA DANG 'BREL BA'I
ZHES PA NI BSKYED PA'I RIM PA'I LHA'I 'KHOR LO GRUB PA DE'I RIM
PA'O, ,ZLA BA RDO RJE LA SOGS PA'I MTSAN NYID KYI RIM PA BSTAN
PA'O, ,DE DBYER MED PAR

GRUB PAR BYED PAS CHO GA'O, ,BZHI ZHES PA NI DANG POR STONG NYID
BYANG CHUB CES PA LA SOGS PA 'CHAD PAR 'GYUR BA'I RIM PAS RNAM PA
BZHI'O, ,THUN MONG GI DNGOS GRUB DANG 'BREL BA'I ZHES PA NI RGYUD
'OG MA'I BSKYED PA'I RIM PA DANG 'DRA BA YIN PAS THUN MONG BA'O,
,DE'I DNGOS GRUB NI DE DANG

@155B 'BREL PA STE GZHUNG NGO, ,MCHOG TU GYUR PA NYID CES PA LA
MCHOG NI MCHOG GI BSNYEN PA STE, ZLA BA ZHU BA'I BDAG NYID MNGAL
NAS SKYE BA'I RIM PA'I NGO BO'O, ,GANG 'CHAD PAR 'GYUR BA, MCHOG
NI YE SHES BDUD RTZI NYID, ,CES SO, ,DE GSAL BAR BYED PA YANG
GZHUNG NGO, ,NYID CES

PA NI NGES PAR GZUNG BA'O, ,DA NI SDUD PA PO GZHAN DAG NI THUN
MONG GI DNGOS GRUB NI MI SNANG BA LA SOGS PA YIN LA MCHOG DANG
YANG 'BREL TO ZHES SO, ,DKYIL 'KHOR NI SKU LA SOGS PA'I DKYIL
'KHOR RO, ,BRTUL ZHUGS NI RIG PA'I BRTUL ZHUGS SO, ,GZHUNG NI
SLOB DPON PHUN SUM

TSOGS PA RTOG PAR BYED PA'O, ,BLA MA SNGAGS KYI LAM NAS NI, ,ZHES
PA NI SNGAGS KYI THEG PA'I LUGS SO, ,SLOB MA YONGS SU SMIN PA NI
'JUG PAR BYED PA'O, ,BRTUL ZHUGS BZANG PO NI BZUNG BA'I MI DMAN
PA'I THUN MTSAMS BZHI TING NGE 'DZIN GSUM DANG RNAL 'BYOR BSRUNG
BA LA SOGS

PA DANG DAM TSIG NYAMS SU LEN PA LA SOGS PA'I NGES PA'O, ,DBANG
BSKUR BA NI RANG NYID KYIS MCHOG GI MCHOG LA SOGS PA'I DBANG
BSKUR BA LA SOGS PA'O, ,DE NYID KYI PHYIR SLOB MA BZANG PO BRTAN
ZHING GUS PA BDAG NYID CHEN PO ZAB PA DANG RGYA CHE BA'I CHOS LA
MOS PA NI SANGS RGYAS

DANG 'BREL BA 'DI YIN TE, STON PA NI GSAL BAR BYED PA YIN LA
GZHAN 'DI LTA BU'I MTSAN NYID DANG BRAL BA NI MA YIN NO ZHES BLTA
BAR BYA'O, ,SRID PA DANG ZHI BA'I RTOG PA DANG BRAL BAS YONGS SU
GROL BA YIN TE, BYA'O ZHES SNGAGS DANG 'BREL TO, ,RNAL 'BYOR ZHES
'DIR CI LA BGYI, ,ZHES PA NI

'DRI BA'O, ,LAN LA THABS DANG SHES RAB LA SOGS PA'O, ,THABS DANG
SHES RAB 'CHAD PAR 'GYUR BA DAG SNYOMS PAR 'JUG PA NI PHYI ROL MA
YIN PA'I NGO BOS SNYOMS PAR 'JUG PA NGES PAR GTOD PA TSUL BZHIN
YID LA BYED PA LA RNAL 'BYOR ZHES BSHAD DO, ,DE DAG 'CHAD DE,
GANG DNGOS

PO MED PA NI GZUNG BA DANG 'DZIN PA'I RNAM PA SGRO 'DOGS PA'I NGO
BOR BRTAGS PA'I RANG BZHIN DANG BRAL BA GNYIS SU MED PA STE, DE
NI SHES RAB BO, ,SHES RAB PHA ROL PHYIN GNYIS MED, ,YE SHES DE NI
ZHES BRJOD PAS SO, ,YANG THABS NI SEMS CAN THAMS CAD SGYU MA LTA
BUR SEMS CAN

@156A *, ,THAMS CAD LA KUN RDZOB TU SNYING RJES MNGON PAR 'DOD
PA'I BSAM PA NI DNGOS PO STE, DE NYID 'DI'I MTSAN NYID YIN LA
GDUL BYA'I DBANG GIS RNAM PA SNA TSOGS PAR SNANG BA RGYA CHEN POS
RAB TU SNANG BA'I PHYIR RO, ,RGYA CHEN PO YANG ZAB MO'I RANG
BZHIN NYID DO, ,DE NYID BRJOD PA,

ZAB PA DANG NI RGYA CHE LAS, ,YONGS MIN RNAM RTOG MED PA NYID,
,CES PA LA SOGS PA'O, ,SLAR YANG, RNAM PAR MI RTOG ZAB PA DANG,
RGYA CHE BA NI RANG GZHAN 'BYUNG, ,ZHES PA LA SOGS PA STE, ,'DIS
NI RNAL 'BYOR BSHAD DO, ,SNGAR NI RGYUD KYI 'BREL PA BRJOD LA, DA
NI RGYUD KYI SGRA

NYID KYI DON MA DRIS PA NYID DU GSUNGS PA, SNYING RJE CHEN PO'I
GZHAN DBANG DU GYUR PAS MA 'ONGS PA'I SLOB DPON YANG 'DI LTAR
NYID DU SLOB MAS MI SHES PAS MA DRIS PAR GO NAS BSTAN PAR BYA'O
ZHES YANG DAG PAR BSLAB PA'I CHED DU LAN GSUNGS PA, RGYUN NI
TSOGS PA STE, RJOD PAR BYED

PA'I TSOGS YIN LA RGYUD NI 'DIS DON GSAL BAR BYED PAS ZHES SO,
,DE'I RGYUN NI RNAM PA GSUM YIN TE, PHYE NAS STON PAR BYED PA NI
GZHI DANG ZHES PA LA SOGS PA'O, ,CHA BYAD NI RNAM PA LA SOGS PA
KHYAD PAR CAN RGYU'I DKYIL 'KHOR BA'I GZUGS NI RANG BZHIN DU
BRJOD DO ZHES PA'I DON

TO; ,DE NYID MI 'PHROGS PA NI 'BRAS BU RGYAS PA KUN DU BZANG PO
NYID YIN TE RGYU DANG 'BRAS BU DAG DBYER MED PAS SO, ,GZHI'I DON
'GREL PA NI THABS ZHES TE CHOS KYI 'BYUNG GNAS DANG GZHAL YAS
KHANG LA STZOGS PA ZHES PA'I DON TO, ,GSUM PO 'DIS RGYUD KYI DON
YANG DAG PAR BSDUS

SO; ,GZHAN YANG GAL TE RGYUD 'DIR STON PA DE YANG 'DI GSUM DU
'DUS PA NYID DO ZHES BSTAN PAR 'DOD NAS GSUNGS PA, RIGS NI LNGA
DANG ZHES PA LA SOGS PA'O, ,GANG DNGOS PO LA RIGS GCIG YIN LA
GCIG KHO NA RIGS YIN TE 'DI LTA STE THUGS KYI RIGS SO ZHES BRJOD
PAS

SO; ,DE NYID RNAM PAR SPROS PA'I GNAS SKABS NI LNGA'O, ,RIGS LNGA
NI ME LONG LTA BU LA SOGS PA'I DBYE BAS SO, ,RIGS GSUM NI SKU LA
SOGS PA'I DBYE BAS SO, ,YE SHES LNGA RNAMS NYID LAS DANG CHOS
DANG CHEN PO DANG DAM TSIG GI PHYAG RGYA'I DBYE BAS BRGYA'O,
,DBYE BA 'DI

@156B YANG MTSON PA TZAM STE RNAM PA 'DIS RIGS MTHA' YAS PA'I
PHYIR RO, ,DE BRJOD PA, YE SHES LNGA RNAMS PHYAG RGYA YIS, ,RIGS
BRGYA LNGA DANG GSUM GYIS SO, ,ZHES SO, ,DE LAS GZHAN PA YANG
RNAM PA 'DI LTAR RGYU DANG 'BRAS BU DANG RTEN RNAMS LA JI LTA JI
LTAR NANG DU 'DUS

SO ZHES PA'I DON TO, ,DE DANG DE YANG RTZA BA'I RGYUD DU BSHAD
DO, ,RGYUD PHYI MA'I DON YANG GSUNGS PA, BYANG CHUB RDO RJE BCAS
ZHES PA LA SOGS PA'O, ,LE'U BCU BDUN PO RNAMS SU BYANG CHUB RDO
RJE STE RDO RJE 'DZIN PA'I TSIG GIS SPYIR GSUNGS PA GANG DE BZHIN
GSHEGS PA RNAMS KYIS

DE NYID RGYUD PHYI MAR BZHED DE, STAN PA POS DON JI LTAR BRJOD PA
DE BZHIN DU BSHAD PA'I TSUL NYID RGYUD PHYI MAR BZHED DO ZHES
PA'I DON TO, ,DE NYID RNAM PA DU BSHAD CES PA LA SOGS PA DRI BA
BZHI PO DE RNAMS KYI LAN NI GO RIMS JI LTA BAR 'DI RNAMS YIN TE,
DON GZHAN LA NI BRTEN

NAS SU; ,DON DE NYID NI BZLAS PA YIN, ,ZHES PAS 'DIR 'DRI BA
BZHI'I SGO NAS BYUNG BAS ZLOS PA MA YIN NO, ,DE NI RNAM PA LNGA
RU BSHAD, ,CES PA NI BSHAD ZIN TO, ,LHAG PA'I LHA NYID NI RIGS
GCIG GI RANG BZHIN KUN DU BZANG PO STE RIGS BRGYAR GSUNGS SO,
,BYANG CHUB SEMS

ZHES GANG LA BGYI, ,ZHES PA DRIS PA'I LAN NI, THOG MA THA MA MED
ZHI BA, ,ZHES PA LA SOGS PA STE THOG MA DANG THA MA DAG GANG LA
MED PA DE LA DE SKAD CES BYA'O, ,DE NYID KYI PHYIR NA ZHI BA STE,
RNAM PAR DKRUGS PA THAMS CAD DANG BRAL BAS SO, ,DNGOS PO NI
BRTAGS PA'I NGO BO

GZUNG BA DANG 'DZIN PAR SGRO BTAGS PA'O, ,DNGOS MED NI YANG DAG
PA MA YIN PA'I RNAM PAR RTOG PA DANG YONGS SU GRUB PA DAG LA RNAM
PA THAMS CAD DU SKUR BA 'DEBS PA STE, DE DAG ZAD PA GNYIS SU MED
PA'I YE SHES GANG LA YIN PA DE LA DE SKAD CES BYA'O, ,DE NYID KYI
PHYIR NA GTZO BO NI

BYANG CHUB KYI SEMS TE DE BZHIN GSHEGS PA THAMS CAD BSKYED PA'I
SA BON DU GYUR PA'I PHYIR RO, ,STONG PA NYID NI GZUNG BA DANG
'DZIN PA'I RNAM PA DANG BRAL BA NYID DO, ,SNYING RJE NI SEMS CAN
THAMS CAD KYI SDUG BSNGAL SKYOB PA'O, ,DE DAG PHYE BA NI RO GCIG
TU GYUR PA'I RANG BZHIN TE BYANG CHUB

@157A *, ,KYI BDAG NYID SEMS SU BRJOD DO, ,MI PHYED PA ZHES PA'I
TSIG LA YANG DON 'DI NYID DO, ,DE BZHIN RIG PA'I SKYES BU CI,
,ZHES PA NI DRI BA YIN LA LAN LA SKU GSUNG THUGS KYI RDO RJE YIS
MI PHYED PA YIN TE CHOS NYID KYIS GSUM PO RNAMS GCIG GI RANG
BZHIN YIN PA'I PHYIR

RO; ,PHYED PA NI DNGOS PO NYID KYI LDOG PAS BYAS PAS THA DAD PA'I
RNAM PA YIN TE DON DAM PAR NI MA YIN NO, ,RIG PA NI RANG GI SNANG
BA SHES PA DANG LHAN CIG LDAN PA'O, ,RO GCIG TU GYUR PA LA RIG
PA'I SKYES BU ZHES BRJOD DO, ,BADZRA DHRiK CES CI LA BGYI, ZHES
PA NI DRIS PA YIN

LA; LAN LA RGYU LNGA ZHES TE RNAM PAR DAG PA'I RANG BZHIN PHUNG
PO LNGA NI RGYU'O, ,PHUNG PO GNAS GYUR PA'I SGO NAS YE SHES LNGA
BSKYED PA'I RGYU NYID 'DI YIN NO, ,RIG PA LNGA LA YE SHES LNGA NI
RIG PA'O, ,DE GNYIS PO 'DI DAG RTZE LNGA PA'I RDO RJER BRJOD DO,
,DHRiK NI 'DZIN PA'I PHYIR NA DHRiK GO, ,

DE'I MJUG BSDU BA GSUNGS PA, RNAM PAR SHES PA NI RNAM PAR SHES
PA'I PHUNG PO YIN LA RDO RJE 'DZIN PA NI MI BSKYOD PA'O, ,SLAR
YANG DE NYID BSTAN PAR BYED PA NI YID CES PA'O, ,DE BZHIN DZI NA
DZIK NI GANG, ,ZHES PA NI DRIS PA YIN TE LEN LA YOD PA NI GRUB PA
STE, BYIS PAS

YONGS SU BRTAGS PA GZUNG BA DANG 'DZIN PA'I NGO BOR SGRO BTAGS
PA'O, ,MED PA NI DNGOS PO THAMS CAD MED CES SKUR PA BTAB PA'O,
,DE DAG GI DBUS MA NI DBUS SO, ,BYIS PAS BRTAGS PA 'DI SHIN TU
MED PA DAG LAS 'DAS PA YIN TE CHA SHAS MED PA'I PHYIR RO, ,DE

JI LTAR ZHE NA BRJOD PA, 'BYUNG DANG 'BYUNG LAS GYUR PA'I RNAM PA
LAS BYUNG BA NI SKYES PA YIN LA 'DI LTA BU'I MTSAN NYID NI LUS TE
SEMS CAN THAMS CAD KYI LUS SO, ,DZI NA DZIK 'DI NI RNAM PAR SNANG
MDZAD YIN TE RGYAL BA NI NYON MONGS PA'I DGRA RNAMS LAS YIN LA DE
LAS RGYAL BA NI

GNYIS SU MED PA'I YE SHES SO, ,DE LA RATNA DHRiK NI GANG, ,ZHES
PA NI DRI BA YIN LA, LAN NI SEMS NI RIN PO CHE ZHES BYA BA STE DE
BZHIN GSHEGS PA NYID LA SOGS PA'I PHUN SUM TSOGS PA'I SA BON DU
GYUR PA'I PHYIR RO, ,SEMS CAN THAMS CAD RJES SU 'DZIN PA'I DON
RNAMS KYI

@157B MTSAN NYID KYIS DE DANG DE'I RNAM PAS YID BZHIN GYI NOR BU
BZHIN DU 'DI BYUNG BAS SO, ,'KHRUL NAS PHYI ROL GYI DON DU 'GYUR
RO ZHES PA MA YIN PA NYID DO ZHES DGAG PA GSUNGS PA, PHYI ROL GYI
DON MED PAS TSOR BA PO STE 'DZIN PA MED PAR 'GYUR TE, GZUNG BA
MED PAS DE 'DZIN MED, ,CES

PA'I RIGS PAS SO, ,RANG GIS RIG PAS NA TSOR BA YIN LA TSOR BA
RNAM PAR DAG PA'I NGO BO NI RIN CHEN 'BYUNG LDAN YIN TE, RATNA
DHRiK NI YID KYI SHES PA'O, ,DE BZHIN A'A RO LI KA NI CI, ,ZHES
PA NI DRIS PA YIN LA, LAN NI, MTSAN GZHI MTSAN NYID DNGOS PO YIS,
,ZHES TE MTSAN GZHI

SNGON PO LA SOGS PA'O, ,MTSAN NYID NI RANG DANG SPYI YIN LA, KUN
LA NI MA LUS PAR TE DE'I NGO BOS BTAGS PA'I PHYIR RO, ,RNAM PA
KUN GYIS TE PHYI ROL DANG NANG GI NGO BOS SO, ,DGA' BA NI GNYIS
SU MED PA NYID DU SPYOD PA'O, ,DE 'DI LTA BUR GYUR PA NI MTSAN
NYID DANG MTSAN GZHI YANG YIN

TE 'DU SHES KYI PHUNG PO RNAM PAR DAG PA'I NGO BO SNANG BA MTHA'
YAS NI A'A RO LIK GO, ,PRADZNY'A DHRiK CES GANG LA BGYI, ,ZHES PA
NI DRI BA YIN LA LAN LA RAB KYI MTHAR PHYIN PA'I RNAM PAR SHES PA
GANG YIN PA DE NI SHES RAB YIN LA, CHOS RNAM PAR 'BYED PA'I NGO
BO ZHES SEMS SO, ,'DU BYED NI

'DU BYED KYI PHUNG PO YIN LA DE'I RANG BZHIN GYI SEMS DPAR 'DZIN
PA'O, ,PRADZNY'A DHRiK NI DON YOD GRUB PA'O, ,'DIS RNAM PAR SHES
PA DANG GZUGS DANG TSOR BA DANG 'DU SHES DANG 'DU BYED KYI PHUNG
PO RNAM PAR DAG PA'I RANG BZHIN RNAMS NI DE BZHIN GSHEGS PA RNAMS
SU BSHAD DO, ,RIGS

'DIR DE BZHIN GANG ZHIG LAGS, ,ZHES PA DRIS PA LA LAN NI RIGS NI
RGYUD YIN TE, ,DE YANG THOG MA'I RANG BZHIN LAS, ,GCIG PA NYID NI
RIGS YIN TE, ,GANG BRJOD PA DE STON PA NI, ,MI 'JIGS SKYE BA MED
GANG YIN, ,MGON PO ZHES SO, ,GANG ZHES PA NI BYANG CHUB KYI SEMS
YIN TE DE

BZHIN GSHEGS PA THAMS CAD SKYED PA PO YIN PA'I PHYIR RDO RJE SEMS
DPA'O, ,DE RAB TU BSHAD DO, ,'DIS NI RNAM PAR MA SPROS PA'I NGO
BO GCIG LA RIGS SU BSHAD DO, ,DA NI ZHE SDANG GTI MUG CES PA LA
SOGS PA'I TSIG RNAMS 'CHAD PAS GSUNGS PA RNAM SHES ZHES PA LA
SOGS

@158A *, ,PA'O; ,RNAM PAR SHES PA NI SO SOR RNAM PAR SHES PA STE
DE'I TSOGS SO, ,DE NYID ZHE SDANG YIN PAR BSHAD DE ZHE SDANG ZHES
BRJOD PA'I PHYIR RO, ,CI'I PHYIR ZHE NA, RGYU DANG RIGS PA ZHES
SNGAR BRJOD PA'I GNYIS PO STE, GNYIS PO DAG GIS GZUNG BA DANG
'DZIN PA NYID LA SDANG

BA NI ZHE SDANG GI BDAG NYID YIN PA'I PHYIR RO, ,GZUGS NI GZUGS
KYI PHUNG PO STE GTI MUG CES BYAR BSHAD PA NI BRJOD PA'O, ,CI'I
PHYIR ZHE NA, GSUNGS PA, BEMS PO BCINGS PA'I RANG BZHIN LAS TE MI
GSAL BA'I BDAG NYID YIN PAS SO, ,TSOR BA NI TSOR BA'I PHUNG PO'O,
,DREGS

PA NI DGA' BA'O, ,RLOM PA NI SEMS KHENGS PA STE, DE'I MING CAN
NO, ,CI'I RANG BZHIN GYIS SHE NA, BDAG TU RLOM PA'I NGO BOS SO,
,'DU SHES NI MTSAN MAR 'DZIN PA'I RANG BZHIN YIN TE 'DU SHES KYI
PHUNG PO'O, ,DE NYID YANG DAG PAR CHAGS PA'I BDAG NYID CES TE
YANG DAG PAR

CHAGS PA'I RANG BZHIN NO, ,CI'I PHYIR ZHE NA, DNGOS PO LA MNGON
PAR CHAGS PA YIN PA'I PHYIR RO, ,'DU BYED NI 'DU BYED KYI PHUNG
PO YIN LA DE YANG PHRAG DOG STE, GZHAN GYI PHUN SUM TSOGS PA'I
RTOGS PA RNYED NAS, DE NYID KYIS DRANGS PA'I BDAG NYID KYI NGO
BOS MI BZOD PA'O, ,ZHE SDANG

LA SOGS PA 'DI RNAMS KYI RANG BZHIN YANG BYANG CHUB KYI SEMS NYID
DO, ,DE YANG THAMS CAD DU KHAMS GSUM DU BYUNG BA DE'I BDAG NYID
DU GNAS PA STE CHOS KYI NGO BO YIN PA'I PHYIR RO, ,'DIS NI, ZHE
SDANG GTI MUG DE BZHIN CHAGS, ,DE BZHIN NOR BU DAM TSIG STE,
,RIGS

LNGAR GTOGS PA 'DI RNAMS KYIS, ,ZHES PA BSHAD DO, ,'DOD PA NI
RNAM PA LNGA STE DE YANG SEMS SO, ,'DIS NI 'DOD DANG THAR PA RAB
SGRUB PA'O ZHES PA YANG MA DRIS PA NYID BSHAD DO, ,JI LTA BUR
GYUR PA YIN ZHE NA, 'DOD CHAGS ZHE SDANG RMONGS LDAN PA STE LDAN
PA'O, ,DAM

TSIG 'DI 'DA' BAR BYA BA MA YIN PA'O, ,SNA TSOGS 'DRA BA ZHES PA
NI DNGOS PO THAMS CAD KYI RANG BZHIN GYI BDAG NYID RDO RJE 'DZIN
PA CHEN PO DANG 'DRA BA'O, ,MNGON PAR PHYOGS PA NI RING PO MA YIN
PA'O, ,LAS LAS SKYES PA NI BSGOMS PA LAS BYUNG BA'I LAS LAS SKYES
PA STE 'BRAS

@158B BU'O; ,DA NI LHA MO RNAMS KYI 'BYIN PA'I RNAM PAR DAG PA
GSUNGS PA, GTI MUG CES PA GANG LA BGYI, ,ZHES PA NI DRIS PA YIN
TE, LAN LA RANG BZHIN GYIS GNYIS SU MED PA'I YE SHES KYI RANG
BZHIN GYI CHOS RNAMS LA GANG LA NGA RGYAL BYED PA DE RMONGS ZHES
BSHAD DO, ,ZHE SDANG ZHES 'DIR

GANG LA BGYI, ,ZHES PA NI DRIS PA YIN TE, LAN LA PHAN TSUN DU
'BYER BA NI PHAN TSUN DU GNOD PAS SO, ,GNYIS SU MED PA'I YE SHES
DE LA ZHE SDANG ZHES BYA BAR BSHAD DO, ,CHAGS PA ZHES NI CI LA
BGYI, ,ZHES PA NI DRIS PA YIN LA, LAN LA 'DOD CHAGS KYI MTSAN
NYID NI ZHEN PA YIN

TE YUL LNGA PO RNAMS LA'O, ,RDO RJE ZHES 'DIR CI LA BRJOD, ,CES
PA NI DRIS PA YIN LA, LAN NI GANG YE SHES 'DI NI RDO RJE ZHES
BSHAD DO, ,R'A TI ZHES 'DIR CI LA BRJOD, ,CES PA NI DRIS PA YIN
LA, LAN NI BZHI BZHI PO 'DI RNAMS KYI DGA' BA NI MCHOG DGA'O,
,DE'I SHIN TU LONGS

SPYOD PA NI BDAG NYID KYI DBANG DU BYED PA'O, ,PHUN SUM TSOGS PA
JI LTAR LAGS, ,ZHES PA NI DRIS PA YIN LA, LAN NI PHUN SUM TSOGS
PA NI PHUN SUM TSOGS PA YIN LA, BUD MED NI GNYIS SU MED PA'I SHES
RAB YIN TE DE'I BDAG NYID KYI BDE BA DE YANG MCHOG GO, ,'DIS NI
DE BZHIN

GSHEGS PA THAMS CAD KYI BTZUN MO'I MCHOG PHUN SUM TSOGS PA'O ZHES
PA BSHAD PA'O, ,DA NI MA LUS PAR DE RNAMS DGA' BA GANG RNAMS LA
GNAS PA RJOD PAR BYED DE, GTI MUG LA NI SPYAN NO, ,ZHE SDANG LA
M'A MA K'I'O, ,'DOD CHAGS LA GOS DKAR MO'O, ,RDO RJE LA SGROL
MA'O, ,

RTAG PA NI SKAD CIG MA RIGS MTHUN PA BRGYUD PA'O, ,DGA' BA NI
RANG RIG PA BDE BA CHEN PO'I MTSAN NYID KYIS GNAS PA'O, ,'DI NI
SANGS RGYAS RNAMS KYI THABS YIN TE DE NYID KYI PHYIR MI PHYED
PA'I THEG PA'O, ,SGO SKYONG 'DON PA'I RNAM PAR DAG PA GSUNGS PA,
YA M'ANTA KRiTA DON NI GANG, ,

ZHES PA NI DRIS PA YIN TE, LAN LA MI 'JIGS PA'I BDAG NYID NI MI
'JIGS PA'I RANG BZHIN YIN LA CHOS RNAMS NI PHYI DANG NANG GI BDAG
NYID DO, ,'DIS NI DNGOS PO LAS THA DAD PA'I 'JIG PA BSAL BA YIN
NO, ,JI LTAR ZHE NA, BRJOD PA, MA SKYES PA YI NGO BO NYID, ,CES
PA LA DON 'DI

@159A *, ,YIN TE; GZUGS LA SOGS PA'I DNGOS PO RANG BZHIN NYID
KYIS GDOD NAS MA SKYES PA YIN LA SHES PA 'BA' ZHIG NYID YIN TE
CHOS RNAMS NI MA YIN NO, ,'DI NYID DAM TSIG STE DNGOS PO KUN GYI
DE KHO NA NYID DO, ,RGYU DE NYID KYIS PHYI ROL GYI DON DU ZHEN
PA'I MTSAN

NYID KYI GSHIN RJE MTHAR BYAS PA'O, ,GZHAN DAG NI, GSHIN RJE'I
PHYOGS KYI BDAG PO MTHAR BYAS PA, ,ZHES 'CHAD DO, ,DE NI 'THAD PA
MA YIN TE DE LUNG GANG LA'ANG MA MTHONG BAS SO, ,DE BZHIN
PRADZNY'ANTA KRi TA CI, ,ZHES PA NI DRIS PA YIN TE, LAN LA RNAM
SHES MA YIN PA NI PHYI

ROL GYI DON MI SHES PA YIN LA DE'I BDAG NYID YIN TE DE'I RANG
BZHIN NO, ,JI LTAR ZHE NA, GSUNGS PA, DON DAM PAR CHOS KYI
DBYINGS KYI BDAG NYID KYI RIGS PA YIN TE, DE'I RNAM PAR DAG PA NI
MNYAM PA NYID YIN LA DE NYID DAM TSIG STE DE KHO NA NYID DO,
,SEMS KUN NI RNAM PAR

SHES PA NI BRGYAD RNAMS SO, ,SHES RAB DES BRTAGS PA'I SO SOR RNAM
PAR RIG PA'I GSHIN RJE MTHAR BYAS PA'O, ,RGYAL BA NI NYON MONGS
PA LAS RGYAL BA'O, ,PADM'ANTA KRi TA JI LTAR LAGS, ,ZHES PA NI
DRIS PA YIN TE, LAN LA BRJOD DU MED PA'I RANG BZHIN RNAMS SO,
,GANG

RNAMS SHE NA, CHOS RNAMS TE RJOD PAR BYED PA RNAMS NI MI SRID PAS
SO, ,GANG GIS SHE NA, DNGOS PO RNAMS YOD PA MA YIN PA'O, ,MING NI
GZUGS CAN MA YIN PA'I PHUNG PO BZHI'O, ,GZUGS NI GZUGS KYI PHUNG
PO STE DE'I MTSAN NYID DO, ,BLO NI BLO GROS SO, ,CHOS

RNAMS KUN GYI DAM TSIG NYID DO, ,DES NA PADMA SO SOR RTOG PA'I YE
SHES KYIS BRJOD BYA RJOD BYED DU BRTAGS PA MTHAR BYAS PA'O, ,DE
BZHIN BIGH'ANTA KRi TA CI, ,ZHES PA NI DRIS PA YIN TE, LAN LA MI
RTOG BDAG NYID CHOS RNAMS YIN TE 'GAL BA'I RNAM PAR RTOG PA MED
PA'I

PHYIR RO, ,JI LTAR ZHE NA, GSUNGS PA, RANG BZHIN GYI DNGOS SO,
,ZHI BA'I DNGOS PO NI NYON MONGS PA THAMS CAD RNAM PAR DAG PA'I
NGO BOS SO, ,RDO RJE KUN NI RNAM PAR RTOG PA RNAMS TE 'DI NI DAM
TSIG GO, ,DES BGEGS RNAMS MTHAR BYAS PA STE, BGEGS NI RNAM PAR
RTOG PA TZAM

@159B LA RAG LAS PA'I PHYIR RO, ,DA NI JI SKAD DU BSHAD PA'I
GSHIN RJE GSHED LA SOGS PA BZHI PO RNAMS DRIS PA'I CHED DU BRJOD
PA GSUNGS PA MI 'JIGS PA NI GSHIN RJE GSHED DO, ,RNAM PAR MI SHES
PA NI GZHAN GYIS MI THUB PA'O, ,BRJOD DU MED PA NI RTA MGRIN NO,
,RTOG PA BRAL

BA NI BDUD RTZI 'KHYIL PA'O, ,DE NI RTEN DANG BRTEN PA'I DKYIL
'KHOR 'DI DAG THAMS CAD KYI SANGS RGYAS RNAMS KYI BYANG CHUB NI
YE SHES SO, ,'DI SHES PAS BDE BA MCHOG TU DGA' BA'I NGO BO THOB
PAR 'GYUR RO, ,SLAR YANG SGO SKYONG RNAMS KYI RNAM PAR DAG PA
GSUNGS PA, GTI MUG NI

MI SHES PA'O, ,DE'I RNAM PAR DAG PA NI GTI MUG CHEN PO'I BDAG
NYID RNAM PAR SNANG MDZAD KYI GZUGS KYIS BDAG NYID KYI DBANG DU
BYAS PA NYE BAR LONGS SPYOD PA'O, ,DES GTI MUG ZAD PA NI GTI MUG
GI ZAD PA STE, RNAM PAR SNANG MDZAD DE YANG GSHIN RJE MTHAR BYED
DO, ,PHUNG PO

MTHAR BYED PA NI PHUNG PO'I BDUD MTHAR BYED PA'O, ,DES SHES BYA
STE, SHES BYA'I SGRIB PA YANG MTHAR BYED PAR 'GYUR RO, ,NYES PA
ZHE SDANG YIN LA DE'I RNAM PAR DAG PA NI ZHE SDANG CHEN PO STE MI
BSKYOD PA'I NGO BOS NYE BAR LONGS SPYOD PA'O, ,NYES PA ZAD PA NI
ZHE SDANG ZAD PA'I RNAM PAR

DAG PA STE, SHES RAB MTHAR BYED DO, ,DES NA BSAGS PA'I DON GYIS
NA SEMS TE MTHAR BYED PA'O, ,NYON MONGS PA NI BDUD DANG NYON
MONGS PA'I SGRIB PA YANG DE NYID KYIS MTHAR BYAS PA'O, ,'DOD
CHAGS NI NYON MONGS PA STE 'DOD CHAGS DE RNAM PAR DAG PA'I NGO BO
NI 'OD DPAG

TU MED PA NYID KYIS SO, ,'DOD CHAGS ZAD PA'I RNAM PAR DAG PA NI
PADMA MTHAR BYED DO, ,DES NI TSIG MTHAR BYED PAR 'GYUR RO,
,SNYOMS PAR 'JUG PA NI NYON MONGS PA'I 'DOD CHAGS KYI MTSAN NYID
MTHAR BYAS PA'I RNAM PAR DAG PA RDZOGS PAR BYED PA'O, ,'CHI BDAG
GI BDUD

DANG SKYE BA'I SGRIB PA YANG MTHAR BYAS PAR 'GYUR BAR BLTA BAR
BYA'O, ,NYON MONGS PA KUN NI 'DOD CHAGS LA SOGS PA RNAMS SO, ,RDO
RJE THAMS CAD NI DBYER MI PHYED PA'I RNAM PAR RTOG PA'I PHUNG PO
RNAMS SO, ,SGRIB PA KUN NI SHES BYA LA SOGS PA RNAMS TE SHES PA
DE LA ZAD

@160A *, ,PA NI BGEGS RNAMS MTHAR BYAS PA'O, ,LHA'I BU'I BDUD
DANG LTA BA MCHOG TU 'DZIN PA YIN PA 'DIR SHES PAR BYA'O, ,DA NI
THAMS CAD KYI NYON MONGS PA'I RDO RJE'I SGRIB PA RNAM PAR DAG PA
NI LAS RNAM PAR DAG PA GSUNGS PA, LAS THAMS CAD CES PA NI

'JIG RTEN PA DANG 'JIG RTEN LAS 'DAS PA'I LUS DANG NGAG DANG YID
KYI BYA BA'I MTSAN NYID RNAM PAR DAG CING YONGS SU DAG PAR 'GYUR
RO, ,LAS RNAMS THAMS CAD RNAM DAG PAS, DE LAS SKYES PA'I 'BRAS BU
RNAM PAR DAG PAR 'GYUR RO, ,DA NI ME LONG LTA BU LA SOGS PA'I

RIM PAS DE BZHIN GSHEGS PA LNGA RNAMS KYI JI LTAR SRID PA RNAM
PAR DAG PA SKYE BA GSUNGS PA, 'DZIN DANG ZHES PA LA SOGS PA LA
'DZIN PA NI 'GRO BA RJES SU 'DZIN PA STE, BYA BA NAN TAN GYI YE
SHES KYI RANG BZHIN NO, ,CHAGS PA NI 'GRO BA NYID SO SOR KUN DU
RTOG PA'I NGO BO'O, ,

RNAM PA NI RNAM PAR BYED PA STE ME LONG LTA BU'I YE SHES KYI BDAG
NYID DO, ,MI G-YO BA NI TSAD MAS GRUB PA'I PHYIR TE MNYAM PA NYID
KYI YE SHES SO, ,RGYU NYID NI KUN DU BZANG PO STE YE SHES LNGA'I
BDAG NYID DO, ,'BRAS BU NYID NI CHOS KYI DBYINGS RNAM PAR DAG
PA'O, ,DRUG PO 'DI

RNAMS KYIS SEMS CAN RNAM PAR DAG PA'I YE SHES SU 'BYUNG STE KUN
DU BZANG PO NYID THOB BO, ,DE BRJOD PA SEMS CAN DON DANG BDAG
DANG RNAM RTOG CES PA LA SOGS PA'O, ,'DZIN PA NI GZUGS LA SOGS
PA'I YUL 'DZIN PA'O, ,CHAGS PA NI DE LA ZHEN PA'O, ,RNAM PA

NI DBANG PO DANG DON NYE BA LAS SKYES PA'I KUN GZHI RNAM PAR SHES
PA'O, ,MI G-YO BA NI DE BRTAN PA'I DNGOS PO'O, ,RGYU NYID CES PA
NI THABS KYI MTSAN NYID DO, ,'BRAS BU NYID NI SHES RAB DANG THABS
GNYIS SU MED CING LHAG PA MED PA'I 'BRAS BU'O, ,DRUG RNAMS ZHES
PA NI BRJOD

MA THAG PA RNAMS KYIS SO, ,YANG NA DRUG RNAMS ZHES PA NI MIG GI
RNAM PAR SHES PA LA SOGS PA RNAMS TE, THUGS LAS BYUNG ZHES GZHAN
DAG GO, ,GZHAN DAG GZHAN DU 'CHAD DE DE MA BRJOD DO, ,RNAM BAR
DAG PA'I SGO NAS DKYIL 'KHOR BA SGO SKYONG GI KHRO BO RNAMS BSHAD

@160B NAS SRUNG BA'I 'KHOR LO LA SOGS PA DANG LAS KYI TSOGS LA
NYE BAR MKHO BA'I KHRO BO RNAMS THA SNYAD KYI DON DU MING GZHAN
GYIS STON TO, ,'DOD PA'I RGYAL PO LA SOGS PA GANG RNAMS NI DBYUG
PA SNGON PO LA SOGS PA DE RNAMS TE DRUG GO, ,MING JI LTA BU ZHE
NA, KHRO BO'I DBANG PO RNAMS SO, ,

RGYUD 'DIR DE RNAMS PHUNG PO LA SOGS PAR MA 'DUS PAS DKYIL 'KHOR
PA MA YIN PA NYID KYIS RNAM PAR DAG PA MA BRJOD DO, ,DAM TSIG RDO
RJE LA SOGS PA RNAMS NI SGRIB PA THAMS CAD RNAM PAR SEL BA LA
SOGS PA RNAMS TE, DRUG PO DE RNAMS KYANG MIG LA SOGS PA DE RNAM
PAR

DAG PA'I NGO BO 'BYUNG BA LAS GYUR PAR YOD PA RIG PA'I RGYAL PO
ZHES BSHAD PA RNAMS SO, ,SA LA SOGS PA LNGA LA RNAM PA LNGA PO
RNAMS TE SA LA SOGS PA RNAM PAR DAG PA'I RANG BZHIN SPYAN LA SOGS
PA DANG NAM MKHA' RNAM PAR DAG PAR GYUR PA CHOS KYI 'BYUNG GNAS
KYI PHYAG RGYA DANG

BCAS PA LNGA STE 'BYUNG BA ZHES BSHAD DO, ,GZUGS RDO RJE LA SOGS
PA DRUG NI GZUGS RDO RJE LA SOGS PA'I PHYI'I SKYE MCHED RNAM PAR
DAG PA'I NGO BO DRUG PO NI 'BYUNG BA LAS GYUR PA STE, RDO RJE'I
BDAG PO ZHES BSHAD DO, ,GZUGS RDO RJE LA SOGS PA DRUG PO 'DI
RNAMS GANG GIS

'BYIN ZHE NA, GSUNGS PA, BDAG NYID CHEN PO NI RDO RJE 'DZIN PA
CHEN PO'O, ,SKU GSUNG THUGS KYI RDO RJE LAS, ,ZHES PA NI SKU RDO
RJE LA SOGS PA'I RANG BZHIN YI GE GSUM POS SO, ,BYUNG BA NI 'BYIN
PAR BYED PA'O, ,DE BRJOD PA, DE NYID GSUM GYIS GZUGS KYI RDO RJE
LA

SOGS PA LHA MO RNAMS NI SKU LA SOGS 'DRA BA ZHES SO, ,DE NYID KYI
PHYIR 'DI DAG NYID DKYIL 'KHOR PA RNAMS TE 'DOD PA'I RGYAL PO LA
SOGS PA RNAMS NI MA YIN NO ZHES DGONGS SO, ,DA NI, ,KUN DU SPYOD
PA GANG ZHIG LAGS, ,ZHES PA NI DRIS PA YIN TE, LAN GSUNGS PA,
THABS

DANG SHES RAB CES PA LA SOGS PA LA JI SKAD DU BSHAD PA'I SHES RAB
DANG THABS KYI TING NGE 'DZIN LAS BYUNG BA GRUB PA'I DKYIL 'KHOR
GYI RNAM PA SKAD CIG TZAM GYIS RDZOGS PA'I RIM PA PHUNG PO DANG,
KHAMS DANG SKYE MCHED KYI BDAG NYID KYI LUS TE SKU RU NGES PAR
BYAS NAS SBYOR BA NI

@161A *, ,GNYIS SU MED PA'I SBYOR BAS SO, ,YID SKYO BA DANG LDAN
PAS NA SNGAGS DANG LDAN PA'O, ,THAMS CAD DAG PAR MOS PA YIS,
,'JIGS PA THAMS CAD SPANGS NAS DE MI G-YO BA'I SEMS KYIS SENG GE
'DRA BAR SPYOD DO, ,'DIR RNAL 'BYOR PA DE CI MTHO RIS DANG

THAR BA'I BAR DU GCOD PA PHYIN CI LOG LAS BYUNG BA NYON MONGS
PA'I BDAG NYID SROG GCOD PA LA SOGS PA'I BYA BA LA SOGS PA YOD
DAM ZHE NA, GSUNGS PA, 'DI LA MI BYA CI YANG MED, ,CES PA LA SOGS
PA LA RANG LAS THA MI DAD PA'I BRTAN PA DANG G-YO BA LA SOGS PAR

SNANG BA SO SO'I RDUL PHRA RAB BDE BA CHEN PO'I DKYIL 'KHOR GYI
'KHOR LO'I RANG BZHIN BRJOD MA THAG PA YIN LA MI BYA BA'I DNGOS
PO DE LA JI LTAR YOD PAR 'GYUR TE MED PA NYID DO ZHES DGONGS SO,
,LE'U LNGA PA LA SOGS PAR YANG DAG PAR RDZOGS PA'I BYANG CHUB KYI
GROGS SU GYUR

PAS DAM TSIG DANG SDOM PA'I NGO BO'I BYA BA SLAR YANG YOD PA NYID
DO, ,'DI NYID GANG LAS SHE NA, GANG GI PHYIR MI MNYAM ZHES TE MI
MNYAM PA NI RDO RJE SEMS DPA' BRTAN PA DANG G-YO BA'I BDAG NYID
DO, ,DE BZHAG CING SBYOR BA GANG DU RNAL 'BYOR YIN PA DE NI ZHES
TSIG RNAM PAR SBYOR

RO; ,DES NI RTAG TU MNYAM PAR BZHAG PA NYID DO, ,DE BRJOD PA, DE
LTAR SDIG PA MA LUS SPANGS PA YI, ,SEMS NI NAG PO'I LAS SU GA LA
'GYUR, ,ZHES SO, ,SLAR YANG, ,RJES SU MTHUN PA'I 'GRO BA'I DON,
,ZHES PA LA SOGS PA'O, ,SNGAGS SPYOD JI LTAR SHES PAR BGYI, ,ZHES
PA NI

DRIS PA YIN TE, LAN LA RKYEN RNYED NAS GANG SKYE BA'O, ,CI RNYED
NAS SHE NA, DBANG PO DANG NI YUL RNAMS KYANG NGO, ,CI SKYE BAR
'GYUR ZHE NA YID DO, ,DE DE BZHIN DU SPYOD PAS NA YID YIN TE
RTOGS PA'I PHYIR RO, ,'DIS NI MA BSHAD DO, ,YI GE TRA NI NGAN
SONG DANG 'KHOR BA LAS SKYOB PA'I DON

GYIS SO, ,'DIS NI DE KHO NA NYID LA SEMS PA'I PHYIR DANG SKYOB
PA'I YANG PHYIR SNGAGS BSHAD DO, ,DA NI DE'I BDAG NYID GCIG PA'I
SPYOD PA STON TE 'JIG PAS NA 'JIG RTEN YIN LA DE'I SPYOD PA NI
THOS PA DANG DRAN PAR BRJOD PA'O, ,DE LAS GROL BA NI RANG GI LUNG
DANG MI 'GAL BA'I DAM TSIG DANG

@161B SDOM PA STE, DAM TSIG DANG SDOM PA'I LE'UR GSUNGS PA YIN LA
DE SKYONG BA ZHES DGONGS SO, ,RDO RJE KUN NI SKU RDO RJE LA SOGS
PA RNAMS SO, ,DE NI SNGAGS KYI BDAG NYID KYI SPYOD PA'O, ,'DIR
BZLAS JI LTAR SHES PAR BGYI, ,ZHES PA NI DRIS PA YIN LA LAN LA
RANG RANG GI NI SKU LA SOGS

PA'I RANG BZHIN NO, ,RNAM PAR DPYAD PA NI BLA MA'I MAN NGAG LAS
SO, ,GANG GIS SHE NA YID KYIS SO, ,SKU LA SOGS PA'I SNYING GAR
BZLAS PA SPRO BAR BYED PA YIN ZHES PA DANG 'BREL TO, ,SPRO BAR
BYED PA NI SKYED PA YIN LA SDUD PA NI SDUD PAR BYED PAR JI LTAR
'GYUR BA STE, DE BZHIN DU BRJOD

PA NI 'BYUNG BA DANG RNGUB PA DAG MA BSDAMS PAR GSAL POR RO,
,DBYE BA NI RIM DANG CIG CAR GYI DBYE BAS SO, ,SNA TSOGS RDO
RJE'I BDAG NYID NI RIGS SNA TSOGS PA'I RANG BZHIN GYI SANGS RGYAS
RNAMS SO, ,YE SHES SA BON NI YE SHES SEMS DPA'I THUGS KAR GNAS
PA'I SA BON

LAS SO; ,BYANG CHUB BDAG MED NI RANG BZHIN MED PA'O, ,DE NYID SA
BON TE RGYU'O, ,DES RANG BZHIN MED PA RNAMS LA GZUNG BAR BYA STE
SNGAGS LA ZHUGS PAS THIM PAR BYAS NAS BRTAN PAR BYA'O, ,SPRO BA
BSTAN PAR BZHED NAS GSUNGS PA, SPRO BAR BYA'O ZHES PA NI SNA
TSOGS BZHIN DU SNA

TSOGS TE, RNAM PA DU MA'I SKU LA SOGS PA'I DKYIL 'KHOR DU BSDUS
PA'O, ,DUS GSUM SA BON NI DUS GSUM GYI SKU LA SOGS PA'I RANG
BZHIN GYI YI GE GSUM GYI NANG DU CHUD PAR BYAS PA'I YE SHES SEMS
DPA'I SA BON BZLAS PAR BYA'O, ,'DI SKAD BRJOD PAR 'GYUR TE, SKU
LA SOGS PA'I

THUGS KA NA GNAS PA DANG YE SHES SEMS DPA'I THUGS KA'I ZLA BA LA
GNAS PA DE DANG DE'I SA BON BRJOD PA NI DBUGS DBYUNG BAS SPROS TE
MCHOD NAS DBUGS RNGUB PAS BSDUS LA DE'I SA BON LA ZHUGS NAS GCIG
TU BYAS TE, BSTAN PAR BSGOM PAR MOS PA BYAS NAS BZLAS PA BYA'O,
,YI

GE'I DON 'BA' ZHIG BSHAD DO, ,'DI'I DON BLA MA'I MAN NGAG LAS
SHES PAR BYA'O, ,DE BRJOD PA, YANG NA BZLAS LA RTZE GCIG SEMS
NYID NI, ,ZHES PA LA SOGS PA'O, ,DE NYID GSAL POR BYED PA NI
BZLAS PA NI ZLOS PA STE BRJOD PAR BYA BA DANG RJOD PAR BYED PA
DANG BRAL BA'O, ,DE DANG 'DRA BA

@162A *, ,NI NGAG GI RNAM PAR RIG BYED KYI RANG BZHIN THAMS CAD
DE DE NYID SNGAGS SO, ,GANG 'DI YANG BZLAS PAR SMRA BAR GRAGS PA
YIN TE, DE KHO NA NYID NI CHOS NYID YIN LA BSKUL BA NI SMRA BAR
BYED PA STE, GSAL BAR BYED PA YIN ZHING RJOD PAR BYED PA YIN TE,
BRJOD PA DANG

BRAL BA LA SOGS PA MNGON DU BYAS NAS ZLOS PA'O, ,DE SKAD BRJOD
PA, RNAM PA DE 'DRA'I SEMS LDAN LUS DANG NI, ,ZHES PA LA SOGS
PA'O, ,RGYAS BTAB PA ZHES GANG LA BSHAD, ,CES PA NI DRIS PA YIN
TE, LAN LA JI LTAR ZHES PA NI 'BREL PA 'KHRUGS PA YIN TE JI LTAR
RANG

GI TING NGE 'DZIN RANG GI BDAG PO'I LHA'I YIN PA DE BZHIN DU YE
SHES SEMS DPA'I BSGOM PA'O ZHES PA'I DON TO, ,RANG GI TING NGE
'DZIN 'BA' ZHIG NI MA YIN TE, RANG GIS PHYUNG BA'I DKYIL 'KHOR BA
DANG SKU LA SOGS PA'I GSANG BA LA SOGS PA RNAMS LA YANG YE SHES
SEMS

DPA' BSGOM PA DANG DBANG BSKUR BA LA SOGS PA DE BZHIN DU BYA'O
ZHES GSUNGS PA NI DE RNAMS ZHES PA LA SOGS PA'O, ,SPYI BOR DBANG
BSKUR BA NI THUB PA'I MCHOG GI 'OD ZER LAS BYUNG BA'I RIG MA
RNAMS KYI SKU LA SOGS PA RNAMS DANG CHEN PO'I BSNYEN PA LA SOGS
PA'I DKYIL 'KHOR BA

RNAMS DANG THIG LE DANG PHRA MO DANG SNGAGS KYI BZLAS PAS SPROS
PA DE RNAMS LA YANG BSGOM PAR BYA'O, ,DE BZHIN DU GZUGS RDO RJE
LA SOGS PA'I MCHOD PA YANG BSGOM PAR BYA'O, ,BRJOD PA, LHAG PAR
MOS PAS RGYU MTHUN SOGS, ,THIG LE PHRA MO GSANG GSUM DBYUNG,
,CHUD DU LA SOGS KYIS PHYE LTAR, ,RNAL 'BYOR BSNYEN

SOGS DE BZHIN BSGOM, ,ZHES SO, ,RIG PA ZHES PA NI YONGS SU KHYAB
PA'O, ,RIG PA NI SNANG BA'I NGO BO'I RANG 'OD DANG LHAN CIG TU
SBYOR BA YOD PA YIN TE DBANG PO GNYIS KYI SNYOMS PAR 'JUG PA DANG
ZHAL GSUM PHYAG DRUG GI RNAM PAS SO, ,GANG GI ZHE NA, RDO RJE
'CHANG BA GANG YIN PA STE, RNAM PA SNA

TSOGS PA'I LHA'I GZUGS DE'I'O, ,'ANG GI SGRA LAS RIG PA YANG NGO,
,LONGS SPYOD BZHIR ZHES BYA BA NI LAS DANG CHOS DANG CHEN PO DANG
DAM TSIG GI BDAG NYID PHYAG RGYA BZHIR BSGOM PAR BYA'O, ,DE NYID
STON PA, BDAG BYIN RLABS SOGS NI YE SHES SEMS DPAS BYIN GYIS
BRLABS PA LA SOGS PA

@162B DANG; DAM TSIG GI PHYAG RGYA LA SOGS PA'I NGO BO RNAMS KYIS
ZHES PA'I DON TO, ,GZHAN DAG NI BDAG BYIN GYIS BRLAB PA, AOm
DHARMA DH'A TU SVA BH'A BA A'ATMA KO&HAm ZHES PAS BYIN GYIS BRLAB
PA'O, ,SOGS PA'I SGRAS NI MIG LA SOGS PA DANG THUGS LA SOGS PA
BYIN GYIS BRLAB PA'O, ,

'DI MTSON PAR BYED PA YIN PA'I PHYIR CHUNG NGU DANG 'BRING DANG
CHEN PO'I BSNYEN PA LA SOGS PA'I YAN LAG BZHI DANG GTZO BO'I
DKYIL 'KHOR DU GYUR PA DANG SPRO BA LA SOGS PA YANG BLTA BAR
BYA'O ZHES 'CHAD DO, ,LHAG PAR MOS PA RGYU MTHUN SOGS, ,ZHES PA
LA SOGS PA YANG 'DI NYID DU SBYOR

BAR BYED DO, ,RGYUD GZHAN DU BRJOD PA DE BZHIN GSHEGS PA LNGAS
DBU BRGYAN PAR BSHAD PA DGAG PA GSUNGS PA, DPA' BO ZHES PA LA
SOGS PA'O, ,RE RE ZHES PA NI DKYIL 'KHOR GYI BDAG PO RNAMS SO,
,RDO RJE CAN KUN NI DKYIL 'KHOR BA RNAMS TE RE RE LA RANG GI RIGS
KYI

BDAG POS SPYI BO NA BZHUGS PA NI DBANG BSKUR BA'O, ,SNYING PO
PHYAG RGYA ZHES PA NI SNYING GAR PHYAG RGYA STE MTSAN MA YIN LA
DE LA SNGAGS TE, DE'I 'OD ZER GYIS BSKUL BA'I DE BZHIN GSHEGS
PA'I 'OD ZER LAS BYUNG BA'I SPYAN LA SOGS PA RNAMS KYIS DBANG
BSKUR BA'I RJES LA RANG GI RIGS

KYI BDAG PO BSGOM PA NI PHYAG RGYA STE DES RGYAS BTAB PA'O, ,DE
NYID GSUNGS PA, RANG RIGS RIM GYIS RGYAS BTAB PA, ,ZHES PA'O,
,DKYIL 'KHOR BA RNAMS LA RGYAS BTAB PA GSUNGS NAS MI BSKYOD PA
DANG, KUN DU BZANG PO DAG GIS GSUNGS PA, 'BRAS BU MI BSKYOD PAS

RGYU KUN DU BZANG PO LA YIN TE, DE BZHIN GSHEGS PA THAMS CAD
BSKYED PA'I SA BON DU GYUR PA LA'O, ,RGYAS BTAB PA NI DBANG BSKUR
BA'O, ,'BRAS BU NI MI BSKYOD PA YIN LA RGYU KUN DU BZANG POS SO,
,JI LTAR BYA ZHE NA, BSGOM PAR BYA'O, ,SLAR YANG GZHAN DU NA
DNGOS GRUB NI

BSKAL PA BYE BAR 'BYUNG BAR MI 'GYUR RO, ,DE BRJOD PA, SANGS
RGYAS COD PAN ZHES PA LA SOGS PA DANG, YE SHES SEMS THUGS SNYING
'OD KYIS, ,ZHES PA LA SOGS PA YANG NGO, ,CHOS 'BYUNG BSGOM PA JI
LTAR LAGS, ,ZHES PA NI DRIS PA YIN TE, LAN LA LONGS SPYOD BZHI NI
BSHAD

@163A *, ,MA THAG PA NYID YIN LA DE RNAMS KYANG YANG DAG PAR LDAN
PA'O, ,RIG PA'I SKYES BU NI BSHAD ZIN TE DE NYID RDO RJE CAN NO,
,DE'I SKU GSUNG THUGS KYI DBYE BA YIS, ,RNAM PAR DAG PA ZUR GSUM
RNAMS LA NI CHOS KYI 'BYUNG GNAS KYI RGYU MTSAN DU BSGOM PAR
BYA'O, ,GANG DU ZHE NA,

GSUNGS PA, RTZIBS BCU NAS ZHES PA LA SOGS PA STE, ,RTZIBS BCU YIS
MTSON PA'I 'KHOR LO'O, ,KUN NAS SER PO NI SEMS G-YO BA'I MTSAN
NYID BGEGS RENGS PAR BYED PA'I DBANG DU BYAS PAS SO, ,DE'I DBUS
SU CHOS KYI 'BYUNG GNAS BSGOM PAR BYA STE, RDO RJE H'Um MDZAD LA
SOGS PA SGRA

JI BZHIN SHES PA'I YE SHES KYI RNAM PAR DAG PA'I RANG BZHIN NI
'KHOR LO'I LTE BAR BSGOMS PA YONGS SU GYUR PA LAS SO, ,RTZIBS
THAMS CAD DU CI BSGOM PAR BYA ZHE NA, RTZIBS KUN DU NI ZHES PA LA
SOGS PA STE, PHYOGS DANG PHYOGS MTSAMS DANG STENG DANG 'OG TU
GNAS PA RNAMS LA'O, ,

KHRO BO BCU RNAMS NI GSHIN RJE MTHAR BYED DANG, SHES RAB MTHAR
BYED DANG, PADMA MTHAR BYED DANG, BGEGS MTHAR BYED RNAMS PHYOGS
SU STE, GO RIMS JI LTA BAR SDUG BSNGAL SHES PA DANG, KUN 'BYUNG
SHES PA DANG, 'GOG PA SHES PA DANG, LAM SHES PA RNAM PAR DAG PA'I
NGO BO RNAMS SO, ,

MTSAMS RNAMS SU 'DOD PA'I RGYAL PO DANG DBYIG PA SNGON PO DANG
STOBS PO CHE DANG MI G-YO BA RNAMS TE, ZAD PA SHES PA DANG MI
SKYE BA SHES PA DANG CHOS SHES PA DANG RJES SU SHES PA'I RNAM PAR
DAG PA'I BDAG NYID RNAMS SO, ,STENG DANG 'OG TU GTZUG TOR 'KHOR
LOS SGYUR BA DANG GNOD MDZES RGYAL PO DAG

STE KUN RDZOB SHES PA DANG SBYANGS PA SHES PA RNAM PAR DAG PA'I
BDAG NYID DAG GO, ,'DI LTAR 'PHAGS PA BRGYAD STONG PA LA SOGS
PA'I SHES RAB KYI PHA ROL TU PHYIN PA LA SOGS PA SHIN TU RGYAS
PA'I MDO SDER YONGS SU BRJOD PA'O, ,SHES PA BCU'I BDAG NYID LAS
BYUNG BA'I KHRO BO RNAMS BSGOM

PAR BYA'O ZHES 'BREL TO, ,YANG GZHAN DAG NI ME LONG LTA BU'I YE
SHES LA SOGS PA LNGA DANG, RNAM PAR BYANG BA'I PHUNG PO DE RGYUR
GYUR PAS YE SHES ZHES BTAGS NAS BRJOD DO ZHES 'DIR 'CHAD DO, ,DE
LA ZHES PA LA CHOS 'BYUNG BA BSGOM PA'I DON DU DANG PO SRUNG BA'I
'KHOR LO YONGS SU GYUR PA LAS

@163B RDO RJE'I RANG BZHIN GYI GZHI BSGOMS TE, DE NAS KUN DU
BZANG PO YONGS SU GYUR PA LAS CHOS KYI 'BYUNG GNAS BSGOM PAR
BYA'O, ,DBUS ZHES PA LA 'DI'I DGOS PA NI MAN NGAG LAS ZHES GZHAN
DAG GO, ,DRAG PO'I SGRUB PA LA SOGS PA'I DUS SU BSGRUB BYAR GYUR
PA'I BCOM LDAN 'DAS NAM

MKHA'I DBYINGS KYI CHOS KYI 'BYUNG GNAS LA GNAS PA LHA MO BZHIS
YONGS SU BSKOR BA, 'DOD PA'I YON TAN THAMS CAD KYIS ROL PA RGYUN
MI 'CHAD PA MCHOG TU ZAG PA MED PA'I DGA' BA'I BDAG NYID BLTAS
TE, DBUS ZHES PA NI LE'U BCU PA LAS BSHAD PA'I RIM PA DE'I SNYING
PO

BSKUL BA'I DON DU RANG GI SHES RAB KYI CHOS 'BYUNG GI DBUS SU
KHRO BO'I RDO RJE BSGOM PAR BYA'O ZHES GZHAN DAG GO, ,BGEGS RNAMS
'GOG PA YIN TE SRUNG BA'I 'KHOR LO GRUB CING GSAL BAR GYUR PAS
SO, ,KHRO BO DE RNAMS LAS RDO RJE 'BAR BA SPRO BAR BYA'O, ,JI
LTAR ZHE NA, SPRIN TE

TSOGS RNAMS KYIS SO, ,'KHOR LO DE YANG MYUR BAR 'KHOR BAS MI G-YO
BA BZHIN DU SNANG BA YIN LA KHRO BO RNAMS NI MI G-YO BA NYID DO,
,DE LTAR ZHES PA NI BSHAD MA THAG PA'O, ,CHOS 'BYUNG NI STOBS BCU
LA SOGS PA'I YE SHES 'BYUNG BA'O, ,DE NYID KYI PHYIR RANG BZHIN
GYIS DRI MA

MED PA'O; ,ZHI BA NI NYON MONGS PA THAMS CAD RNAM PAR DAG PA'I
NGO BO'O, ,SANGS RGYAS RNAMS KYI SPYAN YE SHES KYI RANG BZHIN
'BYUNG NGO, ,DE BRJOD PA, H'Um MDZAD YANG NA GTZUG TOR RAM, ,ZHES
PA LA SOGS PA'O, ,DA NI BSGOM PA'I RIM PA'I RNAM PAR DBYE BA MA
DRIS PA STON PAR BYED DE,

RIM PA GNYIS LA YANG DAG BRTEN, ,ZHES PA LA RDO RJE CAN GYI NI
KUN DU BZANG PO'I YIN TE RGYUD STON PA'O, ,RIM PA GNYIS PO GANG
ZHE NA, BSKYED PA'I RIM PA STE, MNGAL NAS SKYES PA'I RIM PA DANG,
ZLA BA DANG RDO RJE LA SOGS PA'I MTSAN NYID DO, ,RDZOGS PA'I RIM
PA NI GRUB PA'I RIM

PA'O; ,DE BRJOD PA YANG YE SHES SKAD CIG GIS RDZOGS PA RDZOGS
PA'I RNAL 'BYOR DU BRJOD DO ZHES SO, ,BSKYED PA'I RIM PA'I DE KHO
NA NYID RGYAS PAR STON PAR BYED DO, ,SGRUB PA NI LHA'I RNAL 'BYOR
RO, ,RTOGS PA NI DE NYID GNYIS SU MED PA NYID DU NGES PA'O, ,DAM
TSIG NI

@164A *, ,BSHAD ZIN TO, ,SDOM PA NI MI DGE BA RNAMS SDOM PA'O,
,'DI DAG THAMS CAD SNGAR RTZA BA'I RGYUD DU RGYAS PAR BRJOD PA
'BYED PAR BYED DO, ,JI LTAR ZHE NA, RIM PA STE BSKYED PA'I RIM PA
DANG RDZOGS PA'I RIM PA'I MTSAN NYID KYIS PHYE BA'O, ,DE BZHIN
SDOM PA JI LTA BU, ,

ZHES PA NI DRIS PA YIN TE, LAN LA GZUGS DANG SGRA LA SOGS PA
RNAMS 'DOD PAR BYED CING DGA' BAR BYED PA'I PHYIR 'DOD PA RNAMS
SO, ,RANG BZHIN GYIS BDE BA'I BDAG NYID DANG SDUG BSNGAL GYI BDAG
NYID DANG, BDE BA YANG MA YIN SDUG BSNGAL YANG MA YIN PA'I BDAG
NYID DO, ,DE

RNAMS RNAM PAR DAG PAR BRTEN PAR BYED PA NA CI BYED PAR 'GYUR ZHE
NA GSUNGS PA, SNYING LA STE SEMS LA SKYE BAR 'GYUR RO, ,RTAG PA
NI MI 'JIG PA YIN LA SKYE BA NI RNAM PAR DAG PA'O, ,'DOD CHAGS
ZHE SDANG GTI MUG NI NYE BAR MTSON PA YIN PAS NGA RGYAL DANG
PHRAG DOG KYANG ZHE SDANG

DU GTOGS SO, ,'DI DAG NYID GSAL POR GSUNGS PA, CHAGS LA 'DOD
CHAGS RANG BZHIN CAN, ,ZHES PA NI CHAGS PA LA DE'I RANG BZHIN
SNANG BA MTHA' YAS SO, ,CHAGS LA 'DOD CHAGS RANG BZHIN CAN, ,ZHES
PA NI NYE BAR MTSON PA'O, ,DE NAS ZHE SDANG LA SOGS PA MA

BRJOD PA DANG RNAM PAR SNANG MDZAD KYANG GZUNG NGO, ,DE BZHIN DU
ZHE SDANG LA DE'I RANG BZHIN RDO RJE MI BSKYOD PA'O, ,GTI MUG TU
RNAM PAR SNANG MDZAD DO, ,DE LTAR NGA RGYAL LA RIN CHEN 'BYUNG
LDAN NO, ,PHRAG DOG LA DAM TSIG DON YOD GRUB PA'O, ,DE'I PHYIR
'DOD PA DE RNAMS NI BRJOD MA THAG PA

RNAMS TE BSTEN PAR BYA'O, ,GANG GI PHYIR DAM TSIG NI RDO RJE SEMS
DPA' DANG MTSUNGS PA YIN TE 'DA' BAR BYA BA MA YIN PA'I PHYIR RO,
,DE BZHIN DU YANG BRJOD PA, DKA' THUB CES BYA BA LA SOGS PA'O,
,ZHE SDANG GTI MUG 'DOD CHAGS CHES, ,SEMS CAN DON MDZAD JI LTA
BU, ,

ZHES DRIS PA'I LAN LA, RNAM BCAS ZHES PA LA SOGS PA STE, SKYES BU
CHEN PO'I MTSAN SUM CU RTZA GNYIS DANG DPE BYAD BRGYAD CU DANG
LDAN PA, ZHAL GSUM PHYAG DRUG GI RNAM PA KHYAD PAR CAN LONGS
SPYOD RDZOGS PA'I SKUS SA BCU'I BYANG CHUB SEMS DPA'I YUL NI RNAM
PA STE, DE

@164B DANG LHAN CIG PA NI RNAM PA DANG BCAS PA'O, ,RNAM PA MED PA
NI BYANG CHUB KYI PHYOGS DANG TSAD MED PA LA SOGS PA'I CHOS KYI
RANG BZHIN SO SOR BDAG NYID RIG PA DE BZHIN GSHEGS PA'I SPYOD YUL
CHOS KYI SKU YIN TE, BRTAGS PA'I GZUNG BA DANG 'DZIN PA'I RANG
BZHIN BEMS PO'I

RNAM PA DANG BRAL BA'I PHYIR RO, ,KUN 'GRO NI MOS PA SNA TSOGS
PA'I GDUL BYA RNAMS LA DUS MTSUNGS PAR RNAM PA SNA TSOGS PA'I
PHAN PA RNAMS SPRUL PA SNA TSOGS PA RNAMS KYIS 'KHOR BA JI SRID
PA'I BAR DU DON RGYUN MA CHAD PAR 'GRO BA MA LUS PA'I DON BYED PA
NI SPRUL PA'I SKU

YIN TE, SO SO'I SKYE BO LHA DANG LHA MA YIN DANG BCAS PA MI LA
SOGS PA RNAMS KYI THUN MONG GI YUL NYID KYI MDZAD PA RGYA CHE
BA'I PHYIR KHYAB PA YIN PAS KUN DU 'GRO BA'O, ,DE BRJOD PA, ,DE'I
MDZAD PA RGYA CHE BA'I PHYIR, ,KHYAB PA SHES NI BRJOD PA YIN, ,DE
NYID ZAD PAR MI 'GYUR

PHYIR, RTAGS PA ZHES NI BRJOD PA YIN, ,ZHES SO, ,YANG NA RNAM PA
DANG BCAS PA NI MCHOG TU DAG PA'I BDAG NYID RTEN DANG BRTEN PA'I
DKYIL 'KHOR GYI NGO BO RANG DANG GZHAN GYI DON 'BYUNG BA'I RGYU
RGYA CHEN PO'I RAB TU SNANG BA'O, ,RNAM PA MED PA NI BRTAGS PA'I
RNAM PA DE NYID DANG

BRAL BA'I PHYIR TE, CHOS KYI DBYINGS KYI RANG BZHIN YIN PA'I
PHYIR RO, ,ZAB PA'I PHYIR DANG RNAM PAR RTOG PA DANG BRAL BA'I
PHYIR RO, ,DE BRJOD PA, RNAM PAR MI RTOG ZAB PA DANG, ,RGYA CHE
BA NI RANG BZHIN 'BYUNG, ,ZAB DANG RGYA CHEN 'DI DAG NYID, ,SHES
RAB THABS BDAG NYID DU

BZHED; ,CES SO, ,DE NYID KYI PHYIR KUN DU 'GRO BA STE, CHOS KYI
DBYINGS LAS MA GTOGS PA, ,'DI LTAR CHOS YOD MA YIN NO, ,ZHES PA'I
RIGS PAS SO, ,YI GE GSUM GYI BDAG NYID THUGS LA SOGS PA GSANG BA
DBYER MED PAS BYIN GYIS BRLABS PAS SO, ,BYED PA NI

DKON MCHOG GSUM LA GNOD PA BYED PA DANG MTSAMS MED PA LA SOGS PA
LA ZHUGS PA DE RNAMS BZLOG PA'I CHED DU THABS GZHAN MED PA NYID
KYI PHYIR SNYING RJE CHEN PO'I GZHAN DBANG DU GYUR PAS BSAD NAS
MI BSKYOD PA'I GZUGS SU SKYED PAR BYED PA'O, ,'PHROG PAR BYED PA
NI

@165A *, ,GTI MUG LA SOGS PA'I SBYOR BAS GZHAN GYI BUD MED RNAMS
'PHROG PA'O, ,DANG YIG GIS BRDZUN DU SMRA BA YANG YIN TE GDUL BYA
DE DANG DE SER SNA LA SOGS PAS NYAMS PA RNAMS KYI DON BYA'O, ,CI
BYED PAS SHE NA, ,GSUNGS PA, SPRO DANG RANG GI BZLAS PA ZHES

TE; RANG GI NI SNGAGS KYIS TE, JI LTA BA BZHIN DU BSGRUB BYA'I
MING NANG DU BCUG PA DANG LHAN CIG PA'I BZLAS PA BRJOD PAS SO,
,SPRO BA NI NYE BAR MTSON PA TZAM STE BSDU BA LA SOGS PA YANG
BRJOD MA THAG PA BYA BA'I RGYU MTSAN DU BYA'O, ,GZHAN DAG NA RE
BYED PA NI SPROS PAS 'GRO BA'I DON

BYED PA YIN LA DE RNAMS NYID DE MA THAG TU YANG DAG PAR SDUD PA
NI 'PHROG PA'O, ,SPRO BA NI SPRO BAR BYED PA NYID DO, ,DANG YIG
GIS NI ZHUGS PA DANG BRTAN PAR GNAS PA DAG BSDU'O, ,RANG GI BZLAS
PA BYED PAS, ,ZHE SDANG LA SOGS PAS SEMS CAN GYI DON BYA'O ZHES
'CHAD DO, ,

'DIR RANG GI BDAG PO'I LHA'I TING NGE 'DZIN GSUM GYI SBYOR BA LA
MA LTOS PAR BZLAS PA TZAM YIN NAM, ZHE NA GSUNGS PA, DE LTAR ZHES
PA LA SOGS PA'O, ,DE LTAR BRJOD MA THAG PA'I SKU GSUM GYI RNAM
PAR DAG PA'I NGO BO THUGS RDO RJE LA SOGS PA'I GSANG BA BYIN GYIS
BRLABS PA'O, ,

ZHE SDANG NI MI BSKYOD PA YIN LA GTI MUG NI RNAM PAR SNANG MDZAD
DO, ,KYANG YIG GIS 'DOD CHAGS NI 'OD DPAG TU MED PA YIN LA NGA
RGYAL NI RIN CHEN 'BYUNG LDAN YIN ZHING DON YOD GRUB PA NI PHRAG
DOG GI RANG BZHIN NO, ,'DI RNAMS LAS GANG YANG RUNG BA SBYOR BA
JI LTA BAR SGRUB THABS

KYI RIM PAS BDAG NYID BSKYED NAS SO, ,SA GSUM YANG 'DOD PA DANG
GZUGS DANG GZUGS MED PA'I MING CAN NO, ,KUN DU GNYIS SU MED PA
NYID KYIS DE'I RANG BZHIN DU BYAS PA'AM YID LAS BYUNG BA'I GZUGS
KYIS BSKYED DE SPRO BA LA SOGS PA BYED PA NI BZLAS PA'O, ,BRJOD

MA THAG PA'I DKON MCHOG LA GNOD PA BYED PA LA SOGS PA GSAD PA
DANG, DAM TSIG BZHI PO NYID THEG PA DMAN PA LA SOGS PA LA BRTEN
PA'I NYAN THOS LA SOGS PA RNAMS DANG RANG GI THEG PA LA BRTEN
PA'I DBANG MA THOB PA RNAMS LA SBAS PA NI GSANG BA'O, ,DE'I YANG

@165B DAG PAR GRUB PA NI 'DOD PA'I DON GRUB PA'O, ,DE NYID KYIS
DKON MCHOG GSUM LA GNOD PA BYED PA LA ZHUGS PA'I SEMS CAN DE
RNAMS DUS CUNG ZAD TZAM RMI LAM BZHIN DU BRGYAL BA'I GNOD PA LA
SOGS PA GNOD PA RNAMS NYE BAR BSTAN NAS MNAR MED PA LA SOGS PA'I
DMYAL

BA CHEN PO'I SDUG BSNGAL LAS BZLOG NAS MI BSKYOD PA'I RNAM PA
BSKYED DO, ,DE'I SANGS RGYAS KYI ZHING DU GZHAG PA'I DON DU YANG
NGO, ,YANG NA DE RNAMS NYID KYIS RANG BZHIN GYI BDAG NYID KYI
DNGOS POR GYUR PA LAS MI BSKYOD PA'I GZUGS SU GYUR PA NI DAG PA
STE, DON DE NYID BYED DO,

GANG RNAMS SHE NA, SNYING RJE CHEN PO CAN DBYER MI PHYED PA'I
SHES RAB DANG THABS GNYIS SU MED PA'I RNAL 'BYOR PA RDO RJE CAN
RNAMS SO, ,DE BZHIN DU MA BYIN PAR LEN PA LA SOGS PAS SER SNA LA
SOGS PAS NYAMS PA RNAMS LA YANG BLTA BAR BYA'O, ,DE BZHIN DU THUN
MONG DU ZHE

SDANG LA SOGS PA RNAMS KYIS 'GRO BA'I DON BYA BA RTOGS PAR BYAS
NAS RGYAS PAR SROG GCOD PA LA SOGS PA SO SOR RNAL 'BYOR PA GANG
GIS JI LTAR BYA BA DE BZHIN DU DE LTAR RTOGS PAR BYA BAR 'DOD NAS
GSUNGS PA, ZHE SDANG 'KHOR LO NI ZHE SDANG RDO RJE'I BDAG PO'I
DKYIL 'KHOR RO, ,

SEMS CAN THAMS CAD SDUD PA'I NGO BO SNYING RJE CHEN PO DRI MA MED
PA BCOS MA'I ZHE SDANG MNGON DU BYAS NAS DE DANG RJES SU MTHUN
PA'I BZA' DANG GDAN DANG NYAMS PA LA SOGS PA DANG LDAN PA'O, ,RDO
RJE DRAG PO RGYAB NAS DE'I RANG BZHIN LAS NYAMS PAR BYED PA LE'U
DGU PAR BRJOD PA'I GNOD

MDZES MANG PO 'OD 'PHRO BA 'BAR BA'I RDO RJES SAM RANG GI GSANG
BA'I RDO RJES SO, ,LHAG MA NI GO SLA'O, ,RKU BA GSUNGS PA, BSKYED
NAS ZHES TE SNGAR BZHIN DU'O, ,GTI MUG GI 'KHOR LO NI GTI MUG GI
RIGS KYI BDAG PO'I DKYIL 'KHOR RO, ,GTI MUG GI SBYOR BA NI RNAM
PAR

SNANG MDZAD KYI BDAG NYID KYIS NOR 'PHROG PA'I BSAM PAS SO,
,RGYAN LA SOGS PA BRKU BAR BYA STE 'PHROG GO, ,GTI MUG GI SEMS
NYID NI RGYA MTSO'O, ,LHAG MA NI GO SLA'O, ,GZHAN GYI CHUNG MA
'PHROG PA GSUNGS PA, 'DOD CHAGS 'KHOR LO NI 'DOD CHAGS KYI RIGS
KYI

@166A *, ,BDAG PO'I DKYIL 'KHOR RO, ,'DOD PA'I SBYOR BA NI 'KHYUD
PA LA SOGS PA RNAM PA SNA TSOGS PA'I NGAG GI KHYAD PAR GYI RJES
SU CHAGS PAR BYA'O, ,DE SHIN TU ZHEN PA'I YID KYIS MNGON SUM NYID
DU BYAS PA STE, MOS PA TZAM GYIS NI MA YIN NO, ,'DI RNAMS

KYI RNAM PAR DAG PA NI DGU PAR RGYAS PAR GTAN LA PHAB PA DANG
'DRA'O, ,DA NI YE SHES LA DBANG THOB PA'I RNAL 'BYOR PA'I NUS PA
STON PAR BYED DO, ,DKYIL 'KHOR NI BRIS PA'I DKYIL 'KHOR RO,
,DBANG NI DBANG BSKUR BAR SBYIN PA'O, ,MCHOG NI LAS TSOGS RNAMS
SO, ,

NYAMS SU LEN PA NI SEMS CAN GYI DON BYA'O, ,BYIN GYIS RLOB PA NI
DUS CUNG ZAD PA'I SPRUL PA'O, ,GRUB PA NI YE SHES LA DBANG THOB
PA RNAMS SO, ,LAS DANG PO PA LAS YE SHES LA DBANG THOB PA'I BGROD
PA NI GZHAN TE, MTSAN NYID MI MTHUN PA'O, ,DE BRJOD PA, YE

SHES DBANG THOB PA'I SEMS NYID KYI 'KHOR LO GSUM PO BYA, BYIN
BRLABS DES NI 'KHOR LO DE, ,GANG PHYIR RANG GZHAN DAG LA GNANG,
,'DIR NI 'JUG DANG RJES GNANG BAS, ,RMI LAM GSAL BA BZHIN DU
GNANG, ,GANG PHYIR SEMS KYI TSUL BSTAN PAS, ,DE NI

MCHOG TU SHES PAR BYA, ,ZHES SO, ,DKYIL 'KHOR ZHES NI CI LA
BRJOD, ,CES PA NI DRIS PA YIN TE, LAN LA BHA GA NI SHES RAB KYI
RTEN YIN TE DER SEMS CAN GYI 'JIG RTEN RNAM PAR DAG PA'I DKYIL
'KHOR RO, ,PADMAR BYANG CHUB KYI SEMS YONGS SU GYUR PA'I YANG
DKYIL 'KHOR

RO; ,LUS LA PHYAG RGYA BZHI'I BDAG NYID KYI DKYIL 'KHOR RO, ,'DI
NI DKYIL 'KHOR RNAM PA GSUM DU BRTAGS PA YIN NO, ,PHYAG RGYA DGOD
PA JI LTAR 'GYUR, ,ZHES PA'I DRIS PA'I LAN LA RGYAS BTAB PA NI
BRTAN PA NYID DU BSKYED PA'O, ,PHYAG RGYA GANG GIS GANG LA ZHE
NA, BRTAN

PA DANG G-YO BA'I DNGOS PO THAMS CAD LA GANG GI PHYIR RNAM PAR
SNANG MDZAD LA SOGS PA'I RANG BZHIN PHUNG PO DANG KHAMS DANG SKYE
MCHED DES YIN TE DE NI RTAG PAR RGYA DGOD PA ZHES BSTAN PA'I
PHYIR RO, ,DE BZHIN DU BRIS PA'I DKYIL 'KHOR LA YANG DE RTOGS PAR
BYED PA'I MTSAN MA DGOD

@166B PAS DKYIL 'KHOR ZHES BSTAN PA YIN NO, ,DA NI SRUNG BA'I
'KHOR LO LA SOGS PA LAS KYI TSOGS LA DBANG BA'I PHYAG MTSAN GYI
PHYOGS KYI NGES PA GSUNGS PA, MTSAMS RNAMS SU ME LA SOGS PA'I
MTSAMS BZHI PO RNAMS SU STE, BRJOD MA THAG PA'I SRUNG BA'I 'KHOR
LO DANG

'BREL PA YIN NO, ,DKYIL 'KHOR GYI ZUR RNAMS SU NI MA YIN TE,
PHUNG PO LA SOGS PA'I RNAM PAR DAG PA'I YAN LAG MA YIN PA'I PHYIR
RO, ,DE RNAMS KYI MING YANG GSUNGS PA, 'DOD PA NI 'DOD PA'I RGYAL
PO'O, ,DBYUG PA NI DBYUG PA SNGON PO'O, ,STOBS PO CHE NI STOBS

PO CHE'O; ,MI G-YO BA NI BYIS PA'O, ,'KHOR LO NI GTZUG TOR 'KHOR
LOS SGYUR BA STE STENG DU YIN LA, GNOD MDZES NI 'OG TU STE, 'DI
DAG GI MTSAN MA NI 'KHOR LO DANG RDO RJE DAG GO, ,DAM TSIG RDO
RJE LA SOGS PA, ,RIGS RGYAL RDO RJE CAN RNAMS KYI, ,ZHES PA DE'I
MING

CAN RNAMS KYI PHYAG MTSAN GSUNGS PA DANG, 'KHOR LOS SGYUR BA DRUG
NI DE BZHIN GSHEGS PA DRUG PO RNAMS TE GANG PHYAG RGYA YIN PA DE
NYID CI LTAR RIGS PAR DE RNAMS KYI'O, ,DBU RGYAN DANG GDAN BOR
BA'I KHA DOG LA SOGS PAS YANG BLTA BAR BYA'O, ,SA LA SOGS

PA'I SEMS DPA' RNAMS NI SPYAN LA SOGS PA RNAMS TE RANG GI DKYIL
'KHOR DU BRJOD PA RNAMS SO, ,RTZA BA'I RGYUD DU MA BRJOD PA'I
GZUGS RDO RJE LA SOGS PA'I PHYAG MTSAN GSUNGS PA, YANG DAG PAR
MTHONG BA NI ME LONG YIN LA, PI WANG NI PI WANG NYID DO, ,DRI NI
DRI'I

DUNG NGO; ,SNOD NI RO YIS GANG BA'I THOD PA'O, ,RAG NI KHA DOG
SNA TSOGS PA'I GOS SO, ,CHOS KYI 'BYUNG GNAS KYI PHYAG RGYA YANG
YIN NO, ,DRUG PO RNAMS NI RDO RJE'I BDAG PO RDO RJE CAN RNAMS KYI
GRANGS JI LTA BA BZHIN DU GZUGS RDO RJE LA SOGS PA RNAMS SO,
,SANGS

RGYAS NI RNAM PAR SNANG MDZAD LA SOGS PA RNAMS SO, ,BYANG CHUB
SEMS DPA' NI SPYAN MA LA SOGS PA RNAMS SO, ,KHRO RGYAL NI GSHIN
RJE GSHED LA SOGS PA RNAMS SO, ,MNGON PAR RGYAS BTAB PA NI DE
RNAMS KYI PHYAG RGYA DANG KHA DOG DANG PHYAG MTSAN GYI BDAG NYID
RNAMS

@167A *, ,RTZA BA'I RGYUD NYID DU BRJOD DO ZHES PA'I DON TO,
,DE'I PHYIR 'DI RNAMS LAS GZHAN PA NI DPA' BO GCIG PA STE, LAS
KYI TSOGS LA NYE BAR MKHO BA DKYIL 'KHOR PA MA YIN PA MDUD CAN MA
LA SOGS PA RNAMS TE DE RNAMS NI RANG GI RIGS KYI BDAG PO'I KHA

DOG LA SOGS PA RNAMS KYIS BRTAG GO, ,'DIR NI ME TOG CI ZHIG LAGS,
,ZHES PA NI DRIS PA YIN TE, LAN LA RTZA BA'I RGYUD DU MA BRJOD PA
NYID DO, ,LHA MO ZHES PA LA SOGS PA LA GSAR PA NI BUD MED MNGA'
MA NYAMS PA RNAMS TE, DE RNAMS KYI NAM MKHA'I KHAMS NI BHA

GA'O; ,DE LAS BYUNG BA NI RANG BYUNG GI ME TOG YIN TE ME TOG GI
SGRAS BRJOD DO, ,'DI NYID DU, ME TOG LDAN ZHING SA BON 'BYUNG,
,ZHES BRJOD PA'I PHYIR RO, ,GZHAN DAG SPYAN LA SOGS PA'I LHA MO
DGU PO YIN LA NAM MKHA'I KHAMS KYI SGRAS CHOS KYI DBYINGS KYI RDO
RJE

YIN NO ZHES 'CHAD PA DE 'DIR 'DOD PA MA YIN TE, SANGS RGYAS LA NI
NGO TSA MED, ,CES PA LA SOGS PAS RNAM 'GREL BYED PAS RGYAS PAR
SUN PHYUNG NGO, ,BDUD RTZI RNAM PA LNGA SBYANG BA'I PHYOGS GCIG
TU GSUNGS PA, PADMA'I SNOD NA GNAS PA'I BDUD RTZI RNAM PA

LNGA SKU GSUNG THUGS KYI DBYE BA YIS, DE RNAM PAR DAG PA RNAM PAR
SNANG MDZAD LA SOGS PA'I NGO BO RANG GI SA BON JI LTA BU LAS
BSKYED PA DGOD PA STE DE RNAMS LA BCUG STE GCIG TU BYA'O, ,DE
NYID GSUNGS PA, RIGS KYI RIM GYIS ZHES SO, ,GZHAN DAG NI GZUGS

RDO RJE LA SOGS PA DE NYID GDON NO ZHES TE DE NI MA YIN TE ZLOS
PA'I SKYON YOD PA'I PHYIR RO, ,MCHOD RTEN ZHES NI GANG LA BSHAD,
,CES PA NI DRIS PA YIN TE, LAN LA TZI TA NI SPUNGS PA YIN TE
STOBS BCU LA SOGS PA'I YON TAN RNAMS KYI PHUNG PO'O, ,DE YANG
SANGS RGYAS

THAMS CAD KYI GNAS YIN TE RDO RJE RIN CHEN GYI RTZE MO CAN GYI
GZHAL YAS KHANG LA DKYIL 'KHOR ZHES PA'I THA TSIG GO, ,YE SHES
'KHOR LO JI LTAR SHES, ,ZHES PA NI DRIS PA YIN TE, LAN LA YE SHES
KYI BDAG NYID THOG MA MED PA'I NGO BO'I SEMS DPA' GANG PHYUNG
ZHING SPRUL PA NI YE SHES

@167B KYI 'KHOR LO'O, ,GZHAN DAG NI YE SHES SEMS DPA'I THUGS KA'I
SA BON GYI 'OD ZER GYI LCAGS KYUS REG NAS GANG DANG PO NAS GRUB
PA BKUG PA'O ZHES SO, ,'DIR NI GNAS NI GANG LA BSHAD, ,CES PA NI
DRIS PA YIN TE, LAN LA LHA RNAMS KYI SA BON NI GNAS YIN TE,

GNAS NI GZUGS RDZOGS PAR BYED PA'O, ,RDO RJE GSUM RNAMS NI SKU LA
SOGS PA'I YI GE GSUM YIN TE, CHOS KYI DBYINGS KYI NGO BOS KYANG
MI 'GYUR BA'O, ,MGON PO BSKUL BA JI LTA BU, ,ZHES PA NI DRIS PA
YIN TE, LAN LA SKU LA SOGS PA DE KHO NA NYID KYI NGO BOS MOS

PA JI LTA BAR RNAM PA BYIN GYIS BRLAB PA'I DON DU SAD PA STE, RDO
RJE 'DZIN THUGS DPAL DANG LDAN, ,ZHES PA LA SOGS PA'I TSIGS SU
BCAD PA RNAMS KYIS GSOL BA 'DEBS PA NI BSKUL BA'O, ,GTONG BA DAG
KYANG JI LTA BU, ,ZHES PA NI DRIS PA YIN TE, LAN LA GTONG

PA NI RANG GI 'OD ZER SPROS PA DES DE BZHIN GSHEGS PA THAMS CAD
SPYAN DRANGS PA'I DON DU 'PHRO ZHING SPROS PA'O, ,GANG DU ZHE NA,
PHYOGS BCU'I 'JIG RTEN GYI KHAMS RNAMS SU'O, ,JI LTAR DE RNAMS
SPYAN DRANG BGYI, ,ZHES PA NI DRIS PA YIN TE, LAN LA SPYAN DRANG
BA NI GANG RDO RJE

CAN YIN PA DE STE DKYIL 'KHOR GYI LHA RNAMS SO, ,RDO RJE CAN KUN
GYIS SPYAN DRANG BA STE, PHAN TSUN GCIG TU BYED PA'O, ,BCING BA
'DI NI JI LTA BU, ,ZHES PA NI DRIS PA YIN TE, LAN LA 'OD ZER TE
'OD ZER GYI TSOGS KYIS SO, ,GANG RNAMS SHE NA, RDO RJE CAN KUN TE
SKU LA SOGS PA'I

BDAG NYID CAN RNAMS SO, ,RDO RJE CAN KUN NI SKU LA SOGS PA'I RDO
RJE CAN NO, ,DE'I GNAS NI SA BON YIN TE DE LA BSDUS PA'O, ,GONG
BU'I TSUL NI BRTAN PAR ZHUGS PAS DBYER MI PHYED PAR BYIN GYIS
RLOB PA GANG YIN PA DE NI BCINGS PA YIN PAR BSHAD DO, ,DBANG
BSKUR BA NI CI

LTAR BRTZAL, ,ZHES PA NI DRIS PA YIN TE, LAN LA SKU LA SOGS PA'I
RDO RJE RNAMS KYIS SKU LA SOGS PA'I DKYIL 'KHOR LA RGYAS BTAB
CING BRTAN PAR BYAS PA'O, ,YID LAS BYUNG BA'AM RDUL TSON GYI
DKYIL 'KHOR YANG BRTAGS NAS DBANG BSKUR BAR BYA'O, ,DE BRJOD PA,
DKYIL

@168A *, ,'KHOR YANG DAG JI LTA BAR, ,RAB TU BRTAGS PAR SU YIS
NUS, ,RANG BDAG LHA YI SBYOR BA YIS, ,DKYIL 'KHOR BRTAGS PAS GRUB
PA YIN, ,ZHES SO, ,DBANG BSKUR BA DE NYID GSAL POR GSUNGS PA,
DBANG BSKUR DBYE BA RNAM PA GSUM, ,

ZHES PA LA SOGS PA'O, ,DBANG BSKUR BA DE YANG BLA MA'I DRIN LAS
SHES PAR BYA'O, ,DE BZHIN RIG PA'I BRTUL ZHUGS GANG, ,ZHES PA NI
DRIS PA YIN TE, LAN LA, RIG PA'I LHA MO DE NYID NI, ,ZHES PA NI
DAD PA LA SOGS PA'I YON TAN DANG LDAN PA STE LHA MO NI BDE BA
CHEN

PO BLA NA MED PA'I MTHO RIS KYI SRID PAR SHIN TU ROL PAR BYED PAS
NA LHA MO'O, ,RIG PA NI RNAM PAR THAR PA'I SGO BZHI'I DON RIG PAS
SO, ,SLOB MAS BRJOD MA THAG PA'I RIM PAS GSANG BA BLANGS NAS SO,
,RDO RJE CAN NI RANG 'DOD PA'I LHA DANG THA MI DAD PAR BYAS PAS
SO, ,

LAG PA ZHES PA NI G-YAS PA STE LAG PA GZHAG PAR BYA'O, ,DBANG POR
BYAS NAS TE, DENG NAS BDAG GIS YANG DAG PAR, ,SGRUB PA PO LA BU
MO BYIN, ,BYANG CHUB CHEN PO BSGRUB CHED DU, ,DE BZHIN GSHEGS PA
RNAMS KYIS MKHYEN, ,ZHES SO, ,DE NAS DE KHO NA NYID BSTAN

PAR BYA'O; ,GNYIS SU MED PA NI GZUNG BA DANG 'DZIN PA DANG BRAL
BAS SO, ,CHOS KUN NI RANG DANG SPYI'I BDAG NYID DO, ,DNGOS PO
GNYIS NI LDOG PAS BYAS PA'I DBYE BAS MTSON PA'O, ,DNGOS PO LA NI
SHES RAB DANG THABS DBYER MED PA NYID DO, ,GANG GI PHYIR 'DI LTAR
YIN PA

DE'I PHYIR RNAM PAR BRAL BAR MI BYA'O, ,GANG GIS SHE NA, GNYIS SU
MED PA'I BDAG NYID CAN 'DIS SO, ,GANG DU ZHE NA, 'KHOR BAR RO,
,GZHAN DU 'DOD CHAGS DANG BRAL BAS NYAN THOS LA SOGS PA'I BYANG
CHUB TU THAL BAR 'GYUR BAS SO, ,RTAG TU NI BYANG MA CHUB KYI BAR
DU'O, ,

'DI NI RIG PA'I BRTUL ZHUGS MCHOG YIN NO, ,BDUD RTZI LNGA RNAMS
JI LTAR BZA', ,ZHES PA NI DRIS PA YIN TE, LAN LA THA MAL PA'I
RANG BZHIN GYI LUS KYI CHOS RNAMS LA DRI MA LNGA PO RNAMS MDZES
PA YIN NO, ,ME LONG LTA BU LA SOGS PA'I YE SHES LNGA RNAM PAR
SNANG MDZAD

@168B LA SOGS PA'I RNAM PAR DAG PA'I RANG BZHIN RNAMS KYIS SO,
,DE RNAMS BYIN GYIS BRLABS PA NI DE'I BDAG NYID DU BSKYED PA STE,
BDUD RTZI LNGA'I BDAG NYID CES PA'I MING THOB BO, ,JI LTAR DE
RNAMS KYIS BYIN GYIS BRLAB PAR BYA ZHE NA, GSUNGS PA, SBAR BA NI
YAm YIG

LAS SKYES PA'I RGYAL MTSAN SNGON PO GNYIS KYIS MTSAN PA'I GZHU'I
RNAM PA'I RLUNG GI DKYIL 'KHOR GYIS YIN LA, SREG PA NI 'OG NA
GNAS PA'I RAm LAS BYUNG BA'I GRU GSUM PA DMAR PO ME'I DKYIL 'KHOR
RLUNG LA GNAS PAS SO, ,GSAL BAR BYA BA NI AOm YIG GIS SO, ,GZUGS

SNANG BA NI BUm YIG LA SOGS PA'I SA BON YONGS SU GYUR PA RNAM PAR
SNANG MDZAD LA SOGS PA'I NGO BOS GRUB PA'O, ,SNGAGS KYI BDAG NYID
KYI LUS NI 'DOD PA'I LHA YIS SO, ,DE'I RAB TU SBYOR BA NI SHES
RAB DANG THABS SNYOMS PAR 'JUG PA'I MTSAN NYID DO, DES BZA' BAR
BYA'O, ,

BDUD RTZI LNGA NYID NI 'CHI BA DANG BRAL BAS BDUD RTZI'O, ,SLAR
YANG DER GZHAN CI ZHIG BSGOM PAR BYA ZHE NA, BAR SNANG LA GNAS
PA'I ZLA BA'I DKYIL 'KHOR LA YI GE H'Um LAS SKYES PA'I RDO RJE'I
LTE BAR DE DANG LDAN PA'O, ,'OG TU NI ZLA BA'I DKYIL 'KHOR GYI'O,
,PADMA NI PADMA'I SNOD DE YI

GE AA: LAS BSGOM PAR BYA STE, SNGAR BRJOD PA'I RLUNG DANG ME'I
DKYIL 'KHOR GYI STENG DU'O, ,DE BRJOD PA, THOD PA LA NI PADMAR
BRJOD, ,CES SO, ,PADMA'I SNOD DE RU BDUD RTZI RNAMS BCUG NAS RNAM
PAR SNANG MDZAD LA SOGS PA'I RANG BZHIN DU BYAS TE, RDO RJE DE
NANG DU BCUG

NAS RO MNYAM PAR BYA STE, YI GE AOm GYIS SBAR BA NI YE SHES NYI
MA DANG 'DRA BA'O, ,MTSON CHA MCHOG GIS DRANGS PA NI DE'I 'OD ZER
GYI TSOGS KYIS SO, ,PHYOGS BCU'I 'JIG RTEN GYI KHAMS NA GNAS PA'I
DE BZHIN GSHEGS PA RNAMS KYI BDUD RTZI'I RNAM PA RNAMS BDUD RTZI
DE RU

BCUG STE RNAL 'BYOR PAS BZA' BAR BYA BA NI SNYING GAR YE SHES
DANG DAM TSIG LA SOGS PA'I MTSAN NYID KYIS BZA' BAR BYA'O ZHES
SNGAR DANG 'BREL TO, ,DE BRJOD PA, 'BAR BA'I AOm GYIS BYIN GYIS
BRLABS, ,ZHES PA LA SOGS PA'O, ,DE BZHIN DPA' BO LNGA GANG LAGS,,

@169A *, ,ZHES PA NI DRIS PA YIN TE, LAN LA DPA' BO LNGA NI DA HA
NA GO KU RNAMS KYI SHA'O, ,DE BZHIN DU RNAM PA DE NYID KYIS BZA'
STE, BSGRUB BYA'I DNGOS GRUB CHO GA YIS, ,ZHES TE JI LTA BA'I
DNGOS GRUB BSGRUB PA'I CHO GAS SO, ,BSKYED PA NI BRJOD MA THAG
PA'I RANG

BZHIN DU YI GE GSUM GYIS SO, ,GZHAN DU NA PHYUGS BZHIN DU DNGOS
GRUB STER BAR MI 'GYUR BAR THAL LO ZHES PA'I DON TO, ,DNGOS GRUB
THA MAL JI LTA BU, ,ZHES DRIS PA'I LAN LA, MI SNANG BA LA SOGS
PA'I BDUD RTZI LA SOGS PA GANG RNAMS YIN PA DE LTAR RO, ,THA MAL

PA'I DNGOS GRUB CES BSGRAGS PA YIN NO, ,DE BZHIN MCHOG KYANG JI
LTA BU, ,ZHES DRIS PA'I LAN LA, MCHOG GI DNGOS GRUB CES GSUNGS
TE, GANG RNAMS SHE NA, SANGS RGYAS RNAMS SO, ,JI LTA BU ZHE NA,
GANG GI PHYIR SANGS RGYAS NYID KYI SGRUB THABS SO, ,DE

LA THABS NI RNAM PA DU, ,ZHES PA DRIS PA'I LAN GSUNGS PA, RNAM PA
BZHI STE, TSUL BZHIN 'DI'I YIN PA NI THABS RNAM BZHI YIN TE, KUN
DU BZANG PO THOB PA'I LAM MO, ,BYANG CHUB RDO RJE CAN, RDO RJE
'DZIN PAS GSUNGS SHING BRJOD PA YIN NO, ,GANG DU ZHE NA, RNAL
'BYOR

GYI RGYUD DU STE BYA BA'I RGYUD RNAMS SU NI MA YIN NO, ,GANG
RNAMS KYI ZHE NA, RNAL 'BYOR PA RNAMS TE SGRUB PA PO RNAMS KYI'O,
,DE GANG YIN ZHE NA, BSNYEN PA'I CHO GA DANG PO STE, ,ZHES PA LA
SOGS PA'O, ,BSNYEN PA NI BCU GNYIS PAR BSHAD DO, ,BSNYEN PA'I DAM
TSIG GI RNAL 'BYOR

NI RNAM PA GNYIS SU RTOGS PAR BYED DE THUN MONG MCHOG GI DBYE BAS
SO, ,GCIG NI THUN MONG PA YIN LA MCHOG KYANG YIN TE DBYE BA'I
RNAM PAS SO, ,DE YANG RNAM PA BZHI YIN TE TSUL BZHI'O, ,RNAM PA
BZHI PO GANG YIN ZHE NA, GSUNGS PA, DANG PO STONG NYID BYANG CHUB
STE, ,ZHES PA

LA SOGS PA RDO RJE BZHI YIS SO, ,DE CI YIN ZHE NA, THA MAL PA STE
THUN MONG GI BSNYEN PA'O, ,MCHOG NI MCHOG YIN TE YE SHES KYI BDUD
RTZI KUN DU BZANG PO NUR NUR PO'I DNGOS POS SO, ,THUN MONG PA'I
BSNYEN PA MDOR BSTAN PA'I RDO RJE BZHI RGYAS PAR STON PA NI DANG
PO ZHES TE,

@169B STONG PA NYID KYI MTSAN NYID BSHAD PA NI DON DAM PA'I BYANG
CHUB KYI SEMS KYI MTSAN NYID BSGOMS PA STE, AOm SH'UN+YA T'A
DZNY'A NA BADZRA SVA BH'A BA A'ATMA KO&HAm ZHES PA NI BSNYEN PA
DANG PO'O, ,GNYIS NI GNYIS PA STE, SA BON GYIS TE, BCU DRUG GI
CHA DANG TSOGS LAS BYUNG BA'I YE SHES KYI ZLA BA

LA GNAS PA LA SOGS PA DPAL MCHOG DANG PO'I SNYING PO LAS BYUNG BA
NOR BU DMAR PO DANG 'DRA BA'I RDO RJE'I LTE BA NA GNAS PA DE LAS
BYUNG BA'I 'OD ZER RNAMS KYIS 'GRO BA SANGS RGYAS SU BYAS NAS DE
NYID DU ZHUGS PA'I RJES LA, AOm BADZRA A'ATMA KO&HAm, ZHES BYA BA
NI BSDUS PA'O, ,

GSUM NI GSUM PA STE, GZUGS NI SKYES BU CHEN PO'I MTSAN SUM CU
RTZA GNYIS DANG LDAN PA'I LHA'I GZUGS GRUB PA STE, AOm BADZRA
A'ATMA KO&HAm ZHES PA'I NGA RGYAL GYIS DE MA THAG TU'O, ,BZHI PA
NI BZHI PA'I BSNYEN PA YIN LA MI 'GYUR BA NI YI GE YIN TE, CHOS
KYI DBYINGS

YIN LA DE DGOD PA NI BYIN GYIS BRLABS PA STE, AOm DHARMA DH'A TU
SVA BH'A BA A'ATMA KO&HAm ZHES PA'O, ,'DI NYID KYI RDO RJE BZHI
RNAMS KYI BSNYEN PA NI THUN MONG PA'O, ,GANG LA ZHE NA, GSUNGS
PA, SGRUB PA LA STE, BSGRUB BYA RDO RJE 'DZIN PA LA'O, ,GZHAN DAG
NI, BZHI PA YI GE DGOD

PA'O; ,ZHES PA MIG LA SOGS PA RNAMS LA KshAm YIG LA SOGS PA'I YI
GE RNAMS DGOD PAR BRJOD DO, ,DE YANG NYE BA'I SGRUB PA STE,
BSNYEN PA MA YIN NO, ,'DIS ZLA BA RDO RJE'I RIM PA RNAL 'BYOR
DANG, RNAL 'BYOR BLA NA MED PA LA SOGS PA'I RGYUD DANG THUN MONG
BAR

BRJOD DO, ,GANG 'CHAD PAR 'GYUR BA, SNYING PO DE NI THUGS KA RU,
,ZLA BA RDO RJE'I SBYOR BAS BLTA, ,ZHES PA LA SOGS PA'O, ,KHA CIG
NI DKYIL 'KHOR PA THAMS CAD DUS GCIG NYID DU BSKYED PA NI CHEN
PO'I BSNYEN PA NYID DE, THUN MONG GI BSNYEN PA'O ZHES SO, ,DKYIL

'KHOR RGYAL MCHOG LA SNYING GA'I SA BON GYIS BKUG PA'I DE BZHIN
GSHEGS PA RNAMS RANG GI LUS LA BCUG PA ZHU BA 'DON PA'I CHA NI
STONG PA NYID BYANG CHUB PO, ,DE YONGS SU GYUR NAS RANG GI SA BON
BSGOM PA NI SA BON BSDUS PA'O, ,SA BON DE YONGS SU GYUR PAS DKYIL

@170A *, ,'KHOR BA YONGS SU RDZOGS PA NI GZUGS RDZOGS PA'O, ,DE
NAS RANG RANG GI 'BYIN PA'I SNGAGS BRJOD PAS PHYUNG NAS PHYI'I
GZHAL YAS KHANG NA GNAS PA'I RANG RANG GI GDAN RNAMS LA DGOD PA
NI YI GE DGOD PA'O ZHES RDO RJE BZHI RJOD PAR BYED DE, 'DI

YANG CHEN PO YIN PA'I PHYIR THUN MONG BA MA YIN NO ZHES GZHAN DAG
GO, ,RNAL 'BYOR MA LUS PAR BLA NA MED PA MCHOG GI DNGOS GRUB
SGRUB PA LA BSNYEN PA NI YE SHES KYI BDUD RTZI NYID KYIS KUN DU
BZANG PO NUR NUR PO'I DNGOS PO NYID DU BYA BA STE, BSNYEN PA YAN
LAG DRUG GIS NI, ,ZHES

PA LA SOGS PA'O, ,BSNYEN PA ZHES PA NI NYE BAR MTSON PA STE, NYE
BAR SGRUB PA LA SOGS PA LHAG MA RNAMS KYI YANG YAN LAG CHUNG DU
DANG 'BRING DANG CHEN PO'I DBYE BAS PHYE BA RNAMS BSKYED NAS SO
SOR SDUD PA LA SOGS PA'I YAN LAG DRUG BSGOMS PAS PHYAG RGYA CHEN
PO LA SOGS

PA MCHOG BSGRUB PAR BYA'O, ,DE'I SGRUB PA NI RGYU YIN TE GANG GI
PHYIR BSNYEN PA 'DI NYID YIN PAS SO, ,GZHAN DU NA ZHES PA NI LDOG
PA'O, ,DA NI YAN LAG DE RNAMS NYID RTOGS PAR BYED PA SO SOR SDUD
PA DANG ZHES PA LA SOGS PA'I SDUD PA'I TSIG GI BSHAD PA GSUNGS
PA, DBANG PO

BCU RNAMS NI 'DI LTAR YIN TE, BDAG PO'I DON NI DBANG PO'I DON TO,
,DBANG PO'I DON NYE BA LAS SNGON PO LA SOGS PA'I RNAM PAR SHES PA
SKYE BAS PHYI ROL GYI DON LA YANG DBANG PO ZHES BSHAD DO, ,GANG
GI TSE YUL DANG DBANG PO RNAMS LA THAMS CAD DU RANG GI DANG GIS
'JUG

CING GNAS PA DE'I TSE SO SOR SDUD PA'O, ,'DI SKAD BRJOD PAR 'GYUR
TE, SA'I SNYING PO LA SOGS PA'I RANG BZHIN MIG LA SOGS PA LNGA PO
RNAMS GZUGS RDO RJE LA SOGS PA'I RANG BZHIN LNGA PO RNAMS LA 'DOD
PA LAS MA 'DAS PAR 'JUG PA YIN TE MA BKAG PAR RO, ,SO SOR SDUD

PA STE; DE DANG DE RNAM PAR DAG PAS BDAG NYID KYI DBANG DU BYAS
PA STE, KUN LAS SO SOR SDUD PA'O, ,'DI NYID KYI PHYIR SO SOR 'DOD
PA RNAMS LEN PA'O, ,BSAM GTAN STON PAR BYED DE, 'DOD PA LNGA
RNAMS MDOR BSDUS NAS, ,SANGS RGYAS LNGA RNAMS YIN TE RNAM PAR
SNANG MDZAD

@170B LA SOGS PA RNAMS SO, ,DE RNAMS KYI SBYOR BA LAS ZHES PA NI
RIGS JI LTA BAR RNAM PAR DAG BA STE, BRTAGS PA NI RNAM PAR GZHAG
PA YIN LA BSAM GTAN NI RNAM PAR MI G-YENG BAR BRJOD DO, ,BSAM
GTAN DE NI RNAM PA LNGA STE, RTOG PA LA SOGS PA'I DBYE BAS RNAM
PA LNGAR 'GYUR

RO; ,RNAL 'BYOR RGYUD NI THAMS CAD DU, ,ZHES PA NI DE KHO NA NYID
BSDUS PA LA SOGS PA RNAMS SO, ,RNAM PA DU MAR RNAM PAR MI G-YENG
BA'I RGYU RNAMS SU BRJOD MA THAG PA RNAMS SU YONGS SU BSGRAGS PA
YIN NO, ,RTOG PA LA SOGS PA DE RNAMS NYID BSHAD PAR BYA'O, ,GSANG
BA

GSUM NI SKU DANG GSUNG DANG THUGS RNAMS YIN ZHING DE RNAMS LAS
BYUNG BA NI 'DI'I RTOG PA YIN NO ZHES GSANG BA GSUM LAS BYUNG BA
YIN LA RTOG PA NI RNAM PAR RTOG PA YIN TE, GZUGS LA SOGS PA RNAM
PAR DAG PA'I SGO NAS RTOG PA NI BSAM GTAN DANG PO'O, ,DPYOD PA NI
RNAM PAR

RTOG PA MTHA' DAG MED PA STE, RAB TU ZHI BA YIN LA DE'I LONGS
SPYOD PA NI BDAG NYID KYI DBANG DU BYED PA DE'I DNGOS PO YIN TE
GNYIS PA'O, ,RNAM PAR RTOG DANG DPYOD PA DAG ,RGYA CHE BA DANG
PHRA BAS SO, ,ZHES CHOS MNGON PA'I LUNG LAS SO, ,RNAM PAR RTOG PA
MTHA' DAG MED PA'I RAB TU ZHI BA'I

DON LA ZAG PA MED PA'I DGA' BA NI GSUM PA'O, ,BZHI PA NI DE'I
MTSAN NYID KYI BDE BA RNAMS BSDUS PA'I NGO BO'O, ,RANG SEMS LNGA
PAR SHES PAR BYA BA NI BRTAGS PA'I RNAM PA'I SHES PA DANG SHES
BYA DAG BYUNG BA ZAD PA LAS SO SOR RANG GIS RIG PA'O, ,MI ZAD PA
ZHES PA'I

TSIG LA NI BRTAGS PA'I SHES PA DANG SHES BYA DAG BYUNG BA DE MED
PAS RANG BZHIN GYIS 'OD GSAL BA DANG GNYIS DANG BRAL BA'I SEMS
RGYUN DU 'BYUNG BAS MI ZAD PA YIN TE BSAM GTAN LNGA PAR BRJOD DO,
,'DI RNAMS NI BSAM GTAN LNGAR BSDUS PA'O, ,SROG DANG RTZOL BA
'CHAD

PA NI SANGS RGYAS KUN GYI RANG BZHIN YIN TE, DE NYID KYI PHYIR NA
ZHI BA YIN LA 'DOD PA THAMS CAD LA RAB TU GNAS PA'O, ,YE SHES
LNGA'I RANG BZHIN NI ME LONG LTA BU LA SOGS PA'I YE SHES KYI RANG
BZHIN NO, ,DBUGS NI BYANG CHUB KYI SEMS KYI RANG BZHIN GYI YID
DO, ,SA LA SOGS PA'I

@171A *, ,'BYUNG BA LNGA'I RANG BZHIN YIN TE PHYUNG BA NI DE
BZHIN GSHEGS PA ZHUGS PA LA SOGS PA SNGON DU 'GRO BA'I GSANG BA'I
RDO RJES SO, ,GONG BU'I GZUGS NI GCIG TU BYAS PA STE, SNA'I RTZE
MO NI RANG 'OD KYI RIG MA'I CHOS 'BYUNG GI'O, ,GNAS TZAM GYI RDO
RJE'I LTE

BAR KHA DOG LNGA'I RIN PO CHE BYANG CHUB KYI SEMS YUNGS KAR GYI
TSAD TZAM MO, ,DE'I DBUS SU RANG 'DOD PA'I LHA'I DKYIL 'KHOR
BRTAG PAR BYA ZHING BSGOM PAR BYA'O, ,DE LA SROG DANG RTZOL BA
ZHES BSHAD DO, ,DE BRJOD PA, YANG NA, RANG GI MTSAN MA PHRA MO
NI, ,ZHES PA LA SOGS PA'O, ,

'DZIN PA STON TE RANG GI SNGAGS NI RANG GI SA BON NO, ,SNYING GAR
ZHES PA NI YE SHES SEMS DPA'I PHYAG MTSAN GYI DBUS SU'O, ,TZAN
KA'I RUS PA'I TSAD TZAM BYANG CHUB KYI SEMS KYI BDAG NYID BSAMS
NAS SO, ,SROG NI 'DOD PA'I LHA'I NGO BO STE YID DO, ,DE'I DBUS SU
RNAM PAR RTOG

PA PHYIR MA 'PHROS PAR BSGOM PAR BYA STE GZHAG PAR BYA'O, ,DGAG
PA NI MI G-YO BA YIN TE PHYI'I RGYU BA DANG BRAL BA'I PHYIR RO,
,RANG GI DANG PO NI RANG GI SEMS YIN ZHING DE NYID RIN PO CHE YIN
TE DE GZUNG BA NI 'DZIN PA'O, ,DE BRJOD PA, GSANG SNGAGS DAM PA
THIG LE'I GZUGS SU NI, ,

RANG YID 'ONG DANG LDAN PAR YONGS SU BSGOM, ,SEMS DE 'OD ZER ZHES
PA LA SOGS PA'O, ,'GOG PA NI MI G-YO BA'I DNGOS PO STE, RDO RJE
NI MI PHYED PA YIN LA GYUR PA NI SEMS SU'O, ,BRTAN PA LAS MTSAN
MA YANG DAG PAR 'DZIN PA SKYE BAR 'GYUR RO, ,MTSAN MA DU RNAMS
YIN ZHING

RNAM PA JI LTA BU ZHE NA, GSUNGS PA, DANG POR SMIG RGYU'I RNAM PA
LTA BU STE, GNYIS PA NI DU BA'I RTZE MO LTA BU'I RNAM PA YIN LA
GSUM PA NI MKHA' SNANG LTA BU YIN ZHING BZHI PA NI MAR ME 'BAR
BA'I RNAM PA YIN LA, LNGA PA NI RTAG TU SNANG BA YIN TE, 'OD GSAL
BA YIN PA'I PHYIR SPRIN MED

NAM MKHA' DANG 'DRA BA'O, ,PHRA MO'I RNAL 'BYOR LA GANG GI TSE
BRTAN PAR GYUR PA DE'I TSE SPRO BAR BYA'O, ,KHA CIG NI THIG LE
YANG NGO ZHES SO, ,NAM MKHA'I KHAMS RNAMS SU ZHES PA NI NAM
MKHA'I DBYINGS RNAMS SU STE, MNGON PAR KHYAB PA'O, ,RDO RJE'I LAM
NAS DE BZHIN GSHEGS PA'I

@171B TSUL GYIS SAM, PHYAG MTSAN RNAM PA SNA TSOGS PA SPRO BAR
BYA'O, ,DE BRJOD PA, MTSAN MA BRTAN PO MTHONG NAS SPRO BA NI,
,'OD ZER DE YIS SPRUL PA'I THUB DBANG DANG, ,ZHES PA LA SOGS
PA'O, ,RJES SU DRAN PA GSUNGS PA, LHA GANG GI GZUGS BSGOMS NAS DE
RJES SU DRAN

PAS DE'I RNAM PA SPRO BAR BYA STE DE RJES SU DRAN PA ZHES SHES
PAR BYA'O, ,DE LA DE'I SNANG BA STE RAB TU RTOGS PA SKYE BAR
'GYUR RO, ,TING NGE 'DZIN 'CHAD PA NI SHES RAB DANG THABS DAG
SNYOMS PAR 'JUG PA STE GCIG TU BYAS PA'O, ,DES DE'I RANG BZHIN
GYI DNGOS PO THAMS CAD DE YANG DAG

PAR BSDUS NAS GONG BU'I TSUL GYIS GCIG TU GYUR PA'I DNGOS PO'I
LHA'I GZUGS KYI DBUS SU BSGOM PAR BYA'O ZHES PA NI LHAG MA'O,
,YUD TZAM NI MYUR BA DANG BCAS PA'O, ,YE SHES KYIS RDZOGS PA YIN
TE GTONG BAR BYED PA'I TING NGE 'DZIN YIN LA DE NYID KYI MING CAN
NO, ,

YAN LAG DRUG GI PHAN YON GSUNGS PA NI, SO SOR SDUD LA SNYOMS 'JUG
NA, ,ZHES PA LA SOGS PA STE DE YANG GO SLA'O, ,GZHAN DAG NI YANG
MCHOG GI BSNYEN PA NYID GNYIS YIN TE YE SHES KYI BDUD RTZI DANG
YAN LAG DRUG GI SBYOR BAS SO ZHES 'CHAD DO, ,DE MA YIN NO ZHES
GZHAN

DAG STE; GANG GI PHYIR SO SOR SDUD PA LA SOGS PA'I YAN LAG DRUG
PO LAS RGYAL PO MCHOG GI TING NGE 'DZIN DU 'DUS PAS DE'I PHYIR
BSNYEN PA MA YIN NO, ,DE'I PHYIR, BSNYEN PA YAN LAG DRUG SBYOR
BAS, ,ZHES PA NI NYE BAR MTSON PA YIN PA NYID KYI PHYIR CHUNG NGU
DANG 'BRING DANG CHEN PO'I

BSNYEN PA LA SOGS PA YAN LAG BZHI PO GANG YIN PA YANG BSKYED NAS
PHRA MO DANG THIG LES KYANG MTSAN MA THOB PAR BYA STE, PHYI NAS
RJES SU DRAN PA LA SOGS PA BSGOMS PA NA JI SKAD BRJOD PA'I DKYIL
'KHOR LA GNAS TE MCHOG GI DNGOS GRUB BSGRUB PAR BYA'O, ,GZHAN DU
NA 'GRUB

PAR MI 'GYUR RO ZHES BSHAD PA 'DI NYID MDZES SO, ,DE BRJOD PA,
NYIN RE ZHING NI THUN BZHI RU, ,TING 'DZIN GSUM GYI SBYOR LDAN
PAR, ,GYUR PAS DNGOS GRUB BSGRUB PAR BYA, ,THUN MONG DNGOS GRUB
CIG SHOS SO, ,ZHES SO, ,DA NI THUN MONG GI BSNYEN PA RDO RJE BZHI
PO BRJOD PA NYID

@172A *, ,GSAL BAR BYED PA NI SEMS DE NYID NI ZHES TE RNAM PAR
THAR PA'I SGO GSUM GYI BDAG NYID DU RAB TU RTOGS PA'I SEMS NI
DE'I YE SHES SO, ,SNYING GAR ZHES PA NI DKYIL 'KHOR 'DI'I DBUS SU
YIN PAR BLTA BAR BYA STE, RANG GI SNYING GAR NI MA YIN NO, ,MTSON
NAS

ZLA BA RDO RJE'I SBYOR BA YIS, ,ZHES PA NI GZHAL YAS KHANG GI
DBUS NA GNAS PA'I SNA TSOGS PADMA LA GNAS PA'I ZLA BA'I DKYIL
'KHOR GYI STENG DU CHA BCU DRUG PA DANG TSOGS LAS BYUNG BA'I ZLA
BA'I DKYIL 'KHOR YONGS SU GANG BA'O, ,DE'I STENG DU DPAL MCHOG
DANG PO'I SNYING PO LAS

BYUNG BA NOR BU DMAR PO DANG 'DRA BA STENG DU GNAS PA'I RTZE MO
LNGA GNYIS CAN LTE BAR H'Um YIG DANG LDAN PA'I RDO RJE'O, ,DE DAG
GI RAB TU SBYOR BA STE DE DAG GI RNAM PAS SO, ,MTSON CHA MCHOG
STE, 'OD ZER GYI TSOGS KYIS DE BZHIN GSHEGS PA RNAMS DRANGS PA'O,
,SEMS NI 'GRO BA'I

RANG BZHIN YIN TE KHAMS GSUM NI SEMS CAN GYI RANG BZHIN YIN PA'I
PHYIR RO, ,DE NYID RDO RJE'I LTE BA LA GNAS PA'I SNGAGS LA ZHUGS
NAS DE'I RANG BZHIN DU BYAS NAS THA DAD PAR SGRO 'DOGS PAR GSAL
BA'I CHED DU BYANG CHUB KYI TSIGS SU BCAD PA, AOm BADZRA A'ATMA
KO&HAm ZHES LNGA'I RNAM

PA'I BDAG NYID YIN PAR SMOS SHING BRJOD PAR BYA'O, ,DE NYID
GSUNGS PA, SNGAGS ZHES PA LA SOGS PA, SNGAGS KYI BDAG NYID KYI
GZUGS NI RDO RJE STE, DE'I SBYOR BAS BYANG CHUB KYI TSIGS SU BCAD
PA BRJOD PAR BYA'O, ,DE BRJOD PA, DPAL MCHOG DANG PO'I SNYING PO
LAS BYUNG BA,

ZHES PA LA SOGS PA'O, ,GZHAN DAG NI RANG GI SNYING GA NYID KYI
ZLA BA LA GNAS PA'I RDO RJE'I LTE BAR THUGS RDO RJE YIN PA NI ZLA
BA RDO RJE'I SBYOR BA ZHES 'CHAD DE, GSUNG DANG SKU DAG NI GSUNG
DANG SKU RDO RJE DAG STE, BYANG CHUB KYI TSIGS BCAD NI, RDO RJE
'DZIN THUGS DPAL DANG LDAN, ,ZHES PA LA

SOGS PA SBYOR BAR BYED DO, ,DE'I RJES LA RANG GI DKYIL 'KHOR LA
YANG DAG PAR GNAS PA'I DBUS SU GYUR PAR CHOS KYI DBYINGS KYI BDAG
NYID DO, ,GANG RNAMS KYI ZHE NA, CHO GA STE MNGON PAR RTOGS PA'I
YANG DAG PAR SBYOR BA'I CHO GA BSGOMS PA RNAMS KYIS SO, ,DE NYID
SEMS YIN TE,

@172B YE SHES KYI RANG BZHIN KshIm YIG LA SOGS PAS GRUB PA'I SA'I
SNYING PO LA SOGS PA'I GZUGS KYIS SO, ,BSGOM PA NI MIG LA SOGS PA
BYIN GYIS BRLAB PA STE, DNGOS KYI NYE BAR BSGRUB PA'O, ,GZHAN DAG
NI SGRUB PA NYID YIN NO ZHES SO, ,DA NI MTSAN MA THOB CING BZLAS
BA RDZOGS PA'I RIG

PA'I BRTUL ZHUGS CAN GYIS ZLA BA DRUG GIS GAL TE MA GRUB NA DE'I
TSE DES SLAR YANG CI NYAMS SU BLANG ZHE NA, ,GSUNGS PA, MTHONG BA
ZHES TE RNAL 'BYOR PA'I SHES PA LA GSAL BA NYID DO, ,DE YANG JI
SRID DU GNYIS SU 'GYUR BA DE SRID DU ZLA BA DRUG TU BSGOM PAR
BYA'O, ,CI LUS DKA' BA LA

SOGS PA'I RNAM PAR G-YANG BA DE BYA'AM ZHES 'DOD PA KUN LA LONGS
SPYOD PAS ZHES SO, ,GAL TE JI SKAD DU BRJOD PA MTHONG BA ZLA BA
DRUG GIS MI SKYEN DE'I TSE NA JI SRID DU LAN GSUM DU MI SKYO BA
NYID DU BRTZAM PAR BYA'O, ,GANG RNAMS KYIS SHE NA, JI SKAD DU
BRJOD PA SDOM PA'I CHO GA RNAMS KYIS

SO; ,'DI LTAR BYAS KYANG GAL TE SGRUB PA PO LA MTHONG BA SKYE BAR
MI 'GYUR TE BYANG CHUB MA GRUB NA DE'I TSE DRAG SHUL GYI SGRUB
PAS BSGRUB PAR BYA'O, ,CI STE RANG GI SEMS MA RTOGS PA'I BYANG
CHUB ZHES PA NI CUNG ZAD KYANG MED NA DE LTAR DRAG SHUL GYIS
BSGRUB ZHE NA, BRJOD PAR BYA STE, THA MI DAD

PA BDEN YANG THOS PA NYUNG BA KHA CIG RANG GI RIG PA LAS GZHAN
PA'I BYANG CHUB YOD PAR SEMS PAS SGOM PA BYED DU 'JUG STE, DE'I
SEMS RNAM PAR DAG PA'I RGYU RU 'DI YIN TE THA MI DAD PA'I BGEGS
BSKRAD PA DANG 'DRA BA'I PHYIR NYES PA MED DO, ,DE NYID KYI PHYIR
BRJOD PA, SGRUB PA PO DE'I

GNYIS SU MED PA'I YE SHES KYI DNGOS GRUB DE'I TSE RAB KYI MTHAR
PHYIN PAR 'BYUNG BAR 'GYUR RO, ,DA NI BSAM GTAN LAS SKYES PA'I
DRAG PO'I BSGRUB PA'I CHO GA GSUNGS PA, RIGS KYI DBYE BA'I SBYOR
BAS RDO RJE'I PHUR BUS LE'U BCU BZHI PAR BRJOD PA'I GNAS SU PHUR
PA GDAB STE,

MI G-YO BAR BYA'O, ,DE NAS ZHES PA NI DRAG PO'I DE MA THAG TU'O,
,DBANG DU BYA BA DANG BSRUNG BA STE, RANG GI SEMS LA SNANG BA'I
LHA'I GZUGS SU BYA'O, ,CI LTAR ZHE NA, SBYOR BA'I SA DE GSUNGS
PA'I MTSAN NYID KYIS SO, ,DRAG PO'I SGRUB PA BSTAN NAS, YANG
MNGON PAR RTOGS PA'I

@173A *, ,CHA STON PAR BYED DE, 'DOD CHAGS CHEN PO'I TSUL NYID NI
LE'U DANG POR BSHAD PA'I TING NGE 'DZIN GYIS SO, ,BSDU BA NI DE
BZHIN GSHEGS PA RNAMS TE BDAG NYID LA BCUG NAS SO, ,'KHOR LO CAN
NI DKYIL 'KHOR GYI 'KHOR LO'O, ,BTZUN MO SPRO BA NI LHA MO SPRO

BA'O; ,DGU NI RNAM PA DGU YIN LA CHOS KYI DBYINGS KYI RDO RJE MA
BOR BA YIN TE, DE MCHOG TU DGA' BA BSKYED PA'I YAN LAG YIN PA'I
PHYIR RO, ,RANG GI BSGRUB PAR BYA BA RANG 'OD KYI SHES RAB KYI
LUS PO LA GZHUG PAR BYA'O, ,CI BYAS NAS SHE NA, GSUNGS PA, DE
RNAMS YONGS SU

GYUR PA STE, BUD MED KYI GZUGS SU GYUR PA RNAMS SO, ,DE BRJOD PA,
PHYUNG NAS RIG MA DE DAG THAMS CAD NI, ,GNYUG MA'I RIG PA'I NANG
DU CHUD PAR BYA, ,ZHES SO, ,DA NI CHOS KYI DBYINGS NUR NUR POR
GYUR PA LA M'A MA K'I LA SOGS PAS BSKUL BA LAS BZHENGS PA GSUNGS
PA, PHYAG

RGYA BZHI'I DKYIL 'KHOR NI CHOS KYI DBYINGS KYI 'OD ZER GYIS
BSKUL BA'I DE BZHIN GSHEGS PA'I 'OD ZER LAS BYUNG BA'I BYAMS PA
DANG, SNYING RJE DANG, DGA' BA DANG, BTANG SNYOMS RNAM PAR DAG
PA'I NGO BO M'A MA K'I LA SOGS PA'I LHA MO BZHI PO NI PHYAG RGYA
BZHI YIN LA, DKYIL 'KHOR NI RANG

RANG GI PHYOGS NA GNAS PA STE DE RNAMS KYIS SO, ,DKYIL 'KHOR GYI
DBUS DER BRTAG PAR BYA'O, ,BDAG NYID CES PA NI BDAG NYID DE CHOS
KYI DBYINGS KYI NGO BO'I NANG DU CHUD PAR BYAS NAS SO, ,GANG
RNAMS KYI ZHE NA, SPYAN LA SOGS PA RNAMS KYI'O, ,'KHOR LO CAN KUN
BSDU BAR BYA, ,

ZHES PA NI SNGAR GYI ZHU BA'I GNAS SKABS SO, ,RANG GI SEMS DRI
ZA'I SEMS CAN GYI NGO BO'I DKYIL 'KHOR GYI 'KHOR LO'I BDAG NYID
RANG GI ZHAL NAS BCUG STE, RDO RJE NAS BYUNG NAS CHOS KYI 'BYUNG
GNAS SU HO: YIG GNYIS KYI NANG DU CHUD PA'I YI GE GSUM DU 'GYUR
RO, ,DE NAS YI GE LNGA PO DE DAG

THAMS CAD DANG RIG MA DANG BCAS PA'I RDO RJE SEMS DPA' RDO RJE'I
RANG BZHIN DU BYAS NAS TE, ZLA BA ZHU BA'I BDAG NYID DU BSKYED
NAS DE NAS BYANG CHUB KYI BDAG NYID KYI LUS BSGOM PAR BYA'O,
,PHYAG MTSAN DANG SA BON YONGS SU GYUR PA LAS 'DOD PA'I LHA'I
GZUGS SU BSGOM PAR BYA'O, ,GANG

@173B GI RJES LA ZHE NA, BSKUL BA'I GLU DBYANGS BZHI YIS LHA MO
SPYAN LA SOGS PA BSKUL BA NA'O, ,GANG LA ZHE NA, SNYING LA STE
CHOS KYI DBYINGS LA'O, ,DUS GSUM RDO RJE'I RANG BZHIN NI SKU RDO
RJE LA SOGS PA'I RANG BZHIN NO, ,YE SHES LTA BU NI BEMS PO MA YIN
PA'I NGO BOS SO, ,LUS NI BRJOD

MA THAG PA'I BSGOM PA'O, ,DE BRJOD PA ZHAL DU ZHUGS NAS ZHES PA
NAS BRTZAMS TE, AOm DHARMA DH'A TU BADZRA SVA BH'A BA A'ATMA
KO&HAm ZHES PA LA THUG PA STE MCHOG GI BSNYEN PA BSHAD DO, ,LAS
KYI RJES SU MTHUN PAS KHA DOG GI DBYE BAR 'GYUR RO ZHES GSUNGS
PA, DREGS PA STE ZHE SDANG LA SOGS

PA'I BSAM PA'I NGO BOS SO, ,KHA DOG NI SNGON PO LA SOGS PA'I DBYE
BAS SO, ,NYAMS NI KHRO BO LA SOGS PA'I NYAMS KYIS TE, PHYI DANG
NANG YANG KHRO BO LA SOGS PAR MNGON PAR 'GYUR RO ZHES PA'I DON
TO, ,NANG NI BSIL BA NYID YIN LA, PHYI ROL 'BAR BA'I BDAG NYID
YIN NO ZHES PA NI

MA YIN NO, ,RANG GI RGYU'I BDAG NYID RIGS KYI BDAG PO MGO BO LA
GNAS PA NYID KYIS RGYU MA YIN PA RNAMS LAS 'BYED DO, ,RANG GI
RIGS KYI BDAG PO'I GZHI'I DKYIL 'KHOR GYI 'BRAS BU STE, RIGS CAN
PHYE BAS BDAG POR 'GYUR RO, ,GZHI YANG DE'I KHA DOG GI KHYAD PAR
GYIS

SO; ,SNGAGS KYIS TE ZHI BA LA SOGS PA'I NGO BOS SO, ,CHOS NI CHU
LA SOGS PA'I DKYIL 'KHOR GYI NGO BO'I GDAN TE, ZHI BA LA SOGS
PA'I LAS KYI DBYE BAS 'BYED DO, ,RIG PA 'ANG CHOS KYI PHYAG RGYAS
SO, ,ZHES PA NI SNGAGS NYID RIG PA'O, ,DE YANG CHOS KYI PHYAG
RGYA'I LAS

KYI DBYE BAS YIN TE, NANG DU GZHUG PA LA SOGS PAS PHYE BAS SO
ZHES PA'I DON TO, ,GZHAN DAG NI SNGAGS KYIS TE, RANG GI SA BON
NYID KYIS RANG 'OD KYI RIG MA PHYE STE, SGRUB PAR BYED PA YIN LA
RIG PA NI RANG GI 'OD YIN LA DE YANG CHOS KYI PHYAG RGYA STE
SNYING GA NA GNAS PA'I SHES RAB GTZO BOR

GYUR PAS THABS LAS 'BYED DO ZHES 'CHAD DO, ,DKYIL 'KHOR PA RNAMS
LA THA SNYAD KYI DON DU MING GZHAN GSUNGS PA 'KHOR LOS SGYUR BA'I
RGYAL PO DRUG NI RNAM PAR SNANG MDZAD LA SOGS PA RNAMS YIN TE,
GTZUG TOR RNAMS ZHES GRAGS PA YIN NO, ,RIG PA'I RGYAL MO ZHES
BYAR

@174A *, ,GRAGS PA YIN LA LONGS SPYOD BZHI NI SPYAN LA SOGS PA
YIN TE, DE RNAMS KYANG RDZU 'PHRUL CHEN MO'O, ,'DOD PA THAMS CAD
DE, ,GZUGS RDO RJE LA SOGS PA RNAMS DE BZHIN DU RDO RJE'I BDAG PO
ZHES SHES PAR BYA'O, ,RGYUD GZHAN DU BRJOD PA'I SHING LA SOGS

PAS DBANG BSKUR BA DGAG PA GSUNGS PA, BSAM GTAN RDO RJES NI DBYER
MI PHYED PA'I BSAM GTAN NYID KYIS TE, BRJOD MA THAG PA THAMS CAD
LA DBANG BSKUR BA NI RAB TU BSNGAGS SO, ,DBANG BSKUR BA LA THUG
PA 'DIS JI LTAR 'DOD PA'I SKU LA SOGS PA'I LHA'I LUS RNAM PAR

BSGOMS NAS SHES RAB DANG LHAN CIG TU GNYIS SU MED PAR BYA'O,
,BYANG CHUB SBYOR BA 'DI YIS NI, ,ZHES PA LA SOGS PAS STON TE, YE
SHES NI RIG MA YIN LA DE DANG LHAN CIG PA'I LUS NI PHYI ROL MA
YIN PA NYID KYIS SNYOMS PAR 'JUG PAR BYA'O ZHES PA NI LHAG MA'O,
,DE NYID KYI PHYIR SKU

GSUNG THUGS KYI RDO RJE YIS, ,GNYIS SU MED PAR BYED PAR BSGRUB PA
NI GNYIS SU MED PAR 'GYUR BA YIN TE, RIG PA DANG LHAN CIG GCIG TU
BYAS PAS SO, ,SGRUB PA NI BDE BA CHEN PO'I BDAG NYID KYI BYANG
CHUB PA'I'O, ,'DI LTAR SNGAR BRJOD PA'I RJES SU 'BRANGS NAS RIG
PA'I SKYES BU RDO RJE

CAN DU DANG POR BDAG BSKYED NAS RJES SU CHAGS PA LA THUG PA DANG
PHYI NAS BDAG NYID DANG 'DRA BA STE MTSUNGS PA RIG PA'I SKYES
BU'I BDAG NYID KYI DKYIL 'KHOR TE, RANG GI DKYIL 'KHOR BA RNAMS
BYUNG STE, CHEN PO'I SGRUB PA CHEN PO LA THUG PA NI CHEN PO'I
RGYU MTHUN PA LA SOGS PA'I 'BRAS BU 'GRUB

PA'I CHED DU BYA'O, ,DE LA 'DI NI CHEN PO'I SGRUB PA STE, SGRUB
PA CHEN PO RU BRJOD DO, ,SRUNG BA'I 'KHOR LO BSGOM PA SNGON DU
SONG BAS BSNYEN PA BYA'O ZHES GSUNGS PA, BSNYEN PA'I DUS SU
BSNYEN PA'I MTSAN NYID KYI YAN LAG GI DUS SU'O, ,GTZUG TOR CHEN
PO NI SRUNG BA'I 'KHOR LO'I DBUS

SU GTZUG TOR 'KHOR LOS SGYUR BA LA SOGS PA GANG YANG RUNG BA'I
GZUGS DMIGS PA'O, ,SBYOR BA NI SGRUB THABS KYI CHO GA'I RIM PA
STE, PHYI NAS BSNYEN PAR BYA'O ZHES PA'I DON TO, ,DE BRJOD PA,
H'Um MDZAD YANG NI GTZUG TOR RAM, ,ZHES PA LA SOGS PA'O, ,NYE BAR
SGRUB PA'I DUS NI

@174B ZHES BA NYE BAR SGRUB CING RDZOGS PAR BYA'O ZHES PAS SPYIR
DNGOS GRUB BSHAD DO, ,GANG GIS GANG LA LA'I DNGOS GRUB SGRUB PA'I
DUS SU BDUD RTZI 'KHYIL BA BGEGS BSKRAD PA'I CHED DU BSGOM PAR
BYA'O ZHES BLTA BAR BYA'O, ,DE BRJOD PA, BGEGS RNAMS BDUD RTZI
THAB SBYOR 'KHOR LO'I ZHES PA LA

SOGS PA'O, ,SGRUB PAR RANG LHA'I SBYOR BA YIS, ,ZHES PA NI THUGS
DANG GSUNG DANG SKU BYIN GYIS BRLAB PA'I LHA'I RNAL 'BYOR SNYING
GA LA SOGS PAR THUGS RDO RJE LA SOGS NGO BO DE'I DUS BSGOM PAR
BYA'O, ,SGRUB PA CHEN PO'I DUS SU SANGS RGYAS BDAG PO'I SKU RANG
GI RIGS KYI BDAG PO DBU

RGYAN DU DE BZHIN DU BSGOM PAR BYA'O, ,DE BRJOD PA DRI MED RANG
SNYING ZLA BA'I ZHES PA NAS BRTZAMS TE, COD PAN GYUR ZHES PA'I
BAR DU'O, ,'DI NI RDO RJE CAN KUN GYI, ,ZHES PA NI GO SLA'O, ,DE
LTAR ZHES PA NI BRJOD MA THAG PA'I RNAM PAR DBYE BAS DNGOS GRUB
MCHOG STE, SANGS RGYAS BSGRUB PAR

BYA'O; ,GZHAN NI GO SLA'O, ,DA NI RDZOGS PA'I RIM PA DANG 'BREL
BA'I KHYAD PAR DU 'PHAGS PA'I BSNYEN PA LA SOGS PA RNAM PA GZHAN
GSUNGS PA, GRUB BYA STE KUN DU BZANG PO YIN LA SGRUB THABS NI
MNGON RTOGS YIN ZHING YANG SBYOR BA NI GCIG TU BYED PA YIN TE
BSNYEN PA'O, ,RDO RJE

PADMA MNYAM SBYOR BA STE, RDO RJE NI YI GE H'Um LAS GRUB PA'I
GSANG BA'I RDO RJE'O, ,PADMA NI AA YIS BYAS PA'I SNA TSOGS ZE
'BRU DANG YI GE H'Um GIS SPRUL PA'I 'DAB MA BRGYAD PA'I NGO BO
CHOS KYI 'BYUNG GNAS TE, PHAN TSUN GCIG PA'I DNGOS PO NI NYE BAR
SGRUB PA'O, ,BSKYOD PA SGRUB PA ZHES PA NI PADMA DANG

RDO RJE DAG STE, PHAN TSUN DU BYAS PA'I DGA' BA BSKYED PA'I CHED
DU YI GE H'Um DANG PHAt BRJOD PA DANG LDAN PA NI YANG DAG PAR
LDAN PA'O, ,NGO BO NYID NI BCOS MA MA YIN ZHING PHYI ROL MA YIN
PA LAS BYUNG BA'I NGO BO'O, ,RANG GI BDE BA NI DGA' BA'I NGO
BO'O, ,DE YANG ZHI BA YIN TE RDO RJE DANG PADMA YANG DAG

PAR REG PA LAS BYUNG BA NI SGRUB PA CHEN PO'O, DE BZHIN THABS
BYUNG JI LTA BU, ,ZHES PA NI DRIS PA YIN TE, LAN LA SANGS RGYAS
KUN GYI BDAG PO DPAL LDAN KUN DU BZANG PO YIN TE, BSOD NAMS DANG
YE SHES KYI TSOGS DANG LDAN PA'O, ,DE NYID RTOGS SHING GO BAR
BYED PAS GNAS TE RTEN

@175A *, ,NO; ,THABS LAS BYUNG BA NI 'BRAS BU STE, ,DE NYID SGRUB
BYA YIN PA'I PHYIR RO, ,DE NYID KYI PHYIR SANGS RGYAS KUN NI 'DAS
PA LA SOGS PA RNAMS SO, ,CHOS RNAMS NI STOBS BCU DANG MA 'DRES PA
LA SOGS PA RNAMS SO, ,DE NYID CHOS NYID DE GZUNG BA DANG 'DZIN
PA'I RNAM

PA DANG BRAL BA NYID DE, GNYIS SU MED PA'I YE SHES KYI DNGOS PO
KUN DU BZANG PO'O, ,RNAL 'BYOR RDO RJE CAN GYI NI, ,BKA' NI JI
LTAR BSGO BAR BGYI, ,ZHES PA NI DRIS PA YIN TE, LAN LA GANG DAG
GANG DRAG PO LA SOGS PA'I LAS LA DE DANG RJES SU MTHUN PA'I GZUGS
KYI YIN LA RNAL

'BYOR NI LHA'I RNAL 'BYOR TE, RANG NYID KYIS DMIGS PAR BYA'O,
,RNAL 'BYOR PA YIS ZHES PA NI RNAL 'BYOR PA'O, ,DKYIL 'KHOR DE
DANG DE BSKYED NAS, ,ZHES PA NI MAN NGAG JI LTA BAR MDUN DU GYUR
PA'I BSGRUB BYA'I RANG 'DOD PA'I LHA'I GZUGS LA DAM TSIG MI BZAD
PA BSGOM PAR

BYA STE; SANGS RGYAS THAMS CAD BDAG LA GSON, ,ZHES PA LA SOGS PA
DANG GNOD PA BYAS PA YANG NGO, ,SNGAR NI LE'U BCU GSUM PAR RO,
,DAM TSIG NI SKU DANG GSUNG DANG THUGS RDO RJE 'DZIN PA'I BSRUNG
BAR BYA BA'O, ,YANG NA GTZUG TOR GYI DAM TSIG GO, ,BKA'I 'KHOR LO
LA GNAS

PA STE; DE DANG DE'I LAS KYI RJES SU MTHUN PA'AM RANG GI DKYIL
'KHOR NI 'KHOR LA GNAS PAS SO, ,BKA' BSGO BA NI RNAL 'BYOR PA
STE, DE RJES SU GNANG BA NYID DO ZHES BSAM MO, ,LAS KYI MCHOG GI
TSOGS RNAMS NI, ,SNA TSOGS JI LTAR BYED PAR 'GYUR, ,ZHES PA NI
DRIS PA

YIN TE; LAN LA BSGRUB BYA NI, ,BRJOD PA'I MTSAN NYID DANG LDAN PA
STE LUS SO, ,DKYIL 'KHOR NI DKYIL 'KHOR GYI 'KHOR LO'I RNAM PAS
BSGOM PAR BYA'O, ,DE NAS DE BZHIN GSHEGS PA BYUNG BA DE RNAMS
LA'O, ,CI BYAS NAS SHE NA, GSUNGS PA, BSGRUB BYA DE BCOM NAS TE
RAB

TU RNAM PAR BSGOM PAR BYA'O, ,DNGOS PO KUN GYIS DRANGS NAS TE
RANG GI DKYIL 'KHOR GYI 'KHOR LO LA PHYUNG BA DE RNAMS GZHUG PAR
BYA'O, ,PHYI'I LAS STON PAR BYED DE, ,RTZA BA'I RGYUD JI LTAR
GSUNGS PA'I DUG LA SOGS PA'I RDZAS RNAMS KYIS SO, ,DE NAS BKA'
MNOS NAS 'JIGS SU

@175B RUNG BA'I KHRO BO'I TSOGS RNAMS KYIS BSKOR BA RNAMS RNAL
'BYOR BAS GTANG BAR BYA'O, ,GSANG BA NYID KYI DON NI DE'I DON TO,
,GANG DAG GI DON YIN ZHE NA, BSGRUB BYA DANG SGRUB BYED RDO RJE
DAG GI'O, ,'DI DAG KYANG YI GE'I DON TZAM STE, LHAG MA NI BLA MA
RNAMS LAS SHES PAR BYA'O, ,LAS KYI CHO GA

LHAG MA NI GO SLA'O, ,DE NAS BCOM LDAN 'DAS ZHES PA LA SOGS PA NI
DE BZHIN KHO NA'O, ,BSTOD PA'I RGYAL PO 'DIS BSTOD PA NI SKU LA
SOGS PA'I RNAM PAR DAG PA ZUR GYIS STON PAR BYED PAS BSTOD PAR
BYED DO, ,SKU LA SOGS PA'I RDO RJE NI SKU LA SOGS PA THOB PAS SO,
,SEMS CAN

MI MNYAM PA DANG MNYAM PA STE, RDO RJE SEMS DPA' DANG MNYAM PA'I
SANGS RGYAS RNAMS SO, ,BSGRUB BYA GANG YIN SGRUB PA PO GANG ZHES
TE, BSGRUB BYA SGRUB BYED DAG RDO RJE SEMS DPA' NYID MNYAM PA'I
PHYIR RO, ,GANG GI PHYIR SEMS CAN THAMS CAD DANG DE BZHIN GSHEGS
PA DAG DBYER MED

PA DE'I PHYIR SANGS RGYAS THAMS CAD BCOM LDAN ZHING BSAD PAS
SGRUB PA'I DBANG PO SDIG PA RNAMS KYIS JI LTAR GOS PAR MI 'GYUR,
,GAL TE GOS NA 'DI'I 'BRAS BU JI LTAR 'GYUR SEMS SO, ,DE NAS ZHES
BA LA SOGS PA LA DBYANGS CHEN PO NI RNAM PAR DAG PA'I BRJOD BYA
DANG RJOD BYED KYI DNGOS

PO RNAMS SO, ,DE RNAMS LA MCHOD PA NI MCHOD PA CHEN PO GANG YIN
PA DE RNAMS SO, ,LEGS SO ZHES BYAS PAS DGA' BAR BYAS NAS SNGAR
NYID KYI DGONGS PA RTOGS PAR BYAS KYANG RNAM PAR DAG BA STON PAR
MDZAD DO, ,SANGS RGYAS KUN GYI BDAG PO ZHES PA LA DE GANG YIN ZHE
NA, GSUNGS PA

DPAL LDAN NI SLOB DPON TE, DNGOS PO THAMS CAD KYI BSKYED PA DANG
SDUD PAR YANG MDZAD PA'O, ,RGYU NGES DKON MCHOG GSUM LA SOGS PA
LA GNOD PA BYED PA DANG MTSAMS MED PA LA ZHUGS PA RNAMS BSAD PAS
DON GYI BYA BA BYED PA NA, DE'I SDIG PAR MI 'GYUR TE, 'ON YANG
BSOD

NAMS NYID DO, ,KYANG GI SGRA YANG GI DON LA'O, ,SNYING RJE CHEN
PO'I GZHAN DBANG DU GYUR PAS DE BZHIN DU DE'I MDZAD PA MDZAD DO,
,DE BZHIN DU BRJOD MA THAG PA'I RIM PA GANG GIS BSOD NAMS 'BA'
ZHIG NYID YOD PA YIN TE, THUGS RJE CHEN PO PHYIN CI MA LOG PA'I
SBYOR BA DANG LDAN PAS SO, ,

@176A *, ,SDIG PA YANG YOD PA MA YIN TE RNAM PA THAMS CAD DU SDIG
PA YOD PA MA YIN NO, ,DE'I PHYIR, DE NYID BYANG CHUB YIN PAR
GSUNGS TE, SDIG PA BYANG CHUB KYI BAR CHAD YIN PAS RNAL 'BYOR PA
RNAMS KYIS RNAM PA THAMS CAD DU DOR BAR BYA BA YIN PA'I PHYIR RO,
,DE

RNAMS KYI RGYUD LA DE SRID DU SDIG PA MED PA DE RIGS PA YIN TE,
DE DANG 'GAL BA'I CHOS SHIN TU MNGON SUM DU GYUR PA'I PHYIR RO,
,PHYIN CI MA LOG PA DE RNAMS LA BSOD NAMS BRTAG PA MA YIN PA YOD
PA MA YIN TE, SNYING RJE CHEN PO'I GZHAN DBANG DU GYUR PAS SEMS
CAN GYI

DON LA DE DANG DER GSHEGS PA RNAMS YIN NO ZHES GCER BU PA LA SOGS
PA RNAMS 'DOD PA DE RNAMS KYI PHYOGS DGAG PAR 'DOD NAS 'DI BRJOD
DE, LAS DANG LUS NGAG SPANGS MA YIN, ,MI MTHUN PHYOGS NI MED
PHYIR DANG, ,MI NUS PHYIR DE SRID PA NI, ,GNAS LA SLAR YANG SKYE

PHYIR RO, ,SRID PA GNOD PA MA MTHONG NA, ,DE MED RNAM PAR MI NGES
PHYIR, ,GTAN TSIGS MA GRUB THE TSOM ZA, ,THAMS CAD MKHYEN PAS 'DI
BRJOD PHYIR, ,LAS KYI GNYEN PO'I PHYOGS LA NI, ,THE TSOM BKAG PA
MED PA'I PHYIR, ,SGRUB DANG GNOD BYED MA MTHONG BAS, ,YOD

DANG MED PA MA NGES PHYIR, ,GANG PHYIR 'DIR TSIG RIGS CHA YIN,
,GNYEN PO'I TSOGS LA THE TSOM PHYIR, ,'KHRUL YIN 'CHAD PA PO
RNAMS KYIS, ,GZHAN DU YONGS SU BRTAGS PHYIR RO, ,MI MTHUN PHYOGS
GANG MI SRID PAR, ,RNAM PA KUN DU SNGAR BSAL BYAS, ,PHYI NAS LAS
DAD MI

MTHUN PAR, ,YANG BSHAD DE RNAMS 'GAL BA YIN, ,SRID LA GNOD PA
CUNG ZAD NI, ,DE YIS BSTAN PA MA YIN NO, ,DE MED JI LTAR GTAN
TSIGS YIN, ,GO BYED NYID DU 'DIR NGES MIN, ,LAS KYI MI MTHUN
PHYOGS MED DANG, ,DE DANG 'GAL BA YOD PA NA, ,PHAN TSUN DU NI
'GAL BA 'DI, ,

RTOG LDAN TSIG NI JI LTAR YIN, ,LAS DE DE 'DRA GANG DANG NI,
,TSOGS PA GZHAN NI SRID PA NA, ,'BRAS BU 'BYIN TE LAS DANG NI,
,'GAL BA YOD NA MA YIN NO, ,MI MTHUN PHYOGS DANG BGEGS DANG NI,
,'GAL BA ZHES LA SOGS BSAL BAR, ,RNAM GRANGS 'JIG RTEN PA LA
GRUB, ,THA

@176B DAD DON MIN BRJOD PA'I PHYIR, ,YOD PA SRID PA DE LA NI, ,DE
TSE DE YI JI LTAR 'GYUR, ,SGRUB BYED GNOD BYED MA MTHONG LA, ,'DI
YI THE TSOM RIGS PA'I CHA, ,'DI NI BRGYUD PA YOD PA LA, ,DNGOS SU
MI MTHUN PHYOGS MED CES, ,KHYAB BYED MI DMIGS PA LA SOGS, ,MED NA
DE YANG CI PHYIR

RTOGS; ,GNYEN PO'I PHYOGS LA THE TSOM NA, ,SPANGS PA LA YANG THE
TSOM YIN, ,'DIR NI NGES PA ZHES PA'I TSIG ,DE PHYIR MKHAS PAS KHA
BSKANG BYA, ,DE PHYIR MI NUS PHYIR GTAN TSIGS, ,GNYIS PA 'DIR NI
BSDUS PA YIN, ,MA TSAD MED RGYU SRED PA LA'ANG, ,LAS DANG LUS NI
SLAR

YANG STE; ,THAMS CAD MKHYEN PA'I SPYOD YUL NYID, ,DE LTAR NA YANG
SRID YIN ZHES, ,SRED PA YOD PA DE LTA NA'ANG, ,LA SOGS SLAR
'BYUNG MA YIN MIN, ,LAS DE ZAD PAR 'DOD CHAGS KYIS, ,SRED PA GCOD
PA 'BAD PAR BYA, ,RGYU NI MA TSANG MED PA LA, ,'BRAS BU DGAG PAR
NUS MA

YIN; ,YANG NI SRED PA BCAD GRUB LA, ,'BRAS BU LAS ZAD CI ZHIG
BYA, ,SKYE BA MED PAR YANG DAG GRUB, ,LHAN CIG BYED RGYU MED PA'I
PHYIR, ,MA TSANG BA YI RGYU LA NI, ,'BRAS BU 'BYUNG BA YONG MA
YIN, ,SA BON SOGS SRID CHU SOGS MED, ,MYU GU LA SOGS JI BZHIN NO,
,MA LUS SKYE BA SPYOD

PA LA; ,GNYEN PO MI SRID PA RU 'DOD, ,SRED PA YANG DAG GNAS SHE
NA, ,GNOD PA BYED PA GSAL BAR BRJOD, ,JI SRID TSAD MAS GNOD BYED
DE, ,SRID LAM MA BSTAN PA LA NI, ,GTAN TSIGS MA GRUB THE TSOM ZA,
,TSANGS PAS KYANG NI SBA MI NUS, ,SRED PA MED PA LA YANG NI,
,THUGS RJES

BSOD NAMS YOD PAS NA, ,YOD PA NA YANG DBANG BYAS PAS, ,SLAR YANG
SDIG MDZAD MA YIN NO, ,GANG PHYIR SA LA GNAS PA RNAMS, ,SBYIN
SOGS 'JUG PA SRID PA'I PHYIR, ,MI MTHUN PHYOGS KYI SDIG RNAMS LA,
,RNAM PA THAMS CAD NYID 'JUG MIN, ,BSHAGS PA LA SOGS PHYIR BCOS

KYIS; ,LAS GANG RNAM PAR BZLOG PA LA, ,DE LA 'BRAS BUR 'DOD
MTHONG MED, ,DE NYID LAM NI RNAM RTOG PAS, ,GZHAN DU NA NI LUNG
GIS GNOD, ,'DIR NI MA SPANGS THAL BAR 'GYUR, ,THAMS CAD MKHYEN
PA'I TSIG GIS GNOD, ,CHOS CAN TSAD MAS GRUB PA LA'O, ,DES BSKYED
SHES

@177A *, ,PAS PHAN BTAGS PAS, ,YID NI LUS LA BRTEN PAR BRJOD,
,'DI LTAR DE NI SPANGS PA NYID, ,DE YI DON NI GRUB PHYIR RO,
,GZHAN DU MNGON SUM GYIS GRUB PA'I, ,CHOS CAN YID CHES 'DI LA NI,
,LUNG GIS GNOD PA JI LTAR 'GYUR, ,GANG GI 'DI LTAR DE SEL

BA; ,DE PHYIR DE NYID MIN TSIG LAS, ,THAMS CAD MKHYEN BRJOD GNOD
PA YI, ,LUNG GI TSAD MAS GRUB PA YI, ,CHOS CAN LA NI GNOD NGES
MIN, ,'DIR NI NGES PA MED NYID DU, ,GTAN TSIGS 'GREL PA MDZAD PAS
MDZAD, ,DES NA LUNG BRJOD GNYEN PO NI, ,RGYAS PAR RAB TU BSTAN PA
YIN, ,

GNYIS PO RTAG TU BRJOD PA YI, ,TSAD MA YIS NI MA GRUB PA, ,MI
MTHUN PHYOGS DANG GNYEN PO YANG, ,'GAL BA NYID KYIS GO BA YIN,
,KHYAB PAR BYED PA MI DMIGS SOGS, ,GANG TSE MI MTHUN PHYOGS LA
STON, ,GTAN TSIGS MA GRUB THE TSOM DU, ,DE TSE MKHAS RNAMS DOGS
PA MED, ,

RNAM PA KUN DU DGAG PA NI, ,MI DMIGS PA YI BSGRUB PA YIN, ,TSAD
MAS GRUB PAR SMRA BA RNAMS, ,SHUGS KYIS BZLOG PA NYID LAS YIN,
,BSKAL PA BYE BA BRGYAR YANG NI, ,LAS RNAMS RAB TU CHUD ZOS MIN,
,'DI LTAR LUNG LA BRTEN PA NA, ,GZHUNG 'DI 'GAL BA MA YIN NO,
,SKYE 'DOD

NYES PA BKAG PA YIS, ,GANG RNAMS NYES PA DANG 'GAL YIN, ,DES
SKYED LAS RNAMS NUS LDAN GYUR, ,BYAS PA NYAMS PAR CI LTAR 'GYUR,
,GNYEN PO THOB PAR MA GYUR PA'I, ,LAS NI ZAD PAR MI 'DOD DO,
,'KHOR BA'I DRI MA GANG YIN PA'I, ,LAS NI CUNG ZAD 'BRAS MED MIN,
,NGES PAR

MYONG BAR 'GYUR BA NI, ,YONGS KYANG 'BRAS BUR 'GYUR BA'I PHYIR,
,GNYEN PO THOB PAR GYUR KYANG NI, ,DE LAS SHIN TU 'BRAL MI 'GYUR,
,SHIN TU CHUNG DU YOD PAS NA, ,DE PHYIR 'BRAS BUR BRJOD PA YIN,
,TSOGS PA RNYED PA'I DUS DAG TU, ,LUS CAN RNAMS LA 'BRAS BUR RAS,
,GANG GIS

LAS RNAMS ZAD PA RU, ,SANGS RGYAS KUN GYIS BRJOD PA NI, ,DNGOS PO
KUN GYI THAMS CAD DU, ,RNAM PA THAMS CAD MNGON RTOGS PAS, ,RNAM
PA THAMS CAD RTOGS PA NYID, ,SGRIB PA THAMS CAD SPANGS PA YIN,
,GZUNG DANG 'DZIN PA'I NGO BO YI, ,LAS NI RNAM PA THAMS CAD ZAD,
,RANG GI RIG

@177B PA'I MTHAR THUG LA, ,GZUNG 'DZIN LA SOGS MI DMIGS PAS,
,GZUNG DANG 'DZIN PA'I NGO BO NI, ,SPANGS PA RNAM PAR 'DOD PA
YIN, ,LAS RNAMS ZAD PAR MI 'GYUR NA, ,MI BDEN LTA BAS RTZAD BCAD
DANG, ,DGE SLONG SOGS KYI RTZA LTUNG YANG, ,RNAM PA KUN DU 'THAD
MI 'GYUR, ,GANG LA

BSOD NAMS SDIG PA MED, ,DE NI BYANG CHUB YIN PAR GSUNGS, ,'DI NI
BLA MED BYANG CHUB LA, ,DE NYID YANG DAG GNAS PA YIN, ,GANG LA
BSOD NAMS YOD NYID LA, ,RNAM PA KUN DU SDIG MED NYID, ,BSOD NAMS
YE SHES RANG BZHIN PHYIR, ,BYANG CHUB NYID DU DE 'DOD DO, ,BGEGS
TSIG

SDIG PA DANG 'BREL YIN, ,SNGA MA PHYED LA'ANG LDAN PA'I CHA,
,BSOD NAMS NYID KYI RTZA BA NYID, ,SANGS RGYAS RNAMS KYI BYANG
CHUB BRJOD, ,JI LTAR SANGS RGYAS THAMS CAD KYI, ,BSOD NAMS NYID
YOD THAMS CAD DU, ,SLOB DPON YANG NI DE DAG PHYIR, ,BSOD NAMS
KYANG NI DE BZHIN NYID, ,

DE YI MNGON SUM BYAS PA LA, ,GZUNG BA LA SOGS MI DMIGS PAS,
,GZUNG DANG 'DZIN PA'I NGO BO YI, ,BSOD NAMS SDIG PA MED NYID LA,
,YANG NA RANG RIG MTHAR THUG LA, ,BSOD NAMS LA SOGS RTOG MED
PHYIR, ,GZUNG DANG 'DZIN PA'I NGO BO NYID, ,RNAM PA THAMS CAD MA
DMIGS

PHYIR; ,GZUNG BA'I CHA NYID LA DMIGS NAS, ,RNAM PAR RTOG PA RAB
TU 'JUG, ,RANG GI RIG PA'I MTHAR THUG LA'ANG, ,RNAM PAR RTOG PA
'JUG NYID MIN, ,GANG DU GANG ZHIG SGRA DON 'DZIN, ,SHES DES DE LA
RTOG PA YIN, ,RANG GI NGO BO'ANG SGRA DON MIN, ,DE LA MA LUS
MNGON SUM PHYIR, ,

YANG NA DE NYID GZIGS RNAMS KYI, ,KHAMS GSUM SRED PA RAB BCOM
PAS, ,'BRAS BU THOB YIN DAG PA'I SEMS, ,CHOS DANG CHOS NYID YONGS
SPANGS PHYIR, ,SDIG NI SDIG PA RTAG TU BRTEN, ,DE BZHIN CHOS LA
CHOS RTEN YIN, ,DE NYID LAM STON MKHAS PA YIS, ,GNYI GA DAG NI

SPANGS PA YIN, ,GANG RNAMS LAM DANG LAM MIN RMONGS, ,SANGS RGYAS
BSTAN LA DE RNAMS RMONGS, ,NYI MA LA NI MUN PA BZHIN, ,DE RNAMS
LA NI ZHI BA MED, ,CHU KLUNG CHU YIS KHENGS RNAMS LA, ,KHA CIG
PHA ROL 'GRO BA YIS, ,RGAL DANG RTZA DANG SHING RNAMS NI, ,BOR
NAS BDE BAR 'GRO BA

@178A *, ,YIN; ,CHOS RNAMS LA NI NGES BSTOD PA, ,CHOS DANG CHOS
MIN SPYOD PA STE, ,RNAM DAG NAM MKHA' DRI MA MED, ,'DI LA DKYIL
'KHOR DU BRJOD DO, ,LAS DANG NYON MONGS RNAM GROL YID, ,LAS DANG
NYON MONGS RNAM GROL LDAN, ,DE RNAMS SBYIN GNAS 'JIG RTEN NA, ,

MCHOD 'OS BRJOD 'OS RTAG TU YIN, ,'DIS NI LAS NI CUNG ZAD DANG,
,MTSAMS MED PA LAS BYUNG GYUR PA, ,DE DAG KUN ZAD RNAL 'BYOR PA,
,LEGS PAR MNYAM GZHAG SEMS PAS SO, ,SLOB DPON MGON PO DE'ANG KLU
SGRUB LA SOGS PA YIN TE DES NGAN 'GRO STE, NGAN 'GROR SKYE

BAR MI 'GYUR LA BSGRUB PAR BYA BA DANG SGRUB BYED KYANG NGO,
,NYID KYI SGRA NI NGES PAR GZUNG BA'O, ,GANG DE NYID KYI PHYIR
BYANG CHUB KYANG RNYED PAR MI DKA' BA YIN TE DE'I GNYEN PO MNGON
SUM BYAS PAS TSOGS PA RNYED NAS SANGS RGYAS RNAMS SU YANG 'GYUR
RO, ,MI BZAD PA STE SNGON GYI LAS KYIS

GAL TE DMYAL BA'I 'BRAS BUR SKYE'O, ,DE RNAMS SKYE BAR 'GYUR BA
MNGON SPYOD BYAS PA DE'I TSE DMYAL BA RNAMS DE'I STOBS KYIS 'BRAS
BU CHEN PO STE, BDE BA SKYE BAR 'GYUR LA DUS DE SRID PA'I DMYAL
BA'I SDUG BSNGAL BCOM PA RNAMS YIN NO, ,BYANG CHUB RDO RJE CAN
RNAMS YE SHES

KYIS RGYAS BTAB PAR 'GYUR RO, ,BSGRUB BYA 'DI NI BSGRUB BYA RNAMS
SO, ,RGYU DES MCHOG TU PHAN BTAGS PAS SHES PAR BYA'O, ,GANG RNAMS
SHE NA, SEMS CAN RNAMS TE SNGAGS KYI SGO'I SPYOD PA LA SPYOD PA
RNAMS SO, ,DE NYID KYI PHYIR DES TSAR GCAD PA'I SGO NAS RJES SU
GZUNG BA'I

LAS BYA STE, BDAG NYID CHEN PO RNAMS KYIS BYA'O, ,LAS 'DI SGRUB
PA CHEN PO LA THUG PA'I LHA'I RNAL 'BYOR BYA STE BRTZAM PAR
BYA'O, ,DE NYID KYI PHYIR BRJOD PA, GSAD DANG BSKRAD PA'I LAS
DANG NI, ,DBYE BA DANG NI MNGON SPYOD NI, ,THABS GZHAN DAG NI MI
SRID NA, ,DE NYID BYA 'OS DE BYED PA'O, ,

DANG PO DBUS DANG THA MA RU, ,GANG GIS SNYING RJE MA SPANGS PAS,
,ZHES SO, ,DE NAS ZHES PA LA SOGS PA RDO RJE CAN NI DE BZHIN
GSHEGS PA RNAMS TE SNYING RJE CHEN PO'I RANG BZHIN GYI CHOS GSAD
PA LA SOGS PAS 'GRO BA RJES SU GZUNG BA'I MTSAN THOS NAS DGA' BA
STE THOS PA'I PHYIR RO, ,RAB

@178B TU DGA' NI BSAM PAS SO, ,YANG DAG PAR RAB TU DGA' BA NI
BSGOMS PAS SO, ,AE MA HO ZHES PA LA SOGS PA LA MCHOG TU DRI MA
MED PA YIN TE, RNAM PA THAMS CAD DU GZHAN GYI DON LA ZHUGS PAS
SO, ,JI LTAR ZHE NA BRJOD PA, MI BZAD PA YI LAS LA YANG, ,SDANG
BA GDUL DKA' PA

DKON MCHOG GSUM LA GNOD PA BYED PA LA SOGS PA DANG, MTSAMS MED
PA'I LAS LA ZHUGS PA RNAMS GANG LA SANGS RGYAS NYID KYI 'BRAS BU
STZOL BA'O, ,DE NAS ZHES PA LA SOGS PA LA GANG DE LTAR YIN PA
DE'I PHYIR DE BZHIN GSHEGS PA THAMS CAD KYI DBANG BSKUR BA NI
GSANG BA

'DUS PAS DBANG BSKUR BAS SO, ,BYANG CHUB RDO RJE LAS BYUNG BA
RNAMS YIN NA GANG RNAMS SHE NA, ZHE SDANG RDO RJE LA SOGS PA CHEN
PO RNAMS SO, ,YONGS SU SPANG BAR MI BYA STE, 'PHYA BAR MI BYA'O,
,RNAM PAR DAG PA'I NGO BOS RGYUD KYI RGYUN BSDUS PA'O, ,THAMS CAD
KYI DGONGS PA BZUNG NAS DE

BZHIN GSHEGS PA RNAMS MGRIN GCIG GIS DPAL GSANG BA 'DUS PAR BRJOD
PA DE BZHIN GSHEGS PA THAMS CAD KYI BDAG PO LA BSTOD PAR BYED DE
DANG PO NI BDAG PO'I SGO NAS SO, ,BCOM LDAN 'DAS GANG DUS GSUM
RDO RJE STE, 'DAS PA LA SOGS PA'I DE BZHIN GSHEGS PA RNAMS SAM

SKU RDO RJE LA SOGS PA'I SNYING PO'O, ,DE ZHES PA NI THAMS CAD DU
SBYAR RO, ,SRID PA DANG THAR PAR GYUR PA MI GNAS PA'I MYA NGAN
LAS 'DAS PA'I BDAG NYID DO, ,ZHI BA NI ZHI BA NYID YIN TE THAMS
CAD LAS RGAL BA'I PHYIR RO, ,SGRIB PA MED PA NI SHES BYA'I SGRIB
PA DANG BRAL BA'I PHYIR RO, ,DE NYID KYI PHYIR

NA DAG PA YIN TE NAM MKHA' DANG 'DRA BA'I RANG BZHIN NO, ,SANGS
RGYAS RNAM PAR SNANG MDZAD PA LA SOGS RNAMS LAS LHAG PA'I SANGS
RGYAS SO, ,DE NYID KYI PHYIR NA MCHOG GI DBANG PHYUG STE, BYANG
CHUB KYI RDO RJE'I BDAG NYID KYI RJE'O, ,LUS DANG NGAG DANG YID
KYIS RTAG TU PHYAG 'TSAL BA'O, ,DE

BZHIN GSHEGS PA RNAMS KYI PHUNG PO LA SOGS PA RNAM PAR DAG PA'I
SGO NAS BSTOD PA GSUNGS PA, GANG GZUGS NI GZUGS KYI PHUNG PO YIN
LA, TSOR BA NI TSOR BA RNAMS YIN TE, LEGS PAR 'DU SHES PA NI 'DU
SHES YIN LA LEGS PAR 'DUS BYAS NI 'DU BYED YIN ZHING RNAM PAR
SHES PA

@179A *, ,NI RNAM PAR SHES PA'I PHUNG PO'O, ,SKYE MCHED DRUG NI
GZUGS LA SOGS PA'O, ,DBANG PO DRUG NI MIG LA SOGS PA 'DIS NI
GZUGS RDO RJE LA SOGS PA DANG SA'I SNYING PO LA SOGS PA'I YANG
DAG PAR DAG PA BSTAN PA YIN NO, ,SA CHU ME DANG RLUNG ZHES PA NI
M'A MA K'I LA SOGS

PA RNAMS SO, ,NAM MKHA' ZHES PA NAM MKHA'I RDO RJE'O, ,THAMS CAD
MA LUS PA RNAMS CHOS NYID KYIS BYANG CHUB KYI SEMS DANG 'DRA BA'I
RGYAN CHEN PO RNAMS SO, ,SPYAN LA SOGS PA RNAMS 'BYIN PA RNAM PAR
DAG PA'I BSTOD PA LA GANG GTI MUG DANG NYES PA STE, ZHE SDANG DE
BZHIN DU 'DOD CHAGS

DANG DE NYID RDO RJE DANG BCAS PA YIN LA, CHOS NI RIG PA'I SBYOR
BA LAS BYUNG BA RNAMS YIN TE RTAG TU RTAG PA'I NGO BOS RGYUN
RNAMS YIN NO, ,PHYUNG BA'I RJES LA DGA' BA'I SGRA 'CHAD DE SNA
TSOGS PA'I NGO BO SNA TSOGS PA'I DGA' BAS MYOS PA'I NGO BOR GYUR
PA RNAMS SO, ,SDUD DANG CHAGS PA DANG

ZHES PA NI TSIGS SU BCAD PA'I RIM PA BZHIN DU BSTOD PA'O, ,YANG
DAG PAR SDUD PA NI SDUD PA YIN LA DGA' BA NI DE BZHIN DU CHAGS
PA'O, ,RNAM PA NI CHA BYAD DO, ,MI G-YO BA NI MI G-YO BA NYID YIN
LA RGYU NI RGYU NYID DE, ,'BRAS BU NI 'BRAS BU NYID YIN LA, RANG
BZHIN GYI SEMS SU RTOGS

PA NI 'DI RNAMS YIN TE RJES KYI CHOS SO, ,DE NYID KYI PHYIR DRUG
LAS THUGS NI KUN DU ZHES BSHAD PA YIN NO, ,MUN PA NI GTI MUG YIN
TE NYES PA NI ZHE SDANG YIN LA DE BZHIN DU SGRIB PA YIN TE 'DI
RDO RJE YIN NO, ,DA NI DE BZHIN GSHEGS PA RNAMS BSTOD NAS, DE
BSGOM PA'I RNAL 'BYOR PA LA

PHYAG 'TSAL BA GSUNGS PA, 'DI BSGOM PA ZHES PA LA 'DI NI BRJOD MA
THAG PA'O, ,RNAM PAR DAG PA DANG THOG MA MED PA'I RANG BZHIN YANG
YIN NO, ,SLAR YANG JI LTAR GYUR PA YIN ZHE NA, SHES RAB DANG
THABS LAS BYUNG BA YIN TE DES NA DPE DANG BRAL BA YIN LA GSANG
BA'I DBANG BSKUR BA RDO

RJE'I BRTUL ZHUGS DANG SDOM PA DAG GI SBYOR BA DES BRTAG PA YIN
NO, ,MCHOG NI DNGOS GRUB KYI THABS TE, GANG GIS SHE NA, BSNYEN PA
LA SOGS PA'I CHO GAS SO, ,BLO'I SHES PA NI MI 'GYUR BA YIN NO,
,GANG RNAMS SHE NA, SGRUB PA'I DBANG PO RNAMS SO, ,THUN BZHI RDO
RJE DAG GIS

@179B ZHES PA NI BSHAD ZIN TO, ,MCHOG GI DNGOS GRUB KYI SGRUB PA
PO RNAMS LA RE ZHIG BZHAG NAS MI SNANG BA LA SOGS PA'I DMAN PA'I
DNGOS GRUB SGRUB PA PO RNAMS LA YANG NGO, ,NYAMS PA MED PA'I LAM
ZHES PA NI MNGON PAR RTOGS PA STE, BLA MA'I DRIN GYIS RTOGS PA'O,
,DMAN PA'I DNGOS

GRUB KYI SGRUB PA PO BZHAG STE, GANG RNAMS RGYUD KYI MING THOS PA
DE RNAMS LA YANG PHYAG BYED DE TSIGS SU BCAD PA NI GO SLA'O, ,ZHI
BA LA SOGS PA'I LAS KYI TSOGS CHAGS PA LA SOGS PA MED PA'I STOBS
KYIS TE, 'KHRUL 'KHOR GYIS SO, ,JI LTA BUR GYUR PA ZHE NA, SNGAGS
KYI SPYOD PAS SO,

RGYAS BTAB PA NI BSGOM PA'I PHYAG RGYAS SO, ,DA NI GANG RNAMS
KYIS DPAL GSANG BA 'DUS PA'I SGRUB PA MTHONG BA DE RNAMS LA YANG
PHYAG 'TSAL BA YIN NO, ,BSTOD PA'I TSIGS BCAD 'DI RNAMS KYIS MA
'ONGS PA'I RNAL 'BYOR PAS GAL TE DE BZHIN GSHEGS PA RNAMS LA
BSTOD CING BSTOD PAR

BYA'O; ,DE'I TSE DE RNAMS RJES SU YI RANG BAR BYED PA YIN TE,
MGON PO SANGS RGYAS BCOM LDAN 'DAS RNAMS SO, ,LEGS PAR GSUNGS PA
JI LTA BU ZHE NA, GSUNGS PA, DAM PA'I CHOS NYAN PA RNAMS SO,
,RGYUD KUN GYI NI RNAL 'BYOR LA SOGS PA STE, MCHOG GI BDAG PO
NYID DO, ,SKU LA

SOGS PA LA ZHUGS PA NI KUN DU BZANG PO YIN LA, DE'I SKU LA SOGS
PA'I RDO RJE STE, SKU LA SOGS PA RNAMS RANG GI SKU LA SOGS PA
NYID KYIS DMIGS SHING GCIG TU BYAS NAS YANG DAG PAR GO BAR BYA
STE, CANG MI GSUNG BAR GYUR TO, ,THAMS CAD KYANG YIN LA GSANG BA
YANG YIN TE, DE RNAMS

STON PA YIN LA DE NYID RDO RJE YE SHES YIN TE DE BYIN GYIS BRLAB
PA'O, ,DE NYID KYI MING NI DE STON PAR BYED PA'I GZHUNG GI
LE'U'O, ,PHYI MA'I RGYUD KYI MING CAN LE'U BCO BRGYAD PA'I,
,BSHAD PA 'DI NI SO MA BU RIR BDAG GIS BYAS, ,DE NYID KYI NI CHOS
'BYUNG GIS NI YANG DAG PAR, ,GROGS BYAS GZHAN GYI DON

DU YANG DAG BYAS, ,'DI LA LHAG DANG CHAD PA GANG, ,MKHAS PA RNAMS
LA SNANG GYUR NA, ,'DI DE'I BDAG NYID NYES PA STE, ,BLO CHEN BLA
MA'I MA YIN NO, ,BYANG PHYOGS LAM DU 'KHRUNGS GYUR PA'I, ,DRI
MA'I TSOGS DANG BRAL GYUR PA, ,SBAS PA'I ZHABS NI BSTEN BYAS NAS,
,DE YI BSHAD PA DRI MED PA, ,

@180A *, ,ZLA BDAG GIS GANG RTOGS PA, ,CUNG ZAD BRIS PA DAG GIS
NI, ,BSOD NAMS GANG DES 'JIG RTEN RNAMS, ,DPAL LDAN GSANG 'DUS LA
GNAS SHOG ,DKYIL 'KHOR CHEN PO'I SLOB DPON BYANG PHYOGS KYI LAM
LA MKHAS PA CHEN PO'I ZHABS LA DRAN PAR BYAS PA, SLOB

DPON ZLA BA'I 'OD DANG MING GZHAN RIN CHEN RDO RJE'I MYU GUS
MDZAD PA, LE'U BCO BRGYAD PA'I RNAM PAR BSHAD PA RDZOGS SO,,
,,RGYA GAR GYI MKHAN PO CHEN PO SUN YA SHR'I MI TRA DANG, BOD KYI
SGRA BSGYUR GYI LO TZ'A BA DGE SLONG DAR MA GRAGS KYIS MANG YUL
GYI GRONG GI LHA KHANG KA,

RU DANG, AAG TZAR SGANG DU BSGYUR CING ZHUS TE GTAN LA PHAB
PA'O,,