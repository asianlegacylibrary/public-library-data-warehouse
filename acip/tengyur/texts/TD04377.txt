@300B *, ,RGYA GAR SKAD DU, A'ARYA BHA DRA TZARYA PRA NI DH'A NA
R'A DZA, BOD SKAD DU, 'PHAGS PA BZANG PO SPYOD PA'I SMON LAM GYI
RGYAL PO, ,'PHAGS PA 'JAM DPAL GZHON NUR GYUR PA LA PHYAG 'TSAL
LO, ,JI SNYED SU DAG PHYOGS BCU'I 'JIG RTEN NA, ,DUS GSUM

GSHEGS PA MI YI SENG GE KUN, ,BDAG GIS MA LUS DE DAG THAMS CAD
LA, ,LUS DANG NGAG YID DANG BAS PHYAG BGYI'O, ,BZANG PO SPYOD
PA'I SMON LAM STOBS DAG GIS, ,RGYAL BA THAMS CAD YID KYI MNGON
SUM DU, ,ZHING GI RDUL SNYED LUS RAB BTUD PA YIS, ,RGYAL BA KUN

LA RAB TU PHYAG 'TSAL LO, ,RDUL GCIG STENG NA RDUL SNYED SANGS
RGYAS RNAMS, ,SANGS RGYAS SRAS KYI DBUS NA BZHUGS PA DAG ,DE LTAR
CHOS KYI DBYINGS RNAMS MA LUS PA, ,THAMS CAD RGYAL BA DAG GIS
GANG BAR MOS, ,DE DAG BSNGAGS PA MI ZAD RGYA MTSO RNAMS, ,DBYANGS

KYI YAN LAG RGYA MTSO'I SGRA KUN GYIS, ,RGYAL BA KUN GYI YON TAN
RAB BRJOD CING, ,BDE BAR GSHEGS PA THAMS CAD BDAG GIS BSTOD, ,ME
TOG DAM PA PHRENG BA DAM PA DANG, SIL SNYAN RNAMS DANG BYUG PA
GDUGS MCHOG DANG, MAR ME MCHOG DANG BDUG SPOS DAM PA YIS, ,

RGYAL BA DE DAG LA NI MCHOD PAR BGYI, ,NA BZA' DAM PA RNAMS DANG
DRI MCHOG DANG, ,PHYE MA PHUR MA RI RAB MNYAM PA DANG, BKOD PA
KHYAD PAR 'PHAGS PA'I MCHOG KUN GYIS, ,RGYAL BA DE DAG LA NI
MCHOD PAR BGYI, ,MCHOD PA GANG RNAMS BLA MED RGYA CHE BA, ,DE DAG
RGYAL BA

THAMS CAD LA YANG MOS, ,BZANG PO SPYOD LA DAD PA'I STOBS DAG GIS,
,RGYAL BA KUN LA PHYAG 'TSAL MCHOD PAR BGYI, ,'DOD CHAGS ZHE
SDANG GTI MUG DBANG GIS NI, ,LUS DANG NGAG DANG DE BZHIN YID KYIS
KYANG, ,SDIG PA BDAG GIS BGYIS PA CI MCHIS PA, ,DE DAG

THAMS CAD BDAG GIS SO SOR BSHAGS, ,PHYOGS BCU'I RGYAL BA KUN DANG
SANGS RGYAS SRAS, ,RANG RGYAL RNAMS DANG SLOB DANG MI SLOB DANG,
,'GRO BA KUN GYI BSOD NAMS GANG LA YANG, ,DE DAG KUN GYI RJES SU
BDAG YI RANG, ,GANG RNAMS PHYOGS BCU'I 'JIG RTEN

@301A *, ,SGRON MA RNAMS, ,BYANG CHUB RIM PAR SANGS RGYAS MA
CHAGS BRNYES, ,MGON PO DE DAG BDAG GIS THAMS CAD LA, ,'KHOR LO
BLA NA MED PA BSKOR BAR BSKUL, ,MYA NGAN 'DA' STON GANG BZHED DE
DAG LA, ,'GRO BA KUN LA PHAN ZHING BDE BA'I PHYIR, ,BSKAL

PA ZHING GI RDUL SNYED BZHUGS PAR YANG, ,BDAG GIS THAL MO RAB
SBYAR GSOL BAR BGYI, ,PHYAG 'TSAL BA DANG MCHOD CING BSHAGS PA
DANG, ,RJES SU YI RANG BSKUL ZHING GSOL BA YI, ,DGE BA CUNG ZAD
BDAG GIS CI BSAGS PA, ,THAMS CAD BDAG GIS BYANG CHUB PHYIR

BSNGO'O,, ,,'DAS PA'I SANGS RGYAS RNAMS DANG PHYOGS BCU YI, ,'JIG
RTEN DAG NA GANG BZHUGS MCHOD PAR GYUR, ,GANG YANG MA BYON DE DAG
RAB MYUR BAR, ,BSAM RDZOGS BYANG CHUB RIM PAR SANGS RGYAS SPYON,
,PHYOGS BCU GA LA'I ZHING RNAMS JI SNYED PA, ,DE

DAG RGYA CHER YONGS SU DAG PAR GYUR, ,BYANG CHUB SHING DBANG
DRUNG GSHEGS RGYAL BA DANG, ,SANGS RGYAS SRAS KYIS RAB TU GANG
BAR SHOG ,PHYOGS BCU'I SEMS CAN GANG RNAMS JI SNYED PA, ,DE DAG
RTAG TU NAD MED BDE BAR GYUR, ,'GRO BA KUN GYI CHOS KYI DON RNAMS
NI, ,

MTHUN PAR GYUR CING RE BA'ANG 'GRUB PAR SHOG ,BYANG CHUB SPYOD PA
DAG NI BDAG SPYOD CING, ,'GRO BA KUN TU SKYE BA DRAN PAR GYUR,
,TSE RABS KUN TU 'CHI 'PHO SKYE BA NA, ,RTAG TU BDAG NI RAB TU
'BYUNG BAR SHOG ,RGYAL BA KUN GYI RJES SU SLOB GYUR TE, ,BZANG PO
SPYOD PA YONGS SU

RDZOGS BYED CING, ,TSUL KHRIMS SPYOD PA DRI MED YONG DAG PA,
,RTAG TU MA NYAMS SKYON MED SPYOD PAR SHOG ,LHA YI SKAD DANG KLU
DANG GNOD SBYIN SKAD, ,GRUL BUM DAG DANG MI YI SKAD RNAMS DANG,
,'GRO BA KUN GYI SGRA RNAMS JI TZAM PAR, ,THAMS CAD SKAD DU BDAG
GIS CHOS

BSTAN TO, ,DES SHING PHA ROL PHYIN LA RAB BRTZON TE, ,BYANG CHUB
SEMS NI NAM YANG BRJED MA GYUR, ,SDIG PA GANG RNAMS SGRIB PAR
GYUR PA DAG ,DE DAG MA LUS YONGS SU BYANG BAR SHOG ,LAS DANG NYON
MONGS BDUD KYI LAS RNAMS LAS, ,GROL ZHING 'JIG RTEN 'GRO

@301B BA RNAMS SU YANG, ,JI LTAR PADMO CHUS MI CHAGS PA BZHIN,
,NYI ZLA NAM MKHAR THOGS PA MED LTAR SPYAD, ,ZHING GI KHYON DANG
PHYOGS RNAMS JI TZAM PAR, ,NGAN SONG SDUG BSNGAL RAB TU ZHI BAR
BYED, ,BDE BA DAG LA 'GRO BA KUN 'GOD CING, ,'GRO BA THAMS CAD LA
NI PHAN PAR SPYAD, ,BYANG CHUB SPYOD PA YONGS SU RDZOGS BYED
CING, ,

SEMS CAN DAG GI SPYOD DANG MTHUN PAR 'JUG ,BZANG PO SPYOD PA DAG
NI RAB STON CING, ,MA 'ONGS BSKAL BA KUN TU SPYOD PAR GYUR, ,BDAG
GI SPYOD DANG MTSUNGS PAR GANG SPYOD PA, ,DE DAG DANG NI RTAG TU
'GROGS PAR SHOG ,LUS DANG NGAG RNAMS DANG NI SEMS KYIS KYANG,
,SPYOD PA DAG DANG SMON LAM

GCIG TU SPYAD, ,BDAG LA PHAN PAR 'DOD PA'I GROGS PO DAG ,BZANG PO
SPYOD PA RAB TU STON PA RNAMS, ,DE DAG DANG YANG RTAG TU PHRAD
PAR SHOG ,DE DAG BDAG GIS NAM YANG YID MID BYUNG, ,SANGS RGYAS
RGYAS SRAS KYIS BSKOR BA'I MGON PO RNAMS, ,MNGON SUM RTAG TU

BDAG GIS RGYAL BA BLTA, ,MA 'ONGS BSKAL PA KUN TU MI SKYO BAR,
,DE DAG LA YANG MCHOD PA RGYA CHER BGYI, ,RGYAL BA RNAMS KYI DAM
PA'I CHOS 'DZIN CING, ,BYANG CHUB SPYOD PA KUN TU SNANG BAR BYED,
,BZANG PO SPYOD PA RNAM PAR SBYONG BA YANG, ,MA 'ONGS BSKAL PA
KUN TU SPYAD

PAR BGYI, ,SRID PA THAMS CAD DU YANG 'KHOR BA NA, ,BSOD NAMS YE
SHES DAG NI MI ZAD RNYED, ,THABS DANG SHES RAB TING 'DZIN RNAM
THAR DANG, ,YON TAN KUN GYI MI ZAD MDZOD DU GYUR, ,RDUL GCIG
STENG NA RDUL SNYED ZHING RNAMS TE, ,ZHING DER BSAM GYIS MI

KHYAB SANGS RGYAS RNAMS, ,SANGS RGYAS SRAS KYI DBUS NA BZHUGS PA
LA, ,BYANG CHUB SPYAD PA SPYOD CING BLTA BAR BGYI, ,DE LTAR MA
LUS THAMS CAD PHYOGS SU YANG, ,SKRA TZAM KHYON LA DUS GSUM TSAD
SNYED KYI, ,SANGS RGYAS RGYA MTSO ZHING RNAMS RGYA MTSO DANG,
,BSKAL

BA RGYA MTSOR SPYOD CING RAB TU 'JUG ,GSUNG GCIG YAN LAG RGYA
MTSO'I SGRA KUN GYIS, ,RGYAL BA KUN DBYANGS YAN LAG RNAM DAG PA,
,'GRO BA KUN GYI BSAM PA JI BZHIN DBYANGS, ,SANGS RGYAS GSUNG LA
RTAG TU 'JUG PAR BGYI, ,DUS GSUM GSHEGS PA'I RGYAL BA

@302A *, ,THAMS CAD DAG ,'KHOR LO'I TSUL RNAMS RAB TU BSKOR BA
YI, ,DE DAG GI YANG GSUNG DBYANGS MI ZAD LA, ,BLO YI STOBS KYIS
BDAG KYANG RAB TU 'JUG ,MA 'ONGS BSKAL PA THAMS CAD 'JUG PAR
YANG, ,SKAD CIG GCIG GIS BDAG KYANG 'JUG PAR BGYI, ,

GANG YANG BSKAL PA DUS GSUM TSAD DE DAG ,SKAD CIG CHA SHAS KYIS
NI ZHUGS PAR SPYAD, ,DUS GSUM GSHEGS PA MI YI SENG GE GANG, ,DE
DAG SKAD CIG GCIG LA BDAG GIS BLTA, ,RTAG TU DE DAG GI NI SPYOD
YUL LA, ,SGYU MAR GYUR PA'I RNAM THAR STOBS KYIS 'JUG ,GANG

YANG DUS GSUM DAG GI ZHING BKOD PA, ,DE DAG RDUL GCIG STENG DU
MNGON PAR BSGRUB, ,DE LTAR MA LUS PHYOGS RNAMS THAMS CAD DU,
,RGYAL BA DAG GI ZHING RNAMS BKOD LA 'JUG ,GANG YANG MA BYON 'JIG
RTEN SGRON MA RNAMS, ,DE DAG RIM PAR 'TSANG RGYA 'KHOR LO BSKOR,,

MYA NGAN 'DAS PA RAB TU ZHI MTHA' STON, ,MGON PO KUN GYI DRUNG DU
BDAG MCHI'O, ,KUN DU MYUR BA'I RDZU 'PHRUL STOBS RNAMS DANG, ,KUN
NAS SGO YI THEG PA'I STOBS DAG DANG, ,KUN TU YON TAN SPYOD PA'I
STOBS RNAMS DANG, ,KUN TU KHYAB PA BYAMS PA DAG GI STOBS, ,

KUN NAS DGE BA'I BSOD NAMS STOBS DAG DANG, ,CHAGS PA MED PAR GYUR
BA'I YE SHES STOBS, ,SHES RAB THABS DANG TING 'DZIN STOBS DAG
GIS, ,BYANG CHUB STOBS RNAMS YANG DAG SGRUB PAR BYED, ,LAS KYI
STOBS RNAMS YONGS SU DAG BYED CING, ,NYON MONGS

STOBS RNAMS KUN TU 'JOMS PAR BYED, ,BDUD KYI STOBS RNAMS STOBS
MED RAB BYED CING, ,BZANG PO SPYOD PA'I STOBS NI RDZOGS PAR BGYI,
,ZHING RNAMS RGYA MTSO RNAM PAR DAG BYED CING, ,SEMS CAN RGYA
MTSO DAG NI RNAM PAR DGROL, ,CHOS RNAMS RGYA MTSO RAB

TU MTHONG BYED CING, ,YE SHES RGYA MTSO RAB TU RTOGS PAR BYED,
,SPYOD PA RGYA MTSO RNAM PAR DAG BYED CING, ,SMON LAM RGYA MTSO
YONGS SU RDZOGS PAR BYED, ,SANGS RGYAS RGYA MTSO RAB TU MCHOD
BYED CING, ,BSKAL PA RGYA MTSOR MI SKYO SPYAD PAR BGYI, ,GANG
YANG DUS GSUM

@302B GSHEGS PA RGYAL BA YI, ,BYANG CHUB SPYOD PA'I SMON LAM BYE
BRAG RNAMS, ,BZANG PO SPYOD PA'I BYANG CHUB SANGS RGYAS NAS, ,DE
KUN BDAG GIS MA LUS RDZOGS PAR BGYI, ,RGYAL BA KUN GYI SRAS KYI
THU BO PA, ,GANG GI MING NI KUN TU BZANG ZHES BYA, ,MKHAS PA DE
DANG MTSUNGS

PAR SPYAD PA'I PHYIR, ,DGE BA 'DI DAG THAMS CAD RAB TU BSNGO,
,LUS DANG NGAG DANG YID KYANG RNAM DAG CING, ,SPYOD PA RNAM DAG
ZHING RNAMS YONGS DAG DANG, ,BSNGO BA BZANG PO MKHAS PA CI 'DRA
BA, ,DE 'DRAR BDAG KYANG DE DANG MTSUNGS PAR SHOG ,KUN NAS DGE BA
BZANG PO SPYAD

PA'I PHYIR, ,'JAM DPAL GYI NI SMON LAM SPYAD PAR BGYI, ,MA 'ONGS
BSKAL PA KUN TU MI SKYO BAR, ,DE YI BYA BA MA LUS RDZOGS PAR
BGYI, ,SPYOD PA DAG NI TSAD YOD MA GYUR CIG ,YON TAN RNAMS KYANG
TSAD BZUNG MED PAR SHOG ,SPYOD PA TSAD MED PA LA GNAS NAS KYANG,,

DE DAG 'PHRUL PA THAMS CAD 'TSAL BAR BGYI, ,NAM MKHA'I MTHAR THUG
GYUR PA JI TZAM PAR, ,SEMS CAN MA LUS MTHA' YANG DE BZHIN TE, ,JI
TZAM LAS DANG NYON MONGS MTHAR GYUR PA, ,BDAG GI SMON LAM MTHA'
YANG DE TZAM MO, ,GANG YANG PHYOGS BCU'I ZHING RNAMS

MTHA' YAS PA, ,RIN CHEN BRGYAN TE RGYAL BA RNAMS LA PHUL, ,LHA
DANG MI YI BDE BA'I MCHOG RNAMS KYANG, ,ZHING GI RDUL SNYED BSKAL
PAR PHUL BA BAS, ,GANG GIS BSNGO BA'I RGYAL PO 'DI THOS NAS,
,BYANG CHUB MCHOG GI RJES SU RAB MOS SHING, ,LAN CIG TZAM YANG
DAD

PA BSKYED PA NA, ,BSOD NAMS DAM PA'I MCHOG TU 'DI 'GYUR RO, ,GANG
GIS BZANG SPYOD SMON LAM 'DI BTAB PAS, ,DES NI NGAN SONG THAMS
CAD SPANG BAR 'GYUR, ,DES NI GROGS PO NGAN PA SPANGS PA YIN,
,SNANG BA MTHA' YAS DE YANG DES MYUR MTHONG, ,DE DAG RNYED PA RAB

RNYED BDE BAR 'TSO, ,MI TSE 'DIR YANG DE DAG LEGS PAR 'ONG, ,KUN
TU BZANG PO DE YANG CI 'DRA BAR, ,DE DAG RING POR MI THOGS DE
BZHIN 'GYUR, ,MTSAMS MED LNGA PO DAG GI SDIG PA RNAMS, ,GANG GI
MI SHES DBANG GIS BYAS PA DAG ,DE YIS BZANG PO SPYOD PA 'DI

@303A *, ,BRJOD NA, ,MYUR DU MA LAS YONGS SU BYANG BAR 'GYUR, ,YE
SHES DANG NI GZUGS DANG MTSAN RNAMS DANG, ,RIGS DANG KHA DOG
RNAMS DANG LDAN PAR 'GYUR, ,BDUD DANG MU STEGS MANG POS DE MI
THUB, ,'JIG RTEN GSUM PO KUN NA'ANG MCHOD PAR 'GYUR, ,BYANG

CHUB SHANG DBANG DRUNG DU DE MYUR 'GRO, ,SONG NAS SEMS CAN PHAN
PHYIR DER 'DUG STE, ,BYANG CHUB SANGS RGYAS 'KHOR LO RAB TU
BSKOR, ,BDUD RNAMS SDE DANG BCAS PA THAMS CAD BTUL, ,GANG YANG
BZANG PO SPYOD PA'I SMON LAM 'DI, ,'CHANG BA DANG NI STON TAM
KLOG PA YI, ,

DE YI RNAM PAR SMIN PA SANGS RGYAS MKHYEN, ,BYANG CHUB MCHOG LA
SOM NYI MA BYED CIG ,'JAM DPAL JI LTAR MKHYEN CING DPA' BA DANG,
,KUN TU BZANG PO DE YANG DE BZHIN TE, ,DE DAG KUN GYI RJES SU
BDAG SLOB CING, ,DGE BA 'DI DAG THAMS CAD RAB TU BSNGO, ,DUS GSUM

GSHEGS PA RGYAL BA THAMS CAD KYIS, ,BSNGO BA GANG LA MCHOG TU
BSNGAGS PA DES, ,BDAG GI DGE BA'I RTZA BA 'DI KUN KYANG, ,BZANG
PO SPYOD PHYIR RAB TU BSNGO BAR BGYI, ,BDAG NI 'CHI BA'I DUS BYED
GYUR PA NA, ,SGRIB PA THAMS CAD DAG NI PHYIR BSAL TE, ,MNGON

SUM SNANG BA MTHA' YAS DE MTHONG NAS, ,BDE BA CAN GYI ZHING DER
RAB TU 'GRO, ,DER SONG NAS NI SMON LAM 'DI DAG KYANG, ,THAMS CAD
MA LUS MNGON DU 'GYUR BAR SHOG ,DE DAG MA LUS BDAG GIS YONGS SU
BKANG, ,'JIG RTEN JI SRID SEMS CAN PHAN PAR BGYI, ,

RGYAL BA'I DKYIL SA KHOR BZANG ZHING DGA' BA DER, ,PADMO DAM PA
SHIN TU MDZES LAS SKYES, ,SNANG BA MTHA' YAS RGYAL BAS MNGON SUM
DU, ,YUNG BSTAN PA YANG BDAG GIS DER THOB SHOG ,DER NI BDAG GIS
LUNG BSTAN RAB THOB NAS, ,SPRUL PA MANG PO BYE BA PHRAG BRGYA
YIS, ,

BLO YI STOBS KYIS PHYOGS BCU RNAMS SU YANG, ,SEMS CAN RNAMS LA
PHAN PA MANG PO BGYI, ,BZANG PO SPYOD PA'I SMON LAM BTON PA YI,
,DGE BA CUNG ZAD BDAG GIS CI BSAGS PA, ,DES NI 'GRO BA'I SMON LAM
DGE BA RNAMS, ,SKAD CIG GCIG GIS THAMS CAD 'BYOR BA

@303B SHOG ,GANG YANG BZANG PO SPYOD PA 'DI BSNGOS PAS, ,BSOD
NAMS MTHA' YAS DAM PA GANG THOB DES, ,'GRO BA SDUG BSNGAL CHU BOR
BYING BA RNAMS, ,'OD DPAG MED PA'I GNAS RAB THOB PAR SHOG ,SMON
LAM RGYAL PO 'DI DAG MCHOG GI GTZO, ,MTHA' YAS 'GRO BA KUN LA
PHAN

BYED CING, ,KUN TU BZANG POS BRGYAN PA'I GZHUNG GRUB STE, ,NGAN
SONG GNAS RNAMS MA LUS STONGS PAR SHOG ,'PHAGS PA BZANG PO SBYONG
BA'I SMON LAM GYI RGYAL PO RDZOGS SO,, ,,'DI BYANG CHUB SEMS
DPA'I SDE SNOD KYI NANG TSAN PHAL PO CHE'I SDONG PO

BRGYAN PA ZHES BYA BA 'CHOS KYI RNAM GRANGS NOR BZANG GIS DGE
BA'I BSHES GNYEN BSNYAN BKUR BA'I SPYOD PA PHYOGS GCIG PA'I LE'U
LAS PHYUNG BA'O,,