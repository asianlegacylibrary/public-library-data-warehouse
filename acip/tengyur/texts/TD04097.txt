@237A #, ,RGYA GAR SKAD DU, S'A RA SA MUTZTSA YA N'A MA AA
BHI DHARMMA AA BA T'A RA t'I K'A, BOD SKAD DU, CHOS MNGON PA LA
'JUG PA RGYA CHER 'GREL PA SNYING PO KUN LAS BTUS PA ZHES BYA BA,
BAM PO DANG

PO; ,'JAM DPAL GZHON NUR GYUR PA LA PHYAG 'TSAL LO, ,CHOS MNGON
PA'I 'BREL PA DANG, DGOS PA BRJOD PAR BYA'O, ,'BREL PA GANG GI
RAB TU BYED PA 'DI BRTZAMS, RTZOM PA 'DI'I DGOS PA NI GANG ZHE
NA, DE BRJOD PAR BYA STE, 'DI'I 'BREL PA NI RAB TU BYED PA NYID
LAS BSTAN TE, JI SKAD

DU SHES RAB CAN DAG NI 'PHRAL GYI BYA BA LA THOGS PAS MA THOB
PA'I NYAMS PAS KYANG SKRAG PAR 'GYUR ZHES 'BYUNG BA'I 'BREL PA
'DIS RAB TU BYED PA 'DI BRTZAMS SO, ,'BREL PA BSHAD ZIN TO, ,DGOS
PA NI SHES RAB ZHAN PA DANG, YID MI GZHUNGS PA'I SEMS CAN RNAMS
CI NAS TSIG

GI TSOGS NYUNG ZHING GSAL BAS CHOS MNGON PA LA 'JUG PAR BYA BA'I
PHYIR RO, ,PHYAG BYA BA YANG DGOS PA YIN TE, BGEGS ZHI BAR BYA
BA'I RGYUR 'GYUR BA DANG, GUS PA BSKYED PA'I PHYIR RO, ,GANG DU
GNAS PA DANG, 'BYUNG BA DANG, 'JIG PA DPYAD PA DE NI BSTAN BCOS
SO, ,DE'I PHYOGS

GCIG TU GYUR PA NI RAB TU BYED PA STE DE GANG ZHE NA SMRAS PA,
SNYING GI MUN PA ZHES BYA BA LA SOGS PA'O, ,DE LA SEMS DANG SEMS
LAS BYUNG BA RNAMS NI SPYIR SNYING ZHES BRJOD DU ZIN KYANG SEMS
LAS BYUNG BA'I CHOS MTHA' DAG SEMS LA GNAS PAS GNAS PA RNAMS NI
GTZO BO MA YIN GYI GNAS GTZO BO

YIN PA'I PHYIR SEMS NYID LA SNYING ZHES BYA BAR 'DOGS SO, ,DE LA
YOD PAS SNYING GI STE, DE GANG ZHE NA, DE'I PHYIR SMRAS PA, MUN
PA ZHES BYA'O, ,DE LA MUN PA ZHES BYA BA NI MI SHES PA LA BYA'O,
,JI LTAR MUN PA ZHES BYA BA MI SHES PA LA BYA ZHE NA, CHOS MTHUN
PA'I PHYIR TE, DPER NA MUN PA NI MA NOR

@237B BAR MTHONG BA LA PHYIR 'JIL BA'O, ,MI SHES PA YANG DE BZHIN
TE, DE DANG CHOS MTHUN PA'I PHYIR DE SKAD CES BYA'O, ,MUN NGA CI
'DRA BA LA BYA ZHE NA, DE'I PHYIR SMRAS PA, NGAN SONG RTZA ZHES
BYA BA'O, ,NGAN PAR 'GRO BAS NGAN SONG STE, NGAN SONG NI SEMS CAN
DMYAL BA NGANG DUD 'GRO DANG YI DAGS LA SOGS PA'O,,

MI 'DOD PA'I LAS SKYES PA DANG, 'PHAGS PA'I LAM GYI BAR CHAD BYED
PA'I PHYIR SDUG BSNGAL BA'O, ,DE DAG GI RTZA BA NI BYED RGYU STE
RGYUR GYUR CES BYA BA'I THA TSIG GO, ,DE DAG TU GANG 'GRO BA DE
NI NGAN PAR 'GRO BA STE, DGE BA'I CHOS RNAMS LAS NGAN PAR 'GRO
ZHES BYA BA'I THA TSIG GO, ,DGE BA ZHES BYA BA NA

'DIR 'PHAGS PA'I LAM DANG SO SOR BRTAGS PAS 'GOG PA LA BYA'O, ,DE
DAG NI DGE BA YANG YIN LA CHOS KYANG YIN PAS DGE BA'I CHOS RNAMS
SO, ,DE LA SEMS CAN DMYAL BA LA SOGS PA NGAN 'GRO LOG PAR LTUNG
BA'I SDUG BSNGAL GYI RGYUR GYUR PA'I PHYIR 'DI NI NGAN SONG GI
RTZA BA'O, ,'DIS DE'I PHYI

ROL GYI MUN PA DANG MTSUNGS PAR STON TE, DE NI TSER MA LA SOGS
PAR RDEG 'CHA' BA LA SOGS PA NGAN PAR SONG BA'I RTZA BA YIN NO,
,GSUNG NYID 'OD ZER YIN PAS GSUNG GI 'OD ZER TE, MI SHES PA'I MUN
PA DRUNGS NAS 'BYIN PA'I MTHU'I KHYAD PAR GYIS 'OD ZER DANG 'DRA
BAS 'OD ZER DAG GO, ,

GSUNG ZHES BYA BA NI GANG GIS BYA BA DANG YON TAN DANG DUS DANG
'BREL PA CAN GYI KHYAD PAR RNAMS KHONG DU CHUD PAR BYED PA'O, ,DE
NI SGRA LAS DON GZHAN DU GYUR PA STE, JI SKAD DU TSIG NI YAN LAG
MED PA DON GO BAR BYED NUS PA'O, ,SGRA NI RDUL PHRA RAB BSAGS PA
YIN PAS YAN LAG MED PAR MI

'THAD DO ZHES SMRAS PA LTA BU'O, ,GSUNG GI 'OD ZER DAG GIS ZHES
BYA BA NI BYED PA'O, ,GANG GIS ZHES BYA BA NI MDZAD PA PO'I MTSAN
NYID DE, MDZAD PA PO GANG GIS GSUNG GI 'OD ZER BYED PAR GYUR PA
RNAMS KYIS MUN PA BCOM STE BCAD PA'O, ,SU NGAG GI ZHE NA, LHA MI
RNAMS KYI'O, ,

LHA ZHES BYA BA NI MI 'CHI BA LA BYA STE, DE DAG PHAL CHER GZHAN
GYI GNOD PA'I RGYUS 'CHI BA MED PAS MI 'CHI BA ZHES BYA BA MI
'CHI BA NYID MA YIN TE, 'DU BYED THAMS CAD MI RTAG GO ZHES GSUNGS
PA'I PHYIR RO, ,'DIS NI LHA DANG MI RNAMS 'PHAGS PA'I BDEN PA
BZHI LA 'JUG NUS PAR STON TO, ,TSIGS

@238A *, ,SU BCAD PA PHYED PO 'DIS NI BCOM LDAN 'DAS KYIS GZHAN
GYI DON SGRUB PA PHUN SUM TSOGS PAR BRJOD DO, ,PHYED 'OG MAS RANG
GI DON PHUN SUM TSOGS PA BSTAN PA'I PHYIR, THAMS CAD MKHYEN NYID
DKYIL 'KHOR DRI MED PA, ,ZHES BYA BA SMRAS SO, ,SHES PAR BYA BA
DNGOS PO THAMS

CAD KYI RNAM PA THAMS CAD YONGS SU MKHYEN PA'I PHYIR BCOM LDAN
'DAS NI THAMS CAD MKHYEN PA'O, ,THAMS CAD MKHYEN PA'I DNGOS PO NI
THAMS CAD MKHYEN PA NYID DO, ,DE YANG BAG CHAGS DANG BCAS PA'I
NYON MONGS PA'I DRI MA DANG BRAL BA'I PHYIR DRI MA MED PA STE,
GANG GIS THAMS CAD MKHYEN PA NYID DRI MA

MED PA'I DKYIL 'KHOR DU GYUR PA DE THAMS CAD MKHYEN PA NYID KYI
DKYIL 'KHOR DRI MA MED PA'O, ,DE BAS NA THAMS CAD MKHYEN PA NYID
KYI DKYIL 'KHOR DRI MA MED PA DE LA PHYAG 'TSAL LO, ,'DI NI GZHAN
GYI DON BSGRUB PA'I THABS SU YANG STON TE, THAMS CAD MKHYEN PA MA
YIN PAS NI GZHAN GYI MI SHES PA'I

MUN PA MANG PO THOG MA MED PA'I DUS NAS BSAGS PA DBRAL BAR DKA'
BSEL BAR MI NUS SO, ,MI SHES PA'I GNYID DANG BRAL BA'I PHYIR
SKYES BU SAD PA DANG 'DRA BAS SANGS RGYAS SO, ,YANG NA 'DAS PA
DANG MA 'ONGS PA DANG DA LTAR BYUNG BA DANG DUS RNAM PAR GROL BA
SHES BYA RNAM PA BZHI JI LTA BA BZHIN DU PHYIN

CI MA LOG PAR THUGS SU CHUD PA'I PHYIR SANGS RGYAS SO, ,MUN PA
SEL BA LA SOGS PA DANG 'DRA BA'I PHYIR NYI MA DANG 'DRA BAS NYI
MA'O, ,SANGS RGYAS NYID NYI MA YIN PAS SANGS RGYAS NYI MA STE,
NANG DANG PHYI'I MUN PA SEL BA'I PHYIR RO, ,TSIGS SU BCAD PA 'DI
LAS BDAG DANG GZHAN LA PHAN PAR BSGRUB

PA PHUN SUM TSOGS PA LA PHYAG BYA BAR KHONG DU CHUD PAR BYA'O,
,PHYAG 'TSAL LO ZHES BYA BA NI LUS DANG NGAG DANG SEMS BTUD PA'I
MTSAN NYID DO, ,BCOM LDAN 'DAS LA PHYAG 'TSAL BAS BSOD NAMS KYI
TSOGS BSKYED KYI ROG TU DES GSUNGS PA'I GSUNG GI LAM GYI RJES SU
'GRO BA SLOB MA DAM PA

RNAMS LA GUS PA DANG, DGA' BA SKYES NAS RI MO BYED PAR 'DOD PAS
TSIGS SU BCAD PA GZHAN, GANG DAG CHOS MNGON TSUL GYIS ZHES BYA BA
LA SOGS PA 'DI NYE BAR BKOD DO, ,DE LA DON DAM PA'I CHOS MYA NGAN
LAS 'DAS PA MNGON DU GYUR PAS SHES RAB 'KHOR DANG BCAS PA NI CHOS
MNGON PA'O, ,DE'I TSUL

@238B NI LAM MO, ,CHOS NI GZUGS LA SOGS PA'O, ,MTSAN NYID NI RANG
DANG SPYI LA SOGS PA'O, ,CHOS MNGON PA NYID TSUL YIN PAS CHOS
MNGON PA'I TSUL TE CHOS MNGON PA'I LUGS SO, ,TSUL DANG LUGS DANG
RIGS PA ZHES BYA BA NI RNAM GRANGS SU GTOGS PA'O, ,RMONGS PA NI
MGO MYOS PA STE, RANG DANG

SPYI'I MTSAN NYID KHONG DU MA CHUD CES BYA BA'I THA TSIG GO,
,CHOS KYI MTSAN NYID LA RMONGS PA DE GANG DAG GIS DANG GANG GI
YIN PA CHOS MNGON PA'I TSUL GYIS DRUNGS NAS PHYUNG ZHING BTON PA
DE DAG CHOS MNGON PA'I TSUL GYIS CHOS KYI MTSAN NYID LA RMONGS PA
DRUNGS NAS PHYUNG BA YIN TE, RNAM PA DE LTA BU DE DAG LA

BDAG PHYAG 'TSAL TE, RAB TU PHYAG 'TSAL BA'O, ,MGO POS ZHES BYA
BA NI SPYI BOS SO, ,CI'I PHYIR ZHE NA, DE DAG LUNG DANG RTOGS
PA'I BDAG NYID KYI CHOS DE'I GZHIR GYUR PA'I PHYIR TE, THAMS CAD
MKHYEN PA'I BKA' YI GNAS GYUR PA, ,ZHES BYA BA DE NYID GNAS KYI
DNGOS POR STON TO, ,THAMS CAD

MKHYEN PA NI BDE BAR GSHEGS PA STE, DE'I BKA' NI THAMS CAD MKHYEN
PA'I BKA'O, ,GNAS NI GZHI'O, ,THAMS CAD MKHYEN PA'I BKA'I GNAS NI
THAMS CAD MKHYEN PA'I BKA'I RTEN DU GYUR CES BYA BA'I THA TSIG
GO, ,CHOS MNGON PA'I RGYA MTSO'I PHA ROL DU PHYIN PA MTHA' DAG LA
BYE BRAG MED

PAR PHYAG BYA BA SNGAR BYA STE YON TAN RNAMS BRJOD NAS, RANG GI
BLA MA LA PHYAG BYA BA SPYOD PA BZANG PO BYA BAR 'DOD PAS, BLO
ZHAN RNAMS KYIS ZHES BYA BA LA SOGS PA 'DI RTZOM MO, ,BLO ZHAN PA
GANG YIN PA DE DAG BLO ZHAN PA RNAMS TE SHES RAB ZHAN PA'I THA
TSIG GO, ,SHES RAB ZHAN PA DE DAG

GIS BSHAD MA LEGS PA NI MA LEGS BSHAD PA'O, ,MA LEGS PAR BSHAD PA
NYID MUN PA YIN PAS MA LEGS PAR BSHAD PA'I MUN PA'O, ,SKU DANG
GSUNG DANG THUGS THUB PA DANG LDAN PAS THUB PA STE, SANGS RGYAS
BCOM LDAN 'DAS KYI GSUNG NGO, ,MA LEGS PAR BSHAD PA'I MUN PAS

KHEBS PA NI PHYIN CI LOG TU BSHAD PA'I MUN PAS KHEBS PA STE,
BSGRIBS PA'O, GANG GIS LEGS PAR BSHAD PA SGRON MAS SNANG BAR
MDZAD PA NI GSAL BAR MDZAD PA KUN DU BSTAN PA'O, ,BSTAN BCOS GANG
GIS MI SHES PA BSAL BA DANG, BDEN PA YANG DAG PA'I DNGOS PO BRJOD
PA'I PHYIR BSTAN

@239A *, ,BCOS LA SGRON MA ZHES BYA'O, ,YANG NA CHOS MNGON PA'I
SGRON MA MDZAD PA LA SGRON MA MDZAD PA ZHES BYA'O, ,SGRON MA
MDZAD PAS SGRON MA MDZAD DE, DE'I PHYIR SGRON MA MDZAD PA DE LA
PHYAG 'TSAL LO, ,DES LOG PAR BSHAD PA'I MUN PA BSAL BAS SGRON MA
DANG 'DRA BA'I PHYIR SGRON MA ZHES BYA STE, CHOS KYI NGO

BO NYID MA NOR BAR BSTAN PA BSTAN BCOS MDZAD PA DE LA SHIN TU GUS
PAR GYUR NAS BSTOD DO, ,DE LTAR TSIGS SU BCAD PA GSUM GYIS JI
LTAR 'DOD PA RNAMS LA PHYAG 'TSAL NAS, LA LA DAG NI ZHES BYA BA
LA SOGS PA'I RAB TU BYED PA RTZOM MO, ,BLO CHUNG BA DANG 'BRING
DANG CHEN PO THA DAD PA'I PHYIR

MING MA SMOS SO, ,NI ZHES BYA BA NI GANG GI PHYIR ZHES BYA BA'I
DON TO, ,THUB PA'I DBANG PO NI THUB PA RNAMS KYA DBANG PO YIN PAS
THUB PA'I DBANG PO'O, ,ZAG PA MED PA'I LUS DANG NGAG DANG YID
THUB PA YOD PA'I PHYIR NYAN THOS RNAMS DANG, RANG SANGS RGYAS
RNAMS NI THUB PA ZHES BYA BAR RNAM PAR GZHAG GO,,

BCOM LDAN 'DAS NI CHOS THAMS CAD LA MNGA' BRNYES PA'I PHYIR DE
DAG GI RJE DANG RGYAL PO YIN NO, ,JI STE THUB PA DAG GI RNAM PAR
GZHAG PA GANG YIN PA BSTAN KYANG GANG GIS THUB PA DE DAG RNAM PAR
GZHAG PA DE MI SHES SO ZHE NA, CHOS NYID KYIS SO, ,'DIR NI CHOS
NYID CES BYA BA 'PHAGS PA'I

LAM LA BYA'O, ,'DI NI THUB PA'I DBANG PO'I YIN PAS THUB PA'I
DBANG PO'O, ,DE GANG ZHE NA, GSUNG RAB STE GSUNG RAB TU GTOGS PA
YAN LAG BCU GNYIS SO, ,MTHA' DAG NI MA LUS PA'O, ,DON DANG TSIG
CES BYA BA LA GONG MAS NI BSHAD PA BZUNG BA STON TO, ,'OG MAS NI
YI

GE'O, ,YANG NA DON GYIS NI NGES PAR LEGS PA BSGRUB PA'O, ,TSIG
GIS NI RANG DANG SPYI'I MTSAN NYID KHONG DU CHUD PA'O, ,SKAL PA
YOD PA'I NGANG TSUL CAN, ,ZHES BYA BA NI NUS PAR STON TO, ,SKAL
BA NYID SKAL PA YOD PA'I NGANG TSUL CAN TE, LEN PA DANG 'DZIN PA
DANG KHONG DU CHUD PAR BYED NUS

ZHES BYA BA'I THA TSIG GO, ,DGE BA DAG CES BYA BA NI SKYES BU DAM
PA STE TSUL BZANG PO LA MNGON PAR DGA' BA SO SO'I SKYE BO DGE BA
DAG GO, ,YIN ZHES BYA BA NI DE LTAR GYUR PA'O, ,ZIN KYANG ZHES
BYA BA NI SRID PA STE PHYI ROL GYI RKYEN GYI SPYOD PA STON TO,
,JI SKAD DU 'JIG RTEN GYI MGON POS YANG DAG PA'I LTA BA SKYE

@239B BA'I RGYU GNYIS RKYEN GNYIS TE, GZHAN GYI SGRA DANG NANG DU
TSUL BZHIN YID LA BYED PA'O, ,ZHES GSUNGS PA LTA BU'O, ,DE'I
PHYIR SKAL PA YOD CES BYA BA NI NANG GI RGYU'O, ,YIN ZHES BYA BA
NI GZHAN GYI MAN NGAG GO, ,GANG LA ZHE NA THUB PA'I DBANG PO'I
GSUNG RAB MTHA' DAG LA'O, ,DE LTAR NUS PA THOB PA DAG CI'I

PHYIR YONGS SU NYAMS PAR 'GYUR ZHE NA, SMRAS PA, 'PHRAL GYI BYA
BA LA THOGS PAS, ,ZHES BYA BA SMOS TE, BYA BAS BREL BA'I THA TSIG
GO, ,MA THOB PA'I NYAMS PA'I NI MA THOB PA YONGS SU NYAMS PA'O,
,DE LA YONGS SU NYAMS PA RNAM PA GSUM STE, THOB PA YONGS SU NYAMS
PA DANG, MA THOB

PA YONGS SU NYAMS PA DANG, LONGS SPYOD PA YONGS SU NYAMS PA'O,
,DE LA BSAM GTAN LA SOGS PA THOB PA'I YON TAN DAG LAS NYAMS PA NI
THOB PA YONGS SU NYAMS PA'O, ,NUS PA LA MA THOB PA NI MA THOB PA
YONGS SU NYAMS PA'O, ,THOB PA MNGON DU MI BYED PA NI LONGS SPYOD
PA YONGS SU

NYAMS PA'O, ,CI'I PHYIR MA THOB PA YONGS SU NYAMS PA YONGS SU
NYAMS PAR 'GYUR BA DAG STE, LEN PA DANG 'DZIN PA LA SOGS PA'I
SKAL PA MED PAR 'GYUR ZHES BYA BA'I THA TSIG GO, ,SHES RAB ZHAN
PA LA LA DAG NI BLO ZHAN PA LA DAG GO, ,TSIG DANG DON DKA' STE
THIBS PO DANG 'DRA BAS GLAG GLAG PA STE,

CHOS MNGON PA NYID GLAG GLAG PAS CHOS MNGON PA GLAG GLAG PA'O,
,GLAG GLAG PA DANG STUG PO ZHES BYA BA NI RNAM GRANGS SU GTAGS
PA'O, ,CHOS MNGON PA GLAG GLAG PA MING THOS PA TZAM GYIS KYANG
SKRAG PAR 'GYUR ZHES BYA BA LA, SKRAG PA NI SGYID LUG PA DANG
KHONG DNGANGS ZHES BYA BA'I THA TSIG STE, ,

KHONG DU CHUD PAR MI NUS PAS RGYA MTSO SKEMS PA DANG 'DRA'O,
,KHONG DU CHUD PAR 'DOD PA YANG YOD DE ZHES BYA BA NI SHES PAR
'DOD PA'O, ,DE BAS NA DE DAG DGA' BAR BYA BA'I PHYIR ZHES BYA BA
LA, DE BAS NA ZHES BYA BA NI DE'I PHYIR RO, ,DE DAG CES BYA BA NI
'DIR GNYIS KA DANG SBYAR TE SKAL PA YOD PA'I NGANG

TSUL CAN DANG, SKAL PA MED PA'I DANG TSUL CAN RNAMS SO, ,DE DAG
DGA' BAR BYA BA'I DON NI DE DAG DGA' BAR BYA BA'I PHYIR RO, ,BDAG
GIS ZHES BYA BA NI BDAG GI BYA BA STON TO, ,CHOS MNGON PA'I MTSAN
NYID KYI RGYA MTSO NI, CHOS MNGON PA'I MTSAN NYID NYID RGYA
MTSO'O, ,'JUG PA NI 'JUG PAR

@240A *, ,BYED PA'O, ,TZAM NI DE TZAM MO, ,GONG DU BSHAD PA'I
SLOB MA PHAN GDAGS PAR BYA BA GNYIS LA PHAN GDAGS PA'I PHYIR CHOS
MNGON PA'I MTSAN NYID DE LA 'JUG PA TZAM 'DI'O, ,'DI ZHES BYA BA
NI BRJOD PAR BYA BA RAB TU BYED PA BLO LA GZHAG PAS MNGON SUM
DANG 'DRA BAR STON TE, ,

BRTZAM MO ZHES BYA BA NI BYA'O ZHES BYA BA'I THA TSIG GO, ,'DI
ZHES BYA BA NI NANG GI DE KHO NA'O, ,BRTZAM MO ZHES BYA BA NI
PHYI'I DE LO NA'O, ,DE GANG ZHE NA, SMRAS PA, 'DI LTA STE BDE BAR
GSHEGS PA RNAMS KYI ZHES BYA BA LA SOGS PA'O, ,'DI LTA STE ZHES
BYA BA NI NYE BAR BSTAN PA'I DON TO, ,'DI DAG BDE

BAR GSHEGS PA'I YIN PAS BDE BAR GSHEGS PA STE, DE DAG GI BDE BAR
GSHEGS PA PA RNAMS KYI'O, ,'DI LA SLOB DPON GYIS GRANGS DANG MING
DANG RAB TU DBYE BA DANG MTSAN NYID DANG RNAM PA 'DI BZHIS DNGOS
PO BRGYAD BKOD DE, DE LA GRANGS NI DNGOS PO BRGYAD CES BYA BA'O,
,MING NI GZUGS ZHES

BYA BA LA SOGS PA'O, ,RAB TU DBYE BA NI DE LA GZUGS NI RNAM PA
GNYIS TE ZHES BYA BA'O, ,MTSAN NYID NI SRA BA ZHES BYA BA LA SOGS
PA'O, ,DE LA TSIG HA CANG MDOR BSDUS PA DANG RGYAS PA LA MI DGA'
BA RNAMS KYI CHED DU BDE BAR GSHEGS PA PA'I DNGOS PO BSDU BA'I
PHYIR HA CANG MDOR BSDUS PA DANG

RGYAS PA YANG MA YIN PA'I RNAM PA BRGYAD CES GRANGS BSTAN TO,
,GRANGS BSTAN PA RNAMS KYI BGRANG BAR BYA BA RNAMS YONGS SU SHES
PAR BYA BA'I PHYIR GZUGS DANG, TSOR BA DANG ZHES BYA BA LA SOGS
PA SMRAS SO, ,MING SMOS PA RNAMS KYI MING CAN DAG GI TSAD YONGS
SU SHES PAR BYA BA'I PHYIR, GZUGS

NI RNAM PA GNYIS TE ZHES BYA BA SMRAS SO, ,DE LA ZHES BYA BA NI
MA BYE BA'I PHYOGS LA TSIG NYE BAR DGOD PA'I DON TO, ,PHYE BA'I
PHYOGS LA NI DGAR BA'I DON TO, ,RNAM PA GNYIS TE ZHES BYA BA NI
RNAM PA GNYIS SO, ,RNAM PA GNYIS PO DE NYID GSAL BAR BYA BA'I
PHYIR, 'BYUNG BA DANG 'BYUNG BA LAS GYUR PA'I

GZUGS SO ZHES BYA BA SMOS SO, ,DE LA 'BYUNG BA RNAMS KYIS NI
RGYU'I GZUGS TE GNAS KYI GZUGS STON TO, ,'BYUNG BA LAS GYUR PA
ZHES BYA BA 'DIS NI 'BRAS BU'I GZUGS TE GNAS PA'I GZUGS STON TO,
,'BYUNG BA DAG NI BZHI STE ZHES BYA BA NI GRANGS NGES PA STE, NAM
MKHA' NI 'BYUNG BA CHEN

@240B PO MA YIN NO ZHES DGAG PA'I DON TO, ,RANG GI MTSAN NYID NI
DE RANG YANG YIN LA MTSAN NYID KYANG YIN PAS RANG GI MTSAN NYID
DO, ,DNGOS PO GZHAN THAMS CAD LAS BZLOG PA'I NGO BO STE, DPER NA
SA NI SRA BA'O ZHES BYA BA LTA BU'O, ,GANG MANG PO DAG LA THA MI
DAD PAR YOD PA'I NGO BO DE NI SPYI'I MTSAN

NYID DE DPER NA MI RTAG PA ZHES BYA BA LA SOGS PA LTA BU'O,
,RGYUR BYAS PA'I GZUGS ZHES BYA BA SMOS PA LA RGYUR BYAS PA'I
GZUGS KYI DON GANG YIN ZHE NA, RGYU'I DON NI RGYUR BYAS PA'I DON
TO, ,'BYUNG BA CHEN PO BZHI'I RGYU LAS BYUNG BA'I GZUGS NI RGYUR
BYAS PA'I GZUGS TE, 'BYUNG BA LAS

GYUR PA'I GZUGS ZHES BYA BA'I THA TSIG GO, ,SRA BA DANG GSHER BA
DANG TSA BA DANG G-YO BA NYID DAG GO ZHES BYA BA LA, NYID NI DE'I
DNGOS PO'O, ,DE LA SRA BA NYID NI BRTAN PA DANG, MKHRANG BA ZHES
BYA BA DANG DON GCIG GO, ,GSHER BA NYID NI 'DZEG PA'I BDAG NYID
CES BYA BA'I THA TSIG

GO, ,TSA BA NYID NI BSREG PA TSIG PAR BYED CES BYA BA'I THA TSIG
GO, ,G-YO BA NYID NI 'GRO BAR BYED CES BYA BA'I THA TSIG GO, ,LAS
NI BRTEN PA DANG ZHES BYA BA LA SOGS PA STE, DE LA 'DZIN PA NI
SA'I LAS SO, ,SBYOR BA NI CHU'I LAS SO, ,SMIN PAR BYED PA NI ME'I
LAS SO, ,BSKYOD PA

NI RLUNG GI LAS SO, ,DE LA BSKYOD PA NI 'PHEL BA DANG 'GRO BAR
BYED PA'O, ,'DI NI 'DIR GRANGS JI LTA BA BZHIN NO ZHES BYA BA'I
DON TO, ,SKYED PA DANG RTEN PA DANG GNAS PA DANG RTON PA DANG
'PHEL BAR BYED PA'I DON GYIS RGYUR BYAS PA'I GZUGS THAMS CAD
'DZIN PA'I PHYIR BYED PA'I RGYU 'DI NI RNAM PA LNGAR

DBYE'O, ,DE DAG NI CHEN PO YANG YIN LA 'BYUNG BAR YANG 'GYUR BAS
NA ZHES BYA BA LA SOGS PAS NAM MKHA' LA CHEN PO YOD KYANG 'BYUNG
BA MED PA STON TO, ,CI'I PHYIR ZHE NA, NAM MKHA' NI MA BYAS PA'I
PHYIR RO, ,GANG DAG GI LTA BA LAS GANG KHONG STONG DE NI NAM
MKHA'O ZHES ZER BA NAM MKHA'I KHAMS MI

SHES PAR SMRAS PA YIN NO, ,NAM MKHA' NI YUL LA GNAS PA YIN TE, JI
SKAD DU, 'DAS PA DANG MA 'ONGS PA DANG NAM MKHA' DANG RNAM PAR
RIG BYED MA YIN PA DANG GZUGS MED PA'I CHOS RNAMS NI YUL LA MI
GNAS PA'O ZHES GSUNGS PA'I PHYIR RO, ,DE BAS NAM MKHA' NI 'BYUNG
BA CHEN PO MA YIN

@241A *, ,NO, ,'DI DAG NI CHE BA NI RGYUR BYAS PA'I GZUGS THAMS
CAD LA KHYAB PA'I PHYIR RO, ,KHYAB PA NI GNAS KYI DNGOS PO YIN
GYI GZHAN GYI DNGOS PO NI MA YIN TE, GZUGS MED PA'I KHAMS SU YANG
'PHAGS PA'I GANG ZAG GIS 'DAS PA DANG MA 'ONGS PA'I ZAG PA MED
PA'I SDOM PA THOB

PA'I PHYIR RO, ,YANG NA 'BYUNG BA RNAMS KYI GNAS PA'I KHYAD PAR
CHE BA'I PHYIR SHAS CHE BA STE, JI SKAD DU, BCOM LDAN 'DAS KYIS
BKA' STZAL PA, KUN DGA' BOS CHEN PO 'DI NI CHU LA BRTEN TO, ,CHU
NI RLUNG LA'O ZHES GSUNGS PA LTA BU'O, ,'DI LTAR YANG ME'I KHAMS
KYI SHAS CHEN TSANGS PA'I

'JIG RTEN MAN CHAD TSIG PA'I PHYIR RO, ,CHU'I KHAMS KYI SHAS CHEN
'OD GSAL MAN CHAD LA GNOD PA'I PHYIR RO, ,RLUNG GI KHAMS KYI SHAS
CHEN DGE RGYAS MAN CHAD RNAM PAR 'JIG PA'I PHYIR RO, ,YANG GSUNGS
PA, SA'I KHAMS RAB TU 'KHRUGS NA RGYUN RNAMS 'GAG GO, ,RGYUN
RNAMS

'GAG NA RLUNG MI RGYU'O, ,RLUNG DE DAG MI RGYUN GNAS RNAMS SKAM
MO, ,SKAM PA DANG CHUS RUL BAR BYED DO, ,MES TSIG PAR BYED DO
ZHE'O, ,DE LTAR KHYAB PAR KHONG DU CHUD PAR BYA'O, ,MI DGOS PA
DANG MI NUS PA'I PHYIR BZHI KHO NA TE KHRI'I RKANG PA BZHIN NO
ZHES BYA BA NI LNGAR NI MI DGOS SO, ,

GSUM GYIS NI MI NUS SO, ,KHRI'I RKANG PA SMOS PA NI GO SLA BAR
BYA BA'I PHYIR RO, ,'BYUNG BA CHEN PO BZHI PO DAG 'DUS NA RGYUR
BYAS PA ZHES BYA BA LAS 'BYUNG BA CHEN PO BZHI PO DAG DANG DE DAG
RGYUR BYAS PA ZHES BYA BA'I RIGS SO ZHE NA, 'BYUNG BA CHEN PO
BZHI SMOS PA NI TSOGS NAS BYA BA BYED PAR BSTAN

PA DANG, RGYU DANG 'BRAS BU GZHAN YIN PAR SHES PAR BYA BA'I PHYIR
RO, ,'BYUNG BA CHEN PO BZHI PO DAG 'DUS NA RGYUR BYAS PA'I GZUGS
MNGON PAR 'GRUB PO, ,'BYUNG BA CHEN PO BZHI PO DAG NI 'BYUNG BA
CHEN PO BZHI PO DAG 'DUS NAS MNGON PAR 'GRUB PA MA YIN GYI, RE RE
YANG 'BYUNG BA CHEN PO

GZHAN GSUM PO DAG LA LTOS PA STE, GCIG GI RGYU GCIG CES GSUNGS
PA'I PHYIR RO, ,MNGAL DU 'JUG PA'I MDO LAS RANG BZHIN LA LTOS PA
MA YIN PA DANG, CHA 'DRA BA'I RDZAS LA LTOS PA MA YIN PA'I PHYIR
RANG BZHIN DANG CHA 'DRA BA'I RDZAS LA MI LTOS PA'O ZHE'O,
,'BYUNG BA CHEN PO DAG NI TSOGS

@241B PA ME 'BRAL BA DAG GO, ,CI MNGON ZHE NA, MDO LAS MNGON TE,
MNGAL DU 'JUG PA'I MDO LAS GSUNGS PA, DGA' BO DE LA PHA MA'I MI
GTZANG BA LAS MER MER POR GYUR PA'I LUS LA SRA BA NYID NI SA'I
KHAMS NYE BAR GNAS PA YIN NO, ,GSHER BA NYID NI CHU'I KHAMS SO,
,TSA BA

NYID NI ME'I KHAMS SO, ,YANG ZHING G-YO BA NYID NI RLUNG GI KHAMS
SO, ,DGA' BO GAL TE DE LA SA'I KHAMS YOD LA CHU'I KHAMS MED PAR
GYUR NA SKAM PA'AM 'GYES PAR 'GYUR TE, DGA' BO DPER NA PHYE 'AM
THAL BA BCANGS PA LTA BU'O, ,DGA' BO DE NI CHU'I KHAMS KYIS GZUNG
BAS

MI 'GYES SO, ,DGA' BO GAL TE DE LA CHU'I KHAMS YOD LA SA'I KHAMS
MED PAR GYUR NA SLA BAS ZAGS PAR 'GYUR TE, DGA' BO DPER NA 'BRU
MAR RAM CHU LTA BU'O, ,DGA' BO DE LTAR NA CHU'I KHAMS KYIS SA'I
KHAMS BZUNG NA MI 'GYES SO, ,SA'I KHAMS KYIS CHU'I KHAMS GZUNG NA
MI

'DZAG GO, ,DGA' BO GAL TE DE LA SA'I KHAMS DANG CHU'I KHAMS YOD
LA ME'I KHAMS MED PAR GYUR NA 'DRUL ZHING 'JIG LA 'DAG PAR 'GYUR
TE, DGA' BO DPER NA DBYAR GYI DUS NA SHA RNAG TU 'DRUL ZHING 'JIG
LA 'DAG PAR 'GYUR BA DE BZHIN DU, DGA' BO GAL TE DE LA SA'I KHAMS
DANG CHU'I

KHAMS YOD LA ME'I KHAMS MED NA 'DRUL ZHING 'JIG LA 'DAG PAR 'GYUR
RO, ,DGA' BO GAL TE DE LA SA'I KHAMS DANG CHU'I KHAMS DANG ME'I
KHAMS YOD LA RLUNG GI KHAMS MED PAR GYUR NA DE TZAM DU 'DUG STE,
SKYE BA DANG 'PHEL BA DANG RGYAS PAR MI 'GYUR RO, ,NANG GI 'BYUNG
BA CHEN PO SNGON GYI LAS KYI

RNAM PAR SMIN PA LAS BYUNG BA GCIG GI RGYU GCIG YIN PA LDAN BA
ZIN PA 'DI DAG SA'I KHAMS KYIS BRTAN, CHU'I KHAMS KYIS BSDUS,
ME'I KHAMS KYIS SMIN PAR BYAS, RLUNG GI KHAMS KYIS BSKYOD NA SKYE
BA DANG 'PHEL BA DANG RGYAS PAR 'GYUR RO ZHE'O, ,DE'I PHYIR
'BYUNG BA CHEN PO DAG NI 'DUS PA TSOGS PA

MI 'BRAL BA'O ZHES BYA'O, ,DE LTAR RE ZHIG 'BYUNG BA'I GZUGS JI
BSHAD NAS 'BYUNG BA LAS GYUR PA BRJOD DO, ,REG BYA'I PHYOGS GCIG
DANG RNAM PAR RIG BYED MA YIN PA ZHES BYA BA LA, REG BYA'I PHYOGS
GCIG TU GYUR BA NI REG BYA'I PHYOGS GCIG GO, ,REG PAR BYA BA YIN
PAS REG BYA'O, ,DE NI

@242A *, ,BCU GCIG STE, RDZAS SU BCU GCIG GI RANG BZHIN NO ZHES
BYA BA'I THA TSIG STE, 'BYUNG BA CHEN PO BZHI DANG 'JAM PA LA
SOGS PA BDUN NO, ,DE LA 'BYUNG BA LAS GYUR PA'I GZUGS BSHAD PA NA
'BYUNG BA CHEN PO BTON TE REG BYA'I PHYOGS GCIG SMOS SO, ,'BYUNG
BA

LAS GYUR PA NI MIG LA SOGS PA NAS RNAM PAR RIG BYED MA YIN PA LA
THUG PA'I BAR DAG GO, ,'BYUNG BA DAG LAS BYUNG BAS NA 'BYUNG BA
LAS GYUR PA STE ZHES BYA BA NI GNAS PA'I DNGOS POR STON TO, ,DE
LA MIG NI ZHES BYA BA LA SOGS PA LA DE LA ZHES BYA BA NI DGAR
BA'I DON TO, ,MIG NI 'DIR RNA BA

LA SOGS PA GZHAN DAG LAS BZLOG PA STE MNGON SU MA NYID DO, ,SNGON
MA BYUNG BA DANG LHA DANG MTHO RIS LA SOGS PA'I YUL YONGS SU GCOD
PA'I PHYIR DE RNA BA'I DBANG PO LA SOGS PA LAS SNGAR SMOS SO, ,DE
LTAR DE RGYANG RING DU 'JUG PA'I PHYIR RO ZHES BYA BA DE NI YANG
DAG PA'I SHA DANG LHA'I DANG 'PHAGS

PA'I SHES RAB KYI MIG DANG GSUM GYI SPYOD YUL YIN PA'I PHYIR RO,
,MIG GI RNAM PAR SHES PA'I RTEN LTA BU ZHES BYA BA NI RTEN DANG
'DRA BAS RTEN LTA BU'O, ,DON GYI DNGOS PO YANG DAG PA JI LTA BA
BZHIN DU KHONG DU CHUD PA'I RTEN BYED PAS NANG GI YAN LAG GI RTOG
PA NYID DO, ,RNAM PAR SHES PA'I GNAS KYI DNGOS

PO NI 'DIR MIG GI 'GYUR BA GSAL BA DANG MI GSAL BA LA SOGS PAS
RJES SU 'GYUR BA'I PHYIR TE, SHING 'GYUR BAS GRIB MA 'GYUR BA
BZHIN NO, ,DNGOS PO GANG DAG DBANG PO LAS 'DAS PA DE DAG NI RGYU
DANG 'BRAS BU'I DNGOS POS YOD PAR RJES SU DPAG TU RUNG STE DBANG
PO LAS 'DAS PA DAG NI MIG LA SOGS

PA STE; DE DAG NI MIG GI RNAM PAR SHES PA LA SOGS PA 'BRAS BU'I
DMIGS PA'I PHYIR YOD DO ZHES BRJOD DO, ,MIG LA SOGS PA'I RNAM PAR
SHES PA 'BYUNG BA GNYIS LA RAG LAS SU ZIN KYANG MIG GI RNAM PAR
SHES PA LA SOGS PA MIG LA SOGS PAS BSTAN GYI GZUGS LA SOGS PAS MA
YIN PA NI THUN MONG

MA YIN PA'I PHYIR RNGA'I SGRA BZHIN NO, ,DPER NA LAG PA LA SOGS
PA NI RNGA PA tA HA LA SOGS PA'I SGRA'I THUN MONG GI RGYU YIN GYI
RNGA NI DE LTA MA YIN TE, RNGA NYID KYI SGRA'I RGYU YIN NO, ,DE
BAS NA RNGA'I SGRA'O ZHES DE NYID KYIS BSTAN TO, ,DE BZHIN DU
GZUGS LA SOGS PA NI MIG GI RNAM PAR SHES PA LA SOGS PA'I THUN
MONG

@242B GI RGYU YIN GYI MIG LA SOGS PA NI THUN MONG GI RGYU MA YIN
NO, ,DE BAS NA DE DAG NYID KYIS BSTAN TO, ,MIG GI RNAM PAR SHES
PA'I RTEN LTA BU GZUGS LA LTA BA'I BYA BA CAN GZUGS DANG BA'O
ZHES BYA BA NI 'BRAS BUS RGYU GSAL BAR BYED PA'O, ,GZUGS LA LTA
BA'I BYA BA CAN ZHES BYA BA NI 'DI LTAR MIG GIS

GZUGS RNAMS MTHONG GI RNAM PAR SHES PAS MA YIN TE, DE YOD NA YOD
PAS MIG DANG LDAN PAS MTHONG BA DANG, LONG BAS MI MTHONG BA'I
PHYIR RO, ,GZUGS LA LTA BA NI GZUGS SNANG BAR 'GYUR ZHES BYA BA'I
THA TSIG GO, ,BYA BA NI LAS SO, ,GZUGS LA LTA BA'I BYA BA STE,
LAS GANG GI

YIN PA DE GZUGS LA LTA BA'I BYA BA CAN NO, ,GZUGS DANG BA ZHES
BYA BA LA GZUGS KYI BDAG NYID DANG BA NI GZUGS DANG BA STE RDUL
PHRA RAB RNAMS BSAGS PA'O, ,MIG NI SMRA BAS NA MIG STE YUL BRJOD
CES BYA BA'I THA TSIG GO, ,MIG GI DBANG PO'I RDUL PHRA RAB RNAMS
NI GNAG BKRA DANG NYE BAR

GNAS PA YUL MNGON DU PHYOGS PA SHEL LTAR DANG BA GZUGS LA 'DZIN
PAR NUS PA STE SNOD CHUS GANG BA'I NANG DU PHYE GTOR BA LTA BU'O
ZHES KHA CIG 'DZER TO, ,KHA CIG NA RE GO SNYOD KYI ME TOG LTAR
GNAS PA STE, 'BYUNG BA CHEN PO MDOG GSAL BAS KHEBS PA'I PHYIR MI
'GYES SHE'O, ,KHA CIG NA RE DGONGS

PA LTAR GNAS LA DANG BA'I PHYIR GCIG LA GCIG GIS MI SGRIB STE
STON KA'I CHU DANG BA 'DUS PA BZHIN NO ZHE'O, ,'DIS SGRA RNAM PA
MANG PO NYAN PAS RNA BA'O, ,RNA BA'I DBANG PO RDUL PHRA RAB RNAMS
NI SHEL LTAR DANG BA SGRA LA 'DZIN PAR NUS PA GRO GA'I 'DZER BU
LTAR GNAS PA DAG GO, ,'DIS DRI BSUNG RNAM PA MANG PO SNOM

PAS SNA STE SNOM ZHES BYA BA'I THA TSIG GO, ,SNA'I DBANG PO'I
RDUL PHRA RAB RNAMS NI SHEL LTAR DANG BA'O, ,RO LA 'DZIN PAR NUS
PA 'TSO BYED 'BOD PAS LCE'O, ,LCE'I DBANG PO'I RDUL PHRA RAB
RNAMS NI SHEL LTAR DANG PO RO MYANG BAR NUS PA ZLA BA KHAM PA
LTAR GNAS PA DAG STE, LCE'I DBUS NI SKRA'I RTZE MO'I KHYON

TZAM ZHIG LA LCE'I DBANG PO'I RDUL PHRA RAB DAG GIS MA KHYAB STE
MTHA' LHAG MA RNAMS NI KHYAB PO, ,DE LTA MA YIN NA GLAD PA 'DZAG
PA'I RO MYANG BAR 'GYUR RO, ,BSAGS PA DANG SOGS PAR 'GYUR BA DANG
SOGS PAS NA LUS TE, BCOS MA DANG BYA BA DANG BYED DU GZHUG PA
ZHES NGES PA'I TSIG GO, ,BSTAN BCOS

@243A *, ,LAS NI DE'I RGYU SMAD PA YIN PAS NA LUS SO ZHES 'BYUNG
STE, SA BON DANG GNAS DANG RTON PA DANG 'DZAG PA DANG 'CHI BA YID
DU MI 'ONG BA'I NGO BO NYID KYI PHYIR RO, ,MI GTZANG BA'I RDZAS
RNAM PA SNA TSOGS 'DUS PA'I MTSAN NYID KYI PHYIR RNAG GI TSOGS
BZHIN NO ZHES KHA CIG 'DZER TE, LUS KYI

DBANG PO'I RDUL PHRA RAB RNAMS NI RIM GYIS MNGON PAR GRUB PAS LUS
BZHIN DU GNAS PA DAG GO, ,MO'I DBANG PO'I RDUL PHRA RAB RNAMS NI
RNGA'I KHOG PA'I SGRUBS LTAR GNAS PA DAG GO, ,PHO'I DBANG PO'I
RDUL PHRA RAB RNAMS NI MTHE BO NGOS KYI TSUL LTAR GNAS PA DAG GO,
,YUL REG BYA THUN MONG

BA'I PHYIR DE DAG NI LUS KYI DBANG PO LA GNAS PAS LOGS SHIG TU MA
SMOS SO, ,DBANG PO GONG MA GSUM NI PHRENG BA'I RGYUD BZHIN DU
GNAS PA DAG GO, ,MIG GI RNAM PAR SHES PA'I RTEN YIN LA GZUGS DANG
BA MA YIN PA YANG YOD DE, 'GAGS MA THAG PA'I YID DO, ,GZUGS DANG
BA YIN LA MIG GI

RNAM PAR SHES PA'I RTEN MA YIN PA YANG YOD DE, RNA BA LA SOGS
PA'I DBANG PO BZHI'O, ,DE LA MIG GI RNAM PAR SHES PA'I RTEN CES
BYA BA 'DIS NI RNA BA LA SOGS PA'I DBANG PO DGAG PAR BYED DO,
,GZUGS DANG BA ZHES BYA BA 'DIS NI 'GAGS MA THAG PA'I YID DGAG
PAR BYED DO, ,YANG NA GZUGS SMOS PAS NI DAD PA'I DBANG PO LA

SOGS PA SEL TO, ,DANG BA SMOS PAS NI 'BYUNG BA CHEN PO'I GZUGS
SEL TO, ,DE NI 'DI SKAD DU GANG MIG GI RNAM PAR SHES PA'I RTEN
LTA BU GZUGS LA LTA BA'I BYA BA CAN GZUGS DANG BA DE NI MIG GI
DBANG PO'O ZHES BYA BA'I THA TSIG GO ZHES BSTAN PAR 'GYUR RO,
,DBANG PO'I DON GANG ZHE NA, ,DBANG BYED PA'I DON NI DBANG PO'I
DON TO, ,YUL SO SOR

NGES PA'I DBANG PO RNAMS NI RANG GI DON LA LHAG PAR BYED PA STE,
THUN MONG MA YIN PA'I RNAM PAR SHES PA BSKYED PA'I RGYUR GYUR
PA'I PHYIR RO, ,DE LTAR DBANG PO DAG BSTAN NAS RGYUR BYAS PA'I
GZUGS YUL DU GYUR PA RNAMS BRJOD DO, ,DE LA GZUGS NI RNAM PA
GNYIS TE ZHES BYA BA NI RNAM GNYIS SO, ,KHA DOG

GI BDAG NYID NI KHA DOG GI RANG BZHIN NO, ,DBYIBS KYI BDAG NYID
NI DBYIBS KYI RANG BZHIN NO, ,'DI LA KHA CIG KHA DOG DANG DBYIBS
GNYIS THA MI DAD DO ZHES RTOG PA DE DAG GI LOG PAR RTOGS PA BSAL
BA'I PHYIR TSAD MAR GYUR BA'I LUNG GIS THA DAD PAR RAB TU BSGRUB
STE, KHA DOG NGAN PA DANG DBYIBS NGAN

@243B PAR 'GYUR RO ZHES GANG SMOS PA'O, ,GZUGS KYI SKYE MCHED
BSTAN PA RNAM PA NYI SHU PO 'DI YANG MIG GI RNAM PAR SHES PAS NI
RANG GI MTSAN NYID RIG GO, ,YID KYI RNAM PAR SHES PAS NI RANG
DANG SPYI'I MTSAN NYID RIG GO, ,DES DRANGS PA ZHES BYA BA NI MIG
GI RNAM PAR SHES PAS DRANGS PA STE, DRANGS PA NI

'DIR DE MA THAG PA'I RKYEN GYI DNGOS POR GNAS PA'O, ,SGRA NI ZIN
PA DANG MA ZIN PA'I 'BYUNG BA CHEN PO'I BYE BRAG GIS RNAM PA
GNYIS SO ZHES BYA BA NI RNAM PA GNYIS SO, ,SGRAR 'BYIN CING 'DIS
DNGOS PO 'BOD PAS NA SGRA'O, ,ZIN PA DANG MA ZIN PA'I 'BYUNG BA
CHEN PO'I BYE BRAG 'DIS RGYU RNAM PA GNYIS

BSTAN TO, ,ZIN PA'I ZHES BYA BA'I DON CI ZHE NA, GANG SHA DANG
KHRAG DANG TSIL DANG LDAN PA'O, ,DE LTA NA NI GZUGS KYI KHAMS KYI
ZIN PA MA YIN PA'I SKYON DU 'GYUR RO, ,SEMS DANG SEMS LAS BYUNG
BA DAG GIS PHAN PA DANG GNOD PA GNYIS KYIS BZUNG BA'O ZHE NA, DE
LTAR NA YANG 'GOG PA DANG 'DU SHES

MED PA LA SNYOMS PAR ZHUGS PA RNAMS KYI ZIN PA MA YIN PAR 'GYUR
RO, ,DE'I PHYIR GANG DBANG PO DANG MA BRAL BAR GYUR PA DE ZIN
PA'O, ,DE LA MA GTOGS PA NI MA ZIN PA'O, ,DE LTAR BYAS NAS LUS SU
GTOGS PA ZHES BYA BA SMOS SO, ,BDAG GI LUS LA LUS ZHES BYA STE,
BDAG NYID CES BYA BA'I THA TSIG

GO, ,DE LA 'DIR NI NYE BAR LEN PA'I PHUNG PO LNGA PO DAG LA BDAG
CES BYA BAR GDAGS SO, ,LUS SU GTOGS PA ZHES BYA BA NI LUS SU GYUR
PA'I THA TSIG GO, ,DE DAG KYANG DA LTAR BYUNG BA'I LUS KYI DBANG
PO DANG MA BRAL BA RNAMS LA ZIN PA DAG CES BYA STE, DE DAG NI
BYIS PA RNAMS KYIS BDE BA'I DON DU CHED DU

BZUNG BAS ZIN PA ZHES BYA BA'I THA TSIG GO, ,GANG SNGA MAS BSKYED
PA ZHES BYA BA NI BSGRUB PA'O, ,DE NI ZIN PA'I 'BYUNG BA CHEN
PO'I RGYU LAS BYUNG BA STE, 'DI LTA STE LAG PA DANG NGAG GI
SGRA'O, ,PHYI MA STE MA ZIN PAS GANG SKYED PA NI, 'DI LTA STE
RLUNG DANG NAGS TSAL DANG 'BAB CHU'I SGRA'O, ,SEMS CAN DU STON PA

DANG SEMS CAN DU STON PA MA YIN PA RNAM PA BZHI'O, ,SEMS CAN NI
BUM PA DANG SNAM BU LA SOGS PA'I RDZAS TE, DE STON PA LA SEMS CAN
DU STON PA ZHES BYA'O, ,CI GANG SEMS CAN DU STON PA DE SEMS CAN
DU STON PA YIN STE, JI LTAR GANG LA AA ZHES BYA BA LA SOGS PA'I
YI GE'I 'BRU GSAL BA

@244A *, ,YOD PA SEMS CAN DU STON PA YIN NAM, 'ON TE GANG SEMS
CAN GYI BLO SKYED PAR BYED PA YIN, DES CIR 'GYUR ZHE NA, GAL TE
DE SEMS CAN DU STON PA YIN NA NI, DE LTA NA RTA LA SOGS PA SGRA
'BYIN PA'I SGRA SEMS CAN DU STON PA MA YIN PA'I SKYON DU 'GYUR
RO, ,CI STE GANG

SEMS CAN GYI BLO SKYED PA YIN NA NI LAG PA'I SGRA YANG SEMS CAN
DU STON PAR 'GYUR RO, ,DE LTAR DRI BA BYAS NAS SMRAS PA, GANG
SEMS CAN GYI BLO SKYED PA DE SEMS CAN DU STON PA STE, JI LTAR
SMRA BA'I SGRAS MNGON SUM DU RTOGS PAR BYED PA DE LTAR LAG PA'I
SGRAS NI MA YIN NO, ,GZHAN NI MA ZIN PA'I 'BYUNG BA

CHEN PO'I RGYU LAS 'BYUNG BA'O, ,BAR DU CHOD KYANG THAMS CAD KYI
MING GI TSUL GYIS MNGON TE, KHYOD KYI KHA BZHIN DE NI AUTPALA
'DAB 'DRA YI, ,MIG DANG DE YI RNGUL DANG 'DRA BA'I BSUNG DANG
LDAN, ,ZHES BRJOD PA'I PHYIR RO, ,SPRUL PA NI 'DOD PA NA SPYOD PA
NAS BSAM GTAN BZHI PA'I BAR GYI 'BRAS BU'O, ,DE

LA 'DOD PA NA SPYOD PA NI SKYE MCHED BZHI'I BDAG NYID DE, GZUGS
DANG DRI DANG RO DANG REG BYA'I RANG BZHIN NO, ,GZUGS NA SPYOD PA
NI SKYE MCHED GNYIS KYI BDAG NYID DE GZUGS DANG REG BYA'I RANG
BZHIN NO, ,DE NA DRI DANG RO GNYIS MED DE KHAMS KYI ZA BA'I ZAS
KYI 'DOD CHAGS DANG BRAL BA'I PHYIR RO, ,DE NI DNGOS

GZHI BSAM GTAN GYI 'BRAS BU YIN GYI NYER BSDOGS KYIS THOB PAR BYA
BA MA YIN TE, MCHOG TU DGA' BA'I DNGOS PO YIN PA'I PHYIR RO, ,DE
LA SANGS RGYAS KYI SPRUL PA DAG NI DE BZHIN GSHEGS PA CANG MI
GSUNG YANG CHOS STON PAR NUS SO, ,NYAN THOS DANG RANG SANGS RGYAS
RNAMS KYI DE DAG NI LHAN CIG TU SMRA BA

STE; ,JI SKAD DU, GCIG PO SMRA NA SPRUL PA THAMS CAD SMRA BAR
'GYUR, ,DE BZHIN GSHEGS PA MI GSUNG SPRUL PA THAMS CAD SMRA,
,ZHES GSUNGS PA LTA BU'O, ,YID DU 'ONG BA DANG YID DU MI 'ONG
BA'I BYE BRAG GIS ZHES BYA BA LA YID DANG MTHUN PA NA YID DU 'ONG
BA'O, ,YID DANG MI MTHUN PA NI YID DU MI

'ONG BA STE, DPER NA PHA'I YID DU 'ONG BA NI PHAR 'DZIN PA ZHES
BRJOD PA LTA BU'O, ,DE LTAR NA RGYU'I BYE BRAG DANG RDZAS KYI BYE
BRAG DANG YON TAN GYI BYE BRAG GIS SGRA NI RNAM PA BRGYAD DU
'GYUR RO, ,RNAM PA BRGYAD PO DE YANG RNA BA'I RNAM PAR SHES PAS
NI RANG GI MTSAN NYID RIG GO, ,YID KYI RNAM PAR SHES PAS

@244B NI RANG DANG SPYI'I MTSAN NYID RIG GO, ,SGRA'I SKYE MCHED
BSHAD ZIN TO, ,DRI NI RNAM PA GSUM STE, DRI ZHIM PA DANG, DRI NGA
BA DANG, DRI MNYAM PA'O ZHES BYA BA LA BSUNG ZHIM PA NI DRI ZHIM
PA'O, ,SMAD PA'I DRI NI DRI NGA BA'O, ,NGAN PA NI SDIG PA STE,
DPER NA BRAM ZE NGAN PA ZHES BYA BA LTA BU'O, ,GNYI GA

LAS BZLOG PA NI DRI MNYAM PA STE, DRI ZHIM PA DANG DRI NGA BA LA
MA GTOGS PA NI DRI MNYAM PA'O, ,DON DE NYID GZHUNG GIS STON TE,
DRI ZHIM PA NI DBANG PO'I 'BYUNG BA CHEN PO RGYAS PAR BYED PA'O
ZHES BYA BA STE, DBANG PO RNAMS KYI 'BYUNG BA CHEN PO DAG NI
DBANG PO'I 'BYUNG BA CHEN PO'O, ,DE DAG RGYAS PAR BYED PA NI

BRTAS PAR BYED PA'I THA TSIG GO, ,DE DANG MI MTHUN PA NI DRING
BA'O, ,PHAN PAR BYED PA DANG GNOD PAR BYED PA'I RGYU LAS RNAM PAR
GROL BA NI DRI MNYAM PA'O, ,RNAM PA GSUM PO 'DI YANG SNA'I RNAM
PAR SHES PAS NI RANG GI MTSAN NYID RIG GO, ,YID KYI RNAM PAR SHES
PAS NI RANG DANG SPYI'I MTSAN NYID RIG GO, ,RO NI MNGAR BA

DANG; SKYUR BA DANG, LAN TSVA DANG, TSA BA DANG, KHA BA DANG,
BSKA BA'I BYE BRAG GIS RNAM PA DRUG STE ZHES BYA BA LA RO NI
MYANG BAR BYA BA MYANG BA ZHES BYA BA'I DON GANG YIN PA'O, ,DE LA
MNGAR BA NI BU RAM LA SOGS PA'O, ,TSA BA NI BCA' SGA LA SOGS
PA'O, ,SKYUR BA NI BI TZA PUR nA LA SOGS PA'O, ,KHA BA NI

NIM PA LA SOGS PA'O, ,LAN TSVA NI LCE TSA LA SOGS PA'O, ,BSKA BA
NI AA RUR LA SOGS PA'O, ,DE THAMS CAD NI LCE'I RNAM PAR SHES PA
DANG, DES DRANGS PA'I ZHES BYA BA NI SNGA MA BZHIN NO, ,REG BYA'I
PHYOGS GCIG NI RNAM PA BDUN TE ZHES BYA BA NI RNAM PA BDUN TE,
'JAM PA NYID CES BYA BA LA

SOGS PA'O, ,'JAM PA'I DNGOS PO NI 'JAM PA NYID DE THA MI DAD PA'I
DNGOS PO'I RKYEN TE, JI SKAD DU, DNGOS PO THAMS CAD NI RANG GI
DNGOS POR 'BYUNG ZHES BYA BA'I PHYIR RO, ,RTZUB PA ZHES BYA BA
LA, RTZUB CES BYA BA DAG NI 'BYUNG BA CHEN PO DAG LA BYA'O, ,DE
LA GNAS PA'I RTZUB PA STE, DPER NA RI

LA NYAL BA LA RI NYAL BA ZHES BYA BA LTA BU'O, ,DE LTA YIN NA NI
RGYUR BYAS PA'I GZUGS THAMS CAD RTZUB PAR 'GYUR RO, ,'DI LA NYES
PA MED DE RANG GI YAN LAG GI CHOS STON DU ZIN KYANG RNAM PA GZHAN
LA BRJOD DE, DPER NA LO MA BDUN PA DANG, GOM PA BRGYAD PA ZHES
BYA BA LTA BU'O, ,DE'I DNGOS

@245A *, ,PO NI RTZUB PA NYID DO, ,LCI BA NYID DANG, YANG PA NYID
DANG GRANG BA RNAMS NI GZHUNG LAS JI SKAD DU 'BYUNG BAR ZAD DO,
,'BYUNG BA 'DUS PA LA CHU DANG ME'I SHAS CHE BA NI 'JAM PA'O,
,SHAS CHE BA NI LHAG PA LA BYA'O, ,LHAG MA RNAMS NI GZHUNG LAS JI
SKAD DU 'BYUNG BAR ZAD DO, ,DE

LA 'DOD PA'I KHAMS NA NI THAMS CAD YOD DO, ,GZUGS KYI KHAMS NA NI
BKRES PA DANG SKOM PA MED DO, ,GRANG BA YANG GNOD PAR 'GYUR BA NI
MED KYI PHAN PAR 'GYUR BA NI YOD DO, ,'DIR KHA CIG 'DI SKAD DU
TING NGE 'DZIN MA GTOGS PAR PHAN PAR 'GYUR BA'I DNGOS PO GZHAN
MED PA'I PHYIR RO ZHES RGOL LO, ,

DE LTA NA NI TING NGE 'DZIN MA GTOGS PAR PHAN PAR 'GYUR BA'I
DNGOS PO MED PA'I PHYIR GZHAL MED KHANG DGOS PAR MI 'GYUR RO,
,RGYAS PAR BYED PA ZHES BYA BA'I RLUNG GI RGYUN DES LUS THAMS CAD
RGYAS PAR BYED CES KYANG 'BYUNG NGO, ,DE BAS NA TING NGE 'DZIN
LAS BYUNG BA'I REG BYA'I KHYAD PAR GYIS LUS LA PHAN 'DOGS

PAR ZAD DO, ,RGYUR BYAS PA'I GZUGS DE LAS GZHAN YOD DAM CI'I
PHYIR BKRES PA DANG SKOM PA MED CE NA, KHAM GYIS ZA BA'I ZAS KYI
'DOD CHAGS DANG BRAL BA'I PHYIR RO, ,ZAS 'DOD PA'I RGYU'I CHOS NI
BKRES PA'O, ,RGYU'I SGRA NI MI MNGON PAR BYAS TE, DPER NA TSOD MA
GTZO BOR BYED PA'I RGYAL PO LA TSOD MA'I

RGYAL PO ZHES BYA BA LTA BU'O, ,YANG NA RGYU LA 'BRAS BU GDAGS
PA'I PHYIR TE, BRJOD PAR BYA BA'I GTZO BO YIN PAS DES NA BKRES PA
DANG SKOM PA GZUGS KYI RANG BZHIN MA YIN NO, ,DE LA LTO KUN DU
RLUNG GI RDUL PHRA RAB RNAMS KYIS REG NA BKRES PAR 'GYUR RO, ,MES
REG NA SKOM PAR 'GYUR RO, ,DE'I PHYIR RGYU LA

'BRAS BU SGRO BTAGS NAS BKRES PA DANG, SKOM PA'I SGRAR BRJOD DO,
,JI SKAD DU, SANGS RGYAS RNAMS NI 'BYUNG BA BDE, ,ZHES BYA BA LTA
BU'O, ,DBANG PO RNAMS KYI YUL SO SOR NGES PA'I PHYIR SKYE MCHED
KYI RANG GI MTSAN NYID YUL YIN GYI RDZAS KYI RANG GI MTSAN NYID
NI YUL MA YIN NO, ,DE BAS NA REG BYA

YANG NGES PAR LNGAR 'BYUNG STE, 'BYUNG BA CHEN PO BZHI DANG, 'JAM
PA LA SOGS PA'I NANG NAS GANG YANG RUNG BA'O, ,DE BZHIN DU DMAG
LA SOGS PA'I TSOGS DANG, NOR BU'I KHA DOG DANG RTAGS DANG DBYIBS
DU MAR SNANG BA RNAMS KYI GZUGS LA SOGS PA'I RNAM PA YANG YONGS
SU GCOD PAR SBYAR BAR

@245B BYA'O, ,DE YANG LUS KYI RNAM PAR SHES PAS NI RANG GI MTSAN
NYID RIG GO, ,DES DRANGS PA'I YID KYI RNAM PAR SHES PAS NI RANG
DANG SPYI'I MTSAN NYID RIG GO, ,REG BYA'I SKYE MCHED BSHAD ZIN
TO, ,DA NI RNAM PAR RIG BYED MA YIN PA BRJOD PAR BYA'O, ,SEMS
DANG SEMS LAS BYUNG BA'I 'BYUNG

BA RNAM PA THA DAD PA DAG GIS ZHES BYA BA NI RNAM PA DU MA DAG
STE, DGE BA DANG MI DGE BA DANG, LUNG DU MA BSTAN PA'I SEMS DANG
SEMS LAS BYUNG BA SKYES PA RNAMS KYI ZHES PA'I THA TSIG GO,
,GZHAN LA RIG PAR BYED PA NI KHONG DU CHUD PAR BYED SHES PAR BYED
PA YONGS SU GCOD PAR BYED PA'O, ,JI LTAR NA

'DIR SEMS DANG SEMS LAS BYUNG BA 'BYUNG BA RNAMS RGYUR 'GYUR ZHE
NA, DE DAG 'BYUNG BA MED PAR RIG BYED MI SKYE BA'I PHYIR RO, ,DE
NI 'DI SKAD DU SEMS DANG SEMS LAS BYUNG BA'I 'BYUNG BA RNAM PA
MANG POS BSLAD PA'I LUS DANG NGAG GI RNAM PAR RIG BYED RNAMS KYIS
GZHAN LA SHES PAR BYED DE, DE'I PHYIR RNAM

PAR RIG BYED DO ZHES BSTAN PAR 'GYUR TE, 'DI LTA STE, DPER NA KHU
TSUR DANG THAL LCAG LA SOGS PA DMIGS PA'I PHYIR NANG DU SBAS PA'I
SEMS KYANG 'KHRUGS PA DANG LDAN NO SNYAM DU GZHAN DAG GI RJES SU
DPAG PA LTA BU'O, ,DE BZHIN DU ZHES BYA BA NI RNAM PAR RIG BZHIN
DU GZHAN LA RIG PAR MI BYED

PAS RNAM PAR RIG BYED MA YIN PA'O, ,JI LTAR RNAM PAR RIG BYED
GZUGS KYI RANG BZHIN DANG BYED PA'I RANG BZHIN YIN PA DE BZHIN DU
RNAM PAR RIG BYED MA YIN PA YANG GZUGS KYI RANG BZHIN DANG BYED
PA'I RANG BZHIN YIN MOD KYI, 'ON KYANG 'DI LA RIG PAR BYA BA MED
PAS RNAM PAR RIG BYED MA YIN PA'O, ,

MA YIN PA 'DI NI MED PA LA SOGS PA DON LNGA LA 'JUG PAR SNANG
STE, MED PA NI PHYOGS DANG MTHUN PA MED PA DANG BRJOD PAR BYA BA
MED PA'O, ,'GAL BA NI PHYOGS MA YIN PA DANG DON MED PA'O, ,SMAD
PA NI BRAM ZER MI RUNG BA STE, GANG 'GRENG ZHING GCIN GCI LA 'GRO
ZHING ZA BA'O, ,GZHAN LA NI BRAM ZE MA

YIN PA BOD PA'O, ,'DRA BA NI 'DIR JI LTA BA BZHIN NO, ,RNAM PAR
RIG BYED MA YIN PA ZHES BYA BA 'DIS NI RNAM PAR RIG BYED DANG
'GAL BA'I CHOS DANG RNAM PAR RIG BYED MED PA DANG, RNAM PAR RIG
BYED LAS GZHAN PA DANG SMAD PA NI YONGS SU MI GZUNG GI ,RNAM PAR
RIG BYED DANG 'DRA BA NYID DO, ,RNAM PAR

@246A *, ,RIG BYED MA YIN PA 'DI DANG 'DRA BA GANG ZHE NA, GZUGS
NYID DE, DES NA SEMS DANG, SEMS LAS BYUNG BA GZUGS CAN MA YIN PA
RNAMS RNAM PAR RIG BYED MA YIN PA NYID LAS BKAG PA YIN NO, ,'DI'I
MTSAN NYID BRJOD PAR BYA STE, RNAM PAR RIG BYED KYI BYE BRAG
DANG, SEMS

KYI BYE BRAG DANG, 'BYUNG BA CHEN PO'I BYE BRAG GIS SO, ,DE LA
NYON MONGS PA DANG DAD PA DRAG PO'I SHUGS KYIS KUN NAS BSLANG
BA'I RNAM PAR RIG BYED NI RNAM PAR RIG BYED KYI BYE BRAG GO,
,RNAM PAR RIG BYED KUN NAS SLONG BA'I SEMS NI SEMS KYI BYE BRAG
GO, ,YANG NA BSAM GTAN DANG ZAG PA MED PA'I SEMS

SO; ,RGYU MTHUN PA'I ZIN PA'I 'BYUNG BA RNAMS DANG RGYAS PAR
'GYUR BA MA ZIN PA'I 'BYUNG BA RNAMS NI 'BYUNG BA'I BYE BRAG GO,
,DE LA 'DRA BAR 'BYUNG BA NI RGYU MTHUN PA STE, RNAM PAR SMIN PA
LAS BYUNG BA'I 'BYUNG BA LAS GZHAN PA SNGA MA'I DNGOS PO'I RGYUN
GYI RGYUD DU 'BRANG BA DAG NI RGYU MTHUN PA'O, ,DE DAG NI ZIN PA

DAG GO, ,DE DAG KYANG SO SOR THAR PA'I SDOM PA DANG SDOM PA YANG
MA YIN MI SDOM PA YANG MA YIN PA SKYED PA DAG GO, ,ZAS DANG NYAL
BA DANG TING NGE 'DZIN GYI KHYAD PAR RNAMS KYIS RGYAS PAR GYUR PA
DAG NI RGYAS PAR 'GYUR PA DAG GO, ,DE DAG GI RGYAS PAR 'GYUR BA
YANG YIN LA MA ZIN PA YANG YIN PAS RGYAS PAR

'GYUR BA MA ZIN PA DAG STE, 'DIS NI KHA ZAS DANG NYAL BA'I RGYAS
PAR 'GYUR BA SEL TO, ,'PHANGS PA DANG RNAM PAR MA G-YENGS PA ZHES
BYA BA LA SOGS PA DE LA 'PHANGS PA NI 'PHANGS PAR BYAS PA STE,
RGYU MTHUN PA'I 'BYUNG BA CHEN PO LAS 'BYUNG BA'O, ,RNAM PAR RIG
BYED DE YANG LUS KYI DBYIBS KYI

RANG BZHIN NO, ,NGAG GI NI SGRA'I RANG BZHIN NO, ,RNAM PAR MA
G-YENGS PA ZHES BYA BA NI DGE BA'I SEMS ZHES BYA BA'I THA TSIG
GO, ,DE MA YIN PA'I SEMS ZHES BYA BA NI MI DGE BA DANG, LUNG DU
MA BSTAN PA'I SEMS TE, DE LAS GZHAN PA'I SEMS GANG YIN PA NI RNAM
PAR RIG BYED KUN DU SLONG BA LAS GANG

GZHAN DU GYUR PA'O, ,SEMS MED PA ZHES BYA BA NI 'GOG PA DANG 'DU
SHES MED PA'I SNYOMS PAR 'JUG PA LA GNAS PA'O, ,DGE BA DANG MI
DGE BA ZHES BYA BA 'DIS NI LUNG DU MA BSTAN PA BKAG GO, ,DGE BA
NI SO SOR THAR BA'I SDOM PA LA SOGS PA'O, ,MI DGE BA NI SDOM PA
MA YIN PA LA SOGS PA'O, ,RGYU NI

@246B RGYUN DU 'BYUNG BA'O, ,GZUGS SMOS PA NI THOB PA'I RGYUN
GSAL BA'I PHYIR RO, ,DGE SLONG LA SOGS PA'I RNAM PAR GZHAG PA'I
RGYU ZHES BYA BA NI DGE SLONG LA SOGS PAR BSTAN PA'I RGYU MTSAN
NO, ,DE BAS NA 'BRAS BUS RNAM PAR RIG BYED MA YIN PA YOD PAR
BSGRUB BO, ,DE SKAD DU 'OG NAS KYANG DE MED

DU ZIN KYANG DGE SLONG LA SOGS PAR GZHAG PA MED PAR 'GYUR TE ZHES
'BYUNG NGO, ,BSAGS PA MA YIN PA ZHES BYA BA NI RDUL PHRA RAB KYI
BDAG NYID MA YIN PA ZHES BYA BA'I THA TSIG GO, ,RNAM PAR RIG BYED
MA YIN PA RIGS PAS YOD PAR BSTAN NAS LUNG GIS BSTAN PA'I PHYIR,
BCOM LDAN 'DAS

KYIS KYANG RDZAS LAS BYUNG BA'I ZHES BYA BA LA SOGS PA GSUNGS SO
ZHES BYA BA SMOS SO, ,RDZAS LAS BYUNG BA ZHES BYA BA NI RDZAS
BTANG BA'I RGYU LAS BYUNG BA'I BSOD NAMS LA RDZAS LAS BYUNG BA
ZHES BYA STE, RDZAS LAS BYUNG BA GTZUG LAG KHANG LA SOGS PA PHUL
BA LA SOGS PA DE DAG LAS SO, ,BSOD

NAMS ZHES BYA BA NI DGE BA LA BYA'O, ,BSOD NAMS NYID KYI BYA BA
NI BSOD NAMS BYA BA STE, DE'I GNAS NI BSOD NAMS BYA BA'I GZHI'O,
,DE DAG LA RTAG PAR RGYUN DU ZHES BYA BA LA, RTAG PA NI NYI MA RE
RE'O, ,RGYUN DU NI RGYUN MI 'CHAD PA'O, ,DE LA SEMS LA SOGS PA
RTAG PAR RGYUN DU DGE BA'I RJES SU

'BRANG BA MED PA'I PHYIR BSOD NAMS KYI SGRA NI RNAM PAR RIG BYED
MA YIN PA NYID GZUNG BAR KHONG DU CHUD PAR BYA'O, ,SDOM PA DANG
SDOM PA MA YIN PA DANG GNYIS KA LAS BZLOG PAS BSDUS PA'I PHYIR
ZHES BYA BA NI SDOM PA LA SOGS PA'I RANG BZHIN GYI PHYIR RO ZHES
BYA BA'I THA TSIG GO, ,DGE TSUL BA NI DGE SBYONG GI PHYOGS

SO; ,DGE SLOB MA NI GANG DGE TSUL MA'I SDOM PA LAS CHOS DRUG DANG
RJES SU MTHUN PA'I CHOS DRUG SPONG BA'I NGO BOS LHAG PA'I SDOM PA
DE NI DGE SLONG MA ZHES BYA'O, ,CHOS DRUG GANG ZHE NA, GCIG PU
GROD DU 'GRO BAR MI BYA BA DANG, 'BAB CHU RGAL BAR MI BYA BA
DANG, SKYES PA LA REG PAR MI BYA BA DANG, SKYES PA DANG LHAN CIG
'DUG

PAR MI BYA BA DANG, SPYAN MI BYA BA DANG, SDIG PA BCAB PAR MI
BYA'O, ,RJES SU MTHUN PA'I CHOS DRUG GANG ZHE NA, GSER MI BZUNG
BA DANG, GSANG BA'I SPU BREG PAR MI BYA BA DANG, SA BRKO BAR MI
BYA BA DANG, SNGON PO MA RUNG BAR MI BYA BA DANG, BYIN LEN MA
BYAS PAR MI ZA BA DANG, BZHAG PA'I

@247A *, ,ZAS MI BZA' BA'O, ,DE NI 'DOD PAR GTOGS PA KHO NA'O
ZHES BYA BA NI 'DOD PA'I KHAMS SU GTOGS PA'O, ,GTOGS PA NI MI
LDAN PA MA YIN PA STE, 'DOD PA NA SPYOD PA'I SRED PAS BDAG GIR
BYAS ZHES BYA BA'I THA TSIG GO, ,TING NGE 'DZIN GYI RJES SU
'BRANG BA ZHES BYA BA LA TING

NGE 'DZIN NI MI LCOGS PA MED PA DANG, BSAM GTAN KHYAD PAR CAN
DANG, BSAM GTAN BZHI PO DAG GO, ,RJES SU 'BRANG BA NI GNAS PA
DANG 'GOG PA GCIG PAS RJES SU 'BRANG BA'O, ,GZUGS TE ZHES BYA BA
NI RNAM PAR RIG BYED MA YIN PA'I GZUGS TE, RNAM PA BDUN SPANGS
PA'I MTSAN

NYID 'BYUNG BA CHEN PO THA MI DAD PA'I RGYU LAS BYUNG BA DANG,
SBYOR BA DANG MJUG SPANGS PA DANG, ,DNGOS KYI LAS KYI LAM GYIS
BSDUS PA'O, ,DE YANG GZUGS SU GTOGS PA KHO NA'O ZHES BYA BA NI
GZUGS KYI KHAMS SU GTOGS PA NYID DO ZHES BYA BA'I THA TSIG GO,
,ZAG PA MED PA'I TING NGE 'DZIN GYI

RJES SU 'BRANG BA ZHES BYA BA NI MI LCOGS PA MED PA LA SOGS PA SA
DRUG PO DE DAG TU 'PHAGS PA RNAMS KYI ZAG PA MED PA'I TING NGE
'DZIN DANG LHAN CIG 'BYUNG BA'I GZUGS SO, ,DE YANG SDUG BSNGAL LA
CHOS SHES PA'I BZOD PA'I SKAD CIG NAS BZUNG STE MI SKYE BA SHES
PA'I BAR DU'O, ,'DI NI KHAMS SU LTUNG BA MA

YIN PA'I PHYIR SA BTANG BAS BTANG BA MA YIN TE, KHAMS NI SRID PAS
YONGS SU BCAD PA'O, ,MI LDAN PA NYID DO ZHES BYA BA NI 'DOD CHAGS
LA SOGS PAS BDAG GIR MA BYAS ZHES BYA BA'I THA TSIG GO, ,DGE BA
DANG MI DGE BA'I GZUGS KYI RGYUN LA RNAM PAR RIG BYED MA YIN PA
ZHES BSHAD PA DES

NA SKAD CIG DANG PO LA RGYUN MED PA'I PHYIR RNAM PAR RIG BYED MA
YIN PAR MI 'GYUR SNYAM PA LA, DE'I PHYIR RNAM PAR RIG BYED MA YIN
PA SKAD CIG MA YIN YANG ZHES BYA BA SMOS SO, ,GAL TE RNAM PAR RIG
BYED MA YIN PA SKAD CIG MA YIN NA GZUGS KYI RGYUN LA RNAM PAR RIG
BYED MA YIN PA ZHES JI SKAD DU

BSHAD SNYAM PA LA, DE'I PHYIR RIGS SMOS PAS NA DE SKAD DU BRJOD
DO ZHES SMOS SO, ,RNAM PAR RIG BYED MA YIN PA'I RIGS GANG YIN PA
DE SKAD CIG DANG PO DANG BYE BRAG MED PAS RGYUN LA RNAM PAR RIG
BYED MA YIN PA ZHES BSHAD DO, ,RNAM PAR RIG BYED MA YIN PA JI
LTAR 'THOB CE NA SMRAS PA,

@247B SO SOR THAR PA'I SDOM PA 'THOB PA NI YANG DAG PAR BLANGS
PAS SO ZHES BYA BA LA SOGS PA STE, GANG GI TSE GANG 'DI SKAD DU
BDAG LA DGE BSNYEN DU ZUNG SHIG CES BYA BA DANG, BDAG LA BSNYEN
TE GNAS PAR ZUNG SHIG CES KHAS BLANGS PA NA'O, ,'DI NI DPER SMOS
PA TZAM DU ZAD DE, DPER NA

GDUGS CAN 'GRO'O, ,RGYAL MTSAN CAN 'GRO'O ZHES BYA BA LTA BU'O,
,'DI LTA STE 'CHAR BA BZANG PO'I NI ZHU BAS MNYES PAR BYAS PAS
SO, ,CHOS SBYIN MA YIS NI PHO NYAS SO, ,'PHAGS PA 'OD SRUNGS CHEN
PO NI STON PAR KHAS BLANGS PAS SO, ,SRID PA THA MA PA RNAMS KYI
NI DGE SLONG TSUR SHOG

CES BYA BAS SO, ,LNGA SDE DAG NI NGES PA LA ZHUGS PAS SO, ,DBUS
KYI YUL NI BCU 'DUS PAS SO, ,MTHA' 'KHOB TU NI 'DUL BA 'DZIN PA
DANG LNGAS SO, ,SANGS RGYAS BCOM LDAN 'DAS RNAMS KYI NI RANG
BYUNG BAS SO, ,THAR PA'I BSAM PAS SEMS KYI RGYUD YONGS SU BSGOS
NA 'GYUR RO, ,

BDUN GYI NI JI SRID 'TSO'I BAR DU'O, ,BRGYAD PA'I NI NYIN ZHAG
GCIG PA'O, ,SKYABS SU 'GRO BA MED PAR NI MA YIN NO, ,'O NA SKYABS
KYI DON GANG ZHE NA, YONGS SU BSKYANG PA'I DON NI SKYABS KYI DON
TO, ,YONGS SU BSKYANG BA NI MTSAMS LAS MI 'DA' BAR BYA BA'O,
,MTSAMS NI BSLAB PA

BCAS PA'O, ,DE LA SANGS RGYAS LA SKYABS SU 'GRO BA GANG YIN PA DE
NI ZAD PA DANG MI SKYE BA SHES PA LA SKYABS SU 'GRO BA'O, ,CHOS
LA SKYABS SU 'GRO BA GANG YIN PA DE NI MYA NGAN LAS 'DAS PA LA
SKYABS SU 'GRO'O, ,DGE 'DUN LA SKYABS SU 'GRO BA GANG YIN PA DE
NI SLOB PA DANG MI SLOB PA'I

LAM LA SKYABS SU 'GRO BA'O, ,GZUGS SKU NI SNGA PHYI BYE BRAG MED
PA'I PHYIR RO, ,CI DA LTAR BYUNG BA'I SANGS RGYAS GCIG PU LA
SKYABS SU 'GRO'AM, 'ON TE 'DAS PA DANG MA BYON PA'I SANGS RGYAS
THAMS CAD LA SKYABS SU 'GRO'O ZHE NA, SANGS RGYAS THAMS CAD LA
SKYABS SU 'GRO BAR BYA

STE; CHOS KYI SKU SPYIR 'DRA BA'I PHYIR RO, ,RIGS DANG TSE DANG
TSAD KYI BYE BRAG GIS NA BCOM LDAN 'DAS THA DAD DO, ,BDUN PO'I
BTANG BA NI BSLAB PA PHUL BA ZHES BYA BA NI RIG PA'I MI LA SANGS
RGYAS 'BUL LO ZHES BYA BA LA SOGS PA STE, THA NA TSANGS PA
MTSUNGS PAR SPYOD PA 'DI LTA BU DAG DANG

@248A *, ,'GROGS PAS CHOG GO ZHES BYA BA'O, ,SHI 'PHOS PA NI SHI
BA'O, ,DGE BA'I RTZA BA CHAD PA NI, DE LA SKYES NAS THOB PA NI
SBYOR BA CAN GYI DGE BA'I CHOS RNAMS KYI RGYUR GYUR PA STE, DE
DAG GI THOB PA CHAD NA SDOM PA BTANG BAR 'GYUR RO, ,KHA CIG NA RE
SNGAR SDOM PA

BTANG BAS DE'I 'OG TU SKYES NAS THOB PA RNAMS KYI 'THOB PA 'CHAD
CES ZER RO, ,MTSAN GNYIS SKYES PA NI PHO'I DBANG PO DANG MO'I
DBANG PO CIG CAR BYUNG BA STE, BA TSVA CAN GYIS LTAR ZHING DU MI
RUNG BA'I PHYIR RO, ,BRGYAD PA'I NI DE RNAMS NYID DANG MTSAN MO
'DAS PAS SO ZHES BYA BA NI NYIN ZHAG GCIG

TU NGES PA'I PHYIR RO, ,GZUGS NA SPYOD PA'I DGE BA'I SEMS THOB
PAS BSAM GTAN GYI SDOM PA 'THOB STE ZHES BYA BA LA, DGE BA'I SEMS
NI DNGOS GZHI'AM NYER BSDOGS SO, ,DE NYID BTANG BAS DE GTONG NGO
ZHES BYA BA NI TING NGE 'DZIN LAS LANGS NA 'DAS PA DANG MA 'ONGS
PA DANG LDAN NO, ,SNYOMS PAR

ZHUGS NA DA LTAR GYI DANG LDAN NO, ,YONGS SU NYAMS PA DANG GONG
MAR SKYES PA'O, ,ZAG PA MED PA'I SDOM PA YANG DE BZHIN NO, ,DE
BTANG BA'I RGYU BRJOD PAR BYA STE, 'BRAS BU THOB PA DANG, YONGS
SU NYAMS PA DANG, DBANG PO SHIN TU SBYANGS PAS SO, ,DGE BA'I RTZA
BA CHAD PA ZHES BYA BA NI LOG

PAR LTA BA SPYOD PA'I PHYIR RO ZHES BYA BA'I THA TSIG GO, ,BYED
PA DANG KHAS BLANGS PAS SDOM PA MA YIN PA 'THOB BO ZHES BYA BA DE
LA BYED PAS 'THOB PA NI DE'I RIGS SU SKYES PA RNAMS KYIS SO,
,KHAS BLANGS PAS 'THOB PA NI DE'I RIGS SU SKYES PA MA YIN PA
RNAMS KYIS SO, ,CHOS NYID 'THOB

PA GZUGS NA SPYOD PA'I DGE BA'I SEMS THOB PAS SO ZHES BYA BA LA,
CHOS NYID NI 'PHAGS PA'I LAM STE, CHOS NYID DE THOB PAR BYED
RNYED PAR BYED PA'I THA TSIG GO, ,DE GANG ZHE NA, GZUGS NA SPYOD
PA'I DGE BA'I SEMS THOB PA'O, ,'DI LA TSE KA'I RTOGS PA BRJOD
PA'I DPE YOD DE, DPER

NA SH'AKYA RNAMS KYIS BSGO BA BZHIN DU BYED PA'I TSE KA ZHES BYA
BA DE DAG RI DAGS SHOR ZHING 'TSO BAR BYED PA'O, ,RE ZHIG CIG NA
DE DAG RGYUD YONGS SU SMIN PAR BCOM LDAN 'DAS KYIS GZIGS NAS BDEN
PA RNAMS LA BKOD PAR GYUR PA DANG, DE DAG GZUGS NA SPYOD PA'I DGE
BA'I SEMS THOB PAS SDOM

@248B PA MA YIN PA'I RGYUN CHAD PA LTA BU'O, ,RGYUN 'CHAD PA NI
SDOM PA YANG DAG PAR BLANGS PAS SO, ,'DI LTA STE DPER NA SENG GE
GNAS PA'I PHUG TU SROG CHAGS RI DAGS PHRA MO GNAS PAR MI NUS PA
BZHIN NO, ,MTSAN GNYIS SKYES PA NI ZHING GI DNGOS POR MI RUNG
BA'I PHYIR RO, ,SHI BA NI RIS

MTHUN PA YONGS SU BTANG BA'O, ,CHOS NYID THOB PA GZUGS NA SPYOD
PA DGE BA'I SEMS THOB PAS SO ZHES BYA BA NI 'JIG PA'I DUS NA SEMS
CAN THAMS CAD MAN NGAG MED PAR BSAM GTAN BSKYED DE, ,DE'I DUS NA
SDOM PA MA YIN PA GTONG NGO, ,RNAM PAR RIG BYED MA YIN PAR MA
THOB PA NI NYON

MONGS PA DANG DAD PA DRAG PO ZHES BYA BA LA, DRAG PO'I SGRA NI SO
SOR SBYAR TE, NYON MONGS PA DRAG PO'I SHUGS DANG DAD PA DRAG PO'I
SHUGS KYIS KHU TSUR DANG THAL LCAG LA SOGS PA DANG, MCHOD RTEN LA
PHYAG BYA BA LA SOGS PA CI RIGS PAR RIG PAR BYA'O, ,YI DAM 'DZIN
PA ZHES BYA BAS

NI DRAG PO MED PAR YANG 'GYUR RO ZHES BYA BA DE STON TO, ,GTZUG
LAG KHANG LA SOGS PA PHUL BAS SO ZHES BYA BAS NI RDZAS LAS BYUNG
BA NYID STON TO, ,RGYUN CHAD PA NI SLOB PAR BYED DE DE DAG NYID
BTANG BAS SO ZHES BYA BA NI NYON MONGS PA DANG DAD PA DRAG PO'I
SHUGS BTANG STE BSAL BA'I PHYIR RO, ,RANG

DANG MTHUN PA NI RANG GI SPYI'O, ,PHYOGS GCIG DANG MTHUN PA NI
PHYOGS KYI SPYI'O, ,ZAD PAR DANG MTHUN PA NI ZAD PAR GYI SPYI'O,
,PHYOGS KYI SPYI NI MI RTAG PA NYID DANG SDUG BSNGAL BA NYID DO
ZHES BYA BA DE LA 'DUS BYAS RNAMS NI MI RTAG PA NYID DO, ,ZAG PA
DANG BCAS PA RNAMS NI SDUG BSNGAL BA NYID DO, ,

ZAD PAR GYI SPYI NI STONG PA DANG BDAG MED PA NYID DE ZHES BYA BA
DE LA, BDAG MED PA NYID NI CHOS THAMS CAD BDAG MED PA'O, ,STONG
PA NYID NI MU STEGS KYIS YONGS SU BRTAGS PA'I BDAG GIS STONG ZHES
BYA BA LA SOGS PA'O, ,CI'I PHYIR SA LA SOGS PA NAS THA MA RNAM
PAR RIG BYED MA YIN PA LA

THUG PA'I DNGOS PO DE DAG GZUGS ZHES BRJOD CE NA, GZUGS SU RUNG
BA'I PHYIR TE, 'DI LTAR BCOM LDAN 'DAS KYIS DGE SLONG DAG GZUGS
PAS GZUGS PA YIN PAS DE'I PHYIR GZUGS NYE BAR LEN PA'I PHUNG PO
ZHES BYA'O, ,CIS GZUGS PAR 'GYUR ZHE NA, LAG PA'I KUN DU REG

@249A *, ,PAS REG NA GZUGS SO, ,BONG BA'I KUN DU REG PA DANG,
DBYIG PA'I KUN DU REG PA DANG, MTSON CHA'I KUN DU REG PA DANG,
GRANG BA DANG, TSA BA DANG, BKRES PA DANG, SKOM PA DANG, SBRANG
BU DANG, SHA SBRANG DANG, RLUNG DANG, NYI MA DANG, GDUG PA'I KUN
DU REG PA

RNAMS KYIS REG NA GZUGS PAS GZUGS PAR 'GYUR RO, ,GNOD PAR 'GYUR,
SNANG PAR 'GYUR TE, LAG PA LA SOGS PAR RNAM PAR 'GYUR ZHES GSUNGS
PA YIN NO, ,DE'I GNOD PA NI GANG, RNAM PAR 'GYUR BA NI GANG ZHE
NA, GANG RKYEN RNAMS KYI DE BZHIN DU 'GYUR BA DE LTA BU DE NI

GNOD PA DANG RNAM PAR 'GYUR BA ZHES BYA'O, ,DE LTAR GZUGS MED PA
LA NI SKYON 'DI 'BYUNG BA MA YIN TE, DE DAG LAS RNAM PAR 'GYUR
BA'I TSAD MI DMIGS PA'I PHYIR RO, ,DES NA DE'I RNAM PAR 'GYUR BA
RJES SU DPAG TU RUNG BA'I PHYIR RO, ,'DAS PA DANG MA 'ONGS PA
DANG RDUL PHRA RAB TZAM DANG

RNAM PAR RIG BYED MA YIN PA NI DBYIG PA LA SOGS PAS GZUGS SU MED
NA JI LTAR GZUGS ZHES BYA, DE YANG GZUGS YIN TE, DE'I MTSAN NYID
THOB PA'I PHYIR RO, ,'DAS PA NI DA LTAR GZUGS SU MED KYANG DE
GZUGS YIN NO, ,MA 'ONGS PA 'BYUNG BA'I CHOS CAN NI GZUGS SU 'GYUR
BA'O, ,MI

'BYUNG BA'I CHOS CAN YANG DE'I RIGS YIN PAS GZUGS TE, BSREG PAR
BYA BA BZHIN NO, ,DPER NA MA TSIG PA YANG BSREG PAR BYA BA ZHES
BYA STE, SHING LA SOGS PA BSREG PAR BYA BA'I RIGS YIN PA'I PHYIR
RO, ,RDUL PHRA RAB KYI GZUGS NI GCIG PU SO SO NAS MI 'BYUNG GI
SNGON GYI LAS KYIS 'PHANGS

PA RGYU DANG 'BRAS BUR GYUR PA'I 'BYUNG BA DANG, 'BYUNG BA LAS
GYUR PA'I RDUL PHRA RAB RNAMS PHAN TSUN LTOS NAS SKYE BA'I PHYIR
TE, DE'I PHYIR SO SO NAS SKYE BA MED PAS BSAGS PAR GNAS PA LA
GZUGS PAR 'GYUR, THOGS PAR 'GYUR BA'I PHYIR, RDUL PHRA RAB BSAGS
PAR GNAS PA'I GZUGS

LA GZUGS SO, ,THOGS SO, ,RNAM PAR RIG BYED MA YIN PA NI THOGS PA
MED PA'I PHYIR DBYIG PA LA SOGS PAS GZUGS SU MED DU ZIN KYANG DE
SKYED PA'I GNAS SU GYUR PA 'BYUNG BA CHEN PO RNAMS LA GZUGS SO,
,DE LA BTZUGS PAS DE LA YANG BTZUGS PA YIN TE, SHING 'GUL NA GRIB

@249B MA 'GUL BA BZHIN NO, ,MIG GI RNAM PAR SHES PA LA SOGS PA'I
GNAS MIG LA SOGS PA LA BTZUGS PAS BTZUGS PAR 'GYUR BA'I SKYON DU
MI 'GYUR TE, RNAM PAR RIG BYED MA YIN PA'I GNAS NI 'BYUNG BA
RNAMS TE, DE DANG RTAG TU LHAN CIG SKYES PA DANG, ,RNAM PAR RIG
BYED MA YIN

PA LA GNAS GZHAN MED PA'I PHYIR RO, ,MIG LA SOGS PA'I CHA MTSUNGS
PA DANG, DE DANG MTSUNGS PA'I BYE BRAG GIS RTAG TU RNAM PAR SHES
PA DANG LHAN CIG SKYE BA MA YIN LA, MIG LA SOGS PA'I RNAM PAR
SHES PA RNAMS KYI GNAS MIG LA SOGS PA 'BA' ZHIG MA YIN GYI, LHAN

CIG SKYES PA MIG LA SOGS PA DANG 'GAGS MA THAG PA'I YID KYANG DE
DAG GI GNAS YIN TE, DE'I PHYIR GZUGS CAN DANG GZUGS MA YIN PA'I
DBANG PO GNYIS KA GNAS SU GYUR PAS DE DAG GZUGS SU 'GYUR BA'I
SKYON DU MI 'GYUR RO, ,GZUGS MDOR BSDUS TE RNAM PAR DBYE BA BYAS

PA'O,, ,,CHOS MNGON PA LA 'JUG PA RGYA CHER 'GREL PA'I SNYING PO
KUN LAS BTUS PA ZHES BYA BA, BAM PO GNYIS PA, 'DOD PA DANG MI
'DOD PA DANG GNYI GA LAS BZLOG PA STE, REG PA'I SKYE GNAS CAN
ZHES BYA BA DE LA, REG PA NI SEMS YUL LA REG PA'O, ,'DOD PA ZHES
BYA BA NI BDE BA MYONG BAR

'GYUR BA'I REG PA'O, ,BDE BAR TSOR BA DANG MTHUN PA NI BDE BA
MYONG BAR 'GYUR BA STE, BDE BAR TSOR BA SKYED PA ZHES BYA BA'I
THA TSIG GO, ,DE BZHIN DU MI 'DOD PA DANG GNYIS KA LAS BZLOG PA
YANG SHES PAR BYA'O, ,SKYE GNAS DE NI RGYU STE, TSOR BA GANG GI
YIN PA DE REG PA'I SKYE GNAS CAN ZHES BYA'O, ,LUS

DANG SEMS KYI GNAS SKABS KYI BYE BRAG CES BYA BA NI GNAS SKABS
SNGA MA LAS GZHAN DU 'GYUR BA'O, ,DON DE NI SIM PA DANG, GDUNG BA
DANG, GNYI GA LAS BZLOG PA STE ZHES BYA BAS STON TO, ,SIM PA NI
BDE BA'O, ,GDUNG BA NI SDUG BSNGAL BA'O, ,GNYI GA LAS BZLOG PA NI
BTANG SNYOMS SO, ,

TSOR BA'I RKYEN GYIS SRID PA ZHES BYA BA NI TSOR BA'I RGYU LAS
BYUNG BA'I MNGON PAR CHAGS PA STE, CHAGS PA ZHES BYA BA'I THA
TSIG GO, ,DE YANG RNAM PAR SHES PA'I BYE BRAG GIS RNAM PA DRUG
STE ZHES BYA BA NI RNAM PAR SHES PA THAMS CAD DANG LDAN PA'I
PHYIR RO, ,RNAM PAR SHES PA'I BYE BRAG NI RNAM PAR SHES PA'I

@250A *, ,RGYUD KYI MTSAN NYID GCIG MOD KYI GNAS DANG DMIGS PA'I
BYE BRAG GIS RNAM PA DRUG TU 'GYUR RO, ,MIG GI 'DUS TE REG PA LAS
SKYED PA ZHES BYA BA NI MIG DANG YUL DANG RNAM PAR SHES PA GSUM
DU 'DUS NAS REG PA GANG YIN PA DE LAS SKYES PA NI MIG GI 'DUS TE
REG PA LAS SKYES

PA'O, ,RNAM PAR SHES PA LNGA DANG LHAN CIG SKYES PA ZHES BYA BA
NI RNAM PAR SHES PA LNGA DANG LHAN CIG BYUNG BA STE, DE NI LUS
KYI'O, ,TSOR BA THAMS CAD NI SEMS KYI YIN NA CI'I PHYIR LUS KYI
ZHES BYA ZHE NA, SMRAS PA LUS LA GNAS PA'I PHYIR LUS KYI'O, ,LUS
NI BSAGS PA STE 'DUS PA'O, ,DES

MIG LA SOGS PA SPYIR YONGS SU BSDUS SO, ,CIG SHOS NI SEMS KYI'O
ZHES BYA BA NI YID KYI RNAM PAR SHES PA LNGA DANG LHAN CIG SKYES
PA'O, ,DE LA LUS KYI SIM PA ZHES BYA BA DE NI BDE BA'O, ,DE YANG
'DOD PA'I KHAMS NA RNAM PAR SHES PA'I TSOGS LNGA DANG LHAN CIG
SKYES PA DANG, BSAM

GTAN DANG POR MIG DANG RNA BA DANG LUS KYI RNAM PAR SHES PA DANG
LHAN CIG SKYES PA'O, ,BSAM GTAN GSUM LA NI YID KYI NYID DO, ,LUS
KYI SIM PA MA YIN PA NI 'DOD PA'I KHAMS NYID NA'O, ,BSAM GTAN
GSUM PA LA MA GTOGS PA ZHES BYA BA 'DIS NI BSAM GTAN DANG PO
DANG,

GNYIS PA DANG, 'DOD PA'I KHAMS GZUNG NGO, ,DE LAS BZLOG PA NI YID
MI BDE BA'I DBANG PO'O ZHES BYA BA DE LA, SIM PA NI YID BDE BA'I
DBANG PO'O ZHES BSHAD PAS, DE LAS BZLOG PA STE, GANG YID KYI SIM
PA MA YIN PA DE YID MI BDE BA'I DBANG PO'O, ,DE YANG 'DOD PA'I
KHAMS NYID NA'O, ,

LUS KYI ZHES BYA BA NI RNAM PAR SHES PA LNGA LA LUS KYI ZHES
BYA'O, ,SEMS KYI ZHES BYA BA NI YID KYI STE, DE NI BTANG SNYOMS
KYI DBANG PO'O, ,DE NI KHAMS GSUM PA'O, ,DE LA RAB TU ZHI ZHING
YONGS SU MI SKYO BA'I PHYIR BSAM GTAN GSUM PA LAS SKYES PA'I YID
KYI NI BDE BA ZHES BSTAN TO, ,G-YENG BAR BYED

DE YONGS SU SKYO BA'I PHYIR SA GSUM LAS SKYES PA'I YID KYI NI BDE
BA'I DBANG PO'O, ,LUS KYI BDE BA'I TSOR PA NI DPYOD PA DANG RJES
SU DRAN PA'I RNAM PAR RTOG PA MID [*MED?] PA'I PHYIR RO, ,TSOR BA
BSHAD ZIN TO, ,MTSAN MA DANG MING DANG DON GYI BRDA SHES PA ZHES
BYA BA DE LA, MTSAN MA DANG MNGON BRTAGS DANG MTSAN NYID

@250B NI RNAM GRANGS SU GTOGS PA'O, ,MING NI 'DU SHES SO, ,DON NI
SKYE MCHED BCU GNYIS SO, ,BRDA' NI GCIG TU BSDUS PA'I GNAS SO,
,KUN DU SHES PA NI 'DU SHES SO, ,'DI'I YUL BSTAN PA'I PHYIR,
SNGON PO DANG, SER PO DANG, RING PO DANG THUNG NGU ZHES BYA BA
SMRAS TE, MIG GI RNAM PAR SHES PA

DANG LDAN PA NI KHA DOG DANG DBYIBS LA DMIGS PAR STON TO, ,DUNG
ZHES BYA BA 'DIS NI SGRA LA DMIGS PA'O, ,PADMA'I DRI ZHES BYA BA
NI DRI LA DMIGS PA'O, ,KHA BA DANG LAN TSVA ZHES BYA BA NI RO LA
DMIGS PA'O, ,'JAM PA DANG RTZUB PA ZHES BYA BA NI REG BYA LA
DMIGS PA'O, ,BUD MED DANG SKYES PA LA

SOGS PA ZHES BYA BA 'DIS NI YID KYI RNAM PAR SHES PA'I YUL RAB TU
STON TO, ,RNAM PAR RTOG PA'I RGYU ZHES BYA BA NI RNAM PAR RTOG
PA'I BYED RGYU'O, ,RNAM PAR SHES PA KUN LA YANG 'DU SHES YOD DE,
DE'I YUL NI SPYI'I MTSAN NYID DO, ,'O NA CHOS MNGON PA LAS MIG GI
RNAM PAR SHES PA DANG

LDAN PAS NI SNGON POR SHES KYI SNGON PO'O ZHES BYA BAR NI MA YIN
NO, ,YID KYI RNAM PAR SHES PA DANG LDAN PAS NI SNGON POR SHES LA,
SNGON PO'O ZHES BYA BAR YANG SHES SO ZHES 'BYUNG BA JI LTA BU ZHE
NA, RNAM PAR SHES PA LNGA NI RNAM PAR RTOG PA GNYIS MED PAS MI
GSAL BA'I PHYIR DE SKAD CES BYA'O,,

RNAM PA GSUM STE, CHUNG NGU NI RDUL PHRA RAB LA SOGS PA LA DMIGS
PA'O, ,CHEN POR GYUR PA NI RI RAB LA SOGS PA LA DMIGS PA'O, ,SOGS
PA SMOS PAS NI RGYA MTSO LA SOGS PA BSTAN TO, ,TSAD MED PA NI NAM
MKHA' MTHA' YAS SKYE MCHED LA SOGS PA LA'O, ,SOGS PA SMOS

PAS NI RNAM SHES MTHA' YAS SKYE MCHED LA SOGS PA BSTAN TO, ,'DU
SHES BSHAD ZIN TO, ,DE LA GNAS DANG, DMIGS PA DANG RNAM PA DANG,
DUS DANG, RDZAS MTSUNGS PA NYID DE, MTSUNGS PA LNGA DAG GIS SEMS
MTSUNGS PAR LDAN PAS ZHES BYA BA LA SOGS PA DE LA MTSUNGS PA ZHES
BYA BA'I SGRA NI

SO SOR SBYAR TE GNAS MTSUNGS PA NAS RDZAS MTSUNGS PA'I BAR DU'O,
,DE LA GNAS MTSUNGS PA NI 'DI LTA STE, MIG GI RNAM PAR SHES PA
DANG, TSOR BA LA SOGS PA'I GNAS NI MIG GO, ,GZUGS NI DMIGS PA
STE, 'DI NI GNAS DANG DMIGS PA MTSUNGS PA'O, ,YUL GYI RNAM PA
GANG YIN PA DE'I

@251A *, ,RNAM PAR RNAM PAR SHES PA 'BYUNG NGO, ,'DAS PA LA SOGS
PA DUS THAMS CAD DU SEMS DANG LHAN CIG STE, DE DANG 'GROGS PA'I
PHYIR RO, ,RDZAS MTSUNGS PA NI SEMS GCIG LA TSOR BA LA SOGS PA
RDZAS GNYIS LHAN CIG MI 'BYUNG BA'I PHYIR RO, ,RNAM PA LNGA PO DE
DAG GIS MNYAM

DU MTSUNGS PAR LDAN PA STE, ZHUGS ZHES BYA BA'I THA TSIG GO,
,SEMS SMOS PA NI GNAS MTSUNGS PAR BSTAN PA'I PHYIR RO, ,DE BAS NA
ZHES BYA BA NI GANG GI PHYIR MTSUNGS PAR LDAN PA DANG MI LDAN PA
MANG PO BSDUS TE, 'DU BYED KYI PHUNG PO ZHES BSTAN PA'O, ,'DU
BYED SMOS PA NI 'DUS MA BYAS BSAL

BA'I PHYIR RO, ,DE BAS NA MANG ZHING SNYING PO MED PAR BSTAN PA'I
PHYIR, CHU SHING GI PHUNG PO'I DPES CHOS MANG PO DU MAR STON TO,
,JI SKAD SMOS PA'I GO RIMS BZHIN DU SEMS PA BSNYAD DO, ,SEMS PA
ZHES BYA BA NI RANG BZHIN BSTAN PA'O, ,SEMS MNGON PAR 'DU BYED PA
ZHES BYA BA NI BYED PAR BSTAN

PA STE, MNGON DU 'DU BYED PAS MNGON PAR 'DU BYED PA'O, ,SEMS BYED
PA MED PA LAS SEMS PA'I DBANG GIS BYED PA DANG BCAS PAR 'GYUR TE,
DE'I PHYIR SEMS KUN DU G-YO'O ZHES BYA BA'I DON GANG YIN PA'O
ZHES BYA BA SMOS SO, ,DE NI 'DI SKAD DU GANG SEMS MNGON PAR 'DU
BYED CING

LAS SU RUNG BAR BYED PA DE SEMS PA STE, SEMS PA'I DBANG GIS DMIGS
PA LA SEMS G-YO BAR 'GYUR BAS KHAB LONG GI DBANG GIS LCAGS G-YO
BA BZHIN NO ZHES BSTAN PAR 'GYUR RO, ,YID KYI LAS ZHES BYA BA NI
SEMS KYI 'JUG PA ZHES BYA BA'I THA TSIG STE, DPER NA LUS KYI 'JUG
PA

LA LUS KYI LAS ZHES BYA BA DE BZHIN DU YID DANG LDAN PA'I LAS LA
YID KYI LAS ZHES BYA'O, ,DE YANG DGE BZHES BYA BA NI MA CHAGS PA
LA SOGS PA DANG LDAN PA STE, DE LA RNAM PAR SHES PA LNGA DANG
LHAN CIG SKYES PA'I MA CHAGS PA DANG, ZHE SDANG MED PA DANG
MTSUNGS PAR LDAN PA DANG, YID KYI RNAM

PAR SHES PA DANG LHAN CIG SKYES PA'I MA CHAGS PA DANG ZHE SDANG
MED PA DANG MTSUNGS PAR LDAN PA DANG, YID KYI RNAM PAR SHES PA
DANG LHAN CIG SKYES PA ZAG PA DANG BCAS PA DANG, ZAG PA MED PA'I
MA CHAGS PA DANG, ZHE SDANG MED PA DANG, GTI MUG MED PA DANG LDAN
PA'O, ,'JIG RTEN GSUM LA DBANG

@251B BYED PA YIN MED KYI 'DI DBANG PO ZHES NI MI BYA STE, 'BRAS
BU MNGON SUM MA YIN PA DANG, RTZOD PA'I GNAS SU GYUR PA'I PHYIR
RO, ,GNYIS YOD NA LDAN PA ZHES BYA NA, CI'I PHYIR MA CHAGS PA LA
SOGS PA'I CHOS CAN NI SEMS YIN LA, SEMS NI MA CHAGS PA LA SOGS
PA'I CHOS MA YIN ZHE

NA; DPER NA NYE BAR GNAS PA'I DBANG GIS SHEL GZHAN DU 'GYUR GYI,
SHEL GYI NYE BAR GNAS PA BSGYUR BA NI MA YIN PAR MTHONG BA LTA
BU'O, ,DE GNYIS NI RIGS TE, NYE BAR GNAS PA LOGS SHIG TU DMIGS
PA'I PHYIR RO, ,SEMS PA LA SOGS PA'I CHOS BSAL NA MA CHAGS PA LA
SOGS

PA LOGS SHIG NA MED DO, ,DE BAS NA GRUB PA'I MTHA' LAS, TSOGS
GZHAN DAG 'BYUNG NGO ZHE'O, ,GAL TE DE LTA NA DON DAM PA DANG,
RANG BZHIN DANG LDAN PA DANG, KUN NAS BSLANG PA'I DGE BA STE, DGE
BA RNAM PA BZHI LA SOGS PA NYAMS PAR 'GYUR RO, ,DE LA DON DAM

PAR DGE BA NI MYA NGAN LAS 'DAS PA'O, ,DE BZHIN DU DON DAM PAR MI
DGE BA NI 'KHOR BA'O, ,MIG LA SOGS PA LUNG DU MA BSTAN PA GANG
YIN PA DE NI RNAM PAR SMIN PA MNGON PAR MI 'GRUB PA'I PHYIR RO,
,RANG BZHIN GYIS DGE BA NI MA CHAGS PA LA SOGS PA'O, ,DE DANG

MI MTHUN PA NI MI DGE BA'O, ,LDAN PA NI TSOR BA LA SOGS PA'O,
,KUN NAS BSLANG BA NI LUS DANG NGAG GI LAS SO, ,'DIS NI MI DGE BA
YANG BSHAD DO, ,DON DAM PAR LUNG DU MA BSTAN PA GNYIS STE, NAM
MKHA' DANG SO SOR BRTAGS PA MA YIN PAS 'GOG PA'O, ,DE LTAR NA

TSOR BA LA SOGS PA NI GSUM DU DMIGS KYI, MA CHAGS PA LA SOGS PA
NI DE LTA MA YIN TE, DES NA LDAN PA ZHES BSTAN TO, ,SPYOD LAM
DANG, BZO'I GNAS DANG, SPRUL PA BYED PA'I RNAM PAR SMIN PA'I SEMS
DANG MTSUNGS PAR LDAN PA NI LUNG DU MA BSTAN PA RNAMS SO, ,REG PA

NI YUL DANG DBANG PO DANG RNAM PAR SHES PA LAS BYUNG BA ZHES BYA
BA NI YUL DANG DBANG PO DANG RNAM PAR SHES PA DE LAS BYUNG BA
STE, YUL DANG DBANG PO DANG RNAM PAR SHES PA LAS BYUNG BA'I REG
PA'O, ,GANG GIS SEMS DE YUL LA REG PA DANG 'DRA BA SEMS LAS
'BYUNG BA'I CHOS TE, SEMS LAS DON

@252A *, ,GZHAN DU GYUR PA'O, ,TSOR BA'I MTSAN NYID CES BYA BA NI
'DIS TSOR BA LA SOGS PA'I RGYU'I DNGOS POR STON TO, ,'DI LA 'DUS
PA'I DON GANG YIN ZHE NA, 'BRAS BU GCIG PA'I DON NI 'DUS PA'I DON
TO, ,GSUM PO DE DAG NI REG PA LAS BYUNG BA DANG MTHUN PAR GNAS
PA'I PHYIR RO,,

JI LTA ZHE NA, 'DI LTAR REG PA NI SEMS LAS BYUNG BA'I TSOR BA
ZHES BSHAD PAS REG PA'I RGYU LAS BYUNG BAR SHES SO, ,DE SKAD DU
BCOM LDAN 'DAS KYIS, REG PA'I RKYEN GYIS TSOR BA'O, ,SEMS PA'O,
,'DU SHES SO ZHES BYA BA LA SOGS PA GSUNGS SO, ,BDE BA LA SOGS PA
MYONG BAR 'GYUR BA

ZHES BYA BA NI BDE BAR TSOR BA DANG MTSUNGS PAR LDAN PA ZHES BYA
BA'I THA TSIG GO, ,SDUG BSNGAL MYONG BAR 'GYUR BA DANG, SDUG
BSNGAL YANG MA YIN BDE BA YANG MA YIN PA MYONG BAR 'GYUR BA YANG
DE BZHIN NO, ,YANG NA BDE BA TSOR BA DANG MTHUN PA NI BDE BA
MYONG BAR 'GYUR BA STE, BDE BA'I TSOR BA SKYE BA DANG

RJES SU MTHUN PA ZHES BYA BA'I THA TSIG GO, ,YID LA BYED PA NI
SEMS KYIS 'JUG PA ZHES BYA BA LA 'JUG PA ZHES BYA BA NI RNAM PAR
SHES PA YUL LA GTOD PA STE, DON DE NI GANG SEMS YUL RNAMS LA GTOD
PA ZHES BYA BAS STON STE, GANG SEMS YUL LA 'JUG CES BYA BA'I THA
TSIG GO, ,SNGON MYONG

BA LA SOGS PA ZHES BYA BA LA, SNGON MYONG BA ZHES BYA BA 'DIS NI
'DAS PA'I DUS YONGS SU 'DZIN TO, ,SOGS PA SMOS PAS NI MYONG BA
DANG MYONG BAR 'GYUR BA LA SOGS PA BSDU BA'O, ,SEMS PAR BYED PAS
SEMS PA STE, SNGON MYONG BA LA SOGS PA'I YUL LA 'JUG CES BYA BA'I
THA

TSIG GO, ,YUL GZHAN LA ZHUGS PA'I RNAM PAR SHES PA'I RGYUN YUL
GZHAN LA GTOD PA NI YID LA BYED PA'I LAS SO, ,GTAD NAS YUL 'DZIN
PAR GZHOL BA NI SEMS PA'I LAS SO, ,GZHOL NAS NYE BAR 'DRE BAR
BYED PA NI RNAM PAR RTOG PA'I LAS SO, ,NYE BAR 'DRES NAS MI

'PHYAR BAR BYED PA NI TING NGE 'DZIN GYI LAS SO, ,DBANG PO NI MA
YIN TE, SEMS GTOD PA'I PHYIR RO, ,YAN LAG TU GYUR PA ZHES BYA BA
LA, YAN LAG TU GYUR PA NI RGYUR GYUR CES BYA BA'I THA TSIG GO,
,DE'I PHYIR 'DI ZHES BYA BA'I SNYAM PA GANG LAS 'BYUNG ZHES BYA
BA'O, ,'DOD PA NI SEMS

@252B THAMS CAD DU 'JUG TU ZIN KYANG DGE BA SPYAD PA LA 'DI GTZO
BOR GYUR PAS DE'I PHYIR BRTZON 'GRUS KYI YAN LAG TU GYUR PA STE
ZHES SMOS SO, ,YUL LAM ZHUM PA ZHES BYA BA NI GANG YUL LA SEMS
RGYAS PAR BYED PA'O, ,DE NI MOS PA STE, LHAG PAR MOS SHING YUL LA
RNAM PAR SHES PA ZHUGS PA'O, ,

DON DE NI YUL LA MA ZHUM PA ZHES BYA BA'I DON GANG YIN PA'O ZHES
BYA BA BSTAN TO, ,MOS PA 'DUS BYAS KYI RNAM PAR GROL BAR STON PA
STE, RNAM PAR GROL BA NI 'DUS BYAS DANG, 'DUS MA BYAS RNAM PA
GNYIS SO, ,DE LA 'DUS MA BYAS NI 'DOD CHAGS DANG BRAL BAS MYA
NGAN LAS 'DAS PA'O, ,'DUS

BYAS KYI RNAM PAR GROL BA NI MOS PA STE, GANG DANG LDAN PAS RTA
SRAB PHUD PA BZHIN DU SEMS YUL LA MA ZHUM PAR RGYUG PA DE LTA BU
DE MOS PA'O, ,DAD PA'I SEMS DANG BA STE ZHES BYA BA DE LA DAD PA
NI YON TAN LA YID CHES PA DANG, DE SNGON DU SONG BA'I DGA' BA
STE, DE BAS NA DON GZHAN DU GYUR

PA'O; ,DAD PA NI SEMS DANG BA'O, ,DKON MCHOG GSUM NI SANGS RGYAS
DANG CHOS DANG DGE 'DUN NO, ,RGYU DANG 'BRAS BUR 'BREL PA ZHES
BYA BA NI RGYU DANG 'BRAS BU GNYIS LA 'BREL BA'O, ,SEMS KYI RNYOG
PA DE SEL BA'I NGANG TSUL CAN YIN PAS DPE DE BSTAN TO, ,SANGS
RGYAS RNAMS

KYI BYANG CHUB NI ZAD PA SHES PA DANG MI SKYE BA SHES PA DANG,
SANGS RGYAS KYI CHOS MA 'DRES PA BCO BRGYAD DANG STOBS BCU DANG,
MI 'JIGS PA BZHI DANG, DRAN PA NYE BAR GZHAG PA GSUM DANG, THUGS
RJE CHEN PO'O, ,CHOS KYI LEGS PAR SGRUB PA NYID CES BYA BA NI
NYON MONGS PA SPONG

BAR SLU BA MED PA STE, 'GRO BA'I BLA MAS JI SKAD DU, NGAS KHYED
LA GANG NYAN THOS RNAMS KYI LAM BSHAD PA DE NI NGES PAR 'BYUNG BA
MA YIN PA SNYAM ZHES BYA BA'I GNAS MED DO ZHES GSUNGS PA LTA
BU'O, ,YANG DAG PAR SGRUB PA NI 'PHAGS PA DGYES PA'I TSUL KHRIMS
YOD PA'O, ,

'DI LAS PHYI ROL DU GYUR PA THAMS CAD 'KHRUL PAR BYED PA RTEN
CING 'BREL PAR 'BYUNG BA'I CHOS NYID LA ZHES BYA BA DANG, DKON
MCHOG GSUM LA SOGS PA DE DAG YOD PA NYID LA DE YOD PA NYID DU
MNGON PAR YID CHES PAS NI NGES PA STE, MNGON PAR YID CHES PA'I
RNAM PA DE LA MNGON

@253A *, ,PAR DAD CING NGES SO ZHES BYA BA'I THA TSIG GO, ,'O NA
RGYAL PO MA SKYES DGRA RTZA BA MED PA'I DAD PA DANG LDAN ZHES
GANG YANG GSUNGS PA LA, RTZA BA MED PA'I DAD PA GANG ZHE NA,
'PHAGS PA'I BDEN PA DANG BRAL BA'O, ,'O NA SO SO'I SKYE BO THAMS
CAD KYI RGYUD KYI YANG RTZA BA MED PAR

'GYUR RO ZHE NA, DE LA NYES PA MED DE, KHYAD ZHUGS PA DANG LDAN
PA LA DE SKAD CES BRJOD PA'I PHYIR RO, ,DE BAS NA GANG BDEN PA
MTHONG BA DANG MTHUN PAR BSTEN PA NYID RTZA BA MED PA'O, ,DAD PA
BSHAD ZIN TO, ,BRTZON 'GRUS NI ZHES BYA BA LA SOGS PA LA, DGE
BA'I CHOS LA MNGON PAR SPRO BA

NI DE LA MNGON DU PHYOGS SHING MTHOR 'GRO BAR RTZOL BA NI SPRO
BA'O, ,'DIR DGE BA RNAMS BSKYED PA DANG GNAS PAR BYED PA DANG, MI
DGE BA RNAMS MI SKYED PA DANG 'GOG PAR BYED PA DANG GO RIMS BZHIN
DU LTA 'O, ,'KHOR BA'I 'DAM ZHES BYA BA NI 'KHOR BAR BYED PAS
'KHOR BA STE, NYE BAR

LEN PA'I PHUNG PO LNGA'I MTSAN NYID 'BYUNG ZHES BYA BA'I THA TSIG
GO, ,'KHOR BA NYID 'DAM YIN PAS 'KHOR BA'I 'DAM MO, ,'KHOR BA'I
'DAM NI 'KHOR BA LAS 'BYUNG PAR DKA' BA'I PHYIR 'DAM MO, ,DER
BYING BA'I SEMS MNGON PAR 'BYUNG BA'I ZHES BYA BA NI 'BYIN PA'O,
,DE NI BRTZON

'GRUS TE MNGON PAR 'BYUNG BA LA SOGS PA'I RNAM PAR RTOG PA'I
RGYUD GNAS PAR BYED PA'I PHYIR RO, ,BRTZON 'GRUS BSHAD ZIN TO,
,DRAN PA ZHES BYA BA NI DRAN PAR BYED PAS DRAN PA'O, ,DE NI SEMS
GSAL BA NYID DE GSAL BA'I DNGOS PO NI GSAL BA NYID DO, ,GZUGS LA
SOGS PA

NI SHES PAR BYA BA YIN PAS DON DE GSAL BA NYID DO, ,DE YANG BYAS
PA LA SOGS PA MA BRJED PA'O, ,CI'I PHYIR MA BRJED PA LA GSAL BA
NYID CES BYA ZHE NA, 'DI LTAR MYONG BA'I DON DRAN PAS GSAL BAR
BYED DE, SAL SAL POR BYED CES BYA BA'I THA TSIG GO, ,MYONG BA'I
YUL

DRAN PA DRAN PA GZHAN GYI DBANG GIS SEMS DANG SEMS LAS BYUNG BA
RNAMS KYIS YUL GYI DNGOS POR 'GYUR ZHES BYA BAR DGONGS PA'O,
,BYAS PA DANG BYA BA DANG BYED PA'I YUL DE DAG KYANG DRAN MOD KYI
PHAL CHER 'DAS PA'I YUL LA 'JUG PAS 'DAS PA YUL NYID DU BSTAN TO,
,TING NGE

@253B 'DZIN SEMS RTZE GCIG PA STE ZHES BYA BA NI SEMS SPRE'U DANG
'DRA BAS NA SPRE'U SMOS TE, RGOD PAR GRAGS PA'I PHYIR DPER SMOS
KYI, 'DRA BA TZAM GYI PHYIR NI MA YIN NO, ,GZHAN NAS KYANG DGE
SLONG DAG 'DI LTAR MYUR DU 'GYUR BA NI CHOS GCIG LAS NGAS MA
MTHONG STE, DE NI SEMS SO ZHES

GSUNGS SO, ,DMIGS PA GCIG CES BYA BA NI YUL GCIG LA 'DZIN PAR NUS
PA STE DE NYID YUL GCIG LA 'DZIN PA NYID DU STON TO, ,DPER NA
SPRUL RANG BZHIN GYIS GYA GYUR 'GRO BA 'OD MA'I SBUBS SU BCUG PA
DE BZHIN DU SEMS KYANG RANG BZHIN GYIS GYA GYU BA STE, TING NGE
'DZIN GYI DBANG GIS

DE DMIGS PA GCIG LA GNAS SO, ,GANG DAG GI LTA BA LAS DGE SLONG
DAG RNAM PAR SHES PA NI RANG BZHIN GYIS DANG BA YIN NA, DE GLO
BUR GYI NYON MONGS PA RNAMS KYIS NYE BAR NYON MONGS PAR GYUR TO
ZHES 'BYUNG BA DE SKAD DU BRJOD PA NI THOG MA YOD PA CAN GYI
SKYON DU 'GYUR RO, ,'DIS SEMS DANG

SEMS LAS BYUNG BA RNAMS SNYOMS PAR BYED PAS TING NGE 'DZIN TE,
DMIGS PA GCIG LA 'JOG CES BYA BA'I THA TSIG GO, ,DE BAS NA SEMS
SPRE'U LTA BU DMIGS PA GCIG LA 'JUG CES BYA BA SMRAS SO, ,'DIR NI
SEMS DANG SEMS LAS BYUNG BA MTHA' DAG LA SEMS ZHES BYA'O, ,SEMS

RTZE GCIG PA ZHES BYA BA NI SEMS KYI RTZE GCIG PA LA SEMS RTZE
GCIG PA ZHES BYA'O, ,RTZE ZHES BYA BA NI DMIGS PA LA BYA STE,
DMIGS PA GCIG LA 'JUG PA ZHES GANG SMRAS PA'O, ,SHES RAB NI CHOS
RAB TU RNAM PAR 'BYED PA STE ZHES BYA BA NI MCHOG TU SHES PAS NA
SHES RAB BO, ,

YANG NA RAB TU SHES PAS SHES RAB STE KHONG DU CHUD PA'O, ,RAB KYI
SGRA NI 'DU SHES LAS GZHAN DU BSTAN PA'I PHYIR RO, ,RAB TU RNAM
PAR 'BYED PA ZHES BYA BA LA CHUNG NGU RTOGS PA NI 'BYED PA'O,
,'BRING NI RNAM PAR 'BYED PA'O, ,CHER RTOGS PA NI RAB TU RNAM PAR
'BYED PA'O, ,DE BAS NA

THAMS CAD KHONG DU CHUD PAR BSDU BA'I PHYIR NYE BAR SGYUR BA GNYI
GA SMOS SO, ,RAB TU RNAM PAR 'BYED PA DE YANG SHIN TU RNAM PAR
'BYED PAS RAB TU RNAM PAR 'BYED PA'O, ,RAB DE JI LTA BU YIN PA
BSTAN PA'I PHYIR, CHOS RNAM PA BRGYAD PO DE DAG GI ZHES BYA BA
SMOS TE, GZUGS LA SOGS

@254A *, ,PA'I CHOS RNAMS NAS SO SOR BRTAGS PAS 'GOG PA LA THUG
PA DAG GO, ,JI LTAR MTHUN MTHUN DU ZHES BYA BA NI GANG LA GANG
'THAD PA'O, ,DE GANG ZHE NA SDUD PA LA SOGS PA'O, ,DE LA SDUD PAR
BYED PAS SDUD PA STE, RANG BZHIN ZHES BYA BA'I THA TSIG GO, ,'DI
LTA

STE SA NI SRA BAS BSDUS PA STE, SRA BA'I RANG BZHIN ZHES BYA BAR
SHES SO, ,'JIG RTEN NA DNGOS PO GZHAN GYIS SAR MTHONG BA MED DAM,
DPER NA SKUD PAS GOS KYI GZUNGS BYAS PA DANG GDUNG RTEN GYIS
GDUNG GI GZUNGS BYAS PA LTA BU'O, ,DE NI RES 'GA' TZAM DANG RGYU
LA RAG

LAS TE 'BYUNG BA'I PHYIR SDUD PA STE BRDA CAN NO, ,GANG RANG
BZHIN GYIS SDUD PA DE NA JI SRID DU RDZAS MED PAR MA GYUR GYI BAR
DU YOD PA DANG, RGYU GZHAN LA MI LTOS PA'I PHYIR DON DAM PA'I
SDUD PA STE, SLOB DPON GYI NYE GNAS BZHIN DU DNGOS POS RANG BZHIN
GYIS BZUNG NAS 'KHYUD PA BZHIN DU GNAS PA

STE; SA NI RDZAS GZHAN DU 'GRO BA BKAG PA'I NGO BOS SRA BA BZUNG
NAS GNAS PA'O, ,MTSUNGS PAR LDAN PA NI MTSUNGS PAR 'JUG PA STE,
DE NI SEMS DANG SEMS LAS BYUNG BA RNAMS KYI'O, ,LDAN PA RNAMS
THOB PA LA BYA'O, ,RGYU NI DRUG STE MTSUNGS PAR LDAN PA DANG,
LHAN CIG

'BYUNG BA DANG, SKAL PA MNYAM PA DANG, KUN DU 'GRO BA DANG, RNAM
PAR SMIN PA DANG, BYED RGYU ZHES BYA'O, ,RKYEN NI RGYU DANG, DE
MA THAG PA DANG, DMIGS PA DANG, BDAG PO'I RKYEN GYI BYE BRAG GIS
GZHI'O, ,'BRAS BU NI LNGA STE, SKYES BU'I BYED PA DANG, RGYU
MTHUN PA DANG, RNAM

PAR SMIN PA DANG, BDAG PO DANG, BRAL BA ZHES BYA BA'O, ,MTSUNGS
PAR LDAN PA LA SOGS PA DE DAG NI 'OG TU RGYAS PAR BSHAD PAR
BYA'O, ,RANG DANG SPYI NI RANG DANG SPYI STE, DE GNYIS KYI MTSAN
NYID NI RANG DANG SPYI'I MTSAN NYID DO, ,DE LA CHOS RNAMS KYI
RANG GI MTSAN NYID NI CHOS GZHAN

THAMS CAD LAS BZLOG PA'I NGO BO STE, DPER NA ME'I TSA BA LTA
BU'O, ,SPYI'I MTSAN NYID NI CHOS THAMS CAD KYI THUN MONG GI NGO
BO STE, 'DI LTA STE, STONG PA NYID LA SOGS PA'O, ,'DIS RTOG PAR
BYED PAS RTOG PA STE SHES RAB BO, ,RTOG PA ZHES BYA BA'I SGRA NI
SO SOR SBYAR TE, SDUD PA LA RTOG PA DANG,

@254B MTSUNGS PAR LDAN PA LA RTOG PA LA SOGS PA ZHES BYA BAR
SBYAR RO, ,DE DAG RANG GI NGO BO JI LTA BA BZHIN DPYOD DE RTOG PA
ZHES BYA BA'I THA TSIG GO, ,RTOG PA NI SEMS RTZING BA'I MTSAN
NYID DO ZHES BYA BA LA SEMS KYI RTZING BA NI SEMS RTZING BA'O,
,DE NYID MTSAN NYID DE, SEMS RTZING BA'I

MTSAN NYID DE GANG YIN PA'O, ,GANG GI DBANG GIS SEMS RTZING BAR
GYUR PA YIN GYI, SEMS SAM SEMS LAS BYUNG BA GZHAN DAG GIS RTZING
BA MA YIN TE, RANG BZHIN GZHAN PA'I PHYIR RO, ,DE LA RTZING BA NI
GSAL BAR RGYU BA NYID DE LUS KYI TSAD TZAM NI MA YIN NO, ,'DI
LTAR YANG

'JIG RTEN NA YANG GZUGS MED PA LA BLO RTZING NGO, ,BLO ZHIB PO
ZHES THA SNYAD 'DOGS PA SNANG NGO, ,BSTAN BCOS LAS KYANG RNAM PAR
SHES PA RTZING NGO, ,ZHIB PO ZHES 'BYUNG NGO, ,GNYIS SU NA KUN DU
RTOG PA ZHES KYANG BYA STE ZHES BYA BA NI GNYIS SU NA KUN DU RTOG
PA GANG YIN PA DE'O, ,'DU SHES NYID RLUNG YIN PAS 'DU SHES KYI

RLUNG STE; 'DU SHES KYI RLUNG GIS BSKYOD NAS 'JUG PA GANG YIN PA
DE 'DU SHES KYI RLUNG GIS BSKYOD NAS 'JUG PA STE, 'DU SHES KYIS
BTANG ZHES BYA BA'I THA TSIG GO, ,'DU SHES KYI YUL GYI MTSAN MA
YONGS SU BCAD NAS RNAM PAR RTOG PA SEMS YUL LA GTONG BAR NUS SO,
,TSOGS

NI 'DUS PA STE, RNAM PAR SHES PA LNGA PO DAG GI TSOGS NI RNAM PAR
SHES PA'I TSOGS LNGA STE, DE DAG NI RTZING BA YANG YIN LA RNAM
PAR SHES PA'I TSOGS LNGA YANG YIN PAS RNAM PAR SHES PA RTZING
BA'I TSOGS LNGA STE, DE DAG GI RGYU'O, ,DE DANG LDAN NA DE DAG
RTZING NGO ZHES BYA BAR BRJOD DO,,

SEMS ZHIB PA NYID KYI MTSAN NYID DE ZHES BYA BA LA, ZHIB PA'I
DNGOS PO NI ZHIB PA NYID DE, SEMS KYI ZHIB PA NYID NI SEMS ZHIB
PA NYID DO, ,DE'I MTSAN NYID NI SEMS ZHIB PA NYID KYI MTSAN NYID
GANG YIN PA DE'O, ,DE LA ZHIB PA NYID NI MI GSAL BA MI RNO BA'O,
,YID KYI RNAM PAR SHES PA'I

'JUG PA DANG MTHUN PA NI YID KYI RNAM PAR SHES PA'I 'JUG PA MTHUN
PA'O, ,MTHUN PA NI MI 'GAL BA STE, GAGS BYED PA MA YIN ZHES BYA
BA'I THA TSIG GO, ,'DIS RNAM PAR DPYOD PA'I YUL LA YANG DPYOD DO,
,BAG MED PA NI DGE BA'I CHOS RNAMS MI BSGOM PA STE ZHES BYA BA NI
BAG YOD

@255A *, ,PA MA YIN PAS BAG MED PA STE, GANG DANG LDAN PAS DGE
BA'I CHOS LA KUN DU BSTEN PA ZAD PAR BYED PA'O, ,DON DE NYID MI
'JUG PA ZHES BYA BA'I DON GANG YIN PA'O ZHES BYA BAS STON TO, ,DE
LA BDAG LA PHAN PA LA MNGON PAR MI BRTZON ZHING YAL BAR 'DOR BA
NI BAG MED PA STE, RANG LA

PHAN PA NI DGE BA'I CHOS GOMS PAR BYED PA'O, ,DE LA MNGON PAR MI
BRTZON PA NI DE LA MI GZHOL BA STE YAL BAR 'DOR BA'O, ,GANG YOD
NA DE 'BYUNG BA DE NI BAG MED PA'O, ,BAG YOD PA NI DGE BA'I CHOS
RNAMS BSGOM PA STE ZHES BYA BA DE LA, 'DI YOD NA BAG MED PAR MI
BYED PAS BAG YOD PA

STE; DGE BA'I NOR BSRUNG BA'I PHYIR GANG GIS 'JUG PAR 'GYUR BA DE
BAG YOD PA'O, ,BAG MED PA'I PHYIR 'JIL BA ZHES BYA BA NI GNYEN
PO'O ZHES BYA BA'I THA TSIG GO, ,SKYO BA NI 'KHOR BA'I NYES PA LA
RTOGS PAS ZHES BYA BA LA SOGS PA LA, 'KHOR BA'I NYES PA NI 'DOD
CHAGS LA SOGS

PA DANG, RGA SHI DANG MYA NGAN LA SOGS PA STE, DE DAG LA RTOG PA
NI 'BYED PA'O, ,DE BAS NA GANG SKYO BA DE 'DOD CHAGS DANG BRAL BA
DANG MTHUN TE, 'DOD CHAGS DANG BRAL BA'I RGYUR GYUR CES BYA BA'I
THA TSIG GO, ,YID BYUNG NA MI CHAGS SO ZHES GSUNGS PA'I PHYIR RO,
,DE NYID RNAM PAR GROL BA'I

PHYIR SEMS LAS BYUNG BA'I CHOS GANG BYUNG NA ZHES BYA BA LA SOGS
PA SMRAS SO, ,GANG DANG LDAN PAS ZHES BYA BA NI GANG DANG 'BREL
PAS SO, ,YID 'BYUNG BA YID LA BYED PA ZHES BYA'O ZHES BYA BA NI
YID 'BYUNG BA DANG LDAN PA'I YID LA BYED PA'O, ,RAB TU DGA' BA NI
MGU BA DANG MCHOG TU DGA' BA STE, DGE BA'I

SEMS LA GNOD PA LAS BYUNG BAR GNYEN PO TSOL BA CAN NO, ,DE RNYED
NAS DE LA YID TSIM PA GANG YIN PA DE NI MCHOG TU DGA' BA'O ZHES
BYA BA DE LA, 'DOD PA'I KHAMS NI SDUG BSNGAL THAMS CAD KYI GNAS
SU GYUR PA'I PHYIR GNOD PA STE, DE LAS BYUNG BA NI 'DOR BA'O,
,'BYUNG BA'I GNYEN PO NI

GNOD PAR BYED PA'I PHYOGS TE, 'DOR BA'I RGYU ZHES BYA BA'I THA
TSIG GO, ,DE NI LAM MO, ,GNYEN PO TSOL BA CAN GYI NGANG TSUL CAN
GANG YIN PA DE NI GNYEN PO TSOL BA CAN NO, ,GNYEN PO TSOL BA CAN
DES DE RNYED NAS ZHES BYA BA'I RNYED PA NI THOB PA STE, LAM DE
RNYED CES BYA BA'I THA TSIG GO, ,DE LA LAM DE

@255B RNYED NAS YID YONGS SU TSIM PA SKYE BA GANG YIN PA DE MCHOG
TU DGA' BA STE DE DANG LDAN PAS YID BDE BA DANG BRAL BA MI LCOGS
PA MED PA LA SOGS PA LA MCHOG TU DGA' BA YID LA BYED PA ZHES
BYA'O, ,DE LA RAB TU DGA' BA NI MGU BA ZHES BYA BA LA RAB TU DGA'
BA NI YID BDE BA STE, DE DANG LHAN CIG

SKYES PA NI MGU BA DANG RANGS PA'O, ,YANG DE NI RNAM GRANGS SU
BRJOD PA'O, ,SHIN TU SBYANGS PA NI SEMS LAS SU RUNG BA NYID DO
ZHES BYA BA LA LAS DANG MTHUN PA NI LAS SU RUNG BA'O, ,LAS SU
RUNG BA'I DNGOS PO NI LAS SU RUNG BA NYID DO, ,SEMS KYI LAS SU
RUNG BA NYID NI SEMS LAS SU RUNG BA

NYID DE, SEMS 'OS SU GYUR CES BYA BA'I THA TSIG STE, GSER DUL MA
BZHIN NO, ,DPER NA GSER DUL MA NI CI DANG CIR BRDUNG BA DE DANG
DER LAS SU RUNG BA YIN NO, ,DE BZHIN DU SHIN TU SBYANGS PA'I
DBANG GIS MA THO RIS DANG THAR PA LA SOGS PA GANG DANG GANG DU
SEMS SBYOR BA DE DANG DER

DGOS PA SGRUB PAR NUS PA'I PHYIR LAS SU RUNG BA ZHES BYA'O, ,RNAM
PAR MI 'TSE BA NI GZHAN LA GNOD PAR BYED PA LA MNGON PAR DGA' BA
DANG MI MTHUN PA SEMS BZANG PO NYID DE ZHES BYA BA LA, GZHAN DAG
LA GNOD PAR BYED PA NI GZHAN LA GNOD PAR BYED PA'O, ,GZHAN LA
GNOD PAR

BYED PA DAG LA MNGON PAR DGA' BA NI GZHAN LA GNOD PAR BYED PA LA
MNGON PAR DGA' BA STE, DE DANG MI MTHUN PA'O, ,GANG GI DBANG GIS
GZHAN LA RNAM PAR THO MI 'TSAMS PA'O ZHES BYA BA NI GNOD PAR MI
BYED MI MTHUN PAR MI BYED CES BYA BA'I THA TSIG GO, ,DE LAS
'BYUNG BAR GNYEN PO TSOL

BA CAN NI DE DANG MI MTHUN PA'I SEMS BZANG PO NYID CES BYA'O,
,RIGS PA LA GZHOL BA NI RIGS PA DANG MTHUN PA'O, ,RIGS PA NI
'PHAGS PA'I LAM MO, ,DE LA GZHOL BA NI DER GZHOL BA STE, DER
PHYOGS ZHES BYA BA'I THA TSIG GO, ,DE NI BDAG GI DBANG DU BYAS PA
DANG, CHOS KYI DBANG DU

BYAS PA LAS BYUNG BAS BDAG DANG CHOS KYI DBANG DU BYAS PA LAS
BYUNG BA'O, ,DE LA BDAG CES BYA BA NI RANG GI RGYUD YONGS SU
BZUNG BA'O, ,BDAG GI CHOS RNAMS NI BDAG GI YON TAN RNAMS TE TSUL
KHRIMS LA SOGS PA'O, ,DE DAG GI DBANG DU BYAS PA NI BDAG GI CHOS
KYI DBANG DU BYAS PA STE

@256A *, ,DBANG DU BYAS PA NI NUS ZHES BYA BA'I THA TSIG GO, ,DE
LAS BYUNG BA NI BDAG DANG CHOS KYI DBANG DU BYAS PA LAS BYUNG BA
STE, MDO SDE LAS JI SKAD DU BSTAN PA LTA BU STE, BDAG NYID KYI
DBANG DU BYAS NAS MI DGE BA SPONG ZHING DGE BA SGOM PA'O ZHES
'BYUNG BA'I PHYIR RO, ,YANG NA BDAG

GI CHOS NI RIGS KYI BU LA SOGS PA'O, ,JI LTAR BDAG GI CHOS LAS
BYUNG BA SMRAS PA, GANG GI PHYIR BDAG NI RIGS KYI BUR 'GYUR TE,
'PHAGS PA'I CHOS KYIS DE SGRUB PA LA MI PHYOGS PA NI BDAG GI CHA
MA YIN NO SNYAM MO, ,SRED PA NI MNGON PAR CHAGS PA'O, ,SRED PA'I
RGYU LAS BYUNG BA NI

RGYU MTHUN PA STE, SRED PA'I RGYU MTHUN PA'O, ,SRED PA'I RGYU
MTHUN PA DE NI NGO TSA MI SHES PA ZHES BYA, DE DANG MI MTHUN PA
NI DE KUN DU 'BYUNG BA DANG 'GAL BA'I PHYIR RO, ,SEMS KYI DBANG
STE ZHES BYA BA NI SEMS LA DBANG BYED PA'O, ,DE'I BYED PA'I RANG
GI NGO BO BSTAN PA'I PHYIR, GANG GI

DBANG GIS YON TAN RNAMS DANG YON TAN CAN RNAMS LA GUS PA DANG
BCAS PAR GNAS PA'O ZHES BYA BA SMRAS TE, YON TAN CAN RNAMS NI
RANG GI RGYU DANG 'BREL PA TSUL KHRIMS LA SOGS PA LA'O, ,YON TAN
CAN RNAMS NI SLOB DPON DANG MKHAN PO LA SOGS PA LA'O, ,KHREL YOD

PA NI YON TAN LA GOMS PAR BYED PA SNGON DU GTONG BA ZHES BYA BA
LA SOGS PA LA GOMS PAR BYED PAS GOMS PAR BYED PA'O, ,YON TAN CAN
RNAMS GOMS PAR GANG BYED PA NI, YON TAN GOMS PAR BYED PA SNGON DU
GTONG BA'O, ,GTI MUG NI MI SHES PA'O, ,DE'I RGYU MTHUN PA NI
KHREL MED PA STE,

RMONGS PAR GYUR NA SROG GCOD PA LA SOGS PA'I BYA BA DAG LA 'JUG
PAS KHREL MED PAR 'GYUR RO, ,DE'I DGRAR GYUR PAS CHOS NGAN PA LA
SMOD DE, CHOS NGAN PA DAG NI SROG GCOD PA LA SOGS PA'O, ,DE DAG
LA SPYOD PA NI BSHUNG BA'O, ,GANG YOD NA ZHES BYA BA NI CHOS GANG
SKYES NA KHA NA MA THO BA STE

SDIG PA LA 'JIGS PAR LTA BA YIN NO, ,BTANG SNYOMS NI MI RIGS PA
YANG MI SEL BAS ZHES BYA BA LA SOGS PA LA MI RIGS PA SEL BA DANG
RIGS PA LA 'JUG PA'I PHYIR DE MI RIGS PA SEL BA NI BRTZON 'GRUS
KYI BYED PA'O, ,RIGS PA LA 'JUG PA YANG BRTZON 'GRUS KYI BYED PA
NYID DO, ,DE LA

@256B BTANG SNYOMS SU BYED PA NI BTANG SNYOMS SO, ,BTANG SNYOMS
ZHES BYA BA'I CHOS DE YOD PAS SEMS DE BTANG SNYOMS DANG LDAN PA
ZHES BYA'O, ,BTANG SNYOMS NI RNAM PA GSUM STE, TSAD MED PA'I
BTANG SNYOMS NI 'DI LTA STE, BYAMS PA DANG, SNYING RJE DANG, DGA'
BA DANG, BTANG SNYOMS SO, ,DE

LA BYAMS PA NI BDE BA NYE BAR SGRUB PA'I MTSAN NYID DO, ,SNYING
RJE NI SDUG BSNGAL BA'I RNAM PA'O, ,DGA' BA NI DGA' BAR GYUR CIG
PA'O, ,BTANG SNYOMS NI SEMS CAN GYI RNAM PA'O, ,TSOR BA'I BTANG
SNYOMS NI SDUG BSNGAL YANG MA YIN BDE BA YANG MA YIN PA'I TSOR
BA'O, ,'DI NI

'DU BYED KYI BTANG SNYOMS TE, DE NYID 'DU BYED KYI BTANG SNYOMS
NYID DU STON TO, ,DE YOD PAS MI RIGS PA YANG MI SEL RIGS PA LA
YANG MI 'JUG CES BYA BA 'DIS NI BTANG SNYOMS KYI LAS STON TO,
,SRANG 'DZIN PA'I RIGS PAS MNYAM PA NYID DU GNAS PA'O ZHES BYA
BAS SRANG 'DZIN

PAS SRANG 'DZIN PA'I SKYES BU STE, SRANG DRANG POR GYUR PA NI
RDZAS SNON PA DANG 'BRI BA MI BYED KYI, BTANG SNYOMS 'BA' ZHIG TU
BYED PA DE BZHIN DU BTANG SNYOMS SU BYED CES BYA BA'I THA TSIG
GO, ,DPER NA BA LANG RDZIS BA LANGS NAR MI BDE BA LAS BLAN TE SA
NAR BDE BAR RGYU ZHING DONG BA LA YAL BAR

'JOG PA LTAR BTANG SNYOMS KYANG DE BZHIN TE, BRTZON 'GRUS KYIS
SDIG PA LAS SEMS BLAN NAS RIGS PA LA RGYU BA NA BTANG SNYOMS SU
'JOG STE, MTHUN PA LA GNAS SO ZHES BYA BA'I THA TSIG GO, ,DGE
BA'I RTZA BA GSUM STE ZHES BYA BA LA KU SHA ZHES BYA BA NI SHES
RAB BO, ,LA NI DE

'DZIN PA STE SHES RAB 'DZIN PA NI DGE BA'O, ,DE LA MA CHAGS PA NI
YO BYAD DANG LUS DANG SKYE BA LA MNGON PAR MA CHAGS PA'O, ,MA RIG
PA DANG MI MDZA' BA LA SOGS PA LTA BU'I DNGOS PO YIN GYI CHAGS PA
MED PA TZAM NI MA CHAGS PA MA YIN NO, ,DGE BA GZHAN RNAMS TE DAD
PA LA SOGS

PA 'BYUNG BA'I RGYU'I DNGOS PO YIN PAS RTZA BAR GYUR CES BYA
BA'O, ,BDE BA'I DON NI DGE BA'I DON TE, DPER NA DGE BAR 'ONGS PA
LA BDE BAR 'ONGS PAR SHES PA LTA BU'O, ,BDE BA DE YANG SRID PA'I
YID DU 'ONG BA DANG, THAR PA'I MYU GU MNGON PAR 'GRUB PAR BYED
PAS ZHES BYA BAR STON TO,,

@257A *, ,SRID PA YID DU 'ONG BA NI LHA DANG MIR SKYE BA'O, ,THAR
PA'I MYU GU ZHES BYA BA NI THAR PA'I CHA DANG MTHUN PA 'PHANGS PA
GANG YIN PA'O, ,'PHANGS PA DE'I RTAGS BRJOD PAR BYA STE, GANG DAM
PA'I CHOS THOS NAS MCHI MA 'BYUNG BA DANG SPU ZING ZHES BYED
PA'O, ,YANG NA

BYANG BA LA DGE BA ZHES BYA'O, ,'GRUB PAS ZHES BYA BA LA, GZUGS
BZANG PO NI MDZES PA STE, JI SKAD DU BZOD PAS MDZES PAR 'GYUR
ZHES BYA BA LTA BU'O, ,DE LA 'DOD PAR GTOGS PA'I SRID PA RNAM PA
LNGA NI, SDUG BSNGAL BA DANG, KUN 'BYUNG BA DANG, 'GOG PA DANG,
LAM

MTHONG BA DANG, BSGOM PAS SPANG BAR BYA BA RNAMS SO, ,'DOD PAR
GTOGS PA NI 'DOD PA'I KHAMS DANG LDAN PA'O, ,KHONG KHRO BA LNGA
NI SDUG BSNGAL LA SOGS PA MTHONG BA DANG BSGOM PAS SPONG BAR BYA
BA'I ZHE SDANG NGO, ,'DOD PA NA SPYOD PA'I NYON MONGS PA SUM CU
RTZA DRUG 'OG NAS

'BYUNG BA DE DAG DANG LDAN PA'I MA RIG PA LAS 'JIG TSOGS DANG
MTHAR 'DZIN PAR LTA BA'I GTI MUG MA GTOGS PA GZHAN MA RIG PA SUM
CU RTZA BZHI PO GANG YIN PA DE NI GTI MUG GO, ,GZUGS DANG GZUGS
MED PAR GTOGS PA'I SRED PA RNAM PA BCU NI SDUG BSNGAL LA SOGS PA

MTHONG BA'I BYE BRAG GIS SO, ,DE NA 'BYUNG BA NI DE NA YOD PA
STE, GZUGS DANG GZUGS MED PAR GTOGS ZHES BYA BA'I THA TSIG GO,
,DE DAG NI 'OG NAS 'CHAD PA'O, ,DER GTOGS PA ZHES BYA BA NI GZUGS
DANG GZUGS MED PAR GTOGS PA NYID DE, SDUG BSNGAL LA SOGS PA

MTHONG BA'I BYE BRAG GIS NGA RGYAL RNAM PA BCU'O, ,'DIR 'BYUNG BA
NI 'DI NA YOD PA STE, 'DOD PAR GTOGS ZHES BYA BA'I THA TSIG GO,
,DE LA KHA CIG NA RE KHENGS PA'I MTSAN NYID KYI PHYIR MTHO BAR
'GRO BA NI NGA RGYAL YIN LA, RTZA BA NI BRTAN PA DANG THUR DU ZUG
PA YIN NA RTZA BA DANG MI MTHUN PA'I CHOS

KYI PHYIR NGA RGYAL NI LUNG DU MA BSTAN PA'I RTZA BA YIN NO ZHES
ZER BA DE'I PHYIR NGA RGYAL YANG LUNG DU MA BSTAN PA'I RTZA BA
NYID DU BSGRUB PAR 'DOD NAS, BSAM GTAN PA GSUM GYI PHYIR TE, 'DI
LTAR BSAM GTAN PA GSUM NI, SRED PA DANG, LTA BA DANG, NGA RGYAL
GYI SHAS CHE BA'I BSAM GTAN PA

@257B STE ZHES BYA BA SMOS SO, ,SRED PA'I SHAS CHE BA'I BSAM GTAN
LA BSAM GTAN DU BYED PA'I NGANG TSUL CAN DE DAG NI SRED PA SHAS
CHE BA'I BSAM GTAN PA STE, SRED PA LA GNAS ZHES BYA BA'I THA TSIG
GO, ,LTA BA DANG NGA RGYAL GYI SHAS CHE BA'I BSAM GTAN PA YANG DE
BZHIN DU BRJOD PAR

BYA'O, ,KUN DU SBYOR BA NI RNAM PA DGU STE ZHES BYA BA NI DE DAG
GIS SEMS CAN RNAMS KHAMS DANG 'GRO BA DANG SKYE GNAS RNAMS SU KUN
DU SBYOR BAS KUN DU SBYOR BA RNAMS SO, ,YANG NA DE DAG YOD NA
SDUG BSNGAL GYI BYE BRAG DE DANG DE DAG DANG KUN DU SBYOR BAS KUN
DU SBYOR BA RNAMS TE, DE DAG

SDUG BSNGAL THAMS CAD KYI GNAS SU GYUR PA'I PHYIR RO, ,RJES SU
CHAGS PA'I KUN DU SBYOR BA ZHES BYA BA NI 'DIS YUL DE LA RJES SU
CHAGS PAR BYED PAS RJES SU CHAGS PA STE, KUN DU 'BYAR KUN DU
CHAGS ZHES BYA BA'I THA TSIG GO, ,KHAMS GSUM PA'I 'DOD CHAGS TE,
GNAS DANG

DMIGS PAS SO, ,RGYA SKYEGS ZHU BA 'BYAR BA LTA BU ZHES BYA BA NI
RGYA SKYEGS ZHUB LTAR 'BYAR ZHING KUN DU SBYOR ZHES BYA BA'I THA
TSIG GO, ,SEMS CAN RNAMS LA KUN NAS MNAR SEMS PA, ,ZHES BYA BA NI
SEMS CAN RNAMS DANG MI MTHUN PA'I 'DU SHES CAN TE, DE DAG DANG
BRAL BAR 'DOD

PA DANG LDAN PA SEMS MI CHOG PA NI KHONG KHRO BA'O, ,DE NI 'DOD
PA NA SPYOD PA NYID DE RNAM PA LNGA'O, ,'DIS GNOD PAR BYED PA
'AM, ,'DI YOD PAS NA KUN NAS MNAR SEMS PA'O, ,TSA BA'I SA BON LTA
BU ZHES BYA BA NI, DE TSA BA YANG YIN LA SA BON YANG YIN

PAS TSA BA'I SA BON TE, GNOD PA'I BDAG NYID YIN PAS DE DANG
'DRA'O, ,BDAG DANG GZHAN LA DMIGS NAS ZHES BYA BA NI KUN DU GTI
MUG PAS YOD PA DANG MED PA LA GNAS PA SNGON LA BTANG TE, BDAG
DANG GZHAN GYI KHYAD PAR LA LTOS NAS SEMS KHENGS PA NI NGA RGYAL
LO, ,SKYES BU RENGS

PA LTA BU ZHES BYA BA NI DPER NA RLUNG LA SOGS PAS RENGS PAR
'GYUR BA'I SKYES BUS SGU MI NUS PA DE BZHIN DU NGA RGYAL GYI
DBANG GIS BLA MA RNAMS LA MI 'DUD PA'O, ,DE YANG PHYE NA RNAM PA
DU YOD CE NA, DE'I GRANGS BSTAN PA'I PHYIR, RNAM PA BDUN TE ZHES
BYA BA SMOS SO, ,BDAG TU LTA BA'I RJES LAS

@258A *, ,'BYUNG BA ZHES BYA BA NI 'JIG TSOGS LA LTA BA SNGON DU
BTANG BA STE, BDAG YOD PA NYID DU SDUG PA LA SOGS PA'I RNAM PAR
SEMS KHENGS PA'O, ,NGA'O SNYAM PA'I NGA RGYAL DE YANG 'JIG TSOGS
LA LTA BA DANG YUL GCIG STE, GNYI GA'I YUL YANG BDAG YIN NO ZHES
BYA BA'I THA

TSIG GO, ,RGYUN DU ZHUGS PA'I 'BRAS BU LA SOGS PA ZHES BYA BA LA
SOGS PA SMOS PA NI LAN CIG PHYIR 'ONG BA DANG, PHYIR MI 'ONG BA
DANG, DGRA BCOM PA NYID DANG, BSAM GTAN DANG, TSAD MED PA DANG,
GZUGS MED PA DANG, 'PHAGS PA'I LAM DANG, MYA NGAN LAS 'DAS

PA BSDU BA'O, ,RGYUN DU ZHUGS PA'I 'BRAS BU LA SOGS PA DE NYID
GONG MA'I BYE BRAG STE, DE 'THOB PA NI RNYED PA'O, ,RIGS LA SOGS
PA NI ZHES BYA BA LA, RIGS NI KHYIM PA DANG RAB TU BYUNG BA'O,
,SOGS PA SMOS PAS NI 'DIR BZO DANG KHRIMS LA SOGS PA BSDU PA'O,
,KHYAD

PAR CHES 'PHAGS PA BAS BDAG CUNG ZAD CIG GIS CHUNG BAR ZHES BYA
BAR YANG RIGS LA SOGS PA DE BZHIN DU BSTAN TO, ,BYE BRAG CHER
ZHUGS KYANG BYE BRAG CUNG ZAD CIG GIS CHUNG BAR LTA'I JI LTAR
CHUNG BA DE LTAR BDAG LA MI LTA STE DE BAS CUNG ZAD CIG GIS CHUNG
BAR LTA'O, ,CHUNG

BA ZHES BYA BA 'DIR JI LTAR KHENGS PA'I GNAS YIN ZHE NA, SEMS CAN
GYI PHUNG PO 'DOD PA MCHOG RNAMS PAS RNAM PAR CHUNG YANG CHES
MANG DU RLOM SEMS BYED PA STE, 'DI NI CUNG ZAD SNYAM PA'I NGA
RGYAL LO, ,YON TAN MA YIN PA DANG LDAN YANG ZHES BYA BA DE LA,
YON TAN GYI DGRAR GYUR PA NI LUS DANG NGAG DANG YID KYI NYES

PAR SPYOD PA RNAMS TE, YON TAN MA YIN PA'O, ,DE DAG SU LA YOD PA
DE NI YON TAN MA YIN PA DANG LDAN PA STE, DE LTAR GYUR KYANG BDAG
YON TAN DANG LDAN NO SNYAM DU RLOM SEMS SU BYED PA'O, ,NYES PAR
SPYOD PA DES KHENGS PA NI LOG PA'I NGA RGYAL LO, ,BDAG LA YON TAN
MED BZHIN DU YOD DO SNYAM DU SEMS KHENGS PA NI

MNGON PA'I NGA RGYAL DANG, LOG PA'I NGA RGYAL GNYIS LA KHYAD PAR
CI YOD CE NA, YON TAN 'DRA BA'I BAG GIS KHENGS PA NI MNGON PA'I
NGA RGYAL LO, ,YON TAN MED PAR YON TAN DU YONGS SU BRTAGS NAS DES
KHENGS PA NI LOG PA'I NGA RGYAL LO, ,KHAMS GSUM PA'I MI SHES PA
ZHES BYA BA NI KHAMS

@258B GSUM LA GNAS PA YIN GYI, KHAMS GSUM LA DMIGS PA NI MA YIN
NO, ,GZHAN DU NA ZAG PA MED PA'I 'GOG PA DANG, LAM LA SOGS PA
KHAMS SU MA LHUNG BA YIN NA, YUL DE MI SHES PA NI 'DIR GZUNG BAR
MI 'GYUR BA'I SKYON DU 'GYUR RO, ,MI RTOGS PA'I MTSAN NYID CES
BYA BA NI

DNGOS PO'I RANG GI NGO BO MI RTOGS PA'I MTSAN NYID DE, DE KHO
NA'I MTSAN NYID KHONG DU CHUD PA LA MA PHYOGS PA YANG DAG PA'I
DON MTHONG BA'I GAGS BYED PA'I CHOS SO, ,LONG BA LTA BU STE ZHES
BYA BA LA LTA BU ZHES BYA BA NI 'DRA BA LA BYA STE, DPER NA LONG
BA LA SA NAR BDE BA DANG MI BDE BA LA SOGS

PA MTHONG BA'I MTHU MED PA LTAR MA RIG PA YANG DE BZHIN NO, ,DGAG
PA'I GNYEN PO LA GZHAG PA'I PHYIR ZHES BYA BA LA SOGS PA LA, RIG
PA MED PA LA MA RIG CES BYA NA NI RDZAS MED PAR 'GYUR RO, ,SMAD
PA'I RIG PA LA MA RIG CES BYA NA NI LTA BA'I NGO BO NYID DU 'GYUR
TE, DE BAS NA LTA BA

DANG MTSUNGS PAR LDAN PAR MI 'GYUR RO, ,RIG PA MA YIN PA LA BYA
NA NI MIG LA SOGS PA YANG THAL BAR 'GYUR RO, ,DE BAS NA MI MTHUN
PA NYID DU STON TE, RIG PA LA PHYIR 'JIL BA STE, CHOS MA YIN PA
DANG DON MA YIN PA DANG, MI MDZA' BA DANG DGOS PA MA YIN PA LTA
BU'O, ,DE BAS NA

DGAG PA 'DI NI MI MTHUN PA LA SNYEGS SO, ,NYE BAR LEN PA'I PHUNG
PO LNGA PO ZHES BYA BA DE LA, NYE BAR LEN PA NI NYON MONGS PA
RNAMS SO, ,DE LAS BYUNG BA'I PHUNG PO RNAMS NI NYE BAR LEN PA'I
PHUNG PO RNAMS TE DE DAG KYANG GZUGS LA SOGS PA'O, ,'DIS NI ZAG
PA MED PA'I PHUNG PO SEL TO, ,BDAG

MED PA ZHES BYA BA NI BDAG GI RANG BZHIN MA YIN PA'O, ,BDAG GI
MED PA ZHES BYA BA NI BDAG GZHAN GYI YO BYAD DU MA GYUR PA'O,
,'JIG TSOGS LA LTA BA ZHES BYA BA NI 'JIG PA'I TSOGS LA LTA BA
STE NYE BAR LEN PA'I PHUNG PO LNGA YUL YIN PA'I THA TSIG GO,
,BDAG YOD PA NYID DU ZHUGS SU ZIN

KYANG DE MED PA'I PHYIR BDAG TU LTA BA ZHES NI MI BYA'O, ,YUL MED
PA MA YIN PAR BSTAN PA'I PHYIR 'JIG TSOGS LA LTA BA ZHES BYA BA
SMRAS SO, ,DE NI 'JIG PA YANG YIN LA TSOGS KYANG YIN PAS 'JIG
TSOGS TE, 'JIG PA NI 'GYUR BA'I BDAG NYID DO, ,TSOGS NI 'DUS PA
ZHES BYA BA'I THA

@259A *, ,TSIG GO, ,YANG NA YOD PA STE DU MA YOD CES BYA BA'I THA
TSIG GO, ,DE NI BDAG YOD PA NYID DU ZHUGS LA DE NI MED PAS DE'I
DMIGS PA MED PAR 'GYUR DU 'ONG ZHES TE DE'I DON DU YOD PA SMOS
SO, ,DE YUL YOD PAR GYUR NA BDAG YOD PAR GRUB PO SNYAM PA DE BSAL
PA'I

PHYIR TSOGS ZHES BYA BA SMOS SO, ,BDAG TU SMRA BA RNAMS KYIS LUS
SO SO LA BDAG RE RE YOD PAR BRTAGS PA DANG, LUS THAMS CAD LA GCIG
YOD PAR RTOGS PAS DE NI TSOGS MA YIN NO, ,CHAD PA MA YIN ZHES BYA
BA NI PHUNG PO MA LUS PA'I MYA NGAN LAS 'DAS PA MA THOB KYI BAR
DU RGYUD KYI RGYUN RNAM PAR

'JIG PAS CHAD PA MA YIN NO ZHES BSHAD DO, ,RTAG PA MA YIN PA ZHES
BYA BA NI THER ZUG MA YIN PA STE, SKAD CIG SO SO LA RNAM PAR 'JIG
PA'I PHYIR RO, ,DE DAG NYID LA ZHES BYA BA NI NYE BAR LEN PA'I
PHUNG PO LNGA PO BDAG CES BYA BAR 'DOD PA RNAMS SO, ,CHAD PA ZHES
BYA BA NI SHI PHAN CHAD BDAG 'BYUNG BAR

MI 'GYUR RO ZHES MNGON PAR ZHEN PA DE CHAD PA'I MTHA'O, ,RTAG PA
ZHES BYA BA NI THER ZUG STE, BDAG DE 'CHI BA MED KYI DE'I PHUNG
PO RNAMS NI SBRUL GYI PAGS PA DANG 'DRA BAS DES YONGS SU 'DOR RO
SNYAM DU SEMS PAS MTHAR 'DZIN PA'O, ,DE LTAR GYUR PA LA CHAD PA
DANG RTAG PA'I RNAM PA'I BLO'I KHYAD PAR GANG

YIN PA NI SHES RAB KYI KHYAD PAR RO, ,'DI NI THAR PA DANG MTHUN
PA'I PHYIR LUNG DU MA BSTAN PA STE, BCOM LDAN 'DAS KYIS KYANG 'DI
LTA STE, 'BYUNG BAR MA GYUR CIG ,'BYUNG BAR MI 'GYUR RO SNYAM PA
'DI NI, PHYI ROL PA'I LTA BAR GYUR PA RNAMS KYI NANG NA MCHOG GO
ZHES GSUNGS SO, ,MTHA' GNYIS

NI CHAD PA DANG RTAG PA'I MTHA'O, ,LAS MED DO ZHES BYA BA NI KUN
'BYUNG BA'I BDEN PA LA SKUR PA 'DEBS PA'O, ,LAS KYI 'BRAS BU MED
DO ZHES BYA BA NI SDUG BSNGAL GYI BDEN PA LA SKUR PA 'DEBS PA'O,
,THAR PA MED DO ZHES BYA BA NI 'GOG PA'I BDEN PA LA SKUR BA 'DEBS
PA'O, ,DE THOB PAR BYED PA'I

LAM YANG MED DO ZHES BYA BA NI LAM GYI BDEN PA LA SKUR PA 'DEBS
PA'O, ,DNGOS PO YOD PA YANG DAG PA CHUD GZON PA ZHES BYA BA NI
DON DAM PAR YOD PA'I BDEN PA BZHI PO YOD YANG DAG PA'I DNGOS PO
ZHES BRJOD PA DE LA SKUR PA 'DEBS PA YOD YANG DAG PAR CHUD GZON
PA'O, ,LTA BA LNGA PO DE DAG

@259B THAMS CAD KYANG LOG PA NYID YIN MOD KYI 'DI NI YOD PA YANG
DAG PA'I DNGOS PO LA SKUR PA 'DEBS PA'O, ,GZHAN NI SGRO 'DOGS
PA'O, ,DE BAS NA 'DI NYID LA LOG PAR LTA BA ZHES BRJOD DE SHIN TU
LOG PAR ZHUGS PAS GDOL PA SDIG CAN BZHIN NO, ,DE LA 'JIG TSOGS LA
SOGS PA LA LTA BA DE

DAG NI DON DAM PAR NI MCHOG MA YIN TE, ZAG PA DANG BCAS PA'I
PHYIR RO, ,ZAG PA DANG BCAS PA NI DNGOS PO NGAN PA STE, SPANG BAR
BYA BA'I PHYIR RO, ,NYE BAR LEN PA'I PHUNG PO LNGA NI LTA BA'I
GNAS SO, ,LTA BA MCHOG TU 'DZIN PA ZHES BYA BA NI SOGS PA ZHES
BYA BA'I SGRA ZHIG MI MNGON PAR BYAS

PA'I PHYIR TE, LTA BA LA SOGS PA MCHOG TU 'DZIN PA BSDU BAR
BLTA'O, ,DE BAS NA LTA BA MCHOG MA YIN PA DE DAG DANG NYE BAR LEN
PA'I PHUNG PO LNGA PO MCHOG MA YIN PA DE DAG LA MCHOG TU 'DZIN PA
ZHES BYA BA SMOS SO, ,'DI RNAMS JI LTAR MCHOG MA YIN ZHE NA,
'PHAGS PA RNAMS KYIS SPANG

BAR BYA BA'I PHYIR RO, ,CI'I PHYIR SPANG BAR BYA ZHE NA, SDUG
BSNGAL GSUM YOD PA'I PHYIR RO, ,BLO'I BYE BRAG GANG YIN PA NI,
SHES RAB KYI BYE BRAG GANG YIN PA STE, DE NI LTA BA MCHOG TU
'DZIN PA'O, ,RTOG PA ZHES BYA BA NI DPYOD PA'O, ,TSUL KHRIMS NI
RGYU'O, ,BRTUL ZHUGS NI LAM MO, ,DES NA RGYU MA YIN

PA LA RGYUR LTA, LAM MA YIN PA LA LAM DU LTA BA NI TSUL KHRIMS
DANG BRTUL ZHUGS MCHOG TU 'DZIN PA'O, ,'DI LTA STE DPER NA DBANG
PHYUG DANG SKYES BU DANG, GTZO BO DANG DUS LA SOGS PA 'GRO BA'I
RGYU MA YIN PA DE DAG LA YANG RGYU NYID DU MTHONG BAS RGYU MA YIN
PA LA RGYUR LTA BA'O, ,LAM NI RNAM PA GNYIS TE,

MNGON PAR MTHO BA'I DANG, NGES PAR LEGS PA'O, ,DE LA ME DANG
CHU'I NANG DU 'JUG PA LA SOGS PA MTHO RIS KYI LAM MA YIN PA DE
DAG LA YANG LAM DU MTHONG BA STE, TSUL KHRIMS DANG BRTUL ZHUGS
TZAM DU ZAD DO, ,RANG BZHIN DANG SKYES BU'I BYE BRAG GIS SHES PA
LA SOGS PA'I THAR PA'I RGYU MA YIN PA DE DAG

LA YANG LAM DU MTHONG BAS LAM MA YIN PA LA LAM DU LTA'O, ,TSUL
KHRIMS DANG BRTUL ZHUGS MCHOG TU 'DZIN PA BRAM ZE CHO GA CAN
GTZANG SBRA 'DOD PA LTA BU ZHES BYA BA NI DPER NA BRAM ZE CHO GA
CAN GTZANG SBRA 'DOD PA LA SOGS PAS GTZANG SBRA BYED PA DAG MA
YIN PA'I BDAG NYID KYIS DAG PAR SEMS PA

@260A *, ,LTAR CHOS DE YANG DE DANG 'DRA BAR SHES PAR BYA'O,
,GZUNG BA DANG 'DZIN PA'I BYE BRAG GIS LTA BA GSUM GCIG TU BSDUS
TE LTA BA'I KUN DU SBYOR BA ZHES BSHAD DO, ,GZHAN MCHOG TU 'DZIN
PA GNYIS NI MCHOG TU 'DZIN PA'I KUN DU SBYOR BA ZHES BSHAD DO,
,DE LA GZUNG BA NI LTA BA

GSUM MO, ,'DZIN PA NI MCHOG TU 'DZIN PA GNYIS TE, GCIG NI MCHOG
TU 'DZIN PA'O, ,CIG SHOS NI DAG PAR 'DZIN PA'O, ,'BRAS BU RNAM PA
DE GSUM SPANGS NA NGES PAR LEGS PAR RTOGS PAR 'GYUR GYI, SHES RAB
MED PAR NI THAR PA MED DE, DE NI MDO LAS KYANG, DGE SLONG DAG DE
LTAR NA

SEMS NI GLOG LTA BU'O, ,TING NGE 'DZIN NI RDO RJE LTA BU'O, ,YE
SHES NI NYON MONGS PA RNAMS 'JIG PA'O ZHES GSUNGS SO, ,SDUG
BSNGAL DANG, KUN 'BYUNG BA DANG, 'GOG PA DANG, LAM ZHES BYA BA
BDEN PA RNAMS LA ZHES BYA BA'I SGRA NI RE RE DANG SBYAR RO, ,YID
GNYIS ZA BA NI BLO GROS RNAM PA GNYIS

'BYUNG BAS YID GNYIS ZA BA'O, ,BDEN PA RNAMS LA ZHES BYA BA NI
'DI BDEN PA'I YUL LA NI YIN GYI YUL GZHAN LA NI MA YIN NO, ,DE
BAS NA SDONG DUM LA MI LA SOGS PAR SOM NYI ZA BAS THE TSOM ZHES
BYA'O, ,NYON MONGS PA'I NAD GSO BA NI SHES RAB NYID DE, GSO BA
ZHES BYA BA NI DE'I MI MTHUN

PA'I PHYOGS CHOS NI THE TSOM MO, ,LAM KHA BRAG DANG RTZVA MI 'DRA
BA ZHES BYA BA NI DPER NA LAM KHA BRAG TU PHYIN PA'I MI LAM 'DIR
'GRO 'AM, 'ON TE LAM 'DIR 'GRO SNYAM DU SOM NYI ZA BA LTAR THE
TSOM YANG DE BZHIN DU SHES PAR BYA'O, ,RTZVA MI RGYANG RING BA
DANG MUN PA'I NANG NA MTHONG BA LA GZHAG STE, 'DI NI THE

TSOM MO, ,KHONG NAS 'KHRUGS PA ZHES BYA BA'I KHRO BA LAS CHOS
GZHAN DU STON TO, ,GZHAN LA MI GTONG NGO SNYAM DU ZHES BYA BA NI
NGES PA'I TSIG GI RIGS PA'O, ,SEMS KYI KUN DU 'DZIN PA ZHES BYA
BA NI KUN DU 'DZIN PAS KUN DU 'DZIN PA STE, CHOS DANG ZANG ZING
DANG MKHAS PA LA MNGON PAR CHAGS PAS

SNGON DU 'GRO BA CHOS LA SOGS PA DANG MI 'BRAL BAR 'DOD LA, SBYIN
PA DANG MI MTHUN PA SRED PA'I RGYU MTHUN PA'I CHOS NI SER SNA'O,
,KUN DU SBYOR BA'I DON NI 'CHING BA'I DON TE ZHES BYA BA NI KUN
DU 'DRE BAR BYED PAS KUN DU SBYOR BA RNAMS SO, ,MIG GZUGS RNAMS
LA KUN DU MI SBYOR LA ZHES BYA BA NI 'CHING ZHES BYA

@260B BA'I THA TSIG GO, ,'DUN PA'I 'DOD CHAGS ZHES BYA BA LA 'DUN
PA NI MNGON PAR 'DOD PA'O, ,'DOD CHAGS NI MNGON PAR CHAGS PA'O,
,MNGON PAR 'DOD PA SNGON DU SONG BA'I MNGON PAR CHAGS PA NI 'DUN
PA'I 'DOD CHAGS SO, ,DKAR PO YANG NAG PO LA MA YIN MOD KYI GANG
DE NA 'BRENG BA LA SOGS PA YOD PA

DE KUN DU SBYOR BA ZHES BYA'O, ,BCOM LDAN 'DAS KYIS KYANG 'DUL
BA'I DBANG GI PHYIR MDO LAS 'CHING BA RNAM PA GSUM GSUNGS SO, ,DE
LA 'DI DAG GIS SRID PA'I BTZON RAR BCINGS PAS 'CHING BA RNAMS TE,
'DOD CHAGS DANG BRAL BA'I RGYUD KYI GAGS ZHES BYA BA'I THA TSIG
GO, ,DE LA 'CHING BA

GSUM BSTAN PAS NI DGA' BA DANG DMA' BA'I RNAM PA DANG, GNYI GA
LAS BZLOG PAR ZHUGS PA NYON MONGS PA THAMS CAD RAB TU BSTAN TO,
,DE LA DGA' BA'I RNAM PAR ZHUGS PA NI NGA RGYAL LA SOGS PA STE,
'DOD CHAGS KYIS STON TO, ,DMA' BA'I RNAM PAR ZHUGS PA NI THE TSOM
LA SOGS PA

STE; ZHE SDANG GIS STON TO, ,GNYI GA LAS BZLOG PA NI RMUGS PA LA
SOGS PA STE, GTI MUG GIS STON TO, ,'DOD PA RNAMS LA ZHES BYA BA
NI GZUGS LA SOGS PA LA 'DOD CHAGS PAS 'DOD CHAGS PA'O, ,SDUG
BSNGAL MTHONG BA ZHES BYA BA NI SDUG BSNGAL GYI YUL LAM SDUG
BSNGAL GYI RNAM

PAR MTHONG BAS SDUG BSNGAL MTHONG BA'O, ,DE DAG NI SDUG BSNGAL LA
CHOS SHES PA DANG, RJES SU RTOGS PA'I SHES PA'I BZOD PA'O, ,DE
GNYIS KYIS SPONG BA NI SDUG BSNGAL MTHONG BAS SPANG BAR BYA'O,
,SPONG BA ZHES BYA BA NI DE'I RGYUD LAS SEL BA STE, RNYED PA'I
RGYUN GCOD PA DANG, DE LA BRAL

BA'I RNYED PA BSKYED PA'O, ,SDUG BSNGAL MTHONG BAS SPANG BAR BYA
BA JI LTA BAR LAM MTHONG BAS SPANG BAR BYA BA'I BAR YANG DE BZHIN
NO, ,BSGOM PA NI DMIGS PA MA NGES SHING 'BRAS BU KHYAD PAR CAN LA
LTOS NAS SHES PA GOMS PAR BYED PA STE, DES SPANG BAR BYA BA'I
'DOD CHAGS NI BSGOM PAS SPANG BAR BYA'O,,

NANG DU BLTAS PAR GYUR PA ZHES BYA BA NI 'DOD PA'I KHAMS KYI 'DOD
CHAGS NI PHAL CHER YUL LA MNGON DU PHYOGS PAR GYUR PAS PHYIR
BLTAS PAR GYUR PA'O, ,GZUGS DANG GZUGS MED PA'I KHAMS KYI SNYOMS
PAR 'JUG PA YUL YIN PAS NANG DU BLTAS PA ZHES BYA'O, ,'JIG TSOGS
LA LTA BA DANG

@261A *, ,MTHAR 'DZIN PAR LTA BA GNYIS LA SDUG BSNGAL MTHONG BA
MA SMOS PA NI BDEN PA GZHAN MTHONG BAS SPANG BAR BYA BA MA YIN
PA'I PHYIR RO, ,THAR PAR 'DU SHES PA BZLOG PA'I PHYIR ZHES BYA BA
NI RNAM PAR THAR PAR 'DU SHES PA DOR BA'I PHYIR KHAMS GNYIS NAS
SKYES PA'I 'DOD CHAGS NI SRID PA'I

'DOD CHAGS ZHES BYA'O, ,RNAM PAS THA DAD PA NYID DE ZHES BYA BA
NI SDUG BSNGAL LA SOGS PA MTHONG BAS SPANG BAR BYA BA'I PHYIR
RNAM PAS SO, ,KHAMS DANG RNAM PA STE ZHES BYA BA NI GZUGS DANG
GZUGS MED PA'I KHAMS THA DAD PA'I PHYIR RO, ,TSUL GYIS NI MA YIN
NO ZHES BYA BA LA 'DOD CHAGS

NI CHAGS PAR TSUL GCIG PA'I PHYIR RO, ,PHRA RGYAS KYI DON GANG
ZHE NA, PHRA BA'I DON YIN NA TSOR BA LA SOGS PA LA YANG THAR BAR
'GYUR RO, ,DE LA NYES PA MED DE, YOD PA DANG, 'KHRUL PA YOD PAS
BYE BRAG DANG BYE BRAG GI GZHI'I DNGOS PO YIN NO, ,DE DAG NI
'BRAS BUS CHE BAR MNGON PAR

YANG YOD DE, DPER NA MI ZHIG CHAGS PAR GYUR NA MIG RGOD PA DANG,
SKAD KYI GDANGS SHVA SHVA POR 'GYUR BA DANG, MI ZHIG KHROS PAR
GYUR NA, MIG TSUGS MED PA DANG, SGRA GRAG PA LTA BU'O, ,DE SKAD
DU 'PHAGS PA KUN DGA' BOS KYANG, TSE DANG LDAN PA DAG BDAG GIS NI
RAB TU BYUNG NAS

LO NYI SHU LHAG CIG LON GYI BAR DU SNGON 'DOD PA'I 'DU SHES BYUNG
BAR MA DRAN NO ZHES GSUNGS SO, ,DE LTAR SEMS CAN 'DOD CHAGS KYI
BSAM PA CAN LA ZHE SDANG LA SBYOR BA DAG KYANG YOD DO, ,DE BZHIN
DU GCIG LA SBYAR BAS NYON MONGS PA DRUG CAR LA SBYAR BAR BYA'O,
,'DOD CHAGS BCOS MA

CAN LA TSAR GCAD PA ZHE SDANG YIN PA DAG KYANG DE BZHIN NO, ,RNAM
PA 'DIS NYON MONGS PA DRUG CAR LA SBYAR BAR BYA'O, ,DES NA PHRA
BA'I DON ZHES BSHAD DO, ,YANG NA LUS DANG SEMS KYI RGYUN RJES SU
SNYEGS PA STE ZHES BYA BA LUS KYI RGYUN DU 'BYUNG BA NI DBANG PO
GZHAN RNAM PAR BZLOG PA'O, ,SEMS KYI RGYUN

GYI RJES SU SNYEGS PA NI, 'DI LTA STE 'DOD CHAGS SHAS CHE BA'O,
,ZHE SDANG GIS NI LUS RNAM PAR SGYUR RO, ,SEMS KYI RGYUD NI 'DI
LTA STE, ZHE SDANG SHAS CHE BA'O, ,DE NI BCOM LDAN 'DAS KYIS NYON
MONGS PA'I SGRIB PAR GSUNGS SO, ,CHU NA RGYU BAS NAM MKHA' LA
RGYU BA'I GRIB MA LA SNYEGS PA

@261B LTA BU'I PHYIR BAG LA NYAL LO ZHES BYA BAS NI DON DE NYID
DPES STON TO, ,MKHA' LA RGYU BAS NA MKHA' LA RGYU BA STE 'DAB
CHAGS SO, ,JI LTAR DE DAG ZAS LA CHAGS PAS CHU NA RGYU ZHING GRIB
MA LA SNYEGS TE, 'DI LHUNG MA THAG TU BZA'O SNYAM NAS RTAG TU
RJES SU 'BRANG BA LTAR BAG LA NYAL BA 'DI RNAMS

KYANG DE BZHIN TE, THOG MA MED PA'I 'KHOR BA NA RNYED PA'I RGYUN
MI 'CHAD PAR RJES SNYEGS PA STE MI GTONG ZHES BYA BA'I THA TSIG
GO, ,SEMS CAN GYI RGYUD LA KHYAB PA'I PHYIR TIL RNAMS LA TIL MAR
LTA BUR GNAS TE DE'I PHYIR BAG LA NYAL LO, ,DMIGS PA DANG LDAN PA
GNYIS KYIS ZHES BYA BA DE

LA; BAG LA NYAL RNAMS KYI DMIGS PA NI YUL BUD MED LA SOGS PA'O,
,LDAN PA NI SEMS GANG DANG LHAN CIG SKYE BA'O, ,'DOD PA NA SDUG
BSNGAL MTHONG BAS SPANG BAR BYA BA BCU STE ZHES BYA BA DE LA 'JIG
TSOGS DANG MTHAR 'DZIN PAR LTA BA NI SDUG BSNGAL MTHONG BAS SPANG
BAR BYA BA NYID DE,

SDUG BSNGAL NYID LA BDAG TU LOG PAR RTOGS PA'I PHYIR RO, ,SDUG
BSNGAL LA GZHAN DAG GIS BDAG TU BRTAGS PA DE NYID LA CHAD PA DANG
RTAG PA'I RNAM PAR 'DZIN PA'I PHYIR RO, ,TSUL KHRIMS DANG BRTUL
ZHUGS MCHOG TU 'DZIN PA NI SDUG BSNGAL MTHONG BAS SPANG BAR BYA
BA DANG, LAM

MTHONG BAS SPANG BAR BYA'O, ,TSUL KHRIMS DANG BRTUL ZHUGS MCHOG
TU 'DZIN PA NI RGYU MA YIN PA LA RGYUR LTA BAR BSHAD PA SNYAM NA,
CI'I PHYIR KUN 'BYUNG BA MTHONG BAS SPANG BAR BYA BA MA YIN, 'DIR
SMRAS PA, GANG RGYUR MNGON PAR ZHEN PA DE NI RANG BZHIN DANG
SKYES BU LA SOGS PA LA RTAG

PA DANG BDAG TU 'DZIN PA LAS 'BYUNG NGO, ,RANG BZHIN LA SOGS PA
DE DAG LA RTAG PA DANG BDAG TU 'DZIN PA NI SDUG BSNGAL MTHONG BAS
SPANG BAR BYA BA NYID DO, ,DE BAS NA DES BYAS PAR RGYUR MNGON PAR
ZHEN PA YANG DE NYID KYIS SPONG BAR 'GYUR RO, ,DE'I PHYIR BDEN PA
GZHAN MTHONG BAS SPANG BAR BYA BA MA YIN

NO; ,LAM LA LOG PAR RTOGS PA'I PHYIR LAM MTHONG BAS SPANG BAR
BYA'O, ,BSGOM PAS SDANG BAR BYA BA BZHI STE ZHES BYA BA NI SDUG
BSNGAL MTHONG BAS SPANG BAR BYA BA BCU BSTAN PA DAG LAS LTA BA
RNAMS DANG THE TSOM STON NA BZHIR 'GYUR RO, ,BRGYAD CU RTZA
BRGYAD NI MTHONG BAS SPANG BAR BYA'O ZHES BYA BA NI MTHONG BA'I

@262A *, ,LAM GYIS SPANG BAR BYA BA ZHES BYA BA'I THA TSIG GO,
,BCU NI BSGOM PAS SPANG BAR BYA BA'O ZHES BYA BA NI BSGOM PA'I
LAM GYIS SPANG BAR BYA'O, ,KHAMS KHAMS KYI ZHES BYA BA NI SO SO'I
'O, ,SDUG BSNGAL DANG RGYU MTHONG BAS SPANG BAR BYA BA NI SDUG
BSNGAL DANG KUN 'BYUNG BA MTHONG BAS

SPANG BAR BYA BA'O, ,DE LA SDUG BSNGAL MTHONG BAS SDANG BAR BYA
BA NI LTA BA LNGA DANG THE TSOM MO, ,KUN 'BYUNG BA MTHONG BAS
SPANG BAR BYA BA NI LTA BA GNYIS DANG THE TSOM MO, ,DE DAG NYID
DANG LDAN PA'I MA RIG PA GANG YIN PA DANG MA 'DRES PA NI SDUG
BSNGAL DANG KUN 'BYUNG BA MTHONG BAS SPANG BAR BYA BA'O, ,MA

'DRES PA ZHES BYA BA NI 'BA' ZHIG STE, NYON MONGS PA GZHAN DANG
MI LDAN PA ZHES BYA BA'I THA TSIG GO, ,KUN DU 'GRO BA ZHES BYA BA
NI SDUG BSNGAL DANG, KUN 'BYUNG BA DANG, 'GOG PA DANG, LAM MTHONG
BA DANG BSGOM PAS SPANG BAR BYA BA'I DNGOS PO RNAM PA LNGA LA
DMIGS NAS 'GRO ZHING 'BYUNG BA KUN DU 'GRO

BA'O; ,DE BZHIN DU ZHES BYA BA NI KHAMS KHAMS ZHES BYA BA'I THA
TSIG GO, ,DE LA GANG DAG ZAG PA DANG BCAS PA LA DMIGS PA ZHES BYA
BA LA ZAG PA NI NYON MONGS PA RNAMS SO, ,DE 'BYUNG BA DANG MTHUN
PA'I DNGOS PO NI ZAG PA DANG BCAS PA'O, ,DE LA DMIGS PA NI 'DOD
CHAGS LA SOGS PA'O, ,DMIGS

PA DANG LDAN PA GNYIS KYIS ZHES BYA BA DE LA DMIGS PA NI YUL
GZUGS LA SOGS PA'O, ,TSOR BA LA SOGS PA GANG DAG DANG LHAN CIG
'BYUNG BA DE LDAN BAS 'PHEL BAR BYED DO, ,DE DAG NI LDAN PA STE
ZHES BYA BA NI DMIGS PAS MA YIN PA'O, ,CI'I PHYIR ZHE NA 'DOD
CHAGS LA SOGS PA'I GNYEN PO

YIN PA'I PHYIR RO, ,ZAG PA MED PA'I DNGOS PO LA NI NYON MONGS PA
BDAG GNAS PAR MI 'GYUR TE, RDO BSREGS PA LA RKANG MTHIL BZHAG PA
BZHIN NO, ,DE RNAMS SDUG BSNGAL NAS LAM GYI BAR DAG MI 'DOD DO
ZHES BYA BA NI DPER NA MI KHA ZAS NGAN PAS SPOS NAS KHA ZAS ZHIM
PO LA YANG MI 'DOD

PA DE BZHIN BYIS PA MA RIG PAS SPOS PA YANG BDEN PA BZHI PO DAG
YOD BZHIN DU MI RTAG PA LA SOGS PA'I RNAM PA MI 'DOD DE, SDUG
BSNGAL LA SOGS PA'I RNAM PAR MI 'DZIN ZHES BYA BA'I THA TSIG GO,
,GAL TE BAG LA NYAL MA SPANGS PA DANG ZHES BYA BA NI DE'I RNYED
PA DANG MA BRAL BA'I PHYIR RO, ,

@262B TSUL BZHIN MA YIN PA YID LA BYED PA NI YID LA BYED PA NYON
MONGS PA CAN MNGON DU BYED PA'O, ,RGYU DANG YUL DANG SBYOR BA'I
STOBS ZHES BYA BA LA, RGYU'I STOBS NI BAG LA NYAL MA SPANGS PA'I
PHYIR RO, ,YUL GYI STOBS NI YUL MNGON DU GYUR PA'O, ,SBYOR BA'I
STOBS NI TSUL BZHIN MA YIN PA YID

LA BYED PA'O, ,DE LA TSOR BA GANG NYON MONGS PA GANG LDAN PA DE
DPYAD PAR BYA STE, DE LA 'DOD PA LA 'DOD CHAGS NI BDE BA DANG YID
BDE BA GNYIS DANG LDAN NO, ,ZHE SDANG NI SDUG BSNGAL BA DANG YID
MI BDE BA GNYIS DANG LDAN NO, ,NGA RGYAL NI 'DOD PA'I KHAMS DANG
BSAM GTAN GNYIS DANG SA GSUM PO

DAG NA NI YID MI BDE BA'I DBANG PO DANG LDAN NO, ,BSAM GTAN GSUM
PAR NI BDE BA'I DBANG PO DANG LDAN NO, ,GONG MA RNAMS SU NI BTANG
SNYOMS KYI DBANG PO DANG LDAN NO, ,'JIG TSOGS LA LTA BA'I SA GSUM
PO DAG NA NI YID MI BDE BA'I DBANG PO DANG LDAN NO, ,BSAM GTAN
GSUM PAR NI BDE

BA'I DBANG PO DANG LDAN NO, ,GONG MA RNAMS SU NI BTANG SNYOMS KYI
DBANG PO DANG LDAN NO, ,LOG PAR LTA BA NI YID BDE BA DANG, YID MI
BDE BA GNYIS DANG LDAN NO, ,BSOD NAMS BYED PA RNAMS KYI NI YID MI
BDE BA'I DBANG PO DANG LDAN NO, ,BSOD NAMS MA YIN PA BYED PA
RNAMS KYI NI YID BDE BA'I

DBANG PO DANG LDAN NO, ,MTHAR 'DZIN PAR LTA BA'I NI YID BDE BA'I
DBANG PO DANG LDAN NO, ,SA LHAG MA RNAMS NA NI TSOR BA'I RDZAS
GANG YOD PA DANG LDAN PAR KHONG DU CHUD PAR BYA'O, ,THAMS CAD
KYANG RGYUN CHAD PA'I TSE BTANG SNYOMS DANG LDAN TE, RGYUN CHAD
PA NA BTANG SNYOMS YOD PA'I PHYIR RO, ,

NYON MONGS PA GANG RNAMS YIN PA ZHES BYA BA NI BGAL [*BAG LA?]
NYAL ZHES BYA BA RNAMS SO, ,NYE BA'I NYON MONGS PA RNAMS KYANG DE
RNAMS YIN MOD KYI ZHES BYA BA NI NYE BA'I NYON MONGS PA ZHES
KYANG BYA'O ZHES BYA BA'I THA TSIG GO, ,GANG DAG DE RNAMS LAS
GZHAN BZHES [*BA ZHES?] BYA BA NI BGAL [*BAG LA] NYAL BA RNAMS

LAS SO, ,NYON MONGS PA CAN KUN NAS NYON MONGS PA'I BDAG NYID DU
GYUR PA'I PHYIR RO, ,'DU BYED RNAMS KYI PHUNG POR BSDUS PA ZHES
BYA BA NI 'DU BYED KYI PHUNG PO'I BDAG NYID DO, ,NYE BA'I NYON
MONGS PA NYID DO ZHES BYA BA NI NYON MONGS PA 'BYUNG BA DANG
MTHUN PAR 'JUG PA'O, ,NYE BA'I NYON MONGS PA RNAMS NI

@263A *, ,NYON MONGS PA'I MTSAN NYID MA RDZOGS PA'I PHYIR RO,
,PHA ROL LA SLU BA'O ZHES BYA BA NI 'THOB PA DANG BKUR STI LA
CHAGS PAS GZHAN LA 'DRID PA STE SGYU'O, ,GZHAN LA MI LTOS PA ZHES
BYA BA 'DIS NI NGA RGYAL LAS KHYAD PAR DU STON TO, ,SEMS YONGS SU
MI 'DZIN PA'O ZHES BYA BA NI SEMS KHENGS

PAR BYED CES BYA BA'I THA TSIG STE, DE'I DBANG GIS SEMS KHENGS PA
BZHIN DU DGE BA'I BYA BA THAMS CAD DANG MI MTHUN PA YIN NO, ,PHA
ROL LA RNAM PAR THO 'TSAMS PA'O ZHES BYA BA NI PHA ROL LA GNOD PA
STE YONGS SU BTANG BA'I BSAM PA MED PA NI RNAM PAR 'TSE BA'O,
,KHA NA MA THO BA DANG BCAS PA NI LOG PAR LTA BA LA

SOGS PAS 'DI NYID BDEN GYI GZHAN NI BRDZUN PA'O ZHES BYA BAR RNAM
PAR DAM DU 'DZIN PA'O, ,BSGO BA NI BSNYAD PA STE RIGS PA BRJOD
CES BYA BA'I THA TSIG GO, ,KHON DU 'DZIN PA NI KUN NAS MNAR SEMS
KYI DNGOS PO MANG DU BYED PA'O ZHES BYA BA DE LA, KUN NAS MNAR
SEMS NI KHONG KHRO BA STE, DE'I DNGOS

PO NI MI MDZA' BA LA SOGS PA'O, ,'DI BDAG LA GNOD PA BYED PA'O
ZHES RKYEN GYIS GNOD PA BYED PA'I BSAM PA MI 'DOR BA NI MANG DU
BYED PA STE, 'DIS 'DUD PAR 'DZIN PAS KHON DU 'DZIN PA STE, DES DE
DKRIS PA LTA BUR SNANG NGO, ,SEMS GYA GYU BA ZHES BYA BA NI SEMS
MI DRANG BA STE, RANG GI RGYUD SBAS

ZHES BYA BA'I THA TSIG GO, ,DES YANG DAG PA JI LTA BA BZHIN DU MI
BRJOD DO, ,GYA GYU BA JI LTA BU ZHE NA ZHES BYA BA LA SOGS PA NI,
RTAG PA GANG YIN PA MYA NGAN 'DAS PA'O, ,MI RTAG GANG YIN 'DUS
BYAS CHOS KUN NO, ,DRANG PO GANG YIN 'PHAGS PA'I LAM YIN NO, ,GYA
GYU GANG YIN SDIG

CAN LTA BA'O, ,ZHES TSIGS SU BCAD PA LAS 'BYUNG BA'O,, ,,CHOS
MNGON PA LA 'JUG PA RGYA CHER 'GREL PA SNYING PO KUN LAS BTUS PA
ZHES BYA BA, ,BAM PO GSUM PA, KUN NAS DKRIS TE 'DUG PA ZHES BYA
BA NI 'DI DAG GIS KUN NAS DKRIS TE, SEMS CAN RNAMS SRID PA'I
BTZON RA

NA 'DUG PAS KUN NAS DKRIS TE 'DUG BA RNAMS SO, ,RMUGS PA ZHES BYA
BA 'DIS DGE BA'I BYA BA RNAMS LA RMUGS PAR BYED PAS RMUGS PA STE,
ZHUM ZHES BYA BA'I THA TSIG GO, ,YUR BA DANG MI DGA' BA LA SOGS
PA LAS BYUNG BA LUS DANG SEMS LCI BAR GYUR PA NI RMUGS PA STE,
DES NON NA LUS DANG SEMS

@263B ZHUM ZHING BLUN PO'I DNGOS PO'I TSUL GYIS LAS SU MI RUNG
BAR 'GYUR RO, ,GNYID NI LUS DANG SEMS 'DZIN PAR MI NUS PA DANG
SDUD PA STE ZHES BYA BA LA, LUS 'DZIN MI NUS PA NI RANG BZHIN DU
MI GNAS BA'I PHYIR RO, ,SEMS 'DZIN MI NUS PA NI BRTZON 'GRUS
NYAMS PAR BYED PA'I PHYIR RO, ,SEMS SDUD PA NI RNAM

PAR SHES PA'I TSOGS LNGA SDUD PA'O, ,DE NI DGE BA DANG NYON MONGS
PA CAN DANG LUNG DU MA BSTAN PA'I BYE BRAG GIS RNAM PA GSUM MO,
,DE LA NYON MONGS PA CAN GANG YIN PA DE NI KUN NAS DKRIS TE 'DUG
PA'O, ,SEMS MA ZHI BA'O ZHES BYA BA NI GZUGS DANG STOBS DANG RIGS
DANG LANG TSO DANG PHYUG PA LA

SOGS PA'I RGYAGS PAS BSKYED PA NI SEMS MA ZHI BA'I RGYU STE, GANG
DANG LDAN NA SEMS ZHI BA DANG MI MTHUN PAR GYUR PA'I CHOS DE NI
RGOD PA'O, ,NGAN PA BYAS PA'I DNGOS PO NI 'GYOD PA'O ZHES BYA BA
LA, SMAD PA BYAS PA NI NGAN PA BYAS PA STE BYA BA NGAN PA ZHES
BYA BA'I THA TSIG GO, ,'DIR NI DE LA DMIGS

PA SEMS LAS BYUNG BA'I CHOS LA 'GYOD PA ZHES BYA STE ZHES BYA BA
NI SROG GCOD PA LA SOGS PA NYES PAR SPYOD PA BYAS LA, SBYIN PA LA
SOGS PA LEGS PAR SPYOD PA MA BYAS PAS GANG YID LA GCAGS PA DE NI
'GYOD PA DGE BA'O, ,GANG SBYIN BA LA SOGS PA LEGS PAR SPYOD PA
BYAS LA, DGRA GSAD

PA LA SOGS PA LEGS PA SPYOD PA MA BYAS PAS YID LA GCAGS PA GANG
YIN PA DE NI 'GYOD PA NYON MONGS PA CAN ZHES BYA'O, ,JI LTAR NA
'GYOD PA YID LA GCAGS PA'I SGRAR BRJOD PA NI DE'I PHYIR RGYU LA
'BRAS BU BTAGS TE ZHES BYA BA SMRAS TE, 'BRAS BU NI YID LA GCAGS
PA'O, ,RGYU NI 'GYOD

PA'O; ,'JIG RTEN NA YANG GNAS KYIS GNAS PA STON TE ZHES BYA BA
YID LA GCAGS PA'I GNAS LTA BU NI 'GYOD PA'O, ,KHA NA MA THO BA LA
'JIGS PAR MI LTA BA'O ZHES BYA BA NI NYES PAR SPYOD PA KUN DU
'BYUNG BA LA YID 'PHRIG MED CES BYA BA'I THA TSIG GO, ,ZHE SDANG
DANG RNAM PAR 'TSE BA MA GTOGS TE ZHES BYA BA

DE LA; ZHE SDANG NI KHONG KHRO BA'O, ,RNAM PAR 'TSE BA NI PHA ROL
LA GNOD PAR BYED PA'O, ,DE DAG LA GZHAN DU GYUR PA SEMS CAN DANG
SEMS CAN MA YIN PA'I YUL LA KUN NAS MNAR SEMS PA STE, 'DIS BDAG
LA 'DI BYAS SO, ,MI PHAN PA BYAS SO ZHES RTOG CING YONGS SU GTONG
BA DANG LDAN PA CAN MA

@264A *, ,YIN PA'I SEMS 'KHRUGS PA DE NI KHRO BA'O, ,KHA NA MA
THO BA MA KHYUD PA'O ZHES BYA BA LA KHA NA MA THO BA BRJOD PAR
BYA BA DGE BA STE, BRJOD PAR BYA BA'I PHYIR RO, ,BRJOD PAR BYA BA
MA YIN PA NI KHA NA MA THO BA STE, TSUL KHRIMS DANG CHO GA DANG
'TSO BA DANG LTA BA LOG PAR ZHUGS PA'O, ,DE

SBED CING MKHYUD PA'I RGYU NI 'CHAB PA STE, SDIG PA NANG DU SBED
CING PHYI ROL LA GTZANG BA LTAR STON CES BYA BA'I THA TSIG GO,
,SEMS LAS BYUNG BA RNAMS KYI RGYU BA PHRA STE ZHES BYA BA LA PHRA
BA JI LTA BU ZHE NA, BYE BRAG PHYED PAR DKA' STE RANG GI NGO BO
NGES PAR BYED MI NUS ZHES BYA BA'I THA TSIG GO, ,RGYU BA NI RGYUN
DU 'BAB

PA STE RAB TU 'GRO BA'O, ,DE ZHES BYA BA NI RGYU BA'O, ,RGYUN DU
'BAB PA RGYUN KYANG BYE BRAG PHYED PAR MI NUS TE RTOGS PAR MI NUS
NA SKAD CIG RNAMS LTA SMOS KYANG CI DGOS ZHES BYA BA DE LA, SKAD
CIG GI TSAD BRJOD PAR BYA STE, PADMA'I RTZA BA'I RTZA BRAN DRUG
CU RTZA LNGA GSHIBS PA RNAMS KYI DANG PO CHAD PA LA

SKAD CIG CES BYA'O, ,DE BAS NA SKYES BU STOBS DANG LDAN PAS SE
GOL GTOGS PA TZAM LA SKAD CIG DRUG CU RTZA LNGA 'DA'O, ,BCOM LDAN
'DAS KYIS GSUNGS PA'I CHOS KYI MTSAN NYID LA MI MKHAS PA'I BLO
CAN DAG GIS NI ZHES BYA BA LA SOGS PA LA, BCOM LDAN 'DAS ZHES BYA
BA'I SGRA NI DON

DRUG LA SNYEGS TE, DBANG DANG RAB TU LDAN PA DANG, ,GZUGS BZANG
BA DANG GRAGS PA DANG, ,DPAL DANG YE SHES NAN TAN DANG, ,DRUG PO
RNAMS LA LEGS ZHES BYA BA DE LA MNGA' BAS BCOM LDAN 'DAS SO,
,BCOM LDAN 'DAS KYIS GSUNGS PA DE CI ZHIG CE NA, CHOS

KYI MTSAN NYID DO, ,CHOS KYI MTSAN NYID LA MKHAS PA'I BLO CAN
GANG YIN PA DE DAG BCOM LDAN 'DAS KYIS GSUNGS PA'I CHOS KYI MTSAN
NYID LA MKHAS PA'I BLO CAN DAG GO, ,NI ZHES BYA BA'I SGRA NI NYID
CES BYA BA'I DON TO, ,CHOS KYI MTSAN NYID LA MKHAS PA'I BLO CAN
NYID DO, ,SEMS DANG

SEMS LAS BYUNG BA DE DAG GI 'BRAS BU NI DE'I 'BRAS BU'O, ,DE'I
'BRAS BU'I KHYAD PAR NI BYE BRAG GO, ,DE'I 'BRAS BU'I KHYAD PAR
MTHONG BA NI DE'I 'BRAS BU'I KHYAD PAR MTHONG BA STE, DE'I BYE
BRAG MTHONG ZHES BYA BA'I THA TSIG GO, ,DPER NA G-YENGS PA NI GLU
LEN, KHROS PA NI TSIG RTZUB MI SGRA, SGYU DANG

@264B LDAN PA NI GZHAN LA 'DRID PA LTA BU'O, ,RNAM PA 'DIS NI
RIGS GZHAN ZHES BYA BA NI SEMS DANG SEMS LAS BYUNG BA DE RDZAS
GZHAN YOD PA NYID DO, ,SKYON MED PA ZHES BYA BA NI NYES PA MED PA
STE, THE TSOM MED CES BYA BA'I THA TSIG GO, ,RTOGS ZHES BYA BA NI
KHONG DU CHUD NGO ZHES SO, ,BDE BAR GSHEGS PA'I

GSUNG RAB CES BYA BA LA SOGS PA LA, LEGS PAR GSHEGS PAS NI BDE
BAR GSHEGS PA STE, BDE BAR GSHEGS PA'I GSUNG RAB 'CHAD PA'I SLOB
DPON DE DAG LA GANG DAG GIS BSNYEN BKUR MA BYAS PA DE DAG 'KHRUL
PA'I BLO GROS CAN DAG STE, RIGS GZHAN KHONG DU MI CHUD MI RTOGS
ZHES BYA BA'I THA TSIG

GO, ,ZAG PA NI GSUM STE ZHES BYA BA NI 'DUL BA'I BSAM PA THA DAD
PA'I PHYIR NYON MONGS PA 'DI DAG ZAG PA LA SOGS PAS MING THA DAD
PAR MDO LAS GSUNGS PA DE YONGS SU BSTAN PA'I PHYIR, ZAG PA NI
GSUM STE ZHES BYA BA 'DI BRJOD DO, ,RDZAS LNGA BCU RTZA BZHI NI
SRID PA'I ZAG PA ZHES BYA BA 'DI LA

GZUGS MED PA NA SPYOD PA'I RMUGS PA DANG RGOD PA CI'I PHYIR MA
SMOS SHE NA, 'DIR SMRAS PA, RANG DBANG MED PA'I PHYIR RO, ,RANG
DBANG NI RANG GTZO BO'O, ,DE GNYIS NI DER NYON MONGS PA GZHAN DAG
GIS ZIL GYIS NON PA'I PHYIR RANG DBANG MED PA ZHES BYA'O, ,ZAG PA
THAMS CAD KYI RTZA BA MA RIG PA

YIN PAS, MA RIG PA'I ZAG PA LOGS SHIG TU SMOS SO, ,'JOG CES BYA
BA NI GZHOG PA'O, ,ZAG PA NI DE'I SGO NAS 'BYUNG BAR BYED PA'O,
,DE DAG MA YIN PA NYON MONGS PA GZHAN DANG LDAN PA RNAMS ZHES BYA
BA LA, DE ZHES BYA BA 'DIS NI LTA BA DANG LDAN PA'I MA RIG PA
GZUNG NGO, ,NYON MONGS PA

GZHAN ZHES BYA BA 'DIS NI 'DOD CHAGS LA SOGS PA DANG LDAN PA
RNAMS SO, ,RDZAS BRGYA RTZA BRGYAD PO DE NI MA 'DRES PA'I MA RIG
PA BCO LNGA DANG BRAL BA BAG LA NYAL BA BRGYAD CU RTZA GSUM DANG,
KUN NAS DKRIS TE 'DUG PA BCU PO DE DAG DANG LDAN PA'I MA RIG PA
DANG MA 'DRES PA GANG YIN PA DE GNYI

GA NI RDZAS BRGYA RTZA BRGYAD YIN NO, ,SBYOR BA RNAMS KYANG TSUL
'DI DANG 'DRA STE ZHES BYA BA NI 'DOD PA'I SBYOR BA DANG, SRID
PA'I SBYOR BA DANG, LTA BA'I SBYOR BA DANG, MA RIG PA'I SBYOR BA
RNAMS SO, ,YANG NA 'KHRI BA'I DON TE ZHES BYA BA NI DPER NA DAR
GYI SRIN BUS BDAG GIS BDAG DKRIS NAS 'CHI BAR GTOD PA DE

@265A *, ,BZHIN DU SEMS CAN 'DI DAG KYANG RANG GI LAS DANG NYON
MONGS PA RNAMS KYIS BDAG DKRIS NAS NGAN SONG RNAMS SU GTOD PAR
BYED DO, ,TSUL KHRIMS DANG BRTUL ZHUGS MCHOG TU 'DZIN PA RDZAS
DRUG NI ZHES BYA BA NI KHAMS KYI BYE BRAG GIS SO, ,LTA BA MCHOG
TU 'DZIN PA RDZAS BCU GNYIS KYANG DE

BZHIN NO, ,SGRIB PA NI LNGA STE ZHES BYA BA LA 'DOD PA LA 'DUN
PA'I SGRIB PA DANG, GNOD SEMS KYI SGRIB PA DANG, RMUGS PA DANG
GNYID KYI SGRIB PA DANG, RGOD PA DANG 'GYOD PA'I SGRIB PA DANG,
THE TSOM GYI SGRIB PA'O, ,DE LA KHA CIG KHAMS GSUM PA'I RMUGS PA
DANG RGOD PA DANG, THE TSOM RNAMS GZUNG NGAM, 'ON TE

'DOD PA DANG LDAN PA NYID CE NA, SMRAS PA DGE SLONG DAG 'DI LTA
STE, SGRIB PA LNGA PO 'DI 'BA' ZHIG GIS MI DGE BA'I PHUNG PO
YONGS SU RDZOGS SO ZHES MDO LAS 'BYUNG NGO, ,MI DGE BA'I SGRA
BSTAN PAS NI 'DOD PA NA SPYOD PA NYID GZUNG NGO, ,CI'I PHYIR
RMUGS PA DANG GNYID CES GCIG TU BSDUS, RGOD PA DANG

'GYOD PA GNYIS LA SGRIB PA GCIG TU BSHAD, SMRAS PA, BYA BA GCIG
PA'I PHYIR TE, RMUGS PA DANG GNYID DE GNYIS KYIS NI SEMS ZHUM PAR
BYED DO, ,RGOD PA DANG 'GYOD PAS NI SEMS MA ZHI BAR BYED DO,
,'DOD PA NA SPYOD PA'I THE TSOM RNAM PA BZHI STE, SDUG BSNGAL BA
DANG, KUN 'BYUNG BA DANG, 'GOG

PA DANG; LAM MTHONG BAS SPANG BAR BYA BA DAG GO, ,'PHAGS PA'I LAM
DANG GNAS ZHES BYA BA NI 'PHAGS PA'I LAM YAN LAG BRGYAD PA DANG
DE'I GNAS BSAM GTAN LA SOGS PA'O, ,'DOD CHAGS DANG BRAL BA ZHES
BYA BA NI NYON MONGS PA SPONG BA STE, MI RTOGS PA LA SOGS PA'I
RNAM PA RNAMS

KYI BDEN PA BZHI RTOGS PA'O, ,DE DAG GANG ZHE NA, BZOD PA RNAMS
SO, ,DE LA SBYOR BA ZHES BYA BA NI 'PHAGS PA'I LAM LA SBYOR BA
RNAMS KYI'O, ,DE DAG GANG ZHE NA, DGE BA'I CHOS RNAMS TE, DRO BAR
GYUR PA DANG, RTZE MO DANG, BZOD PA RNAMS DANG, 'JIG RTEN PA'I
CHOS KYI MCHOG RNAMS SO, ,DE

LA DRO BAR GYUR PA'I DGE BA'I RTZA BA NI BDEN PA BZHI LA DMIGS PA
STE, RNAM PA DRUG GO, ,DRO BAR GYUR PA DANG 'DRA BAS DRO BAR
'GYUR BA STE, 'PHAGS PA'I LAM GYI ME'I SNGA LTAS SO, ,DE DAG CHE
BA'I DUS NA NI RTZE MO'O, ,YANG NA THOS PA DANG BSAMS PA DANG
BSGOMS PA LAS BYUNG BA SKYES NAS THOB PA'I DGE BA'I RTZA

@265B BA RNAMS KYI'O, ,DE DANG DE NAS KHAMS DANG, 'GRO BA DANG,
SKYE GNAS DANG, SA'I BYE BRAG BSHAD PA'I KHAMS DE GANG ZHE NA,
'DOD PA LA SOGS PA KHAMS GSUM MO, ,GNAS GZHAN DAG BSTAN PA LA
'DOD PA DANG GZUGS DANG GZUGS MED PA'I 'DOD CHAGS RGYAS PAR 'GYUR
BAS DE DAG

GO RIMS BZHIN DU KHAMS GSUM MO, ,DE LA 'DOD PA GTZO BOR BYED PA
RNAMS NI 'DOD PA'I KHAMS SO, ,'DOD PA NI 'DOD PA'I YON TAN LNGA
PO DAG STE, GZUGS DANG, SGRA DANG, DRI DANG, RO DANG, REG BYA
RNAMS SO, ,DE BZHIN DU GZUGS GTZO BOR BYED PA'O, ,GZUGS MED PA
DAG NI

GZUGS YOD PA MA YIN PAS GZUGS MED PA'O, ,DE LA 'DOD PA'I KHAMS NA
GNAS RNAM PA NYI SHU LA SEMS CAN DMYAL BA CHEN PO BRGYAD CES BYA
BA LA, DE DAG NA CHAGS SU RUNG BA CUNG ZAD KYANG MED PAS SEMS CAN
DMYAL BA DAG GO, ,DE DAG KYANG GANG ZHE NA, YANG 'TSOL SOGS
PA'O,,

SEMS CAN GANG DAG DER SKYES PA DE DAG PHAN TSUN DU GNOD PA BYAS
NAS BRGYAL TE 'KHOD PA DANG DE DAG LA BSIL BA'I RLUNG LANGS SHING
KVA'I SEMS CAN DAG YANG SOS SHIG CES SGRA 'BYUNG STE, DE DAG DER
BSAD CING DER YANG 'TSO BAS YANG 'TSO'O, ,THIG NAG CES BYA BA NI
THIG SKUD NAG POS

BTAB TE, SHING BZHIN DU GSHEGS PAS THIG NAG GO, ,BSDUS 'JOMS ZHES
BYA BA NI SEMS CAN MANG DU BSDUS NAS KHANG PA LA SOGS PAR 'JOMS
PAS BSDUS 'JOMS SO, ,NGU 'BOD NI SEMS CAN DAG LAS KYI 'BRAS BU MA
RUNGS PAS GTZES PA'I SDUG BSNGAL GYIS NYAM THAG NAS KU CO 'DON

PAS NGU 'BOD DO, ,NGU 'BOD CHEN PO NI GANG NA DE 'DRA BA'I SHAS
CHE BA'I PHYIR NGU 'BOD CHEN PO'O, ,TSA BA NI ME LCE MANG POS
BSKOR TE LUS KUN DU GDUNGS PA'I PHYIR TSA BA'O, ,RAB TU TSA BA NI
LUS CHEN POR MNGON PAR GRUB LA SDUG BSNGAL CHEN POS LUS DANG SEMS
KUN DU GDUNG BA CHEN PO MYONG BAS

RAB TU TSA BA'O, ,RAB CES BYA BA'I SGRA NI YUN RING BA DANG MI
BZAD PA'I PHYIR RO, ,BDUN PO DE DAG NA RNAM PAR SMIN PA'I BDE BA
NI MED MOD KYI BSIL BA'I RLUNG LA SOGS PAS REG PA'I PHYIR RGYU
MTHUN PA'I BDE BA NI YOD DO, ,GANG NA DE'I SKABS KYANG MED PA DE
BDE BA'I SKABS MED PA'I PHYIR MNAR MED PA'O, ,

@266A *, ,YANG NA DE NA SDUG BSNGAL LA BAR SKABS MED PAS MNAR MED
PA STE, BAR CHAD MED CING SKABS MED PAR DE NA SDUG BSNGAL MONG
NGO ZHES BYA BA'I THA TSIG GO, ,'DI LTAR DE NA PHYOGS BCU NAS ME
LCE BYUNG STE, SEMS CAN GYI LUS LA RGYUN MI 'CHAD PAR RAB TU 'BAR
ZHING SHI BAR

MI 'GYUR RO, ,BKRES PA DANG SKOM PA'I ME YANG RTAG PAR YOD DO,
,DE'I NGOS RE RE LA NI DPAG TSAD NYI KHRI NYI KHRI YOD DO, ,'DI'I
'OG NA YOD DE 'DZAM BU'I GLING NAS 'OG TU DPAG TSAD NYI KHRI NA
DE'I STENG GI NGOS LA THUG GO, ,'DZAM BU'I GLING NI 'OG YANGS TE
'BRU'I PHUNG PO LTAR GNAS

SO; ,DE BAS NA RGYA MTSO CHEN PO NI BAGS KYIS GZHOL LO, ,DUD 'GRO
NI DUD DE 'GRO BA STE, 'DONG ZHES BYA BA'I DON GANG YIN PA'O, ,DE
DAG GI NANG NAS KLU RNAMS NI BSKAL PAR GNAS SHING KHA CIG SA LA
BRTEN TO, ,YI DAGS NI SKOM PA DANG LDAN PAS YI DAGS TE KHA CIG NI
MTHU

CHE 'O, ,KHA CIG NI MTHU CHUNG NGO, ,'DZAM BU'I GLING NI SOG KHA
STE BYANG PHYOGS KHA TSON CHE'O, ,DE'I NGOS RING PO GSUM GYI NGOS
RE RE LA NI DPAG TSAD NYIS STONG NYIS STONG YOD DO, ,NGOS THUNG
NGU LA NI DPAG TSAD PHYED DANG BZHI YOD DO, ,DE BAS NA BYE BRAG
TU BSHAD PA LAS, RDZU 'PHRUL DANG MI LDAN

PAS NYI MA GCIG GCIG GIS NGOS GCIG TU 'GRO BA YOD DAM ZHES DRIS
PA DE LA DE'I TSAD KYIS LAN BTAB PO, ,SHAR GYI LUS 'PHAGS NI ZLA
BA KHAM PA 'DRA'O, ,NUB KYI BA LANG SPYOD NI ZLA BA NYA BA DANG
'DRA'O, ,BYANG GI SGRA MI SNYAN NI RDZING BU 'DRA'O, ,DE LA GLING
GI DBYIBS CI 'DRA BAR MI RNAMS

KYI BZHIN GYI DBYIBS KYANG DE DANG 'DRA'O, ,DE LA 'DZAM BU'I
GLING NA NI TSE LA NGES PA MED DE DPAG TU MED PA NAS LO BCU LA
THUG PA'I BAR DU 'GYUR RO, ,SHAR GYI LUS 'PHAGS NA NI LO NYIS
BRGYA LNGA BCU'O, ,NUB KYI BA LANG SBYONG NA NI LNGA BRGYA'O,
,BYANG GI SGRA MI SNYAN NA NI LO STONG STE, BAR MA

DOR 'CHI BA MED DO, ,GZHAN NA NI BAR MA DOR 'CHI BA YOD DO ZHES
BSHAD PA YIN TE, DE DAG KYANG NGA'I BA MED CING YONGS SU 'DZIN PA
MED DO, ,'DOD PA NA SPYOD PA'I LHA DRUG STE, RGYAL CHEN BZHI'I
RIS ZHES BYA BA NI DE DAG RGYAL CHEN BZHI'I GNAS SU SKYES PA'I
PHYIR RGYAL CHEN BZHI'I RIS

@266B SO; ,YANG NA RGYAL CHEN BZHI PA STE RGYAL PO CHEN PO BZHI
PO DAG DE DAG GI DBANG PO YIN PA'I PHYIR RO, ,SUM CU RTZA GSUM
ZHES BYA BA NI NYA BA'I DBANG PO SUM CU RTZA GNYIS DANG SUM CU
RTZA GSUM PA BRGYA BYIN YOD PAS SUM CU RTZA GSUM MO, ,'THAB BRAL
ZHES BYA BA NI LHA MA YIN DANG,

'THAB PA'I SDUG BSNGAL LAS 'DAS TE MED PA'I PHYIR 'THAB BRAL LO,
,DGA' LDAN ZHES BYA BA NI DGA' BA THOB PA DANG LDAN PAR GNAS PAS
DGA' LDAN NO, ,'PHRUL DGA' ZHES BYA BA NI 'DOD PA DAG RANG GIS
SPRUL TE, SPYOD PAS 'PHRUL DGA'O, ,GZHAN 'PHRUL DBANG BYED CES
BYA

BA NI GZHAN GYIS SPRUL PA'I 'DOD PA RNAMS LA DBANG BYED CING
DBANG SGYUR BAS GZHAN 'PHRUL DBANG BYED DO, ,DE LA GRANG BA'I
SEMS CAN DMYAL BA MA SMOS PA NI TSA BA'I SEMS CAN DMYAL BA DAG GI
PHYOGS GCIG TU GYUR PA'I PHYIR RO, ,TSA BA'I SEMS CAN DMYAL BA LA
SHAS CHE BA BCU DRUG

STE; ME MA MUR DANG, RTUG SA DANG, SBU GRI'I SOS GANG BA'I LAM PO
CHE DANG, RAL GRI'I SO'I LO MA CAN GYI NAGS TSAL DANG LCAGS KYI
SHAL MA RI'I NAGS TSAL RNAMS NI SPYIR NA MTSON CHAR 'DRA BAS GCIG
TU BSDUS PA DANG, CHU KLUNG RGAL DKA' BA STA RDZAS SU NI BZHI
SGO'I BYE BRAG GIS NI BCU

DRUG GO, ,GNOD PA LHAG PAR CHE BA'I GNAS SU GYUR PA'I PHYIR SHAS
CHE BA ZHES BYA'O, ,GLING DE DAG GI GLING PHRAN LA G-YAG RNGA
DANG G-YAG RNGA GZHAN NI 'DZAM BU'I GLING GI 'KHOR TO, ,LUS DANG
LUS 'PHAGS NI SHAR GYI LUS 'PHAGS KYI 'KHOR TO, ,G-YO LDAN DANG
LAM MCHOG 'GRO NI NUB GYI BA

LANG SPYOD KYI 'KHOR TO, ,SGRA NGAN DANG SGRA NGAN CAN NI BYANG
GI SGRA MI SNYAN GYI 'KHOR TO, ,G-YAG RNGA DANG G-YAG RNGA GZHAN
DE GCIG NA SRIN PO DAG GNAS SO, ,DE LA RI RAB NI RIN PO CHE SNA
BZHI'I RANG BZHIN TE, GSER DANG DNGUL DANG BEE d'URYA DANG SHEL
GYI RANG BZHIN TE, NGOS GANG RIN PO CHE

GANG GI RANG BZHIN YIN PA DE'I NAM MKHA' YANG DE'I RNAM PAR SNANG
NGO, ,DE NI RIM PAS MTHO STE, GRU BZHI LHAM PA NI MA YIN NO, ,DE
SKAD BSHAD PA'I 'THAD PA NI 'DUL BA'I GZHUNG LAS 'BYUNG STE, NYE
SBYOR GYIS ZHUS PA LAS BTZUN PA MCHOD RTEN JI LTAR BGYI ZHES GSOL
NA, RI RAB KYI TSUL

@267A *, ,DU BYA'O ZHES BKA' STZAL TO, ,DE'I 'KHOR RI BO BDUN TE,
GNYA' SHING 'DZIN DANG, GSHOL MDA' 'DZIN DANG, SENG LDENG CAN
DANG, LTA NA SDUG DANG, RTA RNA DANG, RNAM PAR 'DUD DANG, MU
KHYUD 'DZIN TO, ,DE DAG NI GSER GYI RI STE PHYED PHYED KYIS DMA'
BAR RIG PAR BYA'O, ,DE LA

'DZAM BU'I GLING GI MI GANG LUS CHE BA DE'I LUS KYI TSAD NI KHRU
BZHI STE, SHING N+YA GRO DHA LTAR CHU ZHENG GAB PA'O, ,SHAR GYI
LUS 'PHAGS PO DAG NI DE LAS NYIS 'GYUR NYIS 'GYUR GYIS CHE'O,
,NUB KYI BA LANG SPYOD PA DAG KYANG DE LAS NYIS 'GYUR RO, ,BYANG
GI SGRA MI SNYAN PA DAG KYANG DE LAS NYIS

'GYUR RO, ,RGYAL CHEN BZHI'I RIS KYI LHA RNAMS NI KHRU LNGA
BRGYA'O, ,KHRU'I TSUL GYIS LO GRANGS KYANG RIG PAR BYA STE, RGYAL
CHEN BZHI'I RIS KYI LHA RNAMS KYI TSE TSAD NI MI'I LO LNGA BCU LA
ZHAG TU BRTZIS PA'I LO LNGA BRGYA THUB PO, ,SUM CU RTZA GSUM PA
RNAMS KYI LUS KYI TSAD NI KHRU STONG NGO, ,TSE'I TSAD NI

MI'I LO BRGYA LA ZHAG GCIG TU BRTZIS PA'I LO STONG THUB BO, ,DE
BZHIN DU NYIS 'GYUR NYIS 'GYUR GYIS ZHAG GCIG TU BRTZIS TE TSE'I
TSAD NI LO DRUG STONG GI BAR DU SBYAR RO, ,LUS KYI TSAD BRJOD PAR
BYA STE, LUS KYI TSAD NI RGYANG GRAGS PHYED DANG GNYIS SO, ,'DI
DAG NI 'DOD PA'I

KHAMS KYI GNAS NYI SHU STE, GZHAN 'PHRUL DBANG BYED NAS MNAR MED
PA LA THUG GI BAR DU SNOD DANG BCAS PA SMOS PAS RLUNG GI DKYIL
'KHOR LA THUG GI BAR DU'O, ,'DOD PA'I KHAMS BSHAD ZIN TO, ,'DI
YAN CHAD GNAS BCU BDUN NI GZUGS KYI KHAMS TE, JI LTA BU ZHE NA,

SMRAS PA, DE LA BSAM GTAN DANG PO DANG, GNYIS PA DANG GSUM PA NI
SO SOR SA GSUM GSUM PA DAG GO, ,BZHI PA NI SA BRGYAD PA'O, ,DE LA
TSANGS RIS ZHES BYA BA NI TSANGS PA'I RIS NA YOD PAS TSANGS RIS
SO, ,GZHAN NI TSANGS 'KHOR TE, TSANGS PA'I YONGS SU SPYOD PA BYED
CES BYA BA'I

THA TSIG GO, ,DGE BA'I RTZA BA CHEN PO LAS NGES PAR 'BYUNG BA'I
PHYIR TSANGS CHEN NO, ,'DI NI CHEN PO YANG YIN LA TSANGS PA YANG
YIN PAS TSANGS CHEN NO, ,DE'I CHE BA NYID NI BSAM GTAN KHYAD PAR
CAN THOB PA DANG, SNGAR SKYES LA PHYIS 'CHI 'PHO BA DANG, MTHU'I
KHYAD PAR LA SOGS

@267B PAS KYANG NGO, ,DE NYID KYI RIS BSHAD PA DE DAG GI GNAS
KYANG YIN PAS TSANGS RIS RNAMS SO, ,RIS ZHES BYA BA NI 'DIR GNAS
NYID DU 'DOD DO, ,TSANGS PA'I MDUN NA 'DUG CES BYA BA NI TSANGS
PA'I MDUN NA GNAS PAS TSANGS PA'I MDUN NA 'DUG PA STE, BSAM GTAN
KHYAD PAR CAN

LAS LANGS PA NA DE NYID KYI MDUN NA 'DUG PA'O, ,YANG NA TSANGS PA
CHEN PO LNGA LA DE'I 'OG TU SMOS ZHES BYA BA'I THA TSIG GO, ,'OD
CHUNG ZHES BYA BA NI SA GONG MA DAG LA LTOS NA DE DAG GI 'OD
CHUNG BAS 'OD CHUNG NGO, ,TSAD MED 'OD CES BYA BA NI DE DAG GI
'OD TSAD GZUNG BAR MI NUS PAS TSAD MED

'OD DO, ,'OD GSAL ZHES BYA BA NI GNAS MA LUS PAR SNANG BA'I PHYIR
'OD GSAL LO, ,DGE CHUNG ZHES BYA BA NI YID KYI SA PA'I DGE BA LA
BDE BA ZHES BYA BA STE, DE DAG GI DES GONG MA LA LTOS NA CHUNG
BAS DGE CHUNG NGO, ,TSAD MED DGE ZHES BYA BA NI DE DAG GI DGE BA
TSAD MED PAS TSAD MED

DGE'O, ,DGE RGYAS ZHES BYA BA NI DE DAG GI DGE BA RGYAS PAS DGE
RGYAS TE, DE BAS GZHAN BDE BA MCHOG TU GYUR PA MED DO ZHES BYA
BAR DGONGS SO, ,SPRIN MED CES BYA BA NI DE DAG GI GONG NAS GZHAN
GYIS CHOD PA MED PAS SPRIN MED DO, ,SA GONG MA GONG MA DANG 'BREL
PA'I NI SPRIN LTA BU ZHES ZER TE, DE

NAS DE DANG 'BREL PA'I BAR MED PA'I PHYIR RO, ,BSOD NAMS 'PHEL BA
ZHES BYA BA NI DE DAG LAS SO SO'I BSOD NAMS BYE BRAG CAN GYIS
'GRO BA'I GNAS YOD PAS BSOD NAMS 'PHEL TE, DE DAG LA BSOD NAMS
'PHEL BAS KUN 'BYUNG BA BZHIN NO, ,'BRAS BU CHE ZHES BYA BA NI DE
DAG GI 'BRAS BU

GNAS GZHAN DANG 'BREL PA'I SO SO'I SKYE BO THAMS CAD PAS MCHOG TU
GYUR PA 'BYUNG BAS 'BRAS BU CHE'O, ,GNAS GTZANG MA ZHES BYA BA NI
LAM GYI CHUS NYON MONGS PA'I DRI MA BKRUS PA'I PHYIR RGYUD DAG PA
RNAMS GNAS PAS GNAS GTZANG MA'O, ,YANG NA DE DAG GI 'KHOR BA NA
GNAS PA DAG PAS BU

LON 'KHOR BA BZHIN NO, ,YANG NA DAG PA SHE DAG GNAS PAS GNAS
GTZANG MA STE, DE NA SO SO'I SKYE BO MED PA'I PHYIR RO, ,MI CHE
BA ZHES BYA BA NI GNAS GTZANG MA BAS MCHOG TU MA GYUR BA'I PHYIR
MI CHE BAS MI CHE BA'O, ,YANG NA GZUGS MED PAR 'JUG PA LA 'DOD PA
MED PA'I PHYIR MI 'DOD

@268A *, ,PA'O; ,MI GDUNG BA ZHES BYA BA NI BSAM PA DGE BA'I
PHYIR 'OG MAR SKYES PA RNAMS KYI MTHU'I KHYAD PAR DAG GIS ZIL
GYIS MI NON PAS MI GDUNG BA'O, ,YANG NA BSAM GTAN MCHOG GI 'BRAS
BU'I TSE MA THOB KYANG GDUNG BA MED PAS MI GDUNG BA'O, ,GYA NOM
SNANG ZHES BYA BA NI

RAB TU ZHI BA'I KHYAD PAR DANG LDAN TE BDE BAR SNANG BAS GYA NOM
SNANG NGO, ,SHIN TU MTHONG ZHES BYA BA NI SPEL MAR BSGOM PA LA
SGRIB PA'I LHAG MA CUNG ZAD CIG LAS SU ZAD DE, DE DAG SHIN TU
RNAM PAR DAG PA MTHONG BAS SHIN TU MTHONG NGO, ,'OG MIN ZHES BYA
BA NI DE DAG GI GONG NA RANG GI

KHAMS LAS MCHOG TU GYUR PA'I GNAS GZHAN MED PAS 'OG MIN NO,
,GZHAN DAG NA RE BSAGS PAR GNAS PA NI GZUGS TE PHUNG PO'O ZHES
BYA'O, ,DE'I MTHAR PHYIN PAS PHUNG PO'I MTHA' ZHES BYA'O ZHE'O,
,YANG NA AA GHA ZHES BYA BA NI SDIG PA STE DE'I MTHAR PHYIN PAS
SDIG MED MTHA'O, ,GNAS

BCU BDUN PO DE NA GNAS PA'I SEMS CAN DANG BCAS PA DE DAG NI GZUGS
KYI KHAMS SO, ,GZHAN DAG NI BSAM GTAN DANG PO LA NI GNYIS, BSAM
GTAN BZHI PA LA NI 'DU SHES MED PA'I SEMS CAN LHAG PAR BYAS TE
GNAS BCU BDUN PO GZHAN DU SMRA'O, ,DE GNYI GA YANG MI RIGS TE,
TSANGS

PA CHEN PO NI GCIG YIN PA'I PHYIR RO, ,DE LA TSE LA SOGS PA'I BYE
BRAG YOD DU ZIN KYANG DE LHA'I RIS SU MI 'THAD DE, GCIG PU NI RIS
SU MI RUNG NGO, ,TSANGS PA'I MDUN NA 'DON GYI SEMS CAN RNAMS DANG
DE SKAL BA MNYAM PA'I PHYIR GNAS THA DAD PA MA YIN NO, ,'DU SHES
MED PA'I SEMS CAN

RNAMS KYANG 'BRAS BU CHE BA DAG DANG TSE LA SOGS PA KHYAD PAR MED
PAS DE'I RGYU'I KHYAD PAR MED PA'I PHYIR DE DAG BZHI PA'I GSUM PA
LAS GNAS GZHAN DU MI 'THAD PAS GZUGS KYI KHAMS NI RNAM PA BCU
DRUG GO ZHES KHA CHE BA'I BYE BRAG TU SMRA BA RNAMS SO, ,DE BAS
NA TSANGS PA CHEN PO YANG 'DU

SHES MED PA'I SEMS CAN BZHIN DUS GZHAN MED DO ZHES BRJOD DO,
,SKYE GNAS RNAM PA BZHI STE ZHES BYA BA NI SEMS CAN RNAMS 'DREN
PAR GYUR TE 'BYUNG BA THUN MONG DU GYUR PA'I PHYIR RO, ,DE LA
SKYE GNAS MNGAL NAS SKYE BA NI MI DANG, BA LANG DANG, RTA DANG,
RNGA MO RNAMS PHAL CHER RO, ,MI

@268B RNAMS KYI NANG NA SGO NGA LAS SKYES PA YANG YOD DE, DPER NA
DUD 'GRO DAG GI NANG NAS KHRUNG KHRUNG MO LAS BYUNG BA, RI DANG,
NYA RI LTA BU DANG, LNGA LEN GYI RGYAL PO'I BU LNGA BRGYA LTA
BU'O, ,DROD GSHER LAS SKYE BA NI NGA LAS NU LA SOGS PA'O, ,RDZUS
TE BYUNG BA NI BSKAL PA DANG PO PA RNAMS SO, ,KLU

RNAMS LA YANG SKYE BA RNAM PA BZHI YOD DE, 'JIG RTEN GDAGS PA LAS
JI SKAD DU, SGO NGA LAS SKYES PA'I NAM MKHA' LDING GIS SGO NGA
LAS SKYES PA'I KLU BZA' BA'I PHYIR 'BYIN TO, ,DE BZHIN DU RDZUS
TE 'BYUNG BA'I NAM MKHA' LDING GIS RDZUS TE BYUNG BA'I KLU 'BYIN
CES BYA BA'I BAR DU GSUNGS PA

LTA BU'O, ,RDZUS TE BYUNG BA RNAMS LUS SHIN TU MI SNANG BAR 'GYUR
TE, TIL MAR GYI MAR ME ZAD PA LTA BU MA YIN NAM, MI SHES PA'I
PHYIR 'BYIN GYI BZAR NI MED DO, ,YI DAGS RNAMS NI MNGAL NAS SKYES
PA DANG RDZUS TE BYUNG BA DAG STE, JI SKAD DU YI DAGS NYID KYIS
BDAG CAG NI LAS KYIS SKYES PA YIN

GYI; SKYE GNAS LAS SKYES PA NI MA YIN NO ZHES BRJOD PA LTA BU'O,
,'O NA CI'I PHYIR BYANG CHUB SEMS DPA' DBANG BCU BRNYES PA MNGAL
NAS SKYES PA'I SKYE GNAS LA BRTEN CE NA, SH'AKYA'I RIGS CHEN PO
GNYEN GYI 'BREL PAS CHOS LA RAB TU DGOD PA'I PHYIR RO, ,MIR GYUR
KYANG PHUN SUM TSOGS PA THOB PO

ZHES GDUL BA SPRO BA BSKYED PA'I PHYIR RO, ,SA NI BCU GCIG STE
ZHES BYA BA NI DE DAG KYANG SNYOMS PAR 'JUG PA RNAMS KYIS STON
TO, ,'DOD PA'I KHAMS NI SA BON THAMS CAD YIN PA'I PHYIR SA ZHES
BYA BAR BSHAD DE, DBANG PO SBYANGS PA LA SOGS PA YON TAN RNAMS DE
DANG 'BREL BA'I PHYIR RO, ,MI LCOGS

PA MED PA ZHES BYA BA LA 'ONG BAR BYA BA NI 'ONG BAR BYA BA'O,
,'ONG BAR BYA BA MED PA NI 'ONG BAR BYA BA MED PA STE, SKYE BAS
THOB PAR BYA BA MA YIN ZHES BYA BA'I THA TSIG STE, BSAM GTAN DANG
PO LA 'JUG PA'I SEMS SO, ,DE NI RNAM PA GSUM STE, NYON MONGS PA
CAN DANG, ZAG PA DANG BCAS PA DANG, ZAG

PA MED PA'O, ,BSAM GTAN DANG PO LA YAN LAG LNGAR RIG PAR BYA STE,
RNAM PAR RTOG PA DANG, RNAM PAR DPYOD PA DANG, DGA' BA DANG, BDE
BA DANG, SEMS RTZE GCIG PA STE, DPER NA YAN LAG LNGA PA'I PHYI MA
LTAR YAN LAG LNGA PA'I BSAM GTAN YANG DE BZHIN NO, ,BSAM GTAN
GNYIS PA

@269A *, ,LA NI RAB TU DANG BA'O, ,DE YANG DAD PA'I NGO BO NYID
KYI CHOS TE, CHOS DE MNYAM PAR GZHAG PA DAG LAS KYANG 'BYUNG BA
YOD DO ZHES LHAG PAR SHAS CHE BA'I PHYIR YAN LAG TU RNAM PAR
GZHAG PA DANG, DGA' BA DANG, BDE BA DANG, SEMS RTZE GCIG PA'O,
,DE NI SHIN

TU SBYANGS PA'I BDE BAR RIG PAR BYA'O, ,BSAM GTAN GSUM PA LAS YAN
LAG LNGA STE, BTANG SNYOMS DANG, DRAN PA DANG, SHES BZHIN DANG,
BDE BA DANG, TING NGE 'DZIN TO, ,BSAM GTAN BZHI PA LA YAN LAG
BZHI STE, SDUG BSNGAL YANG MA YIN, BDE BA YANG MA YIN PA'I TSOR

BA DANG, BTANG SNYOMS YONGS SU DAG PA STE, DE NI 'DU BYED KYI
BTANG SNYOMS DANG, DRAN PA YONGS SU DAG PA DANG, TING NGE 'DZIN
TO, ,BSAM GTAN BZHI PA NI NYES PA BRGYAD LAS RNAM PAR GROL BA
STE, NYES PA DE DAG GANG ZHE NA, RNAM PAR RTOG PA DANG, RNAM PAR
DPYOD PA DANG, DBUGS RNGUB

PA DANG; 'BYIN PA DANG, BDE BA DANG, SDUG BSNGAL BA DANG, YID BDE
BA DANG, YID MI BDE BA'O, ,BSAM GTAN DE DAG KYANG NYON MONGS PA
CAN DANG, ZAG PA DANG BCAS PA DANG, ZAG PA MED PA DANG, PHUNG PO
LNGA DANG LDAN PAR RIG PAR BYA'O, ,DE LA RNAM PAR RTOG PA DANG
RNAM PAR DPYOD PA'I

NYES PAS NI MES 'JIG PA'O, ,DGA' BA'I NYES PAS NI CHUS 'JIG PA'O,
,DBUGS RNGUB PA DANG 'BYIN PA'I NYES PAS NI RLUNG GIS 'JIG PA'O,
,DE LA MES 'JIG PA LAN BDUN 'DAS PA DANG CHUS 'JIG GO, ,DE LTAR
BYAS NA 'OD GSAL GYI LTA RNAMS KYI TSE BSKAL PA BRGYAD THUB BO
ZHES

BYA BA DE 'THAD PAR 'GYUR RO, ,DE LTAR MES 'JIG PA NI LAN BZHI
BCU RTZA DGU'O, ,CHUS 'JIG PA NI LAN BDUN TE 'JIG PA DE DAG NI
LAN LNGA BCU RTZA DRUG YIN NO, ,DE'I 'OG TU MES LAN BDUN 'JIG GO,
,DE'I 'OG TU RLUNG GIS 'JIG PAR 'GYUR RO, ,DE LTAR BYAS NA GDAGS
PA

BSHAD PA LAS DGE RGYAS KYI LHA RNAMS KYI TSE BSKAL PA DRUG CU
RTZA BZHI THUB PO ZHES BYA BA LEGS PAR BSHAD PA YIN NO, GZUGS MED
PA GSUM NI NYON MONGS PA CAN DANG, DGE BA ZAG PA DANG BCAS PA
DANG, ZAG PA MED PA PHUNG PO BZHI'I NGO BO NYID DANG SA 'OG MA'I
GNYEN PO YIN NO, ,DE

@269B LA 'DOD PA'I KHAMS DANG SRID PA'I RTZE MO NI GCIG TU ZAG PA
DANG BCAS PA'O ZHES BYA BA LA, 'DOD PA'I KHAMS NI MI DGE BA'I
RTZA BAS DRI MA CAN DU BYAS PA DANG, MNYAM PAR MA BZHAG PA'I SA
PA YIN PA'I PHYIR ZAG PA DANG BCAS PAR RUNG NA, SRID PA'I RTZE MO
JI LTAR ZAG PA DANG BCAS

PA KHO NAR 'GYUR ZHE NA, 'DU SHES ZHAN PA'I PHYIR RO, ,LHAG MA NI
ZAG PA DANG BCAS PA DANG, ZAG PA MED PA ZHES BYA BAR GRUB PO,
,GAL TE SRID PA'I RTZE MO GCIG TU ZAG PA DANG BCAS PA'I YIN NA JI
LTAR 'PHAGS PA'I GANG ZAG DER SKYES PA NYON MONGS PA SPONG ZHE
NA, CI YANG MED PA'I SKYE

MCHED KYI SA'I LAM MNGON DU BYAS TE NYON MONGS PA SPONG NGO, ,SDE
PA GZHAN GANG DAG NA RE, MGO MNYAM ZHES BYA BA'I DGRA BCOM PA NI,
RAS KYI MTHA' LA ME ZHEN NAS TSIG PA BZHIN NO ZHES ZER BA DE DAG
NI, DGE SLONG DAG JI TZAM DU 'DU SHES LA SNYOMS PAR ZHUGS PA DE
TZAM DU KUN SHES

PAR RAB TU RTOGS SO, ,GANG YANG 'DI 'DU BYED KYI LHAG MA SRID
PA'I RTZE MO DE LA NI DGE SLONG BSAM GTAN PA RNAMS KYIS SNYOMS
PAR ZHUGS SHING LANGS NAS RAB TU RTOG PAR 'GYUR BA SMRA'O ZHES
BYA BA 'DI DANG 'GAL LO, SKABS SU BSHAD PA RDZOGS ZHES BYA BA NI
SKABS NAS BYUNG BA LA SKABS

SU BSHAD PA ZHES BYA'O, ,RDZOGS ZHES BYA BA NI MTHAR PHYIN ZHES
BYA BA'I THA TSIG GO, ,'KHOR DU NYE BAR BSDOGS GTOGS PA THAMS CAD
LA NI BTANG SNYOMS SO, ,DNGOS GZHI BSAM GTAN DANG PO DANG, GNYIS
PA LA NI YID BDE BA'I DBANG PO'O, ,GSUM PA LA NI BDE BA'O, ,BZHI
PA LA NI

BTANG SNYOMS SO, ,CI'I PHYIR BZOD PA RNAMS PAS SHES PA RNAMS
SNGAR BSTAN CE NA, NYON MONGS PA THAMS CAD KYI GNYEN PO YIN PA'I
PHYIR RO, ,BZOD PA RNAMS NI MTHONG BAS SPANG BAR BYA BA'I NYON
MONGS PA'I GNYEN PO NYID DO, ,DE LA RDZAS SU NA SHES PA GNYIS TE,
ZAG PA DANG BCAS

PA DANG, ZAG PA MED PA'O, ,RNAM PA BDUN GYI NA BCUR RNAM PAR
GZHAG STE, RANG BZHIN GYIS NI KUN RDZOB SHES PA'O, ,GNYEN POS NI
CHOS DANG RJES SU RTOGS PA'I SHES PA'O, ,CHOS SHES PA NI 'DOD
PA'I KHAMS MTHA' DAG GI GNYEN PO'O, ,RJES SU RTOGS PA'I SHES PA
NI

@270A *, ,GZUGS DANG GZUGS MED PA'I KHAMS KYI GNYEN PO'O, ,SDUG
BSNGAL DANG KUN 'BYUNG BA SHES PA NI RNAM PA'I BYE BRAG GIS SO,
,'GOG PA DANG LAM SHES PA NI RNAM PA DANG DMIGS PA'I BYE BRAG GIS
SO, ,GZHAN GYI SEMS LA SBYOR BAS PHA ROL GYI SEMS SHES PA'O, ,

NYON MONGS PA SPANGS PA'I RGYUD LA SKYE BAS BYA BA BYAS PA'I
PHYIR ZAD PA SHES PA'O, ,SKAL BA MNYAM PA'I RGYUS SHES PA THAMS
CAD KYIS BSAGS PA'I PHYIR MI SKYE BA SHES PA'O, ,CI'I PHYIR CHOS
SHES PA SNGAR BSHAD CE NA, 'DOD PA'I KHAMS KYI GNYEN PO YIN PA'I
PHYIR RO, ,CI'I PHYIR 'DOD

PA'I KHAMS KYI SNGAR SPONG ZHE NA, DE NI MNGON SUM GNYIS KYIS
MNGON SUM DU GYUR BA'I PHYIR TE, ZIN PA MNGON SUM DANG RDZAS
MNGON SUM GYIS SO, ,KHAMS GZHAN GYI NI RDZAS MNGON SUM NYID KYIS
SO, ,YANG 'GOG PA DANG, LAM LA CHOS SHES PA NI KHAMS GSUM CAR GYI
GNYEN PO YIN NO, ,

CI'I PHYIR SDUG BSNGAL DANG KUN 'BYUNG BA LA CHOS SHES PA KHAMS
GSUM CAR GYI GNYEN PO MA YIN ZHE NA, GZHAN DU YID 'BYUNG LA GZHAN
DU 'DOD CHAGS DANG BRAL BAR 'GYUR DU 'ONG BA'I PHYIR RO, ,'DOD
PAR GTOGS PA'I 'DU BYED RNAMS ZHES BYA BA NI 'DI SKAD DU 'BRAS
BUR GYUR BA NYE BAR LAN PA'I

PHUNG PO LNGA RNAMS ZHES BSTAN PAR 'GYUR TE, DE LA MI RTAG PA
DANG, SDUG BSNGAL BA DANG, STONG PA DANG, BDAG MED PA'I RNAM PAR
SHES PA GANG YIN PA'O, ,DE LA RGYU ZHES BYA BA NI KUN 'BYUNG BA'I
BDEN PA'O, ,DE 'GOG PA ZHES BYA BA NI 'GOG PA'I BDEN PA'O, ,DE
SPONG BA ZHES BYA BA NI LAM GYI

BDEN PA'O, ,DE LTAR RNAM PA BCU DRUG TU SHES PA GANG YIN PA DE
CHOS SHES PA'O, ,DE LTAR CHOS SHES PA NI PHUNG PO LNGA ZHES BSTAN
PAR 'GYUR RO, ,CHOS SHES PA ZHES BYA BA 'DIS NI BRJOD PA RNAMS
YONGS SU SDUD DE, GTZO BOR BSTAN PA'I PHYIR RGYAL PO GSHEGS SO
ZHES BYA BA BZHIN NO, ,SA ZHES BYA

BA NI BDEN PA RNAMS SO, ,SNGAR NI BYE BRAG TU PHYE STE BSHAD
PA'O, ,DA NI BYE BRAG TU MA PHYE BA'O, ,YANG NA CHOS ZHES BYA BA
NI DON GZHAN DU BSHAD DE, SBYOR BA DANG RNAM PAR GROL BA DANG
KHYAD PAR GYI LAM RNAMS YONGS SU SDUD PA'O, DE LA SBYOR BA'I LAM
NI GANG GI 'OG TU SPONG BA'I LAM MNGON DU BYED

@270B PA'O; ,RNAM PAR GROL BA'I LAM NI GANG GIS BRAL BA'I RNYED
PA SKYED PA'O, ,KHYAD PAR GYI LAM NI KHYAD PAR THOB PAR BYA BA'I
LAM YIN PAS KHYAD PAR GYI LAM MO, ,DE NI DRAN PA NYE BAR GZHAG PA
LA SOGS PA STE, GANG GIS DBANG PO SBYOR BA LA SOGS PA'I YON TAN
MNGON PAR SGRUB PAR BYED PA'O, ,CHOS

SHES PA'I SA ZHES BYA BA LA, SA ZHES BYA BA NI SA DRUG TU STON TE
DE NI CHOS SHES PA'O, ,GANG DAG 'DU BYED SMOS PA NI 'DUS MA BYAS
BRTZAL BAR 'DOD PA DE DAG GI LTAR NA DON 'DI GNYEN POR 'GYUR TE,
ZAG PA MED PA NI NYES PA MED PA'I PHYIR SPANG BAR 'OS PA MA YIN
NO, ,CI'I PHYIR DE CHOS SHES PA

ZHES BYA ZHE NA, DE'I PHYIR DON DANG MTHUN PA'I MING DU STON TO,
,THOG MA MED PA DANG LDAN PA'I 'KHOR BA ZHES BYA BA JI LTAR THOG
MA MED PA DANG LDAN ZHE NA, DGE SLONG DAG 'KHOR BA NI THOG MA MED
DO ZHES SMRA'O ZHES 'BYUNG BA'I PHYIR RO, ,RTAG TU ZHES BYA BA NI
DUS THAMS CAD DU'O, ,BDAG GI CHU SRIN GYI

CHU SRIN 'DZIN KHRI ZHES BYA BA NI BDAG DANG BDAG GIR MNGON PAR
ZHEN PA STE, BDAG DANG BDAG GIR MNGON PAR ZHEN PA'I CHU SRIN
'DZIN KHRI DES ZIN PA NI BZUNG BA'O, ,DE THOG MA KHO NAR ZHES BYA
BA NI DANG PO NYID DU'O, ,CHOS TZAM DU MTHONG BA'I PHYIR ZHES BYA
BA LA, TZAM GYI SGRA NI BDAG DANG BDAG GI

DGAG PAR STON TO, ,CHOS SHES PA BSHAD ZIN TO, ,RJES SU RTOG PA'I
SHES PA GANG ZHE NA, GZUGS DANG GZUGS MED PAR RTOGS PA'I 'DU BYED
RNAMS ZHES BYA BA NI SNGA MA BZHIN NO, ,RJES SU ZHES BYA BA NI
PHYI NAS ZHES BYA BA'I DON TO, ,RJES LAS RTOGS PA NI RJES SU
RTOGS PA STE PHYI NAS SHES

ZHES BYA BA'I DON GANG YIN PA'O, ,CI'I PHYIR RJES SU RTOGS PA'I
SHES PA SA 'OG MA'I GNYEN PO MA YIN ZHE NA, 'DI LTA STE DPER NA
SKYES BU GONG DU YAR LTA BA THUR DU MI LTA BA BZHIN NO, ,PHA ROL
GYI SEMS SHES PA GANG ZHE NA, SHES PA GANG BSGOMS PA LAS BYUNG BA
NI BSGOMS PA'I RANG BZHIN TE,

DPER NA SA'I SNOD LTA BU'O, ,BSGOMS PA'I 'BRAS BU NI RNAM PAR
GROL BA'I LAM GYIS BSDUS PA'O, ,BSGOM PA LA BRTEN NAS THOB PA NI
SNGON THOB KYANG DE BSGOM PA MNGON DU BYED PA LAS BYUNG NGO,
,YANG NA BSGOM PA LA BRTEN NAS ZHES BYA BA NI SKYE BAS 'THOB PA
DANG, RTOG GE'I RIGS PAS

@271A *, ,BSKYED PA DGAG PA STE, DE'I PHYIR TING NGE 'DZIN LAS
SKYES BA ZHES BYA BA SMOS SO, ,TING NGE 'DZIN LAS BYUNG BAS TING
NGE 'DZIN LAS SKYES PA STE, BSAM GTAN LAS SKYES ZHES BYA BA'I THA
TSIG GO, ,SHES PA ZAG PA DANG BCAS PA DANG, ZAG PA MED PA GNYIS
KYI BAR DU SMOS PA NI

GNYI GA'I RANG BZHIN DU BSTAN PA'I PHYIR RO, ,GZHAN DAG GIS KUN
RDZOB SHES PA'I 'OG TU SMOS PA DE DAG GIS NI GSUM PO DAG GI SKABS
KYIS SBYAR RO, ,DE LTAR RANG BZHIN BSNYAD NAS LAS STON TO, ,GANG
GIS GZHAN ZHES BYA BA LA, GZHAN SMOS PAS NI RANG GI SEMS MA GTOGS
PAR STON TE,

BDAG NYID LA BYED PA 'GAL BA'I PHYIR RO, ,'DOD PA DANG GZUGS SU
GTOGS PA ZHES BYA BA SA NI KHAMS GNYIS KYI LAS STON TO, ,ZAG PA
MED PA KHA CIG CES BYA BA SMOS PAS NI GZUGS MED PA NA SPYOD PA'I
ZAG PA MED PA RNAMS MI SHES PA'O, ,MI LDAN PA NYID YIN BZHIN DU
YANG CI'I PHYIR MIG

SHES GZUGS KYI 'BAB STEGS KYI SGO NAS SKYE BA'I PHYIR RO, ,ZAG PA
DANG BCAS PA NI SHIN TU YANG MI SHES SO ZHES BSTAN PAR 'GYUR TE,
SA LAS SHIN TU 'DAS PA'I PHYIR RO, ,DA LTAR BYUNG BA SMOS PAS NI
'DAS PA DANG MA 'ONGS PA SEL TO, ,YANG NA BSGOMS PA LAS BYUNG BA
BSGOMS PA'I RGYU

LAS BYUNG BA STE, DPER NA ZAS LAS BYUNG BA'I SROG DANG RTZA LAS
GYUR PA'I BA LANG ZHES BYA BA LTA BU'O, ,NYER BSDOGS KYIS DNGOS
GZHI BSAM GTAN GYI 'BRAS BU THOB PA STE, JI SKAD DU, BSAM GTAN
LAS SAM NYER BSDOGS LAS RNAM PAR GROL BA DGU PA'I LAM SKYE'O ZHES
GSUNGS PA LTA

BU YIN DU ZIN KYANG DBANG PO 'PHO BA SHIN TU DKA' BA'I PHYIR TE,
PHA ROL GYI SEMS SHES PA NI DNGOS GZHI BSAM GTAN GYI 'BRAS BU
NYID DO, ,SHES PA DANG 'DRA BA ZHES BYA BA NI RANG GI MTSAN NYID
DANG 'DRA BA STE, ZAG PA DANG BCAS PAS ZAG PA DANG BCAS PA SHES
LA, ZAG PA MED PAS ZAG PA MED

PA'I SEMS DANG SEMS LAS BYUNG BA SHES PA'O, ,DE LTA MOD KYI SEMS
LA SBYOR BA'I PHYIR SEMS KYI BSGO NAS DE SKAD STON TO, ,GANG GI
TSE SEMS SHES PA DE'I TSE SEMS LAS BYUNG BA'I CHOS RNAMS MA YIN
TE, RDZAS RE RE SPYOD YUL YIN PA'I PHYIR RO, ,JI LTAR NA 'DOD
CHAGS DANG BCAS

@271B PA'I SEMS SU SHES SHE NA, 'DOD CHAGS DANG BCAS PA RNAM PA
GNYIS TE, LDAN PA'I 'DOD CHAGS DANG BCAS PA DANG, 'DRES PA'I 'DOD
CHAGS DANG BCAS PA'O, ,DE LA 'DRES PA'I 'DOD CHAGS DANG BCAS PA
NI MNGON DU GYUR PA'O, ,LDAN PA'I 'DOD CHAGS DANG BCAS PA NI
RNYED

PA'I 'BREL PA'O, ,'DI NI 'DRES PA'I 'DOD CHAGS DANG BCAS PA BZUNG
BAR RIG PAR BYA STE, GOS DANG DRI MA CIG CAR MI 'DZIN PA BZHIN
NO, ,'DI NI DMIGS PA LA LTA BA MA YIN TE, BSTAN BCOS LAS KYANG
CHAGS PAR SHES KYI CHE GE MO ZHES BYA BA'I DMIGS PA LA CHAGS PAR
NI MA YIN NO

ZHES 'BYUNG NGO, ,ZAG PA MED PA LA NI LAM GYI BDEN PA'I RNAM PAR
RO, ,BAR CHAD MED PA'I LAM THAMS CAD NI MA GTOGS TE, MCHOG TU
DGA' BA YID LA BYED PA DANG LDAN PA'I PHYIR RO, ,DE BAS NA MTHONG
BA'I LAM LA BSGOM PA MA YIN TE, MTHONG BA'I LAM NI YID 'BYUNG BA
DANG LDAN PA'I PHYIR

RO; ,DE LA BSAM GTAN DANG PO'I SA PAS NI SA GNYIS KYI SHES SO,
,DE BZHIN DU BSAM GTAN BZHI PA'I SA PAS NI SA LNGA'I SHES PA'I
BAR DU'O, ,ZAG PA MED PA YANG RNAM PA GNYIS TE ZHES BYA BA NI
RNAM PA GNYIS TE, CHOS SHES PA'I PHYOGS DANG, RJES SU RTOGS PA'I
SHES PA'I

PHYOGS SO, ,DE LA CHOS SHES PA'I PHYOGS KYIS NI CHOS SHES PA'I
PHYOGS KYI SHES KYI RJES SU RTOGS PA'I PHYOGS KYI NI MA YIN TE,
CHOS SHES PA SA 'OG MA LA GNAS PA'I PHYIR RO, ,RJES SU RTOGS PA'I
SHES PA NI SA GONG MA LA DMIGS PA'I PHYIR RO, ,CHOS SHES PA'I
PHYOGS KYI MA

YIN NO, ,ZAG PA MED PA NI MCHOG TU GYUR PAS ZAG PA DANG BCAS PAS
MI SHES PA NI RIGS NA, ZAG PA MED PA CI'I PHYIR ZAG PA DANG BCAS
PA MA SHES SHE NA, ZAG PA MED PA MCHOG TU DGA' BA YID LA BYED PA
DANG LDAN PA'I PHYIR RO, ,ZAG PA DANG BCAS PA NI YID 'BYUNG BA'I
DNGOS PO'O, ,

GZUGS DANG MI LDAN PA RNAMS DPA' DUS MA BYAS MI SHES TE, GZHAN
GYI SEMS SHES PA'I PHYIR RO, ,SA MCHOG TU GYUR PA MI SHES TE,
BSAM GTAN DANG PO'I SA PAS BSAM GTAN GNYIS PA'I SA MI SHES SO,
,DBANG PO MCHOG TU GYUR BA NI SA MTSUNGS KYANG DBANG PO RTUL POS
DBANG PO RNON

@272A *, ,PO'I RGYUD LAS BYUNG BA MI SHES SO, ,GANG ZAG MCHOG GI
MI SHES TE, JI LTAR NYAN THOS KYIS RANG SANGS RGYAS KYI RGYUD MI
SHES PA DANG, RANG SANGS RGYAS KYIS DE BZHIN GSHEGS PA'I RGYUD MI
SHES PA LTA BU'O, ,DE'I DON NI DBANG PO MCHOG NYID KYIS GO BAR
'GYUR RO ZHE NA,

'DI LA NYES PA MED DE DBANG PO NI RANG GI SAR GTOGS PA RNAMS DANG
SLOB PA RNAMS KYI'O, ,GANG ZAG SMOS PA NI SAR MA GTOGS PA DANG,
'DAS PA DANG MA 'ONGS PA YANG STON TO, ,NYAN THOS KYIS NI MTHONG
BA'I LAM LAS SKAD CIG GNYIS SHES TE, SDUG BSNGAL LA CHOS SHES
PA'I BZOD PA

DANG; LAM LA RJES SU RTOGS PAR SHES PA'I BZOD PA'O, ,CI'I PHYIR
DE LTAR ZHE NA, MTHONG BA'I LAM SHIN DU MGYOGS PAR 'GRO BA'I
PHYIR TE, JI TZAM DU DUS GZHAN DU SBYOR BA RTZOM PA DE TZAM DU
DE'I SKAD CIG DE RNYED 'DA'O, ,RANG SANGS RGYAS KYIS NI SKAD CIG
GSUM SHES TE, GSUM

PA NI KUN 'BYUNG BA LA RJES SU RTOGS PA'I SHES PA'I SKAD CIG GO,
,BCOM LDAN 'DAS KYIS NI SBYOR BA MA MDZAD PAR YANG SKAD CIG THAMS
CAD MKHYEN TO, ,MTHONG BA'I LAM LA GNAS PA 'DI NI BSTAN BCOS LAS
MTSAN MA MED PAR GNAS PA ZHES BSTAN TO, ,YANG NA GANG ZAG SMOS PA
NYID KYIS

DBANG PO THA DAD PA SPROS TE BSTAN TO, ,GAL TE DE LTA NA LHA
RNAMS KYIS DGE SLONG 'DI NI RGYUN DU ZHUGS PA'I 'BRAS BU MNGON
SUM DU BYA BA'I PHYIR ZHUGS SO ZHES SMRAS PA'I MDO'I TSIG 'DI JI
LTAR SBYAR, BYE BRAG TU SMRA BA RNAMS NA RE DGA' BAR BYA BA'I
PHYIR BYAS SO ZHE'O, ,'O NA GANG

RGYUN DU ZHUGS PA'I 'BRAS BU MNGON SUM DU BYA BA'I PHYIR ZHUGS PA
LA ZAS SBYIN ZHES BYA BA JI LTA BU ZHE NA, DE'I PHYIR KHA ZAS
BYIN PA LA ZAS KYI SGRAR BSTAN TO, ,KUN RDZOB SHES PA GANG ZHE
NA, LAN BTAB PA, SHES RAB ZAG PA DANG BCAS PA STE ZHES BYA BA
STE, RANG BZHIN BSTAN PA'O, ,KUN

RDZOB NI SGRIB PA STE SHES PA SGRIB PA'O, ,MA RIG PA MA SPANGS
PA'I PHYIR TE RANG BZHIN DANG RGYUD RNAM PAR GROL BA GNYIS KYIS
RNAM PAR MA GROL BA'I PHYIR RO, ,YANG NA KUN RDZOB NI THA SNYAD
DE DER LTUNG BA'I SHES PA NI KUN RDZOB SHES PA'O, ,GZHAN NA RE
RGYUN GYI SHES PA'O ZHE'O, ,KUN RDZOB NI PHAL CHER BUM

@272B PA DANG; SNAM BU LA SOGS PA ZHES BYA BA LA, PHAL CHER ZHES
BYA BA SMOS PAS LHAG PAR BSTAN PA'I PHYIR RO, ,SHES PA 'DI RES
'GA' NI DON DAM PA LA'ANG 'JUG STE, JI LTAR CHOS THAMS CAD BDAG
MED PA LTA BU'O, ,SHES PA NI ZAG PA DANG BCAS PA STE, 'JIG RTEN
LAS 'DAS PA NI GNYEN

POR GYUR PA'I PHYIR DMIGS PA YONGS SU GCOD PA NYID DO, ,RANG
BZHIN DANG LHAN CIG 'BYUNG BA MA GTOGS PAR CHOS THAMS CAD NI RANG
BZHIN GYI DMIGS PA YIN NO, ,SEMS KYI SKAD CIG DE NI GZHAN GYI'O,
,DE LA RANG BZHIN NI MI SHES TE BDAG NYID LA BYED PA 'GAL BA'I
PHYIR RO, ,GANG DAG MAR

ME'I DPES RANG MYONG BA BRJOD PA DE DAG GI LTAR NA MAR ME NI
SNANG BAR BYA BA YIN GYI, SNANG BAR BYED PA MA YIN PAR 'GYUR RO,
,RAS DANG MAR ME MA GTOGS PAR SNANG BAR BYA BA RDZAS GZHAN NI MED
DO, ,TSOR BA LA SOGS PA LA YANG SHES TE HA CANG NYE BA'I PHYIR
RO, ,YANG DMIGS PA MTSUNGS PA NYID NYAMS

PAR 'GYUR RO, ,BDAG MED PA'I RNAM PAR ZHUGS PA YIN NA CI'I PHYIR
DON DAM PA SHES PAR MI 'GYUR, GAR MKHAN GYIS SHIN TU BSLABS KYANG
RGYAL PO'I ROL PA DANG 'DRA BAR MI NUS PA LTAR DE LTAR GYUR PA LA
YANG SHIN TU GNAS PA MA YIN PA'I PHYIR RO, ,KUN RDZOB SHES PA DE
YANG NYON MONGS PA CAN DANG

NYON MONGS PA CAN MA YIN PA'O, ,NYON MONGS PA CAN YANG RNAM PA
GNYIS TE ZHES BYA BA NI RNAM PA GNYIS TE, LTA BA'I BDAG NYID NI
LTA BA'I RANG BZHIN NO, ,LTA BA LNGA PO RNAMS NI JI SKAD DU BSTAN
PA RNAMS SO, ,LTA BA'I BDAG NYID MA YIN PA NI LTA BA'I RANG BZHIN
MA YIN PA STE, THE TSOM LA SOGS

PA'I TSOGS DANG LDAN PA'O, ,DE NI SHES RAB NYID YIN ZHES BYA BA
NI GRUB PA'I MTHA' LAS SO, ,NYON MONGS PA CAN MA YIN PA YANG RNAM
PA GNYIS TE, DGE BA DANG MA BSGRIBS LA LUNG DU MA BSTAN PA'O,
,RNAM PAR SMIN PA LAS SKYES PA LA SOGS PA RNAM PA BZHI STE, DE NI
YONGS SU TSOL BA'I

BSAM PA MA YIN PA DANG, PHYI ROL DU BLTAS PA'I RNAM PA'I PHYIR
LTA BA MA YIN NO, ,DGE BA NI GANG RNAM PAR SHES PA LNGA DANG LHAN
CIG RGYU BA STE, DE NI SHES RAB NYID YIN TE, RNAM PAR MI RTOG
PA'I PHYIR RO, ,MA CHAGS PA DANG ZHE SDANG MED PA DANG LDAN PA'I
PHYIR RO, ,YID KYIS GANG YIN PA DE NI

@273A *, ,'JIG RTEN PA'I YANG DAG PA'I LTA BA'O, ,DE YANG MNYAM
PAR GZHAG PA DANG, MNYAM PAR MA GZHAG PA'O, ,MNYAM PAR MA GZHAG
PA NI RNAM PA GSUM STE, SKYE BAS 'THOB PA DANG, THOS PA DANG,
BSAM PA LAS BYUNG BA'O, ,DE LA THOS PA LAS BYUNG BA'I SHES PA

NI MING LA DMIGS PA'O, ,BSAM PA LAS BYUNG BA NI MING DANG DON LA
DMIGS PA STE, DPER NA RKYAL MA BSLABS PA DANG, CUNG ZAD BSLABS PA
LTA BU STE GO RIMS BZHIN NO, ,DE LA SKYES PAS THOB PA NI KHAMS
GSUM CHAR NA'O, ,THOS PA LAS BYUNG BA NI BSAM GTAN DANG PO DANG,
'DOD

PA'I KHAMS NA'O, ,GONG MA NA RNAM PAR RTOG PA DANG, RNAM PAR
DPYOD PA MED PA'I PHYIR MI DGE BA MED DO, ,MA BSGRIBS LA LUNG DU
MA BSTAN PA NI MI DAG GO, ,BSAM PA LAS BYUNG BA NI 'DOD PA'I
KHAMS NYID NA'O, ,DE DAG NI GANG GI TSE BSAM PAR RTZOM PA DE'I
TSE DE DAG GI BSGOM PA 'GRUB

BO; ,MNYAM PAR GZHAG PA'I SHES PA NI DON LA DMIGS PA NYID DO, ,DE
NI RNAM PA BZHI STE, NYAMS PAR 'GYUR BA'I CHA DANG MTHUN PA NI
NYON MONGS PA 'BYUNG BA DANG MTHUN PA'O, ,GNAS PA'I CHA DANG
MTHUN PA NI DGE BA DANG MTHUN PA'O, ,KHYAD PAR DU 'GYUR BA'I CHA
DANG MTHUN PA NI NGES

PAR 'BYED PA'I CHA DANG MTHUN PA'O, ,NGES PAR 'BYED PA'I CHA DANG
MTHUN PA NI ZAG PA MED PA DANG MTHUN PA'O, ,GZUGS NA SPYOD PA NI
PHUNG PO LNGA'I RANG BZHIN TE, RJES SU 'BRANG BA'I GZUGS YOD PA'I
PHYIR RO, ,GZUGS MED PA NA SPYOD PA NI PHUNG PO BZHI'I RANG BZHIN
TE GZUGS KYI 'DU SHES

DANG BRAL BA'I PHYIR RO, ,CI'I PHYIR KUN RDZOB SHES PA GNAS 'DIR
BRJOD CE NA, 'PHAGS PA'I LAM GYI SGO RNAM PAR DPYAD PA DANG,
'PHAGS PA'I LAM GYI 'KHOR YIN PA'I PHYIR TE, JI SKAD DU MNGON PAR
RTOGS PA'I MTHA' LAS BYUNG BA'I KUN RDZOB SHES PA RNAMS NI BDEN
PA GSUM GYI MTHA'

LAS RNYED PA STE MI SKYE BA'I CHOS CAN NO ZHES 'BYUNG BA LTA
BU'O, ,LAM GYI BDEN PA LA NI MED DE MTHA' DAG MNGON PAR RTOGS PA
MED PA'I PHYIR RO, ,SDUG BSNGAL SHES PA NI NYE BAR LEN PA'I PHUNG
PO LNGA PO 'BRAS BUR GYUR PA DA LTAR BYUNG BA RNAMS LA'O, ,NYE
BAR LEN PA'I KHA NA LAS PA'I PHUNG PO RNAMS

@273B NI NYE BAR LEN PA'I PHUNG PO RNAMS TE, DPER NA RGYAL PO LA
BRTEN PA'I MI LA RGYAL PO'I SKYES BU ZHES BYA BA LTA BU'O, ,GAL
TE DE LTA NA DGRA BCOM PA MNYAM PAR MA GZHAG PA'I PHUNG PO RNAMS
NYE BAR LEN PA'I KHA NA LAS PA MA YIN PAR 'GYUR RO, ,'DI LA NYES
PA MED DO, ,DE DAG KYANG NYE BAR LEN

PA'I KHA NA LAS PA YIN TE, NYON MONGS PA'I DBANG GIS 'PHANGS PA'I
LAS DE'I KHA NA LAS PA'I PHYIR RO, ,DPER NA DGRA BCOM PA LA SNGON
GYI LAS KYIS 'PHANGS PA YOD PAS BSAD PA LTA BU'O, ,RNAM PA DES NA
DE LAS BYUNG BAR BRJOD PAR NUS TE, JI SKAD DU, JI LTAR SRED PA
DANG MA RIG PA GNYIS KYIS

BYIS PA'I LUS YANG DAG PAR THOB PA LTAR MKHAS PA'I YANG DE BZHIN
NO ZHES BSTAN PA LTA BU'O, ,YANG NA DE DAG YOD PAS NYE BAR LEN PA
'BYUNG BAR 'GYUR TE, ME TOG DANG 'BRAS BU'I SHING LTA BU'O,
,GZHAN GYI RGYUD KYI NYE BAR LEN PA BSKYED PA'I PHYIR RO, ,MI
RTAG PA NI 'BYUNG BA DANG 'JIG PA'I

CHOS CAN GYI PHYIR MI RTAG PAR MTHONG NGO, ,GNOD PA'I BDAG NYID
KYI PHYIR SDUG BSNGAL DU MTHONG NGO, ,SDUG BSNGAL GYI BDAG NYID
JI LTA BU ZHE NA, SDUG BSNGAL GSUM YOD PA'I PHYIR TE, SDUG BSNGAL
GYI SDUG BSNGAL NI 'DOD PA'I KHAMS NA'O, ,'GYUR BA'I SDUG BSNGAL
NI GZUGS KYI KHAMS

NA'O; ,'DU BYED KYI SDUG BSNGAL NI GZUGS MED PA'I KHAMS NA'O, ,DE
BZHIN DU YID DU 'ONG BA LA SOGS PA YANG CI RIGS SU RANG GI KHAMS
SU BRJOD PAR BYA'O, ,NANG NA BYED PA'I SKYES BU MED PA'I PHYIR
BDAG MED PAR MTHONG NGO, ,BDAG GI BA MED PA'I PHYIR STONG PAR
MTHONG NGO, ,KHA CIG NA RE BDAG

MED PA RNAM PA GNYIS TE, GANG ZAG LA BDAG MED PA DANG, CHOS LA
BDAG MED PA'O ZHES 'DZER TE, CHOS LA BDAG MED PA DE NI MDO SDE
DANG 'GAL LO, ,KUN DGA' BO RI DAGS 'DZIN GYI MA'I KHANG BZANGS
'DI NI GLANG PO DANG RTA DANG BA LANG DANG LUG DANG PHAG GIS
STONG NGO, ,'DI NI MI STONG BA

YANG YOD DE, 'DI LTAR DGE SLONG GI DGE 'DUN GYIS SO, ,KUN DGA' BO
DE BZHIN DU 'DU BYED THAMS CAD NI BDAG DANG BDAG GIS STONG NGO,
,GANG 'DI NI LHAG MA YOD PA DE NI 'DIR YOD PA'O ZHES GSUNGS PA'I
PHYIR RO, ,JI STE STONG PA NYID RNAM PA BCU DRUG CE NA, DE NI
STONG PA NYID CES BYA BA DANG

@274A *, ,RNAM PA ZHES BYA BA DE SNGA PHYI 'GAL LO, ,MI RTAG PA
LA SOGS PAR BSHAD BZHIN DU CI'I PHYIR SDUG BSNGAL NYID DU BRJOD
CE NA, SKYO BA BSKYED PA'I PHYIR RO, ,DPAL 'DZIN GYIS BDE BAR
TSOR BA MED DE, GANG CI TSOR YANG DE NI 'DIR SDUG BSNGAL BA'O
ZHES BSHAD PA'I

PHYIR RO, ,DE'I DON NI GTAN LA DBAB PA'I PHYIR, RANG BZHIN SDUG
BSNGAL BAR KHAS BLANG BAR MI BYA STE, KUN DGA' BO DE NI NGAS 'DU
BYED MI RTAG PA DANG, 'GYUR BA MI RTAG PA LA DGONGS TE BSTAN TO
ZHES 'BYUNG BA'I PHYIR RO, ,'DU BYED RNAMS DANG 'GYUR BA DAG ,MI
RTAG PAR NI MKHYEN

NAS SU, ,RAB MKHYEN RDZOGS PA'I SANGS RGYAS KYIS, ,TSOR BA SDUG
BSNGAL RAB TU GSUNGS, ,ZHES 'BYUNG NGO, ,KUN 'BYUNG BA SHES PA
NI, NYE BAR LAN PA'I PHUNG PO LNGA PO RGYUR GYUR PA LAS DANG NYON
MONGS PA DANG LHAN CIG RGYU BA DE DAG NYID 'DRES PA RNAMS LA STE,
'DI LTAR LAS DANG

NYON MONGS PA GNYIS LAS SRID PA 'BYUNG BA'I PHYIR RO, ,'DI LTAR
NYON MONGS PA NI SHUN PA LTA BU'O, ,LAS NI 'BRAS BU LTA BU STE,
DPER NA 'BRAS SHUN PA DANG LDAN NA MYU GU 'BYIN PA DE BZHIN DU
NYON MONGS PA DANG LDAN PA LAS SRID PA'I MYU GU 'BYIN NO, ,RGYU
MED PAR SMRA BA RNAM PA GNYIS TE,

KHA CIG NI THAMS CAD RGYU MED PAR KHONG DU CHUD DE, 'DI LTA STE
MED PA PA RNAMS SO, ,KHA CIG NI LA LA RGYU YOD LA, LA LA MED PAR
TE, 'DI LTA STE TSANGS PA CHEN PO NI RGYU MED PA'O, ,GANG DES
SPRUL PA DE DAG NI RGYU DANG BCAS PA'O, ,DE BZHIN DU BYED PA MED
PAR SMRA BA'ANG RNAM PA GNYIS TE,

KHA CIG NA RE LA LA NI BYED PA DANG BCAS PA, LA LA NI BYED PA MED
PA STE, 'DI LTA STE DBANG PHYUG NI SDIG PA GANG GIS KYANG MI GOS
SO, ,GZHAN DAG NI SDIG PA DANG LDAN NO ZHE'O, ,DE'I PHYIR DE DAG
GI GNYEN POR RGYU DANG, KUN 'BYUNG BA DANG, RAB TU SKYE BA DANG,
RKYEN GYI RNAM PA'O, ,

YANG NA GANG 'PHEN PAR BYED PA LAS DANG NYON MONGS PA LHAN CIG
RGYU BA DE NI RGYU DANG KUN 'BYUNG BA ZHES BYA'O, ,GANG SKYED PA
DE NI RAB TU SKYE BA DANG RKYEN ZHES BYA'O, ,DE BZHIN DU SANGS
RGYAS PA RNAMS LA 'GOG PA MED DO ZHES SNYAM PA DE'I GNYEN POR
'GOG PA LA 'GOG PA'O, ,DBANG PO GCIG 'GAG NA YANG

@274B SDUG BSNGAL NA DBANG PO THAMS CAD 'GAG PA LTA CI SMOS SNYAM
PA DE'I GNYEN POR ZHI BA STE, ME GSUM SHI BA'I PHYIR RO, ,RTAG TU
DGE BA'I PHYIR GYA NOM PA'O, ,SDUG BSNGAL THAMS CAD MED PA'I
PHYIR NGES PAR 'BYUNG BA STE, DE DANG LDAN NA 'DUS BYAS KYI DNGOS
PO THAMS CAD STENG PA'I PHYIR RO, ,

YONGS SU MYA NGAN LAS 'DAS PA'I DUS NI LAM YANG GZINGS DANG 'DRA
BAR 'DOR RO, ,SHES PA RNAM PA DE LTA BU NI 'GOG PA ZHES BYA'O,
,SANGS RGYAS PA RNAMS LA LAM MED DO SNYAM PA DE'I GNYEN POR LAM
LA LAM MO, ,LAM NA RIGS PA MA YIN TE, 'DI LTAR MI GTZANG BA NYON
MONGS PA DE DAG

LAM GYIS GZHIG PA'I PHYIR TE, DPER NA SPYAD GANG GIS RMA DRAL BA
DE YANG MI GTZANG BAS SBAGS PA BZHIN NO SNYAM PA'I GNYEN POR RIGS
PA'O, ,'DI LTAR LAM SKYE BAR MNGON DU GYUR PA NA NYON MONGS PA'I
RNYED PA 'GAG PAR MNGON DU 'GYUR TE, DPER NA MAR ME BYUNG BA
MNGON DU GYUR PA NA MUN PA

'GAG PAR MNGON DU 'GYUR BA LTA BU'O, ,GAL TE MUN PA DANG MAR ME
GNYIS SKAD CIG GCIG GI BAR DU LHAN CIG GNAS PAR GYUR NA NI SKAD
CIG BRGYAR YANG GNAS PAR 'GYUR RO, ,SGRUB PA NI YANG DAG PAR
BSGRUB PA'I PHYIR RO, ,JI LTAR NA YANG DAG PAR SGRUB PA 'PHAGS
PA'I LAM YIN

ZHE NA; GNAS MA YIN TE GO SKABS MED DO, ,GANG LTA BA PHUN SUM
TSOGS PA'I GANG ZAG CHED DU BSAMS TE, BSLAB PA LAS 'DA' BA DANG,
NGAN SONG DU 'GRO BA DANG, MA NING DU 'GYUR BA NAS SRID PA BRGYAD
PA MNGON PAR 'GRUB PA'I BAR DU GNAS MED DO ZHES 'BYUNG BA LTA
BU'O,

'DIS SANGS RGYAS RNAMS DANG SANGS RGYAS KYI NYAN THOS RNAMS NGES
PAR 'BYUNG BAR 'GYUR BAS NGES PAR 'BYIN PA STE, SHES PA RNAM PA
DE LTA BU ZAG PA MED PA DE NI LAM SHES PA'O, ,DE LA SHES RAB NI
RTOG PA DANG, BRTAG PAR BYA BA DANG, RNAM PA DANG BCAS PA'O, ,DE
LTAR SHES RAB

RNAM PA DANG BCAS PAR 'GYUR TE, SHES RAB GZHAN DANG LDAN PAR
'GYUR BA'I PHYIR RO ZHE NA, YUL LA 'DZIN PAR ZHUGS PA'I PHYIR RO,
,SEMS DANG SEMS LAS BYUNG BA NI RNAM PA DANG BCAS PA DANG, RTAG
PAR BYA BA YIN GYI RTOG PA NI MA YIN TE, TSOR BA LA SOGS PA MUN
PA DANG MTSUNGS

@275A *, ,PA'I PHYIR RO, ,GZUGS DANG SEMS DANG MI LDAN PA'I 'DU
BYED RNAMS NI BRTAG PAR BYA BA NYID DO, ,DE BAS NA SHES RAB NI
MNGON PAR RTOGS PA DANG RNAM PA GSUM STE, MTHONG BA MNGON PAR
RTOGS PA DANG, DMIGS PA MNGON PAR RTOGS PA DANG, BYED PA MNGON
PAR

RTOGS PA'O, ,DE DANG LDAN PA RNAMS NI DMIGS PA MNGON PAR RTOGS PA
DANG, BYED PA MNGON PAR RTOGS PA STE, DE DANG MI LDAN PA RNAMS NI
BYED PA MNGON PAR RTOGS PA NYID DO, ,BDAG GIS SDUG BSNGAL YONGS
SU SHES SO ZHES BYA BA NI, MI RTAG PA DANG SDUG BSNGAL BA'I RNAM
PAR RO, ,

BDAG GIS ZHES BYA BA NI RJES SU THA SNYAD BTAGS PA'I PHYIR RO,
,STONG PA DANG BDAG MED PA'I RNAM PA MA YIN NO, ,KUN 'BYUNG BA
SPANGS SO ZHES BYA BA NI DE BZHIN DU RNAM PA BZHI PO DAG GIS SO,
,'GOG PA DANG LAM LA YANG DE BZHIN NO, ,DE LTAR RNAM PA BCU BZHI
NI ZAD PA SHES PA YIN TE, ZAD PA

LA ZAD PAR SHES PAS ZAD PA SHES PA'O, ,MI SKYE BA SHES PA YANG DE
BZHIN NO, ,BDAG GIS SDUG BSNGAL YONGS SU SHES TE, YANG YONGS SU
SHES PAR BYA BA MED DO, ,DE BZHIN DU YANG BSGOM PAR BYA BA MED DO
ZHES BYA BA'I BAR DU'O, ,SHES PA 'DI DAG NYID NI LTA BA'I RANG
BZHIN MA YIN TE,

YONGS SU TSOL BA'I BSAM PA MA YIN PA'I PHYIR RO, ,SHES PA LHAG MA
BRGYAD NI LTA BA'I RANG BZHIN YIN NO, ,SHES PA YIN LA LTA BA MA
YIN PA YANG YOD DE, ZAD PA SHES PA DANG, MI SKYE BA SHES PA DANG,
THE TSOM LA SOGS PA'I TSOGS DANG LDAN PA'I SHES RAB PO, ,LTA BA
YIN LA

SHES PA MA YIN PA YANG YOD DE, MNGON PAR RTOGS PA'I MTHA' LAS
BYUNG BA'I BZOD PA RNAMS SO, ,LTA BA YANG YIN LA SHES PA YIN PA
YANG YOD DE, DE SHES RAB BDUN DANG KUN RDZOB SHES PA'I PHYOGS TE,
LTA BA LNGA'I RANG BZHIN NO, ,LTA BA YANG MA YIN SHES PA YANG MA
YIN PA

YANG YOD DE, GZUGS DANG, TSOR BA DANG, 'DU SHES DANG MI LDAN PA'I
'DU BYED RNAMS SO, ,ZAD PA MED PA'I SHES PA 'DI DAG NI MI LCOGS
PA MED PA DANG, BSAM GTAN KHYAD PAR CAN DANG, GZUGS MED PA GSUM
PO DAG NA DBANG PO RTUL PO NI DKA' LA MNGON PAR SHES PA

@275B BUL BA'I LAM MO, ,DBANG PO RNON PO NI DKA' LA MNGON PAR
SHES PA MYUR BA'I LAM MO, ,CI'I PHYIR ZHE NA, MI LCOGS PA MED PA
DANG, BSAM GTAN KHYAD PAR CAN NI SHES RAB KYI SHAS CHE LA ZHI
GNAS CHUNG NGO, ,GZUGS MED PA GSUM NI ZHI GNAS KYI SHAS CHE LA
SHES RAB CHUNG NGO, ,DNGOS GZHI

BSAM GTAN BZHI PO DAG LA DBANG PO RTUL PO NI SLA LA MNGON PAR
SHES PA BUL BA'I LAM MO, ,DBANG PO RNON PO SLA LA MNGON PAR SHES
PA MYUR BA'I LAM STE, ZHI GNAS DANG LHAG MTHONG ZUNG DU 'BREL BAR
'JUG PA'I PHYIR RO, ,DNGOS GZHI BSAM GTAN GYIS BSDUS PA'I LAM NI
SLA BA'I SGRAR BSTAN TO, ,

DBANG PO BYE BRAG GIS NI BUL BA DANG MGYOGS PA'I SGRA SMOS SO,
,KUN RDZOB SHES PA 'KHOR BA'I MTHAR LHUNG BA'I PHYIR GCIG TU ZAG
PA DANG BCAS PA'O, ,PHA ROL GYI SEMS SHES PA NI ZAG PA DANG BCAS
PA DANG ZAG PA MED PA STE, KUN RDZOB SHES PA'I RANG BZHIN GANG
YIN PA DE NI ZAG PA DANG BCAS

PA'O; ,CHOS DANG RJES SU RTOGS PA'I SHES PA'I RANG BZHIN GANG YIN
PA DE NI ZAG PA MED PA'O, ,LHAG MA CHOS SHES PA DANG, RJES SU
RTOGS PA'I SHES PA DANG, SDUG BSNGAL SHES PA DANG, KUN 'BYUNG BA
SHES PA DANG, 'GOG PA SHES PA DANG, LAM SHES PA DANG, ZAD PA SHES
PA

DANG; MI SKYE BA SHES PA RNAMS NI ZAG PA MED PA NYID DO, ,PHA ROL
GYI SEMS DANG, SDUG BSNGAL DANG, KUN 'BYUNG BA DANG, LAM SHES PA
RNAMS NI 'DUS BYAS LA DMIGS PA'O, ,'GOG PA SHES PA NI 'DUS MA
BYAS LA DMIGS PA STE, 'GOG PA 'DUS MA BYAS YIN PA'I PHYIR RO, ,

LHAG MA NI GNYIS LA DMIGS PA'O, ,SDUG BSNGAL DANG, KUN 'BYUNG
BA'I SHES PA'I SPYOD YUL NI ZAG PA DANG BCAS PA'O, ,SPYOD YUL NI
DMIGS PA LA BYA'O, ,'GOG PA DANG LAM SHES PA'I SPYOD YUL NI ZAG
PA MED PA'O, ,LHAG MA RNAMS KYI SPYOD YUL NI GNYI GA'O, ,SO SO
BYE BRAG

TU 'GYUR BA NI GZHUNG LAS 'BYUNG BA BZHIN NO,, ,,CHOS MNGON PA LA
'JUG PA RGYA CHER 'GREL PA SNYING PO KUN LAS BTUS PA ZHES BYA BA,
BAM PO BZHI PA, BZOD PA NI BRGYAD DE, BZOD PA ZHES BYA BA'I
SGRA'I DON CI ZHE NA, BDEN PA BZHI LA CHER BZOD PA'I PHYIR BZOD

@276A *, ,PA'O; ,SHES PA'I BYE BRAG NYID DU DE ZAG PA MED PA
BSTAN PA'I PHYIR RO, ,DE NI ZHES BYA BA BZOD PA DANG SBYAR RO,
,NGES PA'I SHES PA RNAMS NI SHES PA BRGYAD DE, CHOS SHES PA BZHI
DANG, RJES SU RTOGS PA'I SHES PA BZHI PO DE DAG GO, ,SKAL BA 'DRA
BA'I RGYUR

GNAS PA DANG, GNAS YIN PA DANG, DE MA THAG PA'I RKYEN GYIS DRANGS
PA'I PHYIR, DE'I SKYED PA STE 'BYUNG BAR BYED PA'O, ,RNAM PA
BRGYAD PO DE DAG NI LTA BA NYID DO SHES PA NI MA YIN NO, ,NGES
PA'I DON NI SHES PA'I DON TO, ,YONGS SU ZHES BYA BA NI KUN NAS
TE, KUN NAS TSOL ZHES BYA BA'I THA

TSIG GO, ,SHES PA NI NGES PAR GNAS PA NYID DO, ,DE LA SDUG BSNGAL
LA CHOS SHES PA'I BZOD PA'I LAS NI GSUM DU BRJOD DE, KHAMS GSUM
PA'I RNYED PA RGYUN 'CHAD PA'I PHYIR MA 'ONGS PA'I SO SO'I SKYE
BO NYID SPONG NGO, ,LOG PA NYID SPONG STE LOG PA NYID KYANG RNAM
PA GSUM STE, 'GRO

BA LOG PA NYID DANG, LAS LOG PA NYID DANG, LTA BA LOG PA NYID DO,
,MI 'GRO BA DANG, MI BYED PA DANG, KUN 'BYUNG BA MED PA'I PHYIR
DE GSUM 'JIG RTEN PA'I BZOD PA NYID KYIS RGYANG BSRING MI ZIN
TAM, DE LTA YIN YANG GNAS GSAL BAS SHIN TU RGYANG RING DU BYED
PA'I PHYIR DE'I TSE SPONG ZHES

BSTAN TO, ,DE LTAR 'BYUNG BA NI MI SKYE BA SHES PA'I BAR DAG
DANG, SKAL BA 'DRA BA'I RGYU NYID DU GNAS SO, ,'GAG PA NI SDUG
BSNGAL MTHONG BAS SPANG BAR BYA BA'I NYON MONGS PA BCU'I RNYED PA
NAS BZUNG STE 'GAG GO, ,MI RTAG PA'I RNAM PAR MTHONG BAS SKYE'O,
,RNAL 'BYOR PA DE DAG NI RNAM

PA GNYIS TE, 'DOD CHAGS SPYOD PA DANG LTA BA SPYOD PA'O, ,'DOD
CHAGS SPYOD PA YANG RNAM PA GNYIS TE, NGA'O SNYAM PA'I NGA RGYAL
GYIS NON PA DANG, LE LO LA MNGON PAR ZHEN PA'O, ,LTA BA LA SPYOD
PA YANG RNAM PA GNYIS TE, BDAG DANG, BDAG GIR 'DZIN PA LA MNGON
PAR ZHEN PA'O, ,

DE LA NGA'O SNYAM PA'I NGA RGYAL GYIS NON PA NI MI RTAG PA NYID
KYIS SDUG BSNGAL GYI BDEN PA MTHONG NGO, ,LE LO LA MNGON PAR ZHEN
PA NI SDUG BSNGAL GYIS SDUG BSNGAL GYI BDEN PA MTHONG NGO, ,BDAG
TU 'DZIN PA LA MNGON PAR ZHEN PA NI BDAG MED PAS SO, ,BDAG GIR
'DZIN PA LA MNGON PAR

@276B ZHEN PA NI STONG PAS SO, ,BYANG CHUB SEMS DPA' NI 'DOD
CHAGS SPYOD DO, ,DE LTA MOD KYI STONG PA NYID DU STE, DBANG PO
RNO BA'I PHYIR RO, ,DE LA DA LTAR BYUNG BA'I RNAM PA NI BSGOM PA
RNAM PA GNYIS KYIS TE, THOB PA DANG NGES PAR RTEN PA'I BSGOM PAS
SO, ,MA 'ONGS PA'I BZHI NI THOB PA BSGOM PA DAG NYID KYIS

SO; ,RNAM PA THAMS CAD NI SKAL BA 'DRA STE, RIGS RNAMS MA THOB
PA'I PHYIR RO, ,CHOS SHES PA YANG DE DAG GI ZHES BYA BA NI SDUG
BSNGAL MTHONG BAS SPANG BAR BYA BA DE DAG NYID KYI MYA NGAN LAS
'DAS PA'I RNYED PA STE, MYA NGAN LAS 'DAS PA NI BRAL BA'I MTSAN
NYID DO, ,BZOD PA NI 'DIR BAR CHAD

MED PA'I LAM MO ZHES BYA BA LA, 'DIR ZHES BYA BA NI MTHONG BA'I
LAM DANG SBYAR TE, 'DI LTAR MTHONG BAS SPANG BAR BYA BA'I NYON
MONGS PA RNAMS BZOD PA DAG GIS SPONG NGO, ,BSTAN BCOS LAS KUN DU
SBYOR BA'I RIS DGU STE, KUN DU SBYOR BA'I RIS NI SDUG BSNGAL LA
CHOS SHES PAS SPANG BAR BYA BA DANG,

SDUG BSNGAL LA RJES SU RTOGS PA'I SHES PAS SPANG BAR BYA'O, ,DE
BZHIN DU KUN 'BYUNG BA DANG, 'GOG PA DANG, LAM SHES PA GNYIS
GNYIS DANG, BSGOM PAS SPANG BAR BYA'O ZHES 'BYUNG NA BSTAN BCOS
DANG MI 'GAL LAM, 'DI LA NYES PA MED DE, BZOD PA RNAMS NI SHES
PA'I

'KHOR YIN PA'I PHYIR TE, DPER NA DMAG MIS RGYAL NA RGYAL PO RGYAL
PO ZHES RGYAL PO LA 'DOGS PA DANG 'DRA'O, ,DON DE DPES KHONG DU
CHUD PAR BYA STE, DPER NA MI GCIG GIS RKUN PO BZUNG NAS PHYUNG BA
DE BZHIN DU SDUG BSNGAL LA CHOS SHES PA'I BZOD PA YANG NYON MONGS
PA'I RKUN PO RNYED PA NAS BZUNG

STE 'GOG GO, ,DPER NA MI CIG SHOS KYIS SGO BCAD PA DE BZHIN DU,
CHOS SHES PA LA YANG BRAL BA'I RNYED PA THOB PAS SPANGS PA RNAMS
DE'I RGYUD LA YANG SHIN TU MI 'BYUNG BA'I PHYIR GTAN PA BZHIN DU
GNAS SO, ,DE BZHIN DU RJES SU RTOGS PA'I SHES PA'I BZOD PA SKYES
NAS GZUGS DANG GZUGS

MED PA DANG LDAN PA'I NYON MONGS PA SDUG BSNGAL MTHONG BAS SPANG
BAR BYA BA BCO BRGYAD KYI RNYED PA NAS BZUNG STE 'GAG GO, ,MNYAM
PAR GZHAG PA'I SA YIN PA DANG, DE'I SA PA YIN PA'I PHYIR RO, ,SA
GONG MA'I NYON MONGS PA DAG RJES SU RTOGS PAR SHES PA'I BZOD PA
GCIG PUS SEL BA LTAR

@277A *, ,RJES SU RTOGS PA'I SHES PAS KYANG DE BZHIN TE, JI LTAR
CHOS SHES PA BZHIN NO, ,BZHI PO'I DAG GIS ZHES BYA BA NI SKAD
GCIG GNYIS KYIS 'DOD PA NA SPYOD PA'I SDUG BSNGAL GYI BDEN PA
MNGON PAR RTOGS PA DANG, GNYIS KYIS KHAMS GONG MA MNGON PAR RTOGS
PA'O, ,

MNGON PAR MNGON DU'O, ,RTOGS PA'I DON THAMS CAD NI SHES PA'I DON
DU GRAGS SO, ,DES NI 'DI'I SPYI'I DON NI SDUG BSNGAL GYI BDEN PA
MNGON DU KHONG DU CHUD PA'O, ,DE BZHIN DU KUN 'BYUNG BA LA YANG
CHOS SHES PA'I BZOD PA YANG KUN 'BYUNG BA MTHONG BAS SPANG BAR
BYA BA'I NYON MONGS PA BDUN GYI RNYED

PA NAS BZUNG STE 'GAG GO, ,KUN 'BYUNG BA LA CHOS SHES PA NI DE
DAG NYID KYI BRAL BA'I RNYED PA NAS BZUNG STE SKYE'O, ,DE BZHIN
DU GZUGS DANG GZUGS MED PA NA SPYOD PA LA YANG KUN 'BYUNG BA LA
RJES SU RTOGS PAR SHES PA'I BZOD PA NI GZUGS DANG GZUGS MED PA NA
SPYOD PA'I NYON MONGS PA KUN

'BYUNG BA MTHONG BAS SPANG BAR BYA BA BCU GNYIS KYI RNYED PA NAS
BZUNG STE 'GAG GO, ,KUN 'BYUNG BA LA RJES SU RTOGS PA'I SHES PA
NI DE DAG GI BRAL BA'I RNYED PA NAS BZUNG STE SKYE'O, ,DE BZHIN
DU 'GOG PA LA CHOS SHES PA'I BZOD PA SKYES NA 'GOG PA MTHONG BAS
SPANG BAR BYA BA'I NYON MONGS PA BDUN

GYI RNYED PA NAS BZUNG STE 'GAG GO, ,'GOG PA LA CHOS SHES PA NI
DE DAG NYID KYI BRAL BA NA RNYED PA NAS BZUNG STE SKYE'O, ,DE
BZHIN DU 'GOG PA LA RJES SU RTOGS PAR SHES PA'I BZOD PA NI GZUGS
DANG GZUGS MED PA NA SPYOD PA'I NYON MONGS PA 'GOG PA MTHONG BAS
SPANG BAR BYA BA BCU GNYIS KYI RNYED PA NAS

BZUNG STE 'GAG GO, ,'GOG PA LA RJES SU RTOGS PA'I SHES PA NI DE
DAG NYID KYI BRAL BA'I RNYED PA NAS BZUNG STE SKYE'O, ,DE BZHIN
DU LAM LA CHOS SHES PA'I BZOD PA NI LAM MTHONG BAS SPANG BAR BYA
BA'I NYON MONGS PA BRGYAD KYI RNYED PA NAS BZUNG STE 'GAG GO,
,CHOS SHES PA NI DE DAG NYID KYI BRAL BA'I

RNYED PA NAS BZUNG STE SKYE'O, ,DE BZHIN DU GZUGS DANG GZUGS MED
PA NA SPYOD PA RNAMS LA YANG LAM MTHONG BAS SPANG BAR BYA BA BCU
BZHI NI LAM LA RJES SU RTOGS PAR SHES PA'I BZOD PA'I RNYED PA NAS
BZUNG STE 'GAG GO, ,LAM LA RJES SU RTOGS PA'I SHES PA NI DE DAG
NYID KYI BRAL BA'I RNYED PA NAS

@277B BZUNG STE SKYE'O, ,DE LA SKAD CIG BCO LNGA NI MTHONG BA'I
LAM MO, ,LAM LA RJES SU RTOGS PA'I SHES PA'I SKAD CIG NI BSGOM
PA'I LAM GYIS BSDUS PA'O, ,DE LA RIM GYIS BSGRES PA'I SKAD CIG MA
BCU DRUG PA NI RGYUN DU ZHUGS PA STE, DE LTAR THOGS NA SRID PA
BDUN TE, LHA'I NANG DU LAN BDUN, MI'I

NANG DU LAN BDUN NO, ,SANGS RGYAS 'BYUNG BA MED NA RANG BYANG
CHUB 'THOB PAR 'GYUR RO, ,DE NYID 'JIG RTEN PA'I LAM GYIS RNAM PA
BDUN NAM BRGYAD SPANGS NA BDEN PA MNGON PAR RTOGS MA THAG TU LAN
CIG PHYIR 'ONG BAR 'GYUR RO, ,'JIG RTEN PA'I LAM GYIS 'DOD PA'I
'DOD CHAGS DANG BRAL LAM, GZUGS

KYI 'DOD CHAGS DANG BRAL LAM, CI YANG MED PA'I SKYE MCHED KYI BAR
GYI 'DOD CHAGS DANG BRAL NA BDEN PAR MNGON PAR RTOGS MA THAG TU
PHYIR MI 'ONG BA'O, ,GANG DAG MNGON PAR RTOGS PA GCIG PUR SMRA BA
DE DAG GI BSAM PA BTZAL BAR BYA STE, GAL TE 'BRAS BU MNGON PAR
RTOGS PA LAS BSAMS

NAS SMRAS NA NI RIGS PAR BSAM PAR BYA STE, GANG SDUG BSNGAL
MTHONG NAS RNYED PA RGYUN 'CHAD PA NI KUN 'BYUNG SPANGS PA'O,
,BRAL BA'I RNYED PA THOB PA NI 'GOG PA MNGON DU BYED PA'O, ,LAM
MNGON DU GYUR PA NI LAM BSGOM PA'O, ,MI RTAG PA LA SOGS PAR
MTHONG BAS SDUG BSNGAL GYI BDEN PA YONGS

SU SHES SO, ,JI STE MTHONG BA'I MNGON PAR RTOGS PA LA BYA NA NI
MI RIGS PAR BSAM PAR BYA STE, 'DI LTAR BCOM LDAN 'DAS KYIS RNAM
PAR PHYE BA KHYIM BDAG BDEN PA RNAMS NI RIM GYIS MNGON PAR RTOGS
PAR 'GYUR RO ZHES GSUNGS TE, THEM SKAS KYI THEM PA'I DPE BSTAN
PA'I PHYIR RO, ,MTHONG BA'I LAM

'DI NI CHOS KYI 'KHOR LO STE, DE LA YANG DAG PA'I NGAG DANG, LAS
KYI MTHA' DANG, 'TSO BA NI LTE BA LTA BU STE, TSUL KHRIMS KYI YAN
LAG YIN PA'I PHYIR RO, ,TING NGE 'DZIN NI MU KHYUD LTA BU'O,
,YANG DAG PA'I LTA BA DANG, YANG DAG PA'I RTOGS PA DANG, YANG DAG
PA'I RTZOL BA DANG, YANG

DAG PA 'DREN PA NI RTZIBS LTA BU'O, ,CI'I PHYIR 'KHOR LO RIN PO
CHE 'DI'I CHOS MTHUN PA YIN ZHE NA, DPER NA NI YUL GZHAN 'DOR
ZHING GZHAN GNON TO, ,DE BZHIN DU 'DI YANG BAR CHAD MED PA'I LAM
GZHAN 'DOR ZHING RNAM PAR GROL BA'I LAM MNGON SUM DU BYED PAS
GNON TO, ,BDEN

@278A *, ,PA LA DMIGS PA GZHAN 'DOR ZHING GNON PA'I PHYIR RO, ,MA
RGYAL BA LAS RGYAL BAR BYED CING RGYAL BA LAS GNAS PA'I PHYIR
'KHOR LO RIN PO CHE DANG 'DRA'O, ,DPER NA DE NI GRONG DANG GRONG
RDAL MA RGYAL BA LAS RGYAL BAR BYED CING RGYAL LA GNAS SO, ,DE
BZHIN DU 'DI YANG 'JIG TSOGS

LA LTA BA LA SOGS PA NYON MONGS PA DAG LAS MA RGYAL BA LAS NI BAR
CHAD MED PA'I LAM GYIS RGYAL BAR BYED DE, DE'I RNYED PA RGYUN
'CHAD PA'I PHYIR RO, ,RGYAL BA LA NI GNAS TE, RNAM PAR GROL BA'I
LAM NYON MONGS PA DANG BRAL BA'I RNYED PA DANG LHAN CIG SKYES
PA'I PHYIR RO, ,'PHAR BA DANG 'BAB PA'I PHYIR YANG

YIN TE, DPER NA 'KHOR LO RIN PO CHE KHA CIG TU NI 'PHAR, KHA CIG
TU NI 'BAB BO, ,DE BZHIN DU 'DI YANG RNAM PAR GROL BA'I LAM GYI
'OG TU BAR CHAD MED PA'I LAM MNGON SUM DU GYUR PA DANG, BAR CHAD
MED PA'I LAM GYI 'OG TU YANG RNAM PAR GROL BA'I LAM MNGON SUM DU
'GYUR BA'I PHYIR RO, ,CI RIGS

SU SBYAR GYI GO RIMS BZHIN DU MA YIN TE, RNAM PAR GROL BA'I LAM
MNGON SUM DU 'GYUR BAS 'PHAR BA'O, ,BAR CHAD MED PA'I LAM MNGON
SUM DU 'GYUR BAS 'BAB PA'O, ,YANG NA 'DOD PA LA SOGS PAR BDEN PA
LA DMIGS PA'I PHYIR TE, DE 'DI LTAR RJES SU RTOGS PA'I BZOD PA
DANG SHES PA RNAMS

KYIS NI 'PHAR BA STE, GZUGS DANG GZUGS MED PA'I KHAMS LA DMIGS
PA'I PHYIR RO, ,DE'I 'OG TU CHOS SHES PA'I BZOD PA DANG, SHES PA
RNAMS KYIS NI 'BAB PA STE, 'DOD PA'I KHAMS LA DMIGS PA'I PHYIR
RO, ,MTHONG BA'I LAM 'DI LA YID 'BYUNG BA YID LA BYED PA DANG,
SHES RAB

KYI SHAS CHE BA DANG LDAN PA'I PHYIR RDO GSHAGS PA'I TSUL GYIS
NYON MONGS PA SPONG NGO, ,RAB TU BYED PA 'DIR NI NYE BAR MTSON
PA'I PHYIR GCIG GIS RIM BZHIN DU BSTAN TE, DPER NA GZUGS CAN DAG
DONG NGO, ,RGYAL MTSAN CAN DAG DONG NGO ZHES BYA BA LTA BU'O, ,DE
LTAR RGYUN DU ZHUGS PA'I 'BRAS BU THOB NA

BSGOM PAS SPANG BAR BYA BA BCU STE, GZHUNG LAS BSHAD PA BZHIN NO,
,DE LA 'DOD PA NA SPYOD PA'I NYON MONGS PA 'DOD CHAGS DANG, KHONG
KHRO BA DANG, NGA RGYAL DANG, MA RIG PA BZHI 'DAM DU SBAGS PA'I
TSUL DU BSDUS NAS CHUNG NGU'I CHUNG NGU LA SOGS PA'I BYE BRAG GIS
THA DAD DU 'GYUR RO, ,

@278B DE DAG GI GNYEN PO NI SHES PA BZHI PO SDUG BSNGAL KUN
'BYUNG BA DANG, 'GOG PA DANG, LAM SHES PA DANG, 'GOG PA DANG LAM
LA CHOS SHES PA DANG, KUN RDZOB SHES PA GANG YANG RUNG LAS NYON
MONGS PA RNAMS SPONG NGO, ,GANG GIS SPONG BA DE NYID BAR CHAD MED
PA'I LAM DANG, RNAM PAR

GROL BA'I LAM YIN PAR KHONG DU CHUD PAR BYA'O, ,RNAM PA GSUM MAM
BZHI SPANGS PA NI RIGS SU SKYE BA STE, TSE'I LHAG MA GNYIS SAM
GSUM LUS PA'I PHYIR RO, ,NYON MONGS PA'I RNAM PA DRUG PA SPANGS
PA NI ZHES BYA BA NI 'BRING PO'I CHUNG NGU'O ZHES BYA BA NI 'JIG
RTEN 'DIR LAN CIG PHYIR 'ONG BA'I

PHYIR RO, ,NYON MONGS PA RNAM PA BDUN NAM BRGYAD SPANGS PA NI BAR
CHAD GCIG PA'O, ,RNAM PA DGU PA STE CHUNG NGU'I CHUNG NGU SPANGS
PA NI PHYIR MI 'ONG BA STE, YANG 'JIG RTEN 'DIR MI 'ONG BAR DE
NYID DU YONGS SU MYA NGAN LAS 'DA' BA'I PHYIR RO, ,DE LTAR SA
DANG SAR BAR CHAD MED PA DANG, RNAM PAR GROL

BA'I LAM DGU RIM GYIS SRID PA'I RTZE MO'I SA'I BAR GYI NYON MONGS
PA'I RNAM PA LA BAR CHAD MED PA'I LAM DGU PA SKYES PAR GYUR BA
NYID RDO RJE LTA BU ZHES BYA STE, 'DI NI NYON MONGS PA THAMS CAD
KYI GNYEN POR GYUR PA'I PHYIR RDO RJE DANG MTSUNGS SHING 'DRA'O,
,DE LA RNAM PAR RTOG PA MANG STE, DE LA SDUG BSNGAL

LA RJES SU RTOGS PA'I SHES PA'I RNAM PA BZHI DANG, DE BZHIN DU
KUN 'BYUNG BA LA RJES SU RTOGS PA'I RNAM PA BZHI DANG, 'GOG PA LA
RJES SU RTOGS PA'I SHES PA'I RNAM PA BSAM GTAN DANG, GZUGS MED PA
DAG NAS BYE BRAG GIS SUM CU RTZA GNYIS DANG, 'GOG PA DANG LAM LA
CHOS SHES PA'I

RNAM PA BRGYAD DANG, LAM LA RJES SU RTOGS PA'I SHES PA'I RNAM PA
BZHI PO DE DAG NI RDO RJE LTA BU LNGA BCU RTZA GNYIS YIN NO,
,GANG DAG SA'I BYE BRAG GIS LAM THA DAD PA DE DAG GI LTAR NAS
BDUN GYI LAM LA NYI SHU RTZA BRGYAD KYIS LHAG PAR BSNAN RDO RJE
LTA BU'I TING NGE 'DZIN BRGYAD CUR 'GYUR RO, ,DE DAG THAMS

CAD 'DIR RIG PAR BYA STE, 'PHAGS PA'I LAM CHUNG NGU'I CHUNG NGUS
NYON MONGS PA'I RNAM PA CHEN PO'I CHEN PO SPONG NGO, ,DE LA RDO
RJE LTA BU'I TING NGE 'DZIN NI 'PHAGS PA'I LAM DE NI CHE BA'I
PHYIR SRID PA'I RTZE MO NYON MONGS PA CHUNG NGU'I CHUNG NGU'I
GNYEN PO STE, DE SPANGS NA DGRA BCOM PAR 'GYUR RO, ,

@279A *, ,'DOD CHAGS DANG BCAS PA THAMS CAD KYIS MCHOD PAR 'OS
PA'I PHYIR 'OS PA'O, ,YANG NA DGRA ZHES BYA BA NI 'DOD CHAGS LA
SOGS PA'I NYON MONGS PA DAG STE, DE DAG 'DIS BCOM PA'I PHYIR DGRA
BCOM PA ZHES BYA'O, ,'BRAS BU BZHI PO RNAMS ZHES BYA BA LA CI'I
PHYIR

'BRAS BU BZHI PO DGE SBYONG GI 'BRAS BUR 'GYUR, 'DI LTA STE DGE
SBYONG ZHES BYA BA NI 'PHAGS PA'I LAM YAN LAG BRGYAD PA BAR CHAD
MED PA'I LAM GYIS BSDUS PA'O, ,DE'I 'BRAS BU DAG NI DGE SBYONG GI
'BRAS BU DAG STE, DE DAG NI BRGYAD CU RTZA DGU'O, ,DE LTA YIN DU
ZIN KYANG RNAM PA LNGAS

NA RNAM PA BZHIR BZHAG STE, ZHUGS PA'I LAM BOR BA DANG, 'BRAS
BU'I LAM THOB PA DANG, NYON MONGS PA SPANGS ZIN PA RNAMS KYI BRAL
BA'I THOB PAR RO GCIG TU YANG THOB PA DANG, CHOS SHES PA BZHI
DANG RJES SU RTOGS PA'I SHES PA BZHI STE, SHES PA BRGYAD THOB PA
DANG, MI RTAG

PA LA SOGS PA'I RNAM PA BCU DRUG YANG BSGOM PA LA LA NI MNGON DU
BYED LA, KHA CIG NI 'THOB PA YOD PAS RNAM PA 'DIS NA RNAM PA
BZHIR RNAM PAR GZHAG GO, ,'BRAS BU DE DAG GI BAR GYI LAM LA GNAS
PA RNAMS ZHES BYA BA DE LA, MTHONG BA'I LAM LA GNAS PA NYON MONGS
PA MA BCOM PA NI RGYUN

DU ZHUGS PA'I 'BRAS BU MNGON SUM DU BYA BA'I PHYIR ZHUGS PA'O,
,BSGOM PA'I LAM LA BSGOM PAS SPANG BAR BYA BA 'DOD PA NA SPYOD PA
DAG LAS RNAM PA LNGA'I BAR DAG SPANGS PA NI LAN CIG PHYIR 'ONG
BA'I 'BRAS BU MNGON SUM DU BYA BA'I PHYIR ZHUGS PA'O, ,RNAM PA
BDUN NAM BRGYAD SPANGS PA NI PHYIR

MI 'ONG BA'I 'BRAS BU MNGON SUM DU BYA BA'I PHYIR ZHUGS PA'O,
,BSAM GTAN DANG PO NAS BZUNG STE, RDO RJE LTA BU'I TING NGE 'DZIN
GYI BAR DAG NI DGRA BCOM PA MNGON SUM DU BYA BA'I PHYIR ZHUGS
PA'O, ,DE LTAR DE DAG NI 'PHAGS PA'I GANG ZAG BRGYAD YIN TE, BZHI
NI ZHUGS PA'O, ,BZHI NI

'BRAS BU LA GNAS PA'O, ,RIGS KYI BYE BRAG GI SA DRUG TU 'GYUR TE,
DBANG PO RTUL PO DANG RNON PO'I RIGS CAN SO SO'I SKYE BO GANG YIN
PA DE GNYIS MTHONG BA'I LAM LA SEMS KYI SKAD CIG BCO LNGA RNAMS
LA DAD PAS RJES SU 'BRANG BA CAN NI DE DAD PAS RJES SU 'BRANG
BA'I NGANG TSUL CAN

@279B YIN PA'I PHYIR RO, ,YANG NA RJES SU 'BRANG BA NI RJES SU
'BRANG BA STE, DAD PAS RJES SU 'BRANG BA NI RJES SU 'GRO BA'O,
,DE DE LA YOD PAS DAD PAS RJES SU 'BRANG BA CAN NO, ,GZHAN GYI
MAN NGAG GIS BDEN PA RNAMS KYI RJES SU 'BRANG BA'I PHYIR RO,
,CHOS KYI RJES SU 'BRANG BA CAN NI DE CHOS KYI RJES SU 'BRANG
BA'I

PHYIR CHOS KYI RJES SU 'BRANG BA CAN TE, RANG GI RKYEN GYI STOBS
KYIS CHOS RNAMS LA RNAM PAR 'BYED PA'I PHYIR RO, ,DE NYID BSGOM
PA'I LAM LA NI GZHUNG LAS 'BYUNG BA BZHIN TE, MTHONG BAS SPANG
BAR BYA BA'I NYON MONGS PA SPONG BA NI DAD PAS MOS PA'O, ,NYON
MONGS PA SPONG BAR SHES RAB KYIS MOS PA

NI LTA BAS THOB PA'O, ,DE LA BSGOM PA'I LAM GYIS BSDUS PA'I GANG
ZAG DE DAG NI PHAL CHE STE RGYUN DU ZHUGS PA LA SOGS PA'O, ,'DOD
CHAGS DANG MA BRAL BA NI LNGA'O, ,'DOD CHAGS DANG BRAL BA NI DGU
STE, SKYES NAS YONGS SU MYA NGAN LAS 'DA' BA NI GSUM LA NYON
MONGS PA CHUNG ZHING

LAM CHE BA LA LA NI SKYES MA THAG TU YONGS SU MYA NGAN LAS 'DA'
BA DANG, MNGON PAR 'DU BYED PA DANG BCAS PAS YONGS SU MYA NGAN
LAS 'DA' BA NI RAB TU BSGRIMS TE NYON MONGS PA RNAMS SPONG NGO,
,MNGON PAR 'DU BYED PA MED PA YONGS SU MYA NGAN LAS 'DA' BA NI
GANG BSGRIMS MI DGOS PAR NYON

MONGS PA SPONG NGO, ,GYEN DU 'PHO BA NI 'PHAR BA DANG, PHYED DU
'PHAR BA DANG, THAMS CAD DANG BRAL BA'O, ,DE LA 'PHAR BA NI GANG
BSAM GTAN GSUM LAS YONGS SU NYAMS NAS BSAM GTAN DANG POR SKYES PA
LAS SNGON GOMS PA'I DBANG GIS BSAM GTAN RNAMS 'DREN PAR BYED TE
'OG

MIN TU SKYE'O, ,PHYED DU 'PHAR BA NI GANG GNAS GTZANG MA RNAMS SU
SKYES NAS GNAS GZHAN BAR DU BOR TE 'OG MIN DU SKYE BA'O, ,THAMS
CAD DANG BRAL BA NI RNAM PA GNYIS TE, SRID PA'I RTZE MOR 'GRO BA
DANG, 'OG MIN DU 'GRO BA'O, ,DE LA LHAG MTHONG LA SPYOD PA NI 'OG
MIN DU SONG NAS YONGS SU

MYA NGAN LAS 'DA'O, ,ZHI GNAS LA SPYOD PA NI SRID PA'I RTZE MOR
SONG NAS YONGS SU MYA NGAN LAS 'DA'O, ,BAR MA DOR YONGS SU MYA
NGAN LAS 'DA' BA NI LA LA NI 'GRUB PA DANG, MNGON PAR 'GRUB PA
DANG, SKYE BA'I YUL THOB PA NA STE, MDO LAS ME STAG LA SOGS PA
DPE GSUM BRJOD PA

@280A *, ,BZHIN NO, ,GZUGS MED PA RNAMS SU BAR MA DOR YONGS SU
MYA NGAN LAS 'DA' BA MA GTOGS PAR GANG ZAG BDUN DU 'GYUR RO, ,MI
SLOB PA'I LAM LA ZAD PA SHES PA NAS SKAD CIG THA MA MYA NGAN LAS
'DA' BA'I BAR DU STE, DBANG PO RTUL PO NI DUS KYIS RNAM PAR GROL
BA

STE; YUL DANG DUS DANG RKYEN LA LTOS NAS GANG DGRA BCOM PA NYID
DU 'GYUR BA'O, ,DE LAS BZLOG PA NI DUS DANG MI SBYOR BAR RNAM PAR
GROL BA'O, ,DE NYID RNAM PA DRUG TU 'GYUR TE, YONGS SU NYAMS PA'I
CHOS CAN DANG, 'CHI BAR SEMS PA'I CHOS CAN DANG, RJES SU BSRUNG
BA'I

CHOS CAN DANG, GNAS PA LA MI G-YO BA DANG, RAB TU RTOGS PAR BYED
PA'I SKAL BA CAN DANG, MI G-YO BA'I CHOS CAN NO, ,DE LA YONGS SU
NYAMS PA'I CHOS CAN NI, GUS PAR BYED PA DANG RTAG TU BYED PA DANG
MI LDAN PA DANG, DBANG PO RTUL BA'O, ,'CHI BAR SEMS PA'I CHOS CAN
NI

GUS PAR BYED PA DANG MI LDAN PA'O, ,RJES SU BSRUNG BA'I CHOS CAN
NI RTAG TU BYED PA DANG MI LDAN PA'O, ,BZHI PA NI GNYIS DANG LDAN
LA DBANG PO RTUL BA'O, ,RTOGS PAR BYED PA'I SKAL BA CAN NI DBANG
PO RNO LA GNYIS KA DANG BRAL BA'O, ,MI G-YO BA'I CHOS CAN NI
THAMS CAD DANG LDAN PA'O, ,

DE LA GANG ZAG LNGA'I SEMS RNAM PAR GROL BA NI DUS DANG SBYOR BA
DANG 'DOD PA'O, ,DRUG PA'I SEMS RNAM PAR GROL BA NI MI G-YO BA'I,
,DE LA PHRA RGYAS BRGYAD CU RTZA BRGYAD SPANGS NA RGYUN DU ZHUGS
PA'O, ,DE DAG LAS RNAM PA DRUG PA SPANGS PA NI LAN CIG PHYIR 'ONG
BA'O, ,DAM PA MA YIN PA'I CHA DANG

MTHUN PA'I KUN DU SBYOR BA LNGA SPANGS PA NI PHYIR MI 'ONG BA'O,
,DAM PA MA YIN PA'I CHA DANG MTHUN PA'I KUN DU SBYOR BA GANG ZHE
NA, 'DOD PA LA 'DUN PA DANG, GNOD SEMS DANG, 'JIG TSOGS LA LTA BA
DANG, TSUL KHRIMS DANG BRTUL ZHUGS MCHOG TU 'DZIN PA DANG, THE
TSOM MO, ,GAL

TE RIM GYIS LTAR NA SNGAR NI GSUM SPANGS LA PHYIS NI KUN DU SBYOR
BA GNYIS SO, ,JI STE 'DOD CHAGS DANG BRAL LA SNGAR MTHONG BA'I
LAM DU ZHUGS NA NI, SNGAR KUN DU SBYOR BA GNYIS SPANGS TE, PHYIS
GSUM MO, ,DE LA KUN DU SBYOR BA GNYIS NI LCAGS SGROG LTA BU STE
PHYIR MI 'ONG BA'I PHYIR RO,,

@280B DAM PA ZHES BYA BA NI MCHOG GO, ,DAM PA MA YIN PA NI DAM PA
MA YIN PA STE NGAN PA'O, ,DE GANG ZHE NA, 'DOD PA'I KHAMS SO, ,DE
NYID CHA STE KHAMS GSUM DU BGRANGS NAS CHA'I SGRAR BSTAN TO, ,DE
DANG MTHUN PA NI DAM PA MA YIN PA'I CHA DANG MTHUN PA'O, ,DE'I
DAM PA MA YIN PA JI LTA BU ZHE

NA; MDO SDE TSAD MAR YOD PA'I PHYIR TE, SEMS PA NGAN PA LA RNAM
PAR SHES PA GNAS TE, 'DI LTAR 'DOD PA'I SRID PA LA'O ZHE'O, ,CI'I
PHYIR GCIG TU BGRANG ZHE NA, SPONG BA'I GRANGS KYI PHYIR TE,
KHAMS GSUM GYI NYON MONGS PA SPANGS NA DGRA BCOM PA NYID DU 'GYUR
BA BZHIN NO, ,

MTSUNGS PAR LDAN PA'I 'DU BYED KYI PHUNG PO BSHAD ZIN TO, ,GAL TE
PHRA RGYAS BRGYAD CU RTZA BRGYAD SPANGS PA RGYUN DU ZHUGS PA YIN
NA, BCOM LDAN 'DAS KYIS KUN DU SBYOR BA GSUM SPANGS PAR BSTAN PA
DE JI LTA BU ZHE NA, 'DI LA NYES PA MED DE, 'DI SGO GCIG DANG,
SGO GNYIS DANG, SGO BZHI

PA'I NYON MONGS PA ZHES BYA BA BSTAN TE, NYE BAR MTSON PA'I PHYIR
RO, ,YANG NA RTZA BA'I PHYIR TE, 'JIG TSOGS LA LTA BA'I RGYU LAS
BYUNG BA NI MTHAR 'DZIN PAR LTA BU'O, ,TSUL KHRIMS DANG BRTUL
ZHUGS MCHOG TU 'DZIN PA'I RGYU LAS BYUNG BA NI LTA BA MCHOG TU
'DZIN PA'O, ,THE TSOM GYI RGYU LAS

BYUNG BA NI LOG PAR LTA BA'O, ,YANG NA DE DAG NYID THAR PA LA RAB
TU BAR CHAD BYED PA STE, BCOM LDAN 'DAS KYIS KYANG DE LA 'JIG
TSOGS LA LTA BAS NI 'GRO MI 'DOD PAR 'GYUR TE, BAR CHAD KYIS 'JIG
PA'I PHYIR RO, ,TSUL KHRIMS DANG BRTUL ZHUGS MCHOG TU 'DZIN PA
NI, GRANGS CAN

LA SOGS PA'I LAM MTHONG BA'I PHYIR TE, DES DAG PAR 'GYUR DU RE
BAS LAM NOR BAR 'GYUR RO, ,THE TSOM GYIS NI YID GNYIS ZA BAR
'GYUR RO, ,DPER NA MI ZHIG LAM DU ZHUGS TE 'GRO BA LA BAR CHAD
GSUM YOD DE, LE LO DANG, NOR PA DANG, YID GNYIS ZA BA'O, ,DE
BZHIN

DU 'DIR YANG RIG PAR BYA'O ZHES GSUNGS SO, ,GONG MA'I CHA DANG
MTHUN PA LNGA GANG YIN PA DE DAG NI PHYIR MI 'ONG BA'I RGYUN LA
YOD DE, GZUGS KYI 'DOD CHAGS DANG, GZUGS MED PA'I 'DOD CHAGS
DANG, RGOD PA DANG, NGA RGYAL DANG, MA RIG PA'O, ,MI LDAN PA
RNAMS KYI SKABS

@281A *, ,SU BAB PO, ,DE DAG KYANG 'THOB PA LA SOGS PA STE, BSTAN
BCOS LAS BYUNG BA RNAMS SO, ,CHOS 'DI DANG LDAN PA NYID DO ZHES
BYA BA 'DI DAG NI DE DAG KYANG YIN LA CHOS KYANG YIN PAS CHOS
'DI'O, ,'DI ZHES BYA BA THAMS CAD KYI MING 'DIS NI DE'I YONGS SU
GRUB PA

NYID DANG BYED PA'I RGYU NYID DU STON TO, ,GANG LA ZHE NA, DES
NGES PAR BSNYAD PA LA'O, ,BSNYAD PAR NGES PA NI NGES PAR BSNYAD
PA STE, 'DIS BSNYAD PAR 'GYUR BAS BSNYAD PA STE, BSNYAD PA GANG
YIN PA DE NI 'THOB PA YOD PA'I PHYIR 'BYUNG STE DE NI 'GREL PA
LAS STON TO, ,'DI NA NI ZHES BYA BA NI

'KHOR BA NA'O, ,GDON MI ZA BA ZHES BYA BA'I SGRA NI GSUM LAS
'KHRUL PA MED PA STE, 'DI LTAR GDON MI ZA BA ZHES BYA BA'I SGRA
NI GOR MA CHAG CES BYA BA SNYEGS SO, ,GSUM PO DAG GANG LA GOR MA
CHAG PA SRID CE NA, SEMS CAN DU BGRANG BA'I CHOS RNAMS LA'O, ,SO
SOR BRTAGS PAS

'GOG PA DANG SO SOR BRTAGS PA MA YIN PAS 'GOG PA YANG SEMS CAN DU
BGRANG BA NYID LA STE, 'DI LTAR SEMS CAN RNAMS KYI NYON MONGS PA
SPONG BA NI SO SOR BRTAGS PAS 'GOG PA'O, ,DE MA THAG PA'I RKYEN
MED PA NI SO SOR BRTAGS PA MA YIN PAS 'GOG PA'O, ,DES NA RANG GI
RGYUD DANG

'BREL PA RNAMS DANG SO SOR BRTAGS PA DANG, SO SOR BRTAGS PA MA
YIN PAS 'GOG PA'I 'THOB PA DANG 'THOB PA MED PA'O, ,NAM MKHA'
DANG SEMS CAN DU BGRANG BA MA YIN PA'I DNGOS PO LA NI GNYI GA MED
PAR DAM BCAS PA YIN NO, ,DE LA DGE BA NI DAD PA LA SOGS PA'O ZHES
BYA BA LA

SOGS PA SMOS PAS NI BRTZON 'GRUS LA SOGS PA STON TO, ,MI DGE BA
NI 'DOD CHAGS PA'O ZHES BYA BA LA SOGS PA SMOS PAS NI ZHE SDANG
DANG GTI MUG LA SOGS PA STON TO, ,LUNG DU MA BSTAN PA NI SPRUL
PA'I SEMS LA SOGS PA'O ZHES BYA BA LA SOGS PAS NI RNAM PAR SMIN
PA LAS BYUNG BA LA

SOGS PA STON TO, ,DE RNAMS ZHES BYA BA'I SGRA 'DIS NI SNGAR BSTAN
PA DANG SBYAR RO, ,GANG DAG LA ZHES BYA BA 'DI NI GANG ZAG RNAMS
DANG SBYAR TE DGE BA SMOS PAS ZAG PA RNAMS LAS 'PHANGS PA'I PHYIR
RO, ,DE DAG NI GANG ZAG RNAMS SO, ,CHOS 'DI DANG LDAN PA NI DAD
PA LA SOGS PA'I YON

@281B TAN DANG LDAN ZHES BYA BA'I THA TSIG GO, ,DE DAG GI DNGOS
PO NI CHOS NYID DANG LDAN PA NYID DO, ,CHOS 'DI DANG LDAN PA'I
NGES PAR BSNYAD PA'I RGYU'I CHOS GANG YIN PA DE NI 'THOB PA STE,
RNYED PA DANG LDAN ZHES KYANG BYA'O ZHES BYA BA DE LA SKAD CIG
DANG PO LA NI THOB PA DANG 'THOB PA DANG RNYED PA'O, ,SKAD CIG

GNYIS PA LA SOGS PA'I RJES SU 'BRANG BA NI LDAN PA DANG RNYED
PA'O, ,DE BAS NA BYE BRAG TU SMRA BA LAS KYANG LDAN PA GANG YIN
PA DE THOB PA YANG YIN NO, ,THOB PA NYID LA YIN LA LDAN PA MA YIN
PA YANG YOD DE THOG MA'I THOB BYED DO ZHES BSHAD DO, ,DE MED DU
ZIN NA ZHES BYA BA LA, DE ZHES BYA BA'I SGRA NI

THOB PA DANG SBYAR RO, ,THOB PA MED NA 'DI LTAR SA BON MED PAR
'GYUR RO, ,'DOD CHAGS LA SOGS PAS KUN NAS DKRIS TE 'DUG PA'I
'PHAGS PA RNAMS NI GANG DAG 'DOD CHAGS DANG MA BRAL BA'I 'PHAGS
PA'I GANG ZAG RNAMS SO, ,KUN NAS DKRIS TE 'DUG PA NI 'DOD CHAGS
LA SOGS PA

MNGON DU GYUR PA'O, ,ZAG PA MED PA'I SEMS MED PAS ZHES BYA BA NI
NYON MONGS PA MNGON DU GYUR NA ZAG PA MED PA'I SEMS MNGON DU
'GYUR BA MED DE, PHAN TSUN 'GAL BA'I PHYIR RO, ,DGE SLONG DAG
SEMS CAN RNAMS KYI SEMS KYI RGYUD NI RE RE 'BYUNG NGO ZHES GSUNGS
PA'I YANG PHYIR RO, ,'PHAGS

PA NYID MA YIN PAR 'GYUR RO ZHES BYA BA NI RING BA'O, ,BYIS PA
ZHES BYA BA LA, BYIS PA RNAMS NI SO SO'I SKYE BO RNAMS TE, DGE
BA'I SEMS DANG, LUNG DU MA BSTAN PA'I SEMS DANG LDAN PA DE DAG LA
'DOD CHAGS LA SOGS PA MNGON DU 'GYUR BA MED PA DANG, DE'I RJES SU
'BREL PA'I NGO BO

YANG KHAS MI LEN PA'I PHYIR 'PHAGS PA NYID DU THAL BAR 'GYUR RO,
,'DRA NA NI ZHES BYA BA NI MTSUNGS PA STE, 'DRA BA SMOS PA NI
'PHAGS PA DANG SO SO'I SKYE BO DANG SBYAR RO, ,SO SO'I SKYE BO
RNAMS LA NI MYA NGAN LAS 'DAS PA'I THOB PA MED DO, ,NYON MONGS PA
MA SPANGS PA'I PHYIR 'PHAGS PA RNAMS

LA YANG MED DO, ,KHYOD KYIS KHAS MA BLANGS PA'I PHYIR RO, ,DE LA
NI 'DIR 'GYUR TE, NYON MONGS PA SPANGS PA DANG MA SPANGS PA'I
KHYAD PAR GYIS DER 'GYUR RO ZHE NA, NYON MONGS PA SPANGS PA DANG
MA SPANGS PA DE'I MNGON RTAGS SU GYUR PA'I CHOS GZHAN DGOS SO,
,SA BON NI SNGAR BKAG PA'I PHYIR RO,,

@282A *, ,MA 'DRES PA ZHES BYA BA NI THAR PA'O, ,THAR PAR 'GYUR
RO ZHES BYA BA NI DE DAG KYANG GROL BAR 'GYUR RO, ,RIGS PAS 'THOB
PA BSTAN NAS DA NI LUNG GZHAN GYIS STON TE, CHOS KYI RJES KYANG
ZHES BYA BA NI THAMS CAD LA MDA' BRNYES PA'I PHYIR BCOM LDAN 'DAS
NI CHOS KYI RJE'O, ,MI

SLOB PA'I CHOS BCU PO 'DI DAG CES BYA BA LA MI SLOB PA'I CHOS BCU
PO GANG ZHE NA, MI SLOB PA'I YANG DAG PA'I LTA BA DANG, YANG DAG
PA'I RTOG PA DANG, YANG DAG PA'I NGAG DANG, YANG DAG PA'I LAS KYI
MTHA' DE LA ZHE SDANG DANG, GTI MUG LAS BYUNG BA'I NGAG DANG, LAS
KYI MTHA'

SPANGS PA NI YANG DAG PA'I NGAG DANG, LAS KYI MTHA'I SGRAR BSTAN
TO, ,CHAGS PA LAS BYUNG BA RNAM PA BDUN SPANGS PA NI YANG DAG
PA'I 'TSO BA'I SGRAR BSTAN TO, ,CI'I PHYIR DE LTA ZHE NA, CHAGS
PA'I CHOS SBYANG BAR DKA' BA'I PHYIR RO, ,RTAG TU SNA TSOGS LTA
LDAN GYI, ,KHYIM PAS LTA

BA SBANG BAR DKA', ,GZHAN LA RAG LAS 'TSO BA YI, ,DGE SLONG GIS
NI 'TSO SBYANG DKA', ,ZHES TSIGS SU BCAD PA LAS BYUNG BA'I PHYIR
RO, ,YANG DAG PA'I RTZOL BA DANG, YANG DAG PA'I DRAN PA DANG,
YANG DAG PA'I TING NGE 'DZIN DANG, YANG DAG PA'I RNAM PAR GROL BA
LA RNAM PAR GROL

BA NI RNAM PA GNYIS TE, 'DUS BYAS DANG, 'DUS MA BYAS SO, ,'DUS
BYAS NI MOS PA'I RANG BZHIN NO, ,'DUS MA BYAS NI MYA NGAN LAS
'DAS PA'O, ,'DIR NI 'DUS MA BYAS YAN LAG NYID DU BSTAN TO, ,SLOB
PA LA RNAM PAR GROL BA YOD DU ZIN KYANG DE NI NGO BO NYID KYIS
RNAM PAR GROL BA

YIN GYI, RGYUD RNAM PAR GROL BA NI MA YIN TE, RGYUD NI BSGOM PAS
SPANG BAR BYA BA'I NYON MONGS PAS BCINGS PA'I PHYIR RO, ,MI SLOB
PA NI NGO BO NYID DANG RGYUD RNAM PAR GROL BA'I PHYIR YAN LAG
NYID DU BSTAN TO, ,YANG DAG PA'I SHES PA NI ZAD PA SHES PA DANG
MI SKYE BA SHES PA'O, ,DE GNYIS

KYI MTSAN NYID NI BSHAD ZIN TO, ,BSKYED PA DANG 'THOB BYED DANG
LDAN ZHES BYA BA'I SGRA DE DAG GIS BRJOD DO ZHES BYE BRAG TU SMRA
BA RNAMS SO, ,YAN LAG LNGA SPANGS PA'O ZHES BYA BA NI DAM PA MA
YIN PA'I CHA DANG MTHUN PA'I KUN DU SBYOR BA RNAMS TE, 'DOD PA'I
KHAMS KYI 'DOD CHAGS DANG BRAL BA'I

@282B PHYIR RO, ,GONG MA'I CHA DANG MTHUN PA'I KUN DU SBYOR BA
LNGA NI KHAMS GONG MA'I 'DOD CHAGS DANG BRAL BA'I PHYIR RO, ,YAN
LAG DRUG DANG LDAN TE MNGON PAR SHES PA DRUG GO ZHES RGYA CHER
BSHAD DO, ,YANG GANG ZAG 'DI NI CHOS DGE BA RNAMS DANG MI DGE BA
RNAMS DANG YANG LDAN NO ZHES KYANG GSUNGS TE

ZHES BYA BA NI THOB PA DE NYID DO, ,SEMS CAN GYI SEMS KYI RGYUN
LA DGE BA'I THOB PA BSAGS PA DPAG TU MED PA DAG GZIGS NAS ZHES
BYA BA LA, DPAG TU MED PA JI LTA BU ZHE NA, SKAD CIG GCIG LA THOB
PA DANG, CHOS DANG THOB PA'I THOB PA'O, ,DE LA THOB PA SKYES NAS
CHOS DANG THOB PA'I THOB PA DANG

LDAN PA YIN NO, ,THOB PA'I THOB PA SKYES NAS THOB PA NYID DANG
LDAN PA YIN NO, ,SKAD CIG GNYIS PA LA NI THOB PA GSUM DANG RJES
SU THOB PA GSUM MO, ,DE BZHIN DU SKAD CIG PHYI MA PHYI MA LA RNAM
PAR 'PHEL BAS RDZAS THA DAD PA MTHA' YAS PA DANG SKYE'O, ,DE YANG
RNAM PA GNYIS ZHES BYA BA NI RNAM

PA GNYIS SO THOB PA MED PA NI MA RNYED PA STE, DPER NA THOB PA
LAS BYUNG BA LA SOGS PA'I YON TAN LTA BU'O, ,RNAM PAR NYAMS PA NI
SNGON BTANG BA STE, DPER NA 'DOD PA'I 'DOD CHAGS DANG BRAL BA LAS
YONGS SU NYAMS NAS YANG 'DOD PA NA SPYOD PA'I NYON MONGS PA RNAMS
KYI THOB PA DAG SKYE BA

LTA BU'O, ,DE NYID RNYED NAS SKAD CIG GNYIS PA LA SOGS PA'I RJES
SU 'BRANG BA NI LDAN PA ZHES BYA'O, ,DE LAS BZLOG PA NI THOB PA
MED PA STE SNGA NAS MED PA'I RNYED PA MED CING NYAMS PA'I RNYED
PA YANG MED PAR KHONG DU CHUD PAR BYA'O, ,THOB PA DANG THOB PA
MED PA DE GNYIS KYANG RANG GI RGYUD LA GNAS

PA'I CHOS RNAMS NYID KYI'O ZHES BYA BA NI GZHAN GYI RGYUD LA GNAS
PA MA YIN PA DANG, SEMS CAN DU BGRANG BA MA YIN PA RNAMS KYI YANG
MA YIN PA'O, ,CI THAMS CAD KYI NGES PA 'DI YIN NAM, DE'I PHYIR
SPYIR BTANG BA BYAS NAS DMIGS RTZOM STE, SO SOR DANG SO SOR
BRTAGS PA MA YIN

PAS 'GOG PA ZHES BYA BA LA BRTAGS PA DANG 'GOG PA ZHES BYA BA'I
SGRA NI RE RE DANG SBYAR TE, SO SOR BRTAGS PAS 'GOG PA DANG, SO
SOR BRTAGS PA MA YIN PAS 'GOG PAR SHES PAR BYA'O, ,DE GNYIS KYANG
RGYU LA MI GNAS PA'I PHYIR LOGS SHIG TU SMOS SO, ,SEMS CAN DU
BGRANG BA MA

@283A *, ,MA YIN PA NI SA LA SOGS PA STE, DE DANG LDAN PA ZHES
BYA BA'I CHOS DE DAG DANG LDAN PA SU YANG MED DO, ,NAM MKHA' DANG
YANG MA YIN NO ZHES BYA BA NI LDAN PA'O, ,GANG GI PHYIR DE DAG
DANG MI LDAN PA DE'I PHYIR DE RNAMS KYI THOB PA DANG THOB PA MED
PA MED DO, ,DE'I PHYIR

CHOS MNGON PA LAS ZAG PA MED PA'I CHOS RNAMS DANG LDAN PA SU ZHE
NA, SEMS CAN THAMS CAD DO, ,GANG DANG ZHE NA, SO SOR BRTAGS PA MA
YIN PAS 'GOG PA DANG NGO, ,SO SOR BRTAGS PAS 'GOG PA DANG LDAN PA
SU ZHE NA, 'PHAGS PA THAMS CAD DANG, SO SO'I SKYE BO KHA

CIG GO ZHES 'BYUNG NGO, ,GANG YANG GLANG PO CHE DANG RTA LA SOGS
PA DANG LDAN PAR THA SNYAD BTAGS PA DE DANG DER LDAN PA'I SGRA NI
DBANG LA BYA'O, ,DE LA THOB PA NI RNAM PA GSUM STE ZHES BYA BA NI
RNAM PA GSUM MO, ,GRIB MA RJES SU 'BRANG BA LTA BU DANG, KHYU
MCHOG GI RJES SU 'BRANG BA LTA BU DANG,

BE'U RJES SU 'BRANG BA LTA BU'O, ,DE NI GRIB MA LTA BUR RJES SU
'BRANG BA'I NGANG TSUL CAN NO, ,GZHAN YANG DE BZHIN DU BRJOD PAR
BYA'O, ,DANG PO GRIB MA RJES SU 'BRANG BA LTA BU NI 'DI LTA STE,
LUNG DU MA BSTAN PA'I CHOS RNAMS KYI NYID DE DAG DANG LHAN CIG
'BYUNG BA'I PHYIR RO, ,LUNG DU MA

BSTAN PA'I CHOS RNAMS NI NYAM CHUNG BA'I PHYIR SNGAR DANG PHYIS
SKYE BA MED DO, ,GNYIS PA NI 'DI LTA STE, GONG NAS ZHES BYA BA LA
GONG MA'I SGRA NI GZUGS KYI KHAMS DANG SBYAR RO, ,CI'I PHYIR DE
LTA ZHE NA, GANG SHI 'PHOS PA DE NYID DU BAR MA DO'I SRID PA
MNGON PAR 'GRUB STE, PHYI ROL GYI SA

BON DANG CHOS MTHUN PA'I PHYIR RO, ,GANG DU SA BON BTAB PA DE
NYID DU MYU GU SKYE'O, ,MTSAMS SBYOR BA'I DUS NA 'DOD PAR GTOGS
PA'I DGE BA LA SOGS PA DAD PA LA SOGS PA DANG, MI DGE BA LA SOGS
PA 'DOD CHAGS LA SOGS PA SKYES NAS THOB PA RNAMS KYI'O, ,DPER NA

KHYU MCHOG NI BA'I TSOGS KYI MDUN DU 'GRO'O, ,DE BZHIN DU THOB PA
RNAMS SNGAR SKYE'O, ,GSUM PA NI 'DI LTA STE THOS PA DANG BSAMS PA
LAS BYUNG BA LA TSOGS PA RNAMS KYI STE ZHES BYA BA LA SOGS PA
SMOS PA NI BSGOMS PA LAS BYUNG BA RNAMS DANG SBYAR RO, ,DE LA
SKYES NAS THOB PA'I SHES RAB LA BRTEN NAS THOS

@283B PA LAS BYUNG BA SKYE'O, ,THOS PA LAS BYUNG BA LA BRTEN NAS
BSAMS PA LAS BYUNG BA SKYE'O, ,BSAMS PA LAS BYUNG BA LA BRTEN NAS
BSGOMS PA LAS BYUNG BA SKYE'O, ,MING LA BRTEN NAS DON GO BA NI
THOS PA LAS BYUNG BA'O, ,MING DANG DON LA DMIGS PA NI BSAMS PA
LAS BYUNG BA STE,

CHED 'GA' NI YI GES DON 'DREN TO, ,CHED 'GA' NI DON GYIS YI GE
'DREN TO, ,DE LA DMIGS PA KHO NA NI BSGOMS PA LAS BYUNG BA STE,
DE NI YI GE LA MI LTOS PAR DON LA 'JUG GO, ,LHAN CIG SKYES PA MA
GTOGS SO ZHES BYA BA NI THOS PA LAS BYUNG BA LA SOGS PA'I CHOS
RNAMS DANG

LHAN CIG SKYES PA GANG YIN PA DANG, DE LTAR BYUNG BA GANG YIN PA
DE BKOL TE, DE MA YIN PA GZHAN NI MA 'ONGS PA STE, DPER NA BE'U
MA'I PHYI BZHIN 'BRANG BA BZHIN DU SHES PAR BYA'O, ,DE LA ZHES
BYA BA NI THOB PA RNAMS LA'O, ,MDOR BSTAN NA ZHES BYA BA NI MDOR
BSHAD PA'O, ,'DOD

PA SMOS PAS GZUGS NA SPYOD PA BSAL BAR 'GYUR RO, ,DGE BA DANG MI
DGE BA SMOS PAS NI 'BYUNG BA CHEN PO'I GZUGS BSAL BAR 'GYUR RO,
,SDOM PA DANG SDOM PA MA YIN PA DANG GNYI GA LAS BZLOG PA'I RNAM
PAR RIG BYED KYI NI LHAN CIG SKYES PA STE DE LTAR BYUNG BA'O,
,PHYI NAS

SKYES PA NI 'DAS PA'I STE, MA 'ONGS PA NI MA YIN NO, ,TSE PHYI
MAS YANG TSE PHYI MA PA MA YIN PAR 'GYUR LA, TSE PHYI MA PA MA
YIN PA YANG TSE PHYI MA PAR 'GYUR RO, ,DE LTAR BYE BRAG TU BYAS
NA RNAM PAR SMIN PA LAS BYUNG BA LA SOGS PA'I GZUGS GZHAN GYI
LHAN CIG SKYES PA'I THOB PA

GRUB PAR 'GYUR RO, ,CI LUNG DU MA BSTAN PA'I CHOS THAMS CAD KYI
NGES PA 'DI YIN NAM, SMRAS PA MA YIN TE, ,MNGON PAR SHES PA'I
SEMS DANG SPRUL PA'I SEMS MA GTOGS SO, ,DE LA MNGON PAR SHES PA
GNYIS NI LUNG DU MA BSTAN PA STE, LHA'I MIG DANG LHA'I RNA BA'O,,

SPRUL PA'I SEMS KYANG YIN NO, ,SPRUL PA'I SEMS DE DAG KYANG BCU
BZHI STE, BSAM GTAN DANG PO'I SA PA LA SPRUL PA'I SEMS GNYIS TE,
BSAM GTAN DANG PO'I SA PA DANG, 'DOD PA NA SPYOD PA'O, ,BSAM GTAN
GNYIS PA'I SA PA LA GSUM MO, ,BSAM GTAN

@284A *, ,GSUM PA'I SA PA LA BZHI'O, ,BSAM GTAN BZHI PA'I SA PA
LA LNGA'O, ,CI'I PHYIR DE DAG GI THOB PA 'DAS PA DANG MA 'ONGS PA
YIN ZHE NA, STOBS DANG LDAN PA'I SBYOR BA'I KHYAD PAR LAS GRUB
PA'I PHYIR RO, ,BZO'I GNAS LAS KYANG CUNG ZAD YIN TE SHIN TU

GOMS PA'O, ,'DI LTA STE, LHA'I BU LAS SNA TSOGS PA DANG, LHA MA
YIN SHES LDAN NO, ,SPYOD LAM PA YANG YIN TE, SANGS RGYAS BCOM
LDAN 'DAS RNAMS DANG, 'DI LTA STE, TSE DANG LDAN PA RTA THUL LO,
,DE'I THOB PA NI 'DAS PA DANG DE LTAR BYUNG BA DANG MA 'ONGS

PA'O; ,SANGS RGYAS BCOM LDAN 'DAS RNAMS KYI THOB PA NI DUS GSUM
STE, DBANG PO RNO BA'I PHYIR RO, ,RNAM PAR SMIN PA LAS BYUNG BA
DANG, SPYOD LAM DANG, BZO'I GNAS GZHAN THAMS CAD KYI NI LHAN CIG
SKYES PA'O, ,BSGRIBS PA'I RNAM PAR RIG BYED KYI GZUGS KYI NI

BSGRIB PA'I RNAM PAR RIG BYED KYI GZUGS TE TSANGS PA'I 'JIG RTEN
NA'O, ,TSE DANG LDAN PA RTA THUL GYIS DRIS NA MA SHES LA, DE
'KHOR DANG 'BREL PA'I PHYIR G-YO BYAS TE LAG PA GNYIS NAS BZUNG
NAS BYUNG BAR GYUR TE, DE'I G-YO LAS BYUNG BA'I RNAM PAR RIG BYED
KYI GZUGS

SO; ,CI'I PHYIR DE LHAN CIG SKYES PA YIN ZHE NA MTHU CHUNG BA'I
PHYIR RO, ,CI'I PHYIR MTHU CHUNG BA NYID YIN ZHE NA SBYOR BA
CHUNG BA'I PHYIR RO, ,CI'I PHYIR 'DOD PA'I KHAMS NA BSGRIBS PA'I
RNAM PAR RIG BYED KYI GZUGS MED CE NA, KUN NAS SLONG BA PO MED
PA'I PHYIR RO, ,'DI NA 'JIG

TSOGS DANG MTHAR 'DZIN PAR LTA BA NI BSGRIBS PA YIN NO, ,DE GNYIS
NI RNAM PAR RIG BYED KUN NAS SLONG BA POR MI 'GYUR TE, ,DE GNYIS
NANG DU BLTAS TE 'JUG PA'I PHYIR RO, ,PHYI ROL DU BLTAS PA'I SEMS
KYIS NI RNAM PAR RIG BYED BSKYED DO, ,GAL TE DE LTA NA LOG PAR
LTA BA

LAS LOG PAR RTOG PA 'BYUNG NGO, ,LOG PAR RTOG PAS LOG PA'I TSIG
SMRA'O, ,LOG PA'I TSIG LAS LOG PA'I LAS KYI MTHA'O, ,LOG PA'I LAS
KYI MTHA' LAS LOG PA'I 'TSO BA 'BYUNG NGO ZHES BYA BA MDO'I TSIG
'DI JI LTAR SBYAR, 'DI LA NYES PA MED DE, RGYU 'BYUNG BA

@284B NI RNAM PA GNYIS TE, RGYU 'BYUNG BA DANG DE'I SKAD CIG LA
'BYUNG BA'O, ,DE LA MTHONG BAS SPANG BAR BYA BA'I SEMS NI RGYU
KUN NAS SLONG BA STE, BSGOM PAS SPANG BAR BYA BA SLONG BA'I PHYIR
RO, ,BSGOM PAS SPANG BAR BYA BA NI RGYU KUN NAS SLONG BA DANG,
DE'I SKAD CIG LA KUN NAS SLONG BA'O, ,

DE LTAR GCIG NAS GCIG TU BRGYUD DE BRJOD PA'I PHYIR DE LA NYES PA
MED DO, ,LHAG MA GANG ZHE NA SEMS LAS BYUNG BA DGE BA DANG MI DGE
BA STE, 'DAS PA DANG MA 'ONGS PA DANG DA LTAR BYUNG BA RNAMS KYI
NI SO SOR DUS GSUM PA'O, ,DGE BA DANG MI DGE BA DANG LUNG DU MA
BSTAN PA RNAMS KYI

YANG GO RIMS BZHIN NO ZHES BYA BA NI JI LTAR MTHUN MTHUN DU'O,
,DE LA DGE BA RNAMS KYI RNYED PA NI DGE BA'O, ,MI DGE BA RNAMS
KYI NI MI DGE BA'O, ,LUNG DU MA BSTAN PA RNAMS KYI NI LUNG DU MA
BSTAN PA'O, ,'DOD PA NA SPYOD PA'I CHOS RNAMS KYI THOB PA NI 'DOD
PA NA SPYOD PA'O, ,

GZUGS NA SPYOD PA RNAMS KYI NI GZUGS NA SPYOD PA'O, ,GZUGS MED PA
NA SPYOD PA RNAMS KYI NI GZUGS MED PA NA SPYOD PA'O, ,DRI MA MED
PA NI KHAMS GSUM PA DANG ZAG PA MED PA STE LAM GYI BDEN PA DANG,
'DUS MA BYAS NI DRI MA MED PA'I CHOS RNAMS SO, ,DE LA SO SOR
BRTAGS

PA MA YIN PAS 'GOG PA'I THOB PA NI KHAMS GSUM PA'O, ,'DI'I NI 'DI
LTAR RKYEN MED PA'I PHYIR THOB BO, ,RKYEN MED PAS DE YANG KHAMS
GSUM CAR NA SRID DO, ,SO SOR BRTAGS PAS 'GOG PA GZUGS DANG GZUGS
MED PA'I LAM GYIS 'THOB PA'I NI DER GTOGS PA NYID DO ZHES BYA

BA NI; GZUGS DANG GZUGS MED PAR GTOGS PA NYID DO, ,ZAG PA MED
PA'I LAM GYI THOB PA DANG LAM GYI BDEN PA'I ZAG PA MED PA'O,
,GONG MA RNAM PA LNGA NI MDOR BSDU NA KHAMS GSUM PA'O, ,RNAM PA
'DI GNYIS MDOR BSDU NA ZAG PA MED PA'O, ,DE YANG ZHES BYA BA NI
THOB

PA'O; ,BSDU NA ZHES BYA BA NI MDOR BSDU BA'O, ,RNAM PA BZHI ZHES
BYA BA NI RNAM PA BZHI STE, KHAMS GSUM PA DANG ZAG PA MED PA'O,
,SLOB PA DANG MI SLOB PA RNAMS KYI NI ZHES BYA BA DE LA SLOB PA
RNAMS KYI NI SLOB PA'O, ,MI SLOB PA RNAMS KYI NI MI SLOB PA'O,
,SLOB PA YANG

@285A *, ,MA YIN MI SLOB PA YANG MA YIN PA RNAMS KYI NI RNAM PA
GSUM STE, SLOB PA YANG MA YIN MI SLOB PA YANG MA YIN PA'I CHOS DE
DAG GANG ZHE NA, ZAG PA DANG BCAS PA RNAMS TE BSLAB PA GSUM LA MI
SLOB PA'I PHYIR RO, ,MYA NGAN LAS 'DAS PA SLOB PA ZHES

BYA BA'AM, MI SLOB PA ZHES BYA BA'AM, SLOB PA YANG MA YIN MI SLOB
PA YANG MA YIN ZHES BYA BA SMRAS PA, SLOB PA YANG MA YIN MI SLOB
PA YANG MA YIN PA'O ZHES BSTAN BCOS LAS 'BYUNG NGO, ,CI'I PHYIR
DE LTA ZHE NA, BRAL BA'I 'BRAS BU YIN PA'I PHYIR RO, ,DE LA ZAG

PA DANG BCAS PA RNAMS DANG, SO SOR BRTAGS PA MA YIN PAS 'GOG PA
RNAMS DANG, SO SOR BRTAGS PAS 'GOG PA DANG, 'JIG RTEN PA'I LAM
GYIS THOB PA DE THAMS CAD NI SLOB PA YANG MA YIN MI SLOB PA YANG
MA YIN PA'I THOB PA'O, ,SLOB PA DANG MI SLOB PA'I LAM

GYIS THOB PA'I NI SLOB PA DANG MI SLOB PA'O, ,SLOB PA'I LAM GYIS
SO SOR BRTAGS PAS 'GOG PA 'THOB PA NI RIGS NA, MI SLOB PAS GO SO
SOR BRTAGS PAS 'GOG PA JI LTAR 'THOB, DES KYANG SO SOR BRTAGS PAS
'GOG PA 'THOB STE, DUS BZHI PO DAG NA BRAL BA'I

THOB PA'I RNYED PA THOB PA RNYED DE, DE LA MTHONG BAS SPANG BAR
BYA BA RNAMS KYI BRAL BA'I THOB PA'I RNYED PA NI DUS BZHI PO DAG
NA'O, ,'DOD PA NA SPYOD PA BSGOM PAS SPANG BAR BYA BA RNAMS KYI
NI DUS GSUM PO DAG NA'O, ,GZUGS NA SPYOD PA DANG GZUGS MED PA NA
SPYOD PA BSGOM PAS SPANG

BAR BYA BA RNAMS KYI DGRA BCOM PA'I DUS NA'O, ,GANG BAR MA DO'I
SPONG BA DE NI 'BRAS BU'I LAM GYIS BSDUS PAR RIG PAR BYA'O,
,MTHONG BAS SPANG BAR BYA BA'I PHRA RGYAS BRGYAD CU RTZA BRGYAD
DANG, DE DANG LDAN PA TSOR BA LA SOGS PA NI MTHONG BAS SPANG BAR
BYA BA'I THOB PA'O, ,BSGOM

PAS SPANG BAR BYA BA NYON MONGS PA BCU PO DAG DANG DE DAG DANG
LDAN PA'I TSOR BA LA SOGS PA DANG, RNAM PAR SMIN PA LAS BYUNG BA
DANG, SPYOD LAM PA DANG, BZO'I GNAS DANG, SPRUL PA'I SEMS DANG,
GANG DGE BA ZAG PA DANG BCAS PA DE DAG THAMS CAD KYI NI BSGOM PAS
SPANG

@285B BAR BYA BA'I THOB PA'O, ,SPANG BAR BYA BA MA YIN PA YANG
RNAM PA GNYIS TE, DE LA SO SOR BRTAGS PA MA YIN PAS 'GOG PA DANG
'JIG RTEN PA'I LAM GYIS THOB PA SO SOR BRTAGS PAS 'GOG PA'I NI
BSDUS TE BSGOM PAS SPANG BAR BYA BA'O, ,DRI MA MED PA'I LAM GYIS
THOB PA'I

SO SOR BRTAGS PAS 'GOG PA'I NI SPANG BAR BYA BA MA YIN PA KHO
NA'O, ,DE NI 'THOB PA MED PA BRJOD PAR BYA STE, DE'I MTSAN NYID
BSHAD PAR BYA'O, ,THOB PA MED PA NI THAMS CAD KYANG NYON MONGS PA
CAN MA YIN LA LUNG DU MA BSTAN PA'O, ,DGE BA MA YIN TE DGE BA'I
RTZA BA CHAD

PA'I DGE BA'I RTZA BA YANG CHAD PAR MI 'GYUR TE, DGE BA'I THOB PA
MED PA YOD PA'I PHYIR RO, ,MI DGE BA YANG MA YIN TE, 'DOD PA'I
'DOD CHAGS DANG BRAL BA LA THOB PA MED PA YOD PA'I PHYIR RO, ,MI
DGE BA'I CHOS DANG LDAN PAR 'GYUR RO, ,DE'I PHYIR THOB PA MED PA
DE NI THOB PA BZHIN

DU BYE BRAG MANG DU MED DE RNAM PA'I KHYAD PAR DU MA MED DO, ,'ON
KYANG ZHIG PA ZHES BYA BA NI 'DAS PA'I CHOS RNAMS TE, DE LTAR GYI
DUS LAS RAB TU ZHIG PA'I PHYIR RO, ,MA SKYES PA ZHES BYA BA NI MA
'ONGS PA RNAMS TE, DE LTAR GYI DUS SU MA PHYIN PA'I PHYIR RO,
,'DI LTAR TSOGS NA

GNAS SKABS KYI 'BRAS BU 'BYIN GYI RDZAS KYI 'BRAS BU NI MA YIN
NO, ,DE LA 'DAS PA SPANGS PA RNAMS KYI THOB PA MED PA NI DUS GSUM
PA'O, ,DE BZHIN DU MA 'ONGS PA MA PHYIN PA RNAMS KYI YANG DUS
GSUM PA'O, ,DE LTAR BYUNG BA RNAMS KYI NI DUS GNYIS PA STE 'DAS
PA DANG MA

'ONGS PA'O, ,DE YANG LUNG DU MA BSTAN PAR SHES PAR BYA'O, ,'DOD
PA DANG GZUGS DANG GZUGS MED PAR RTOGS PA RNAMS KYI NI SO SOR
KHAMS GSUM PA'O, ,'DOD PAR GTOGS PA RNAMS KYI KHAMS GSUM PA NI DE
LA THOS PA DANG BSAMS PA LAS BYUNG BA'I YON TAN MA THOB PA

RNAMS KYI DANG, 'DOD CHAGS DANG MA BRAL BAS MA THOB PA GZUGS NA
SPYOD PA'I SKYE BAS 'THOB PA RNAMS KYI DANG, THOS PA LAS BYUNG BA
RNAMS KYI DANG, BSGOMS PA LAS BYUNG BA RNAMS KYI DANG, GZUGS MED
PA NA SPYOD PA'I SKYE BAS 'THOB PA RNAMS KYI DANG, BSGOMS PA LAS

@286A *, ,BYUNG BA RNAMS KYI'O, ,'DOD PA NA SPYOD PA'I GANG ZAG
NI KHAMS GSUM PA'I NYON MONGS PA CAN GYI CHOS RNAMS DANG YANG
LDAN NO, ,DE BZHIN DU GZUGS KYI KHAMS SU SKYES PA'I GANG ZAG NI
'DOD PA NA SPYOD PA'I NYON MONGS PA RNAMS DANG LDAN PA MA YIN NO,
,DBANG PO RTUL

PO YANG DBANG PO RNON POS BSDUS PA'I DGE BA RNAMS DANG LDAN PA MA
YIN NO, ,GZUGS MED PA NA SPYOD PA'I SKYE BAS 'THOB PA RNAMS KYANG
BSGOMS PA LAS BYUNG BA RNAMS DANG LDAN PA MA YIN NO, ,DE BZHIN DU
GZUGS MED PA NA SPYOD PAR YANG JI LTAR MTHUN MTHUN DU BRJOD PAR
BYA'O, ,

KHAMS GSUM PA'I DE NI NGO BO NYID DU NA GANG DU SKYES PA DE NYID
YIN PAR RIG PAR BYA'O, ,CHOS KYI GNAS KYI DBANG GIS NI KHAMS GSUM
PAR RNAM PAR GZHAG GO, ,THOB PA MED PA LA NI DRI MA MED PA GANG
YANG MED DO, ,GAL TE YOD PA LTA NA ZAG PA MED PA'I CHOS DANG LDAN
PA'I PHYIR

'PHAGS PA NYID DU 'GYUR RO, ,SO SO'I SKYE BO NYID CES BYA BA LA,
SO SO'I SKYE BO NYID GANG YIN ZHE NA, 'PHAGS PA'I CHOS RNAMS MA
THOB PA'O ZHES BYA BA DE LA, 'PHAGS PA'I CHOS NI SDUG BSNGAL LA
CHOS SHES PA'I BZOD PA NAS BZUNG NAS MI SKYE BA SHES PA'I BAR DAG
STE, DE DAG

MA THOB PA'O, ,DE DAG KYANG RIGS GSUM GYI PHYIR 'PHAGS PA NYAN
THOS NI RANG SANGS RGYAS DANG DE BZHIN GSHEGS PA'I RGYUN DANG MI
LDAN PAS DE SO SO'I SKYE BOR 'GYUR BA, DE BZHIN DU RANG SANGS
RGYAS DANG DE BZHIN GSHEGS PA YANG SO SO'I SKYE BO YIN PAR 'GYUR
RAM, DE NI THOB

PA MED PAS GANG MA THOB PA'O, ,NYID CES BYA BA'I SGRA BRJOD DGOS
SO, ,MI DGOS TE TSIG GCIG GIS BSNAN PA YANG YOD DE, DPER NA CHU
ZA RLUNG ZA ZHES BYA BA LTA BU'O, ,GANG DAG RGYUN LA 'PHAGS PA'I
CHOS MA SKYES PA NI SO SO'I SKYE BO NYID DU 'DOD PA DE DAG GI
LTAR NA RGYUN LA 'PHAGS

PA'I CHOS 'BYUNG BA LAS 'PHAGS PA'I CHOS KYI RGYUN GZHAN MED DE,
BDAG NYID LA BYED PA 'GAL BA'I PHYIR DE DAG NYID SO SO'I SKYE BO
NYID DU 'GYUR RO, ,JI STE MA SKYES PA TZAM RDZAS MED PA YIN NA
NI, DE LTA NA GO MDO LAS DGE SLONG DAG BYIS PA SO SO'I SKYE BO
THOS PA DANG MI LDAN PA NI SDIG PA'I LAS MI BYED PA

@286B CI YANG MED DO ZHES NGA SMRA'O ZHES 'BYUNG BA DANG 'GAL LO,
,SO SO'I SKYE BO NYID NI MA BSGRIBS LA LUNG DU MA BSTAN PA'O ZHES
MA YIN NAM 'DI LA NYES PA MED DE, DPER NA SENG GE MA BSGRIBS
SHING LUNG DU MA BSTAN PA'I PHUG TU GNAS TE, SROG CHAGS RNAMS LA
GNOD PAR BYED PA DE BZHIN

DU SO SO'I SKYE BO NYID LA GNAS TE SDIG PA DAG RTZOM MO, ,THOB PA
MED PA DE NI CHOS GANG GIS THOB PA MED PA DE'I DE RNYED NAS RNAM
PAR NYAMS SO, ,SO SO'I SKYE BO NYID KHAMS GSUM PA NI 'PHAGS PA'I
CHOS THOB NAS RNAM PAR NYAMS SO, ,PHYI ROL GYI LAM GYIS NI GONG
DU SKYES

NAS 'DOD PA NA SPYOD PA'I SO SO'I SKYE BO NYID RNAM PAR NYAMS TE,
'DOD PA'I 'DOD CHAGS DANG BRAL BAS SPONG NGO, ,DE BAS NA BYE BRAG
TU SMRA BA LAS KYANG 'PHAGS PA NI SNGAR SO SO'I SKYE BO NYID RNAM
PAR NYAMS LA PHYIS SPONG NGO, ,SO SO'I SKYE BO NI SNGAR SO SO'I
SKYE BO NYID SPANGS LA PHYIS

RNAM PAR NYAMS SO ZHES 'BYUNG NGO, ,DE LA THOB PA BCAD PA NI RNAM
PAR NYAMS PA'O, ,CHOS BCAD PA NI SPANGS PA'O, ,'DU SHES MED PA'I
SNYOMS PAR 'JUG PA BRJOD PAR BYA STE, SNYOMS PAR 'JUG PA 'DI LA
'DU SHES MED PAS NA 'DI NI 'DU SHES MED PA'I SNYOMS PAR 'JUG

PA'O; ,YANG NA 'DU SHES MED PAR SNYOMS PAR 'JUG PAS 'DU SHES MED
PA'I SNYOMS PAR 'JUG PA'O, ,BSAM GTAN GSUM PA'I 'DOD CHAGS DANG
BRAL BA NI BSAM GTAN GSUM PA LAS 'DOD CHAGS DANG BRAL BAS BSAM
GTAN GSUM PA'I 'DOD CHAGS DANG BRAL BA'O, ,

BSAM GTAN BZHI PA NI 'BRAS BU CHE BAS BSDUS PA STE, SEMS DANG
SEMS LAS BYUNG BA'I CHOS DGE BA RNAMS SO, ,DE DAG NI MJUG THOGS
SU SEMS DANG SEMS LAS BYUNG BA 'JUG PA DANG MI MTHUN PA'I CHOS TE
DE DANG MI LDAN PA'O, ,CI'I PHYIR ZHE NA, GANG GI PHYIR SEMS

DANG MI MTHUN PA'I SEMS 'BYUNG BA NI MA YIN TE, 'DI LTAR RGYU ZAD
PAS 'JIG PA'AM MI MTHUN PA'I RKYEN YOD PA'I PHYIR GRANG NA, RGYU
ZAD PA NI MI RIGS TE, SNYOMS PAR 'JUG PA ZAG PA DANG BCAS PA'I
PHYIR RO, ,SEMS DANG MI MTHUN PA'I RKYEN YOD PA YANG MI 'THAD DO,
,DE CHUNG

@287A *, ,BA'AM KHYAD PAR CAN ZHIG TU 'BYUNG GRANG NA CHUNG BA NI
NYAM CHUNG BA'I PHYIR MI MTHUN PA MI SKYED DO, ,KHYAD PAR CAN NI
RIGS 'DRA BA'I PHYIR DNGOS PO MI SKYED DE, DPER NA ME LCE BDAG
NYID 'GAG PAR MI BYED DE BDAG NYID LA BYED PA 'GAL BA'I PHYIR RO,
,DE BAS NA 'GAL

BA'I CHOS GZHAN GANG GIS DUS GZHAN NA MI SKYE BA THOB PA STE, DE
SNYOMS PAR 'JUG PA STE, SEMS DANG SEMS LAS BYUNG BA'I CHOS THAMS
CAD 'GAG GO, ,CI'I PHYIR 'DU SHES KYI SGO NAS BSTAN CE NA, 'DU
SHES GZHIG PA'I PHYIR DE SKYED PA'I PHYIR RO, ,MDO SDE LAS KYANG

'DU SHES NI NAD LTA BU'O, ,'DU SHES NI 'BRAS LTA BU'O, ,'DU SHES
NI GSAL SHING LTA BU'O, ,DE LTAR 'DU SHES MED PA DE NI ZHI BA'O,
,DE NI GYA NOM PA'O ZHES GSUNGS SO, ,DPES STON TE, PHA ROL GYI
SEMS SHES PA BZHIN NO, ,DE YANG DGE BA ZAG PA DANG BCAS PA STE,

YID DU 'ONG BA'I SRID PA MNGON PAR 'GRUB PA'I PHYIR RO, ,RDZAS
MED PA NI DGE BA NYID DU MI RUNG NGO, ,BSAM GTAN BZHI PAS BSDUS
PA NI BSAM GTAN BZHI PA'I NGO BO NYID DE, SA DE'I RNAM PAR SMIN
PA'I 'BRAS BU YIN PA'I PHYIR RO, ,'PHAGS PA'I RGYUD MA YIN NO,
,CI'I PHYIR

DE 'PHAGS PA'I RGYUD LA MED CE NA, DE'I PHYIR 'THAD PA GZHAN
BRJOD DE, BYIS PA THAR PA'I 'DU SHES CAN DAG DE SKYED DE, 'PHAGS
PA DAG NI SRID PA LAS 'BYUNG BA'I 'DU SHES CAN DU MI 'GYUR TE,
SRID PAS SRID PA LAS MI 'BYUNG BA DANG THAR PA DANG THAR PA'I LAM
MNGON SUM DU GYUR

PA'I PHYIR RO, ,'PHAGS PA'I LAM GYI BAR DU GCOD PA'I PHYIR,
,'PHAGS PA RNAMS KYIS NI DE NGAN SONG GI GNAS LTA BUR DGONGS
PA'O, ,DE'I PHYIR DE THOB PA NI NGES PAR GYUR PA LA MI 'JUG GO,
,DE'I RNAM PAR SMIN PA LA MYONG BAR NGES PAS 'DI NI MYONG BAR
'GYUR BAS NGES PA STE,

GDON MI ZA BAR 'BRAS BU 'BYIN PA'I PHYIR RO, ,'DIS NI 'DI'I MYONG
BAR 'GYUR BA MA NGES PA NYID SPONG NGO, ,SKYES NAS MYONG BAR
'GYUR BA NYID DE DUS GZHAN MA YIN NO, ,'DIS YONGS SU RDZOGS PAR
BYED PA YIN GYI 'PHEN PA MA YIN TE, SEMS MED PA'I PHYIR RO, ,SEMS

@287B DANG SEMS LAS BYUNG BA 'GOG PA'I BDAG NYID DU 'DU SHES MED
BA'I 'BRAS BU GANG YIN PA MYONG BA DE SKYES NAS MYONG BAR 'GYUR
BA STE, 'DIS NI 'DI'I LAN GRANGS GZHAN LA MYONG BAR 'GYUR BA
SPONG NGO, ,'DI NI 'BAD PAS 'THOB KYI ZHES BYA BA NI SBYOR BA'I
STOBS KYIS BSGRUB PA'I

PHYIR RO, ,'DOD CHAGS DANG BRAL BAS NI MA YIN NO ZHES BYA BA NI
'DI BSAM GTAN GSUM PA'I 'DOD CHAGS DANG BRAL BA TZAM GYIS 'THOB
PA MA YIN TE MA GOMS PA'I PHYIR RO, ,'GOG PA'I SNYOMS PAR 'JUG PA
ZHES BYA BA NI 'GOG PAS NA 'GOG PA'O, ,SEMS DANG SEMS LAS

BYUNG BA'I CHOS RNAMS NI DGAG PAR BYA BA'O, ,'GOG PA'I SNYOMS PAR
'JUG PA NI RDZAS YIN TE SNYOMS PAR 'JUG PA'I RDZAS DES MA 'ONGS
PA'I DUS GZHAN NA SEMS DANG SEMS LAS BYUNG BA RNAMS YANG DAG PAR
'GAG STE, 'BYUNG BA MI RNYED CES BYA BA'I THA TSIG GO, ,CI YANG

MED PA'I SKYE MCHED KYI 'DOD CHAGS DANG BRAL BA ZHES BYA BA NI
GZUGS MED PA GSUM PA'I 'DOD CHAGS DANG BRAL BA'O, ,SRID PA'I RTZE
MO'I ZHES BYA BA NI 'DU SHES MED 'DU SHES MED MIN SKYE MCHED KYI
SA PA'O, ,JI LTAR NA SEMS MED PA'I SNYOMS PAR 'JUG PAR 'GYUR,
,SMRAS PA,

'BYUNG BA CHEN PO MNYAM PA NYID DU BYED PAS SO, ,'BYUNG BA CHEN
PO MNYAM PA NYID NI GCIG TU MKHREGS PAR GYUR PA STE, DE'I PHYIR
RDO RJES KYANG SHIGS PAR MI NUS SO, ,JE PHRA JE PHRA NAS SRID
PA'I RTZE MO'I SEMS KYI 'OG TU RNYED PA YIN TE, DE'I PHYIR SRID
PA'I RTZE MO PA STE DGE BA DANG

SKYE GNAS PA DANG LAN GRANGS GZHAN LA MYONG BAR 'GYUR BA DANG,
MYONG BAR 'GYUR BAR MA NGES PA STE ZHES BYA BA SMOS TE, DGE BA
DANG DGE BA ZAG PA DANG BCAS PA'O, ,SKYES NAS MYONG BA NI PHYIR
MI 'ONG BA YONGS SU MI NYAMS PA'I CHOS CAN NO, ,LAN GRANGS GZHAN
LA MYONG BAR 'GYUR BA

NI PHYIR MI 'ONG BA YONGS SU NYAMS PA'I CHOS CAN GYI'O, ,TSE 'DI
LA BDE BAR GNAS PAR BYA BA'I PHYIR ZHES BYA BA NI SEMS DANG SEMS
LAS BYUNG BA 'BYUNG BAS SKYO NAS TSE 'DI LA BDE BAR GNAS PAR BYA
BA'I PHYIR DE LA 'JUG STE, BDE BA 'THOB PAR BYA BA'I PHYIR RNAL
'BYOR PA SNYOMS PAR

@288A *, ,'JUG GO, ,DE MED PA ZHES BYA BA NI 'PHAGS PA'I LAM MED
PA'I PHYIR RO, ,CHAD KYIS 'JIGS PA'I PHYIR ZHES BYA BA NI DE LA
THAR PA'I 'DU SHES MED PAS SEMS DANG SEMS LAS BYUNG BA'I 'GOG PA
LA BYIS PA DAG CHAD PAR SEMS TE SKRAG GO, ,CHOS GZHAN

ZHES BYA BA 'DIS NI SEMS DANG SEMS LAS BYUNG BA 'GOG PA TZAM LA
'DU SHES MED PA PAR MI 'DOD DO, ,RNAM PAR SMIN PA LAS BYUNG BA
ZHES BYA BA NI RGYU LA 'BRAS BUS BTAGS PA'I PHYIR TE, 'DIR RNAM
PAR SMIN PA'I RGYU LA RNAM PAR SMIN PA'I SGRAR BRJOD DO, ,DE LAS
BYUNG BA NI RNAM PAR

SMIN PA LAS BYUNG BA'O, ,DE NYID DPYAD PA'I PHYIR 'DU SHES MED
PA'I SNYOMS PAR 'JUG PA'I RNAM PAR SMIN PA'I 'BRAS BU ZHES BYA BA
SMOS SO, ,BSAM GTAN DANG PO'I PHYOGS GCIG CES BYA BA NI, BSAM
GTAN THOG MA'I PHYOGS GCIG STE, BSAM GTAN DANG PO'I PHYOGS

GCIG NYID LA BSAM GTAN KHYAD PAR CAN ZHES BYA'O, ,'DU SHES PA
YANG DE DANG 'DRA'O, ,GZHAN GYI TSE ZHES BYA BA NI 'CHI 'PHO DANG
SKYE BA'I DUS LAS GZHAN GYI DUS NA'O, ,YUN RING DU GNYID KYI SA
LOG PA LAS LANGS PA BZHIN DU ZHES BYA BA 'DIS NI, SNYOMS PAR 'JUG
PA

'DI LAS LANGS PA RNAMS KYI BYA BA MI GSAL BAR STON TO, ,'DOD PA'I
KHAMS RNAMS SU SKYE BA'I RGYU BSTAN PA'I PHYIR DER SKYES PA RNAMS
LA ZHES BYA BA SMOS TE, 'BRAS BU CHE BA RNAMS SU SKYES PA RNAMS
LA LAN GRANGS GZHAN LA MYONG BAR 'GYUR BA'I LAS YOD PA'I PHYIR
TE, TE ZHES

BYA BA NI DE LAN GRANGS KYANG YIN LA GZHAN YANG YIN PAS LAN
GRANGS GZHAN NO, ,DE 'DOD PA YANG YIN LA LAN GRANGS GZHAN NA
MYONG BAR 'GYUR BA YANG YIN PAS 'DOD PAR GTOGS PA LAN GRANGS
GZHAN LA MYONG BAR 'GYUR BA STE, TSE GNYIS LA SOGS PA NA SPYOD
PAR 'GYUR ZHES BYA

BA'I THA TSIG GO, ,DE NI 'DI SKAD DU 'DOD PA'I KHAMS SU RNAM PAR
SMIN PA 'PHEN PA'I LAS YOD PA'I PHYIR RO ZHES BYA BAR BSTAN PAR
'GYUR RO, ,SROG GI DBANG PO GANG ZHE NA, KHAMS GSUM PA'I TSE YIN
NO ZHES BYA BA LA, KHAMS RNAM PA GSUM NI KHAMS GSUM PA'O, ,

@288B 'GRO BA'I PHYIR TSE ZHES BYA STE, SHIN TU MYUR DU 'GRO ZHES
BYA BA'I THA TSIG GO, ,JI SKAD DU TSE'I 'DU BYED NI LHA'I BU 'GRO
BA'I SNYING PO CAN RNAMS KYI SHUGS PAS KYANG CHES MYUR DU 'GAG GO
ZHES MDO LAS 'BYUNG BA'I PHYIR RO, ,SNGON GYI LAS ZHES BYA BA LA
SOGS PA NI TSE RABS SNGA MA DAG NA

LAS GANG BYAS PA DES 'PHAGS PA NI BSKYOD DE BTANG BA'O, ,DE GANG
ZHE NA, SKYE MCHED DRUG PO MIG LA SOGS PA'O, ,SKYE MCHED DRUG GI
RGYUN ZHES BYA BA 'DIS STON TO, ,RGYUN NI RAB TU 'BAB PA STE
RGYUD DO, ,RIS MTHUN PAS BSDUS PA 'DRA BA'I PHUNG PO 'BYUNG NGO,
,DE'I 'BREL

PAS NI RGYUN MI 'CHAD PA'O, ,DE'I GNAS PA NI 'BREL PAS BSDUS PA
RAB TU 'BAB PA GNAS PA'O, ,DE'I RGYUR GYUR PA NI BYED RGYUR GYUR
PA'O, ,'GRO BAR GDAGS PA'I RGYU ZHES BYA BA LA, 'GRO BA NI SEMS
CAN DMYAL BA LA SOGS PA'O, ,DE GDAGS PA NI 'GRO BAR GDAGS

PA'O; ,'DOGS PA'I PHYIR 'DOGS PA DANG, GDAGS PAR BYA BA'I PHYIR
DE GDAGS PA STE 'GRO BA BSTAN PA'O, ,GANG DANG LDAN NA 'BYUNG BA
DANG 'JIG PA SKAD CIG LA GNAS PA'I 'DU BYED RNAMS LA YANG SEMS
CAN DMYAL BA LA SOGS PAR BSTAN PA 'THOB PA DE NI SROG GI DBANG PO

ZHES BYA'O, ,'DIR CHOS MNGON PA LAS KYANG ZHES BYA BAS NI LUNG
GIS BSTAN TO, ,SKYE MCHED DRUG GI RGYUN 'BREL PA GNAS PA'I RGYU
DE NI, TSE DANG DROD DANG RNAM PAR SHES, ,ZHES BYA BA 'DIS BSTAN
TO, ,'GRO BAR GDAGS PA'I RGYU NYID BSTAN PA'I PHYIR, ,RNAM PAR
SMIN PA MNGON PAR GRUB NA ZHES BYA BA

SMOS TE, 'DIR RNAM PAR SMIN PA'I SGRA NI SROG GI DBANG POR BSTAN
TO, ,RIGS PAS SROG GI DBANG PO RDZAS SU YOD PAR BSTAN PAR 'DOD
NAS SROG GI DBANG PO MA GTOGS PAR ZHES BYA BA LA SOGS PA SMOS SO,
,DBANG PO GZHAN ZHES BYA BA NI MIG LA SOGS PA STE, DE DAG NI
GZUGS MED PA'I KHAMS NA

MED PA'I PHYIR KHAMS GSUM PA LA KHYAB PA MA YIN NO, ,DAD PA LA
SOGS PA'I DBANG PO KHAMS GSUM PA LA KHYAB PA YIN DU ZIN KYANG
NYON MONGS PA CAN LA SOGS PA'I SEMS KUN DU 'BYUNG BA NA DE DAG
MED PA'I PHYIR TSE'I RGYUN MI 'CHAD PAR 'JUG PA MA YIN NO, ,TSE
NI KHAMS GSUM PA LA'ANG KHYAB PA LA SKYE BA RGYUN MI

@289A *, ,'CHAD PAR 'JUG PA STE, DE'I PHYIR DE'I DBANG PO GZHAN
DAG LAS DON GZHAN RDZAS SU YOD PA NYID DO, ,GZUGS MED PAR SKYES
PA RNAMS ZHES BYA BA LA SOGS LA DGE BA'I SEMS MNGON DU BYED PA NI
DAD PA LA SOGS PA'O, ,BSGRIBS PA'I SEMS MNGON DU

BYED PA NI 'DOD CHAGS LA SOGS PA'I SEMS MNGON DU BYED PA'O, ,SA
'OG MA PA'I ZAG PA MED PA'I SEMS MNGON DU BYED PA NI SRID PA'I
RTZE MOR SKYES PA CI YANG MED PA'I SKYE MCHED KYI SA PA'I ZAG PA
MED PA'I SEMS MNGON DU BYED PA'O, ,'GRO BAR GDAGS PA'I RGYU'I
CHOS NYID 'GRO

BAR GDAGS PA'I RGYU'I CHOS TE SROG GI DBANG PO'O, ,MED DU ZIN NA
ZHES BYA BA NI GAL TE SROG GI DBANG PO MED PAR GYUR NA DE'I TSE
GZUGS MED PA'I KHAMS KYI DGE BA LA SOGS PA'I GNAS SKABS NA 'JIG
PA DANG SKYE BAR THAL BAR 'GYUR RO, ,'DOD PA DANG GZUGS KYI KHAMS
SU LUS KYI DBANG PO LA

SOGS PA 'THOB PA DANG, DE'I RGYUN 'CHAD PA GNYIS KYIS SKYE BA
DANG 'CHI 'PHO BA BRTAG PAR NUS LA, GZUGS MED PA NA MA YIN PAS
DE'I PHYIR GZUGS MED PA BRJOD DO,, ,,CHOS MNGON PA LA 'JUG PA
RGYA CHER 'GREL PA SNYING PO KUN LAS BTUS PA ZHES BYA BA, BAM PO
LNGA PA STE THA MA, SKAL PA

MNYAM PA NYID NI SEMS CAN RNAMS KYI DON GCIG LA 'DOD PA'I RGYU'O
ZHES BYA BA LA, SEMS CAN RNAMS ZHES BYA BA 'DIS NI SEMS CAN ZHES
BRJOD PA MA YIN PA RTZA LA SOGS PA SEL TO, ,DE NI DON KYANG YIN
LA GCIG KYANG YIN PAS DON GCIG STE, DE NI BDAG LA CHAGS PA LA
SOGS PA'O, ,DE LA 'DOD PA

NI MNGON PAR 'DOD PA'O, ,'DOD PA'I RGYU GANG YIN PA DE NYID NI
SKAL BA MNYAM PA NYID DO, ,DE LA BRTEN PA MTHUN PA NI SKAL BA
MNYAM PA STE SPYOD PA MTHUN PA'I RANG BZHIN NO, ,DE'I DBANG PO NI
SKAL BA MNYAM PA NYID DE 'GRO BA GCIG TU SKYES PA'I SEMS CAN
RNAMS KYI LUS DANG DBANG PO DANG DBYIBS DANG SPYOD PA DANG KHA
ZAS LA

SOGS PA 'DRA BA'I RGYU STE, PHAN TSUN MNGON PAR DGA' BA 'BREL PA
ZHES BYA BA'I THA TSIG GO ,BDAG LA CHAGS PA ZHES BYA BA NI BDAG
LA SRED PA'O, ,KHA ZAS NI RNAM PA BZHI STE, KHAM GYIS ZA BA DE
RAGS PA DANG PHRA BA'O, ,RAGS PA NI KHAM DU BYAS NAS ZA BA'O,
,PHRA BA NI BKRU BA DANG BSKU BA DANG GTOR PA LA SOGS

@289B PA STE; DE NI DRI DANG RO DANG REG BYA'I NGO BO NYID DO,
,REG PA NI YUL DANG DBANG PO DANG RNAM PAR SHES PA LAS SKYES PA'I
REG PA'O, ,YID KYIS KUN DU SEMS PA NI YID KYI LAS TE, GDAGS PA
LAS JI SKAD DU SGO NGA GANG DAG MA LA DRAN PA BRJED PA MED PA DE
DAG RUL BAR MI 'GYUR

RO; ,RNAM PAR SHES PA NI GANG SRID PA MNGON PAR 'GRUB PAR BYED
PA'O, ,DE LA KHAM GYIS ZA BA NI DBANG PO RNAMS RGYAS PAR BYED
PA'O, ,REG PA NI RTEN PA'I RNAM PAR SHES PA RGYAS PAR BYED PA'O,
,DE GNYIS KYIS BTZAS PAR 'GYUR BA LA PHAN PAR BYED PA'I PHYIR MA
MA LTA BU'O, ,

YID KYIS KUN DU SEMS PA NI YANG SRID PA 'PHEN PA'O, ,DE LTAR
'PHANGS PAR ZAD LA THOB PA NI MA YIN TE, RGYUN LA YONGS SU BSGOS
PA'I PHYIR YANG SRID PAR SKYE BAR RNAM PAR SHES PA'I NUS PA STE,
DE GNYIS NI SKYES PA'I MA LTA BU STE JI LTAR MTHUN MTHUN DU SBYAR
RO, ,KHA ZAS

'DOD PAR SEMS CAN SO SOR MTHUN PA ZHES BYA BA 'DIS NI SEMS CAN
SKAL BA MNYAM PA NYID THA DAD PA MA YIN PAR SDUD DO, ,SO SOR ZHES
BYA BA'I SGRA NI KHYAB PAR 'DOD PA'I TSIG STE, SEMS CAN SEMS CAN
ZHES SO SOR GNAS PA'O, ,GAL TE GCIG PAR GYUR DU ZIN NA NI

SEMS CAN RNAMS KYI 'GRO BA 'DRES PAR 'GYUR RO, ,THA DAD PA NI
ZHES BYA BA NI SEMS CAN KHAMS LA SOGS PA THA DAD PA RNAMS KYI SO
SO PA STE RNAM PAR SMIN PA LAS BYUNG BA'I SPYOD PA STON PA'O,
,DGE SLONG LA SOGS PA'I BYE BRAG GI THA DAD PA DE RNAMS KYI ZHES
BYA BA NI RGYU MTHUN PA

STON TO; ,DON GCIG LA 'DOD PA'I NGES PA'I RGYU'O ZHES BYA BA NI
THAMS CAD LA THAMS CAD 'DOD PA MA YIN TE, DPER NA BRAM ZE RNAMS
NI MCHOD SBYIN LA SOGS PA'I CHO GA 'DOD KYI, GZHAN DAG NI MA YIN
PA LTA BU'O, ,RNAM PAR DBYE BA'I RGYU NI SKAL BA MNYAM PA NYID
DE,

DE MED DU ZIN NA NI 'PHAGS PA DANG 'PHAGS PA MA YIN PA BYE BRAG
MED PAR 'GYUR RO, ,'PHAGS PA'I SKAL BA MNYAM PA NYID NI 'PHAGS PA
MA YIN PA RNAMS LA MED DE, DE'I PHYIR 'PHAGS PA MA YIN PA 'PHAGS
PA'I GRANGS SU MI CHUD DO, ,SO SO'I SKYE BO NYID NI SO SO'I SKYE

@290A *, ,BO RNAMS KYI YIN GYI 'PHAGS PA RNAMS KYI NI MA YIN NO,
,SO SO'I SKYE BO'I SKAL BA MNYAM PA NYID KYANG SO SO'I SKYE BO
RNAMS NYID KYI YIN GYI 'PHAGS PA RNAMS KYI MA YIN TE, DE'I PHYIR
SO SO'I SKYE BO NYID DO, ,SO SO'I SKYE BO RNAMS KYI SKAL BA MNYAM
PAR 'GYUR RO, ,DE'I PHYIR SKAL BA

MNYAM PA NYID BSTAN PA'I PHYIR, DON GCIG LA 'DOD PA'I NGES PA'I
RGYU'I ZHES BYA BA SMOS TE, MTHUN PA'I BYED PA'O, ,DE ZHES BYA BA
NI SKAL BA MNYAM PA NYID DO, ,MED DU ZIN NA ZHES BYA BA NI YOD
PAR MA GYUR NA'O, ,'PHAGS PA ZHES BYA BA LA 'PHAGS PA NI SANGS
RGYAS RNAMS DANG, SANGS RGYAS

KYI NYAN THOS RNAMS TE, SDIG PA MI DGE BA'I CHOS RNAMS LAS RING
DU SONG BAS 'PHAGS PA ZHES BYA'O, ,'PHAGS PA MA YIN PA NI SO SO'I
SKYE BO RNAMS SO, ,'JIG RTEN GYI THA SNYAD LA GNAS PA ZAG PA DANG
BCAS PA'I SEMS YOD PA RNAMS 'DRES PA'I SKYON DU 'GYUR RO, ,DE BAS
NA 'CHI 'PHO ZHING SKYE LA,

DE SKAL BA MNYAM PA NYID MI 'DOR BA YANG YOD DE, GANG DU SHI BA
DE NYID DU SKYE BA'O, ,'CHI 'PHO BA YANG MED CING SKYE BA YANG
MED LA, DE SKAL BA MNYAM PA NYID MI 'DOR BA YANG YOD DE NGES PAR
GYUR PA LA ZHUGS PA'O, ,DE NI SO SO'I SKYE BO'I SKAL BA MNYAM PA
NYID BOR TE, 'PHAGS PA'I SKAL BA MNYAM PA

NYID THOB PA'O, ,'CHI 'PHO ZHING SKYE LA SKAL BA MNYAM PA NYID
'DOR BA NI MI'I NANG NAS SHI 'PHOS NAS LHA'I NANG DU SKYE BA'O,
,'CHI 'PHO YANG MED CING SKYE BA YANG MED LA SKAL BA MNYAM PA
NYID KYANG MI 'DOR ZHING, 'THOB PA YANG MED PA NI RNAM PA DE DAG
MA GTOGS PA'O ZHES GSUNGS SO, ,BSTAN BCOS

LAS NGES PAR GYUR PA LA ZHUGS PA NI SO SO'I SKYE BO'I SKAL BA
MNYAM PA NYID 'DOR ZHING 'PHAGS PA'I SKAL BA MNYAM PA NYID 'THOB
PO ZHES 'BYUNG BAS DE'I PHYIR, SO SO'I SKYE BO NYID DANG, SO SO'I
SKYE BO'I SKAL BA MNYAM PA NYID LA THA DAD DU BYED PA CI YOD CES
DRIS SO, ,'DOD PA MTHUN PA NI 'DOD PA 'DRA BA STE,

SKAL BA MNYAM PA NYID CES BSHAD DO, ,SO SO'I SKYE BO NYID NI GNOD
PA THAMS CAD KYI 'BYUNG GNAS SU GYUR PA'O ZHES BYA BA NI RIGS SU
GYUR PA'O, ,DON DE NYID BSTAN PA'I PHYIR, DGE SLONG DAG BYIS PA
ZHES BYA BA LA SOGS PA SMOS SO, ,GZHAN NAS KYANG GAL TE 'DIR 'ONG
NA NI ZHES 'BYUNG BA NI 'JIG RTEN 'DIR

@290B 'ONG BA STE, LHA'I SKAL BA MNYAM PA NYID BOR NAS LHA'I NANG
NAS SHI 'PHOS NAS MI'I SKAL PA MNYAM PA NYID 'THOB PO, ,DE LTAR
SKAL BA MNYAM PA NYID NI THOB CING 'DOR RO, ,SO SO'I SKYE BO NYID
NI SKAL BA MNYAM PA NYID GZHAN THOB PA'AM, THOB PA 'DOR BA 'AM,
MA THOB PA 'THOB PA MED DE, SO SO'I SKYE BO

NYID 'DUS BYAS THAMS CAD LA KHYAB PA'I PHYIR RO, ,DE NI RIGS
MTHUN PA NYID BTANG BAS GTANG BA MED DE, DE'I PHYIR SKAL BA MNYAM
PA NYID DANG, SO SO'I SKYE BO NYID BYE BRAG CHER YOD PAR SHES PAR
BYA'O,, ,,MTSAN NYID KYI SKABS SU BAB STE, CHOS SKYE BA'I NANG GI
YAN LAG STE ZHES BYA BA LA, SKYE

BA NI MA 'ONGS PA SKYE BAR MNGON DU PHYOGS PA'O, ,DE NI SKYE
BA'ANG YIN LA CHOS KYANG YIN PAS CHOS SKYE BA'O, ,CHOS KYI SGRAS
NI GZUGS LA SOGS PA YONGS SU 'DZIN TO, ,DE NI RANG YANG YIN LA
NUS PA YANG YIN PAS RANG GI NUS PA STE, MA 'ONGS PA'I CHOS SKYED
NUS PA'O, ,RANG GI NUS PA 'THOB PA NI RANG RANG GI

NUS PA RNYED PA'O, ,DE'I RGYU NI RANG GI NUS PA 'THOB PA'I RGYU
STE, MA 'ONGS PA'I CHOS DA LTAR BYUNG BA'I GNAS SU 'BYIN PA'I
RGYU ZHES BYA BA'I THA TSIG GO, ,DE NI NANG GI YAN LAG KYANG YIN
LA RANG GI NUS PA 'THOB PA'I RGYU YIN PAS NANG GI YAN LAG STE,
RANG GI NUS PA 'THOB PA'I RGYU'O, ,THUN MONG GI RGYU MA YIN PAS

NANG GI YAN LAG STE, CHOS SKYE BA'I NANG GI YAN LAG GI NUS PA
'THOB PA'I RGYU'O, ,CHOS SKYE BA'I NANG GI YAN LAG RANG GI NUS PA
'THOB PA'I RGYU GANG YIN PA DE NI SKYE BA'O, ,PHYI'I YAN LAG NI
RGYU DANG RKYEN RNAMS TE 'OG NAS 'BYUNG NGO, ,RGYU DANG RKYEN
RNAMS NI PHYI'I YAN LAG RGYU'I DNGOS PO STE, DE DAG GZUGS

LA SOGS PA'I SKYE BA'I THUN MONG GI RGYU YIN BAS GTZO BO MA YIN
NO, ,RIGS PAS YOD PA NYID DU BSTAN PA'I PHYIR, DE MED DU ZIN NA
BYA BA LA SOGS PA SMOS SO, ,SKYE BA MED DU ZIN NA RGYU DANG RKYEN
RNAMS YOD KYANG NAM MKHA' BZHIN DU CHOS SKYE BAR MI 'GYUR BA
DANG, NAM MKHA' LA SOGS PA YANG ZHES BYA BA NI

JI LTAR SKYE BA MED NA, GZUGS LA SOGS PA 'DUS BYAS NYID YIN PA DE
BZHIN DU NAM MKHA' LA SOGS PA YANG 'DUS BYAS NYID DU 'GYUR RO,
,SKYE BA MED DU 'DRA NA CI'I PHYIR GZUGS LA SOGS PA NI 'DUS BYAS
YIN LA, NAM MKHA' LA SOGS PA NI MA YIN PA DE BAS SKYE BA NYID DU
GRUB PO, ,GNAS PA'I

@291A *, ,MTSAN NYID DPYAD PA'I PHYIR, 'BRAS BU GZHAN 'PHEN PA
ZHES BYA BA LA SOGS PA SMOS TE, 'BRAS BU 'DI LAS 'BRAS BU GZHAN
NI 'BRAS BU GZHAN NO, ,'BRAS BU GZHAN GYI 'PHEN PA NI 'BRAS BU
GZHAN 'PHEN PA'O, ,'PHEN PAR BYED PAS 'PHEN PA STE, CHOS SKYE BA
YONGS SU 'DZIN PA'O,,

DE'I DBANG GIS CHOS SKYE BA'I SKYE BA LA BGEGS SU MA GYUR PA'O,
,'BRAS BU GZHAN 'PHEN PA'I DUS DE'I GNAS NI 'BRAS BU GZHAN 'PHEN
PA'I DUS KYI GNAS TE DUS JI SRID DU 'BRAS BU GZHAN 'PHEN NUS PAR
GYUR PA'O, ,GNAS PAR MA GYUR NA 'BRAS BU 'PHEN MI NUS SO, ,GNAS
PAR 'GYUR BA DE'I RGYU GANG YIN PA DE

NI GNAS PA ZHES BYA'O, ,GANG GI DBANG GIS ZHES BYA BA NI GANG GI
MTHUS SO, ,RGA BA'I MTSAN NYID BRJOD PAR BYA BA DE BRJOD DE 'BRAS
BU GNYIS PA 'PHEN ZHES BYA BA LA SOGS PA LA, 'BRAS BU GNYIS PA
'PHEN NUS PA LA GNOD PA'I RGYU NI NYAM CHUNG BAR BYED PA STE RGA
BA'O, ,DE LTA NA NI SKAD CIG PAR MI 'GYUR RO, ,

ZHES BYA BA NI CHOS DE SKAD CIG DU MAR YANG 'DUG PA'O, ,RGA BA'I
DBANG GIS 'BRAS BU GCIG 'PHEN PA'I NUS PA YONGS SU NYAMS NA 'BRAS
BU GZHAN 'PHEN PA'I DUS SU GNAS PA MI THOB BO, ,MI RTAG PA'I
MTSAN NYID KYI SKABS SU BAB NAS, GNOD PA BYED NUS PA ZHES BYA BA
LA SOGS PA 'DI SMOS TE, RGA BAS 'BRAS BU

GNYIS PA LA SOGS PA 'PHEN PA LA GNOD PAR BYED NUS, CHOS 'DAS PA'I
DUS SU 'PHEN PA'I RGYU NI MI RTAG PA NYID DO, ,'DUS BYAS ZHES BYA
BA NI RGYU DANG RKYEN RNAMS 'DUS TE TSOGS NAS BYAS PAS 'DUS BYAS
SO, ,DE NI GZUGS LA SOGS PA'I DNGOS PO STE GANG DAG GIS GZUGS LA
SOGS PAR RTOGS PA YONGS

SU GCOD PA DE DAG NI 'DUS BYAS KYI MTSAN NYID RNAMS ZHES BYA'O,
,'DUS BYAS KYI MTSAN NYID RNAMS ZHES BYA BA'I DON 'DI LA KHUNGS
SU MDO SDE 'BYIN TE, GSUM PO 'DI DAG NI ZHES BYA BA LA SOGS PA'O,
,GNAS PA DANG GZHAN DU 'GYUR BA NI GNAS PA DANG GZHAN DU 'GYUR BA
STE RGA BA'O, ,GNAS PA DANG

GZHAN DU 'GYUR BA DE NI MTSAN NYID GCIG TU BSTAN TO, ,CI'I PHYIR
ZHE NA GNAS PA NI KUN DU CHAGS PA'I GNAS YIN PA'I PHYIR RO, ,RGA
BAS GNAS PA ZIN NA DE LA KUN DU CHAGS PA LDOG PAR 'GYUR RO, ,DPAL
CAN MA DANG ZHES BYA BA LA SOGS PA LA SNA NAG MA ZHES BYA BA'I
SGRAS NI RGUD PA BSTAN TO, ,DE SKAD

@291B DU 'BYOR PA THAMS CAD KYI MTHA' NI RGUD PA ZHES KYANG
GSUNGS SO, ,CHOS NI GZUGS LA SOGS PA'O, ,BDAG NYID DU GYUR PA MA
YIN PA NI DON GZHAN DU GYUR PA DAG GO, ,DE NI 'DI SKAD DU GZUGS
LA SOGS PA NYID SKYE BA LA SOGS PA MA YIN NO ZHES BSTAN PAR 'GYUR
RO, ,GAL TE BDAG NYID DU GYUR NA NI GZHAN

YIN PAR 'GYUR TE, 'DIS NI GZHAN MA YIN PAR SMRA BA'I NYES PA
BRJOD DO, ,MTSAN NYID KYI GZHI NI GZUGS LA SOGS PA'O, ,MTSAN NYID
RNAMS NI SKYE BA LA SOGS PA'O, ,THA DAD PA MA YIN PA NI GCIG
PA'O, ,DE LTAR NA NI RGA BA DANG GNAS PA YANG GCIG TU 'GYUR TE,
THA DAD PA MA YIN PA NYID DO, ,DE NI MA

MTHONG STE 'GAL BA'I PHYIR RO, ,MI SKYE BA KHO NAR 'GYUR RO ZHES
BYA BA NI GAL TE YOD PAR MA GYUR NA CHOS SKYE BAR JI LTAR 'GYUR
TE RGYU MED PAR 'BRAS BU 'BYUNG BA MA MTHONG NGO, ,DE LA SKYE BAS
NI CHOS SKYED, GNAS PAS NI GNAS PAR BYED, RGA BAS NI RGA BAR
BYED, MI RTAG PAS NI RNAM PAR 'JIG PAR BYED NA MTSAN

NYID KYI GZHI DANG LHAN CIG SKYES PA'I MTSAN NYID RNAMS JI LTAR
BYA BA BYED, DE'I TSE 'DI SKYE 'AM, GNAS SAM, RGA 'AM, RNAM PAR
'JIG GAM, JI LTA BU ZHIG ,SMRAS PA MA 'ONGS PA'I SKYE BAS BYA BA
BYED DE, BYA BA ZHES BYA BA NI NUS PA LA BYA'O, ,DE LA CHOS GSUM
NI MA 'ONGS PA'I BYA BAR 'DOD DO, ,SDUG BSNGAL

LA CHOS SHES PA'I BZOD PA DANG MAR ME DANG SKYE BA'O, ,SDUG
BSNGAL LA CHOS SHES PA'I BZOD PA SKYE BA'I TSE NA SO SO'I SKYE BO
NYID RNAM PAR SPONG NGO, ,SKYES PA'I TSE NI RNAM PAR SPANGS SO,
,MAR ME SKYE BA'I TSE NI MUN PA SEL TO, ,SKYES PA'I TSE NI BSAL
TO, ,SKYE BA SKYE BA'I TSE NI LHAN CIG 'BYUNG BA RNAMS LA SKYE BA
DANG MTHUN PA'I DNGOS

POS BSKYED PAR BYA BA SKYED DO, ,SKYE BA SKYES PA'I TSE NI SKYES
SO, ,SKYES PAR GYUR PA NI SKYE BAS BSKYED DO, ,GNAS PA'I DBANG
GIS NI GNAS SO, ,GNAS PA'I DBANG GIS GNAS PA NA RGA BAS NI RGA
BAR BYED, MI RTAG PAS NI RNAM PAR 'JIG GI ,RGAS NAS MA YIN RNAM
PAR ZHIG NAS MA YIN TE RGA'O, ,'JIG GO, ,

DE'I PHYIR DA LTAR GNAS PA LA SOGS PA DUS GCIG TU BYA BAR 'GAL BA
MED DE, GNAS PA NI RGA BAS RGA BAR BYED, MI RTAG PAS RNAM PAR
'JIG GO, ,MTSAN NYID RNAMS KYI ZHES BYA BA LA SOGS PA LA SKYE BA
LA SOGS PA MTSAN NYID RNAMS KYI SKYE BA'I SKYE BA NI SKYE BA'I
SKYE BA'O, ,SOGS PA GANG DAG GI YIN PA DE DAG SKYE

@292A *, ,BA'I SKYE BA LA SOGS PA DAG GO, ,SOGS PA SMOS PAS NI
GNAS PA'I GNAS PA DANG, RGA BA'I RGA BA DANG, MI RTAG PA NYID KYI
MI RTAG PA NYID YONGS SU SDUD DO, ,BZHI PO DE DAG NI MTSAN NYID
RNAMS KYI RJES SU 'GRO BAS RJES SU MTHUN PA'I MTSAN NYID RNAMS
SO, ,GAL TE RGA BA LA YANG

RGA BA 'DOD NA DE LTA NA NI DE'I YANG GZHAN TE THUG PA MED PAR
'GYUR RO, ,DE BAS NA 'DI LAS THUG PA MED PAR YANG MI 'GYUR TE
ZHES BYA BA SMOS SO, ,CI'I PHYIR ZHE NA, SMRAS PA, 'DI LTAR RTZA
BA'I MTSAN NYID DAG NI ZHES BYA BA NI CHOS KYI MTSAN NYID RNAMS
SO, ,CHOS BRGYAD PO DAG LA 'JUG GO ZHES BYA BA NI RKYEN GYI

DNGOS POR GNAS SO, ,RTZA BA'I CHOS DANG MTSAN NYID GSUM PO RNAMS
DANG RJES SU MTHUN PA'I MTSAN NYID BZHI PO RNAMS LA'O ZHES BYA BA
DE LTA BU BRGYAD PO DAG LA 'JUG GO, ,RJES SU MTHUN PA'I MTSAN
NYID RNAMS NI RE RE LA'O ZHES BYA BA NI 'JUG GO ZHES BYA BAR
SNYEGS SO, ,JI LTA ZHE NA, SKYE BA'I SKYE BA NI SKYE BA NYID

KYI YIN ZHES BYA BA LA SOGS PA SMOS SO, ,MTSAN NYID RNAMS NI RTZA
BA'I CHOS LA GNAS SO, ,RJES SU MTHUN PA'I MTSAN NYID DAG NI MTSAN
NYID RNAMS LA GNAS SO, ,'DI LTAR DE'I PHYIR ZHES BYA BA 'DIS THUG
PA MED PA'I SKYON MED PAS JI SKAD DU SMRAS PA RIGS PA NYID DU
STON TO, ,MING GI TSOGS LA SOGS

PA BRJOD PAR BYA BA DE BRJOD DE, MING GI TSOGS LA SOGS PA ZHES
BYA BA LA SOGS PA SMOS PAS NI TSIG GI TSOGS DANG, YI GE'I TSOGS
YONGS SU SDUD DO, ,MI LDAN PA DE DAG KYANG DON GO BAR BYED PA'O,
,CI'I PHYIR SGRA DON GO BAR BYED PA MA YIN ZHE NA, MI NUS PA'I
PHYIR RO, ,YI GE'I 'BRU 'AM TSIG YONGS

SU BCAD PA'I SGRA DON GO BAR BYED PAR 'GYUR GRANG NA, DPER NA GOO
ZHES BYA BA NYID KYI SGRA NI DON DGU LA 'JUG STE TSIG DANG,
PHYOGS DANG, SA DANG, 'OD ZER DANG, RDO RJE DANG, MIG DANG,
PHYUGS DANG, MTHO RIS DANG CHU RNAMS DON DGU LA 'JUG STE, GOO
ZHES BYA BA'I SGRA NI MKHAS PAS GZUNG NGO, ,DE LA YI

GE'I 'BRU NI DON GO BAR BYED PA MA YIN TE YI GE'I 'BRU SO SO LA
DON MED PA DANG, CIG CAR DU 'BYUNG BA MED PA'I PHYIR RO, ,TSIG
YONGS SU BCAD PA'I SGRA YANG MA YIN TE, DE LA YANG TSIG GI SGRA
GZHAN BRJOD PA 'BYUNG STE, DE LA YANG SGRA GZHAN BRJOD PA 'BYUNG
BAS THUG PA MED PAR 'GYUR RO, ,JI LTAR TSIG GIS

@292B MING BRJOD NUS PA DE BZHIN DU DON KYANG BRJOD PAR 'GYUR RO
ZHES BYA BA DANG, SGRA RNAMS NI TSOGS PA MED DO ZHES BYA BA DE'I
PHYIR SUS YI GE 'BRU GCIG PO DE THOS PA DES DON DE NYID RTOGS PAR
'GYUR RO, ,'DI NI SKYON DU MI 'GYUR TE CHOS RNAMS KYI NUS PA SO
SOR NGES PAR SNANG NGO, ,DPER NA RVA LAS MDA' RGYU SKYE'I DE LAS

TZANDAN MI SKYE BA LTA BU'O, ,GANG TSOGS PA MED PAS SUS GCIG PO
DE THOS PA DES DON DE NYID RTOGS PAR 'GYUR RO ZHES SMRAS PA DE
DANG SGRAS DON RTOGS PAR 'GYUR RO ZHES BYA BA DE NI MTSUNGS PA
NYID DE, DE'I PHYIR GO BAR BYED PA NI DON DU GYUR PAS BYED DO,
,DE LA GANG DAG CES BYA BA NI MING DANG TSIG DANG YI GE RNAMS

SO; ,NGAG RNAMS LA RAG LAS TE SKYE BA ZHES BYA BA LA, NGAG GI
BDAG NYID KYI SGRA NI NGAG GO, ,NGAG DAG NGAG LA RAG LAS TE SKYE
BA DE DAG NI NGAG LA RAG LAS TE SKYE BA DAG GO, ,RAG LAS PA NI
KHA NA LAS PA'O, ,DE NI 'DI SKAD DU NGAG YOD NA 'DI DAG 'BYUNG
NGO ZHES BSTAN PAR 'GYUR RO, ,SHES PA BZHIN DU

DON GYI TSUL GYI GNAS LTA BU ZHES BYA BA LA DON NI GZUGS LA SOGS
PA STE YUL LO, ,TSUL NI RANG BZHIN TE NGO BO NYID CES BYA BA'I
THA TSIG GO, ,DON GYI TSUL GYI GNAS NI NGAG LA DON GYI TSUL
'BYUNG BA'O, ,DON GYI TSUL GYI GNAS DANG 'DRA BAS DON GYI TSUL
GYI GNAS LTA BU'O, ,DES NA 'DI LTAR DON GYI TSUL GYI

GNAS LTA BU'I RNAM PA GANG DAG YIN PA DE DAG DON GYI TSUL GYI
GNAS LTA BU'I RNAM PA DAG STE, DON LTA BUR SNANG ZHES BYA BA'I
THA TSIG GO, ,SHES PA DANG MTSUNGS PAS SHES PA BZHIN NO, ,DPER NA
SNGON PO LA SOGS PA PHYI ROL GYI YUL GYIS BSGYUR BA'I RNAM PAR
SHES PA SKYE BA LTAR DE DAG KYANG DE BZHIN TE, BUM PA LA

SOGS PA'I MING LA SOGS PA NI MGUL GYEN DU 'DUG PA LA SOGS PA'I
RNAM PA'I GZUGS BRNYAN NYID DO, ,DE BAS NA SHES BYA RNAMS KYANG
SHES PA BZHIN NO, ,RANG GI DON KHONG DU CHUD PAR BYED PA ZHES BYA
BA LA, DE NI RANG YANG YIN LA DON YANG YIN PAS RANG GI DON TE,
PHYI ROL GYI YUL LO, ,KHONG DU CHUD PA

NI RTOGS PA STE NGES ZHES BYA BA'I THA TSIG GO, ,RANG GI DON
KHONG DU CHUD PA NYID BYED PA GANG YIN PA DE DAG GO, ,DE NI 'DI
SKAD DU MING LA SOGS PA NI SKAD CIG PA'I PHYIR BYED PA DAG KYANG
DE LAS GUD NA MED DE, ,DE DAG GI SKYE BA TZAM NI BYED PA'O ZHES
BSTAN PAR 'GYUR RO, ,DE SKAD DU, 'DU BYED THAMS CAD SKAD

@293A *, ,CIG PA, ,MI BRTAN BYED PA GA LA YOD, ,GANG DAG 'BYUNG
BA DE BYED DE, ,BYED PA'O ZHES DE LA BYA, ,ZHES GSUNGS SO, ,'DU
SHES DANG NGAG DANG YI GE'I 'BRU ZHES RNAM GRANGS GZHAN BRJOD PAR
BYA BA ZHES BYA BA LA, 'DU SHES DANG NGAG DANG YI GE'I 'BRU RNAMS
NI 'DU SHES DANG NGAG DANG

YI GE'I 'BRU RNAMS SO, ,DE NI RNAM GRANGS KYANG YIN LA GZHAN
KYANG YIN PAS RNAM GRANGS GZHAN TE, MING GZHAN ZHES BYA BA'I THA
TSIG GO, ,'DU SHES DANG NGAG DANG YI GE'I 'BRU RNAMS NYID RNAM
GRANGS GZHAN YIN PAS 'DU SHES DANG NGAG DANG YI GE'I 'BRU'I RNAM
GRANGS GZHAN NO, ,'DU SHES DANG NGAG

DANG YI GE'I 'BRU'I RNAM GRANGS GZHAN DAG GIS BRJOD PAR BYA BA
DAG NI 'DU SHES DANG, NGAG DANG YI GE'I 'BRU'I RNAM GRANGS GZHAN
GYIS BRJOD PAR BYA BA DAG GO, ,GANG DAG CE NA DE DAG CES BYA BA
RNAMS TE MING DANG TSIG DANG YI GE'I 'BRU RNAMS SO, ,DE DAG KYANG
GRANGS 'DI BZHIN DU KHONG DU CHUD PAR BYA'O, DES NA

MING DANG 'DU SHES NI GCIG TU BRJOD DO, ,TSIG NI NGAG GO, ,YI GE
NI YI GE'I 'BRU RNAMS SO, ,SNGAR SMOS PA'I DON DE NYID DPES BSTAN
PAR BYA BA'I PHYIR, DPER NA MIG LA SOGS PA LA RAG LAS TE ZHES BYA
BA LA SOGS PA SMOS TE, MIG LA SOGS PA LA RAG LAS TE RNAM PAR SHES
PA DE DAG SKYE BA NI GNYI

GA'I KHA NA LAS TE RNAM PAR SHES PA 'BYUNG MOD KYI THUN MONG MA
YIN PA'I RGYU YIN PAS DBANG PO RNAMS KYIS BRJOD DO, ,GZUGS LA
SOGS PA'I DON ZHES BYA BA LA SOGS PA'I SGRAS NI SGRA LA SOGS PA
SDUD DO, ,TSUL GYI GNAS LTA BU'I RNAM PA ZHES BYA BA GANG DAG CE
NA, RNAM PAR SHES PA RNAMS SO, ,RANG GI DON

KHONG DU CHUD PAR BYED PA NI GZUGS LA SOGS PA KHONG DU CHUD PAR
BYED PA DAG GO, ,NGAG GI SGRAS NI DON BRJOD PAR MI 'GYUR TE ZHES
BYA BA LA, NGAG NYID SGRA YIN PAS NGAG GI SGRA STE, NGAG GI SGRA
DES DON BRJOD PAR MI 'GYUR TE BSNYAD PAR MI 'GYUR RO, ,CI'I PHYIR
ZHE NA, ME ZHES BRJOD PAS TSIG PAR GYUR TA RE,

'DI LA NGAG GI SGRA NI MNGON PAR BRJOD PA'O, ,BRJOD PAR BYA BA NI
MING NGO, ,DON NI BRJOD PAR BYA BA YANG MA YIN PAR BRJOD PA YANG
MA YIN NO, ,GAL TE NGAG GI SGRA BRJOD PAR BYA BA DON DU GYUR NA
NI DE'I PHYIR TSIG PAR 'GYUR RO, ,JI LTA ZHE NA, 'DI LA SGRAS DON
PHRAD NAS 'DZIN TAM MA PHRAD PAR 'DZIN, DE LA

@293B MA PHRAD PAR DON 'DZIN PAR MI RUNG STE, SGRA NI THOGS PA
DANG BCAS PA'I PHYIR LAG PA LA SOGS PA BZHIN NO, ,LAG PA LA SOGS
PA NI MA PHRAD PAR REG PA 'DZIN PA'I MTHU MED DO, ,CI STE SNA LA
SOGS PA BZHIN DU PHRAD NAS DON 'DZIN PAR 'DOD NA, DE LTA NA NI ME
DANG PHRAD PAS SGRA TSIG PA'I SKYON DU 'GYUR TE,

SGRA NI RDUL PHRA RAB 'DUS PA'I BDAG NYID YIN PA'I PHYIR RO, ,DE
BAS NA NGAG GIS DON BRJOD PAR MI 'GYUR BAR GRUB PO, ,GAL TE DON
BRJOD PAR BYA BA MA YIN NA GANG YIN SNYAM PA LA DE'I PHYIR NGAG
CES BYA BA SMOS TE, NGAG GI SGRAS NI MING BRJOD DO, ,MING GIS NI
DON GO BAR BYED DE, ,DE'I BLO SKYED PA'I PHYIR RO, ,MING NI RJOD
PAR

BYED PA MA YIN PAS BRJOD PA MA YIN NO, ,MING GIS RNAM PAR SHES PA
LA SOGS PA BZHIN DU THOGS PA MED PA'I PHYIR MING GIS DON KHONG DU
CHUD PAR BYED PA NI RIGS KYI SGRAS NI MA YIN TE, MIG LA SOGS PA
LTAR THOGS PA DANG BCAS PA'I PHYIR RO, ,DE LAS GZHAN DU ZHES BYA
BA NI SGRA LAS GZHAN DU STE, SANGS RGYAS

PA LA RTAG PAR MA GRUB PA'I PHYIR RO, ,CHOS BZHI PO 'DI DAG NI
ZHES BYA BA NI BUM PA'I SGRA DANG, BUM PA'I MING DANG, BUM PA'I
DON DANG BUM PA SHES PA'O, ,THA SNYAD 'DOGS PA'I DUS NA NI NGO BO
DU MA YANG NGO BO GCIG PA DANG 'DRA BAR THA DAD PA MED PA NYID DU
RTOGS SO, ,RNAM PAR PHYE NA NI THA DAD PAR RTOGS SO, ,

MING GI DPE BSTAN PA'I PHYIR, DE LA MING NI ZHES BYA BA LA SOGS
PA SMOS SO, ,DON RNAMS LA TSIG GIS GZHOL BAR BYED PAS MING STE,
DON GYI YUL LA GZHOL BAR BYED CES BYA BA'I THA TSIG GO, ,'DI LTA
STE GZUGS SGRA ZHES BYA'O, ,TSIG CES BYA BA NI 'DIS BRJOD PAR
'DOD PA'I DON RTOGS PAR BYED PAS

TSIG STE; KHONG DU CHUD PAR BYED CES BYA BA'I THA TSIG GO, ,'DOD
PA'I DON NI BRJOD PAR 'DOD PA'I DON TO, ,YONGS SU RDZOGS PAR
'GYUR BA NI YONGS SU CHUD PAR 'GYUR ZHES BYA BA'I THA TSIG GO,
,'DIR, SDIG PA THAMS CAD MI BYA'O, ,ZHES BYA BA NI RANG GI GRUB
PA'I MTHA' LAS DPE BSTAN PA'O, ,GNYIS PA

LHA SBYIN BA DKAR MO ZHES BYA BA LA SOGS PA NI 'JIG RTEN PA LAS
DPER BKOD PA'O, ,YI GE ZHES BYA BA NI DE YOD NA DON GSAL BAR
'GYUR BA DANG, 'DIS 'BYED PAR BYED PAS NA YI GE'O, ,'DI LTA STE
AA ZHES BYA'O, ,SO SO NA ZHES BYA BA GCIG CIG MING SO SO NA 'DUG
PAS SO SO'O, ,TSOGS ZHES BYA BA'I

@294A *, ,SGRA NI MANG PO'I DON TE, DES NA MING GI TSOGS DANG,
TSIG GI TSOGS DANG, YI GE'I TSOGS RNAMS ZHES BYA'O, ,'DIR DRANG
SRONG CHEN POS KYANG ZHES BYA BA LA SOGS PAS NI LUNG LAS 'BYUNG
BA STON TO, ,DE BZHIN GSHEGS PA RNAMS BYUNG YANG RUNG MA BYUNG
YANG RUNG STE, MING DANG

TSIG DANG YI GE'I TSOGS RNAMS SHES PA NYID YIN NA DE DAG NI DE
BZHIN GSHEGS PA BYUNG NAS SHES SO ZHES BYA BA DE LA DGONGS PA NI
'DI YIN TE, PHUNG PO DANG SKYE MCHED LA SOGS PA'I MING DANG TSIG
GI TSOGS LA SOGS PA GANG DAG YIN PA DE DAG NI DE BZHIN GSHEGS PA
BYUNG NAS SHES SO ZHES DGONGS PA'O, ,

RGYUN DU ZHUGS PA'I 'BRAS BU LA SOGS PA BZHI NI DGE SBYONG GI
'BRAS BU ZHES BYA'O, ,RTEN CING 'BREL PAR 'BYUNG BA NI 'DI LTA
STE MA RIG PA'I RKYEN GYIS 'DU BYED RNAMS, 'DU BYED KYI RKYEN
GYIS RNAM PAR SHES PA, RNAM PAR SHES PA'I RKYEN GYIS MING DANG
GZUGS, MING DANG GZUGS KYI RKYEN GYIS SKYE MCHED DRUG ,SKYE

MCHED DRUG GI RKYEN GYIS REG PA, REG PA'I RKYEN GYIS TSOR BA,
TSOR BA'I RKYEN GYIS SRED PA, SRED PA'I RKYEN GYIS LEN PA, LEN
PA'I RKYEN GYIS SRID PA, SRID PA'I RKYEN GYIS SKYE BA, SKYE BA'I
RKYEN GYIS RGA SHI DANG, MYA NGAN DANG, SMRE SNGAGS 'DON PA DANG,
SDUG BSNGAL BA DANG, YID MI BDE BA DANG, 'KHRUG PA RNAMS 'BYUNG
STE, DE LTAR

SDUG BSNGAL GYI PHUNG PO CHEN PO 'DI 'BA' ZHIG 'BYUNG BAR 'GYUR
RO ZHES BYA'O, ,'DU BYED KYI DNGOS PO NI 'DI SNYED DO ZHES BYA BA
NI 'DU BYED KYI PHUNG PO YONGS SU RDZOGS PAR BRJOD PA'O, ,JI LTAR
BSTAN PA DE LTAR BSHAD PAR BYA STE, DE'I PHYIR DA NI RNAM PAR
SHES PA BRJOD PAR BYA'O ZHES BYA BA SMOS SO, ,GZUGS LA SOGS PA
YUL

GYI DNGOS PO ZHES BYA BA LA, DNGOS PO SMOS PAS NI RNAM PAR SHES
PA DMIGS PA MED PA MA YIN NO ZHES DE SKAD STON TO, ,GANG ZLA BA
GNYIS MTHONG BA YANG YIN NAM, DE NI ZLA BA'I GZUGS LA SOGS PA DE
NYID LA DMIGS NAS 'KHRUL PA'I RNAM PAR SHES PA 'BYUNG NGO, ,GAL
TE DMIGS PA LA MI LTOS PAR

RNAM PAR SHES PA 'BYUNG NA, DE LTAR GYUR NA NI GNAS LA MI LTOS
PAR YANG 'BYUNG BAR 'GYUR TE, DE LTA NA NI RNAM PAR SHES PA DRUG
RNAM PAR GZHAG PA MED PAR 'GYUR RO, ,MDO LAS GNYIS LA BRTEN NAS
RNAM PAR SHES PA 'BYUNG BAR 'GYUR RO ZHES 'BYUNG BA DANG YANG
'GAL BAR 'GYUR RO, ,TZAM ZHES BYA

@294B BA SMOS PA NI SPYI'I MTSAN NYID BSAL BA'I DON TO, ,DES NA
RNAM PAR SHES PA THAMS CAD KYI YUL NI RANG GI MTSAN NYID YIN NO
ZHES BYA BAS DON DER 'GYUR RO, ,SO SOR ZHES BYA BA'I TSIG NI
KHYAB PAR 'DOD PA'I THA TSIG GO, ,DON DANG DON SO SOR DMIGS PA NI
SO SOR RNAM PAR RIG PA'O ZHES GAL TE RNAM PAR SHES

PA THAMS CAD KYI YUL RANG GI MTSAN NYID YIN NA, CHOS MNGON PA LAS
YID KYI RNAM PAR SHES PA DANG LDAN PAS SNGON PO'O ZHES RNAM PAR
SHES PAS SO ZHES 'BYUNG BA DE JI LTA BU, 'DU SHES DANG LDAN PAS
DE SKAD DU STON TO, ,MIG GI RNAM PAR SHES PA LA SOGS PA LA YANG
SKYON 'DI JI LTAR MI 'BYUNG ZHE NA,

'DU SHES ZHAN PA'I PHYIR RO, ,DE NYID KYI DON NI 'GREL PA LAS
STON TE, MIG LA SOGS PA LHAN CIG BYED PA ZHES BYA BA NI TSOR BA
LA SOGS PA DANG, SNANG BA LA SOGS PA GANG DU BYUNG BA'O, ,DES
YONGS SU ZIN NA 'BYUNG BA NI DPER NA GZUGS BRNYAN 'BYUNG NUS PA
LTA BU'O, ,GZUGS DANG, SGRA DANG,

DRI DANG, RO DANG, REG BYA DANG, CHOS RNAMS LA DNGOS PO TZAM
KHONG DU CHUD PA'I CHOS GANG YIN PA NI, RANG GI SEMS NYID TZAM
KHONG DU CHUD PA'O, ,DE BYE BRAG KHONG DU CHUD PA NI MA YIN NO,
,BYE BRAG KHONG DU CHUD PAR BYED PA NI TSOR BA LA SOGS PA CHOS
RNAMS KYI GNAS SU GYUR PA STE, DA LTAR GYI

DUS KYI SKAD CIG TZAM LA DMIGS PA ZHES BYA BA LA, 'DU BYED THAMS
CAD KYANG DA LTAR GYI DUS KYI SKAD CIG TZAM LA DMIGS PA YIN NO,
,CI'I PHYIR RNAM PAR SHES PA BYE BRAG TU SMOS, 'DI LA NI DA LTAR
GYI SKAD CIG SKAL BA MNYAM PA MA YIN PA YOD DE, SDUG BSNGAL LA
CHOS SHES PA'I BZOD PA'I

DUS NA STE GZUGS NI DE LTA MA YIN NO, ,ZAG PA MED PA'I SDOM PAS
BSDUS PA'I RNAM PAR RIG BYED MA YIN PA'I GZUGS LA YANG SKAL BA
MNYAM BA MA YIN PA'I SKAD CIG YOD PA MA YIN NAM, DE LTA YIN DU
ZIN KYANG DE YOD NA NI YOD PAR RNAM PAR SHES PA GTZO BO YIN NO,
,YANG NA YONGS SU MYA NGAN LAS

'DAS PA'I DUS NA RNAM PAR SHES PA'I SKAD CIG PA GCIG STE, GZUGS
NI RGYU MTHUN BA MA YIN PAS 'GAL BA MED DO, ,DGE BA DANG MI DGE
BA'I KHAMS RNAMS KYIS RGYAS PAR SEMS SO, ,SHES PAS NA YID DO,
,SNA TSOGS SHES PAS RNAM PAR SHES PA STE, DPER NA LAG PA DANG
'THOR BYED DANG,

@295A *, ,'THUNG BYED CES BYA BA LTA BU'O, ,YANG NA GANG 'DAS PA
DE NI YID DO, ,GANG DA LTAR BYUNG BA DE NI RNAM PAR SHES PA'O,
,GANG MA 'ONGS PA DE NI SEMS SO, ,DANG PO'I SEMS CAN GYI RDZAS
GDAGS PA'I RGYU ZHES BYA BA NI SEMS CAN GYI GDAGS PA ZHES BYA BAR
SBYAR RO, ,DANG PO'I SEMS CAN

GYI RDZAS GANG YIN PA DE NI THOG MA'I SEMS CAN GYI RDZAS TE, KUN
DGA' BO GAL TE RNAM PAR SHES PA MA'I MANG LA DU MA ZHUGS NA, KHU
CHU DANG KHRAG MER MER POR CHAGS PAR 'GYUR RAM ZHES GSUNGS PA'I
PHYIR RO, ,YANG NA SEMS CAN NYID RDZAS YIN PAS SEMS CAN GYI RDZAS
SO, ,'DOGS PAS NA GDAGS PA STE,

'JIG RTEN GYI THA SNYAD CES BYA BA'I THA TSIG GO, ,SEMS CAN GYI
RDZAS GDAGS PA DE'I RGYU NI BYED RGYU'O, ,DANG PO NI GTZO BO ZHES
BYA BA'I THA TSIG GO, ,DE NI SEMS CAN GYI RDZAS GDAGS PA'I RGYU
YANG YIN LA DANG PO YANG YIN PAS SEMS CAN GYI RDZAS GDAGS PA'I
DANG PO'I RGYU'O, ,DE NI 'DI SKAD DU, MIG LA SOGS PA

YANG SEMS CAN DU GDAGS PA'I RGYUR GYUR PA YIN MOD KYI, 'ON KYANG
DNGOS SU NA RNAM PAR SHES PA NYID DE GDAGS PA'I RGYU YIN GYI MIG
LA SOGS PA NI MA YIN TE, DE DANG MI LDAN YANG SEMS CAN DU GDAGS
PA'I THA SNYAD 'DOGS TE, RNAM PAR SHES PA MED NA SEMS CAN DU
GDAGS PA'I THA SNYAD 'DOGS PA

MED DO; ,GZUGS LA SOGS PA YUL SO SOR RNAM PAR RIG PA NI GZUGS LA
SOGS PA SO SOR YONGS SU GCOD CES BYA BA'I THA TSIG GO, ,SO SOR
RNAM PAR RIG PAR BYED PA NYID GANG YIN PA DE SO SOR RNAM PAR RIG
PAR BYED PA STE, 'DI LTAR MIG GIS BLTAS NAS RNAM PAR SHES PAS
RNAM PAR SHES

SO; ,RNAM PAR SHES PA DE YANG YUL GYI BYE BRAG GIS RNAM PA DRUG
TU 'GYUR TE, ,DPER NA BUNG SHING GI BYE BRAG GIS THA DAD DE,
RTZVA DANG SOG MA'I ME ZHES BYA BA LTA BU'O, ,DE'I MTSAN NYID NI
BCOM LDAN 'DAS NYID KYI STE ZHES BYA BA NI BCOM LDAN 'DAS KYIS
GSUNGS PA ZHES BYA BA'I THA TSIG GO, ,DE GANG ZHE NA, SNA

TSOGS SHES PAS RNAM PAR SHES PA'O ZHES SMOS PA'O, ,MTSAN NYID
BSAM PA'I SKABS SU SMOS PA ZHES BYA BA NI SKYE BA LA SOGS PA
MTSAN NYID BSAM PA'I SKABS SU'O, ,CI SMOS SHE NA, NANG GI YAN LAG
NI SKYE BA'O, ,PHYI'I YAN LAG NI RGYU DANG RKYEN RNAMS SO ZHES
SMOS SO, ,DE LA RGYU DE DAG NI GANG, RKYEN RNAMS

@295B NI GANG ZHE NA, DE DAG BRJOD PA RGYU NI DRUG STE ZHES BYA
BA'O, ,MDO LAS, RKYEN BZHI STE, RGYU'I RKYEN DANG, DE MA THAG
PA'I RKYEN DANG, DMIGS PA'I RKYEN DANG, BDAG PO'I RKYEN TE, RKYEN
BZHI NI GSUNGS KYI, RGYU RNAMS NI MA GSUNGS PA MA YIN NAM, 'DI NI
NYES PA MA YIN TE, DRUG PA'I SKABS SU

RGYU'I MDO GSUNGS PA LAS DE NI NUB PAR GYUR TE LHA RNAMS KYIS
BSNYAD DO, ,YANG NA MDO GZHAN DAG LAS RGYU RNAMS GSUNGS TE,
MTSUNGS PAR LDAN PA'I RGYU GSUNGS PA NI MTHONG BA'I RTZA BA LAS
BYUNG BA'I DAD PA NI RTOGS NAS SHES PA DANG MTSUNGS PAR LDAN NO
ZHES 'BYUNG BA'O, ,DE BZHIN DU LHAN CIG 'BYUNG

BA'I RGYU BSTAN TE, GZUGS GANG CI YANG RUNG DE THAMS CAD 'BYUNG
BA CHEN PO BZHI DAG CES 'BYUNG BA'O, ,SKAL BA MNYAM PA'I RGYU
YANG GSUNGS TE, DE DGE BA'I RTZA BA CHUNG RAB TZAM DANG LDAN PA
YOD DE, DE'I DGE BA'I RTZA BA DE LAS DGE BA'I RTZA BA GZHAN
'BYUNG ZHES BYA BA'O, ,KUN DU 'GRO BA'I RGYU YANG

GSUNGS TE, LOG PAR LTA BA LA SOGS PA LOG PAR RTOG PA 'BYUNG NGO
ZHES BYA BA'O, ,RNAM PAR SMIN PA'I RGYU YANG GSUNGS TE, DGE SLONG
NGAG KHYED KYIS SROG GCOD PA'I SEMS CAN MTHONG NA DE LA KHYED
KYIS KYE MA'O, ,SEMS CAN DMYAL BA 'AM SEMS CAN DMYAL BA GANG YANG
RUNG BA ZHIG MTHONG NGO

SNYAM DU NGES PAR SHES PAR BYA'O, ,DGE SLONG DAG KHYED KYIS SROG
GCOD PA SPANGS PA'I SEMS CAN MTHONG NA, DE LA KHYED KYIS LHA'AM
LHA GANG YANG RUNG BA ZHIG MTHONG NGO SNYAM DU SEMS PAR SHES PAR
BYA'O ZHES 'BYUNG BA'O, ,BYED PA'I RGYU YANG GSUNGS TE, MIG DANG
GZUGS LA BRTEN NAS MIG

GI RNAM PAR SHES PA 'BYUNG STE, DGE SLONG DAG DE LTAR NA MIG NI
BDAG PO'O, ,GZUGS RNAMS NI DMIGS PA'O ZHES 'BYUNG BA'O, ,DE LA
SEMS DANG SEMS LAS BYUNG BA RNAMS NI ZHES BYA BA NI SEMS DANG
SEMS LAS BYUNG BA RNAMS YIN PAS SEMS DANG SEMS LAS BYUNG BA RNAMS
SO, ,PHAN

TSUN ZHES BYA BA NI GCIG LA GCIG GO, ,MTSUNGS PAR LDAN PA'I YUL
'DZIN PA'I PHYIR MNYAM DU 'JUG PAS DE'I PHYIR MTSUNGS PA DANG
LDAN PA DAG GO, ,MTSUNGS PAR LDAN PA NYID MTSUNGS PAR LDAN PA
STE, DE NI MTSUNGS PAR LDAN PA YANG YIN LA, RGYU YANG YIN PAS
MTSUNGS PAR LDAN PA'I

@296A *, ,RGYU'O, ,DPE BSTAN PA'I PHYIR, 'DI LTA STE SEMS NI TSOR
BA NAS SHES RAB KYI BAR DAG GI'O ZHES BYA BA SMOS TE MTSUNGS BAR
LDAN PA'I RGYU'O, ,BAR DAG GI ZHES BYA BA'I SGRAS NI SEMS LA SOGS
PA YONGS SU SDUD DO, ,CHAR BA LA SOGS PA DE DAG KYANG SEMS KYI
MTSUNGS

PAR LDAN PA'I RGYU'O, ,DPER NA NYI MA'I DKYIL 'KHOR NI 'OD ZER
DANG BRAL BAR MI 'BYUNG NGO, ,DE BZHIN DU SEMS KYANG TSOR BA LA
SOGS PA DANG BRAL BAR MI 'BYUNG NGO, ,PHAN TSUN 'BRAS BU ZHES BYA
BA LA SOGS PA LA, GANG DAG PHAN TSUN DU 'BRAS BU YIN PA DE DAG NI
PHAN TSUN 'BRAS BU STE, GCIG

GI 'BRAS BU GCIG GO ZHES BSTAN PAR 'GYUR RO, ,LHAN CIG 'BYUNG BAS
LHAN CIG 'BYUNG BA STE, LHAN CIG SKYE ZHES BYA BA'I THA TSIG GO,
,LHAN CIG 'BYUNG BA NYID RGYU YIN PAS LHAN CIG 'BYUNG BA'I
RGYU'O, ,'DIR DPE BSTAN PA'I PHYIR, 'DI LTA STE 'BYUNG BA RNAMS
GCIG GI RGYU GCIG YIN PA

ZHES BYA BA SMOS TE, DE LA SA'I KHAMS NI CHU LA SOGS PA GSUM LA
LTOS TE 'BYUNG NGO, ,CHU LA SOGS PA YANG SA LA LTOS NAS 'BYUNG
STE, DE DAG GI 'DI NI RGYU DANG 'BRAS BU'I DNGOS PO'O, ,MTSAN GYI
GZHI NI GZUGS LA SOGS PA'O, ,MTSAN NYID RNAMS NI SKYE BA LA SOGS
PA'O, ,SEMS

KYANG SEMS KYI RJES SU 'BRANG BA RNAMS KYI'O ZHES BYA BA LA SEMS
KYI RJES SU 'BRANG BA'I NGANG TSUL CAN DE DAG NI SEMS KYI RJES SU
'BRANG BA'O, ,LHAN CIG 'BYUNG BA DANG MTSUNGS PAR LDAN PA'I RGYU
'DRA MOD KYI 'ON KYANG KHYAD PAR BSTAN PA'I PHYIR PHAN TSUN GYI
STOBS KYIS ZHES BYA BA SMOS TE, GCIG GI

STOBS KYIS GCIG GO, ,DPER NA 'GRON PO MANG PO DAG GCIG LA GCIG MI
LTOS PAR LAM GYI DGON PA LAS 'DA' BAR MI NUS PA DE BZHIN DU CHOS
'DI DAG KYANG SKAD CIG PA'I PHYIR GCIG LA GCIG MA LTOS PAR SKYE
MI NUS TE, DE NI LHAN CIG 'BYUNG BA'I RGYU'O, ,'GRON PO MANG PO
NI LAM GYI DGON

PA LAS 'BYUNG BAR ZHUGS PA DE DAG NYID GCIG LA GCIG LAM BRGYAGS
KYIS MTHUD PA'I TSUL DU'O ZHES BYA BA NI GCIG LA GCIG LAM BRGYAGS
KYIS MTHUD PA DANG, GZHAN DANG GZHAN LA'O, ,DE LTAR GCIG LA GCIG
NYE BAR SGRUB PAR BYED PA LTA BUS 'BYUNG BA STE, DE LTAR NA DE
DAG NI LAM BRGYAGS

@296B KYIS MTHUD PA'I CHOS DANG MTHUN PA'O, ,DE NI 'DI SKAD DU
SEMS DANG SEMS LAS BYUNG BA RNAMS NI PHAN TSUN NYE BAR GNAS PA'I
PHYIR YID GCUGS PAS LUS GCIG PA LTA BUR GYUR PA'I PHYIR RGYU DANG
'BRAS BU'I DNGOS PO LAS KHONG DU CHUD DO ZHES STON PAR 'GYUR RO,
,DE BAS NA DE DAG NI MTSUNGS PAR LDAN

PA'I ZHES BRJOD KYI SKYE BA LA SOGS PA NI MA YIN NO, ,DE DAG NI
MI LDAN PA'I PHYIR YID GCUGS PA MA YIN PA LTAR GCIG LA GCIG NYE
BAR SGRUB CING PHAN 'DOGS PA LA MI LTOS PA'O, ,'DIR NI LHAN CIG
'BYUNG BA TZAM 'BA' ZHIG GIS RGYUR KHONG DU CHUD DO, ,SEMS KYI
RJES SU 'BRANG BA RNAMS

ZHES SMOS PA DE DAG GANG ZHE NA, DE'I PHYIR SEMS LAS BYUNG BA
THAMS CAD CES BYA BA LA SOGS PA SMOS TE TSOR BA LA SOGS PA'O,
,'DUS BYAS KYI MTSAN NYID CES BYA BA NI SKYE BA LA SOGS PA'O,
,'DUS BYAS KYI MTSAN NYID SEMS KYI RJES SU 'BRANG BA GANG DAG YIN
SNYAM PA LA, DE'I PHYIR GANG

DAG SEMS DE'I YIN BA DAG GO ZHES BYA BA SMOS TE, GONG DU BRJOD MA
THAG PA'I SEMS LAS BYUNG BA RNAMS DANG, BSAM GTAN DANG, ZAG PA
MED PA'I SDOM PA RNAMS DANG, SEMS DE'I SKYE BA LA SOGS PA'O,
,GANG GI PHYIR DE DAG SEMS KYI RJES SU 'BRANG BA ZHES BYA SNYAM
PA LA, DE

DAG GI SEMS DANG LHAN CIG TU ZHES BYA BA LA SOGS PA SMOS TE, DUS
GCIG PA DANG, SKYE BA GCIG PA DANG, GNAS PA GCIG PA DANG, 'GAG PA
GCIG PA'O, ,DE LA DUS GCIG CES BYA BA LA SOGS PA LA, 'DAS PA'I
SEMS NI 'DAS PA RNAMS DANG NGO, ,DA LTAR BYUNG BA RNAMS

NI DA LTAR BYUNG BA RNAMS DANG NGO, ,MA 'ONGS PA RNAMS NI MA
'ONGS PA RNAMS DANG STE, DE DAG NI DUS GZHAN NA 'JUG PA MA YIN
NO, ,DUS GCIG TU SKYE BAS SKYE BA GCIG PA DANG, DUS GCIG TU GNAS
PA DANG, DUS GCIG TU 'GAG PAR DUS DANG SKYE BA DANG GNAS PA DANG
'GAG PA GCIG STE,

DE DAG GANG DAG LA YOD PA DE DAG DUS DANG SKYE BA DANG GNAS PA
DANG 'GAG PA GCIG PA'O, ,'BRAS BU GCIG PA RNAMS DANG, RGYU MTHUN
PA GCIG PA RNAMS DANG, RNAM PAR SMIN PA GCIG PA RNAMS TE, DE LA
'BRAS BU GCIG PA NI SEMS KYI 'BRAS BU GANG YIN PA DE NYID DE DAG
GI'O, ,DE DAG

@297A *, ,GI GANG YIN PA DE NYID SEMS KYI'O, ,'DI LTA STE SEMS
KYI 'BRAS BU TSOR BA LA SOGS PA GANG YIN PA DE NYID DE'I RJES SU
'BRANG BA RNAMS KYI'O, ,RGYU MTHUN PA GCIG PA GANG DAG YIN PA DE
DAG RGYU MTHUN PA GCIG PA STE, 'BRAS BU 'DRA BA ZHES BYA BA'I THA
TSIG GO, ,DE NI

'DI SKAD DU SEMS KYI RGYU MTHUN PA DGE BA LA SOGS PA GANG YIN PA
DE NYID DE'I RJES SU 'BRANG BA RNAMS KYI'O ZHES BSTAN PAR 'GYUR
RO, ,RNAM PAR SMIN PA GCIG PA GANG DAG YIN PA DE DAG RNAM PAR
SMIN PA GCIG PA DAG STE, RNAM PAR SMIN PA NI MI NYID LA SOGS
PA'O, ,SEMS KYI RNAM PAR

SMIN PA GANG YIN PA DE NYID DE'I RJES SU 'BRANG BA RNAMS KYI'O,
,SKAL BA MNYAM PA GANG ZHE NA, RANG GI SA PA ZHES BYA BA LA SOGS
PA SMOS TE, RANG GI SA PA RNAMS NI RANG GI SA PA RNAMS NYID
KYI'O, ,DE LA GANG DAG 'DOD PAR GTOGS PA'I CHOS DE DAG NI 'DOD
PAR GTOGS PA RNAMS KYI RGYU'O, ,

DE BZHIN DU GZUGS DANG GZUGS MED PAR GTOGS PA'I CHOS RNAMS NI
GZUGS DANG GZUGS MED PAR GTOGS PA RNAMS NYID KYI'O, ,RIS SMOS PAS
NI RIS LNGA YONGS SU SDUD DE, SDUG BSNGAL MTHONG BAS SPANG BAR
BYA BA'I RIS NAS BSGOM PAS SPANG BAR BYA BA'I BAR DU'O, ,DE LA
SDUG

BSNGAL MTHONG BAS SPANG BAR BYA BA NI, SDUG BSNGAL MTHONG BAS
SLANG BAR BYA BA'I CHOS RNAMS KYI STE, DE DAG KYANG SNGAR SKYES
PA RNAMS KYI STE SKYE BA RNAMS KYI 'O, ,CHOS 'DRA BA NI DGE BA
YANG DGE BA RNAMS KYI YIN PA LA SOGS PA'O, ,SA BON GYI CHOS KYI
TSUL GYIS ZHES BYA BA NI DPER NA 'BRAS S'A LU'I SA

BON LAS S'A LU'I MYU GU NYID 'BYUNG BA LTA BU STE, SA BON GYI
CHOS KYI TSUL 'DIS 'DRA BAR KHONG DU CHUD PAR BYA'O, ,SKAL BA
MNYAM PA NI SKAL BA MTSUNGS PA STE 'DRA ZHES BYA BA'I THA TSIG
GO, ,DE NI SKAL BA MNYAM PA YANG YIN LA RGYU YANG YIN PAS SKAL BA
MNYAM PA'I RGYU'O, ,RANG GI SA PA ZHES BYA BA LA,

SA NI DGU STE, 'DOD PA'I KHAMS DANG, BSAM GTAN DANG, GZUGS MED PA
RNAMS SO, ,KUN DU 'GRO BA ZHES BYA BA NI THAMS CAD DU 'GRO BAS
KUN DU 'GRO BA'O, ,DE DAG KYANG SNGAR BSHAD PA YIN TE, THAMS CAD
LA DMIGS PA'I DNGOS POR 'GRO BA'I PHYIR RO, ,NYON MONGS PA CAN
ZHES BYA BA NI

@297B 'DOD CHAGS LA SOGS PA RNAMS NYID KYI'O, ,KUN DU 'GRO BA
RNAMS NYID RGYU YIN PAS KUN DU 'GRO BA'I RGYU'O, ,SKAL BA MNYAM
PA'I RGYU NI RANG GI RIS PA RNAMS NYID KYI'O, ,'DI NI RIS THA DAD
PA RNAMS KYI YANG YIN TE, 'DI NI DE GNYIS KYI BYE BRAG GO, ,MI
'DRA BAR SMIN PA NI RNAM PAR SMIN PA STE MI

NYID LA SOGS PA'O, ,DE'I RGYU NI RNAM PAR SMIN PA'I RGYU'O, ,DE
YANG MI DGE BA RNAMS NI 'DOD CHAGS LA SOGS PA'O, ,DGE BA NI DAD
PA LA SOGS PA'O, ,DE DAG NI DGE BA YANG YIN LA ZAG PA DANG BCAS
PA YANG YIN PAS DGE BA ZAG PA DANG BCAS PA RNAMS TE, 'DOD CHAGS
LA SOGS PA RGYAS

PAR 'GYUR BAS ZAG PA DANG BCAS PA RNAMS SO, ,CI'I PHYIR LUNG DU
MI STON PA RNAM PAR SMIN PA'I RGYU MA YIN ZHE NA, MTHU CHUNG BA'I
PHYIR TE SA BON RUL BA BZHIN NO, ,ZAG PA MED PA CI'I PHYIR MA YIN
ZHE NA, SRED PAS MA BRLAN PA'I PHYIR TE, SA BON DRUNG PO BZHIN
NO, ,DE DAG CES BYA BA MI DGE BA LA

SOGS PA'O, ,RNAM PAR SMIN PAR 'GYUR BA'I CHOS DE DAG GI RNAM PAR
SMIN PAR 'GYUR BA'I CHOS LA RNAM PAR SMIN PA ZHES BRJOD PAS RNAM
PAR SMIN PAR 'GYUR BA'I CHOS CAN NO, ,CHOS NI MIG GI RNAM PAR
SHES PA LA SOGS PA STE, DE DAG SKYE BA NA'O, ,RANG BZHIN MA GTOGS
PA ZHES BYA BA NI BDAG

LA BDAG NYID BYED PA 'GAL BA'I PHYIR NGO BO NYID MA GTOGS TE, DE
NYID DE'I SKYED PA POR MA MTHONG NGO, ,CHOS THAMS CAD CHOS THAMS
CAD CES BYA BA NI 'DUS BYAS DANG 'DUS MA BYAS RNAMS SO, ,CI'I
PHYIR RGYU ZHES BYA SNYAM PA LA, DE'I PHYIR SKYE BA LA BGEGS MI
BYED CING MI SGRIB PA'I DNGOS POS ZHES

BYA BA SMOS TE, BGEGS NI BAR DU GCOD PA'O, ,BGEGS BYED PA MA YIN
PA NI BGAGS MI BYED PA'O, ,SGRIB PA NI CHOD PA STE 'GAG PA'O,
,SGRIB PAR MI BYED PA NI MI SGRIB PA'O, ,SKYE BA LA SGRIB PAR MI
BYED PAS SKYE BA LA MI SGRIB PA'O, ,BGEGS MED PAR SKYE ZHING
SGRIB PA MED PA NI SKYE BA LA BGEGS

MED CING MI SGRIB PA STE, SKYE BA LA BGEGS MED CING MI SGRIB PA'I
GNAS SKABS DES SO, ,DE NI 'DI SKAD DU JI SNYED CHOS SKYE BA'I
BGEGS MI BYED PA DE DAG THAMS CAD BYED PA'I RGYU ZHES BYA'O ZHES
BSTAN PAR 'GYUR RO, ,GANG GI TSE BYED PA NYID RGYU YIN PA'I PHYIR
RGYU THAMS CAD KYANG BYED PA'I RGYU'I SGRAR

@298A *, ,BRJOD PAR 'GYUR NA CI'I PHYIR 'DI KHO NA LA BYED PA'I
RGYU ZHES BYA, SMRAS PA, DE DAG NI MING GZHAN KYIS BRJOD DO,
,GANG LA MING GZHAN MED PA DE NI SGRA DE NYID GYIS BRJOD DE,
GZUGS KYI SKYE MCHED BZHIN NO, ,RGYU RNAMS NI BSHAD ZIN TO,
,'BRAS BU DE DAG

BSHAD PAR BYA'O, ,GANG GI YIN GANG YIN SNYAM PA LA, DE'I PHYIR,
DE LA LHAN CIG 'BYUNG BA DANG MNYAM DU LDAN PA'I RGYU'I NI SKYES
BU BYED PA'I 'BRAS BU STE ZHES BYA BA SMOS TE RNAM PAR GZHAG
PA'O, ,JI LTAR ZHE NA, NA ZHES BYA BA SMRAS TE, NA'I SGRA NI GANG
GI PHYIR ZHES BYA BA'I DON TO, ,GANG GI

PHYIR GANG GI STOBS KYI NUS PAS GANG SKYE BA DE DE'I STE, 'JIG
RTEN NA SKYES BU BYED PA'I 'BRAS BU ZHES STON TO, ,DPER NA 'BRAS
BU LA SOGS PA NI ZHING LA RNAMS KYI SKYES BU'I BYED PA'I 'BRAS BU
YIN PA DE BZHIN DU SEMS LA SOGS PA'I STOBS KYIS BYUNG BA RNAMS
SKYES BU BYED PA'I 'BRAS BUR

RNAM PAR GZHAG GO, ,MI 'DRA BA SMIN PA NI RNAM PAR SMIN PA STE,
MI 'DRA BA JI LTA BU ZHE NA, DGE BA DANG, MI DGE BA'I RGYU LAS
LUNG DU MA BSTAN ZHES BYA BA'I THA TSIG GO, ,SEMS CAN NI MI LA
SOGS PA STE, GANG LA SEMS CAN ZHES BRJOD PA DE SEMS CAN ZHES
BYA'O, ,MA BSGRIBS LA

LUNG DU STON TO ZHES BYA BA NI NYON MONGS PAS MA NON ZHES BYA
BA'I THA TSIG STE, DE NI NGO BO NYID DO, ,SKYES BU'I BYED PA
DANG, BDAG PO'I 'BRAS BU GNYIS LA BYE BRAG CI YOD CE NA, SMRAS
PA, SKYES BU'I BYED PA'I 'BRAS BU NI BYED PA'I 'O, ,BDAG PO'I
'BRAS BU NI BYED PA MA YIN PA'I YANG YIN NO, ,

DPER NA BZO BO RNAMS KYI BZO NI SKYES BU'I BYED PA'I 'BRAS BU
DANG, BDAG PO'I 'BRAS BU YANG YIN PA DANG, DE MA YIN PA GZHAN NI
BDAG PO'I 'BRAS BU NYID YIN PA LTA BU'O, ,DE LTAR BSKYED PAR BYA
BA DANG, SKYED PA'I DNGOS POS RGYU DANG 'BRAS BU RNAM PAR GZHAG
PA BSHAD ZIN TO, ,DA NI THOB

PAR BYA BA DANG, THOB PAR BYED PA'I RGYU DANG 'BRAS BU'I DNGOS
POS 'BRAS BU GZHAN BRJOD PAR BYA BA'I PHYIR, MYA NGAN LAS 'DAS PA
NI BRAL BA'I 'BRAS BU ZHES BYA STE ZHES BYA BA SMOS SO, ,'BRAL
BAS NA BRAL BA STE, NYON MONGS PA GTAN DU MI 'BYUNG BA ZHES BYA
BA'I THA TSIG GO, ,BRAL BA'I 'BRAS BU

@298B NYID BRAL BA'I 'BRAS BU'O, ,DE NI THOB PAR BYA BA YIN GYI
ZHES BYA BA NI LAM GYIS THOB PAR BYA BA YIN PA'I PHYIR RO,
,BSKYED PAR BYA BA MA YIN PA NI RTAG PA'I PHYIR RO, ,RKYEN BRJOD
PAR BYA STE, DE'I PHYIR RKYEN NI BZHI STE, RGYU'I RKYEN DANG, DE
MA THAG PA'I RKYEN DANG, DMIGS PA'I RKYEN DANG, BDAG

PO'I RKYEN TO ZHES BYA BA SMOS SO, ,RTOGS PAR BYED PAS RKYEN TE,
RANG GI DGOS PA'I SKYE BA GSAL BAR BYED PA'I PHYIR RO, ,'DAS PA
DANG DA LTAR BYUNG BA'I SEMS DANG SEMS LAS BYUNG BA'I RNAMS SO,
,MA 'ONGS PA RNAMS NI MA YIN TE, MA 'ONGS PA NI 'KHRUGS PA'I
PHYIR SNGA PHYI MED DO, ,DE MA

THAG PA'I RKYEN ZHES BYA BA LA, DE NI DE MA THAG PA YIN PAS DE MA
THAG PA STE, DE NI 'DI SKAD DU, SEMS LA SOGS PA'I RDZAS GCIG LAS
SEMS LA SOGS PA'I RDZAS GCIG 'BYUNG GI DU MA NI MA YIN NO ZHES
BSTAN PAR 'GYUR RO, ,DE MA THAG PA ZHES BYA BA NI RIGS GCIG PA'I
RDZAS KYIS BAR

DU GCOD CES BYA BA'I THA TSIG GO, ,DMIGS PA'I RKYEN ZHES BYA BA
NI DE DMIGS PAR BYA BA YIN PAS DMIGS PA'O, ,DMIGS PA NYID RKYEN
YIN PAS DMIGS PA'I RKYEN TE, DE LA DMIGS NAS SEMS DANG SEMS LAS
BYUNG BA DAG BYUNG BA'I PHYIR RO, CHOS THAMS CAD DO ZHES BYA BA
NI 'DUS

BYAS DANG 'DUS MA BYAS RNAMS SO, ,BYED PA'I RGYU RANG BZHIN NO
ZHES BYA BA DE NI 'DI SKAD DU RGYU'I RKYEN GANG YIN PA DE NYID
BDAG PO'I RKYEN ZHES BYA BA'I THA TSIG GO ZHES BSTAN PAR 'GYUR
RO, ,NAM MKHA' NI BSAGS PA'I RDZAS KYI GO 'BYED PA'I MTSAN NYID
DE, ZHES BYA BA LA, BSAGS PA NI RDUL

PHRA MO 'DUS PA'I BDAG NYID DO, ,DE NI BSAGS PA YANG YIN LA RDZAS
KYANG YIN PAS BSAGS PA'I RDZAS SO, ,BSAGS PA'I RDZAS KYI GO 'BYED
PAS BSAGS PA'I RDZAS KYI GO 'BYED PA'O, ,DE NYID DE'I MTSAN NYID
DE, DE NI NAM MKHA' ZHES BYA'O, ,DE'I NANG NA DNGOS PO SHIN TU
GSAL BAS

NAM MKHA'O, ,GSAL BA NI SAL SAL PO STE, MNGON NO RAB TU GSAL LO
ZHES BYA BA'I THA TSIG GO, ,GANG GI DBANG GIS ZHES BYA BA NI GANG
GI MTHUS DNGOS PO THAMS CAD NAM MKHA' LA GNAS PA'O, ,THOGS PA
DANG BCAS PA RNAMS NI YUL GNON PAS GNAS SO, ,THOGS PA MED PA

@299A *, ,RNAMS NI NYE BAR GNAS PA'I DNGOS PO'I GNAS SO, ,GAL TE
NAM MKHA' SGRIB PA'I BDAG NYID DU GYUR NA NI DE LA THOGS PA DANG
BCAS PA RNAMS DANG THOGS PA MED PA RNAMS 'BYUNG BA DANG GNAS PA
MED PAR 'GYUR RO, ,'DIR BDE BAR GSHEGS PAS KYANG GSUNGS ZHES

BYA BA LA SOGS PAS NI LUNG LAS 'BYUNG BAS STON TO, ,BRAM ZE RLUNG
NI NAM MKHA' LA BRTEN TO ZHES BYA BAS NI NAM MKHA' YOD PAR BRJOD
DE, 'DI LTAR DNGOS PO MED PA NI DNGOS PO MED PA'I RTEN DU MI RUNG
NGO, ,SNANG BA'I RTAGS KYIS KYANG YIN TE, SNANG BA YOD PAS NA NAM
MKHA' SHES SO

ZHES GSUNGS PA'I PHYIR RO, ,DE'I DON NI 'DI LTA STE, RLUNG NI NAM
MKHA' LA BRTEN PAR GSUNGS SO, ,NAM MKHA' NI GNAS MED PAR GSUNGS
SO, ,DE'I PHYIR BRAM ZE GANG RLUNG BRTEN PAR BRTAGS PA'I NAM
MKHA' DE YOD PAR CI MNGON SNYAM DU 'GYUR DU 'ONG ZHES BYA BA DE'I
PHYIR BCOM

LDAN 'DAS KYIS SNANG BA YOD PAS NA NAM MKHA' SHES SO ZHES GSUNGS
TE DE NI YOD DO, ,SNANG BA NI GZUGS CAN TE BSTAN DU YOD PA THOGS
PA DANG BCAS PA'O, ,GAL TE NAM MKHA' DE MED DU ZIN NA DE GO SKABS
'BYED PA YANG MED PAR 'GYUR TE, DE'I PHYIR SNANG BA NI DE YOD
PA'I RTAGS YIN

NO; ,SO SOR BRTAGS PAS 'GOG PA NI SDUG BSNGAL SPONG BA'O ZHES BYA
BA NI JI LTAR BSTAN PA DE BZHIN BSHAD PAS DE'I PHYIR SO SOR
BRTAGS PA MA YIN PAS 'GOG PA'I RIM PA LA BAB PA LAS GO BSNOR TE,
SO SOR BRTAGS PAS 'GOG PA'I RANG GI NGO BO YONGS SU SHES PA'I 'OG
TU DE DGAG PA

RNAM PAR SPRO BA SLA BAR 'GYUR BAS DE'I PHYIR SO SOR BRTAGS PAS
'GOG PA SNGAR BSHAD DO, ,SDUG BSNGAL 'DOR BA NI SDUG BSNGAL SPONG
PA'O, ,MDOR BSDU NA ZHES BYA BA NI NA BA LA SOGS PA SDUG BSNGAL
RNAM PA MANG DU YOD MOD KYI THAMS CAD KYANG SKYE BA LAS BYUNG
BA'I PHYIR MDOR NA SKYE BA NYID SDUG BSNGAL LO

ZHES SMOS SO, ,SRID PA MNGON PAR 'GRUB BO ZHES BYA BA DANG, 'JUG
PA ZHES BYA BA LA, SRID PA NI SKYE BA'O, ,DE MNGON PAR 'GRUB PA
NI MNGON PAR 'GRUB PA STE, SRID PA 'BYUNG BA'O, ,DE'I 'JUG PA NI
'JUG PA STE YANG DANG YANG 'BYUNG BA ZHES BYA BA'I THA TSIG GO,
,DE'I 'JUG PA MED PA NI SKYE

@299B BA DANG BRAL BA'O, ,SPONG BA ZHES BYA BA STE ZHES BYA BA NI
SPONG BA ZHES MING DU GDAGS PA'O, ,CHU 'BAB PA BCAD PA LTA BU NI
'DRA BA'O, ,RLUNG RGYU BA LA THOGS PAR BYED PA NI RLUNG RGYU BA
THOGS PAR BYED PA STE, ,'DIS THOGS PAR BYED PAS THOGS PAR BYED
PA'O, ,DE NI RLUNG RGYU

BA THOGS PAR BYED PA YANG YIN LA BRAG KYANG YIN PAS RLUNG RGYU BA
THOGS PAR BYED PA'I BRAG GO, ,DPER NA BRAG NI RLUNG RGYU BA THOGS
PAR BYED PA'O, ,DE BZHIN DU SKYE BA'I RGYUD GCOD PAR BYED PA GANG
YIN PA DE NI SO SOR BRTAGS PAS 'GOG PA ZHES BYA'O, ,'DIS NI RJES
SU

YOD PA NYID RAB TU STON TO, ,BRTAGS PAS 'GOG PA NI SHES RAB STE
'DIS RTOGS PAS BRTAGS PA'O, ,THA DAD DU YONGS SU BGRANG PAS
BRTAGS PA'O, ,DPER NA GCIG LA SOGS PA'I GRANGS KYIS DNGOS PO
YONGS SU GCOD PAR 'GYUR BA DE BZHIN DU SHES

RAB 'DIS KYANG DNGOS PO YONGS SU GCOD DO, ,JI LTAR DNGOS PO YONGS
SU GCOD CE NA, SO SOR ZHES BYA BA'I SGRAR KHYAB PAR 'DOD PA'I
TSIG GI BDEN PA BZHI LA MI RTAG PA LA SOGS PA'I RNAM PAR DMIGS PA
STE, DE'I PHYIR SO SOR BRTAGS PA'O, BLO'I

BYE BRAG DGE BA'O ZHES BYA BA NI 'DIS NI LAM RJOD PAR BYED DE,
LAM GYIS 'DI 'THOB BO, ,DES ZHES BYA BA NI BLOS SO, ,'THOB PA
ZHES BYA BA NI RNYED PA'O, ,DE GANG YIN SNYAM PA LA, 'GOG PA ZHES
BYA BA SMOS TE, ZHO'I BUM PA BZHIN DU TSIG BAR

MA MI MNGON PAR BYAS PA'O, ,RTAG PA'I PHYIR BSKYED PAR BYA BA NI
MA YIN NO, ,SPANG BAR BYA BA MTHA' YAS PA BZHIN DU ZHES BYA BA NI
JI LTAR 'DOD CHAGS LA SOGS PA SPANG BAR BYA BA DAG MTHA' YAS PA
DE BZHIN DU SPONG BA'I RDZAS DE YANG MTHA' YAS PAR BLTA

BAR BYA'O, ,GAL TE GCIG PA ZHIG YIN NA, SPANG BAR BYA BA BZHIN DU
MTHA' YAS PAR MA GYUR NA NYES PA CI ZHIG YOD CE NA, 'PHAGS PA'I
LAM GYI SKAD CIG SNGA MA NYID KYIS ZHES BYA BA SMOS TE, SDUG
BSNGAL LA CHOS SHES PA'I BZOD PA NYID KYIS

@300A *, ,SO; ,DE ZHES BYA BA NI 'GOG PA'O, ,MNGON SUM DU BYAS
ZHES BYA BA NI DE'I THOB PA MNGON SUM DU BYAS PA'I PHYIR RO,
,PHYI MA ZHES BYA BA 'DIS NI KUN 'BYUNG BA LA SOGS PA SDUD DO,
,'GOG PA GCIG PU ZHIG YOD NA NI, ,SNGA MA NYID KYIS

MNGON SUM DU BYAS PAS NA DE SPANG BAR BYA BA'I PHYIR LAM BSGOMS
PA DON MED PAR 'GYUR TE, DE BAS NA DU MA NYID DU GRUB BO, ,CUNG
ZAD CES BYA BA NI MYA NGAN LAS 'DAS PA STE, RDZAS GCIG PU KHO NA
YIN MOD KYI, 'ON KYANG 'PHAGS PA'I LAM GYI SKAD CIG SNGA MAS MA

LUS PAR MNGON SUM DU BYED PA MA YIN GYI LAM BSGOM PA PHYI MA DAG
GIS MA LUS PAR MNGON SUM DU BYED PAR 'DOD NA DE LTA NA NI CUNG
ZAD MNGON SUM DU BYED PAS MYA NGAN LAS 'DAS PA YAN LAG DANG BCAS
PAR 'GYUR TE, ,RTAG PA BSTAN DU MED PA THOGS PA MED PA YIN PAS

YAN LAG MED PAR 'DOD DO, ,'BRAS BU'I BYE BRAG ZHES BYA BA RGYUN
DU ZHUGS PA LA SOGS PA'I 'BRAS BU'I BYE BRAG GIS SO, ,SPONG BA'I
KHAMS DANG, ,'DOD CHAGS DANG BRAL BA'I KHAMS DANG, 'GOG PA'I
KHAMS KYI BYE BRAG GIS RNAM PA GSUM MO, ,

DE LA 'DOD CHAGS MA GTOGS PA'I NYON MONGS PA RNAMS SPONG BA NI
SPONG BA'I KHAMS SO, ,'DOD CHAGS SPONG BA NI 'DOD CHAGS DANG BRAL
BA'I KHAMS SO, ,SNGAR BSHAD PA MA GTOGS PA NYE BAR LEN PA'I PHUNG
PO LNGA PO DAG SPONG BA NI 'GOG PA'I KHAMS SO, ,BDEN

PA GNYIS PO SPONG PA'I BYE BRAG CES BYA BA NI SDUG BSNGAL DANG
KUN 'BYUNG BA SPONG BA'I BYE BRAG GIS SO, ,PHUNG PO DANG BCAS PA
DANG PHUNG PO LHAG MA MED PA'I DBYINGS KYI BYE BRAG GIS YANG RNAM
PA GNYIS SO ZHES BYA BA DE LA, PHUNG PO ZHES BYA BA NI PHUNG PO
RNAMS SO, ,PHUNG

PO RNAMS DANG LDAN TE LHAG MA LUS PA NI PHUNG PO'I LHAG MA DANG
BCAS PA'O, ,DE NI 'DI SKAD DU, NYON MONGS PA THAMS CAD SPANGS PAS
PHUNG PO TZAM ZHIG LUS SO ZHES BYA BA'I THA TSIG GO ZHES BSTAN
PAR 'GYUR RO, ,GANG DANG PHUNG PO RNAMS BRAL BA DE NI PHUNG PO'I
LHAG

@300B MA MED PA'I MYA NGAN LAS 'DAS PA'I DBYINGS SO, ,DE NI PHUNG
PO MED PA YANG YIN LA LHAG MA YANG YIN PAS PHUNG PO MED PA'I LHAG
MA STE, PHUNG PO DANG NI BRAL LA, DE TZAM ZHIG LUS SO ZHES BYA
BA'I THA TSIG GO, ,MTSAMS SBYOR BA MED PA ZHES BYA BA LA, SO

SOR MTSAMS SBYOR BA NI MTSAMS SBYOR BA STE, SKYE BA YONGS SU
'DZIN ZHES BYA BA'I THA TSIG GO, ,'DI LA NI MTSAMS SBYOR BA MED
PAS MTSAMS MI SBYOR BA STE, ,MTSAMS MI SBYOR BA NYID MTSAMS SBYOR
BA MED PA'O, ,SKYE BA 'GAG PA NI SKYE BA 'GOG PA'O, ,DE NI

MTSAMS SBYOR BA MED PA YANG YIN LA, SKYE BA 'GOG PA YANG YIN PAS
MTSAMS SBYOR BA MED PA STE SKYE BA 'GOG PA'O, ,DE RNAM PAR GZHAG
PAS NA GCIG GO ZHES BYA BA NI RNAM PA GCIG GO ZHES BYA BA'I THA
TSIG GO, ,DE NI 'DI SKAD DU, DU MA YIN YANG SPYIR NA MTSAMS

SBYOR BA MED PA SKYE BA 'GOG PA YIN PAS GCIG KHO NA ZHES BYA'O,
,DE LA ZAD PA NI SKYE BA MI 'BYUNG BA'O, ,'DOD CHAGS DANG BRAL BA
NI RGA BA MI 'BYUNG BA'O, ,'GOG PA NI NAD RNAMS BCOM PA'O, ,RNAM
PAR ZHI BA NI 'CHI BA MED PA'O, ,NUB PA NI SDUG BSNGAL DANG

BRAL BA LA SOGS PA MED PA'O, ,YANG NA 'DUL BA'I BYE BRAG GIS TSIG
PHYI MA NI SNGA MA'I BSHAD PA'O, ,DE'I RNAM GRANGS KYI SGRA NI
ZAD PA DANG, ,'DOD CHAGS DANG BRAL BA ZHES BYA BA LA SOGS PA 'DI
DAG NYI TSE RNAM GRANGS SU GTOGS PA YIN GYI, ,MDO

GZHAN LAS JI SNYED BSTAN PA'O, ,DE BSTAN PA'I PHYIR, ,DE SKAD DU
ZHES BYA BA SMRAS SO, ,PHUNG PO GZUGS CAN MA YIN PA BZHI PO NI
TSOR BA LA SOGS PA'O, ,MIG GI DBANG PO GZUGS CAN NI GZUGS KYI
PHUNG PO ZHES BYA BA'I THA TSIG GO, ,'DI LA 'DI

NI DAM BCA' BA'O ZHES BYA BA NI, PHUNG PO LNGA PO DE DAG LA BDAG
GIS MTHONG NGO ZHES BRJOD PA'O, ,TSE DANG LDAN PA DE'I ZHES BYA
BA NI, PHUNG PO LNGA YONGS SU 'DZIN TO, ,DGE SLONG DAG DE LTAR NA
'DI NI MING TZAM MO, ,ZHES BYA BA LA SOGS PAS

@301A *, ,NI BDAG BSAL BA STON TO, ,DGE SLONG DAG CHOS 'DI THAMS
CAD NI MI RTAG PA ZHES BYA BA NI, SKYE BA DANG LDAN PA'I PHYIR
RO, ,SEMS PAS 'PHANGS PA NI LAS KYI 'BRAS BU YIN PA'I PHYIR RO,
,'DUS BYAS NI MTSAN NYID DANG LDAN PA'I PHYIR RO, ,RTEN CING
'BREL BAR

'BYUNG BA NI RGYU DANG, RKYEN LAS BYUNG BA'I PHYIR RO, ,MI RTAG
PA NAS ZHES BYA BA DANG, SDUG BSNGAL SKYE BA YANG SDUG BSNGAL LO
ZHES BYA BA NI SNGON GYI DUS NA RGYU LAS BYUNG BA'I PHYIR RO,
,GNAS PA NI SKYE BA LA SOGS PA LA GNAS PA'I PHYIR RO, ,MNGON BAR
GRUB PA NI MTSAMS SBYOR BA'I SKAD CIG

GI RGYU LAS BYUNG BA'I PHYIR RO, ,'BYUNG BA YANG SDUG BSNGAL ZHES
BYA BA NI RGYUN DU GNAS PA'I PHYIR RO, ,'DI YOD NA PHUNG PO THAMS
CAD SO SOR 'DOR TE GTONG ZHES BYA BA'I THA TSIG GO, ,MYA NGAN LAS
'DAS PA DNGOS PO MED PA YIN NA, CI'I PHYIR RTAG PA ZHES BSTAN LA,
DNGOS PO MED PA GZHAN NI

MA YIN, TSIGS SU BCAD PA LAS, RTAG PA GANG YIN MYA NGAN 'DAS
PA'O, ,MI RTAG GANG YIN 'DUS BYAS CHOS KUN NO, ,DRANG PO GANG YIN
'PHAGS PA'I LAM YIN NO, ,GYA GYU GANG YIN SDIG CAN LTA BA'O,
,ZHES GSUNGS TE, DE BAS NA MYA NGAN LAS 'DAS PA RTAG PAR GRUB BO,
,SO SOR

BRTAGS PAS 'GOG PA BSHAD ZIN TO, ,DA NI SO SOR BRTAGS PA MA YIN
PAS 'GOG PA BRJOD PAR BYA'O, ,DE LAS GZHAN PA ZHES BYA BA GANG
LAS SHE NA, SO SOR BRTAGS PAS 'GOG PA LAS SO, ,GZHAN PA ZHES BYA
BA NI 'GOG PA'O, ,MA 'ONGS PA'I CHOS NI GZUGS LA SOGS

PA'O; ,SKYE BA LA SHIN TU BGEGS SU GYUR PA NI GCOD PAR GYUR PA'O,
,MA 'ONGS PA SMOS PA NI MI RTAG PA NYID KYI 'GOG PA BSAL BA STON
TO, ,GTAN DU ZHES BYA BA SMOS PAS NI 'GOG PA DANG, 'DU SHES MED
PA'I SNYOMS PAR 'JUG PA DANG, SKYE BA'I 'GOG PA BSAL BA STON TO, ,

DE NI MA 'ONGS PA MI SKYE BA'I CHOS CAN DU NGES PA RNAMS LA 'THOB
BO, ,SO SOR BRTAGS PAS 'GOG PA NI DUS GSUM CHAR LAS 'THOB BO, ,SO
SOR BRTAGS PAS 'GOG PA MED PA ZHES BYA BA NI BLO SNGON DU BTANG
BA MED CES BYA BA'I THA TSIG GO, ,RKYEN MA TSANG BAS ZHES BYA BA
NI, DE MA THAG PA'I RKYEN

@301B MED PA'O, ,DE NI DPER BYAS TE BSTAN PA STE, DPER NA MIG
DANG YID KYI GZUGS ZHIG LA YENGS NA ZHES BYA BA LA SOGS PA LA,
MIG DANG YID CES BYA BA NI MIG GI RNAM PAR SHES PA ZHES BYA BA'I
THA TSIG GO, ,DE MA YIN PA ZHES BYA BA LA, GZUGS DE LAS GZHAN DU
GYUR PA NI DE MA THAG PA NI DE MA

YIN PA GZHAN NO, ,CHOS RNAMS ZHES BYA BA NI TSOR BA LA SOGS PA'O,
,GZUGS LA SOGS PA DE DAG LA DMIGS PA GANG YIN PA DE DAG NI DE LA
DMIGS PA'O, ,DMIGS PA'I SEMS DANG SEMS LAS BYUNG BA DE DAG BSKYED
PAR BYA BA ZHES BYA BA NI YUL NGES PAR GZUNG BAR BYA'O, ,DE DAG

GIS DE THOB NA ZHES BYA BA NI SO SOR BRTAGS PA MA YIN PAS 'GOG PA
THOB NA'O, ,MI SKYE BA STE DES DE DAG 'GAG PAR 'GYUR BA'O ZHES
BYA BA NI BGEGS SU GYUR CES BYA BA'I THA TSIG GO, ,DE'I TSOR BA
GNYI GA 'GAG GO ZHES BYA BA NI, 'DI LA BDE BA LA SOGS PA TSOR BA
GSUM PO DE DAG MI MTHUN

PAS CIG CAR MNGON DU GYUR PAR MI 'BYUNG BA'O, ,DE LA GANG GI TSE
BDE BA'I TSOR BA DA LTAR BYUNG BAR GYUR PA DE'I TSE SO SOR BRTAGS
PA MA YIN PAS 'GOG PA THOB PAS TSOR BA GNYIS 'GAG PAR 'GYUR RO,
,CI MNGON ZHE NA, DGONGS PA NI 'DI YIN NO, ,'GOG PA NI GSUM STE,
MI RTAG PA

NYID KYI 'GOG PA DANG, SO SOR BRTAGS PA MA YIN PA 'GOG PA DANG,
SO SOR BRTAGS PAS 'GOG PA'O, ,DE LA MI RTAG PA NYID KYIS 'GOG PA
NI BYUNG BA'I CHOS RNAMS KYI STE, BYUNG NAS MI RTAG PAS RNAM PAR
'JIG GI ,MA BYUNG BA RNAMS KYI MA YIN NO, ,SO SOR BRTAGS PAS

'GOG PA NI DUS GSUM CHAR GYI ZAG PA DANG BCAS PA RNAMS KYIS 'GOG
PA'O, ,DE BAS NA DE LTA BU GNYIS MED PA'I SO SOR BRTAGS PA MA YIN
PAS 'GOG PA NYID 'DIR GZUNG BAR RIGS SO, ,RNAM PAR SHES PA'I
TSOGS LNGA NYI TSE SO SOR BRTAGS PA MA YIN PAS 'GOG PA MA YIN
GYI, PHUNG

PO LNGA PO DE DAG KYANG SO SOR BRTAGS PA MA YIN PAS 'GOG PA 'THOB
BO, ,JI SKAD DU, DGE SLONG 'DI'I SEMS CAN DMYAL BA RNAMS ZAD DO,
,DUD 'GRO RNAMS ZAD DO, ,YI DAGS RNAMS ZAD DO ZHES GSUNGS PA STE,
BZOD PA THOB PAS RGYUN DU ZHUGS PAR GYUR PA'I DBANG DU BYAS TE

@302A *, ,GSUNGS KYI, 'DOD PA LA 'DOD CHAGS DANG MA BRAL BA'I
PHYIR DE SEMS CAN DMYAL BA LA SOGS PA MA SPANGS PA NI MA YIN TE,
DE'I 'DOD CHAGS DANG BRAL NAS NGAN SONG RNAMS SPONG NGO, ,DE LA
MA SKYES PA'I PHYIR YIN GYI MI RTAG PA NYID KYI 'GOG PAS ZAD PA
NI MA

YIN NO; ,DE BAS NA CHOS GANG LA LA THOB PAS NGAN SONG RNAMS SPONG
NGO, ,DE LA MA SKYES PA'I PHYIR MI RTAG PA NYID KYI 'GOG PAS ZAD
PA NI MA YIN NO, ,DE BAS NA CHOS GANG LA LA THOB PAS NGAN SONG
RNAMS MI SKYE BA'I CHOS NYID DU CHOS DE YOD DE, DE NI SO SOR
BRTAGS PA MA YIN PAS 'GOG PA'O, ,

CI'I PHYIR DER NGAN SONG DANG, NGAN 'GRO DANG, LOG PAR LTUNG BA
ZLOS BUR BSTAN ZHE NA, NGAN SONG ZHES BYA BA'I SGRAS NI MTSAMS
MED PA LNGA MI BYED PA'O, ,NGAN 'GRO ZHES BYA BA'I SGRAS NI LTA
BA LNGA KUN DU MI 'BYUNG BA'O, ,LOG PAR LTUNG BA'I SGRAS NI ZA MA
DANG, MA NING DANG, MTSAN GNYIS PA

DANG; BUD MED DANG, SRID PA BRGYAD PA MNGON PAR 'GRUB PA YONGS SU
SPANGS PA YIN NO, ,'DIR MTHA' BZHI PAR 'GYUR TE, CHOS GANG DAG SO
SOR BRTAGS PAS 'GOG PA NYID THOB PA DE DAG KYANG YOD DE, 'DI LTA
STE, 'DAS PA DANG, DA LTAR BYUNG BA DANG, 'BYUNG BA'I CHOS ZAG

PA DANG BCAS PA RNAMS SO, ,GANG DAG SO SOR BRTAGS PA MA YIN PAS
'GOG PA NYID YANG YOD DE, 'DI LTA STE, MI 'BYUNG BA'I CHOS ZAG PA
MED PA'I 'DUS MA BYAS RNAMS SO, ,GANG DAG GNYI GAR 'GYUR BA YANG
YOD DE, 'DI LTA STE, ZAG PA DANG BCAS PA LA SKYE BA'I CHOS RNAMS
SO, ,

GANG DAG GNYI GA MA YIN PA YANG YOD DE, 'DI LTA STE, 'DAS PA
DANG, DA LTAR BYUNG BA DANG, 'BYUNG BA'I CHOS ZAG PA MED PA RNAMS
SO, ,CHOS MNGON PA LA 'JUG PA RGYA CHER 'GREL PA, SNYING PO KUN
LAS BTUS PA ZHES BYA BA RDZOGS SO,, ,,RGYA GAR GYI MKHAN PO DZI
NA MI TRA DANG, D'A NA SH'I LA

DANG; ZHU CHEN GYI LO TZ'A BA BANDE YE SHES SDE LA SOGS PAS
BSGYUR CING ZHUS TE GTAN LA PHAB PA'O,, ,,