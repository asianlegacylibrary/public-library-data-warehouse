@151B #, ,RGYA GAR SKAD DU, DHA NA D'A NA T'A R'A S'A DHA NAm, BOD SKAD
DU, SGROL MA NOR SBYIN MA'I SGRUB THABS, 'PHAGS MA SGROL MA LA
PHYAG 'TSAL LO, ,SGROL MA LJANG GU ZHAL GCIG MA, ,PHYAG BZHI
SPYAN GNYIS KHYOD MNYES PHYIR, ,GANG GI DKYIL 'KHOR 'KHOR LO YI,
,LHA MO BCU GNYIS SPYAN

@152A *, ,GNYIS MA, ,BCOM LDAN 'PHAGS MA SGROL MA YI, ,KHYAD
'PHAGS SHIN TU RNYED DKA' BA'I, ,NOR SBYIN RIM PA'I SGRUB PA'I
THABS, ,BSDUS NAS BDAG GIS BSHAD PAR BYA, ,RNAL 'BYOR PAS SNGA
BAR BYANG CHUB TU SEMS BSKYED NAS RANG GI SNYING GAR ZLA BA LA
T'Am YIG LJANG GU

BLTAS LA KHA BSANG BA LA SOGS PA BYA'O, ,AOm SV'A BH'A BA
SHUDDHA: SARBA DHARM'A: SV'A BH'A BA SHUDDHO&HAm ZHES BRJOD NAS
AOm AA MRi TE H'Um PHAt, CES PA 'DIS SE GOL GYIS PHYOGS BCUR
BGEGS BSKRAD NAS, RANG GI SNYING GAR PAm YIG LAS SKYES PA'I CHU
SKYES DMAR PO'I STENG DU AA YIG LAS SKYES PA'I ZLA

BA LA GNAS PA'I RANG GI SA BON BSGOMS NAS, DE'I 'OD ZER GYIS BLA
MA DANG SANGS RGYAS DANG BYANG CHUB SEMS DPA' RNAMS GDAN DRANGS
NAS MDUN GYI NAM MKHA' LA BZHUGS TE YANG DAG PAR MCHOD NAS, SDIG
PA BSHAGS PA LA SOGS PA BYA ZHING STONG PA NYID DU BSGOMS NAS
BYIN GYIS

BRLABS TE, RAm YIG DMAR PO YONGS SU GYUR PA LAS, NYI MA LA GNAS
PA'I H'Um YIG NAG PO LAS SKYES PA'I SNA TSOGS RDO RJE RNAM PAR
BLTAS NAS, DE'I 'OD ZER GYIS RDO RJE'I RA BA DANG, RDO RJE'I GUR
DANG, RDO RJE'I SA GZHI YANG BSAM PAR BYA'O, ,DE NAS SNA TSOGS
RDO RJE'I STEGS BU PA BAm YIG

DMAR PO LAS SKYES PA'I CHU SKYES KYI STENG DU AA YIG LAS ZLA BA
LA GNAS PA'I BHR'Um YIG DKAR PO YONGS SU GYUR PA LAS 'KHOR LO
DKAR PO'O, ,BHR'Um YIG DBUS SU BLTAS LA PADMA DANG ZLA BA DANG,
NYI MA'I SA BON YONGS SU GYUR PA LAS SKYES PA'I RIN PO CHE THAMS
CAD KYI RANG BZHIN GRU BZHI LA SOGS

PA'I YON TAN DANG LDAN PA'I 'KHOR LO GNYIS SO, ,SNYING PO'I 'KHOR
LO LA GNAS PA'I CHU SKYES 'DAB MA BRGYAD PA'I ZE'U 'BRU LA ZLA BA
DGUS NYE BAR MDZES PA SGO BZHI LA GNAS PA'I NYI MA'I 'OD ZER 'BAR
BA'I GZHAL YAS KHANG BLTA BAR BYA'O, ,DE NAS DBUS SU ZLA BA'I
STENG DU DE

BZHIN DU T'Am YIG GO, ,DE LA SPRO BA DANG BSDU BA BYA'O, ,DE NAS
DE'I SA BON LAS BCOM LDAN 'DAS MA SGROL MAR BDAG NYID BSGOM PAR
BYA STE, ZLA BA'I GDAN LA ZHI BA'I 'OD DANG LDAN ZHING SEMS DPA'I
SKYIL KRUNG GIS BZHUGS PA SKU MDOG LJANG SNGON, ZHAL GCIG PA,
SPYAN GNYIS PA,

@152B PHYAG BZHI PA, BGRANG PHRENG DANG, MCHOG SBYIN DANG, AUTPA
LA DANG, PO TI BSNAMS PA, GOS DANG RGYAN SNA TSOGS PA DANG LDAN
PA'O, ,DE NAS AOm NI SPYI BO RU'O, ,T'A NI DPRAL BA LA'O, ,RE NI
SPYAN LA'O, ,TU NI MGRIN PA LA'O, ,TT'A NI DPUNG PA LA'O, ,RE NI
SNYING GAR RO, ,TU NI LTE BA LA'O, ,RE NI

GSANG BA LA'O, ,SV'A NI PUS MO LA'O, ,H'A NI RKANG PA DAG LA DGOD
PAR BYA'O, ,DE NAS SNYING GAR PADMA DANG ZLA BA LA GNAS PA'I RANG
GI SA BON GYI 'OD ZER GYIS BSKUL NAS SPYAN MA LA SOGS PA'I LHA MO
RNAMS KYIS BDAG LA DBANG BSKUR ZHING DON YOD GRUB PAS DBU BRGYAN
PAR BSAM PAR

BYA'O; ,YANG NA SNYING PO LA GNAS PA'I ZLA BA LA RDO RJE SGROL MA
LA SOGS PA'I LHA MO RNAMS SKAD CIG GIS BLTAS TE, PHYI NAS BSGOM
PAR BYA STE, SHAR DU RDO RJE SGROL MA STE, ,NAG MO PHYAG NA RDO
RJE BSNAMS, ,LHO RU RIN CHEN SGROL MA STE, ,SER MO PHYAG NA RIN
CHEN BSNAMS, ,NUB TU PADMA'I SGROL MA

STE; ,DMAR MO PHYAG NA CHU SKYES BSNAMS, ,BYANG DU SANGS RGYAS
SGROL MA STE, ,DKAR MO PHYAG NA 'KHOR LO BSNAMS, ,ME MTSAMS ME
TOG SGROL MA STE, ,DKAR MO ME TOG PHRENG BA BSNAMS, ,BDUG SPOS
SGROL MA BDEN BRAL DU, ,NAG MO SPOS POR PHYAG NA BSNAMS, ,RLUNG
MTSAMS MAR

ME'I SGROL MA STE, ,SER MO MAR ME'I SDONG BU BSNAMS, ,DRI YI
SGROL MA DBANG LDAN MTSAMS, ,DMAR MO DRI YI DUNG CHOS BSNAMS,
,'DI RNAMS SNA TSOGS PAD 'DAB LA, ,ZLA BRGYAD LA GNAS ZLA BA'I
'OD, ,SEMS DPA'I SKYIL KRUNG GIS BZHUGS SHING, ,PHYAG G-YON NA NI
AUTPAL

BSNAMS, ,ZHAL NI 'DZUM ZHING SNA TSOGS PA'I, ,RGYAN DANG GOS
RNAMS 'CHANG BA PO, ,SHAR SGOR RDO RJE LCAGS KYU MA, ,NAG MO RDO
RJE LCAGS KYU'I PHYAG, ,LHO RU RDO RJE ZHAGS PA MA, ,SER MO RDO
RJE ZHAGS PA'I PHYAG ,NUB TU RDO RJE LCAGS SGROG MA, ,DMAR MOR
RDO RJE LCAGS SGROG BSNAMS, ,BYANG

DU RDO RJE DRIL BU MA, ,DKAR MO RDO RJE DRIL BU'I PHYAG ,'DI
RNAMS BSGO BZHI LA NYI MA LA BLTA ZHING NYI MA'I 'OD DANG LDAN PA
RAL PA DMAR SER GYI GYEN DU BRDZES PA, ZHABS G-YAS BRKYANG GIS
BZHUGS PA, SBRUL GYA RGYAN GYIS BRGYAN PA, ZHAL 'JIGS PA STAG GI
PAGS PA'I NA BZA' BSNAMS

@153A *, ,PA; PHYAG G-YON PAS AUTPAL BSNAMS PA'O, ,DE NAS YE SHES
SEMS DPA' DANG LHAN CIG TU BYAS TE YID MI G-YO BA'I RANG GI SA
BON SHIN TU PHRA MO'I BSGOM PAR BYA'O, ,DE NAS SNGAGS BZLAS PAR
BYA STE, AOm T'A RA TUTT'A RE TU RE DH'A NAm ME DA DA SV'A H'A,
DE NAS LANGS TE DAM TSIG LA AOm

AA K'A RO MU KHAm ZHES PA LA SOGS PA'I SNGAGS KYIS AUTPA LA'I
PHYAG RGYAS GTOR MA PHUL NAS SMON LAM GDAB PAR BYA'O, ,LHA RNAMS
KYI 'KHOR LO RANG GI SA BON GYI NANG DU BSGOMS NAS RANG LHA'I NGA
RGYAL BYAS NAS CI BDER GNAS PAR BYA'O, ,NYI MA'I GUNG DANG PHYI
DRO'I THUN MTSAMS DAG LA RANG

GI SNYING GA'I SA BON LAS SKAD CIG GIS LHA RNAMS KYI 'KHOR LO
SNGON MA BZHIN DU SPROS TE BSGOMS NAS BZLAS PA LA SOGS PA BYA'O,
,PHYI DRO DANG NYI MA GUNG THUN LA YANG KHYAD PAR 'DI'O, ,ME TOG
LA SOGS PAS YE SHES PA'I DKYIL 'KHOR YANG DAG PAR MCHOD NAS AOm
T'A RE TUTT'A RE TU RE MU:

ZHES PA 'DIS GSHEGS SU GSOL LO, ,SGROL MA NOR SBYIN MA'I SGRUB
THABS RDZOGS SO,, 