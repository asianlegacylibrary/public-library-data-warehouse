@231A #, ,RGYA GAR SKAD DU,

SHR'I BADZRA DHA RA SAm G'I TI BHA GA B'A NA STO TRA:, BOD SKAD
DU, BCOM LDAN 'DAS LA BSTOD PA DPAL RDO RJE 'DZIN GYI DBYANGS,
DPAL RDO RJE SEMS DPA' LA PHYAG 'TSAL LO, ,MNYAM MED MI G-YO
MNYAM NYID MCHOG CHOS CAN, ,THUGS RJE'I BDAG NYID 'GRO BA'I SDUG
BSNGAL SEL, ,

YON TAN KUN MNYAM MTHA' MED DNGOS GRUB STZOL, ,DRI MED MI G-YO
MNYAM MED MCHOG RAB CHOS, ,SEMS CAN KHAMS LA RTAG MCHOG GRUB
STZOL BA, ,DNGOS GRUB MNYAM DANG MTHA' MED DPE BRAL BA, ,MNYAM
PA'I DPE NYID NAM MKHA' LA MED DE, ,YON TAN SHAS PHRA'I CHAS

KYANG MTSUNGS MA YIN, ,RTAG TU DRI MED THUGS RJE'I SHUGS LAS
BYUNG, ,SMON LAM GRUB PA 'GAG MED CHOS NYID CAN, ,'GRO BA'I DON
SGRUB LHUR MDZAD MTHA' YAS PA, ,THUGS RJE'I BDAG NYID RTAG TU
RNAM PAR SNANG, ,DPAG MED MI DPOGS GNAS NYID LEGS RDZOGS PA, ,

BDE GNAS GSHEGS KYANG THUGS RJE'I SPYOD MI G-YO, ,'JIG RTEN GSUM
LA MCHOG GI GRUB STZOL BA, ,'GAG NYID MI 'GYUR AE MA'I CHOS NYID
BZANG, ,MCHOG STZOL SBYIN MCHOG NYID GNAS CHOS NYID BRNYES, 'JIG
RTEN GSUM RTAG DAM PA STZOL MCHOG SGRUB, ,BDE GSHEGS

DUS GSUM MKHYEN SGRIB MI MNGA' BA, ,KUN GYI DAM TSIG GSUM MCHOG
GRUB BDAG STZOL, ,BCOM LDAN 'DAS LA BSTOD PA DPAL RDO RJE 'DZIN
GYI DBYANGS RDZOGS SO,, ,,RGYA GAR GYI MKHAN PO BIDY'A KA RA PRA
BHA DANG, ZHU CHEN GYI LO TZ'A BA BANDE DPAL BRTZEGS KYIS BSGYUR
CING

@231B ZHUS TE GTAN LA PHAB PA,,