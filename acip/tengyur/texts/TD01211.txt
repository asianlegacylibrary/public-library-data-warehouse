@311B *, ,KYE RDO RJE'I DE KHO NA NYID RNAM PAR PHYE BA BZHUGS,
#, ,KYE'I RDO RJE'I DE KHO NA NYID RNAM PAR PHYE BA

LAS GSUNGS PA, DE BZHIN STONG PA BCU DRUG NI, ,BCU DRUG PHYAG TU
RAB TU GRAGS, ,GLANG PO GTI MUG CHOS YIN PAS, ,GLANG PO RNAM PAR
SNANG MDZAD BRJOD, ,ZHE SDANG CHOS NI RTA YIN PAS, ,RTA NI MI
BSKYOD PAR RAB BRJOD, ,BONG BU NGA RGYAL CHOS YIN PAS, ,BONG BU
RIN CHEN

'BYUNG GNAS BRJOD, ,BA GLANG 'DOD CHAGS CHOS YIN PAS, ,BA GLANG
PADMA SKYES PAR BRJOD, ,RNGA MO PHRAG DOG CHOS YIN PAS, ,RNGA MO
DON YOD GRUB PA NYID, ,LAS DANG NYON MONGS SDUG BSNGAL LA, ,MI
DANG SHA RA BHA BYI LA, ,STONG PA BRGYAD DU YANG DAG 'BYUNG,
,THOD PA BRGYAD DU

YANG DAG GNAS, KYE'I RDO RJE DE KHO NA NYID RNAM PAR PHYE BA LAS
GSUNGS PA, RDO RJE GSUM NGOS MI PHYED PHYIR, ,DE NI MI PHYED MAR
RAB GRAGS, ,SKRA YI RTZE SOGS RAB DBYE BAS, ,DE NYID KYANG NI
PHRA BAR SKYE, ,MO GSHAM BU YI NGO BO'I PHYIR, ,DE NYID KYANG NI
GZUGS ZHES

@312A *, ,BSGRAGS, ,GANG PHYIR LUS LAS 'BYUNG BA'I PHYIR, ,DE LA
BRTZE BA MAR RAB GRAGS, ,GANG LA G-YON DU 'KHOR 'GYUR BA, ,DE LA
G-YON PA MA ZHES BRJOD, ,GANG TSE ZLUM PO'I LHA MO NI, ,THUNG DU
MA ZHES RAB TU BRJOD, ,GANG TSE RUS SBAL RNAM SKYES PA, ,

RUS SBAL SKYES ZHES MNGON PAR BRJOD, ,GANG LA SRID PA'I MNGON
GNAS PA, ,DE LA BSGOM PA MA ZHES BRJOD, ,BSIL BA BSIL SBYIN MA YI
RTZA, ,RTZA BA YANG NI TSE SBYIN MA, ,TRI PA TA MED RANG BZHIN
GYIS, ,DE LA BRKYANG MA ZHES BYAR BRJOD, ,RANG BZHIN MED PA'I NGO
BOS NI, ,

KUN 'DAR MA ZHES RAB TU BSGRAGS, ,THAMS CAD RO NI STER BA'I
PHYIR, ,DE LA RO MA ZHES SU BRJOD, ,GANG TSE ZLA BA'I RNAM PA'I
GZUGS, ,MKHAS PAS TSAD MA ZHES SU BSGRAGS, ,'JIGS PA MUN PA'I
GZUGS SU NI, ,KHA DOG NAG PO'ANG SKYE BAR 'GYUR, ,MNYAM

PA'I SEMS KYI SBYOR BA YIS, ,SPYI MA ZHES NI MNGON PAR BRJOD,
,GANG TSE RGYU KUN SBYIN PA YANG, ,RGYU SBYIN MA ZHES RAB TU
GRAGS, ,RGYU YI SBYOR BRAL SDUG BSNGAL GYIS, ,DE LA SBYOR BRAL MA
ZHES BSGRAGS, ,GNYEN GYI TSUL GYIS SDUG PA YANG, ,SDU GU MA ZHES

BYA BAR GRAGS, ,YID LA 'DOD PA GRUB PA'I PHYIR, ,GRUB MA ZHES NI
RAB TU BRJOD, ,ME YI KHAMS KYI RANG BZHIN GYIS, ,'TSED MA ZHES NI
NGES PAR BRJOD, ,CHU YI KHAMS KYI RANG BZHIN GYIS, ,DE BZHIN YID
BZANGS MA ZHES BRJOD, ,GTUM PA'I LAS GNAS LHA MO

NI; ,DE BZHIN GTUM MO ZHES SU BSGRAGS, ,GZHON NU MA NI G-YO BA'I
PHYIR, ,GZHON NU MA NI 'DRAL MAR BRJOD, ,'DI RNAMS RTZA YI DBYE
BA YIS, ,LHA MO 'DI RNAMS RAB TU GRAGS, ,YANG DAG PAR NI SBYOR BA
DANG, ,RDO RJE MKHA' 'GRO LAS GSUNGS PA, ,MGRIN PA

NAS BRTZAMS G-YON PA'I RTZA, ,LONGS SPYOD PA YI SKU CAN MA, ,LTE
BA'I NANG DU NGAL BSOS SHING, ,KHA NI 'OG TU MYOS BYED 'BAB,
,GANG ZHIG LTE BA NAS STENG RTZA, ,DE BZHIN KHA NI STENG DU 'BAB,
,MGRIN PA'I NANG DU NGAL SOS SHING, ,KHRAG 'BAB PAR NI RAB TU

@312B GRAGS; ,'DIR NI MYOS BYED ZLA BAR BSHAD, ,KHRAG NI NYI MA
ZHES SU GSUNGS, ,'DI DAG ZLA BA NYI MA GNYIS, ,RTZA GNYIS SU NI
RAB TU GRAGS, ,ZHE'O, ,YANG DAG PAR SBYOR BA LAS GSUNGS, ,SNYING
GI NANG SON PADMA NI, ,'DAB MA BRGYAD PAR SNYING POR BCAS, ,DE YI

NANG DU SON PA'I RTZA, ,MAR ME RANG GI NGO BO CAN, ,KA TA LA YI
ME TOG MTSUNGS, ,NAR ZHING KHA NI 'OG TU'O, ,DE YI NANG NAS DPA'
BO NI, ,YUNGS KAR GYI NI SPOM PHRA TZAM, ,GZHOM MED H'Um GI SA
BON NI, ,SNYING PO LTA BU 'DZAG PA NYID, ,'GRO DANG 'ONG BAR BYED
PA

'DI; ,THAMS CAD LUS LA RNAM PAR GNAS, ,DNGOS MED RNAM PA'I GZUGS
SU NI, ,THUNG DU RU NI YONGS SU GRAGS, ,SNYING GAR H'Um GI RNAM
PA NI, ,RING PO MA MO GNYIS DANG GNAS, ,MGRIN PAR AOm GYI GZUGS
KYIS NI, ,MA MO GSUM DANG PU LU TA, ,DPRAL BAR HAm

GI RNAM PA 'DI, ,SGRA DANG THIG LE GZHOM MED PA'I, ,RDO RJE SEMS
DPA'I GZUGS KYIS NI, ,'DIR NI JI LTAR BDE BAR ROL, ,'DAB MA RNAMS
KYI BZHI LA YANG, ,PHYOGS BZHI DAG TU RNAM PAR GNAS, ,'BYUNG BA
BZHI YI RTZA RNAMS NI, ,MAR ME'I RANG BZHIN LTA BU'O, ,

MI PHYED MA NI SPYI BOR GNAS, ,SO DANG SEN MO 'BAB MAR BRJOD,
,SPYI BO'I GTZUG TU PHRA GZUGS MA, ,SKRA DANG BA SPU 'BAB PAR
BRJOD, ,RNA BA G-YAS PAR BRTZE BA MA, ,PAGS PA DANG NI DRI MA
'BAB, ,RGYAB KYI NGOS SU G-YON PA MA, ,SHA NI 'BAB PA NYID DU
BRJOD, ,

RNA BA G-YON PAR THUNG DU MA, ,CHU RGYUS 'BAB PAR BRJOD PA'O,
,SMIN MA'I DBUS SU SRUS SBAL SKYES, ,RUS PA'I PHRENG BA 'BAB
PA'O, ,MIG DAG TU NI BSGOM PA MA, ,MKHAL MA 'BAB PAR BRJOD PA'O,
,LAG PA'I RTZA BAR DBANG MA NI, ,SNYING NI 'BAB PAR BRJOD

PA'O; ,SKYON ZHES BYA BA SKYON LDAN MA, ,MCHAN KHUNG DAG TU MIG
'BAB MA, ,'JUG MA ZHES BYA'I 'JUG CHEN MO, ,NU MA DAG TU MKHRIS
PA 'BAB PA, ,LTE BA MA MO GLO BA 'BAB, ,SNA YI RTZE MOR MTSAN MO
NI, ,RGYU MA'I PHRENG BA 'BAB PA NYID, ,KHA DAG LA NI BSIL SBYIN

@313A *, ,MA; ,NGOS KYI CHU RGYUS 'BAB PA NYID, ,MGRIN PA RU NI
TSA BA MA, ,LTO BA DAG NI 'BAB PA NYID, ,BRKYANG MA DANG, RO MA
DANG, KUN 'DAR MA ZHES PA 'DI GSUM NI GONG DU BSHAD PA NYID DO,
,SNYING GAR GZHOL MA BSHAD BA 'BAB, ,RANGS MA ZHES BYA RANGS

MA'I GDONG, ,'KHYUD MA MTSAMS KYI MTHA' NANG SON, ,RTAGS LA SHIN
TU GZUGS CAN MA, ,BAD KAN 'BAB PA NYID DU BRJOD, ,BSHANG BA'I LAM
DU GCI MA NI, ,RNAG 'BAB PAR NI BRJOD PA YIN, ,BRAL DAG TU NI
RGYU SBYIN MA, ,KHRAG 'BAB PAR NI BRJOD PA'O, ,

BYIN PA DAG TU SBYOR BRAL MA, ,RDUL NI 'BAB PA RU NI BRJOD,
,RKANG PA'I SOR MO SDU GU MA, ,TSIL BU 'BAB PAR BRJOD PA NYID,
,RKANG PA'I RGYAB TU 'GRUB MA NI, ,MCHI MA 'BAB PAR BRJOD PA
NYID, ,MTHE BOR 'TSED MA MCHIL MA 'BAB, ,PUS MO GNYIS SU YID

BZANGS MA, ,SHA DANG SNABS NI 'BAB PA NYID, ,SNYING GI PADMA'I ZE
'BRU NI, ,PHYOGS 'DAB RIM PA JI LTA BA, ,SUM SKOR 'DAB MA KHYIM
MA DANG, ,GTUM MO DANG NI BDUD 'DRAL MA'O, ,BRKYANG MA RO MA KUN
'DAR MA, ,GSUM NI BDAG MED RNAL 'BYOR MA, ,MI PHYED

MA DANG PHRA GZUGS MA, ,RGYAL BAS RDO RJE MA RU BSHAD, ,BRTZE BA
MA DANG G-YON PA MA, ,GNYIS NI GOO R'I NYID DU BRJOD, ,THUNG NGU
MA DANG RUS SPAL SKYES, ,CHU YI RNAL 'BYOR MA ZHES ZER, ,SGOM PA
MA DANG DBANG MA NYID, ,RDO RJE MKHA' 'GRO MAR NI BSHAD, ,SKYON

LDAN MA DANG 'JUG CHEN MA, ,GNYIS NI PUKKA S'I RU BRJOD, ,MA MO
DANG NI MTSAN MO YANG, ,RI KHROD MAR NI RAB TU GRAGS, ,BSIL SBYIN
MA DANG TSA BA MA, ,GDOL PA MER YANG BRJOD PA NYID, ,GZHOL MA
DANG NI RANGS MA'I GDONG, ,'DI GNYIS G-YUNG MOR BRJOD PA

NYID; ,SHIN TU GZUGS CAN SPYI MA GNYIS, ,GOO R'I SGO NI SKYONG BA
MO, ,SGYU SBYIN MA DANG SBYOR BRAL MA, ,CHOM RKUN MA RU THUB PAS
GSUNGS, ,SDU GU MA DANG GRUB MA YANG, ,RO LANGS MAR NI MNGON PAR
BRJOD, ,'CHOD [*'TSED?] MA DANG NI YID BZANGS MA, ,GHA SMA R'I RU
DRAN PAR BYA, ,SUM

@313B SKOR MA DANG 'DOD MA NYID, ,GNYIS NI SA SPYOD MA RU BRJOD,
,KHYIM PA GTUM MO BDUD 'DRAL MA, ,RTZA RNAMS GSUM NI MKHA' SPYOD
MA, ,MKHA' 'GRO MAR NI 'DOD PA YI, ,BCO LNGAS THAMS CAD BSDUS PA
NYID, ,KYE'I RDO RJE'I DE KHO NA NYID RNAM PAR PHYE BA DANG,

KYE'I RDO RJE'I BSHAD PA'I RGYUD YANG DAG PAR SBYOR BA DANG, RDO
RJE MKHA' 'GRO LAS, RTZA'I 'KHOR LO'I SKABS, DGE SLONG SH'AKYA YE
SHES KYIS BSGYUR BA'O,,