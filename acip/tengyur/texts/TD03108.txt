@204A #, ,RGYA GAR SKAD DU, AUshn'I shA BHA BA SI T'A TA PA TRE
BI DHI N'A MA, BOD SKAD DU, GTZUG TOR NAS BYUNG BA'I GDUGS DKAR
MO CAN GYI CHO GA ZHES BYA BA, RJE BTZUN PHYAG NA RDO RJE LA
PHYAG 'TSAL LO, ,RNAM SNANG MDZAD RIGS GTZUG TOR GRAGS, ,PHYAG
STONG SPYAN STONG ZHABS

BTUD NAS, ,GZUNGS KYI RIM PA LAS BYUNG BA'I, ,DKYIL 'KHOR CHO GA
BSHAD PAR BYA, ,CHU KLUNG NGAM, NAGS TSAL LAM, CHU BO'I 'GRAM
MAM, RI'I SUL LAM, PHUG GAM, YID DANG MTHUN PA'I YUL DBEN PA BAS
MTHA'I DGON PAR, SLOB DPON GTZUG LAG MKHAS PA CHOS LA

DGA' BA BSLAB PA BSRUNG BA 'GROGS NA BDE BA, SNYING RJE CAN GYI
DKYIL 'KHOR DU DBANG BSKUR BA THOB PA DKYIL 'KHOR LA SOGS PA'I
LAS LA MKHAS PA RMI LAM DU RTAGS DANG MTSAN MA THOB PA, SGRUB
PA'I GROGS PO RIGS BTZUN PA CHOS SPYOD PA DAD PA CAN SNYING STOBS
CHE ZHING BRTZON 'GRUS

CAN; BSAM PA BZANG ZHING MI SKYO BA GZHAN GYIS BRID KYANG 'PHAGS
PA'I TSUL MI GTONG BA'I GROGS DANG LHAN CIG TU STAN BDE BA LA
'DUG STE, SGRUB PA'I YAN LAG NI RDZAS ME TOG DKAR PO DRI ZHIM PA
DANG, RTZA BA DANG SDONG BU LA SOGS PA SBYAR BA'I SPOS DKAR PO
DANG, TZANDAN DKAR PO'I DRI DANG,

'BRAS DKAR GYI BSHOS DANG, LUG LA SOGS PA DKAR BA LAS BYUNG BA
MAR GYI MAR ME DANG, 'BRAS YOS DANG, TZANDAN DKAR PO DANG, ME TOG
DKAR PO DANG LDAN PA'I AARGHAm DANG, GTZUG TOR DKAR MO'I NYE BA'I
SNYING PO BZLAS PA'I KHRUS BYAS LA, SNYING PO'I SNGAGS BZLAS TE,
STOD G-YOGS

DANG SMAD G-YOGS DKAR PO BGOS NAS, GTZUG TOR NAS BYUNG BA BZHIN
TSOGS GSOG PA'I LHA MDUN DU SPYAN DRANGS LA, BDUN RNAM DAG BYAS
TE, GTZUG TOR NAS BYUNG BA BZHIN DU KHRO MO BCU BDUN BSGOMS LA
SNGAGS BCU GSUM BRJOD NAS THUGS KA'I 'OD ZER LAS RA BA DANG DRA
BA DANG, BLA RE

DANG ME 'OD RNAMS BYUNG STE BSRUNG BAR BSAM PAR BYA'O, ,DE NAS
RANG GI SNYING GAR YI GE H'Um BKOD NAS CHOS THAMS CAD BDAG MED
PAR BSGOM PAR BYA'O, ,DE NAS DBYANGS YIG BCU DRUG LAS ZLA BA'I
DKYIL 'KHOR BSKYED LA, DE'I STENG DU YI GE H'Um BSAM MO, ,DE
YONGS SU GYUR PA LAS RDO RJE DKAR PO

@204B RTZE DGU BA BSAM MO, ,DE NAS 'OD ZER SPHA RA nA H'Um ZHES
PAS SPRO BA DANG, SAm HA RA NA H'Um ZHES PAS BSDUS NAS, BDAG NYID
BCOM LDAN 'DAS PHYAG NA RDO RJE RDO RJE DANG ZHAGS PA BSNAMS PA,
BGEGS KYI RGYAL PO BI N'A YA KA GDAN DU BTING BA, SKU MDOG SNGON
PO SANGS RGYAS LNGA'I COD PAN CAN, RDO RJE'I

RGYAN GYES BRGYAN PA ME'I PHUNG PO'I DBUS NA BZHUGS PAR BSAMS LA,
DE'I SNYING GA NAS NYE BA'I SNYING PO'I SNGAGS BRJOD PAS SHAR LA
SOGS PA ME 'BAR MA LA SOGS PA'I KHRO MO BRGYAD SBRUL PA H'Um DRUm
HR'I:shtOm GYIS BDAG DANG KHRO MO BRGYAD BYIN GYIS BRLABS LA
SNYING PO DANG NYE BA'I SNYING PO BZLAS NAS,

DE'I MDUN DU GDUG PA CAN THAMS CAD TSAR GCOD PA'I DKYIL 'KHOR DBU
STONG MNGA' BA, PHYAG STONG MNGA' BA, SPYAN BYE BA BRGYA STONG
MNGA' BA, MI BYED 'BAR BA'I MTSAN RTAGS CAN 'GREL PA NAS 'BYUNG
BA BZHIN BSGOMS LA, MCHOD PAS MCHOD PA DANG, GTZUG TOR DKAR MO'I
GZUNGS KYIS

BSTOD PA DANG, BDAG DANG MTHA' YAS PA'I SEMS CAN THAMS CAD SRUNG
DU GSOL ZHES PHRIN LAS BCOL LA, SNYING PO'I DKYIL 'KHOR PHYOGS
SKYONG BA BCUS BSKOR BAR BSAMS LA, GTOR MA BCU DBUL BA DANG, GDON
THAMS CAD LA GTOR MA GSUM MKHA' SPYOD DANG, SA SPYOD DANG

SA 'OG NA SPYOD PA'I DBYE BAS PHYE BA LA MCHOD PA PHUL NAS GZUNGS
NAS 'BYUNG BA BZHIN DU PHRIN LAS BCOL LA GSHEGS SU GSOL BAR BSAM
PAR BYA'O, ,DE NAS NYE BA'I SNYING PO'I 'KHRUL 'KHOR BRIS LA
RGYAL RIGS LA SOGS PA LA GDAGS SO, ,YANG NA RGYAL MTSAN GYI RTZE
MO LA BTAGS NAS GRONG

DAM GRONG KHYER RAM, GRONG RDAL GYI SGOR BTZUGS TE, KLOG PA BZHI
PHYOGS BZHIR BZHAG LA MCHOD PA CHEN PO BYAS LA, BSKOR BA BRGYA
RTZA BRGYAD BYA BA'AM, YANG NA RGYAL MTSAN GYI RTZE MO LA BTAGS
NAS GRONG NGAM GRONG KHYER RAM GRONG RDAL LA, BSKOR BA BYA'O,
,LAS 'DI THAMS CAD LA SNYING

BO DANG NYE BA'I SNYING PO 'BUM SNGON DU BZLAS TE, GZUNGS BRGYA
RTZA BRGYAD BZLAS LA TSON DKAR POS DKYIL 'KHOR BRIS TE, MCHOD NAS
LAS THAMS CAD SHES PAR BYA'O, ,GTZUG TOR NAS BYUNG BA GDUGS DKAR
MO CAN GYI GZUNGS 'DON PA'I CHO GA ,SLOB DPON SH'U RAm GA BARMA
BADZRAS MDZAD PA

@205A *, ,RDZOGS SO,, ,,ZANGS DKAR 'PHAGS BA SHES RAB KYIS BSGYUR
BA'O,, 