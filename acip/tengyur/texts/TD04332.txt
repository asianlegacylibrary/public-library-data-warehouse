@122A #, ,RGYA GAR
SKAD DU, SHA TA G'A TH'A, BOD SKAD DU, TSIGS SU BCAD PA BRGYA PA,
DKON MCHOG GSUM LA PHYAG 'TSAL LO, ,RIG PA GZHON

PA'I DUS NA SLOB, ,BA NI RGYUN GYI DUS SU GSOS, ,ZHING NI SER
DANG LDAN LA RMOS, ,'DI GSUM 'BRAS BU SMIN PA'I RGYU, ,MKHAS PAS
RIG PA RNAM KUN DU, ,LANG TSO YOL KYANG BSLAB BYA STE, ,GAL TE
'DIR 'BRAS MA SMIN YANG, ,SKYE BA GZHAN DU RNYED PAR SLA, ,YON
TAN DAG LA

'BAD BYA YI, ,'GYING TSUL BSTAN PAS CI ZHIG BYA, ,'O MA MED PA'I
BA DAG NI, ,DRIL BU BTAGS KYANG NYOR MI 'GYUR, ,YON TAN LDAN PA
YON TAN LA DGA' ZHING, ,YON TAN MED PA YON TAN LA MI DGA', ,NAGS
KYI BUNG BA MTSO YI PADMAR DGA', ,SBAL BA LHAN CIG GNAS

KYANG DE LTA MIN, ,YON TAN LDAN LA PHYUG PO DKON, ,PHYUG PO LA
YANG YON TAN DKON, ,YUL LJONGS DPAG TU MED MOD KYI, ,RIN PO CHE
DAG SKYE BA DKON, ,'GRO BA DPAG TU MED MOD KYI, ,PHA MA RNYED PA
SHIN TU DKON, ,DAM PA RING NA GNAS GYUR KYANG, ,PHO NYA YON TAN
NYID BYED DE, ,

KE TA KA YI DRI YIS NI, ,BUNG BA RANG BZHIN 'ONG BA BZHIN, ,RGYAL
PO YON TAN LDAN PA GNYIS, ,MNYAM ZHING 'DRA BA MA YIN TE, ,RGYAL
PO RANG GI YUL NA 'KHUR, ,YON TAN LDAN PA KUN DU 'KHUR, ,DUS NI
YUN THUNG RIG PA'I RNAM PA MANG, ,GANG ZHIG GCES PA DE NI BSTEN
PAR

@122B GYIS, ,YUL NI SHIN TU DUS RING GNAS KYANG NGES PA KHO NAR
'GRO BAR 'GYUR, ,'BRAL LA KHYAD PAR GCIG ZHIG YOD NA 'GRO BA RANG
NYID SPONG MI BYED, ,DBANG MED 'BRAL LAS YID LA YONGS SU GDUNG BA
MTHA' YAS SKYED PAR BYED, ,'DI DAG RANG GIS SPANGS NA ZHI BA'I
BDE BA MTHA' YAS 'BYUNG

BAR 'GYUR, ,DAM PA MIN DANG LHAN CIG GNAS GYUR KYANG, ,CHU DANG
PADMA BZHIN DU 'DRES MI 'GYUR, ,DAM PA THAG RING DAG NA GNAS GYUR
KYANG, ,ZLA BA KU MU DA LTAR DGA' BAR BYED, ,'DU 'DZI KUN DU
SPANG BAR BYA, ,DAM PA DAG DANG 'GROGS PAR BRTZON, ,NAD KYIS 'JIG
PA MED PA NI, ,

NYIN GCIG LO BRGYA BAS KYANG MCHOG ,'DOD PA KUN DU SPANG BAR BYA,
,GAL TE DE SPONG MA NUS NA, ,THAR PA DAG LA 'DOD PAR GYIS, ,DE
NYID DE YI SMAN YIN NO, ,SKAR MA CHEN PO MANG DU SHAR GYUR CING,
,SA YI RGYAN GYUR ZLA BA SHAR NA YANG, ,GANG TSE NYI MA NUB NA
MTSAN MOR 'GYUR, ,NYI MA MA

GTOGS SHAR NUB PHYOGS MI PHYED, ,GANG ZHIG SHAR BAR GYUR NA YANG,
,NYI MA MED NA GZI CAN MED, ,NYI MA SHAR BA MCHOG YIN GYI, ,GZHAN
DAG SHAR BA CI ZHIG DGOS, ,ME TOG GI NI MGO LCOGS BZHIN, ,DAM
PA'I 'GRO BA GNYIS YIN TE, ,'JIG RTEN KUN GYI SPYI BKUR BA'AM,
,NAGS

NYID DU NI DENGS PAR BYA, ,MI SRUN SKYE BO KHUNGS NAS BYUNG BA
YI, ,TSIG NGAN SPRUL GYIS SKYE BO DAM PA ZIN, ,SPRUL DE BZHI BAR
BYED PA'I GNYEN POR YANG, ,SHES RAB BZOD PA'I SMAD DAG BSTEN PAR
BYA, ,BRTAN RNAMS SDUG BSNGAL MYONG GYUR KYANG, ,YID NI ZHUM PAR
MI BYED DE, ,ZLA BA SGRA

GCAN KHAR ZHUGS NAS, ,'CHAR BAR CIG MI BYED DAM, ,SEMS CAN RNAMS
LA GANG GI SEMS, ,SNYING RJES BRLAN PAR GYUR PA DAG ,THAR DANG YE
SHES DE YIN GYI, ,RAL PA THAL BA CHOS GOS MIN, ,NAGS SREG PA YI
ME LA NI, ,RLUNG LANGS GROGS SU 'GYUR BA YIN, ,DE NYID

MED PAR GSOD BYED PA'I, ,NYAM CHUNG BA LA BSHES YOD MIN, ,GZHAN
GYIS GZHAN DU BSGRAGS NAS NI, ,MED PA'ANG YON TAN CAN DU 'GYUR,
,RANG NYID YON TAN SMRA BYED NA, ,BRGYA BYIN YIN YANG BTZUN MI
'GYUR, ,GANG ZHIG RIGS LDAN KHENGS PA DANG, ,NOR YOD SER SNA LDAN

@123A *, ,PA DAG ,DE NI LHA YIS SMOD 'DOR TE, ,CHU LAS ME NI
BYUNG DANG MTSUNGS, ,GANG ZHIG YID DANG RJES MTHUN PA, ,RING NA
GNAS KYANG NYE BA YIN, ,GANG ZHIG YID DANG MI MTHUN PA, ,GAM NA
GNAS KYANG RING PA YIN, ,GZHAN GYI 'BYOR BA DAM PA MTHONG NAS

NI; ,GANG ZHIG SEMS 'KHRUGS PA NI SKYE 'GYUR BA, ,DON DE CUNG ZAD
RNYED PAR MI 'GYUR GYI, ,'GRO DES RANG GI BSOD NAMS 'JOMS PAR
BYED, ,CHAGS PA DANG 'DRA'I DRI MA 'GRO NA MED, ,PHRAG DOG DANG
'DRA'I GNOD PA GZHAN YOD MIN, ,SLONG BA DANG 'DRA'I MDZA' BO YOD
MIN TE, ,

GTONG BA DANG MNYAM GNYEN NI 'GRO NA MED, ,BKRES PA DANG 'DRA'I
LUS KYI ZUG GZER MED, ,SEMS LAS DANG MTSUNGS LUS KYI SKEM BYED
MED, ,YON TAN LTA BU'I RGYAN NI YOD MIN LA, ,BZOD PA DANG MNYAM
LUS KYI GO CHA MED, ,SKYE BO SER SNA CAN LA NOR YOD CI ZHIG BYA,
,G-YO

SGYU PHRAG DOG CAN GYI BSHES KYIS CI ZHIG BYA, ,PHA ROL GNOD BYED
YON TAN MANG LDAN CI ZHIG BYA, ,PHONGS DUS RGYAB KYIS PHYOGS PA'I
MDZA' BOS CI ZHIG BYA, ,RNAM PA KUN DU RANG PHAN SPYAD BYA YI,
,'KHOR MANG NANG DU SMRAS PAS CI ZHIG BYA, ,SKYE BO THAMS CAD
YONGS SU MGU

'GYUR BA, ,DE 'DRA'I THABS NI GANG NA'ANG YOD MA YIN, ,GNAS SKABS
DANG NI MTHUN PAR BYA, ,BDEN DANG BSTUN DANG BYAMS SDANG DANG,
,BDAG GZHAN DUS DANG SBYAR NAS SPYOD, ,GANG YIN DE SHES MDZANGS
PA YIN, ,JI SRID 'TSE BA BSAD KYANG NI, ,DGRA BO ZAD PAR MI 'GYUR
GYI, ,

RANG GI KHRO BA NYID BSAD NA, ,DES NI DGRA RNAMS KUN BSAD YIN,
,MI SRUN SKYE BO GDUL BAR BYA, ,YON TAN CAN DAG KUN DU BKUR,
,DRANG PO'I SPYOD PAS DKOR MDZOD DGANG, ,RANG GI YUL 'KHOR
BSKYANG BAR BYA, ,JI SRID LAS NI MTHONG BA DANG, ,JI SRID RKANG
PA BRTAN PA DANG, ,JI

SRID SHES RAB MA NYAMS PA, ,DE SRID RANG GI PHAN PA GYIS, ,RGYAL
PO BYI BO BYED PA DANG, ,DE YI BLON PO MI MKHAS PAS, ,NOR BSAGS
PA LTA GA LA STE, ,'BAD PA CHEN POS SROG SRUNGS SHIG ,GANG NA
ZHAL TA BYED PA MANG, ,KUN KYANG MKHAS PAR NGA RGYAL CHE, ,THAMS
CAD GTZO

@123B PO BYED 'DOD PA, ,DE YI TSOGS NI 'JIG PAR 'GYUR, ,GANG NA
BYI BAS MDZOD PA BYED, ,BYI LAS MAR NI SRUNG BA DANG, ,BYA ROG
PHYAG TSANG BYED PA YI, ,DE YI DNGOS DE SMOS CI DGOS, ,KUN DGA'
RA BA'I PHRENG RGYUD BZHIN, ,ME TOG RGYAS PA BTU BYA YI, ,JI LTAR
SOL BA MKHAN BZHIN DU, ,

RTZA NAS GCAD PAR MI BYA'O, ,GROG MKHAR SA DANG SBRANG RTZI DANG,
,ZLA BA TSES PA YAR GYI NGO, ,RGYAL PO'I NOR DANG SPRANG BO'I
NOR, ,CUNG ZAD CUNG ZAD BSAGS PAS 'PHEL, ,TI TIR NI ZIL PA YI,
,THIGS PA TZAM GYIS SROG 'DZIN BYED, ,BSLANGS PAS THOB PAR MI
'GYUR NA, ,BRGYA

BYIN LA YANG MI SLONG NGO, ,RMA BYA SO GA'I TSA BAS GDUNGS KYANG
NI, ,MKHA' DKYIL CHAR GYI RGYUN LA RE BLA YI, ,RDZING BU RNYOG MA
CAN GYI CHU DMAN LA, ,DREGS PAS BSTOD PA'I MGRIN PA MA GDUD CIG
,STOBS LDAN SENG GE RI DAGS SHA KHRAG ZA 'THUNG YANG, ,LO GCIG
KHYUD KOR LA NI 'KHRIG

PA LAN CIG SPYOD, ,BONG BU RDUL TZAM ZA BA'ANG 'DOD PA RTAG TU
SPYOD, ,DE GNYIS GANG GI RGYUS BSKYED KHYED KYIS NGA LA SMROS,
,NAGS KYI GLANG PO RTZVA LO ZA YANG STOBS DANG LDAN, ,SPRUL NI
ZAS SU RLUNG ZAR GYUR KYANG SPEGS PA MED, ,DRANG SRONG RTZA BA
'BRAS BU TZAM GYIS DUS 'DA' BYED, ,DE BAS

KHREL 'DZEM CHOG SHES KHO NAR 'BYOR BA'I MCHOG ,GANG ZHIG YI GE
MCHOG GIS BRGYAN PA'I KHA NI GANG YIN PA, ,DE NI YID 'ONG PADMA
RAB GSAR RGYAS PA LTA BUR MDZES, ,YI GE MED PAR GYUR BA'I KHA NI
GANG YIN PA, ,DE NI KHA MIN SA YI BU GA DAG DANG MTSUNGS, ,BONG
DU PHYUGS

LA NOR BU MU TIG CI, ,DUD 'GRO PHAG LA KHA ZAS ZHIM PO CI, ,LONG
LA SNANG DANG 'ON PA DAG LA GLU, ,GLEN PA DAG LA CHOS KYIS CI
ZHIG BYA, ,KA TAN TRA ZHES SGRA MKHAN DANG, ,GCES SGRUB SHES PA'I
SMAN PA DANG, ,DBYIG PA THOG PA'I RAL KA BAS, ,DE GSUM 'JIG RTEN
BZHAD GAD

SA'O, ,BDAG LA BYIN ZER DMAN PA'I TSIG ,MI SBYIN ZER BA DMAN PAS
DMAN, ,'DI KHYER ZER BA MCHOG GI TSIG ,MI KHYER ZER BA DE BAS
MCHOG ,GNOD SPANGS PHAN PA BSTEN PA YI, ,SBYOR BA GANG YANG RUNG
BA YIS, ,LUS NI SHIN TU BSRUNG BYA YI, ,NOR LA SRED PAS CI

@124A *, ,ZHIG BYA, ,'BYOR PA YOD KYANG GTONG MED NA, ,NYE BAR
'TSO BAS CI ZHIG BYA, ,KIm SHU KA YI 'BRAS BU NI, ,CHAGS KYANG
KHA BAS CI BYAR YOD, ,'DOD PAS GDUNGS LA KHREL MED NGO TSA MED,
,BKRES PAS GDUNGS NA STOBS MED MDANGS KYANG MED, ,NAD

KYIS GDUNGS NA GNYID MED BDE BA MED, ,LAM GYIS DUB NA 'JIGS DANG
BRTZON PA MED, ,GROGS PO NOR LA BRKAM PA SPANG, ,CHUNG MA LOG
G-YEM CHE BA SPANG, ,RGYAL PO CHOS MIN SPYOD PA SPANG, ,BLON PO
RAB GTUM DBYEN SMRA SPANG, ,YUL NGAN 'TSO BA NGAN PA SPANG,
,BSHES

GNYEN NGAN PA SPANG BAR BYA, ,BKUR DGA' GSO DPYAD MI MKHAS PA,
,DE LTA BU YI SMAN PA SPANG, ,PHAN DANG MI PHAN DPYOD PA'I BLO
MED CING, ,THOS DANG BSAM DANG BSGOM PA RNAM SPANGS TE, ,LTO BA
'GENGS PA TZAM ZHIG GTZOR 'DZIN PA, ,SKYES BU DE BLO PHYUGS DANG
KHYAD CI YOD, ,

CHU YIS BUM PA PHYED BKANG BA, ,RAB TU 'BAD PAS BZUNG BYAS TE,
,SPYI BOR BDAG GIS KHUR BA BZHIN, ,SKYE BO NGAN PA BKUR NA KHRO,
,RANG BZHIN NGAN PA'I MI RNAMS DANG, ,SRANG GI MTSAN NYID SHIN TU
MTSUNGS, ,CUNG ZAD TZAM GYIS MTHO 'GYUR LA, ,CUNG ZAD TZAM GYIS

DMA' BAR 'GYUR, ,TZAN DAN GLA RTZIG BUR GYIS BYUGS KYANG, ,SGOG
SKYA'I DRI NI RANG BZHIN MI 'DOR LTAR, ,LEGS PA'I GZHUNG LUGS
BZANG PO RAB BSLAB KYANG, ,RANG BZHIN NGAN PA'I MTSAN NYID 'DOR
MI SRID, ,JI LTAR RIGS PAS BRGYAN GYUR KYANG, ,SKYE BO NGAN PA

YONGS SU SPANG, ,SBRUL GDUG NOR BUS BRGYAN GYUR KYANG, ,CI STE
'JIGS PA MI SKYED DAM, ,NGAN PA JI LTAR NYAM CHUNG BA, ,DE SRID
PAR DU RANG BZHIN BZANG, ,STON KA YI NI CHU BO DAG ,SKYES BU KUN
GYIS RGAL BAR BLA, ,YON TAN TSUL SPYOD RANG BZHIN GSAL BA YIS, ,

SKYE BO NGAN PA BCOS SU GA LA RUNG, ,TSA ZHING DROD CHE RTZUB PAS
BSGRUBS PA YI, ,BAD KAN NAD BZHIN RAB TU 'PHEL PAR 'GYUR, ,MI
SRUN SKYE BO MA GUS BRAN, ,MA DUL RTA DANG CHUNG MA NGAN,
,BRDUNGS NA MNYEN PAR 'GYUR BA STE, ,'DI DAG LEGS BYA'I SNOD MA
YIN, ,

@124B RGYA MTSOR CHAR PHAB DON MED DO, ,'GRANGS LA ZAS BYIN DON
MED DO, ,PHYUG LA NOR BYIN DON MED DO, ,DMAN LA LEGS BYAS DON MED
DO, ,DAM PA'I BU YI GDONG LA PADMA YOD, ,SMAD 'TSONG BU YI GLANG
NAS DUG LO SKYES, ,JI LTA JI LTAR LOG PAR SPYOD PAR BYED, ,DE LTA
DE LTAR GO 'PHANG

'DA' BAR 'GYUR, ,SPRIN GYI GRIB MA SKYE BO NGAN DANG MDZA', ,RJE
BO NGAN DANG BDAG PO DMAN LA BRTEN, ,ZIL BA'I CHU DANG RTZVA LAS
'BAR BA'I ME, ,DRUG PO DE DAG CHU YI CHU BUR MTSUNGS, ,SHA SKAM
DANG NI BUD MED RGAN, ,CHANG GSAR ZHO NI 'CHAG MA THAG ,NYIN
PHYED GNYID DANG NAM

PHYED ZAS, ,'DI DRUG 'PHRAL DU SROG 'PHROG PA'O, ,MAR GSAR 'BRAS
CHAN 'O MAR BCAS, ,SHA GSAR BUD MED GZHON NU DANG, ,SHING GI GRIB
MA CHU DRON KHRUS, ,'DI DRUG 'PHRAL DU STOBS SKYED DO, ,SDUG PA
DANG BRAL RANG MIS BRNYAS PA DANG, ,BU LON MANG ZHING NGAN PA DAG

LA BRTEN, ,DBUL POR GYUR NAS MDZA' BOS RING DU SPANGS, ,'DI LNGA
ME MED PAR NI SREG PA'O, ,BOGS MED CHONG DANG STOBS LDAN DAG LA
'TSE, ,SLONG ZHING 'GYING LA NOR MED 'DOD LA DGA', ,NA CHUNG SDUG
LA TSIG RTZUB SMRA BYED PA, ,'DI LNGA LOG PAR SPYOD PA'I SKYES
BU'O, ,GANG

ZHIG CHOS NI SBYIN BYED DANG, ,MI 'JIGS SBYIN DANG KHA ZAS SBYIN,
,LUS SKYED PA DANG GDAMS NGAG SBYIN, ,'DI LNGA PHAN 'DOGS BYED
PA'O, ,RAB TU BYUNG NAS SLAR LOG DANG, ,BUD MED KHYO GSUM MTHONG
BA DANG, ,CE SPYANG RNYI LAS SHOR BA STE, ,'DI GSUM G-YON CAN
SHES PAR BYA, ,

SMAN PA KHA ZAS MA ZHU DANG, ,RGYAL PO BRDZUN DU SMRA BA DANG,
,RIGS LDAN SDIG PA SPYOD PA STE, ,'DI GSUM SHIN TU MI RIGS PA'O,
,GZHAN LAS TSOL ZHING ZAS ZHIM 'DOD, ,SLONG MOS 'TSE ZHING KHENGS
PA CHE, ,BSTAN BCOS MI SHES RTZOD PAR 'DOD, ,'DI GSUM 'JIG RTEN

BZHAD GAD RGYU, ,RGYAL PO SMRA BA LAN CIG DANG, ,BU MO GTONG BA
LAN CIG DANG, ,'PHAGS PA MTHONG BA LAN CIG TA, ,'DI GSUM 'JIG
RTEN LAN RE BA, ,DKA' THUB LUS NI 'TSO BA DANG, ,MDZES MA GCIG
PUR NYAL BA DANG, ,DPA' BO RMA MTSAN MED PA STE, ,'DI GSUM YID MI

@125A *, ,CHES BA'I RGYU, ,RGYAL PO BYI G-YEM BYED PA DANG, ,BRAM
ZE GZHAN LA 'TSE BA DANG, ,DGE SLONG RTZED 'JO BYED PA STE, ,'DI
GSUM 'JIG RTEN SMAD PA'I GNAS, ,MKHAS PA NGA RGYAL MED PA DANG,
,DPA' BO NYE BAR ZHI BA DANG, ,PHYUG PO GTONG BA'I SGO PHYE BA,
,'DI GSUM 'JIG RTEN

BSTOD PA'I GNAS, ,BRTZER LDAN PHAN 'DOGS NGOMS PA MED, ,GDUG CAN
'TSE BAS NGOMS PA MED, ,BYIS PA 'DOD PAS MI NGOMS TE, ,'DI GSUM
'JIG RTEN NGOMS MED PA'O, ,NOR PHYIR YID MI GDUNGS PA DANG,
,KHYIM NA CHUNG MA LOG PAR SPYOD, ,BSLUS DANG BRNYAS PA BYAS PA
RNAMS, ,BLO

DANG LDAN PAS SMRA MI BYA, ,MKHA' LA SKAR MKHAN DAG GIS RTZIS
BYAS NA, ,ZLA BA DANG NI SKAR MA'I LAM RNAMS SHES, ,KHYIM NA
CHUNG MA LOG G-YEM BYED PA DANG, ,SNA TSOGS NGAN SPYOD DE NI
MTHONG MA GYUR, ,DE NYID SHES NA SLOB DPON CI, ,NAD DANG BRAL LA
SMAN PA CI, ,CHU BO RGAL LA GRU PA

CI; ,CHAGS BRAL MDZES MAS CI ZHIG BYA, ,LHA DANG BRAM ZE DAM PA
DAG ,BDEN PA YIS NI DGA' BAR 'GYUR, ,MKHAS PA TSIG ZAB SMRA BAS
DGA', ,PHAL PA ZAS DANG SKOM GYIS DGA', ,RI BO KUN LA RIN CHEN
MED, ,NAGS TSAL KUN NA TZAN DAN MED, ,NYA RNAMS KUN LA MU

TIG MED, ,DAM PA KUN LA YOD MA YIN, ,NGANG PA CHU SKYAR TSOGS
NANG MDZES MA YIN, ,CANG SHES BONG BU'I TSOGS NANG MDZES MA YIN,
,SENG GE WA YI TSOGS NANG MDZES MA YIN, ,MKHAS PA BLUN PO'I TSOGS
NANG MDZES MA YIN, ,KHU BYUG TSUL NI SGRA SNYAN YIN, ,MKHAS PA'I
TSUL

NI RIG PA YIN, ,BUD MED TSUL NI KHREL YOD YIN, ,DKA' THUB TSUL NI
BZOD PA YIN, ,MTHU CHEN BCOS SU MI RUNG LA, ,BZOD PA BYAR YANG CI
ZHIG YOD, ,ZHI BA DUL BAR SPYOD PA LA, ,BZOD PA BYA BA CI ZHIG
DGOS, ,PHAN MED GNYEN NI GZHAN YIN TE, ,PHA ROL YIN YANG GANG
PHAN

GNYEN, ,LHAN CIG SKYES PA'I NAGS SOGS DANG, ,GANGS CAN RI BO'I
SMAN BZHIN NO, ,MTHU CHE BA DANG 'GROGS GYUR NA, ,MTHON PO NYID
DU SU MI 'GYUR, ,ME TOG PHRENG DANG 'BREL BA YIS, ,SRANG BU MGO
LA 'CHING BAR BYED, ,RANG BZHIN BDEN PAR SMRA BA LA, ,SLU BYED
MKHAS PA YIN

@125B NAM CI, ,BANG PAR BRTEN TE NYAL BA'I MI, ,GSOD PA DE CI
DPA' BO'AM, ,GZHON NU'I DUS NA PHA MA'I DBANG GYUR CING, ,LANG
TSO'I DUS NA BUD MED DBANG GYUR TE, ,RGAN PO'I DUS NA BU YI DBANG
GYUR PAS, ,BLUN PO NAM YANG RANG DBANG YOD MA YIN, ,JI LTAR 'DOD
CHAGS MA GYUR PA, ,DE

SRID YON TAN DE NYID YIN, ,'DOD CHEN 'DI LA ZHUGS GYUR NA, ,YON
TAN BTZUN PAR GA LA 'GYUR, ,SKYE BO PHAL CHER RANG GI NI, ,TSAD
MAS GZHAN DAG 'JAL BAR BYED, ,DRANG SRONG GIS NI YI DAGS MTHONG,
,'DI NI DKA' THUB PA ZHES ZER, ,SKYE BO NGAN PAS SUN PHYUNG NA,
,DAM PA

LA YANG YID MI CHES, ,BYIS PA 'O MAS KHA TSIG NA, ,ZHO LA'ANG PHU
YIS 'DEBS SHING 'THUNG, ,ZO CHUN BZOR NI SBYAR GYUR NA, ,BUD MED
KYI YANG DBANG DU 'GYUR, ,DANG PO BRTZAMS PA GANG YIN PA, ,DE NI
NGO MTSAR CHE BA YIN, ,GANG ZHIG CHEN PO'I SPYIR BKUR BA, ,DE
NYID DMAN PAS RTZVA SNYAM

SEMS, ,MKHAS PAS PHYAG BYAS MCHOD RTEN NI, ,KHVA YIS STAN DU BYED
PA YIN, ,KE TA KA YI 'BRAS BU NI, ,CHU RNAMS DANG BAR BYED MOD
KYI, ,DE YI MING TZAM BRJOD PA YIS, ,CHU RDUL DANG BAR MI BYED
DO, ,DAM PA DANG POR KHAS 'CHE MI BYED LA, ,GAL TE DKA' BAS KHAS
NI BLANGS GYUR NA, ,RDO LA

RI MO BRIS PA JI LTA BAR, ,KHAS BLANGS DE NI NGES PAR SGRUB PAR
BYED, ,DMAN PAS GANG TSE NOR NI CUNG ZAD RNYED, ,'GRO BA GZHAN LA
BRNYAS PA'I NGA RGYAL LDAN, ,DAM PA NOR GYI 'BYOR PA THOB GYUR
KYANG, ,S'A LU SMIN PA BZHIN DU SHIN TU 'DUD, ,SHES RAB DANG
'DRA'I MIG MED DE, ,RMONGS PA DANG MNYAM

MUN PA MED, ,NAD DANG 'DRA BA'I DGRA MED DE, ,'CHI BDAG DANG
MNYAM 'JIGS PA MED, ,DE BAS SHIN TU MI BZAD PA'I, ,'CHI BA NGES
PAR 'BYUNG 'GYUR GYI, ,'DOD PA RNAMS LA SEMS ZLOG LA, ,DAM PA'I
CHOS LA DGA' BAR GYIS, ,YON TAN CAN LA RIG PA YON TAN 'GYUR, ,YON
TAN

MED LA DE NYID SKYON DU 'GYUR, ,CHU BO'I CHU NI SHIN TU DRI MED
PA'ANG, ,RGYA MTSOR PHYIN NA BTUNG DU MI RUNG 'GYUR, ,BYE BRAG
PHYED PA'I BLO LDAN YANG, ,BYA BA GROS KYIS BSGRUB PAR BYA, ,DE
LA NYES DMIGS MI 'BYUNG STE, ,BYUNG NA'ANG DE YI SLAR SPONG BYED,
,BRTAN ZHING 'JAM LA TSIG NYUNG GANG YIN PA, ,

@126A *, ,DE LA MI YIS SHIN TU BAG BYA STE, ,NYI MA SPRIN STUG MA
NAS BYUNG BA YI, ,'OD ZER SHIN TU TSA BAR 'GYUR BA BZHIN, ,NA
TSOD GZHON YANG NYE BAR ZHI LA DGA', ,MKHAS PAR GYUR KYANG SHES
PA'I NGA RGYAL MED, ,GZI BRJID CHE YANG BZOD CING DES PA YI,
,DGRA LAS RGYAL BYED DE NI RNYED PAR

DKA', ,PHYUG PO KLA KLO RNAMS LA'ANG YOD, ,DPA' BO DUD 'GRO RNAMS
LA'ANG YOD, ,SNA TSOGS DON LDAN GTAM SMRA BA'I, ,DAM PA DAG NI
SHIN TU DKON, ,'BYOR PA G-YO ZHING LANG TSO MYUR DU 'JIG ,SROG NI
GSHIN RJE'I SO YI BAR NA GNAS, ,'DIR BDE DON GNYER PHA ROL YAL
BAR 'DOD, ,DE

NI G-YANG SA'I MTHAR GNAS LONG BA BZHIN, ,GANG ZHIG NYON MONGS
NAD BCAS PA, ,DE SMAN DAM CHOS MI BSTEN PAR, ,YUL LA BAG YANGS
SPYOD PA NI, ,SRID PA'I LAM NAS 'BYUNG MI 'GYUR, ,GAL TE 'GRO BA
'DI DAG GIS, ,'CHI BDAG SPYI BOR GNAS MTHONG NA, ,ZAS KYANG YID
DU MI 'ONG

NA; ,BYA BA GZHAN LTA JI ZHIG SMOS, ,BYA BA ZIN NAM MA ZIN ZHES,
,'CHI BDAG BSTOD PAR MI 'GYUR BAS, ,SANG GI BYA BA DE RING NYI,
,PHYI DRO'I BYA BA SNGA DRO'O, ,'JIG RTEN 'TSO BA BRTAN MA YIN,
,NOR DANG LONG TSO BRTAN MA YIN, ,BU DANG CHUNG MA BRTAN MIN TE,
,CHOS DANG BDEN DANG PHAN PA BRTEN, ,

RGYAL PO YUN RING GSON NA RUNG, ,DRANG SRONG MYUR DU SHI NA'ANG
RUNG, ,RNGON PA SHI'AM GSON MI RUNG, ,DAM PA SHI'AM GSON YANG
RUNG, ,TSIGS SU BCAD PA BRGYA PA ZHES BYA BA, SLOB DPON CHEN PO
MCHOG SRED KYIS MDZAD PA RDZOGS SO,, ,,RGYA GAR GYI MKHAN PO BI
NA YA TZANDRA DANG, ,BOD KYI LO TZ'A BA DGE SLONG

CHOS KYI SHES RAB KYIS BSGYUR CING ZHUS PA'O,,