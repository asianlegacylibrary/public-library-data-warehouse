@138B #, ,RGYA GAR SKAD DU, AAKshA RA SHA TI KA N'A MA BRiTTI, BOD
SKAD DU, YI GE BRGYA PA ZHES BYA BA'I 'GREL PA, 'JAM PA'I RDO RJE
LA PHYAG 'TSAL LO, ,THAMS CAD THAMS CAD KYI BDAG NYID DO, ,ZHES
DAM BCA' BA GANG NGAM, GANG DAG

GAM, GANG RNAMS 'DOD PA DE DAG GI GTAN TSIGS LAS GRUB PAR MI
'GYUR GYI, GTAN TSIGS NYID MED PAR 'GRUB PAR 'GYUR RO, ,'DI SNYAM
DU THAMS CAD THAMS CAD KYI BDAG NYID DO ZHES BYA BAR DAM BCA' BA
NI, GTAN TSIGS KHO NA LAS DE YOD PAR MTSUNGS PA'I PHYIR RO

ZHES BYA BA NI GTAN TSIGS SO, ,DPE GANG ZHE NA, BUM PA DANG SNAM
BU LA SOGS PA BZHIN NO, ,JI LTAR BUM PA DANG SNAM BU LA SOGS PA
BZHIN DU DNGOS PO THAMS CAD KYANG YOD PA NYID DU MTSUNGS PAR 'JUG
STE, DE LTA BAS NA DNGOS PO RNAMS GCIG PAR GRUB PAR 'DOD DO ZHE
NA,

SMRAS PA, DNGOS PO RNAMS GCIG PA MA YIN NO, ,'DIR GTAN TSIGS GANG
YIN PA DE GCIG NYID KYI MTSAN NYID DU GYUR PA ZHIG GAM, 'ON TE MA
YIN, GNYI GA LTAR YANG SKYON YOD DO, ,GAL TE GCIG PA NYID KYI
MTSAN NYID DU GYUR NA NI DE'I 'DI'I GTAN TSIGS SU 'GYUR BA MA

@139A *, ,YIN TE, DAM BCA' BA LAS GZHAN MA YIN PA'I PHYIR RO,
,'ON TE 'DI THA DAD PA YIN NA DE LTA NA 'DI DAM BCA' BA NYAMS TE,
GTAN TSIGS LAS GZHAN YIN PA'I PHYIR RO, ,DE LTA BAS NA DNGOS PO
RNAMS GCIG MA YIN NO, ,'DIR SMRAS PA, GCIG PA NYID

DU 'DOD PA DE LA SKYON DE YOD KYI BDAG CAG NI GZHAN NYID 'DOD PA
YIN NO ZHE NA, SMRAS PA, GZHAN BA NYID KYANG MED DO, ,'DIR GZHAN
PA NYID LA YANG SKYON 'DI DAG 'BYUNG BAR 'GYUR TE, JI LTA ZHE NA,
GAL TE RE ZHIG KHYED CAG GTAN TSIGS MED PAR GZHAN PA NYID DU 'DOD
NA NI DE'I TSE

NGA'I YANG GTAN TSIGS MED PA KHO NAR GCIG PA NYID DU 'GYUR RO,
,'ON TE GTAN TSIGS KHO NA LAS DNGOS PO RNAMS GZHAN PA NYID DU'O
ZHES DAM BCAS PA 'DI LA, DA NI GTAN TSIGS BRJOD PAR BYA'O, ,SMRAS
PA, MTSAN NYID THA DAD PA'I PHYIR RO ZHES BYA BA NI GTAN TSIGS
SO, ,

DPE NI RTA DANG GLANG PO LA SOGS PA BZHIN TE, JI LTAR RTA DANG
GLANG PO LA SOGS PA DAG MTSAN NYID THA DAD PAS THA DAD PA BZHIN
DU DNGOS PO THAMS CAD KYANG YIN TE, DE BAS NA DNGOS PO RNAMS
GZHAN PA NYID DU GRUB PO ZHE NA, SMRAS PA, GAL TE GTAN TSIGS 'DI
YANG MTSAN NYID GZHAN DU GYUR

NA NI DE'I TSE GTAN TSIGS DE BSGRUB BYA DANG MTSUNGS PAR 'GYUR
RO, ,GANG BSGRUB BYA DANG MTSUNGS PA DE NI GTAN TSIGS MA YIN PAR
'GYUR TE, DAM BCA' BA LAS GZHAN MA YIN PA'I PHYIR RO, ,'ON TE
MTSAN NYID GZHAN PA NYID DU GYUR PA YIN NA NI DE'I TSE DAM BCA'
BA NYAMS

PA NYID DU 'GYUR RO, ,'DIR SMRAS PA, GAL TE DNGOS PO RNAMS GCIG
PA NYID DAM, ,GZHAN PA NYID CES BYA BAR MA GRUB PA DE LTA NA YANG
YOD PA NYID DU GRUB STE, DE GRUB PA NA DNGOS PO RNAMS GCIG PA
NYID DAM GZHAN PA NYID GDON MI ZA BAR GRUB PAR 'GYUR RO ZHE NA,
'DI LA

BRJOD PA YOD PA NYID BSGRUB PAR BYA BA YIN NO, ,'DIR GAL TE KHYED
CAG GTAN TSIGS MED PA LAS YOD PA NYID YIN NA NI BDAG CAG GI MED
PA NYID KYANG GTAN TSIGS MED PA LAS 'GRUB PAR 'GYUR TE, GTAN
TSIGS MED PA NYID DU'O, ,'ON TE GTAN TSIGS LAS DNGOS PO

@139B RNAMS YOD PA'O ZHES DAM BCAS PA'O, ,DE'I TSE 'DIR GTAN
TSIGS BRJOD PAR BYA DGOS SO, ,SMRAS PA, MNGON DU DMIGS PA'I PHYIR
RO, ,DPE CI ZHE NA, SMRAS PA, CHOS MI MTHUN PA NI NAM MKHA'I ME
TOG BZHIN TE, JI LTAR NAM MKHA'I ME TOG DNGOS PO MED PAS MI

DMIGS TE, GANG GI PHYIR DE DANG CHOS MI MTHUN PAS BUM PA DANG
SNAM BU DAG LA SOGS PA'I DNGOS PO RNAMS YANG DAG PAR DMIGS PA
DE'I PHYIR DNGOS PO RNAMS YOD PA MA YIN NO ZHE NA, SMRAS PA, 'DIR
GTAN TSIGS GANG YIN PA DE YOD PA NYID KYI MTSAN NYID DU 'GYUR BA
ZHIG

GAM; 'ON TE MA YIN, DES CIR 'GYUR ZHE NA, GAL TE YOD PA NYID DU
'GYUR NA DE'I BSGRUB BAR BYA BA DANG MTSUNGS PAR 'GYUR RO, ,'ON
TE YOD PA NYID LAS GZHAN PA KHO NA YIN PA DE'I TSE YANG DAM BCA'
NYAMS PAR 'GYUR TE, DE BAS NA YOD PA NYID MI 'GRUB BO, ,'DIR

SMRAS PA, YOD PA NYID LA BKAG PA NYID KYIS MED PA NYID KHAS
BLANGS PA YIN TE, DPER NA SMRA BA PO BDAG GIS DE RING ZAS ZHIM PO
MYONG NGO ZHES ZER NA, 'DIR DON GYI SHUGS KYIS SNGAR MI ZHIM PAR
RTOGS PA BZHIN NO ZHE NA, SMRAS PA, MED PA NYID DU BSGRUB PAR BYA
BA'O, ,

GAL TE KHYED CAG MED PA NYID GTAN TSIGS MED PA NYID DU 'DOD NA,
BDAG CAG KYANG GTAN TSIGS MED PA NYID KHO NAR YOD PA NYID DU
'GYUR RO, ,'DI SNYAM DU DNGOS PO RNAMS MED PA YIN NO ZHES DAM
BCA' BA 'DI GTAN TSIGS NYID LAS YIN PAR 'DOD DO, ,'DIR GTAN

TSIGS GANG YIN ZHE NA, RANG BZHIN MED PA'I PHYIR RO ZHES BYA BA
NI GTAN TSIGS SO, ,DPE CI ZHE NA, DPE NI SMIG RGYU STE, JI LTAR
GANG GI PHYIR SMIG RGYU RANG BZHIN MED PA'I PHYIR YOD PA MA YIN
PA LAS SKAD CIG TZAM YANG MA YIN PA DE LTAR SNAM BU LA SOGS PA
RNAMS LA YANG SNAL

MA LA SOGS PA'I YAN LAG RNAMS KYIS PHYE ZHING GZIGS NA YOD PA MA
DMIGS TE, DE'I PHYIR DNGOS PO RNAMS MED PA ZHES BYA'O ZHE NA,
'DIR GTAN TSIGS SU NYE BAR BKOD PA GANG YIN PA DE NI CI MED PA
NYID KYI MTSAN NYID DU 'GYUR PA'AM, 'ON TE MA YIN TE, GAL TE

@140A *, ,MED PA NYID KYI MTSAN NYID DU GYUR NA NI, DE LTA NA
BSGRUB PAR BYA BA DANG MTSUNGS PAR 'GYUR RO, ,CI STE MED PA LAS
GZHAN KHO NA YIN NA NI DE'I TSE DAM BCA' BA NYAMS PAR 'GYUR TE,
DE'I PHYIR MED PA NYID KYANG MA GRUB BO, ,'DIR SMRAS PA, 'DIR
'JIM PA DANG,

SNAL MA DANG THAGS BZANGS LA SOGS PA DNGOS PO RNAMS KYI RGYU MA
BKAG PA DE BAS NA DNGOS PO RNAMS MED DO, ,SMRAS PA, RGYU YOD PA
MA YIN NO, ,'DI LA 'BRAS BU YOD PA GANG DAG YIN PA DE DAG GI RGYU
NI YOD PA MA YIN, CI'I PHYIR ZHE NA, DNGOS PO YOD PA BUM PA DANG
SNAM BU LA SOGS

PA RNAMS KYI RGYU 'JIM PA DANG, SNAL MA DANG, THAGS BZANGS DANG,
THAG PA LA SOGS LA MA YIN TE YOD PA'I PHYIR RO, ,GANG DAG 'BRAS
BU MED PA DAG GI YANG RGYU YOD PA MA YIN TE, MED PA'I PHYIR RO,
,GANG DAG 'BRAS BU YOD PA DANG MED PA DAG GI YANG RGYU YOD PA
DANG MED PA

DE DAG GANG YANG RGYU YOD PAR MI 'GYUR TE, GNYI GA'I SKYON DU
THAL BA'I PHYIR RO, ,DE LA GANG YOD PA DE NI YOD PA'I PHYIR DANG,
,GANG MED PA DE NI MED PA'I PHYIR RO, ,GCIG LA GNYI GA SRID PA
YANG 'GAL BA'I PHYIR RO, ,GANG GIS YOD PA DE'I MTSAN NYID 'DZIN
PA DES MED PA MA

YIN NO, ,GANG GIS MED PA DE'I MTSAN NYID 'DZIN PA DES YOD PA MA
YIN NO, ,DE'I PHYIR DE RNAMS KYI RGYU YANG YOD PA MA YIN NO,
,GANG DAG RGYU MED PA NYID LAS YIN PA DE DAG GI YANG RGYU YOD PA
YIN TE, RGYU MED PA NYID LAS GRUB PA'I PHYIR RO, ,RGYU MED PA LAS
GRUB PA YIN NO ZHES

BYA BA NI DE'I TSE YANG 'DI DAG GI DAM BCA' PA NYAMS PAR 'GYUR
TE, RGYU DANG BYED RGYU DANG RGYU MTSAN ZHES BYA BA'I DON GZHAN
MA YIN NO, ,DE LTA BAS NA RGYU YOD PA'I PHYIR DNGOS PO RNAMS YOD
DO ZHES GANG BRJOD PA DE NI MA YIN NO, ,'DIR SMRAS PA, 'DI YANG
RGYU DGAG PA BYAS PA NYID KYIS

'BRAS BU BKAG PA'I PHYIR RO, ,SHUGS KYIS RGYU DANG 'BRAS BU GNYI
GA YANG KHAS BLANGS PAR 'GYUR TE, RAB TU GRUB PA'I PHYIR DNGOS PO
THAMS CAD GRUB BO ZHES BYA ZHE NA, SMRAS PA, MA YIN TE LTOS PA'I
PHYIR RO, ,'DIR KHYAD CAG RNAMS KYIS GNYI GA GRUB BO ZHES GANG
BRJOD PA DE

@140B NI MA YIN NO, ,CI'I PHYIR ZHE NA, LTOS PA'I PHYIR RO, ,RGYU
NI RGYU NYID DU 'BRAS BU LA LTOS NAS DANG, 'BRAS BU YANG 'BRAS BU
NYID DU RGYU LA LTOS NAS YONGS SU BTAGS TE, DE LTAR NA PHAN TSUN
LTOS PA YIN PA'I PHYIR GNYI GA'ANG RGYU NYID DU THAL BAR 'GYUR
LA, GNYI GA RGYU NYID DU

THAL NA YANG 'BRAS BU MED DO, ,DE MED PA LA RGYU MED DO, ,DE
BZHIN DU RANG BZHIN DANG, DBANG PHYUG DANG, RDUL PHRA RAB DANG,
PHYOGS DANG, DUS LA SOGS PA THAMS CAD RGYU MA YIN TE, LTOS PA'I
PHYIR RO, ,'DI RNAMS NI MI RTAG PA NYID DU YANG 'GYUR TE, LTOS
NAS GRUB PA NYID

KYI PHYIR RO, ,BYAS PA NYID DU YANG THAL BAR 'GYUR TE, DE BAS NA
MI RTAG PA NYID DANG, RGYU MED PA NYID DANG, BYAS PA NYID DU THAL
BAR 'GYUR TE, DE BAS NA RANG BZHIN DANG, DBANG PHYUG DANG, RDUL
PHRA RAB DANG, PHYOGS DANG, DUS LA SOGS PA RNAMS MI 'GRUB STE,
RGYU NYID

LA LTOS PA'I PHYIR RO, ,'DIR SMRAS PA, DE LTAR NA JI LTAR BDAG
CAG RNAMS KYIS BRJOD PA MI SLU BA'I NYE BAR GDAGS PA LAS GZHAN LA
NI MA YIN TE ZHE NA, SMRAS PA, 'DOD PAS YOD PA MA YIN NO, ,'DIR
GAL TE 'DOD PAS GRUB PAR 'GYUR NA NI, DE'I RIGS PA SPANG BA'I
PHYIR

NGA'I 'DOD PA LAS KHYOD KYI YANG YOD PA GANG YIN PA DE NGA'I MED
PA'O, ,CI'I PHYIR ZHE NA, 'DOD PA LAS GRUB PA'I PHYIR RO, ,CI STE
KHYED CAG GI 'DOD PA LAS GRUB KYI, NGA'I NI MA YIN NA DE 'DIR MI
'DRA BA NYID LA GTAN TSIGS KHYAD PAR CAN MA BRJOD PA'I PHYIR TE,
DE BAS NA 'DOD

PA GRUB PA MA YIN NO, ,'DIR SMRAS PA, 'DI NI BDAG CAG GI BRDA LAS
SO ZHE NA, SMRAS PA, BRDA MA GRUB PO, ,'DI LTAR GANG KHYED CAG
GIS BRDA MA GRUB PA STE, MA GRUB PA LA YANG JI LTAR SGRUB BYED DU
'GYUR TE, MA GRUB PA NI RIGS PA DANG, RIGS PA MA YIN PA'I SGRUB

BYED MA YIN NO, ,DE'I PHYIR BRDA MA GRUB PA YIN NO, ,RIGS PA DANG
BRAL BA NYID KYIS BSTAN BCOS RNAMS LA BRJOD PAR BYA BA YOD PAR
SMRA BA PO NI MI RNYED DO, ,GZHAN YANG SMRAS PA, KHA CIG TU RIGS
PA YANG BRJOD PAR BYA STE, JI SKAD DU, MED PA BYA BA MA YIN PA'I
PHYIR DANG,

@141A *, ,NYE BAR LEN PA GZUNG BA'I PHYIR DANG, THAMS CAD LA
'BYUNG BA MED PA'I PHYIR DANG, NUS PA CAN NI NUS PA MED PA'I
PHYIR DANG, RGYU'I NGO BO YIN PA'I PHYIR 'BRAS BU YOD PA YIN NO
ZHES BYA BA LA SOGS PA BSHAD PA LTA BU'O, ,SMRAS PA, GTAN TSIGS
DAG

DON MED DO, ,'DIR KHYED CAG GI GTAN TSIGS GANG YIN PA DE GAL TE
BSGRUB PA'I MTSAN NYID DU GYUR PA DE'I TSE, NGED KYI PHYOGS KYANG
GRUB PAR 'GYUR RO, ,CI STE SUN 'BYIN PA'I MTSAN NYID DU GYUR NA
NI DE'I TSE GNYI GA LA YANG SKYON DU 'GYUR TE, DPER NA ME NI GNYI
GA LA SREG

PAR BYED KYI, GCIG LA NI MA YIN NO, ,GZHAN YANG, GAL TE GTAN
TSIGS LAS GZHAL BYA GRUB NA NI DE'I TSE PHA ROL PHOS KYANG GTAN
TSIGS BRJOD PAR BYA DGOS TE, GNYI GA 'GRUB PAR YANG MI 'DOD DE,
DPER NA KHYED CAG GI DAM BCA' BA NI SGRA RTAG STE, LUS CAN MA YIN

PA'I PHYIR NAM MKHA' BZHIN NO, ,JI LTAR NAM MKHA' LUS CAN MA YIN
PA'I PHYIR RTAG PA DE BZHIN DU SGRA YANG RTAG STE, DE BAS NA SGRA
NI RTAG PAR GRUB PO ZHES BYA'O, ,DE BZHIN DU GZHAN YANG BRJOD PAR
BYA STE, BDAG CAG GI DAM BCA' BA 'DI YIN TE, SGRA MI RTAG STE
BYAS PA'I PHYIR

BUM PA BZHIN NO, ,JI LTAR BUM PA NI 'JIM GONG LA SOGS PA DANG,
SKYES BU'I RTZOL BA LAS YANG DAG PAR SKYE BZHIN PA NI BYAS PA'O,
,DE BZHIN DU SGRA YANG RKAN LA SOGS PA RNAMS LAS 'BYUNG BZHIN PA
LA NI BYAS PA ZHES BYA'O, ,DE BAS NA GTAN TSIGS MING DU ZAD DE
GRUB PA NI MED

DO; ,'ON KYANG TSAD MA LAS MING TZAM LAS MA YIN TE, MI SLU BA'I
PHYIR RO, ,'DI'I PHYIR YANG GTAN TSIGS RNAMS DON MED PA YIN TE,
DAM BCA' BA'I DUS SU NI GTAN TSIGS YOD PA MA YIN TE, MA SKYES
PA'I PHYIR RO, ,DE BZHIN DU GTAN TSIGS KYIS DUS SU YANG DAM BCA'

PA YOD PA MA YIN TE, 'GAG PA'I CHOS YOD PA'I PHYIR RO, ,DE'I
PHYIR DAM BCA' BA'I DNGOS PO MED PA LA 'DI GANG GI GTAN TSIGS SU
'GYUR, DE BZHIN DU DAM BCA' BA LA CIG CAR MED PA'I CHOS CAN GYI
PHYIR TE, GANG GI TSE YI GE BRA YOD PA DE'I TSE YI GE HE DANG, YI
GE

@141B RA YOD PA MA YIN NO, ,DE BZHIN DU DUS GCIG TU PA YIG DANG,
RA YIG DANG, YI GE AA LA SOGS PA RNAMS KYANG CIG CAR 'BYUNG BA MA
YIN NO, ,GTAN TSIGS KYI YANG YI GE RNAMS CIG CAR 'BYUNG BA MA YIN
NO, ,MA SKYES PA'I BU'AM MA NING PA'I BUS BU'I BYA BA BYED MI NUS

PA DE BZHIN DU GTAN TSIGS RNAMS KYANG DON MED DO, ,'DIR SMRAS PA,
GAL TE RGYU DANG 'BRAS BU ZHES BYA BA MA GRUB MOD, DE LTA NA YANG
BDAG NI GRUB STE, DE 'GRUB PA'I RGYU DANG 'BRAS BU DAG KYANG
'GRUB PAR 'GYUR RO ZHE NA, SMRAS PA, RANG BZHIN BRJOD PAR BYA'O,
,'DIR

GAL TE BDAG YOD NA DE'I TSE DE'I RANG BZHIN BRJOD DGOS SO, ,CI
STE SHES PA'I RANG BZHIN YIN PAR SMRAN [?] NI DE'I TSE RTAG PA MA
YIN PAR 'GYUR TE, SHES PA NI MI RTAG PA YIN PA'I PHYIR RO, ,'DIR
BUM PA'I SHES PA 'GAGS TE, SNAM BU'I SHES PA SKYES SO, ,CI STE
SHES PA

LAS GZHAN YIN PA DE LTA NA NI MI SHES PAR 'GYUR RO, ,MI SHES PA
YIN NA YANG SDUG BSNGAL BA DANG BDE BA MED PAR THAL BAR 'GYUR RO,
,GNYI GA SMRA BA RNAMS LA NI GNYI GA'I SKYON DU THAL BAR 'GYUR
TE, SHES PA SEMS DANG LDAN PAR SMRA BA RNAMS KYI BDAG MED PA KHO
NA YIN NO, ,

GANG GI TSE BDAG SEMS PA CAN DU SKYE BA DE'I TSE SEMS PA DANG
BCAS PAR 'GYUR RO, ,DE LTA NA YANG BDAG MED PAR YANG 'GYUR TE,
SEMS PA BDAG MED PA'I PHYIR RO, ,GAL TE YANG SEMS PA DE NYID DANG
SEMS PA DE NYID DANG LDAN PAR 'GYUR NA NI DE'I TSE BDAG MED PA
NYID DU YANG 'GYUR TE, DE DANG LDAN

PA'I PHYIR RO, ,'DIR SMRAS PA, BDAG YOD DE BDAG GI BA'I DNGOS PO
YOD PA'I PHYIR RO, ,'DI LTAR BDAG GIS BUM PA DANG SNAM BU LA SOGS
PA BGAG PA MA YIN TE, DE MA BKAG PA'I PHYIR BDAG YOD DO ZHE NA,
SMRAS PA, GCIG NYID LA SKYON YOD DO, ,'DIR GAL TE BUM

PA LA SOGS PA RNAMS HA STE DANG, KARnA DANG PHAN BZHIN DU GCIG
NYID YIN NA NI DE'I TSE THAMS CAD BUM PA NYID DU SHES BAR 'GYUR
RO, ,GANG DANG GANG YOD PA DE NI MING BUM PA DANG GCIG YIN NO,
,BUM PA ZHIG NA THAMS CAD DU THAMS CAD 'JIG PAR 'GYUR TE HA STA
ZHIG NA KARnA

@142A *, ,'JIG PA BZHIN NO, ,PHYIN CI LOG PAR THAL BAR 'GYUR BA
DANG, GCIG YIN PA'I PHYIR ZLOS PA'I SKYON DU YANG 'GYUR TE, JI
LTAR HA STA ZHES BRJOD NA, KARnA DANG PA NA NYID BRJOD PAR 'GYUR
BA DE BZHIN DU, YOD PA ZHES BRJOD PAS BUM PA DANG GCIG NYID BRJOD
PAR

'GYUR TE, DE'I PHYIR DNGOS PO RNAMS GCIG PA MA YIN TE, SKYON DANG
BCAS PA'I PHYIR RO, ,GANG DAG GI GCIG PA NYID DE DAG LA NI SKYON
'DI YOD KYI BDAG CAG NI GZHAN PA NYID DU KHAS LEN PA'I PHYIR
SKYON 'DI MED DO, ,GZHAN PA NYID YIN NA YOD PA DANG GCIG PA DANG
BUM PA

RNAMS MA 'DRES PA YIN TE, RDZAS DANG, YON TAN DANG, LAS DANG,
SPYI DANG, KHYAD PAR DANG, 'DU BA RNAMS THA DAD PA'I PHYIR RO,
,DE LA BUM PA NI RDZAS SO, ,GCIG PA NI YON TAN NO, ,YOD PA ZHES
BYA BA NI SPYI BO'O ZHE NA, SMRAS PA, GZHAN NYID NA DNGOS PO MED
PA YIN NO, ,

'DIR GZHAN PA NYID YIN NA YOD PA DANG GCIG PA DANG BUM PA RNAMS
DNGOS PO MED PAR 'GYUR RO, ,CI'I PHYIR ZHE NA, YOD PA LAS GZHAN
PA GANG YIN PA DE NI MED PA YIN LA, BUM PA YANG YOD PA LAS GZHAN
PA YIN TE, DE LTA BAS NA BUM PA MED DO, ,DPER NA BRAM

ZE LAS GZHAN PA DE NI BRAM ZE MA YIN PA BZHIN NO, ,BUM PA LA SOGS
PA'I THA DAD PA'I YOD PA NYID NI MI DMIGS TE, SHING LA SOGS PA
BZHIN NO, ,DE LTA NA GZHAN PA NYID YIN NA YOD PA DANG GCIG PA
DANG BUM PA RNAMS DNGOS PO MED PA YIN NO, ,'DIR SMRAS PA,

GCIG PA NYID DANG GZHAN PA NYID DAG MA GRUB KYANG, BUM PA NI YOD
PA KHO NA YIN TE, MNGON SUM DU DMIGS PA'I PHYIR RO, ,NAM MKHA'I
ME TOG LTA BU NI MA YIN TE, JI LTAR GANG GI PHYIR NAM MKHA'I ME
TOG DNGOS PO MED PAS MI DMIGS PA DE LTA BUR BUM PA NI MA YIN

TE; DE BAS NA BUM PA YOD PA YIN NO ZHE NA, SMRAS PA, 'DZIN PAR MI
NUS SO, ,'DIR DBANG PO DANG DBANG PO DON YOD PA'I PHYIR BUM PA
YOD PA'O ZHES GANG GSUNGS PA DE NI MA YIN NO, ,CI'I PHYIR ZHE NA,
GANG GI PHYIR 'DI DAG LA 'DZIN PA'I NUS PA MED DE, GAL

@142B TE YOD NA NI DE LONG BAS KYANG MTHONG BAR 'GYUR RO, ,MIG LA
NI SEMS PA YOD PA MA YIN NO, ,GAL TE YOD NA NI YID LA BYED PA
GZHAN GYIS KYANG DE MTHONG BAR MI 'GYUR RO, ,GZUGS LA NI MTHONG
BA DANG SEMS PA GNYI GA MED DO, ,DE BAS NA GZUNG BA'I PHYIR DBANG
PO DANG

DBANG PO'I DON GRUB PA LA DGOS PA MED DO, ,'DIR SMRAS PA, DBANG
PO DANG DBANG PO'I DNGOS PO MED KYANG BUM PA NI MTHONG BA KHO NA
YIN TE, GZUGS SU BSTAN PA'I PHYIR RO, ,MA MTHONG BA GZUGS SU
BSTAN PA NI MED DO, ,DE BAS NA GZUGS NI MTHONG BA DE'I BUM PA
MTHONG BA

BZHIN NO ZHE NA, 'DI LA BRJOD PAR BYA STE, DNGOS PO MTHONG BA MA
YIN NO, ,'DIR BUM PA MTHONG ZHES GANG BRJOD PA DE CI MTHONG BA DE
NYID BUM PA LAS GZHAN NAM, 'ON TE GZHAN MA YIN, GAL TE GZHAN YIN
NA DE'I TSE MTHONG BA LAS GZHAN GANG YIN PA DE NI MI MTHONG BAR

'GYUR TE, GZHAN MA YIN PA'I PHYIR RO, ,JI LTAR RTA LAS GZHAN PA
GANG YIN PA DE NI RTA MA YIN PA DE BZHIN TE, DE LTA YIN DANG BUM
PA NI MI MTHONG BAR 'GYUR RO, ,GCIG PA NYID YIN NA YANG MTHONG BA
NYID MED NA, BUM PA MED PAR 'GYUR TE, RTZIG PA LA SOGS PA

RNAMS KYIS BSGRIBS PA'I PHYIR RO, ,DE'I PHYIR GAL TE MTHONG BA
NYID MED NA YANG BUM PA MED PAR MI 'GYUR NA, DE'I TSE DE DAG GCIG
MA YIN NO, ,GCIG PA NYID MED PAS KYANG BUM PA MTHONG BA MA YIN NO
ZHES BYA BA'O, ,MTHONG BA ZHIG PAS BUM PA YANG 'JIG PAR 'GYUR

TE; DE LA BUM PA DANG MTHONG BA NI GCIG PA'O ZHES GANG BRJOD PA
DE NI MA YIN NO, ,'DIR SMRAS PA, BDAG CAG GI YOD PA'I PHYIR CUNG
ZAD 'JIG PA'AM SKYE BA MED DO, ,DE'I PHYIR MTHONG BA LA 'JIG PA
DANG SKYE BA MED DO ZHES BYA'O, ,'ON KYANG GANG 'DI LA SKYE BA
ZHES 'DZIN PA NI RGYU

LAS BRA BA'I BDAG NYID DU YOD PA'I PHYIR BYED PA YIN NO, ,RGYU
YOD PA'I PHYIR YANG 'BRAS BU YOD PA YIN TE, YOD PAS DE'I PHYIR
MTHONG BA LA 'JIG PA DANG SKYE BA MED PA ZHES BYA'O ZHE NA, SMRAS
PA, YOD PA NI BYA BA MA YIN NO, ,'DIR GAL TE SKYE BA DANG 'JIG PA
MED PA YIN NA DE'I TSE

@143A *, ,THA GA PA LA SOGS PA RNAMS MED PAR 'GYUR RO, ,GAL TE
SNAM BU LA SOGS PA RNAMS YOD PA YIN NA DE'I MA 'ONGS PA MED PAR
THAL BAR 'GYUR TE, YOD PA'I PHYIR NA YOD PA YANG MA 'ONGS PA NYID
DU JI LTAR 'GYUR, 'JIG PA MED PA'I PHYIR YANG CHOS DANG

CHOS MA YIN PA DAG MED PAR 'GYUR TE, 'DIR CHOS MA YIN PA ZHIG PA
NI CHOS SU 'GYUR LA CHOS MED PA YANG CHOS MA YIN PA YIN ZHING BYA
BA YANG MED PAR 'GYUR RO, ,DE MED NA THAMS CAD MED PAR 'GYUR TE,
DE'I PHYIR SKYE BA DANG 'JIG PA DAG GDON MI ZA BAR KHAS BLANG

BAR BYA'O, ,DE LTA NA BYA BA YANG YOD DE, DE'I PHYIR YOD PA BYA
BA MA YIN NO, ,GZHAN YANG GAL TE RGYU LAS 'BRAS BU BYA BA'I BDAG
NYID DU YOD PA DE NYID KYI PHYIR 'BRAS BU MED PA YIN TE, RIGS PA
NYID MED PA'I PHYIR RO, ,'DI LTAR PHRA BA'I GNAS SKABS NA DE'I
PHRA BA NYID YOD KYI

'DI LTAR DE LA RAGS PA NYID MED DO, DE'I PHYIR MED PA SKYE BA
DANG, CHOS ZHIG NA YANG CHOS MA YIN PAR 'BYUNG BAR 'GYUR, GAL TE
SKYE BA DANG 'JIG PA NYID MED NA, DE'I TSE 'DAS PA DANG MA 'ONGS
PA YANG MED PAR 'GYUR LA, DE DAG MED PA'I PHYIR DA LTAR BYUNG BA
YANG MED DO

GAL TE 'DAS PA DANG MA 'ONGS PA MED NA DA LTAR BYUNG BA 'DI GANG
GI YIN 'DAS PA DANG MA 'ONGS PA DANG DA LTAR BYUNG BA MED PA'I
PHYIR THAMS CAD MED PAR THAL BAR 'GYUR RO, ,'DI'I PHYIR YANG
'BRAS BU MED PAR SMRA BA YIN NO, ,GAL TE 'O MA ZHES BYA BA'I RGYU
LAS ZHO ZHES BYA BA'I

'BRAS BU YOD PA ZHES BYA BA DE LTA NA NI DE SKYE BAR MI 'GYUR TE
YOD PA'I PHYIR RO, ,DE BAS NA ZHO NI MED PA KHO NA SKYE BAR 'GYUR
TE, DE LTA NA MED PA 'BRAS BUR THAL BAR 'GYUR BA DE BAS NA YOD PA
NI BYA BA MA YIN NO, ,'DIR SMRAS PA, GANG YANG 'BRAS BU YOD PAR
SMRA BA DE DAG LA SKYE

'JIG MED PAR THAL BAS NYES PAR 'GYUR MOD, GANG YANG 'BRAS BU YOD
PA DANG, MED PA SMRA BA DE DAG LA SKYON MED LA, 'DE KHAS BLANGS
PA LAS DON GNYI GA GRUB CING, DE GRUB PA'I PHYIR YANG 'BRAS BU
YOD PA DANG MED PAR 'GYUR RO ZHE NA, SMRAS PA, DE DAG SKYE BA

@143B MA YIN NO, ,'DIR YOD PA NI SKYE BA MA YIN TE YOD PA'I PHYIR
RO, ,'DI LTAR YOD PA'I BUM PA 'JIM GONG LA SOGS PA RNAMS KYIS
SKYED PAR BYED PA MA YIN NO, ,MED PA YANG SKYE BAR BYED PA MA YIN
TE MED PA'I PHYIR RO, ,THAG PA LA SOGS PAS RUS SBAL GYI SPU'I GOS
SKYED PAR

BYED PA MA YIN TE MED PA'I PHYIR RO, ,DE LTAR YOD PA DANG MED PA
SKYE BA MA YIN NO, ,SKYES PA NI SKYES PA'I PHYIR MI SKYE LA, MA
SKYES PA YANG MA SKYES PA'I PHYIR MI SKYE'O, ,GZHAN YANG SKYE BA
GANG YIN PA 'DI RANG LAS SAM GZHAN LAS 'GYUR GRANG NA, GNYI GA
YANG SKYON

YOD DO, ,MA SKYES PA LA RANG GI BDAG NYID MED NA JI LTAR RANG LAS
SKYE BAR 'GYUR, CI STE YOD PA DE LTA NA YANG YOD PA LA NI SKYE BA
YOD PA MA YIN NO, ,DE LTAR RE ZHIG RANG LAS SKYE BA MA YIN NO,
,GZHAN LAS KYANG SKYE BA MA YIN TE, SKYES PA LAS GZHAN DU GYUR NA
GANG LAS

GZHAN LAS SKYE BA MED PA LAS CI STE YOD PA LAS GZHAN MI SKYE'O,
,CI STE YOD MED GZHAN LAS MI SKYE STE, GNYI GA'I SKYON DU THAL
BA'I PHYIR RO, ,DE LTAR YOD PA DANG MED PA DANG YOD MED NI RANG
NGAM, GZHAN LAS SKYE BAR MI 'GYUR TE, SKYE BA MED PAS THAMS CAD
MED DO, ,'DIR

SMRAS PA, GAL TE SKYE BAR MI 'GYUR NA DE'I TSE 'DUS BYAS KYI
MTSAN NYID MED PAR 'GYUR TE, 'DUS BYAS NI SKYE BA DANG GNAS PA
DANG 'JIG PA RNAMS KYIS MNGON PAR GSAL BAR BYAS PA'O, ,DE'I PHYIR
'DUS BYAS NI YOD PA STE, DE YOD PA'I PHYIR THAMS CAD 'GRUB PAR
'GYUR

RO ZHE NA, SMRAS PA, 'DUS BYAS MED DO, ,'DIR KHYED KYIS 'DUS BYAS
SU MNGON PAR BRJOD PA GANG YIN PA DE'I MTSAN NYID SKYE BA DANG
GNAS PA DANG 'JIG PA RNAMS NI RIM GYIS YOD PA MA YIN ZHING CIG
CAR YANG MA YIN TE, 'DI LTAR GANG GI TSE SKYE BA DE'I TSE GNAS PA
DANG 'JIG

PA MED LA, DE DAG MED NA SKYE BA GANG ZHIG YIN, GANG GI TSE GNAS
PA MED PA DE'I TSE SKYE BAR 'GYUR RO ZHES BYA BAR MI RIGS LA,
SKYE BA MED NA GANG GI GNAS PAR 'GYUR, GAL TE SKYE BA MED PAR
GANG GI GNAS PAR 'GYUR NA DE'I TSE MO GSHAM GYI BU LA SOGS PA
RNAMS KYANG GNAS PAR

@144A *, ,'GYUR RO, ,RTZOD PA PO LAS BRJOD PAR BYA STE, MGO GNYIS
PA LAG PA GSUM PA DAG MA SKYES PA YANG CI'I PHYIR GNAS PA MED,
'DI NI 'DOD PA YANG MA YIN TE DE BAS NA SKYE BA DANG GNAS PA DANG
'JIG PA RNAMS RIM GYIS 'BYUNG BA MA YIN NO, ,CIG CAR

YANG MA YIN TE, 'DI LTAR SKYE BA'I DUS NA 'JIG PA DANG GNAS PA
MED LA, 'JIG PA'I DUS NA YANG SKYE BA DANG GNAS PA MED CING, GNAS
PA'I DUS NA YANG SKYE BA DANG 'JIG PA DAG MED PA DE BAS CIG TZOR
'BYUNG BA NI YOD PA MA YIN NO, ,DUS GCIG PA YIN NA SKYE BA DANG

'CHI BDAG GCIG TU 'GYUR TE, 'DI NI 'DOD PA YANG MA YIN NO, ,DE'I
PHYIR 'DI DAG RIM DANG CIG CAR DU 'BYUNG BA MED DO, ,GZHAN YANG,
GAL TE 'DUS BYAS KYI MTSAN NYID GSUM YIN PA DE LTA NA THUG PA MED
PAR THAL BAR 'GYUR TE, DE LA GZHAN DANG GZHAN YIN

PAS THAMS CAD DUS GSUM NYID 'BYUNG BAR 'GYUR RO, ,DE'I PHYIR SKYE
BA LA SKYE BA DANG GNAS PA DANG 'JIG PA GSUM DU 'GYUR LA, DE
BZHIN DU GNAS PA DANG 'JIG PA DAG LA YANG SBYAR BAR BYA'O, ,THUG
PA MED PAR THAL BAR 'GYUR BA YANG 'THOB STE, DE RNAMS KYANG

GZHAN DANG, GZHAN GYI NUS PAS SKYE BA DANG, GNAS PA DANG 'JIG PAR
THAL BAR 'GYUR RO, ,DE BAS NA SKYE BA DANG GNAS PA DANG 'JIG PA
RNAMS LA RE RE LA GSUM GSUM DU 'GYUR RO, ,DE LTA MA YIN NA 'DUS
BYAS MA YIN PAR THAL BAR 'GYUR RO, ,DE LAS MA GTOGS PA

GZHAN 'DUS BYAS NYID NI YOD PA MA YIN TE, DE'I PHYIR 'DUS BYAS
MTSAN NYID GSUM PA'O ZHES GANG BRJOD PA 'DI DAM BCA' BA NYAMS PAR
THAL BAR 'GYUR TE, DE BAS NA 'DUS BYAS NI MED DO, ,'DIR SMRAS PA,
'DUS BYAS BKAG PA'I PHYIR 'DUS MA BYAS KHAS BLANGS LA,

DE KHAS BLANGS PA'I PHYIR 'DUS BYAS 'GRUB STE, THAMS CAD NI ZLA
YOD PAR DMIGS TE, JI LTAR SDUG BSNGAL DANG, BDE BA DANG, CHOS
DANG, CHOS MA YIN PA DANG, GRANG BA DANG DRO BA BZHIN TE, DE
BZHIN DU 'DUS BYAS DANG 'DUS MA BYAS KYANG YIN PAR BYA STE, DE
BAS NA 'DUS MA

@144B BYAS GRUB PA'I PHYIR GNYI GA GRUB PO, ,'DUS MA BYAS KYANG
THAMS CAD DU 'GRO BA DANG, RTAG PA DANG, PHYOGS DANG BRAL BA
RNAMS SO ZHE NA, SMRAS PA, PHYOGS GCIG TZAM MO, ,'DIR GAL TE BDAG
DANG, RDUL PHRA RAB DANG, NAM MKHA' DANG, DUS DANG, PHYOGS LA
SOGS PA DE DAG

GI THAMS CAD DU 'GRO BA NYID DE'I TSE 'DI LA DRI BAR BYA STE CI
KHYED CAG GI BDAG 'DI LUS LA PHYOGS GCIG GIS GNAS SAM 'ON TE BDAG
NYID THAMS CAD KYI GAL TE PHYOGS GCIG GIS SO ZHE NA, DE'I TSE
PHYOGS GCIG PAS RNAM PAR GNAS PA'I PHYIR PHYOGS GCIG PA GZHAN
RNAMS KYIS KYANG

'GYUR BAR BYA DGOS SO, ,PHYOGS DANG BCAS PA'I PHYIR YANG MI RTAG
PA NYID DE LTAR GANG PHYOGS SU 'JUG PA DE DAG NI MI RTAG PA STE,
DPER NA BUM PA LA SOGS PA LTA BU'O, ,CI STE BDAG NYID THAMS CAD
KYI LUS LA GNAS NA NI DE'I TSE PHYOGS THAMS CAD DU 'GRO BA NYID
KHO NA'I LUS

YONGS SU RDZOGS PAS DE'I PHYIR PHYOGS GCIG TZAM DU THAL BAR 'GYUR
RO, ,DE BZHIN DU THAMS CAD BKAG PAS THAMS CAD DU 'GRO BA DANG,
RDUL PHRA RAB LA SOGS PA GANG DAG YIN PA DE DAG RTAG PA DANG,
THAMS CAD DU 'GRO BA DANG, PHYOGS DANG BRAL BA RNAMS PHYOGS GCIG
DANG

BCAS PA NYID DU 'GYUR TE, LUS PHYOGS DANG BCAS PA'I PHYIR 'DI
RNAMS KYANG PHYOGS DANG BCAS PA NYID DU THAL BAR 'GYUR RO, ,YANG
RTAG PA RNAMS RGYU LAS SAM, RGYU MED PA LAS 'GRUB PAR 'GYUR, DES
CIR 'GYUR ZHE NA, GNYI GA LA YANG SKYON YOD DE, GAL TE RGYU LAS

YIN NA DE'I TSE MI RTAG PA NYID DU THAL BAR 'GYUR TE, RGYU LAS
SKYE BA YIN PA'I PHYIR BUM PA LA SOGS PA BZHIN NO, ,CI STE RGYU
MED PA LAS SO ZHE NA, DE LTA NA YANG NGES PA MED PA NYID DU THAL
BAR 'GYUR TE, RGYU MED PA DAG NA YUL DANG DUS DANG RANG BZHIN
NGES PA MED PA'I PHYIR RO, ,DNGOS

PO MED PA NYID DU YANG THAL BAR YANG 'GRUB STE, MO GSHAM GYI BU
LA SOGS PA BZHIN NO, ,CI STE KHYED CAG GI TSIG TZAM GYIS GRUB KYI
BDAG GIS NI MA YIN NO, 'DIR BYE BRAG GIS GTAN TSIGS BRJOD DGOS
SO, ,CI STE RGYU NI RNAMS PA GNYIS TE, MED PA DANG, GSAL BA'O,
,DE LA GANG

@145A *, ,DAG BYED PA'I RGYUS SKYED PA DE DAG NI RTAG PA MA YIN
TE, JI LTAR BUM PA LA SOGS PA BZHIN NO, ,GANG GI GNAS BZHIN PA DE
DAG NYID KYIS MNGON PAR GSAL BAR BYED KYI SKYED PA MA YIN PA DE
NI GSAL BAR BYED PA'I RGYU STE, JI LTAR SGRON MA DANG NOR BU LA
SOGS PA'I

'OD LTA BU'O, ,DE LA BYED PA'I RGYUS NI MI RTAG PA NYID DU 'GYUR
LA, MA BYAS PA RNAMS MNGON PAR GSAL BAR BYED PA DAG GIS MNGON PAR
GSAL BA 'BA' ZHIG TU ZAD KYI SKYED PA NI MA YIN NO, ,YANG GANG
DAG SKYE BA DE DAG NI RTAG PA MA YIN TE, CHOS MI MTHUN PA NI GANG
DAG MI SKYE

BA RGYUS MNGON PAR GSAL BA 'BA' ZHIG PA DE DAG NI RTAG PA'O, ,DE
BAS NA CHOS MI MTHUN PA'I PHYIR MA BYAS PA RNAMS NI RTAG PA MA
YIN NO ZHES SMRA'O, ,DE LTA NA NI 'O NA BYAS PA YOD PA NYID DU
MTHONG BAS, CHOS MI MTHUN PAS BYAS PA RNAMS MED PA NYID DU 'GYUR
BAS RTAG PA RNAMS

DON MED DO, ,DE LTAR 'DUS BYAS DANG, 'DUS MA BYAS YONGS SU BTANG
BA LAS NGAR 'DZIN PA DANG NGA YIR 'DZIN PA DAG RAB TU SPANGS PA
YIN LA DE'I PHYIR MYA NGAN LAS 'DAS SO, ,DE GSUNGS PA, SHES PA
RTEN MED MI 'JUG STE, ,RNAM SHES 'GAG PAR GYUR PA YIS, ,SRID

PA'I SA BON 'GAG PAR 'GYUR, ,'DUS BYAS DNGOS PO MED PA'I TSE,
,'DI LTAR DNGOS PO RNAMS 'DI RNAMS DNGOS PO NYID YIN ZHE NA,
SMRAS PA, RMI LAM DANG MTSUNGS SO, ,'DIR NI THA SNYAD LAS DNGOS
PO RNAMS KYI DNGOS PO NYID RMI LAM DANG MTSUNGS SO, ,JI LTAR RMI
LAM

YOD PA NYID KYI MTSAN NYID DU 'GYUR BA MA YIN, MED PA NYID KYI
MTSAN NYID DU 'GYUR BA YANG MA YIN LA, RGYU MED PA YANG MA YIN
TE, DE BZHIN DU THA SNYAD LA SOGS PA RNAMS YOD PA NYID DO, ,GAL
TE DON DAM PAR KHYIM LA SOGS PA YOD PA'I MTSAN NYID DU 'GYUR NA,
RTZIG

NGOS MED PA YANG DE DMIGS PAR 'GYUR TE YOD PA'I PHYIR RO, ,CI STE
MED PA'I MTSAN NYID DU GYUR NA DE'I TSE BYAS PA NA YANG MI DMIGS
PAR 'GYUR TE, MED PA'I PHYIR RO, ,CI STE GNYI GA'I MTSAN NYID DU
GYUR NA, DE LTA NA BYAS PA DANG MA BYAS PA GNYI GA YANG DMIGS PAR
'GYUR

@145B BA ZHIG NA, GNYI GAR DMIGS PA YANG MED DO, ,RGYU MED PA
YANG MA YIN TE, RTZVA LA SOGS PA RNAMS KYIS GRUB PA NYID KYI
PHYIR RO, ,DE'I PHYIR NA 'BRAS BU YOD PA MA YIN ZHING 'BRAS BU
MED PA MA YIN LA, 'BRAS BU YOD PA DANG MED PA YANG MA YIN LA,
RGYU MED PA YANG MA YIN

NO; ,'DIR SMRAS PA, GAL TE DNGOS PO RNAMS RMI LAM DANG MTSUNGS PA
NA DE'I TSE MING BSTAN PAS DNGOS PO RNAMS LAS 'GA' YANG RTOGS PAR
MI BYED DE, 'DIR LTAR BUM PA 'O NA CIG CES BRJOD PA NA, BYIS
PA'AM MKHAS PA YANG RUNG BUM PA ZHES BYA BA'I MING 'DIS MING

CAN BUM PA LA RTOGS PAR BYAS NAS BUM PA KHYER NAS 'ONG GI SNAM BU
NI MA YIN TE, DE BAS NA MING BSTAN PA LAS DNGOS PO YOD DO ZHE NA
'DI LA BRJOD PA, MING NI DNGOS PO MA YIN NO, ,'DIR MING DNGOS PO
MA YIN TE, ,GAL TE MING DNGOS POR GYUR NA DE'I TSE BUM PA ZHES
BRJOD PA NI

YI GE GNYIS PO DE DAG NYID KYIS SBRANG RTZI DANG CHU LA SOGS PA
'DZIN PA DANG, 'THUNG BAR BYED PAR 'GYUR NA, DE LTAR YANG MA YIN
TE, DE'I PHYIR MING GZHAN LA DNGOS PO GZHAN NO, ,GAL TE MING
DNGOS POR GYUR NA NI MI MKHAS PA SU ZHIG TSIG TZAM GYIS YOD PA'I
BUM PA RDZA MKHAN

LAS RIN GYIS NYO BAR BYED, GAL TE MING DNGOS POR GYUR NA NI DE'I
TSE GCIG LA RTAGS GSUM MAM, BUD MED DANG, SKYES PA DANG, MA NING
RNAMS 'DRES PAR THAL BAR 'GYUR RO, ,CI'I PHYIR ZHE NA, 'DI NI DHA
DHA ZHES BRJOD PA NI SKYES PA DANG, TA NI ZHES BRJOD PA NA BUD
MED DANG,

SHA RI RAm ZHES BRJOD PA NA, MA NING ZHES BSTAN TE, RTAGS GSUM PO
'DI NI SROG CHAGS DANG, SROG CHAGS MA YIN PA THAMS CAD LA 'JUG
PAR 'GYUR TE, DE BAS NA GAL TE MING DNGOS POR GYUR NA, GCIG LA
GSUM DU 'GYUR TE, DE'I PHYIR SKYES BU LA BUD MED DANG SKYES PA
DANG

MA NING DU 'GYUR NA DE YANG MI 'DOD DE, ,DE'I PHYIR MING DNGOS PO
MA YIN TE, GANG GI PHYIR MING NI RNA BAS DANG, BUM PA NI MIG LA
SOGS PA RNAMS KYIS 'DZIN PAR BYED DO, ,GAL TE YANG MING BUM PAR
GYUR NA DE'I TSE GHA dA DANG KUM BHA DANG, KA LA SHA ZHES BYA BA
LA SOGS PA MING MANG

@146A *, ,BA'I PHYIR DNGOS PO MANG BA NYID DU 'GYUR TE, DE LTAR
THAMS CAD KYIS BSAL NA MING NI DNGOS PO MA YIN NO, ,BCOM LDAN
'DAS KYIS, 'JIG RTEN ZHES BYA MING TZAM STE, ,MING DANG SMIG RGYU
DANG MTSUNGS PA'I, ,TSIG TZAM TSIG GIS STONG PA STE, ,RGYUD

MANG SA RDZA RNGA SGRA BRNYAN MTSUNGS, ,ZHES GSUNGS PA, DE BAS NA
THA SNYAD RMI LAM DANG MTSUNGS SO, ,DE'I PHYIR DNGOS PO MA YIN
NO, ,'DIR SMRAS PA, DE LTAR BKAG PA GANG YIN PA DE CI RANG BZHIN
MED PA ZHIG GAM 'ON TE MA YIN, 'ON TE RANG BZHIN DANG BCAS PA YIN

NA DE'I TSE DAM BCA' BA NYAMS SO, ,CI STE RANG BZHIN MED NA DE'I
TSE DGAG PAR BYA BAR MI NUS TE, RANG BZHIN MED PA'I PHYIR RO ZHE
NA, SMRAS PA, BSGRUB PAR BYA BA DANG MTSUNGS SO, ,'DIR KHYED KYIS
DGAG PA GANG YIN PA 'DI BRJOD PA, CI YOD PA DANG MED PA ZHES BYA
BA'I

DGAG PAR BYED PA'I PHYIR MI SRID DO, ,DGAG PAR BYA BA MED PA LA
NI 'DI CI ZHIG 'GEGS, DGAG PAR BYA BA DANG, DGAG PA DAG ,'GEGS PA
RNAMS RIM GYIS MI SRID LA, CIG CAR YANG MA YIN NO, ,'DI LTAR GAL
TE DGAG PAR BYA BA MED NA GANG GI DGAG PA YIN, DE

BZHIN DU GAL TE DGAG PAR MED NA JI LTAR DGAG PAR BYA BA YIN PAR
'GYUR, DE DAG MED NA 'GEGS PA POR JI LTAR 'GYUR, DE DAG MED PAR
YANG DE JI LTAR 'GYUR, DE LTAR RE ZHIG RIM GYIS MA YIN NO, ,DGAG
PAR BYA BA DANG, DGAG PA DANG, 'GEGS PA PO CIG

CAR YANG YOD PA MA YIN TE, CIG CAR SKYE BA'I BA LANG GI RA DAG LA
NI PHAN TSUN DGAG PAR BYA BA DANG, DGAG PA DANG 'GEGS PA PO DAG
MED DO, ,DE BAS NA TSIG 'DI GRUB PAR BYA BA DANG MTSUNGS SO, ,DE
LTAR YIN DANG RTEN MED PA'I NYON MONGS PA RNAMS RAB TU SPONG BA
YIN

NO; ,YANG; ,BDAG NYID CHEN PO CHAGS PA YIN, ,CHAGS BRAL MA YIN
RTEN MED PHYIR, ,RTEN YOD NA NI CHAGS PA DANG, ,CHAGS BRAL NYE
BAR SKYED PAR BYED, ,CES GSUNGS SO, ,YI GE BRGYA PA ZHES BYA BA'I
RAB TU BYED PA'I 'GREL PA, SLOB DPON 'PHAGS PA KLU

@146B SGRUB KYI ZHAL SNGA NAS MDZAD PA RDZOGS SO,, ,,DPAL KHA
CHE'I GRONG KHYER DPE MED DU BANDE GZHON NU SHES RAB KYIS BSGYUR
BA'O,, ,,SLAD KYIS PAndI TA AA NANTA DANG, LO TZTSA BA GRAGS
'BYOR SHES RAB KYIS ZHU CHEN LEGS PAR BYAS SO,, ,,